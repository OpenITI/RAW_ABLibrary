[
  {"content":"\r\n\r\nروزنامهء خاطرات عين السلطنه\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nگنجينهء\r\nخاطرات و سفرنامه هاى ايرانى\r\n10\r\nزيرنظر\r\nايرج افشار\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nروزنامهء\r\nخاطرات\r\nعين السلطنه\r\nجلد سوم\r\nروزگار پادشاهى ناصرالدين شاه\r\nو انقلاب مشروطه\r\nبه كوشش\r\nمسعود سالور / ايرج افشار\r\nانتشارات اساطير\r\n222\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nانتشارات اساطير\r\nروزنامهء خاطرات عين السلطنه ( جلد سوم )\r\nتأليف : قهرمان ميرزاعين السلطنه\r\nبه كوشش : مسعود سالور و ايرج افشار\r\nچاپ اول : 1377 ه‍ ش\r\nحروف چينى : نظرى\r\nليتوگرافى و چاپ : ديبا\r\nتيراژ : 2200 نسخه\r\nناشر : اساطير : ميدان فردوسى ، اول ايرانشهر ساختمان 10 تلفن : 8821473 - 8836199 فاكس : 8824250\r\nحق چاپ محفوظ است\r\nشابك 7 - 34 - 5960 - 964\r\nISBN : 964 - 5960 - 34 - 7\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\n[ جلد سوم 
  ]\r\n\r\nفهرست مندرجات\r\nجلد اول : مقدمه بر دورهء مشروطيت 13 رجب تا 21 رمضان 1323 . . .\r\nتكملهء سرگذشت شخصى . . .\r\n5 شوال تا ذى الحجهء 1325 . . .\r\nجلد دوم : دوران حكومت مشروطه از 21 ذى الحجهء 1325 تا 3 جمادى الثانيهء 1326 . . .\r\nجلد سوم : دوران استبداد صغير از 7 جمادى الثانيهء 1326 تا 29 صفر 1327 . . .\r\nجلد چهارم : دوران استبداد صغير ( دنباله ) از اول ربيع الاول تا 12 جمادى الثانيهء 1327 . . .\r\nجلد پنجم : دوران استبداد صغير ( دنباله ) از 14 جمادى الثانى تا 27 جمادى الثانى 1327 . . .\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n . \r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\nيادداشت سوم\r\nچاپ سومين جلد از روزنامه خاطرات قهرمان ميرزا عين السلطنه سالور به فرخى و پيروزى سرآمد و اينك به دوستداران تاريخ ايران و دارندگان جلدهاى پيشين عرضه مىشود .\r\nاين جلد مشتمل است بر حوادث و وقايع مربوط به دو سال و هفت ماه ، يعنى از روزهاى درگذشت مظفر الدين شاه ( 24 ذى القعده 1324 ) و بر سرير سلطنت‌نشستن محمد على شاه تا فتح تهران و پناهنده‌شدن او به سفارت روس و بالاخره خلع او از پادشاهى ( 26 جمادى الثانيه 1327 ) . در اين دوران سى و يك ماهه اتفاقات سياسى مهم در ايران روى داد . ميان شاه و مجلس اول اختلافات متعدد پيش آمد . به شاه سوء قصد شد . تبريز بر دولت شوريد و حاكم منصوب مملكت را به خود راه نداد . در گيلان تجمعى از مبارزان داخلى و جمعى مهاجر قفقازى و ارمنى و گرجى تشكل گرفت و عاقبت سپهدار تنكابنى به سركردگى آنان قد علم كرد و به قزوين تاخت و همان اوقات گروهى از نيروهاى ايلى بختيارى به سركردگى سردار اسعد و صمصام السلطنه و چند تن ديگر چون در اصفهان بهم پيوستند به سوى تهران فراز آمدند . عاقبت با فتح طهران روزگار بر محمد على شاه قاجار سياه شد و چون به روسها پناهنده شد از تخت به زير كشيده شد و به سرزمين آنها رفت و مملكت به دست عضد الملك ايلخانى قاجار ، كه به نايب السلطنگى انتخاب شد ، سپرده شد .\r\nدرين مجلّد هرگونه مطلبى از نطق و اعظان ، سخنان وكلاى مجلس ، عقايد علماى دين ، متن شب‌نامه‌هاى ژلاتينى ، اعلاميه‌هاى چاپى ، مقالات جرايد ، حرفهاى درگوشى ، شايعات رايج در كوچه و بازار ، دروغهاى پرداخته شده ميان مردم ، بعضى گفته‌هاى شاه و\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nرجال ضبط است و ظاهرا يكى از دست‌نخورده‌ترين متون خاطراتى است كه به دسترس ماست . نويسنده‌اش خواسته است كه ناقل همه مطالب براى آيندگان باشد تا ناقدان تاريخ هر نكته‌اى را فراچنگ داشته باشند .\r\nدر دو يادداشت پيشين كيفيت ، حيثيت و اهميت اين خاطرات را به حدى كه دريافتم و قلمم يارى كرد ، نوشته‌ام . ديگر تازه‌اى كلى و اساسى ندارم كه به نوشتن درآورم .\r\nكسانى كه آن دو جلد را خوانده باشند با چگونگى و مايه‌ورى مندرجات كتاب آشنايى گرفته و بر مضامين خواندنى و دريافتنى آن دست يافته‌اند . درين يادداشت آوردن كلمه‌اى چند را به يادآورى مناسب مىداند .\r\nاين مجلّد ، چهار دفتر از دفاتر خطى خاطرات را دربرگرفته است و مؤلف به مناسبت ظهور مشروطيت و آغاز شدن دوره‌اى جديد در تاريخ شماره‌گذارى نوين بدانها داده است . در نقل مطالب از خطى به چاپى رعايت آوردن آن شماره‌ها در هر بخش و مبحث شده است .\r\nعين السلطنه در عين آنكه مىكوشيده است هر مطلب و نكته‌اى ، اعم از راست و درست ، بيهوده و نادرست را بىپرده‌پوشى در روزنامه خود بياورد گاهى به مناسبت پيشامدهاى سياسى دچار دودلى مىشده و به وحشت مىافتاده است از اين‌كه مبادا نوشته‌ها به دست حكومت بيفتد و دشوارى برايش پيش آيد . مىنويسد :\r\n« اين روزنامهء من يك وقتى اسباب زحمت خواهد شد . مثلا اوايل آن را مشروطه‌طلبها بخوانند تكه‌تكه‌ام مىكنند . اين ايام را شاه بخواند دارم مىزند . » ( ص 2262 )\r\nجاى ديگر نوشته است : « گرچه آزادى قلم به كلى از ميان رفته من هم به يك اندازه بايد خوددارى كنم . » ( ص 2164 )\r\nخودش گاهى متوجه بوده است كه درج شايعات بعدها موجب تخليط مطالب خواهد شد . به همين ملاحظه به خواننده توجه داده است كه : « چون فورا پس از كسب خبر مىنويسم اين‌طور مىشود : و نمىشود صبر كنم تا صحت و سقم مطلب روشن شود . » ( ص 1993 ) . جاى ديگرى مىنويسد « آنچه مىبينم و مىشنوم مىنويسم . » ( 1813 )\r\nدر صفحهء 1889 بحث دلكشى را دربارهء كليات و جزئيات تاريخ پيش كشيده است .\r\nدر آنجا خواننده را به ملاحظهء ضبط كردن جزئيات و نكته‌هاى كوچك و « خورده‌ريز » در روزنامهء خود آگاه مىكند كه « تاريخ جزئيات را ترك مىكند و به كليات مىپردازد . » در حقيقت مىخواهد بگويد كار من عبث نيست . مطالبى كه زمان نگارش آنها عادى و\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\nمعمولى است امكان دارد در آينده تاريخ‌نويس را به كار آيد .\r\nاو در ثبت و ضبط مطالب به تصور خود كوشيده است از تملق دور بماند . نوشته است « قارئين محترم گمان نكنند من تملق و چاپلوسى مىكنم خير حقيقت را مىنويسم و اين روزنامه مخفى و مستور و محرمانه است در جعبهء مقفل . » ( ص 1878 )\r\nعين السلطنه از روزنامهء خاطرات‌نويسى برادر خود عماد السلطنه آگاه بوده است . در همين مجلّد نوشته است : « ضمنا استدعا كردم آن مكتوب را به عين در روزنامهء خودش درج كند . اگر وقتى آدم بتواند اين روزنامه‌ها را جمع‌وجور كرده پاكنويس كند بعضى تصرفات كند بسيار خوب مىشود . تاريخ صحيحى مىشود . افسوس كه از عهدهء من فعلا خارج است . » ( ص 1883 )\r\n« مجملى از آقاى بحرينى بنويسم بد نيست ، اگرچه من نمىتوانم خوب چيز بنويسم .\r\nكمك و رفيقى هم در نوشتن ندارم . در حقيقت آنها كه نوشته مىشود مسوده است . اگر عمرى بود و ممكن مىشد تصحيح شود ، زياد و نقصان گردد مطالب زيادى محو و آنچه ترك شده ضميمه شود خوب خواهد شد . حالا عبارات سليس نيست . اغلب املاء غلط نوشته شده قلم‌اندازست و در حقيقت كافى نيست و خواننده را كسل مىكند . »\r\nمقدارى از منقولات عين السلطنه از گفتار شاه و رجال آن دسته است كه خود حاضر و ناظر استماع آنها بوده است و چون روزانه آنها را يادداشت مىكرده است مىبايد در ثبت آنها كمتر تصرف روى داده باشد . البته باز جابه‌جا شدن كلمات و تعابير ايجاد دگرگونى در مفاهيم و مطالب تواند كرد . او آنچه را هم از ديگرى - برادر ، دوست ، نوكر - شنيده باشد غالبا به نام گوينده به ضبط درآورد . مثلا در روز توپ‌انداختن به مجلس از قول افخم الدوله ( برادر خود ) نوشته است محمد على شاه به سيد عبد الله پيغامى داد .\r\nضمنا به عاملين حكومت دستور داده بود به وكلاى مجلس تعرض نشود ( كه البته وضعى عكس اين دستور پيش آمد ) ( صفحه 7 - 2126 ) . جاى ديگر ، پس از اينكه به محمد على شاه سوء قصد شده بود عبارتى از او نقل مىكند كه نكته‌آميز است . مىنويسد گفته بوده است « مگر مىشود آن واحد و يك لحظه اينجا را ژاپن و فرانسه كرد . كى توانسته كه من نتوانسته‌ام . » ( ص 1978 ) باز در صفحهء 2211 تفصيل فحشهايى را كه شاه به وكيل الدوله داده بوده است به ضبط درآورده است كه خود آنجا حاضر و ناظر بود و باز از همين‌گونه دقايق است در مورد قضيه مغضوب شدن علاء الدوله و خبر چوب‌خوردن او . نوشته است : « اين تغير و كتك شاه علاء الدوله را كه مردود ملت بود محبوبش كرد . تا پريروز كافر و زنديق نامسلمان مستبد بود حال مسلمان ملت‌پرست و ديندار شده . » ( ص 1895 )\r\nعين السلطنه ، هرچه بر سال عمرش افزوده مىشود بيشتر و صريح‌تر و دقيق‌تر به\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nتوصيف اخلاق و رفتار و روحيات رجال و افرادى كه عهده‌دار مقامات و مناصب مملكتى بوده‌اند ، علاقه‌مندى نشان مىدهد و جزئيات و كيفياتى را يادآور مىشود كه معمولا در خاطرات ديگر ديده نمىشود . گاه تند و بىپروا مىشود . بىپرده مىنويسد آنچه در دل دارد و شنيده است يا ديده است . مثلا بخوانيد وصفى را كه از مشير السلطنه كرده است ( ص 2602 - 2603 ) يا آنچه در مورد سعد الدوله نوشته و او را كه نزد عامه « ابو المله » ( پدر ملت ) عنوان گرفته بود به « مادر ملت » شناسانده است . ( ص 1833 )\r\nيا در مورد علاء الدوله به صراحت مىنويسد « بايد دانست كه اين علاء الدوله مفسدست و آن عهدها هم مشهور به افساد و تقلب و دورويى و دروغ‌گويى بود . » ( ص 2077 ) .\r\nاخلاق و رفتار دو مرد تحصيل‌كردهء دانشمند را كه از رجال و در زمرهء وزراء بودند و مملكت بىترديد به وجود آنان مغتنم بود چنين توصيف كرده است : [ صنيع الدوله 
  ] اگر پول نمىدهد روى خوش دارد « كه آدم رغبت شرفيابى مىكند » ولى امان از آن ناصر الملك كه « چقدر ديرانتقال و بدعنق » بوده است ( ص 2060 ) . از قول صنيع الدوله نقل كرده است كه « بله ايرانيها چيزهاى غيرواقع خيلى مىگويند و مىنويسند . » ( ص 2060 )\r\nاين خاطرات مملوست از اطلاعات خوبى از نسبتها و اخبار خانوادگى و مخصوصا آنچه سببى ايجاد مىشده است . بطور مثال باجناق بودن پاشاخان امير بهادر جنگ با سيد على آقاى يزدى ( ص 2377 )\r\nيا اينكه وثوق الدوله نام يكى از دختران خود را ابتدا « مشروطه » گذارده بود ولى بعد به « مستوره » بدل مىكند . ( ص 2162 )\r\nدربارهء عضد الملك و رفتار او ، اين جمله عين السلطنه نمونه‌اى است قابل توجه از نوع مطالبى كه دربارهء حركات و اعمال رجال درين خاطرات ديده مىشود : « عضد الملك از شدت اوقات تلخى چوبدست خود را چنان به ديوار اطاق زد كه سر چوب پريد و شروع به نماز كرد . » ( ص 2083 ) . يا تفصيلى كه دربارهء مجد الدوله و زنهاى متعدد او نوشته از صفحات خواندنى است ( ص 2287 - 2290 ) . همينطور است آنچه از احوال سيد بحرينى ( ص 2283 ) نوشته است .\r\nدرين مجلد جاى جاى و طرد اللباب به سرگذشت و حالات مظفر الدين شاه نيز پرداخته ( مثلا 1797 ، 1810 و مخصوصا مقايسه كردن ميان عهد ناصرى و عصر مظفرى را از قلم فرو نمىگذارد ( مثلا ص 4 - 1813 ) . از موارد انتقادى و تذكارى او دربارهء روزگار ناصر الدين شاه و مظفر الدين شاه اشاره به خرجهاى بيهوده و مصارف تفننى و\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\nبىحاصلى آن پادشاه است . در صفحات 1891 به بعد تفصيلى دارد از كتابچهء مقطوعى و مخارج خاص گورخر و مرال و سگ و گربه و طوطى و شكار قوچ مربوط به ناصر الدين شاه و در صفحهء 3 - 1962 از كارهاى عبثى كه مظفر الدين شاه در آوردن كارخانهء يخ‌گيرى ، جوجه‌كشى ، توپ‌ريزى ، گاو اروپايى ، ماديانهاى روسى ، تخم گل و طوطى و سگ كرده بوده است .\r\nدر دوران مشروطيت ، دو عامل مهم سياسى به وجود آمد كه يكى انجمنها بوده و ديگر روزنامه‌ها . عين السلطنه در موارد زيادى به نقد اخلاقى آنها پرداخته است مانند اين عبارت : « هركس روزنامه مىنويسد از طرف عموم ملت فحش مىدهد . هركس كه يك ورق اعلان هم چاپ مىكند عموم ملت مىشود . » ( ص 2075 ) . همچنين صفحهء 1823 ديده شود . در خصوص انجمنها نوشته است : « گفتند يكصد و هفتاد لوحهء [ انجمن 
  ] است .\r\nاما اغلب آنها يك مدير و يك ناظم پيش ندارد ، بلكه بعضى همان تابلوست . . . مثل انجمن آسيابانها ، ماست‌بندها و پينه‌دوزها . » ( ص 2104 )\r\nدر جريان توپ‌بستن مجلس و غارت آنجا و سپس اقدام به مرمت ساختمان مجلس پس از يك سال نكتهء عبرت‌انگيزى مىنويسد :\r\n« اين مردم سست‌عنصر كه ديروز جان و مال و خون خود را فداى مشروطه مىكردند هيچ تغييرى در حالشان نبود بلكه ساحت مقدس دار الشوراى ملى را غارت كرده به چوب خشك و درخت تر آن ابقا نكردند و چيزى براى آن ساحت مقدس باقى نگذاشتند . اگر يك قاليچه سرباز برده ده قالى دوازده ذرعى مشروطه‌طلبان و ملت غيور [ در 
  ] آورد » يعنى از مجلس به در برد . ( ص 2134 ) . پيش از آن هم نوشته است كه « سرتيپ آن فوج مصطفى خان شريك الملك ما بقدرى گفتند روى توپ اسباب غارتى آورده بود كه اسبها طاقت كشيدن آن را نداشتند . » ( ص 2132 ) . در چنين وقت كه غوغا بالا گرفته بود پيشه‌وران دكانها را مىبسته و فرار مىكرده‌اند . نويسنده نبايد گزافه نوشته باشد كه « ديدم تمام دكاكين بسته است و مردم با شتاب و عجله هرچه تمامتر فرار مىكنند . عبا و عمامه است كه به زمين افتاده . . . معلوم است چقدر خنده كرديم و به چه اندازه از اينها كه تا قطره آخر خون خود را فداى وطن مىكردند اميدوار شديم . » ( ص 2092 )\r\nعماد السلطنه با تاريخ ناآشنا نبوده است . چند جا به دورهء هفتاد سالهء انحطاط ايران كه از فوت عباس ميرزا شروع مىشود اشارت دارد ( ص 2058 ) و در قبال آن به تمدن درخشان گذشتهء ايران مىنازد . او هماره متوجه است كه روس و انگليس مايهء تضعيف مملكت و ايجاد اختلالات ملىاند . جزين دو دستگى داخلى را هم از موجبات خرابى\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nاوضاع مىدانسته است . در جايى نوشته است كه « برويد پى علم ، صنعت ، فضل ، هنر تا گول هيچ‌كدام را نخوريد و الا تا علم نداريد در دست يكى از اين دو طايفه ذليل و ملعبه و بازيچه هستيد . » ( ص 1858 )\r\nجايى نوشته كه بجز عده‌اى كه طرفدار روس و انگليسند آنها كه خود را مشروطه‌خواه مىدانند سرگروهند . تنى چند آنها هستند كه ثروت كلان دارند ، مانند ظل السلطان و سپهدار تنكابنى . دستهء ديگر شاهزادگان و نجباى بىچيزند مثل ظهير السلطان پسر ظهير الدوله ، امجد الملك و معتضد السلطنه . بالاخره دستهء سوم كسانىاند كه قصد انتفاع‌بردن از هر دو جانب دارند .\r\nدر آوردن مراسم و جريان‌هايى كه خود شاهد و ناظر بوده دقيق است و تفصيل‌پرداز بطور مثال آيين قسم‌خوردن محمد على شاه در مجلس ديده شود كه چه خوب و منظم به ثبت درآورده است ( ص 1808 ) يا اطلاعاتى كه از جلسات مجلس شوراى مملكتى ( كه در اواخر عصر استبداد صغير به دستور محمد على شاه از عده‌اى از رجال تشكيل شد ) مثلا صفحهء 2382 .\r\nعين السلطنه مشروطيت را تقليد مىدانسته از انقلاب فرانسه و تأثير نوشته‌هاى الكسندر دوما ( ص 1809 ) و به هرحال گاهى متذكر شده است كه براى اوضاع ايران زود بوده است و مردم عموما نمىدانسته‌اند كه مقصود چيست . از جمله نوشته است از كسى كه مىخواسته است داماد خانواده‌شان بشود پرسيده شده بود مشروطه‌اى يا مستبد ، و او گفته بوده است نمىدانم و بالاخره مىگويد فهميدم معنى مشروطه اين است كه آدم هركارى خواست بتواند بكند . ( ص 1892 )\r\nعين السلطنه در سراسر اين مجلد به تفصيل و ريزه‌كارى مطالبى را كه ديده و شنيده ، حتى آنچه را كه در مخيله‌اش به تصور مىگذشته است بر صفحهء كاغذ نگاشته و به يادگار گذاشته است . مخصوصا در بخش مربوطه به پناهندگى شاه به سفارت روس به مناسبت آنكه پدر خودش - عز الدوله - نيز به آنجا رفته و مانده و پناهنده شده بود ( چون به املاكش از جانب سپهدار تعرض و تجاوز انجام شده بود ) توانسته است اطلاعات خوبى را در گردش قلم مضبوط كند كه تاريخ‌نويسان را مفيد افتد .\r\nبا اين چند نكته كه در فوايد اين مجلد گفته شد يادداشت سوم به پايان مىرسد و خوانندگان را نويد مىدهد كه جلد چهارم كه به دورهء نايب السلطنگى عضد الملك و ناصر الملك و حكومت عملى بختياريها اختصاص دارد در دست تنظيم و تصحيح است .\r\nلورا - دهم مردادماه 1376 - ايرج افشار\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\n\r\nتشكر و اعتذار\r\nسپاس خداى را به انتشار جلد سوم خاطرات پدر مرحومم توفيق يافتم و اكنون از نظر خوانندگان محترم مىگذرد .\r\nدر باب محتويات اين يادداشت‌هاى روزانه دوست دانشمندم جناب آقاى ايرج افشار در مقدمهء هر يك از مجلدات توضيحات كافى مرقوم داشته‌اند و توضيح بيشتر را زائد مىداند و جا دارد مراتب سپاسگزارى خود را نسبت به ايشان تقديم دارم كه مرا رگ اين راه يارى فرمودند و در تنظيم و تحشيهء آن متحمل رنج و زحمت بسيار شدند .\r\nآنچه مرا به نوشتن اين مختصر واداشت يكى اظهار محبت اقوام و دوستان و آشنايان بود كه مطالب جالب و خواندنى خاطرات را تمجيد كرده‌اند و سبك انشاء آن را مىستودند به روان پاك آن مرحوم درود مىفرستادند و خواستار تسريع انتشار مجلدات بعد بودند . لذا بر من فرض است تشكرات قلبى خود را نسبت به اين همه ياد خير از پدرم تقديمتان بدارم .\r\nديگر اين‌كه بعضى از دوستان سبب تأخير انتشار خاطرات را جويا مىشدند و مىگفتند به چه علت ساليان دراز آنها را از انتشار دور نگاه داشته بودم و اين‌همه اطلاعات و مطالب تاريخى را در دسترس عموم نمىگذاشتم . بايد به عرض برسانم در سال 1316 پس از فارغ التحصيل از دانشسراى عالى پدرم دفاتر خاطرات و ساير اوراق خانوادگى را در اختيارم گذاشت و وصيت كرد پنجاه سال پس از فوتش منتشر شود . علت را جويا شدم . اظهار كردند مطالب خوب و بدى از رجال عهد نوشته شده است شايد بعضى در قيد حيات باشند و موجب ناخشنودى و كدورت خاطر آنها شود و يا فرزندانشان آزرده‌خاطر شوند . پس بنا به احترام وصيت آن مرحوم پس از فوت ايشان كه در مهرماه 1324 روى داد تا سال 1374 مجلدات خاطرات را محفوظ نگاه داشتم و از انتشار آنها خوددارى كردم ولى نمىدانستم و آگاه نبودم دست تقدير چنان رقم زده است كه پس از پنجاه سال اولين زمزمهء اعتراض از خانهء خودم و از طرف نزديك‌ترين كسم آغاز مىشود و همسر بسيار محترم و عزيزم خانم بتول كامرانى رنجيده‌خاطر مىشوند و زبان به اعتراض مىگشايند .\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nايشان صبيه ابراهيم ميرزا سالار اعظم فرزند كامران ميرزا نايب السلطنه امير كبير و از جانب مادر نوهء ميرزا احمد خان علاء الدوله و نتيجهء عليرضا خان عضد الملك نايب السلطنه احمد شاه قاجاراند و خوانندگان محترم از آنچه دربارهء آنها در اين خاطرات نوشته شده است آگاه شده‌اند .\r\nاما زمانى كه در مقابل اعتراض ايشان متذكر شدم پدران ما در ايران منشاء خدماتى خوب يا بد بوده‌اند و اعمال و افعال آنها با تاريخ ايران پيوند ناگسستنى دارد و نام و اعمالشان در صفحات تاريخ كشورمان ثبت شده است بايد از احساسات خويشاوندى و تعصب دور ماند و وقايع و رويدادهاى تاريخ را چنان كه هست پذيرفت ، خانم محترم استدلال مرا پذيرفت و از اعتراض انصراف حاصل فرمود . رجاء واثق دارم كه ساير بازماندگان نيز عذر مرا در انتشار اين اوراق مىپذيرند .\r\nبا اين‌گونه افكار دورانديشى پدر را ستودم و به روح پرفتوح او درود فراوان فرستادم و تصور مىكنم خوانندگان محترم ضرورت تأخير را پذيرفته و عذر مرا در تأخير انتشار قبول كرده باشند . لكن اين تعهد را مىسپارم اگر عمرى باشد به يارى خداوند متعال و به همت دوست ارجمند آقاى جربزه‌دار مدير مسئول انتشارات اساطير در چاپ و انتشار مجلدات بعدى تسريع شود .\r\nمسعود سالور\r\nاردىبهشت 1376\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nتاج الدين ميرزا\r\nكيومرث ميرزا عميد الدوله « 1317 »\r\nشعاع الدين ميرزا\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\nجهان - خواهرزاده تازه‌گل ملكه خانم - سالور\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nروشنك خانم - سالور\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nحاج افخم الدوله - هرمز ميرزا\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nباغ تجريش با سيم‌كشى اطراف آن\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nمحمد ميرزا - بهاء الدوله\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\n1 - نفيسه خانم 2 - معصومه خانم 3 - عباسه خانم 4 - آذر خانم فرزندان عبد الصمد ميرزا عز الدوله\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\nمحمد ميرزا - ملك‌آرا\r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\nمحمد عليشاه\r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\nخانم ملكه سالور تنها دختر عين السلطنه كه در قيد حيات است\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\nخانم بتول كامرانى - سالور\r\n\r\n","description":"","footnote":"","page_name":" مقدمه 25 ","page_number":25},
  {"content":"\r\n . \r\n","description":"","footnote":"","page_name":" مقدمه 26 ","page_number":26},
  {"content":"\r\n\r\n\r\nجلد اول مقدمه بر دورهء مشروطيت از 13 رجب تا 21 رمضان 1323 خلاصه وقايع قبل از مشروطه\r\n\r\n","description":"","footnote":"","page_name":" 1775 ","page_number":27},
  {"content":"\r\n . \r\n","description":"","footnote":"","page_name":" 1776 ","page_number":28},
  {"content":"\r\n\r\n\r\n[ مقدمه 
  ]\r\nبسم اللّه الرحمن الرحيم چهارشنبه سيزدهم شهر رجب المرجب 1323 هجرى - بيست و يكم درجهء سنبله - 13 سپتامبر 1905 ميلادى - 28 شهريور 827 جلالى . صبح يك ساعت از دسته گذشته به اتفاق اسد الله ميرزا « 1 » با درشكه براى سلام شهر رفتم . اگرچه باران دير كرده اما هوا خنك شده . طهران دو فصل بيشتر ندارد ، يا زمستان است بسيار سرد يا تابستان گرم پرگرد و خاك .\r\nاعليحضرت اقدس شهريارى در فرنگستان تشريف دارند . در ظرف اين مدت قليل سفر سيم است كه تشريف‌فرما شده‌اند . حضرت اقدس و الا وليعهد گردون مهد امسال به جاى ذات مقدس ملوكانه به نيابت سلطنت در طهران فرمان فرمائى مىفرمايند . جناب مشير السلطنه هم به جاى حضرت و الا شاهزاده عين الدوله صدراعظم به كارهاى ديگر .\r\nيك سردرب خانه رفتم . بعضيها بودند ، برخى بعد آمدند . با اعدل الدوله پسر مرحوم ركن الدوله و افخم الملك « 2 » مدتها صحبت كرديم .\r\n\r\nشلوغى كرمان\r\nاعدل الدوله با ظفر السلطنه سردار به كرمان مىرود . كرمان امسال خيلى شلوق شده خصوصا [ در 
  ] نزاع متشرع و شيخيه قريب دويست نفر گفتند مقتول شد . ركن الدولهء « 3 »\r\n\r\n\r\n","description":"","footnote":"\r\n( 1 ) - اسد الله ميرزا فرزند محمد حسن ميرزا اميرزاده فرزند اسد الله ميرزا فرزند سيف الملوك ميرزا فرزند عليشاه ظل السلطان همشيره‌زادهء مولف . ( مسعود سالور )\r\n( 2 ) - افخم الملك ميرزا يوسف خان خواجه نورى فرزند نظام الملك شوهر همشيرهء مؤلف . ( م . سالور )\r\n( 3 ) - علينقى ميرزا فرزند محمد تقى ميرزا ركن الدوله پسر چهارم محمد شاه قاجار .\r\n","page_name":" 1777 ","page_number":29},
  {"content":"\r\n\r\nحاليه از عهده برنيامد عزل شد . با وجودى كه قرار نبود سردارها را به حكومت روانه كنند مگر از ابو ابجمعى خود استعفا كنند ظفر السلطنه را فرستادند . بدون آن‌كه افواج او را به كسى بدهند . اين حكم را در روزنامهء دولتى هم نوشته و چاپ كردند .\r\n\r\nورود شاه\r\nبارى حضرت اقدس خيلى دير تشريف آوردند . راست به سمت تخت مرمر [ رفتند . 
  ] مثل اعياد گذشته فورا افواج لخت ، سروپا برهنه ، گرسنه دفيله كرده شليك كردند و تمام شد به باغ تشريف بردند . روز شانزدهم گفتند شاه وارد آستارا كه سرحد است مىشوند .\r\nهمه شهر مىمانند كه تلگرافخانه رفته تبريك و تقديم ورود بدهند . شب هم آتش‌بازى كرده بعد به شمران .\r\nمن آقاى عماد السلطنه « 1 » را ميان جمعيت گم كردم . ناچار بيرون آمده درشكه كرايه كرده به خانهء همشيره شاهزاده آغا « 2 » رفتم . آن‌هم براى وداع خانه آقا رفته بودند . « 3 » ناهار خورده با معين دفتر « 4 » و ميرزا محمد حسين خان همشيره‌زاده « 5 » قدرى صحبت كردم . آنها خوابيدند من پياده خانهء حضرت و الا « 6 » [ آمدم 
  ] از بچه‌هاى حاجى افخم الدوله « 7 » احوالى پرسيده چائى خورده به خانهء آقاى عماد السلطنه [ رفتم 
  ] .\r\n\r\nسوار خواجه‌وند\r\nقبل از فوت سپهسالار ، صدراعظم سوار خواجه‌وند را به آقاى عماد السلطنه دادند يعنى دستخط آن را . تا آن گوربه‌گورى زنده بود هرچه كرد امضاء نداد . بعد جزو ادارهء نصر السلطنه سردار معظم شد . تا از اردبيل بيايد خيلى طول كشيد . هنگام رفتن به فرنگستان فرمودند عوض خواجه‌وند كرد و ترك مرحمت شد . تا ماه گذشته معوق مانده بود . نمىدانم سردار خوابى ديد يا صدراعظم باز مرقوم داشته بود كه آقا را خواسته همان سوار خواجه‌وند را داد . ايشان هم زودتر به شهر تشريف بردند تدارك خود را ديده كه به سلامتى كلاردشت و كجور به سركشى ئيل و سوار بروند . خواجه‌وند پانصد\r\n\r\n\r\n","description":"","footnote":"\r\nدنبالهء يادداشتهاى مسعود سالور\r\n( 1 ) - عماد السلطنه حسينقلى ميرزا سالور برادر بزرگ مؤلف .\r\n( 2 ) - شاهزاده آغا معصومه خانم همشيرهء مؤلف .\r\n( 3 ) - آقا مقصود عماد السلطنه است .\r\n( 4 ) - معين دفتر محمد حسن خان حسابى شوهر همشيره مؤلف بعد ملقب به نصرت الملك شد .\r\n( 5 ) - ميرزا محمد حسين خان حسابى عميد الملك فرزند معين دفتر .\r\n( 6 ) - حضرت و الا مقصود عبد الصمد ميرزا عز الدوله پدر مؤلف است .\r\n( 7 ) - افخم الدوله فريدون ميرزا سالور برادر كوچك مؤلف . ( تولوى خان سابق الذكر )\r\n","page_name":" 1778 ","page_number":30},
  {"content":"\r\n\r\nسوار دارد . بد نيست . جاى آنها هم بسيار خوب است . من دو سفر يكى با حضرت و الا و دفعهء ديگر در ركاب شاه شهيد كجور رفته‌ام . مىگويند كلاردشت بهتر است . آقاى عماد السلطنه هم هردو سفر بودند . جاهاى قشنگ تماشائى داشت . روزنامهء آن وقت را دارم ، 1312 يا سيزده بود . تفصيلات سوارى شاه و حكايت زنهاى شاه را مفصلا نوشته‌ام .\r\n\r\nسيم‌كشى باغات حضرت و الا\r\nآقاى عماد السلطنه نبودند اما همشيره‌ها بودند . معلوم شد از ديشب آمده‌اند . يك ساعت آنجا ماندم . چون وداع با آقا كرده بودم كارى نداشتم به سمت شمران حركت كرديم . الحمد لله اين دفعه درشكه نشكست و سلامت به باغ رسيديم . اسد الله ميرزا هم دوربين عكاسى خود را آورد كه عكس كوچه و زمينها كه امسال بعد ازين مدت مديد سيم كشيده شده و صفائى پيدا كرده انداخته براى حضرت و الا به ملاير روانه كنم .\r\nهيچ‌كس باغات حضرت و الا را در تجريش بلكه در همه شمران ندارد . اما هيچ‌كس هم به اين كثيفى و بدى نگاه نداشته . حقيقة ظلم بزرگى به اين نقطه شد . هرچه هم مىگوئيم ابدا فايده و اثر ندارد . سى سال متجاوز است حضرت و الا در اين‌جا علاقه به‌هم زده‌اند هنوز ديوار و يك عمارت صحيح ندارد . به هزار يا على مدد امسال عوض ديوار سيم كشيديم . آن هم اگر اصرار افخم الدوله و اقدامات من در اينجا نبود به خدا اگر درست مىشد . بيرونش قشنگ شده همه‌كس تعريف مىكند اما تو خراب است [ و 
  ] ويران . اين شعر را بايد اين‌طور كه مىنويسم خواند .\r\n ما برون را بنگريم و قال را * نى درون را بنگريم و حال را \r\nيك دره و پست و بلند و چشم‌اندازى اين محل دارد كه نظير آن پيدا نمىشود ، با چهار قنات مختصر كوچك و يك قنات بزرگ رعيتى كه دو سنگ آب اين فصل دارد .\r\nآسيا هم داريم كه در تجريش منحصر است . مشير السلطنه دو سال است همسايهء ما شده .\r\nسواى باغ آقا غلامحسين زمين بايرى را خريده الان مثل بهشت شده همه چيز دارد و حال آن‌كه آرزوى جاى ما را دارد كه يك وجب آن ساخته و درست كرده نيست .\r\nشبها سرد شده من هم معطل پولم . تا برسد شهر مىروم . امسال شمران جمعيت خيلى نداشت . الان خيلى خلوت شده . ما دوازدهم ربيع الثانى بالا آمديم الحمد لله خوش هم گذشت .\r\n\r\n","description":"","footnote":"","page_name":" 1779 ","page_number":31},
  {"content":"\r\n\r\n\r\nوضع ييلاق\r\nجمعه 15 رجب المرجب - اميرزاده « 1 » امروز شهر مىرفت ناهار را اينجا آمد . افسر ملك « 2 » هم بود . ما شاء الله خانم خوبى است . به اولاد اميرزاده ذكورا و اناثا بيشتر ماها انس داريم . بعد از ناهار وداع كرده تشريف بردند . تا وقتى كه آقاى عماد السلطنه تشريف داشتند خيلى خوش گذشت . صبحها همه روزه تا ظهر سر اسطلخ خدمت آقا بوديم عصر هم گردش . سر اسطلخ امسال سبزىكارى هم كرده بوديم . ياد افخم الدوله به‌خير .\r\nسيزده عيد سه شب شمران آمديم . سركار شعاع الدين ميرزا « 3 » هم با اميرزاده بودند .\r\nاين صيفىكارى به مباشرت ايشان تهيه شد . اما رفتند و براى ما ماند . پارسال سر اسطلخ منزل داشتم ، امسال چون جمعيت من زيادتر بود باغ پائين نشستم . اگر گاو حاجى عباس گذاشته بود همه چيز زياد بود . با وجود آن بد نبود . اسباب مشغوليات هم بود . به قول نظام الملك « هم فال بود هم تماشا » . امسال مظفر الممالك « 4 » دور افتاده بود .\r\nمعتضد السلطنه « 5 » هم مجال نمىداد سرش را بخاراند . از اول ملاقات ايشان را مأيوس بوديم . شعاع الدين ميرزا به خرقان رفت . جز ما سه نفر رفيق كاملى نبود .\r\n\r\nدروغهاى سيد كاظم\r\nبارى عصر سيد كاظم مشهور كه خانهء دروازهء قزوين مرا براى احتشام الوزاره « 6 » اجاره كرده و حالا او مأمور سيستان و حدود آنجا شده از آن ليره‌ها گرفته هرچه خواستند بنويسد و امضاء كند آمد . سيد مطالبى بيان مىكرد كه مرا پاك مشتبه كرد كه اگر اين آن سيد كاظم است ديده‌ام و شنيده ، پس اين حرفها چيست . اگر عوض شده يا تازه به اين مراتب و درجات رسيده چطور نشنيده‌ام و خبر ندارم . بارى مىگفت خواهر جنرال « كوره پاتكين » عيال من بود . سه بچه از او دارم . دو پسر نزد خودم در طهران ، يك دختر نزد جنرال مشاراليه . دو هزار تومان براى ميكادو اعانهء جنگ فرستادم ، جواب دستخط آمد . « ميكادو ممنون » ! گفتم شما داماد كوره پاتكين خلاف قاعده بود براى دشمن او اعانه بدهيد . گفت خير چون هرچه نصيحت كردم و نقشهء جنگ كشيدم او اعتنا نكرد\r\n\r\n\r\n","description":"","footnote":"\r\n( 1 ) - اميرزاده محمد حسن ميرزا پدر اسد إله ميرزا . ( يادداشتهاى مسعود سالور )\r\n( 2 ) - افسر ملك سالور فرزند اميرزاده همشيرزادهء مؤلف .\r\n( 3 ) - شعاع الدين ميرزا قهرمانى فرزند كيومرث ميرزا عميد الدوله فرزند قهرمان ميرزا .\r\n( 4 ) - مظفر الممالك پسرخالهء مؤلف .\r\n( 5 ) - معتضد السلطنهء محمد حسن ميرزا اعتضادى فرزند عليقلى ميرزا اعتضاد السلطنه دائى مؤلف .\r\n( 6 ) - ميرزا على اشرف خان احتشام الوزاره سرهنگ مهندس از كارمندان وزارت خارجه .\r\n","page_name":" 1780 ","page_number":32},
  {"content":"\r\n\r\nاوقاتم تلخ شد . در محاصره پرت آرتور تا روز تسليم جنرال استوسل آنجا بوده نقشه‌ها كشيده و عكسها انداخته . از خدمات خودش به دولت ايران حكايتها كرد كه حقيقة متعجب شدم . اين همه لاف و گزاف چه فايده و اثر دارد . بارى چايى خورد دروغها را قالب زد رفت .\r\n\r\nوقايع‌نويس\r\nچون اسمى از جنگ روس و ژاپن برده شد لازم گرديد مختصرى بنويسم اگرچه بسيار تنبل شده‌ام . چنانچه اين كتابچه را سال گذشته اول رفتن شمران آوردند امسال اواخر ييلاق شروع مىشود . سابقا اصرارى در اين كار داشتم يعنى مقصودم نوشتن وقايع اين عهد بود و الا احوالات من چه قابل شرح و تفسير است . حال خيلى وقت است متاركه شده و بسى مطالب گذشت كه قابل نوشتن بود كه هر صفحه آن زيب و زينت كتاب تاريخى مىشد . البته ديگران نوشته‌اند . در گوشه و كنار خيلى وقايع‌نويس است .\r\n\r\nجنگ روش و ژاپون\r\nسال گذشته 1904 ميلادى هشتم فوريه يك ساعت از نصف شب گذشته شروع جنگ دريائى ژاپن و روس در خليج پيچلى چند فرسنگى بندر جنگى پرت آرتور گرديد كه همان شب شش فروند جهاز زره‌پوش روس به ضرب « ترپى » « 1 » معيوب گرديد . اين جنگ از بحر و بر امتداد پيدا كرد . در هيچ‌يك با آن همه غرور و تكبر شجاعت و جمعيت روسها فتحى نكرده برا و بحرا شكستهاى پىدرپى خورده جنگ ليااويان و موكدن كه بزرگ‌ترين جنگهاى عالم بوده و در هر دو ژاپن فتح كرد . اين جنگ آخر بحرى كه در نزديك جزيره « توشى ياما » واقع شد اول جنگ بحرى بزرگ دنيا بود . مختصر حكايت اين جنگ و فتوحات محير العقول ژاپن تمام عالم را متحير نموده كتابها و روزنامه‌ها لازم دارد . روزنامه‌نويسهاى فرنگ از شرح آن عجز دارند من چه قسم تفصيل بدهم . تا الان اين جنگ باقى ، چند روز است كه به اصرار رئيس جمهورى امريكا سفراى طرفين ( بارون كامورا ) و ( مسيوويت ) به ينگى دنيا رفته مىگويند صلح واقع شده .\r\nچون من روزنامهء تلگرافى ندارم نمىدانم . از اخبارات اين جنگ تا حضرت و الا تشريف داشت خوب اطلاع داشتيم به جهت آن‌كه روزنامه لندن نيوز ، گرافيك ، پتى ژورنال ، متن « 2 » ، بعلاوه جرايد لغو بىمعنى ايرانى داشتيم . آقاى عماد السلطنه هم\r\n\r\n\r\n","description":"","footnote":"\r\n( 1 ) -  Torpill . \r\n( 2 ) -  Matin - Petit Journal - London News - Grafic . \r\n","page_name":" 1781 ","page_number":33},
  {"content":"\r\n\r\nروزنامهء پتى پاريزين « 1 » و وى ايستوره « 2 » يا يك روزنامهء ديگر بنام « دى مانش » « 3 » آبونه بودند . من خودم نداشتم . اما همه مال من بود . خيلى خيلى اين جنگ كار روزنامه‌نويسها را آسان كرده بود .\r\nروسها هرگز آنقدر مضمحل و خوار [ و 
  ] خفيف نشده بودند . متجاوز از صدهزار اسير روس در ژاپن است . بد نيست اسم سردارهاى طرفين را آنقدر كه در خاطر دارم بنويسم : سردارهاى ژاپن سردار كل مارشال اوياما سه اردو در تحت ادارهء او ، جنرال اكو ، جنرال كردكى ، جنرال نودزو با خيلى جنرالهاى ديگر كه اسامى آنها را نمىدانم با دويست و پنجاه هزار قشون . روس تا شكست موكدن : سردار كل جنرال كوره پاتكين با سه اردو ، جنرال لى يندويچ ، جنرال كرى كم برك ، جنرال ساخارف با دويست و پنجاه هزار قشون . پس از شكست شديد موكدن كوره پاتكين استعفا كرد . به جاى ليندويچ سردار اردوى اول شد . ليندويچ سردار كل شد كه تا حال هم جنگ نكرده نشسته و تماشا مىكند . اميرال بحر ژاپن كه تمام اين فتوحات بواسطهء او شد خصوصا اين جنگ آخر در حقيقت او روسها را تمام كرد و افتخار اين فتوحات تمام بواسطهء اوست اميرال توگو ، اميرال كامودا با چند نفر ديگر .\r\nروس اول آن پدرسگ بدريش الكس اف بود كه به قدر ملاحى كار از دستش صورت نگرفت . ثانيا ماخارف شد كه با كشتى پطرپلوسك با هفتصد نفر ملاح بواسطهء مين دريائى كشتيهاى ژاپن طعمهء ماهى شد . گر اندوك گريل پسر عموى امپراطور در اين كشتى بود . فقط او با چند مجروح و زخمى نجات يافتند . ثالثا اميرال اسكريدلف بود از وسط راه برگشت به جهت آنكه پرت آرتور محاصره شد . با اين دسته كشتيهاى بالتيك پنج اميرال رفت . رئيس آنها اميرال رجت و لنسكى بود دو نفر كشته . اين رجت ولنسكى با دو نفر ديگر مجروح و اسير شده الان در مريضخانهء يكى از بنادر ژاپن مشغول معالجه است .\r\nاين دسته كشتيهاى بالتيك هفتاد كشتى بود . در ظرف يك شبانه‌روز شكسته اسير و فرارى و غرق شدند كه ابدا اين تصور نمىرفت بلكه ظن غالب فتوحات را نسبت به اين طرف مىدادند . فاتح پرت آرتور جنرال نوكى بود . از روس جنرال استوسل كه با كمال رشادت و افتخار تسليم شد . اگر همه سردارهاى روس مثل اين جنرال از عهدهء خدمات خود برآمده بودند كارش به اين نمىرسيد كه در طهران تصنيف ساخته در سركوچه بخوانند .\r\n\r\n\r\n","description":"","footnote":"\r\n( 1 ) -  Petit Parisien . \r\n( 2 ) - شناخته نشد .\r\n( 3 ) -  Dimanche . \r\n","page_name":" 1782 ","page_number":34},
  {"content":"\r\n\r\n\r\nقيمت زمين در شمران\r\nيكشنبه 17 - هيچ‌وقت مثل اين ايام تنها نمانده بودم . آقاى عماد السلطنه هم جمعهء گذشته تشريف بردند . عصر را خانهء مشير السلطنه رفتم . قطعه زمينى ما بين زمينهاى حضرت و الا خريده است . تا او نخريده بود هرچه صاحبش التماس مىكرد حضرت و الا ابتياع نمىفرمودند . حالا به دست پا افتاده‌اند . مشير السلطنه جواب داد يك تكه از زمين جلوى باغ من حضرت و الا بدهد من آن قطعه را واگذار مىكنم . تا خيلى سهل و آسان بود حدود طبيعى اين املاك را حضرت و الا خريدارى نفرمود ، حالا كه زمين از منى ده تومان سى تومان چهل تومان به ذرعى پنج هزار سه هزار رسيده به خيال افتاده‌اند . باز هم اگر حالا بخرند بهتر از چندى ديگر است . حضرت و الا خيلى در خريدارى ملك تغافل و تسامح فرموده‌اند و الا حالا اول متمول و ملاك بودند .\r\n\r\nسفر چهارم شاه !\r\nشاه ديروز 16 وارد آستارا شده‌اند . اخبارات خيلى شهرت دارد اما همه كذب است ، همان است كه ديده‌ايم . از حالا تهيهء سفر رابع را مىفرمايند . اين آب « كونتركسويل » هر گيلاسى كرورها براى ملت بيچارهء ايران تمام شده . اين قرض روس ، اين خرابيهاى پىدر پى ديگر ، تمام نتيجهء اسفار فرنگ و نوشيدن آب معدنى است .\r\nامشب شب آخر ييلاق ما است . درست سه ماه و شش روز بالا طول كشيد . عيال و بچه‌هاى افخم الدوله را زودتر فرستادم . بچه‌ها امشب قال مقال زيادى براى گرفتن جوجه و جمع‌آورى توت خشكه ، گردو و غيره داشتند . لله الحمد به خير و خوشى طى شد .\r\nسود سفر هم سلامتى است . اين هم كمتر از سفرى نيست . همان داد و بيداد ، صدمه و زحمت و پول خرج كردن را دارد .\r\n\r\nاسطلخ راه شمران\r\nدوشنبه 18 - صبح تعزيهء اسباب پس دادن بود . هر دفعه كه آدم ييلاق بيايد و برود مقدار زيادى هم اسباب تلف مىشود كه هيچ‌جز و حساب نيست . كوكب خانم و بچه‌ها را با سكينه باجى همان صبح با درشكه فرستادم . هوا ابر [ است 
  ] و دانه دانه باران مىآيد .\r\nاز ترس پارسال كه تا شهر باران خوردم مختصر ناهارى خورده سوار شدم . همين‌قدر كه از زرگنده گذشتم آفتاب شد . به شدتى گرم و بدون نسيم كه تا اسطلخ به جان‌كندن خودى رسانيدم . اتفاقا هميشه آفتاب‌گردان من زير توى زينى بود . امروز نمىدانم كجا مانده بود كه هزار فحش به قاسم دادم و آفتاب را تا شهر خوردم . ابدا اين مدت تابستانى\r\n\r\n","description":"","footnote":"","page_name":" 1783 ","page_number":35},
  {"content":"\r\n\r\nكه اغلب به شهر و از شهر به شمران آمدم اين قسم آفتاب را گرم و سوزان نديدم . در اسطلخ يك فنجان چائى و قدرى آب يخ تقى آورد خوردم . حالت تقى از من به مراتب بدتر بود . چهار ساعت و نيم به غروب مانده وارد منزل شدم . گارى و سايرين خيلى دير رسيدند . اسباب خيلى زيادى آمده بود . به قيمت گزاف الاغ و قاطر گرفته بودند . من هى فحش مىدادم و بعد پول . مردم ايران خيلى كم فرصت شده‌اند . روزبه‌روز بىتربيت‌تر مىشوند . احدى هم در فكر آبادى مملكت و تربيت مردم نيست . هركه هر كارى نكرده از خوبى و نجابت خودش بوده ، و الا احدى مانع نيست . هواى شهر امشب كه بسيار گرم بود خصوصا اين خانه‌ها كه در ناف و مركز شهر واقع است . « 1 » باران هم نيامده خيلى خفه و كثيف است . وقت آمدن شهر نبود . از تنهائى فرار كردم . شام خوبى قجر آقا « 2 » براى من فرستاد . اما آفتاب و گرماى امروز حالت لقمه‌زدن باقى نگذاشته بود .\r\n\r\nسيخ حمام\r\nسه‌شنبه 19 - صبح حمام رفتم . الحمد لله از كثافت حمامهاى بد شمران بيرون آمدم .\r\nاما حمامى مهلت اين را كه يك ساعت لذت از پاكى و تميزى حمام ببرم نداد . سيخ پدر سگ را به دست گرفته حاضر ايستاده بود . سيخ حمام شكسته . ديشب را هم سيخ عاريه كردم . سه من آهن مىبرد و منى هفت هزار بيست و يكهزار ، چهار هزار هم اجرت بفرمائيد بدهند . اين « فراز » را مثل خطيبى حفظ كرده بود و بدون لكنت بيان كرد . در اين گيرودار چهارچوب در حمام هم شكست . زود حمامى جلو رفته در را هم نزديك سيخ گذاشت . بىاختيار خنده كردم . بلى حمام كثيف شمران دو هزار تمام مىشد اين حمام سه چهار تومان . دفعهء اول مخارج پيدا كرد . مختصر اين است ، شب و روز بايد پول داد .\r\nممر و مدخل هم غيرمعلوم .\r\nهمه اسبابها را هم در حياط و اطاق ريخته و پاچيده بودند . بهتر بيرون رفتن از خانه را ديدم . جائى هم جز خانهء اميرزاده نداشتم . يك‌سر آنجا رفتم . ديدم اميرزاده دماغى دارد . معلوم شد صغرى خانم همشيره‌زادهء آقا حسين مرحوم كه ماها « چپول » مىگوئيم آنجاست . خوشگل نيست اما تار خوب مىزند . آواز هم دارد . بىنمك هم نيست .\r\nشوهرش قوم آن حسين مرحوم و نوكر ما سالها بود . از آمدن خانهء آقاهاى قديم خودش مانع نيست . موچول ميرزا « 3 » هم كه بسيار خوب تار مىزند . رفتيم ميان زيرزمين و\r\n\r\n\r\n","description":"","footnote":"\r\n( 1 ) - خانه‌ها آخر بازار كفاشها كه حاليه تيمچه‌هاى رحيميه شده . ( مسعود سالور )\r\n( 2 ) - قجر آقا خانم افخم الدوله برادر مؤلف ( مسعود سالور ) .\r\n( 3 ) - موچول ميرزا همان اسد الله ميرزاست كه قبلا معرفى شد . ( مسعود سالور )\r\n","page_name":" 1784 ","page_number":36},
  {"content":"\r\n\r\nمشغول شديم . الحمد الله خوش گذشت و اوقات تلخى صبح را رفع كرد . عصر يك شيشه عكس انداختم . من و افسر ملك با « چپول » . موچول ميرزا عكس هم مىاندازد .\r\nدانشمندان فرنگ همه كارها و اختراعات را سهل كرده‌اند . فعلا عكاسى را در ظرف دو ساعت مىشود ياد گرفت . آن وقتها كه عمرى لازم داشت گذشت . از آنجا خانهء شاهزاده خانم ( مادر زن ) تازهء خود دعوت داشتم - به ديدن رفتم . بدون مقدمه و تفصيل نمىشود از اين‌جا گذشت .\r\n\r\nازدواج عين السلطنه\r\nمن هفده سال كمتر داشتم كه حضرت و الا و مرحومهء مغفوره خانم « 1 » به تحكم براى من ربابه خانم ملقبه به گلين خانم دختر حاجى ابو الحسن صنيع الملك را عقد كردند . آن هم به ملاحظات چندى بود كه نمىخواهم يكى از آنها را بنويسم . يك سال بعد هم صنيع الملك مرحوم شد . خيلى دچار زحمت و مرارت شديم . اين عيال من عقيم ماند .\r\nدر سنهء « 2 » خانم مرحومه پس از خيلى تجسس و تفحص كه خواستند تلافى عيال اولى را فرموده باشند كوكب خانم دختر بابا رستم قاپچى درب اندرون شاه شهيد را پيدا كرده به عنوان متعه آوردند . خداوند او را رحمت كند . تا بود آسوده [ بودم 
  ] و هرگز به اين زحمتها دچار نشده بوديم . من كمال دل‌خوشى و رضايت را ازين حسن انتخاب مرحومه خانم داشتم . در خانهء خانم و همه چيزش با ايشان بود . آبستن هم شد سه دختر پىدرپى كه الان ماشاء الله بزرگ ، خوب و باكمال هستند زائيد . بعلاوه يك دختر هم در زنجان [ آورد 
  ] پس از چهل روز مرد . پسرى هم [ كه 
  ] سال گذشته از وباى پارسال و بلا جان به‌در برد در طهران به ناخوشى ذات الريه در سن ده ماهگى فوت كرد . اسمش حسينعلى ميرزا بود . علاقهء من به اين پسر زياد [ بود . 
  ] خدا مىداند هنوز هم كه اسم او به خاطرم مىآيد بىاختيار اشكم جارى و دلم خون مىشود . گلين خانم سال گذشته كه در طهران و با طلوع كرد به اصرار من شمران آمد ، به اتفاق همشيرهء بزرگ شاهزاده آغا . دو شب بعد آن واقعهء جان‌گداز فوت پسر بزرگ آقاى عماد السلطنه حميد السلطان روى داد . شهر آمده آقا را شمران بردم نرسيده آمدند كه گلين خانم ناخوشى گرفته . مختصر بعد از چهل و هشت ساعت بدرود زندگانى گفت . در همان امامزاده صالح امانت گذاشتم . خدا رحمتش كند . زن صالحهء مهربان خوبى بود . ابدا مرا دل‌خور نكرد . كمال رضايت را از او دارم . خدا هم از او راضى باشد . صبح شنبه 25 ماه ربيع الثانى 1322 مرحومه شد . اموال\r\n\r\n\r\n","description":"","footnote":"\r\n( 1 ) - تاج ماه خانم دختر عليقلى ميرزا اعتضاء السلطنه فرزند فتحعلى شاه قاجار اولين وزير علوم ايران مادر مؤلف . ( مسعود سالور )\r\n( 2 ) - سنه تعيين نشده است .\r\n","page_name":" 1785 ","page_number":37},
  {"content":"\r\n\r\nاو هم ما بين من و والده‌اش بدون هيچ زدوخورد كه معمول وراث است تنصيف شد .\r\n\r\nعيال ديگر\r\nبرويم سر مطلب . با اين وضع روزگار گرانى [ و 
  ] بيكارى هيچ ميل نداشتم عيال ديگرى اختيار كنم . اگرچه آنى آسوده‌ام نمىگذاشتند اما طفره مىزدم . ليكن روزبه‌روز بدخلقى و بدگوئى كوكب خانم زيادتر شد . يعنى از روزى كه زنجان آمد خفت عقل او به تزايد رسيد . هرچه من خواستم بدخلقى او كم شود و اسباب راحتى مرا فراهم كند ممكن نشد . تا ماه صفر گذشته چند شب بناى ديوانگى را گذاشت . با وجودى كه حامله بود جدا ايستاد كه مرا طلاق بده . من هم دادم . محض آنكه حمل داشت فرستادم خانهء موروثى دروازهء قزوين . حضرت و الا به ملاير تشريف بردند و من از آن خانهء كرايه به اين اندرون آمدم . تازه‌گل پدرسگ هم صيغه براى من پيدا كرده بود . آنقدر از اين زن تعريف كرده بود كه مرا واله و شيدا و عاشق بيقرار نموده بود . مبلغى هم پول دادم آورد . انشاء الله نصيب گرگ بيابان شود . چون وقت گذشته نمىشود شرح اين قضيه را به تفصيل داد كه تا آمدن او دچار چه مشكلات و مخاطرات شدم . وقتى كه آمد آن هم آن‌طور . شصت روز از مقدمهء رفتن مادر بچه‌ها گذشته بود . به اصرار قجر آقا و ديگران بچه‌ها را به ديدن مادرشان فرستادم . غروب كه به خانه آمدم ديدم كوكب خانم بچه‌ها را جلو انداخته با كلام الله مجيد به اطاق آمد . قجر آقا هم بود . من چه داشتم كه بگويم . خانه ، زندگى ، مال ، اسباب همه را گذاشت رفت . حالا به اين ترتيب آمد . در صورتى كه من قول و قرارى جاى ديگر داده‌ام و تا امروز تشريف دارد . شاهزاده خانم صبيهء مرحوم مبرور جلال الدين ميرزا ابن خاقان خلد آشيان عيال مرحوم معين السلطنه شده بود يك دختر از او آورد طلاق گرفت . معين السلطنه زن زياد مىگرفت . عزيز الدوله « 1 » مرحوم را هم گرفته بود .\r\nبواسطهء آن‌كه اختيارش با خودش بود به خانهء ما خدمت مرحوم خانم بسيار مىآمد .\r\nدختر عم همديگر هم كه بودند . من هميشه به شوخى مىگفتم اين دختر شما زن من است . تا عيال اول را نگرفته بودم ممكن بود . بعد از آن باز هروقت اينجا مىآمد اين مرافعه را داشتيم . او انكار داشت و من اصرار . بازهم كه كوكب خانم را آورده بودند من اين شوخى را داشتم . آخرش به مرافعه و قال و مقال مىكشيد . اسباب صحبت و تفريح خانمها بود . از آنجائى كه قسمت و نصيب را گزيرى نيست اين شاهزاده بگم خانم تا امروز شوهرى اختيار نكرده در خانهء شاهزاده خانم مادرش باقى بود . همشيره‌هاى من و\r\n\r\n\r\n","description":"","footnote":"\r\n( 1 ) - عزيز الدوله دختر محمد شاه قاجار عيال سابق عميد الدوله كيومرث ميرزا ( مسعود سالور ) .\r\n","page_name":" 1786 ","page_number":38},
  {"content":"\r\n\r\nسركار آقاى عماد السلطنه همچو صلاح ديدند كه شوخيها جدى ، دروغها راست شود .\r\nكارى كه در پانزده سال قبل مىبايست صورت بگيرد امروز انجام گرفته شود . از آنجا هم كه به سليقهء من و پسند تمام همشيره‌ها اين خانم مطابق آمده بود ، ديده ، شناخته ، از همه چيز هم مستحضر بوديم هرقدر شاهزاده خانم مادرش آن عنوانات سابقه را كرد مفيد فايده نشد . آقاى عماد السلطنه به توسط مكرم الدوله اخوى بزرگ و پسر مرحوم معين السلطنه عمل را قطع كردند . ايرادهاى زنانه و تكليفات شاقه را كنارى گذاشته در 27 ماه جمادى الاول به سلامتى صيغهء عقد جارى شد . هرقدر من از غرابت اين مواصلت و تعجب خودم بنويسم كم است . هركس ايام گذشتهء من و اين شاهزاده خانم و دخترش را ديده مىداند كه بىاندازه محل حيرت واقع شد . مقدرات الهى را كسى پى نمىبرد . سى سال از عمر آن خانم مىگذرد . اگرچه خوش ندارند زنها كه به اين صراحت عمر آنها را مردها بدانند . اما خير آگاهى ما به اين خانواده بيشتر از خودشان است . نبايد شوهر بكند ، آنقدر بماند تا نصيب من بشود . فعلا از اين مواصلت راضى هستم به جهت آن‌كه با علم و اطلاع كامل كه داشتم نمىتوانم منكر شد . تا بعد خدا چه خواسته باشد .\r\nبارى عصر را خانهء شاهزاده خانم رفتم . همشيره هم آنجا بود . چايى عصرانه خورده قدرى باز از صحبتهاى گذشته به ميان آمد . هرچه مىخواهم زودتر بيايند يك عذرى مىآورند . امروز قرار به سيم ماه نو دادند از آنجا منزل آمدم .\r\n\r\nآب كثيف سنگلج\r\nجمعه 22 رجب - صبح حمام بودم . شاهزاده معتضد السلطنه تشريف آورده مرا به خانهء خودشان بردند . نزديك خانهء مجد الدوله خانهء قديم مشير السلطنه را اجاره كرده عز الملوك خانم دختر فخر الملك را كه براى منصور الدوله « 1 » عقد كرده بودند اين سفر كه از گلپايگان آمد عيالش را در عراق گذاشت هرطور بود عروسى كردند و عزى را آوردند . همدم خانم دختر ديگر فخر الملك كه عيال اعظم الدوله پسر عضد الملك است امروز ديدن خواهرش آمده بود قدرى در اندرون نشستيم . ماشاء الله هر دو قشنگ هستند . حاجى زهرا سلطان هم بود . بعد آمدم بيرون اطاقهاى كثيف دارد . اندرونش بزرگ است . اگر تعمير كنند بد نيست . هوا گرم ، آفتاب هم تا بيخ اطاق افتاده بود . مگس هم زياد [ بود 
  ] خيلى بد گذشت . آب كثيف سنگلج هم كه معلوم است جاى هيچ غذائى در شكم نمىگذارد .\r\n\r\n\r\n","description":"","footnote":"\r\n( 1 ) - منصور الدوله . پسر معتضد السلطنه كه بعد سالار اعتضاد شد . ( مسعود سالور )\r\n","page_name":" 1787 ","page_number":39},
  {"content":"\r\n\r\n\r\nشعرهاى بند تنبانى\r\nعصر پياده از خيابان بالا رفتم كه طاقهاى نصرت و تزيينهاى ورود موكب مسعود را تماشا كنم . سيد حمزه هم رسيد . مدتى است با منيع الدوله از زنجان آمده . شعرهاى بندتنبانى به بعضى پارچه‌ها و ورقه‌ها نوشته آويخته بودند . من‌جمله اين شعر :\r\n علم عافيت رسيد به ماه * از ورود مظفر الدين شاه \r\nدو سال قبل كه در ماه رجب از فرنگستان تشريف آوردند اين بيت را نوشته بودند كه اغلبى حفظ دارند .\r\n وجب وجب خوش آمدى * ماه رجب خوش آمدى \r\nاين اشعار به مراتب از ابيات صدر السلطنه وزير فوايد لغوتر گفته شده .\r\nخيابانها پرگرد و خاك كثيف . اين است كه ماها عادت كرده‌ايم و الا هر كس دو مرتبه عبور كند ناچار چشم‌درد و سينه‌درد مىشود . اين‌همه مىروند فرنگستان و مليونها خرج مىكنند چه ثمر دارد . در صورتى كه مملكت و شهر خودشان اينطور است . ثلث و ربع آن ميلونها را اقلا خرج اين شهر مىكردند . يا يك تربيتى مىدادند كه آنقدر زمستان و تابستان كثيف و چركين نباشد . هنوز شهر پايتخت ما يك خيابان خوب ، يك باغ معمولى ، يك چراغ صحيح ندارد . پاريس قشنگ است به ما چه . هروقت شهر خودمان قشنگ شد تعريف دارد .\r\n\r\nشورش سه شهر\r\nاز حاجى افخم الدوله كاغذ مختصرى رسيده بود كه تويسركان را شلوق كرديم حالا نوبهء نهاوند است . تاكى مراجعت به ملاير كنيم و هر سه شهر بشورند . راسته بازار نهاوند هم آتش گرفته يكصد و سى دكان سوخته . حضرت و الا صيغه‌هاى خودشان را هم همراه برده بودند كه افتضاح آن از همه زيادتر بوده . يك ساعت از شب رفته است به قول اميرزاده « نامه » رسيده و جواب آن لازمتر است .\r\n\r\nقالب !\r\nسه‌شنبه سيم - عيد مباركى ، روز ميمونى است . سابق بر اين كسى را كه آنقدر در عزايش خرجها مىكردند و خودكشان مىنمودند از تولدش اسمى نبود . اين شاه از به دو جلوس امروز را عيد گرفتند . مردم هم تأسى كرده اظهار حياتى نمودند . اميرزاده از صبح اين‌جا بود . . . عصر را به تماشاى تزيين معبر ملوكانه رفتم . همان پارچه‌هاى مندرسه و\r\n\r\n","description":"","footnote":"","page_name":" 1788 ","page_number":40},
  {"content":"\r\n\r\nبيرقهاى كثيف و اشعار ركيك اسفار گذشته بود ، و ليكن هشت هزار تومان از دولت گرفتند پول را مرابحه داده از انبار اينها را بيرون آوردند . اين شعر را هم امروز حفظ كردم .\r\nقالب باقاف را نفهميدم براى چه نوشته‌اند ، با خط طلا خيلى هم جلى .\r\n روز ورود پادشه هفت كشور است * اى ملك رى ببال كه قالب مظفر است \r\n\r\nآتشبازى\r\nمراجعت آتش‌بازى رفتيم . در غيبت شاه ميدان توپخانه آتش‌بازى مىكنند . در ايوان عمارت توپخانه كه جاى خوبى است برحسب دعوت وزير مخصوص ( امين خلوت سابق ) كه حاليه رجوع كارهاى سردارها با اوست حاضر مىشوند . مجلس خوبى بود .\r\nاصلا وزير مخصوص آدم منظم [ است 
  ] و از همه در پذيرايى و سليقه برترى دارد .\r\nحضرت وليعهد خيلى دير آمد . ساعت سه تمام شد . بسيار خوب آتش‌بازى بود . از صنايع آتش‌بازى ، از نظام موزيك ترقى كرده . ديگر همه به حالت خراب بلكه از ايام گذشته هم تنزل كرده‌اند نه ترقى .\r\n\r\nوضع نظام\r\nوقتى كه ماها جزو توپخانه و نظام شديم كه همان وقت مضمون مىگفتند خدا مىداند چندين هزار برابر از حالا منظم‌تر و بهتر بود . سه ماه از دادن جيره و مواجب مىگذشت تعجبها مىكردند . الان از پارسال شش ماه جيره و مواجب توپخانه مانده دينارى نداده‌اند و نمىدهند . همه از نظام خارج شدند . الان معدودى باقى نمانده مگر صاحبان افواج و سوار . آنقدر ميدان رفتم توپ بالا و پائين كردم كه حساب نداشت . آن نايب السلطنه تمام را به التفات زبانى گذراند . فرمانفرما دوامى نكرد . در عهد سپهسالار همه خارج شدند بلكه تقديم هم داديم كه آسوده‌مان بگذارند .\r\n\r\nهمه مسلمان هستند\r\nامروز صبح باز اميرزاده تشريف آورده درب خانه رفتم . حضرت وليعهد زودتر آمدند . زير اطاق موزه ( كه حالا كوزه شده ) جلوس فرمودند . من هم نشستم ( اذن جلوس مىدهد ) . صدر السلطنه فضول مىگفت ديروز نزد سفير عثمانى « 1 » رفته بودم دستش را بلند مىكرد به حضرت اقدس دعا مىكرد . ديگرى گفت مسلمان است . حضرت وليعهد فرمودند همه مسلمان هستند . يك ساعت تعريف سفير عثمانى بود و حال آن‌كه خوب\r\n\r\n\r\n","description":"","footnote":"\r\n( 1 ) - شمس الدين بيك دانشمندى بود عارف و آشنا به زبان و ادبيات فارسى ( مسعود سالور )\r\n","page_name":" 1789 ","page_number":41},
  {"content":"\r\n\r\nيا بد او راجع به دولت خودش است ، به ما چه ربطى دارد ، عالم و فاضل باشد يا جاهل و نادان . شاه امروز از قزوين حركت فرموده‌اند . من در قزوين سفر اول تشريف فرمائى وليعهد ، بعد در سفر زنجان اياب و ذهاب خيلى زحمت كشيدم . دستخط پانصد تومان مواجب ( انشاء الله بعداز جلوس ) و يك حلقه انگشترى هم التفات كردند . در قزوين هم بنا بود آذربايجان بروم بعد اجازه نفرمودند . همان بىپدرها را ترجيح دادند . اين وقايع مفصلا نوشته شده است .\r\n\r\nقيافه و حالات شاه\r\nحضرت وليعهد كوتاه است اما چاق سفيد خوشگل هستند . دستهاى قشنگ دارند .\r\nعينك مىگذارند . سى و پنج سال دارند . كم‌حرف مىزنند . اگر فرمايش بفرمايند خيلى آرام و مربوط است . لهجه‌شان تركى است . از دخانيات « سيگارد » استعمال مىفرمايند اما خيلى كم . با وقار و متانت مىباشند . شوخى نمىكنند . تفنگ خوب مىاندازند . خط فارسى را بسيار بسيار خوب مىنويسند . مادرشان ام الخاقان دختر امير اتابك مرحوم از مرحومه عزت الدوله است . مدتهاست از شاه طلاق گرفته چند شوهر هم كرده‌اند .\r\nآخرى ميرزا على خان ( ميرزا على خان ميرزاى مؤيد الدوله بود ) كه چهار ماه قبل وفات كرد . يك زن بيش ندارند ، ملكه جهان دختر آقاى نايب السلطنه باشد . اما مىگويند قناعت به آن يكى ندارند ، منتهى به اسم زن كسى را ندارند . و الله « سربريده فراوان بود به خانهء ما » .\r\nتخت مرمر رفتيم . افواج ( كه دل آدم به حالت آنها كباب مىشد ) دفيله كرده به همان نسخهء پيش گذشتند . ما هم منزل آمديم ناهار خورده يك ساعتى استراحت كرديم . عصر اميرزاده رفت ، من هم خانهء عميد الدوله رفتم . در عوض آن‌كه شريكه ( شعاع الدين ميرزا ) نيست ديدنى كرده باشم . نبود منزل آمدم . تازه‌گل را با كاغذ و يك جيقه الماس خانهء شاهزاده بگم خانم فرستاده بودم آمد . در عوض خوشحالى اوقات تلخى آورد .\r\nجيقه را پس داده بودند كه تا كوكب خانم آنجا هست عروسى نمىشود . بايد برود . چرا كلفت من آمده در بيرونى از او پذيرائى شده . خيلى صحبتهاى ديگر . اول درد است و پياله . عروس تعريفى مىگويند . . . « 1 » روزى كه عقد شد كوكب خانم بود . . . آن . . . هم بود اصلا من اقبال و بخت به زن ندارم . بىخود گرفته و مىگيرم .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1790 ","page_number":42},
  {"content":"\r\n\r\n\r\nشريكه\r\nجمعه ششم - مادر بچه‌ها بيدارم كرد كه شاهزاده ملك‌آرا و شريكه امروز صبح زود وارد شده الان پىدرپى عقب شما آمده‌اند . بسيار بسيار خوشحال شدم . خيلى از دورى آنها خصوصا شريكه ( سركار شعاع الدين ميرزا ) به من تلخ مىگذشت . به عجله آنجا رفتم . بين راه هم على اكبر آدم ملك‌آرا رسيد . تا عصر آنجا بودم . دو ماه است كه به سمت خرقان به سركشى دهات تشريف برده بودند . اين دهات از مرحومه عزيز الدوله طاب‌ثراها رسيده است . پانزده سال بيشتر است گذشته از قوم و خويشى و پسر عمه‌گى با شعاع الدين ميرزا دوستى دارم و به همديگر « شريكه » خطاب مىكنيم چون وقتى در قمار شريك مىشديم . از همه‌چيز آراسته و ممتاز است . خداوند عمرش بدهد .\r\n\r\nآئين‌بندان و كتك‌خوردن احتشام حضور\r\nعصر سوار درشكهء ملك‌آرا شده . به تماشاى آئين‌بندان رفتيم . جمعيت زياد بود . در بالكن سر در عمارت سعيد السلطنه رئيس پليس نشستيم . موزيك مىزدند خيلى تماشا داشت . از آنجا به خانهء مشكوة الدوله رفتيم . همه محترمين كه در اين خيابان عمارت دارند درب خانه‌هاى خود را زينت كرده‌اند . چند نفر سيد كتك خوبى به احتشام حضور نوهء زن حاجى مشير لشكر زدند . ميانه افتاده دفع شر كرديم . اما با آن فكل و دستمال گردن خوب پشت‌گردنى و سيلى خورد .\r\n\r\nشعاع الدين ميرزا\r\nشعاع الدين ميرزا يك سال متجاوز است عيالش را كه دختر شاهزاده معتضد الدوله بود طلاق داده . خانه كرايه داشت ، حالا آن را هم ندارد . گفتم تا خانه پيدا شود تشريف بياوريد منزل من . جواب داد مؤيد الدولهء مرحوم حاكم كرمان بود نوكرى همراه برده بود ، بعد از آن‌كه چند ماه دخلى نبرد عريضهء شكايتى نوشت . حضورا جواب داد زن دارى ؟\r\nگفت بلى . گفت طلاق بده بچه‌هايت را خانهء مادرت بفرست ، خودت هم يك شب اينجا يك روز آنجا مدارا كن . حالا من هم به همان دستورالعمل راه مىروم . زن كه ندارم ، بچه‌هايم خانهء جده‌شان [ هستند 
  ] . خودم هم يك روز آنجا ، يك شب اينجا مدارا مىكنم تا خانه كرايه كنم و ترتيب زندگى بدهم . فعلا خانهء عميد الدوله پدرم مىروم بعد خانهء شما .\r\nغروب منزل آمدم . شاهزاده خانم همشيره عيال اميرزاده اينجا بود . از حكايت عيدى خبر شده بود . چون بيشتر اين همشيره بزرگ باعث اين‌كار شده حالا خجالت مىكشد و\r\n\r\n","description":"","footnote":"","page_name":" 1791 ","page_number":43},
  {"content":"\r\n\r\nعذر مىخواست . خودم مىدانم با بودن كوكب خانم به هر دوى آنها كه بد مىگذرد سهل است به خود من بدتر خواهد گذشت . جداگانه نشانيدن اين هم براى من خرج زيادى دارد كه ندارم و از عهده برنمىآيم . متحيرم و نمىدانم چه كنم . با آن ترتيب كه اين زن رفت من گمان آمدن نمىكردم . حالا كه آمده به چندين جهت كه يكى از آنها داشتن چهار بچه است نمىتوانم بيرونش كنم . خودش هم ميل رفتن حالا نمىكند . خداوند خودش تفضل كند . نمىدانم چه بنويسم .\r\n\r\nورود شاه\r\nشنبه هفتم شهر شعبان - امروز به سلامتى [ روز 
  ] ورود موكب مسعود ملوكانه به شهر دار الخلافه بود . صبح را قرار بود خانهء تاج الدين ميرزا رفته به اتفاق ايشان بروم . رفتم و عجله فرموده بودند مستقيما به باغ شاه ( اسب‌دوانى قديم ) رفتيم . جمعيت زن و مرد در خيابانها زياد بود . يك امروز نمىتوانند حكم كنند با اين تزيين و آرايش كه به كوچه داده‌اند خلق كثير كه به تماشا مىروند ، الاغ ، شتر ، گارى ، دوچرخه ، سنگ‌كش ، بنه ، خربوزه‌فروش ، گدا ، درويش از اين معبر ملوكانه عبور نكند . اين يك روز اين خيابان امن و براى تماشا و تفرج باشد . آنقدر شلوق از بابت عبور همان آنها كه نوشتم بود كه فقط مىبايست آدم حفظ خودش را بكند نه تماشا .\r\nدر باغ شاه همه جمع بودند . حضرت اقدس « 1 » هم آمده بود . ظريفى مىگفت حضرت اقدس هم قرينهء « خازن اقدس » شده كه ددهء شاه است . با شاهزاده ملك‌آرا ، شعاع الدين ميرزا مدتى صحبت كردم . بعد بيرون باغ اول كه طاق نصرت بسيار عالى زده بودند منتظر ايستاديم . مرد كه تندتند شمعهاى چهل‌چراغ و لاله‌ها را روشن مىكرد .\r\nاغلبى شعر شيخ را خواندند :\r\n ابلهى كو روز روشن شمع كافورى نهد * زود باشد كش به شب روغن نماند در چراغ \r\n\r\nدرهم برهمى استقبال رسمى\r\nچهار و نيم از دسته گذشته شاه پياده شد . اين جمع كه ايستاده بودند اولا طورى درهم و برهم كه اندازه نداشت . ثانيا هريك به يك لباس . مثلا اهل نظام بود جبه پوشيده بود . سردار بود لباس نظام نداشت . مستوفى بود سردارى پوشيده داخل شاهزادگان ايستاده بود . جزو وزارت خارجه بود داخل مستوفيها ايستاده بود . هنوز اين مملكت ، لباس نوكرش كه از هر طبقه باشد معلوم نيست . در همچو روز رسمى هر يك به يك\r\n\r\n\r\n","description":"","footnote":"\r\n( 1 ) - مقصود كامران ميرزا نايب السلطنه است ( مسعود سالور ) .\r\n","page_name":" 1792 ","page_number":44},
  {"content":"\r\n\r\nلباس و به اختيار خودند ، « خواهى سفيدجامه و خواهى سياه باش » . من و شعاع الدين ميرزا نزديك ساعد الدوله پسر نصر السلطنه ايستاده بوديم . شاه خيلى تند راه مىرفت .\r\nرسيد [ گفت 
  ] « پيرمرد حالت چطور است » . عرض كرد دعا مىكنم . به عجله رد شده داخل باغ شدند . ديگر شلوق شد . شاه سفراى كبار را در چادر اول پذيرفت . مخصوصا با وزير مختار روس به قدر ربع ساعتى هم خلوت داشت . آنها رفتند . نايب السلطنه [ و 
  ] وليعهد بودند . اتابيك اعظم بيرون آمد . همگى بيرون آمديم . چادر ديگر نشسته چائى خوردند ، بعد ناهار . اين ناهار را هم وزير مخصوص تهيه كرده بود . بقدرى مأكول و بقدرى زياد بود كه اندازه نداشت . انواع غذاى ايرانى و خوراك فرنگى تدارك شده بود .\r\nبعد از ناهار با سركار عميد الدوله كه خيلى به من التفات دارد و شعاع الدين ميرزا درشكه نشسته تماشاكنان و صحبت‌كنان به شهر آمديم . جمعيت حقيقة زياد بود .\r\nشاهزاده عميد الدوله را از ميدان توپخانه به اصرار به خانه‌اش فرستاديم . من با شريكه ايستاديم تا شاه آمد . بعد منزل آمديم . شاهزاده ملك‌آرا هم تشريف آورد . مظفر الممالك هم آمد . چائى ، خربوزه خورده غروب براى تماشاى چراغان رفتيم . معلوم شد فردا شب آتش‌بازى و چراغان است . بعد از قدرى گردش متفرق شديم . مدار شريكه باز خانهء شاهزاده عميد الدوله بود .\r\n\r\nتكملهء سرگذشت شخصى\r\n\r\nسرنوشت ميلرى كوچك\r\nاين مختصر تكميل مىكند روزنامهء مرا از وقتى كه ترك شده تا زمانى كه باز شروع به آن گرديد ، يعنى واقعات شخصى . و الا آنچه متعلق به دولت و ملت بود در ضمن روزنامهء امسال كاملا شرح و تفصيل داده شده . اين حكايت را قبل از شروع به آن براى تفريح بنويسم بد نيست .\r\nمسيو ميلرى يكى از صاحب منصبان زرنگى بود كه كاردينال ريشليو معروف مستخدم خود قرار داده بود ، از آنجا كه هركس را ريشيليو دوست داشت لوئى سيزدهم دشمن . روزى بىجهت لوئى به اين ميلرى تغير كرد . مشار اليه از اطاق شاه بيرون آمده به قهوه‌خانه داخل شد و از غيظ شمع را از روى شمعدان كه در روى ميز بود برداشته و خورد . در بين خوردن ريشليو از آنجا گذشته اين حالت ميلرى را مشاهده كرد ، بىاختيار بناى خنده را گذاشت . ميلرى بيشتر متغير شده بيرون آمده به خانهء خود رفت و تمام دارائى خود را حراج كرد كه از فرانسه جلاى وطن كند . ريشليو خبر شده او را خواست\r\n\r\n","description":"","footnote":"","page_name":" 1793 ","page_number":45},
  {"content":"\r\n\r\nكارت دعوت سلام كه به رنگ طلائى چاپ شده\r\n\r\n","description":"","footnote":"","page_name":" 1794 ","page_number":46},
  {"content":"\r\n\r\nنوازش بسيار كرد و اطمينان از آتيهء او داد . چنانچه روز به روز ترقى كرده تا به منصب مارشالى فرانسه رسيد . بارى اين مقدمه بود براى اين نتيجه . ميلرى با همه خوشبختى از طرف زن بدبخت بود . زن اولى كه گرفت چون در طفوليت نامزد ديگرى بود با وجود بر هم خوردن آن هميشه ميلرى را شوهر دوم خطاب مىكرد . اين خانم پس از چند سال مرحومه شد . مارشال با كمال دقت عيال ديگرى گرفت . مشار اليها خود را نوادهء يكى از امپراطورهاى قديم رم مىدانست و از اين شوهر كه كفو او نبود ننگ داشت . دختر شوهر و خواهر شوهرهاى خود را هيچ وقت اذن نمىداد در حضور او به صندلى دسته‌دار جلوس نمايند و مىگفت چگونه من طاقت بياورم و زن كسى باشم كه در قديم او را ميلرى كوچك مىگفتند .\r\n\r\nزندگى مؤلف\r\nحالا من آن خوشبختيهاى ديگر مارشال را ندارم اما از طرف عيال گويا از او هم بدبخت‌تر باشم . عروسى من در 26 شعبان با مخارج زياد واقع شد . چند روز قبل از آمدن حضرات مادر بچه‌ها را با عين الملوك « 1 » قم فرستادم . در پانزدهم آمد و حياط افخم الدوله در اطاق دراز جنب طالار مرمر منزل كند .\r\nشب 21 رمضان المبارك نه ساعت از شب رفته فارغ به دخترى شد ، اسمش را به صلاحديد مرحوم اميرزاده ملكه « 2 » گذاشتم كه الان ماشاء الله نزديك به دو سال و نيم دارد ، خيلى شيرين و بامزه . از آن طرف دل‌خوشى براى من نبود . كوكب خانم هم از بس خوب راه رفته بود يعنى در اين چند ماه باز براى خاطر بچه‌ها ترحم كرده به خانهء دروازه قزوين روانه‌اش كردم . شاهزاده بگم خانم كه مفرح الدوله لقب گرفته بود با بچه‌ها سازش نكرده همين‌طور بچه‌ها با او . لاعلاج نزهت و حورى را هم آنجا فرستادم با سكينه باجى ، بعد هم زهره از شدت دلتنگى با همشيره آغا شاهزاده به زيارت آستان ملائك پاسبان على بن موسى الرضا مسافرت كرده ( روزنامهء مفصلى از آن سفر نوشته شده است ) . بدتر از همه دوست عزيز گرامى از جان بالاتر ما سه برادر محمد حسن ميرزا در دوازدهم شوال 1323 به عارضهء سكته مرحوم شده بود و همهء دلگير و عزادار بوديم كه هنوز هم از ياد نرفته و مهربانيهاى او [ از ياد 
  ] نخواهد رفت .\r\n\r\n\r\n","description":"","footnote":"\r\n( 1 ) - عين الملوك دختر سوم مؤلف ، عيال مرحوم باقر كاظمى مهذب الدوله شد .\r\n( 2 ) - تنها خواهر من كه در قيد حيات است ( مسعود سالور ) .\r\n","page_name":" 1795 ","page_number":47},
  {"content":"\r\n\r\n\r\nتغيير اوضاع\r\nاوضاع طهران تغيير كرده بود . حضرت و الا الموت [ رفته 
  ] ، مخارج زياد ، آقاى عماد السلطنه با نظام الملك تبريز . با افخم الدوله بيكار بوديم . حقيقة نتوانستم اين همه عيال را در دو خانه نگاه‌دارى كنم لاعلاج بچه‌ها را اينجا آوردم . اگر من يك آدم غصه‌خورى و خرده‌بينى مثل بعضى از مردم بودم يقينا هلاك شده بودم . علاج غصه را به همان بيرون ماندن كرده هر قدر ممكن بود شبها دير منزل آمده و صبحها زود بيرون مىرفتم . ترتيب زندگانى كثيف من تغييرى نكرد تا هنگام تابستان و رفتن شمران . آن عيشها ، آن مهمانيها ، خنده‌ها ، تفرجها به دو جهت از ميان رفته بود ، يكى فوت مرحوم اميرزاده كه محرك ما و اسباب عيش و سرور و تفريح ما اول او بود بعد هم اوضاع مشروطه و بىپولى عمومى و نداشتن تكليف . ما از يك فريب دادن اميرزاده و معاشقهء دروغى طوبى نام فاحشه سه ماه تمام خنده كرديم و بعد از سه ماه مكاتبه و معاشقه « تازه گل » را به جاى طوبى خانم براى اميرزاده برده كه بعد از ملاقات نزديك بود آن وقت سكته كند ! دو ماه با من و شعاع الدين ميرزا قهر بود . از اول تا آخر اين حكايت خودش كتاب تياترى مىشود بىاندازه مضحك . همهء اينها ، همه اين دل و دماغها از بين رفته .\r\nعيش ، راحتى و مشغوليات مضحك ما همان چند وقت بود . مشروطه به كلى كارها را خراب كرده . تا آباد شود نوبت پيرى ما است .\r\nمادر بچه‌ها را با بچه‌ها شمران بردم . اقامت چند شبه تصادف كرد با ورود حضرت و الا و تا آخر ييلاق مانديم . هواى ملايم خنك شمران تغيير احوالى كه گاه‌گاهى براى كوكب خانم دست مىداد به عوض تخفيف اشتداد داد ، چنانچه تا امروز باقى است و در ضمن روزنامهء خود اندكى اشاره كردم . فعلا مفرح الدوله راضى شده و خانهء شاهزاده خانم والده‌اش هست . شهريه مىدهم . . . مادر بچه‌ها هم حياط كوچك اين خانه‌هاى جديد مظفرى نشسته . تا بعد از ماه صفر چه شود خداوند عالم است و خبير .\r\nچون فعلا روزنامهء مفصلى روزبه‌روز مىنويسم انشاء الله از خوش و ناخوش آنچه پيش آيد در آنجا نوشته خواهد شد . به همين جا ختم كلام مىكنم . من اولاد ذكورى ندارم كه به او وصيت كنم . اما از خوانندهء اين اوراق با كمال عجز و انكسار استدعا مىكنم هيچ وقت خيال گرفتن دو زن نكند خصوصا وقتى كه تهىدست و بىمايه باشد . چون كمتر مىتواند عدالت كند . وقتى كه نكرد مثل من مىشود كه پالوده دندان مىشكند .\r\nقهرمان قاجار عين السلطنه 1325 .\r\n\r\n","description":"","footnote":"","page_name":" 1796 ","page_number":48},
  {"content":"\r\n\r\n\r\nدنبالهء جلد اول دوران حكومت مشروطه از پنجم شوال 1325 تا ذى الحجهء 1325\r\n\r\n","description":"","footnote":"","page_name":" 1797 ","page_number":49},
  {"content":"\r\n . \r\n","description":"","footnote":"","page_name":" 1798 ","page_number":50},
  {"content":"\r\n\r\nبسم اللّه الرحمن الرحيم شروع مىكنم پس از مدتها متاركه به نوشتن روزنامه و وقايع اين عهد از امروز پنجم شهر شوال سنه 1325 هجرى ، 12 نوامبر 1907 ، 19 درجهء عقرب كه اعليحضرت قدر قدرت شاهنشاهى محمد على شاه قاجار به نفس نفيس مبارك به مجلس شوراى ملى ايران ( پارلمان ) تشريف‌فرما شده آزادى ايران كه در اواخر سلطنت شاهنشاه مبرور يعنى در 14 جمادى الثانيهء 1324 مرحمت شده بود امروز به وجه اتم و اكمل صورت رسميت پيدا كرد . خوب است براى تكميل اطلاع مختصرى از وقايع نوشته شود .\r\n\r\nمقدمات مشروطيت\r\nقبل از سفر فرنگ سيم مظفر الدين شاه كسبه و تجار طهران و بعضى از علما بواسطهء تعدى مسيو نوز وزير بلژيكى گمرك و تعرفهء جديد در زاويهء مقدسهء حضرت عبد العظيم ( ع ) متحصن شده ، شاه حاليه كه وليعهد بود و براى نيابت سلطنت در غيبت شاه طهران آمد حضرات را هر قسم بود استمالت كرده طهران آورد و روز مهمانى وليعهد ، شاه از روى لجاجت و دستور العمل شاهزاده عين الدوله اتابيك اعظم شمشير مكلل به جواهرى به نوز مرحمت فرمود . پس از مراجعت فرنگ كارهاى ديگر عين الدوله و لجاجتهاى پىدر پى شاه خصوصا پول ندادن عين الدوله ، برعكس امين السلطان اتابيك ، به علما و آقايان شورش بر ضد عين الدوله شد . چون شاه او را عزل نكرد و او هم به علما باز پولى نداد كار بالا گرفت .\r\nو از طرف جمعى فرنگستان رفته‌ها و تربيت‌شده‌ها مذاكرهء عدالت‌خانه و مجلس عالى عدالت شد . زنادقه و بابيها در اين تحريك به شدت همراهى كرده از گوشه و كنار به اين آتش دامان مىزدند و به لباسهاى مختلف داخل متظلمين شده و راهنمائى مىكردند .\r\n\r\n","description":"","footnote":"","page_name":" 1799 ","page_number":51},
  {"content":"\r\n\r\nسختى عين الدوله و عجز شاه و كسالت او كه به همان ناخوشى مرحوم شد باعث اشتداد شد . تمام در مسجد جامع ( چون در آن دفعه در مسجد شاه كتك خوردند ) جمع شد [ ند 
  ] . آن وقت من مشهد بودم . آنجا هم بلكه نبودم در سمرقند و بخارا بودم و مختصرى از وقايع كه از دور شنيده بودم در روزنامهء آن سفر درج است . اين دفعه تمام علما از آن جمله آقاى آقا سيد عبد الله بهبهانى و آقاى آقا سيد محمد طباطبائى و شيخ فضل الله نورى سركرده و رئيس بودند . بيشتر طلاب و مردم شهرى داخل بودند .\r\nعين الدوله مسجد را محاصره كرد و حكم به اخراج آنها شد . نزاع مختصرى هم شد .\r\nجمعى مقتول شدند كه نعش دو نفر آنها كه سيد بودند فعلا هم در مسجد جامع امانت است . روز فوت آنها را امسال فاتحه و ختم مفصلى گذاشتند . تا حضرات از طهران به سمت قم حركت كرده تمام كسبهء شهر به سفارت انگليس پناه بردند .\r\nاين فقره را عين الدوله مسبوق نبود و براى اين كار تهيه و تداركى حاضر نكرده بود .\r\nسفارت انگليس بر خلاف قانون بين الملل آنها را قبول كرده پس از آن‌كه مجلسى از سفرا فراهم شد سفير انگليس گفت به حكم شوراى ملى انگلستان من محكوم به پذيرائى شدم . چون پاى زور در ميان بود عين الدوله جبرا و قهرا ساكت شد و روز بعد استعفا كرد .\r\nمشير الدوله وزير خارجه به جاى او رئيس الوزرا و بعد صدراعظم شد . عضد الملك قم رفته علما و طلاب و هركس [ را 
  ] رفته بود مراجعت داد و دستخط آنكه عدالت‌خانهء عالى برپا شود صادر شد . كم‌كم اين عدالت‌خانه به شوراى ملى مبدل گرديد . مشير الدوله هم نهايت همراهى را با ملت كرد و دستخط حريت و انتخاب وكلا در 14 جمادى الثانيه مرحمت شد .\r\n\r\nنظامنامهء اساسى\r\nشاه روزبه‌روز ناخوش‌تر شده و سريعا حكم انتخاب وكلا مىشد . عدهء وكلا و تعيين طبقاتى آنها ( بر خلاف همه پارلمانها ) تمام در نظامنامه‌ها نوشته و كرورها چاپ شده محتاج توضيح نيست . قبل از رمضان 1324 پارلمان ناقص ايران مفتوح شد . رئيس مجلس هم صنيع الدوله پسر مخبر الدولهء مرحوم شد . كم‌وبيش وكيل از ولايات آمد .\r\nعمارت بهارستان را شاه مجلس شوراى ملى قرار داد . در روز افتتاح چون ناخوش بود در عمارت ارگ گلستان سلام منعقد شد و حاضر بودم .\r\nبارى نظامنامهء اساسى در مجلس نوشتند . شاه حاليه بواسطهء اشتداد مرض شاه مبرور طهران آمد . تبريز و كليهء آذربايجان از همه جاى ايران بيشتر طالب آزادى و از همه جا مغشوش‌تر بود . وليعهد را هم خوب شكلى روانه نكردند . زور مجلس ما هم اول آنها\r\n\r\n","description":"","footnote":"","page_name":" 1800 ","page_number":52},
  {"content":"\r\n\r\nو بعد طهران بود . شاه از امضاى اين نظامنامه كه تا آن وقت نمىدانست چه شده و چه خيال در سر مردم است به شدت اكراه داشت و هيچ مايل نبود تمام استقلال و استبداد خود را به امضاى اين نظامنامه تسليم و تحويل ملت نمايد . همهمه و آشوبى در طهران و تبريز روى داد . در صورتى كه صد يك آن مردم آگاه نبودند مقصود چيست و اطلاع نداشتند منظور كدام است .\r\n\r\nفاتحهء ايران\r\nشاه حاليه كه ميل داشت جذب قلوبى از آذربايجانيها و مردم طهران كند كه مىگفتند محال است بگذاريم به تخت سلطنت جلوس كنى اين نظامنامه را به هر شكلى بود به صحهء مبارك رسانيد . در صورتى كه شنيدم شاه قلم را به دست داشت و مىگفت صحه مىگذارم اما فاتحهء ايران را بايد بگوئى .\r\n\r\nتاج‌گذارى محمد على شاه\r\nپس از صحه چراغانى در شهر كردند و مجلس قوتى گرفت تا شاه مرحوم شد و اين شاه جلوس كرد . چه تاج‌گذارى ممتاز مفصل باشكوهى در اطاق موزه منعقد گرديد كه ابدا تاج‌گذارى مظفر الدين شاه آنطور نبود ( 4 ذيحجهء 1324 - 19 ژانويه 1907 ) .\r\nتاجگذارى سه ساعت به غروب مانده واقع شد با حضور تمام حج اسلام و سفراى كبار و شاهزادگان ، وزراء ، امراء و غيره در اطاق موزه در روى تخت طاووس با تاج كيان كه بواسطهء مشاجرهء علما مشير الدوله به سر شاه گذاشت . « 1 »\r\n\r\nروزنامه و انجمن\r\nقلم و روزنامه آزاد شد و چندين نمره روزنامه شايع گرديد . انجمن داير شد . چنانچه عدد روزنامه در طهران الان قريب چهل و در تمام ايران به صد جريدهء يوميه [ و 
  ] هفتگى رسيده و [ تعداد 
  ] انجمن در طهران از هفتاد گذشته .\r\n\r\nفوت مشير الدوله ، قتل اتابك\r\nمشير الدوله دوم ماه صفر 1325 استعفا كرد . بيچاره در شهر رجب امسال در ييلاق رستم آباد به مرض قولنج وفات كرد و در امامزاده صالح تجريش امانت گذاشتند .\r\nمشير الدولهء مرحوم بالصراحه دستخط مشروطه و به عبارت فرانسه « كنستوتيشن » « 2 » را\r\n\r\n\r\n","description":"","footnote":"\r\n( 1 ) - شرح تاجگذارى از همين نويسنده در مجلهء آينده ، مهر الى اسفند 1371 سال 18 به چاپ رسيده است ( مسعود سالور ) .\r\n( 2 ) - به تلفظ انگليسى ضبط كرده است .  Constitution  .\r\n","page_name":" 1801 ","page_number":53},
  {"content":"\r\n\r\nگرفت و شايع نمود . ميرزا على اصغر خان اتابيك از فرنگستان احضار و در ماه ربيع الاول رئيس الوزراء و وزير داخله شد . ملت از او مأيوس بود و براى كارهائى كه در گذشته كرده و قرضى كه براى ايران كرده بود دشمن مىداشتند . تا در ماه رجب هنگام بيرون آمدن از مجلس شوراى ملى وقت مغرب به سه تير گلولهء عباس آقا نام صراف تبريزى كشته شد .\r\n\r\nشير تو شيرى - طبقهء سويليزه\r\nپس از قتل اتابيك امين السلطان كابينهء جديد كه در نظامنامه هشت وزير مسئول مقرر است به رياست مشير السلطنه برقرار شد . ولايات مغشوش ، همه جا درهم و برهم ، رشتهء نظم گسيخته ، يك شيرتوشيرى است كه نمىشود تحرير كرد . در ماه رمضان مجلس جدا عزل وزراء را خواسته و رأى داده شد كه عزل شوند . اين دفعه وزرا از طبقهء « سوليزسيون » « 1 » و تربيت‌شده‌هاى فرنگستان برقرار شد كه امروز آن هيئت برقرار [ ست 
  ] و هنوز ورقهء آبى در عزل آنها از مجلس داده نشده . آنها از اين قرارند :\r\nناصر الملك محمود خان قراگوزلو شاگرد مدرسهء اكسفرد « 2 » انگليس رئيس الوزرا و وزير ماليه .\r\nمشير الدوله پسر آن مرحوم شاگرد مدرسهء عالى پطرزبرق وزير خارجه .\r\nمستوفى الممالك تربيت شده در سن سى سالگى در قهوه‌خانه‌هاى پاريس وزير جنگ ( در اواخر شاه مبرور نايب السلطنه وزير جنگ و پس از رحلت او چون شاه حاليه داماد اوست خيلى بيشتر از اينها طالب ترقى بود اما مشروطه امان نداد كه شب را سحر كند . ورقهء آبى هفتاد و شش راى در مجلس داده شده عزل شد ) .\r\nصنيع الدوله رئيس شوراى ملى كه پس از قتل امين السلطان استعفا كرد و احتشام - السلطنه پسر علاء الدولهء مرحوم قاجار رئيس شد ، تربيت‌شدهء برلن وزير علوم و فوايد .\r\nمخبر السلطنه ايضا پسر مرحوم مخبر الدوله تربيت‌شدهء برلن وزير عدليهء اعظم .\r\nمؤتمن الملك پسر مشير الدولهء مرحوم تحصيل‌كردهء پطرزبرق « 3 » وزير تجارت و گمرك و طرق و شوارع .\r\nآصف الدوله نخود ميان شله‌زرد تربيت‌شده ميان ئيل شاهسون اينانلو وزير داخله . ما گمان مىكنيم مملكت ما مثل فرانسه ، انگليس ، آلمان است . اما نبايد به قدر ذره‌اى طرف مشابهت خود را بدانيم . باز اگر كارى پيشرفت كند از همان آصف الدوله است . در ايران از شتر بايد گفت نه از راه‌آهن ، از « چوب » بايد صحبت داشت نه از دو ساعت حبس محترم .\r\n\r\n\r\n","description":"","footnote":"\r\n( 1 ) - ظاهرا  Civilisation  ( مراد مردم سويليزه و آشنا به تمدن جديد است ) .\r\n( 2 ) - اصل : اكسفورت .\r\n( 3 ) - نادرست است . مؤتمن الملك در پاريس درس خوانده . ( ا . ا . )\r\n","page_name":" 1802 ","page_number":54},
  {"content":"\r\n . \r\n","description":"","footnote":"","page_name":" 1803 ","page_number":55},
  {"content":"\r\n\r\n\r\nهرج‌ومرج\r\nبارى بگذريم و از وقايع دور نيفتيم . روزبه‌روز اغتشاش زياد مىشود . تمام ولايات مغشوش ، راهها مسدود و ناامن [ است 
  ] . عثمانيها از طرف آذربايجان تا چند فرسنگى اروميه آمده و ساويج بلاغ را تصاحب كرده به‌قدر يكصد و پنجاه فرسنگ خاك ايران را مالك شده‌اند . روس و انگليس پس از فوت اتابيك امين السلطان اتحاد و صلحى در باب ايران كرده ميان خود تقسيمى نموده‌اند كه به جاى خود مفصلا خواهيم نوشت و همان ساعت كه امضاء عهدنامه شد تاريخ زوال و اضمحلال ايران بايد شمرد . بختيارى ، قشقائى ، تركمان و ساير ايلات از هر طرف هجوم‌آور شده [ اند 
  ] جان و مال مردم در تلف است . هيچ سياست ، هيچ نظم ، هيچ انصاف و مروت در كار نيست . يك هرج‌ومرج ، يك آشوبى است كه قلم هر مورخى و با علمى عاجز است ، چه رسد به قلم من مفلوك بيسواد .\r\n\r\nمتمم قانون اساسى\r\nتمام اين تقصيرات ، تمام اين هرج‌ومرج را از روز اول به عنوان مختلف از تقصيرات شاه مىدانند . به چه اندازه بد نوشتند و بد گفتند كه حد و حصر ندارد . به هر شكل نوشته و سند شاه برائت ذمه كرد سودى نبخشيد ، تا متمم قانون اساسى در دورهء رياست احتشام السلطنه در مجلس قرائت [ شد 
  ] و رأى داده شد . حالا در ضمن اين مدت از علما ، از تجار ، از مردم چه اختلافات برخاست ، چه هنگامه‌ها شد و شيخ فضل الله با جمعى از علما چند وقت در حضرت عبد العظيم در سر چند مادهء قانون اساسى متحصن شد . چه روزنامه‌ها از طرفين چاپ شد ، چه خطابه‌ها در منابر گفته شد ، كتابى جداگانه لازم دارد .\r\nاين قانون اساسى در 29 شهر شعبان به حضور برده شد و شاه بدون غور و تعمق صحه نمودند . اين قانون از روى قانون بلژيك ترجمه شده و خيلى مواد آن سخت‌تر از اصل است . چنانچه مىگويند قانون اساسى به اين سختى در هيچ دولتى نيست و از هيچ پادشاهى گرفته نشده . اين دفعه گفتند شاه بايد به مجلس بيايد تا تمام كارها منظم شود و حال آن‌كه در غالب دول اين رسم نيست .\r\nشاه براى رفتن حاضر شد به شرط امنيت . اين بود اين چند روزه حج اسلام و رئيس مجلس ترتيبى داده و به يك اندازه امنيت حاصل شد و وكلاى نادان بىعلم را خيلى نصيحت كردند كه مبادا سوءادبى از آنها سر بزند ، زيرا مردم عموما ، وكلا خصوصا امروز دم از الوهيت و خداوندى مىزنند . خود را مالك جان و مال اين مشت مردم بيچاره مىدانند . هريك خود را در علوم از اديسن و نيوتن بالاتر و در پلتيك از بيزمارك و\r\n\r\n","description":"","footnote":"","page_name":" 1804 ","page_number":56},
  {"content":"\r\n\r\nسالزبرى والاتر [ مىدانند 
  ] . در صورتى كه يكى علاف است ، يكى بقال ، يكى كفش‌دوز ، ماست‌بند و علاقه‌بند . زيرا اين انتخاب دورهء اول طبقاتى و از اصناف شده و آنها خيال مىكردند در اين مجلس از نان و گوشت و پنير و ماست صحبت مىشود . معدودى از طبقهء علما ، شاهزادگان ، تجار و از ولايات وكيل با علم خوب داريم . ساير [ ين 
  ] همه همان‌اند كه ذكر شد .\r\n\r\nحجج اسلام\r\nچون اطاق بزرگ اين عمارت گنجايش جمعيت زياد نداشت فقط چند نفر از حجج اسلام ( اين اسم هم تازه رسم شده سابقا همه را علما مىگفتند ) و شاهزادگان درجهء اول و وزراء مسئول و وكلا كس ديگر نبود . ما سه ساعت به غروب بيشتر مانده بود با عميد الدوله تاج الدين ميرزا پسر عمه ، بالاخانه‌هاى معين السلطان كه مشرف خيابان است رفتيم .\r\nحاج افخم الدوله اخوى چون حضرت و الا احوال نداشت به جاى ايشان و براى عذرخواهى جدا شده مجلس رفت . تمام راه قزاق ( كه فقط اين دستهء سوار ما بواسطهء مراقبت يك سرهنگ روس كه در معاهده مقرر است منظم و حاضر مىباشد ) صف كشيده از نزديك خانهء ظل السلطان پياده نظام و توپخانهء آن برهنه و لختىهاى مملكت كه دل سنگ به حال آنها مىسوزد ايستاده بودند . شاه در ساعت سه به غروب مانده سوار شده در كالسلكهء روبازى نشسته بودند ، با گارد قزاق و سوار كشيك‌خانه و اجزاء خلوت مىآمدند .\r\nامير بهادر هم ، آن پدرسوخته در عهد شاه مبرور چندين كرور مال ملت را خورد ، غرق آهن و پولاد دم كالسكه باز فضولى مىكرد . لختيهاى ما بعد از عبور شاه « هورا » و شاه زنده‌باد مىگفتند . اما [ از 
  ] شدت گرسنگى صداى آنها از دويست سيصد ذرع بيشتر گذر نمىكرد . طاق نصرتى هم ناتمام درست كرده بودند .\r\n\r\nدر بهارستان\r\nتا اين‌جا ناظر بودم . مابقى را از قول حاجى افخم الدوله مىنويسم : در توى عمارت بهارستان مدرسهء نظام و گارد نصرت با صاحب‌منصبان بودند . در اطاق وكلا صف كشيده بالاى اطاق هم تخت مخملى براى شاه و روى آن صندلى طلا [ و 
  ] جواهر كه از ارگ آورده بودند با يك ميز گذاشته بودند . يك طرف تخت هم حجج اسلام و امام جمعه با ظهير الاسلام [ بودند 
  ] . شاه وارد شد روى تخت رفت ، اما جلوس نكرد . اول اظهار رضايت از وكلا [ كرد 
  ] و آقاى آقا سيد عبد الله قدرى دعا كرد . جوابى دادند كه وكلا خيلى\r\n\r\n","description":"","footnote":"","page_name":" 1805 ","page_number":57},
  {"content":"\r\n\r\nخدمت كرده و از چندين صدراعظم بيشتر از انجام خدمت برآمده‌اند . بعد شاه ناصر الملك را اشاره كرده بالاى تخت آمده خطابه شاه را قرائت كرد . وليعهد هم روى تخت بود و سمت ديگر تخت ظل السلطان ، نايب السلطنه و ساير عموها و برادرهاى شاه [ و 
  ] سمت ديگر آن علما ايستاده بودند .\r\nپس از اتمام خطابه احتشام السلطنه بلندتر گفت شاهنشاه ، همه زنده‌باد جواب دادند .\r\nپس از آن آقا سيد نصر الله از سادات اخوى وكيل علما خطابه [ اى 
  ] در جواب بيان كرد كه بعد از اتمام آن باز احتشام السلطنه همان تفصيل را به جاى آورد .\r\nافخم الدوله مىگفت ناصر الملك بسيار خطابه را سنگين و آرام و قشنگ خواند . اين هر دو خطابه از بس در روزنامه‌ها چاپ شده البته باقى خواهد ماند .\r\nبعد قرآنى كوچك كه در روى ميز بود شاه بلند كرده پس از خواندن و اطلاع به مضمون قسم‌نامه فرمودند چنانچه نوشته قسم مىخورم . قرآن را بوسيده روى ميز گذاشتند . اطاق ديگر تشريف بردند بعضيها رفتند . در اين موقع موزيك سلام و سلامتى كه ( هيمن پرسان باشد ) « 1 » و شليك توپ به عمل آمد . پس از قدرى استراحت شاه سوار شدند و تشريف بردند به همان ترتيب آمدن . اما مردم تماشاچى بىتربيت بقدرى درهم و برهم و داخل يك‌ديگر بودند و قال مقال مىكردند كه هركس حاضر بود درجهء علم و مدنيت و تربيت آنها را بعد از اين همه لاف و گزاف تربيت و مشروطه‌خواهى فهميد ( اولئك كالانعام بل هم اضل . )\r\n\r\nشب‌نامه‌ها\r\nجمعه 8 شهر شوال المكرم - مطالب از بس زياد است و كارهاى لغو من هم زيادتر مشكل است بتوانم همه را بنويسم . چندى بود دست از شاه كشيده دنبال علما افتاده در شب‌نامه‌ها كه از اول اغتشاش ژلاتينى طبع مىشود و در كوچه بازار و ميان درشكه مىاندازند كه كاتب آنها معلوم نيست و از انجمنهاى سرى طهران بيشتر شايع مىشود .\r\nهر قدر هم عين الدوله در آن ايام خواست بفهمد نفهميد . بد مىنوشتند كه آقا سيد عبد الله هفتصد هزار تومان پول گرفته چنين و چنان كرده همه را بايد كشت . تا اين علما هستند مملكت آباد و حريت واقع نمىشود . . . مثل اين‌كه آقا سيد عبد الله هشت نه كالسكه و چهل اسب روسى و عربى و پسرهاى آقا سيد محمد هر كدام درشكه‌هاى زرين و اسبهاى چركسى دارند .\r\n\r\n\r\n","description":"","footnote":"\r\n( 1 ) .  [ Hymne Persan 
  ] \r\n","page_name":" 1806 ","page_number":58},
  {"content":"\r\n\r\n\r\nسه تفنگدار سرمشق شده\r\nبارى حالا دنبال شاه افتاده‌اند كه تا شاپشال خان روسى و مفاخر الدوله و كاشيها هستند شاه همراه نمىشود . حالا خيلى مطالب و تفصيلات داده و بسيار هم هتاكى مىكنند . مملكت علم ندارد ، ثروت ندارد فقط از سه جلد كتاب سه تفنگدار ترجمهء مرحوم محمد طاهر ميرزا كه رمان تاريخى است پرگرام و دستورالعمل برداشته و دنبال لوئى شانزدهم افتاده‌ايم . مملكت خود را فرانسه [ مىدانيم 
  ] و همانطور ميل داريم رفتار كنيم . نمىدانيم به حلوا گفتن دهان شيرين نمىشود . اين عهد با آن عهد ، اين مملكت با آن مملكت ، اين مردم با آن مردم كرورها فرسنگ مسافت دارند . فرانسه گذشته از همه ترقيات دو همسايه مثل روس و انگليس در اين حالتى كه ما هستيم نداشت .\r\n\r\nقحط پول - بانك ملى\r\nاز روزى كه اين هياهو برخاسته دو بانك انگليس و روس قطع معامله كرده اين است كه صد دينار پول پيدا نمىشود . ليرهء شش تومان به چهار تومان رسيد و خريدار ندارد ، اگر صد تومان هم صبح به بازار بيايد غروب داخل بانك مىشود و بيرون نمىآيد . از قرار معلوم بانك روس سواى طلبى كه از دولت دارد چهل كرور از تجار طلب دارد و زور آورده مطالبه مىكند . اين است قحط پول شده و از هر سمت گرفتار فقر شده‌ايم . يك بانك ملى هم بنا بود برقرار شود آنقدر در مجلس توصيف و تعريف كردند ، قرارنامه‌ها نوشته لاف و گزافها زدند ، ميزانها قرار دادند ، حدس و تخمينها زدند . من خجالت مىكشم بنويسم كه اين چند نفر تاجر چه بازيها به كار زدند بلكه بانك برقرار شود و پول خوبى بخورند . مملكت فقير بود ممكن نشد . مگر اين اواخر به عنف و جبر پولى از ظل السلطان و بعضيها گرفتند كه ابدا قابل ذكر نيست .\r\n\r\nشركت عمومى\r\nتمام مردم از كارهاى شركتهاى سابق خصوصا « شركت عمومى » و اين‌كه حاجى ملك التجار هفتصد هزار تومان پول مردم را خورد ترسيده بودند . وانگهى پول هم نبود و بانك به اين جزئيات قناعت نمىكرد . در اول خارجه پول قرض مىدادند اين حكايت بانك ملى و اين دروغهاى ما اسباب آن شد كه ندادند و حالا هم نمىدهند ، زيرا پلتيك آنها از اين راه بيشتر از پيش پيشرفت كرد . مىبينند فقر ما زودتر باعث هلاكت است . حالا بانك استقراضى كه هرچه آنجا برده مىشد گرو برداشته پول مىداد الماس و زمرد هم كه مىبرى برنمىدارد و پول نمىدهد .\r\n\r\n","description":"","footnote":"","page_name":" 1807 ","page_number":59},
  {"content":"\r\n\r\n\r\nبانك ملى\r\nبانك ملى ما هنوز داير نشده غواصى بحر فارس را امتياز مىگرفت ، تمام راه‌آهن را مىساخت ، تمام جنگلها را اجاره مىكرد . صد مقابل از اينها بالاتر در روزنامه‌ها نوشته و چاپ كرده‌اند كه حيات و آبادى مملكت فراهم شد و عماقريب در زير سايهء اين بانك ملت ما از فرانسه و آلمان مىگذرد .\r\n\r\nتيولات\r\nبه همين واسطه با هم نشسته و قرار دادند كه تيولات برگردد تا از صادر و وارد اين دو سه كرور كه تيول است منافع بانك و مداخل آنها زيادتر شود . ده نفر منتخبين تجار است آن وقت از هر صنف مثل حرير فروش ، صراف ، خرازىفروش و غيره هم وكيل جدايگانه قريب چهل پنجاه نفر مىشوند ، رأى دادند تيولات و تسعير جنس برگشت كرد . در صورتى كه هر جا تيول است آبادتر و راحت‌تر از دهات ديگر است . تيول مانع ظلم حكام و مباشرين كه هر سال عوض مىشوند بود . تيول غالب ملك مردم بود و حالا تازه فهميده‌اند بد كارى شده . گذشته از آن‌كه از همه تيولات صدا برخاسته اين دو سه كرور هم كه از ماليات نقد و رسيده بود از ميان رفته . تسعير جنس در بعضى دهات كار غلطى بود ، در بعضى بنا به مصلحتى . زيرا خيلى از دهات خالصه و غيره كه از قديم مميزى شده بقدرى جنس دارد كه اگر تسعير نشود به كلى صاحبان آن واگذار كرده فرار مىكنند .\r\nصاحبان تيول آنچه كردند همان مؤسسين بانك كه در مجلس بودند نگذاشتند . جنازهء تيول را در روزنامه‌ها كشيده سيد ، ملا ، شاهزاده ، خان ، وزير ، امير گرد آن جمع [ شده 
  ] گريه و زارى مىكنند . هنوز كه از بانك خبرى نيست . وزرا گفتند بانك نبايد به ماليات دخالت كند و تمام امتيازات هم نبايد انحصار به آن داشته باشد . مردم هم اولا پول نبود بدهند ، ثانيا گفتند اطمينان به تجار ديگر نداريم . اين شد فعلا نتيجهء چند ماه مذاكرات مجلس و زحمات فراوان تجار [ براى 
  ] احياى مملكت و حيات دولت .\r\n\r\nفوت امجد السلطنه\r\nعيال نظام الملك امجد السلطنه ديروز صبح زود به ناخوشى سكته وفات كرد . ديروز و امروز آنجا بوديم . نظام الملك خيلى گريه كرد . امروز هم جنازه حمل حضرت عبد العظيم شد . افخم الملك شوهر عزيزه خانم همشيره از اين خانم بود . تمام اهل طهران ديدن كردند . نظام الملك بعد از آن‌كه دو سه حكومت رفت بسيار پريشان شده باغ و عمارت « يوسفيه » كه خارج دروازهء شميران است گرو بود و نزديك بود بيع شرط شود .\r\n\r\n","description":"","footnote":"","page_name":" 1808 ","page_number":60},
  {"content":"\r\n\r\nبه هزار زحمت حضرت و الا را راضى كرده پانزده هزار تومان دادند و خودشان گرو گرفتند . اما من چه كشيدم تا اين مبلغ پول را از سه تاجر نمرهء اول ايران گرفتم خدا مىداند . تومانيانس ، ارباب جمشيد ، از همه بدتر آن شيرازى كهنه افتخار التجار كه حاجى على اكبر و برادران باشد . تقريبا دو ماه وصول اين مبلغ طول كشيد . پول نيست و هر روز براى مطالبه مىرفتم حكايت بانك ملى به ميان مىآمد . فحشها بود مىدادند .\r\nناسزا مىگفتند كه اين بىعلمها باعث قحطى پول شدند . نمىدانم چند وقت ديگر چه مىشود .\r\nمن مخارج خانهء خودم كم بود خانهء آقاى عماد السلطنه قوزبالاقوز شده ، با نظام الملك آذربايجان رفت . ايشان كه آمدند فرمانفرما حكومت شقاقى و چند محال ديگر را داده حكام هم نه مداخل دارند نه مواجب . اگر قازى از كسى بگيرند انجمن ولايتى پس خواهد گرفت . مجلس و كسى هم براى آنها حقى قرار نداده . مجله‌اى چاپ شده بود مشروطهء بىقانون و خوب اين تفصيلات را نوشته بود . فعلا دخل حكومتها با انجمن است . در شهر ، دهات مأمور از سيد و آخوند روانه مىكنند و هشت مقابل مأمورين حكام سابق جبرا قهرا پول مىگيرند . در هر شهرى هم انجمن ولايتى يا ايالتى چند تا درست شده هر كدام مىگويند ما از روى نظامنامه و صحيح هستيم ، دعوا و مرافعه و دسته‌بندى زخم و زخم‌كارى ، قتل و غارت .\r\n\r\nتقسيم ايران\r\nانگليس و روس ما بين خود ايران را تقسيم كرده‌اند و معاهدهء آنها امضاء شده . در روزنامهء لندن نيوز كه بيست سال است آبونه‌ايم نقشهء آن را كشيده بود . از كوه ذو الفقار سرحد افغانستان تا اصفهان ، برود تا قصر شيرين كه بيشتر خراسان و تمام مازندران و كل عراق عجم و آذربايجان و كردستان مال روس و در اين خطه جز امتيازاتى كه از سابق دولت انگليس داشته و مواضعى كه در عوض طلب بانك شاهنشاهى نزد او رهن است دخالت و امتياز جديدى نگيرد . از ذو الفقار تا بندر عباس سهم انگليس كه تمام سيستان و كمى از خراسان بلوچستان و گرمسيرات فارس و مكران باشد . بين اين دو محل « نوتر » ، خنثى و بيطرف [ است 
  ] كه قدرى از كرمان و يزد و شيراز و ساير بنادر ما باشد .\r\nحالا ايران بيچاره ما بين خرس و شير قسمت [ و 
  ] حملات پلتيكى آنها روزبه‌روز بيشتر [ شده 
  ] . اغوا و تحريك آنها آن به آن زيادتر و منتظر فى الجمله بلوى و آشوبى مىباشند و از خدا مىخواهند يكى دو نفر ارمنى يا از خود آنها كشته شود . تا حال امنيت ما بواسطهء رقابت و همچشمى آن دو دولت بود . اينك كه ما بين آنها اصلاح شده و اويلا\r\n\r\n","description":"","footnote":"","page_name":" 1809 ","page_number":61},
  {"content":"\r\n\r\nوامصيبتا . در اين معاهده دولت روس افغانستان را به كلى به انگليس واگذار كرد و هندوستان بواسطهء اين اتحاد مصون و محفوظ ماند و براى همان بود كه قسمت روسها را بيشتر قرار دادند . با وجود آن از سمت جنوب بندرى و ايستگاهى نصيب او نشد .\r\n\r\nمطامع عثمانى\r\nعثمانيها نزديك است اروميه را ببرند . اينجا هم روى خود نياورده متصل مىگويند عشاير جنگ مىكنند . زيرا اگر آفتابى كنند جنگ رسمى مىشود و آن وقت كار سخت مىشود . اما همه مىدانند و كاغذ آقاى فرمانفرما كه در روزنامه چاپ مىشود از همه بهتر توضيح مىكند . بقدرى ايران درهم برهم شده هرج‌ومرج است كه از تمام آذربايجان و عراق يك فوج ممكن نشد حركت بدهند و حال آن‌كه قشون آذربايجان را هيچ نقطهء ايران ندارد و همه‌جا از قشون آنجا منظم مىشد . هيچ‌كس صاحب هيچ‌چيز نيست . تمام آن دزدها ، آن الواطها به اسم « فدائى مشروطه » هرچه ميل دارند مىكنند .\r\nتمام نوكرباب به قول آنها كه مستبد است و ضد مشروطه ديگر كى كار كند . در صورتى كه اين بيچاره‌ها هم قبل از رمضان تمام در طهران اجماع كرده بعد از عريضه به شاه رفتند مجلس . يكان يكان قسم ياد كردند و اطمينان دادند و اصلاح شد باز مستبد شدند . باز ميل ندارند ايران آباد شود . باز ميل ندارند قانون جارى شود . جاى هزاران تعجب است كه هنوز نمىفهمند مملكتى كه از پنج هزار نفر يك نفر سواد فارسى ندارد ، مملكتى كه از صد نفر يك نفر گذران صحيح ندارد ، مملكتى كه يك وجب راه‌آهن ندارد ، و . و . و . و جلوى آنها را ول كنند آزادى بدهند ، زبان و قلم را مختار نمايند ، با اين همه ايلات و عشاير بىتربيت آخرش همين است ! مثل اين‌كه تمام كارها را مردم زمين گذاشته دو حرف مىزنند . جماعتى سر بهشت رفتن عباس آقا ، جماعتى سر جهنم رفتن او نزاع دارند و يك ماه است تمام خلق طهران مشغول اين صحبت و رد و ثبوت آن مىباشند . در صورتى كه عباس آقا اتابك و يك سرباز را كشته تپانچه را توى دهن خود گذاشته و مغز خود را پريشان [ كرده 
  ] و خودش را كشته است . حال پايتخت و كرسى تمدن يك مملكت كه اين باشد پى به ساير جاها مثل لرستان ، فارس و عربستان بايد برد .\r\n\r\nافلاس مظفر الدين شاه\r\nيكشنبه دهم شوال - بعد از مدتى دربخانه رفتم . اين شاه به كلى بر خلاف پدرش است . بيشتر به سبك شاه شهيد ناصر الدين شاه رفتار مىكند . اما افسوس « آن سبو بشكست و آن پيمانه ريخت » . من افسوس مىخورم از چند سال به آخر عمر مظفر الدين\r\n\r\n","description":"","footnote":"","page_name":" 1810 ","page_number":62},
  {"content":"\r\n\r\nشاه روزنامه ننوشته‌ام « 1 » زيرا احوالات و كارهاى او حقيقة نوشتنى و خنده‌دار بود .\r\nدرست سيصد كرور از ماليات و قرض خارجه ، يكى دو كرور طلا و جواهر و يكى دو كرور از تقديمات و تعارفات ، سواى املاك زياد كه بخشيد در يازده سال و كسرى سلطنت خود تلف كرد و آخر عمرش براى دو تومان پول كه خروس گرفته بدهد صدق الملك اخته كند يا بوقلمون خريده روزى يك دانه گردو بدهد تا به چهل عدد برسد نداشت . هر گيلاس آب معدنى نحس نجس « كنتركسويل » « 2 » براى ملت ايران كرورها تمام شد . بقدرى به نوكران خود داد بردند و خوردند كه حد و حصر ندارد . آخر هم كوركورانه ، نه از روى فهم و دانائى ، اين هنگامه را برپا كرد . فعلا او را مثل مرحوم شاه عباس جنت‌مكان مىدانند . اما عاقلان مىدانند چه تخمى كاشت .\r\n\r\nاستبداد ناصر الدين شاه\r\nكار را ناصر الدين شاه مىتوانست به قوهء استبداد و طول سلطنت ، مكنت و ثروت صورت بدهد كه آن مرحوم هم جز خودپسندى ، حقد و حسد ، آب انار خوردن ، جماع كردن ، سوارى و شكار ، كباب مرغ ، پرتقال ، كباب و دمبلان نداشت . من مغرض نيستم . و [ در 
  ] روزنامهء خود كه كسى نمىخواند حتى اولاد خودم مزخرف نمىنويسم . هركس به روزنامه‌هاى عهد استبداد من رجوع كند مىداند در عالم آزادى تملق ندارم . خوب را خوب ، بد را بد بلكه بيشتر هم كار به آن ندارم ، آنچه مىبينم و مىشنوم مىنويسم .\r\nناصر الدين شاه در پنجاه سال سلطنت خود اگر سالى يك قانون و قاعدهء نيكو جارى كرده بود داراى پنجاه قانون بوديم . ناصر الدين شاه سالى ده فرسنگ راه‌آهن كشيده بود داراى پانصد فرسنگ راه بوديم . ناصر الدين شاه سالى يك كرور پس‌انداز كرده بود پس از مرگ پنجاه كرور پول داشتيم - كه اگر سيصد كرور بود مظفر الدين شاه به سيد بحرينى ، امير بهادر ، حاجب الدوله ، ناصر همايون ، گبر و جهود داده بود .\r\n\r\nحسد ناصر الدين\r\nناصر الدين شاه خيلى خيلى كار مىتوانست بكند و هيچ نكرد . در صورتى كه سه مرتبه فرنگستان رفت و خودش هم عالم و فاضل بقدرى بود . او ميل نداشت كسى اظهار آن كند [ كه 
  ] من قدم بلندتر از شما است . در صورتى كه بلندتر بود ! او ميل نداشت كسى بگويد خطم بهتر از شما است در حالى كه بسيار اعلىتر بود ! او ميل نداشت كسى اظهار\r\n\r\n\r\n","description":"","footnote":"\r\n( 1 ) - اشاره به ننوشتن خاطرات .\r\n( 2 ) .  CONTREXEVILLE \r\n","page_name":" 1811 ","page_number":63},
  {"content":"\r\n\r\nكند من غذا بيشتر از شما مىخورم ولو مهدى حمال معروف باشد كه روزى هشت من نان مىخورد . او ميل نداشت شب كسى زن خودش را در خانهء خودش و فراش خودش سه مرتبه مجامعت كند . بارى يك حقد و حسدى داشت كه در عالم نظير آن ممكن نمىشود . مظفر الدين شاه را مىدانست چه كسى است و مخصوصا او را وليعهد كرد .\r\nچنانچه اگر صحبتهاى او را آنچه ديده و شنيده‌ام بنويسم مطلب طولانى مىشود .\r\n\r\nاما مظفر الدين شاه\r\nمظفر الدين شاه جبون بىموقع ، متهور بىجا ، خسيس بىاندازه در مورد لزوم ، بذال بىنهايت در غير لزوم . مثل اين‌كه براى يك رعد و برق ملك نهاوند قزوين را به سيد بحرينى مىداد [ به 
  ] سيد ديگرى [ كه 
  ] هزار قسم مستوجب استحقاق بود يك قران نمىداد . افخم الدوله كه مكه مىرفت استدعاى انعام كرد پنجاه تومان داد . آن وقت به قائم‌مقام صد هزار تومان داد . در صورتى كه افخم الدوله پسر عموى او و آن يكى بيگانه بود . صد هزار تومان بالون « ملى تر » « 1 » و هشتاد هزار تومان ترن رتارد مىخريد . آن يكى در حجرهء تومانيانس پوسيد ، ديگرى هنوز هم در پاريس است ، اما ناهار مدرسهء نظامى و دارالفنون را قطع مىكرد !\r\nمن هرگز نمىتوانم شرح احوال او را كماينبغى بدهم . يك همچو آدم سست‌عنصر متلون المزاجى در ربع مسكون نيامده . نوكرهاى آذربايجانى او خداى ما بودند . يك تسلط و اقتدارى در اين شهر داشتند كه چه بنويسم . هرزگيها و كارهاى محرمانهء خلوت او كتابى جدايگانه لازم دارد . . . . به قدرى در زيردست پسرها و نوكرهايش زار و زبون بود كه اندازه نداشت .\r\nتمام مملكت ايران و ماليات ايران براى سه پسر او كافى نشد . چيزى هم كه بيشتر اسباب اذيت بود آن نقالى و پرگوئى صبحها [ بود 
  ] . مثل معركه مردم جرگه‌زده در وسط شاه نقالى مىكرد . خوب بود حافظه هم نداشت . تا فرنگ نرفته بود از تبريز و باقاباقى و شكار خرس مراغه ، پس از فرنگ همه از آنجا ، اما تمام را آن شهر ، آن قهوه‌خانه ، آن هوتل ، آن آدم ، زيرا از اسامى مردم ، منازل ، شهر جز آنها كه مثل فرايض همه مىدانند هيچ ياد نداشت . وقتى هم از ملتزمين خود جويا مىشد آنها هم از بس بىعلم بودند هر كدام يك اسم مىبردند كه آخر معلوم هم نمىشد .\r\n\r\n\r\n","description":"","footnote":"\r\n( 1 ) -  Militaire . \r\n","page_name":" 1812 ","page_number":64},
  {"content":"\r\n\r\n\r\nخريداريهاى فرنگ\r\nدر سه سفر بقدرى اسباب از فرنگستان آورد كه اگر دولت ايران پايدار باشد صد سال ديگر آن قرض داده نمىشود . اما بيشتر بارها را همانطور بسته باز نكرده بردند . آنچه را هم باز كرد در يك دقيقه يغما شد . هركس حاضر بود چيزى برداشته فرار كرد . صندوق خالى باقى مىماند و قهقههء اعليحضرت شهريارى .\r\nوقتى اظهار التفاتى مىكرد ، يك مرتبه يك دست لباس از سر كله و از پا كفش مىداد .\r\nاما يك وقت ده شاهى را به جان كندن مىگرفتند . هركس هم وارد خلوت او شد مثل كسى كه داخل انجمن يا فراموش‌خانه بشود بعضى شرايط مىكنند . . .\r\n\r\nخصوصيات محمد على شاه\r\nاما اين شاه سنش سى و شش سال [ و 
  ] چند ماه [ است 
  ] ، كوتاه ، كلفت ، سفيد ، چاق .\r\nسبيل كم [ دارد 
  ] و نوك آن را مىزند . برعكس پدرش كه به قدر دسته جاروئى سبيل داشت . چشم و ابرو و ساير اجزاء صورت نيكو است . دستهاى سفيد چاقى دارد .\r\nشكمش بزرگ است اما چندان بىتناسب نيست . هيچ‌كس نمىگويد و پيدا نيست كه شاه سى و شش سال دارد . هيچ موى سفيد برعكس من كه به همان سن بلكه دو ماه كوچكترم و تمام مويم سفيد شده ندارد . آرام راه مىرود و حرف مىزند . نقالى ندارد ( مثل شاه مبرور ) . باحلم و باحوصله است . زيرا اين همه كه از او بد در روزنامه‌ها و فحش در شب‌نامه‌ها نوشتند و مردم هتاكى كردند ابدا تغييرى بلكه يك شكوه و شكايتى نكرد . با همه‌كس به قدر مرتبهء او اظهار محبت مىكند و هيچ اظهار تنفر از ملت خود تا حال نكرده . صحبتهاى بى جا و حكايتهاى بيمعنى مثل شكار باقاباقى يا سفرهاى خود نمىكند . نوكرهاى شاه مؤدب [ اند 
  ] و تا احضار نكند داخل اطاق و داخل صحبت نمىشوند ، هميشه پشت در اطاق نشسته مگر صدا كند آماده [ شوند 
  ] و بروند . بىاندازه خسيس است . [ و 
  ] به يك اندازه طماع . از صبح تا غروب هركس برود مانعى نيست مگر شبها ، كسى هم توقع رفتن ندارد . هر قدر ملت فشار آورده و اذيت كرده تاكنون همراهى نموده و ابدا به روى خود نياورده است . چنانچه اگر چند دانه از روزنامه‌ها و اغلب شب‌نامه‌ها ديده شود اندازه و مقدار حلم و بردبارى اين شاه معلوم مىشود كه چقدر آنها هتاكى و فضيحت كرده و اين شاه حوصله كرده است . به برادرها و عموها احترام مىكند ، چنانچه همه را اذن جلوس مىدهد . يك زن دارد ملكه جهان دختر حضرت و الا نايب السلطنه ، مادرش ام الخاقان دختر عزت الدوله بنت محمد شاه از امير ميرزا تقى خان اتابيك اعظم است كه از مظفر الدين شاه طلاق گرفت ، دو سه شوهر ديگر كرد و شوهر\r\n\r\n","description":"","footnote":"","page_name":" 1813 ","page_number":65},
  {"content":"\r\n\r\nآخرى آن ميرزا على خان دو سال قبل مرد . خيلى تفصيلات از ام الخاقان مشهور است اما حالا زاهد و خداترس [ شده 
  ] در عمارت سروستان منزل دارد . قبل از سلطنت مظفر الدين شاه مردم اگر تقصيرى به ام الخاقان وارد مىآوردند پر بىحق نبودند . اما پس از سلطنت و معرفى خود گمان نمىكنم تقصيرى بر اين زن وارد باشد .\r\nاين بود ظاهر تعريفات شاه . اما آنچه در خلوت واقع مىشود چون هنوز مدتى از سلطنت او نگذشته به اصطلاح عراقيها يا طهرانيها داخل مجالس انس و محرميت او نشده‌اند مكتوم است ، هر وقت اطلاعى به دست آمد در موقع نگارش مىشود .\r\nشب خيلى گذشته اگرچه هوا سرد نيست ليكن تنهائى و بسيارنويسى خسته‌ام كرد .\r\n همه آرام گرفتند و شب از نيمه گذشت * آن‌كه در خواب نشد چشم من و پروين است \r\nمن مثل مادموازل « مونت پانسىير » « 1 » از بدنويسى و غلطنويسى خود معذرت مىخواهم .\r\n\r\nمقرريها و مواجبها\r\nسه‌شنبه 13 شوال المكرم - كتابچه‌ها از كمسيون مجلس شوراى ملى به وزارت ماليه رفته ، كسر حقوقات را فعلا اين‌طور مىگويند . سيصد و پنجاه هزار تومان از مخارج بيوتات سلطنتى و پانصد هزار تومان از ساير مردم و چهارصد و پنجاه هزار تومان از حقوق سيزده نفر كه بسيار گزاف بوده از قبيل شعاع السلطنه ، ظل السلطان ، نايب السلطنه باشند . اما مردم مىگويند خيلى علاوه از اين است . براى شاه يك كرور نقد [ و 
  ] پنج هزار خروار غله [ و 
  ] پنج هزار خروار كاه كه مخارج وليعهد و اندرون و تمام بيوتات سلطنتى باشد برقرار نموده‌اند . شاه در اين خصوص هم هيچ نفرمود ! حتى براى وليعهد و ملكه جهان ، تا چه رسد براى خواهرها و عمه‌ها و عموها كه مىگويند زنها ماهى صد تومان و ساير [ ين 
  ] ماهى پانصد برقرار شده . در صورتى كه بسيار امساك به خرج داده‌اند و ستم نموده‌اند . زيرا در هيچ مملكتى به اين كمى معين نكرده‌اند . اين‌طور باشد باز حضرت والاى ما بايد پانصد تومان هم دستى بدهند . ما كه چيزى نداريم . آقاى عماد السلطنه هزار و دويست ، من و افخم الدوله نفرى پانصد تومان مقررى داريم . اما يك مستوفى ، يك لشكرنويس ، يك پيشخدمت چندين مقابل من كه هم برادرزادهء شاه بوده‌ام هم پسر عمو .\r\nخيلى در مقرريها ظلم و ستم بود . شعاع السلطنه يك پسر شاه ، پدر من يك پسر شاه ،\r\n\r\n\r\n","description":"","footnote":"\r\n( 1 ) - در اصل مونت پاتينر -  Montpensier \r\n","page_name":" 1814 ","page_number":66},
  {"content":"\r\n\r\nاو صد و سى هزار تومان مىبرد ، پدر من پنج هزار و پانصد تومان . اين تعديل مواجبها از كارهاى خوب بود . خزانه و ماليهء ايران را اين تقلبات اهل قلم ضايع كرد . مثلا يك مستوفى بيست جور و [ به 
  ] سى اسم مواجب مىبرد . گفتند اجزاء بيوتات مثل فراش ، قاطرچى ، ساربان از اين مسئله به هيجان آمده خيال شرّ و فسادى دارند . از انجمنها به مجلس نوشتند كه اينها آنجا مىآيند و شرارت مىكنند . فورا اين دروغ را سروسامانى داده به شاه عرض كردند كه مىگويند تحريك شماست . شاه هم فورا دستخط داد كه اگر از شما چيزى كسر شده من از خود مىدهم . باز هنگامه‌طلبها آرام نگرفته عصر با تفنگ و قمه و قداره اطراف مجلس جمع شده حتى در بالاخانه‌هاى مسجد سپهسالار كه مشرف كوچه بود با اسلحه كمين كرده بودند كه هر وقت قاطرچيها به سمت مجلس بروند شليك كنند .\r\n\r\nملك المتكلمين\r\nملك المتكلمين بهشتى كه مرد آشوب‌طلب بدگوى بدزبانى است و از اول اين آشوبها دقيقه‌اى وقت خود را از فساد و تحريك فروگذار و تلف نكرده در مسجد سپهسالار خطابه خواند . نطق مفصلى باز در تكذيب شاه و اين‌كه به دروغ قسم خورده ، بايد زد بايد كشت ، بايد چنين و چنان كرد بيان نمود . شب شد من خودم نظاميه بودم هيچ اثرى از حملهء قاطرچيها به ظهور نرسيد ، بلكه گفتند از اصل دروغ بود . فقط براى اين عنوان كردند [ كه 
  ] اولا شاه بترسد ، ثانيا باز در روزنامه‌ها شرح و بسطى داده كه ملت نجيب غيور ( كه حالا اين لغت شايع و تكيهء تمسخرآميز شده ) سى هزار نفر جمع شده و سرهاى خود را كف دست و جانهاى خود را فداى مجلس كردند . مردمان ساير ولايات بگويند آفرين بر خلق طهران ، و اين مشت ملت نجيب غيور اين ملك المتكلمين را ، گردن آنها كه كه مىگويند ، از بابيهاى بسيار متعصب مىدانند . در ماه رمضان باز مىگفت تمام شاهزادگان و علما را بايد كشت . در انجمن مركزى موقر السلطنهء پسر ناظم السلطنه قاجار كه خودش هم از او كم نيست طرف شد و مجابش كرد كه حرفهاى تو سنجيده نيست و هر چه مىگوئى پول گرفته از راه لجاج و عناد است . از غصه و ترس رفت مريضخانهء آمريكائيها چشمش را ميل زد . خيلى تبعه دارد . حياط مريضخانه از عيادت‌كنندگان متصل پر بود . يك روز كسى مىگفت آنجا رفتم چشمش بسته بود ، گفتم آدم نايب السلطنه هستم و هفتصد تومان پول براى شما از طرف ايشان آورده‌ام چه كنم و به كه بدهم . پرسيد اطاق خلوت است گفتم به كلى ، دست دراز كرد كه به خودم بده . من گذاشته و بيرون رفتم .\r\n\r\n","description":"","footnote":"","page_name":" 1815 ","page_number":67},
  {"content":"\r\n\r\n\r\nسه فرقه\r\nبارى ما سه فرقه مردم داريم . يكى همين اشخاص بابى و لامذهبها [ اند 
  ] كه در اين زمان به « فكلى » ترجمه مىشود . ميل دارند مملكت يا به كلى آزاد شود ، يا روس و انگليس بگيرد كه به راحتى زندگى كنند . آنها كه بابى هستند از مذهب آزاد ، آنها كه فرنگى مآب فكلى مىباشند از قيودات .\r\nفرقهء ديگر موظف به وظيفهء روس و انگليس [ اند 
  ] كه حتى المقدور داخل اين اجتماعات شده فتنه و فسادى بر پا [ مى 
  ] نمايند كه هرج‌ومرج روزبه‌روز بالا رود . در حقيقت نوكر آنها [ يند 
  ] و از روى دستورالعمل آنها رفتار مىكنند .\r\nفرقهء ديگر مظلوم بيچاره بىفهم و سواد ، هركجا آن دو طايفه داد و فرياد [ و 
  ] هياهو مىكنند اينها همراهى و سينه سپر بلا مىكنند . در حقيقت زور و لشكر و ممد كارهاى آنها اين طايفهء عوام است كه كوركورانه به خيال صاف و سادهء خود پيروى آن شيطانهاى انسى را مىكنند ،\r\nپوشيده نباشد كه دو فرقهء اولى در هر لباس و به همه شكل داخل هر سلسله و طايفه مىباشند و كسى آنها را ظاهرا نمىشناسد مگر معدودى را . انجمنهاى سرى دارند ، تكليفات و دستورالعمل اولى از آنجا [ ست 
  ] و ثانى از دو سفارت‌خانهء معلوم و داده مىشود و هرچه مىشود و پيش مىآيد خوب يا بد از انجمنهاى سرى و سفارتها است .\r\n\r\nحكومت فارس\r\nعلاء الدوله را به اصرار حاكم فارس كردند . اگر برود دفعهء سيم حكومت اوست .\r\nامسال حاكم چهارم است مىرود . براى حكومت فارس حالا تملق بايد گفت . يازده شرط كرده تمام را مجلس قبول كرد كه در ايام استبداد يكى از آن اجازه داده نمىشد . مثل آنكه هرقدر ميل دارد آدم بكشد . هرقدر ميل دارد از ماليات تخفيف بدهد . هرچه مىخواهد از ماليات خرج كند . حكومت او نظامى [ باشد 
  ] و ابدا اين قوانين تازه تا موقعى كه ميل ندارد پوچ و بىمعنى ، فارس بسيار شلوغ است .\r\n\r\nحاكم كرمانى\r\nوزير مخصوص كه بعد از امضاء قانون اساسى وزارت هشت و معين « 1 » و اسم وزير موقوف شد صاحب اختيار لقب گرفته حاكم كرمان [ شده 
  ] . آن هم تا ممكن است استبداد\r\n\r\n\r\n","description":"","footnote":"\r\n( 1 ) - مراد از اين است كه هشت وزارت‌خانه معين شده است كه در رأس آن يك وزير است و القابى كه با وزير شروع مىشد مانند وزير مخصوص و وزير لشكر و غيره موقوف شد ( مسعود سالور )\r\n","page_name":" 1816 ","page_number":68},
  {"content":"\r\n\r\nبه خرج بدهد . حاكم كرمان نصرت الدوله پسر فرمانفرما بود . شورش شده به سمت ارگ رفتند ، او حكم كرد شليك كردند جمعى مقتول شد . مجلس هنگامه كرد . تلگراف نمود جواب داد اينها براى قتل من آمدند چون ديدم سعد السلطنه حاكم خمسه را همين‌طور كشتند و شما مجازات نداديد خودم دفاع كردم . چون جواب صحيح بود اشتهار دادند براى آنكه انجمن ايالتى را درست نكرده بود مردم به تظلم رفته بودند و او بىجهت حكم شليك كرد .\r\n\r\nكشتن سعد السلطنه\r\nسعد السلطنه حاكم خمسه شد . بعد از دو سه ماه در صورتى كه حامى و همراه مشروطه بود اجزاء آخوند [ ملا قربانعلى 
  ] و عوام كه بر ضد مشروطه بودند [ او را 
  ] كشتند احدى مؤاخذه نكرد .\r\n\r\nانجمن اتحاد قاجار\r\nاين علاء الدوله شش ماه تمام آنچه شاهزاده و قاجاريه بود براى هواى نفس خود به اسم اتفاق و اتحاد جمع كرد . نطقها نمود ، فحش داد ، قرآن مهر كرد كه فرمانفرما جدا ايستاد نگذاشت سايرين مهر كنند . انجمنى تشكيل داد تمام را به زور و جبر جمع كرد .\r\nخدا مىداند چه كوچه‌ها ، چه جاها ما را برد ، چه فحشها داد ، چه هنگامه و آشوبى در اين شهر بلكه در اين مملكت راه انداخت كه اگر بنويسم به قدر يك شاهنامه مىشود .\r\nشب و روز آرام و قرار ما را برده بود . در انجمن اتحاد قاجار جمع شده مطالب مىگفت كه عقل از تصور آن قاصر است . خدا مىداند يك روز عصر در منزل من بودند بقدرى فحش به عصمت و عفت خود و پدر و مادر خود داد كه اگر روزهاى دوشنبه در مجمع قاجار احدى نيايد من تنها آنجا نشسته و منتظرم . نمىدانم از اين حكايت چه بنويسم ، چه شرح بدهم ، خدا مىداند عاجزم . بعد از شش ماه سياههء مخارج مجمع را كه آنجا بردند و ديد مقصود خودش عمل نيامد ، رئيس سلسله نشد ، حاكم فارس نشد فورا تغيّر كرد سياهه را دور انداخته همان فحشها را مكرر كرد كه اگر آنجا بيايد . بيچاره شيخ سيف الدين ناچار شد بواسطهء جمعى از مثل بنده و امثال بنده تاكنون اين انجمن را نگاه‌دارى كرده بلكه مدرسه هم براى قاجاريه ضميمه و علاوه كرد .\r\n\r\nعلاء الدوله\r\nاز اين راه مأيوس شده ، قبل از رمضان چون احتشام السلطنه رئيس شوراى ملى برادر كوچك او است سردارها و امراء تمام محترمين را جمع كرده بعد از دو سه مجلس\r\n\r\n","description":"","footnote":"","page_name":" 1817 ","page_number":69},
  {"content":"\r\n\r\nعريضه به شاه نوشتند كه مختصر اين است اگر همراهى با مجلس نكنيد ما با شما همراه نيستيم . شاه در صورتى كه مىبايست جواب به آنها بدهد كه من روز اولى كه امضاء قانون اساسى كردم مشروطه شدم ، شما فلان فلان شده‌ها مشروطه نشده بوديد كه كارها ضايع شد . جواب مرحمت‌آميزى [ آمد 
  ] كه من از آن روزى كه امضاء قانون اساسى را از شاه مرحوم گرفتم و خودم امضاء كردم مشروطه‌پرست و مشروطه‌خواه بودم و به آبادى مملكت و رفاه رعيت و آسايش عموم ميل داشتم . اين عريضه و دستخط شاه چندين هزار نسخه چاپ شده و منتشر شد . آن وقت علاء الدوله تمام را جمع كرده به مجلس رفت و قسمى مثل همان قسم كه با ما و ده همچو قسم تا امروز در ايام شاه شهيد و مظفر الدين شاه خورده بود خورد . رفتند تلگرافخانه و به تمام ولايات تلگراف كردند كه از امروز به بعد بايد كارها منظم شود . ما همه قسم خورديم و مشروطه‌طلب شديم .\r\nهركس خلاف كند چنين و چنان مىشود . بعضى از « سوليز سين‌ها » « 1 » را ديدم كه مىگفتند « كنسى دتا » « 2 » مىخواهيم برپا كنيم .\r\n\r\nانجمن خدمت\r\nيك روز بعد عمارت خورشيد را براى خود گرفتند و تمام جمع شده امير خان سردار رئيس و خود را « انجمن خدمت » ناميدند . من روز دوم با جلال الدوله آنجا رفتم . امير خان سردار زنگ را جلو گذاشته و هر دقيقه مىزد . در صورتى كه اين امير خان سردار بيست و پنج سال دارد و تمام آنچه من آدم ديدم آنجا نشسته بود پنجاه و شصت سال بلكه زيادتر داشت و تمام شأنا ، احتراما از او بالاتر بودند . چون داماد علاء الدوله و ميان مشديها از اول عمر داخل زورخانه كارها و حق و حساب [ بگيرها 
  ] بود علاء الدوله وادار كرده رئيس شده بود . يادم نمىرود روزنامه‌نويس « ترقى » را كه آمده التماس مىكرد مطالب اين انجمن را مخصوص روزنامهء من كنيد و امير خان سردار كه امير اعظم شده مىگفت پس بايد از امروز اسم روزنامهء خود را تغيير داده « خدمت » بگذارى و او مىگفت الساعه تغيير مىدهم . در همين عمارت قبل از شمران با سردارها و اهل نظام جمع شده قسم خوردند و كارها در مدنظر داشته و چيزها مىگفتند كه آدم حيرت مىكرد . پس از چندى معلوم شد تمام براى اغراض شخصى است . چون صورت نگرفت زودتر موقوف شد .\r\n\r\n\r\n","description":"","footnote":"\r\n( 1 ) -  Civilisation . \r\n( 2 ) -  Conseil d'Etat . \r\n","page_name":" 1818 ","page_number":70},
  {"content":"\r\n\r\n\r\nنمايندهء مجمع قاجار در انجمن مركزى\r\nاز هر اداره نماينده خواستند . رئيس قراسوران و حاكم معلوم كردند . چهار روز نگذشت از انجمن مركزى صدا درآمد كه اينها اگر انجمن هستند چه كار به كار دولت دارند و دخالت در كار وزراء مسئول مىكنند . اگر كابينهء وزراء است پس آنها چه كاره‌اند .\r\nاين صحبت را شاهزاده مؤيد السلطنه كه نمايندهء مجمع قاجار در انجمن مركزى بود در آنجا اظهار داشت . رئيس گفت راست مىگويند . آصف الدوله گفت دروغ . علاء الدوله برحسب دستخط شاه مختصر ميان خود آنها نزاع شد . آخر معلوم شد تكليف آنها اينها نيست . سه روز بعد محل را تغيير داده « انجمن سيار » شدند . هر شب [ و 
  ] روزى يك‌جا .\r\n\r\nانجمن اكابر - انجمن خدمت\r\nبعد يعنى در همان ايام طلوع فراشها لايحه نوشته كه « انجمن خدمت » ما هستيم و شما بىجهت اين اسم را به خود داده‌ايد . اسم را تغيير داده « انجمن اكابر » گفتند . تمام اين جنب‌وجوش براى همان تپانچهء عباس آقا شد كه علاء الدوله و جمعى را هم اسم برده بودند و رقعه نوشته بودند خواهيم كشت و يك بمب كوچكى هم نزديك در حياط علاء الدوله انداخته بودند كه به دكان خياطى بيشتر صدمه رسانيد تا خانهء او . از ماها هيچ دعوت نكردند . زيرا مىدانست ديگر فريب نمىخوريم . فعلا هم در كار اول در مانده‌ايم . سوءظن ملت را از خود و بعضيها دور كرد . روزنامه‌ها بنا كردند از اين خدعه و تزوير تمجيدات كردن . اگرچه ديگر نطقها و روزنامه‌ها هم وقعى ندارد و گوش ايرانيها پر شده . همان اوايل ترس و واهمه داشتند . حالا ديگر كسى اعتنا نمىكند ، از بس بىجهت و بىموقع و مكرر هتاكى و هرزه‌گوئى كردند .\r\n\r\nروزنامه‌ها\r\nچون از روزنامه‌جات اسمى برده شد لازم شد مختصرى از آن بنويسم . يك سال است يعنى پس از سلام مظفر الدين شاه و تعيين وكلا كم‌كم روزنامه زياد شد ، مثل همه كارهاى ما ناقص و بىمعنى و ركيك . هركس هفت تومان پول داشت چهار تومان كاغذ از مغازهء روسى خريد . سه تومان مخارج طبع و روزنامه‌نويسى [ داد 
  ] و صاحب امتياز و اداره شد . آنقدر هتك احترام از همه كردند ، آنقدر مطالب دروغ بىمعنى ركيك نوشتند كه روى تمام مردم باز [ شد 
  ] و همه‌كس به صدا درآمد . وزارت علوم به يك بلائى دچار شد كه ماهى يك وزير از دست آنها استعفا داد . هرچه توقيف كردند ، هرچه مذمت كردند فايده نكرد . بقدرى از شرع توهين شد ، بقدرى به مملكت ما نشر آنها ضرر رسانيد كه\r\n\r\n","description":"","footnote":"","page_name":" 1819 ","page_number":71},
  {"content":"\r\n\r\nحساب ندارد . تمام اين خرابى ، تمام اين هرج‌ومرج بواسطهء نشر مطالب روزنامه‌جات شد . زيرا مطالبى مىنوشتند كه براى يك مملكت مقننهء متمدن آبادى سزاوار بود كه پس از سيصد چهار صد سال تربيت و داراى قانون حالا مشروطه شده باشد . مثلا مىنوشتند رعيت تمكين ظلم نكند . اين باعث آن شد كه غالب جاها گمان كردند آنچه تا حال به ارباب مىدادند جور و ظلم بوده هيچ ندادند . مثلا نوشتند قاتل را بايد در محكمه استنطاق كرد . هركس هركه را خواست كشت و هيچ محكمه نديد . مثلا نوشتند صاحبان املاك يا محترمين مستبد هستند ، هركس هركه را در كوچه و بازار ديد سوار اسب يا درشكهء خود [ بود 
  ] يا دو نفر نوكر دارد مستبد گفته و فحش داد و پيش خود افتخارى دانست كه فلان مستبد را بد گفتم [ و 
  ] فحش دادم . مختصر هر روزنامه فحش و عبارات ركيك بيشتر داد خوبتر خريدند و فايده برد . از آن جهت براى رواج متاع همه پيروى كردند . هركس روزنامه‌ها [ را 
  ] خوانده مىداند . حالا پس از چهارده ماه مشغول خواندن قانون مطبوعات هستند . چاه را نكنده منار را دزديدند و روزنامه‌جات اثر خود را كرده همه‌جا برهم خورده . تا قانون از مجلس بيرون بيايد خيلى كار دارد . پس از بيرون آمدن كى و چه وقت اجرا شود با خداست . فعلا كه تمام قوانين مگر آنچه در مادهء شاه است به حال اسبق خود باقى است .\r\n\r\nروزنامهء مجلس\r\nروزنامهء مجلس كه متعلق به نطق وكلا و شوراى ملى است از همه بيشتر تماشا دارد و از آن خوب معلوم مىشود اندازهء شعور و فهم و ترتيبات شوراى ملى ايران .\r\n\r\nروزنامهء كشكول\r\nروزنامهء كشكول كه « كرى كتور » « 1 » و مطالب مضحك و اشكال دارد بىمزه نيست .\r\n\r\nروزنامهء صور اسرافيل\r\nروزنامهء صور اصرافيل اگر دست از يقهء شريعت و اوهامات بردارد از همه بهتر است .\r\nخصوصا « چرند پرند » آن‌كه لايق خواندن است .\r\nساير روزنامه‌جات كه بسيار است ابدا قابل ملاحظه نيست . بىجهت از مردم بيچاره پول گرفته تحويل تجار روس مىكنند و در تمام اين روزنامه‌جات چيزى كه هرگز خوانده نمىشود و عكس تمام روزنامجات دنياست همان اخبار است . اگر هم ديده شود يا پول\r\n\r\n\r\n","description":"","footnote":"\r\n( 1 ) - ( - كاريكاتور ) .\r\n","page_name":" 1820 ","page_number":72},
  {"content":"\r\n\r\nگرفته مداحى كند يا نگرفته ذمّى مىكند كه پول بگيرد . تعجب ندارد اين هم مثل ساير كارهاى ما شلوغ و بىترتيب است . مردمان بىعلم ، بىسواد ، بىپول بهتر از اين روزنامه نمىتوانند بنويسند .\r\n\r\nروزنامهء حقوق\r\nيكى از روزنامه [ ها 
  ] ( حقوق ) خواست روزنامهء خود را فى الجمله شبيه روزنامه‌هاى فرنگستان كند به دقت حساب كردند پنجاه هزار تومان تنخواه نقد لازم شد . حالا ايرانيهاى ما در هفت تومان روزنامه نشر مىكنند و صاحب تمام آن القاب و عناوين بلكه بالاتر شده‌اند ، چه ضرر دارد .\r\n\r\nاملاك حاجى ميرزا آقاسى - خالصه\r\nپنجشنبه 21 شوال - صبح را حضرت و الا ملك‌آرا اينجا آمد . چندى است مشروطه ماها را هم به خيال واداشته املاك مرحوم حاجى ميرزا آقاسى صدراعظم شاهنشاه مرحوم كه به آن شاه هبه شده تمام را شاه شهيد ناصر الدين شاه غصب كرده متدرجا در جزو تمام خالصه‌جات ايران ( كه اگر همان خالصه‌جات را باقى گذاشته بود از تمام ماليات ايران بيشتر منافع داشت ) فروخت . ورثه هيچ نتوانست استرداد حق خود را بكند ، بلكه اسم آن را هم جرأت نكرد ببرد . در عهد مظفر الدين شاه هم كسى به اين خيال نيفتاد .\r\nچون به يك اندازه حالا مىشود بعضى مطالب حق يا باطل را به لباس و زبان مشروطيت گفت ، عريضه‌اى حضرت و الا از طرف عموم ورثه كه خود شاه هم يكى از وراث بطن سيم مىشود عرض كرده لقمان الممالك حكيم شاه را - كه اگر مشروطه نبود اين هم از آن . . . حكيم الملك بروجردى حالا بالاتر شده بود - منتخب و روانه داشتيم .\r\nشاه سخت منكر [ شده 
  ] و فرموده بودند وصيت‌نامه [ و 
  ] هبه‌نامچه را نمىدهم . امروز صحبتى شده مجددا حضرت و الا چيزى به خود لقمان نوشت برداشته دربخانه رفتيم .\r\nجمعيت كمتر بود .\r\n\r\nتوتون عثمانى يا گيلان\r\nدر اطاق برليان حضور شاه مشرف شديم . من و ملك‌آرا و عيسى خان خواجهء مظفر الدين شاه بوديم . شاه پس از احوال‌پرسى و شكايت ملك‌آرا از درد سينه بناى ناله از سينهء خود گذاشت . فرمودند پرهيز نمىكنم . ترشى ، ماست مىخورم . آب خواستند من عرض كردم آب يخ هم كمتر از ترشى نيست . فرمودند ممكن نيست نخورم . بعد فرمودند در تبريز « سيگارد » مخصوص داشتم كه از توتون معينى بود كه در خاك عثمانى\r\n\r\n","description":"","footnote":"","page_name":" 1821 ","page_number":73},
  {"content":"\r\n\r\nنزديك اروميه به عمل مىآيد . چون حالا خيلى دير مىرسد و گاهى « سيگارد » ديگرى مىكشم بيشتر سينه‌ام را خراب مىكرد . چندى مىشود كه از توتون گيلان استعمال مىكنم . من عرض كردم پادشاه ايران همان خوب است از توتون مملكت خود بكشد نه توتون عثمانى . شاه تجاهل كرد و فرمودند توتون گيلان خوب است ؟ ملك‌آرا چون دو سال در عهد ملك‌آراى مرحوم آنجا به حكومت بوده شرحى از آن داد . باز بنده عرض كردم توتون مملكت خودمان اگر بد هم باشد بهتر از توتون « سامسن » است . آن وقت شرحى از رژى ايران و توتونهاى مملكت عثمانى جويا شده كه من به تفصيل بيان كردم .\r\nامير بهادر ( حالا امير جنگ ) وارد شد شاه فرمودند شما را كار داشتم . او از شدت پدر سوختگى هر وقت داخل اطاق شاه شود مىگويد صحبت محرمانه دارم كه مردم بروند .\r\nبا وجود آن‌كه امروز ما سه نفر بوديم باز گفت و تعظيم كرده خارج شديم . امير جنگ پنج روز است مجددا كشيكچىباشى شده و اسكندر خان فتح السلطان معزول شد . لقمان ديده نشد و منزل آمدم .\r\n\r\nبيمارى شاهزاده والى\r\nشاهزاده والى « 1 » از قرار گفتهء طبيب سكته كرده بود اما طبيب زود رسيده و فصد كرد به خير گذشت . فعلا ضعف زياد دارد و احوالش خوش نيست . فخر الملك و عز الممالك پسرش هم نيست . فخر الملك در ماه شعبان حاكم خمسه شده و رفته است . مىگويند آخوند ملا قربانعلى حكم كرده هركسى اسم مشروطه را ببرد از مرده من نيست و كافر است . افخم الدوله آنجا رفته بود دكتر لندى را برده بودند .\r\nديشب نزاعى ما بين سرباز فوج سيلاخور و محلهء چاله‌ميدان شده دو نفر كشته شده است . امروز آنجا هنگامه‌اى بود . نزديك بود شهر برهم بخورد . هى مىگويند وزير داخله نظم بدهد ، وزير داخله كه يك نفر پليس ، ژاندارم ، سرباز سوار ندارد چه كند . پول هم كه نيست بدهد و چاره كند . چوب نسق ، قصاص هم كه به كلى متروك و موقوف شده .\r\nروى مردم هم باز ، همه كس به خيال خود . اين سادات و آخوندها هم كه در آن عهد استبداد كسى جرأت تكلم با آنها نداشت حالا كه مشروطه و آزادى [ شده 
  ] و خود را باعث نجات و فلاح مملكت ايران مىدانند مىشود چيزى گفت ! رشتهء نظم گسيخته .\r\nقوانين سابقه از ميان رفته ، از حاليه هم خبرى نيست .\r\n\r\n\r\n","description":"","footnote":"\r\n( 1 ) - شاهزاده والى ، عباسه خانم دختر دوم شاهزاده عز الدوله همشيره مؤلف و همسر فخر الملك اردلان .\r\n( مسعود سالور )\r\n","page_name":" 1822 ","page_number":74},
  {"content":"\r\n\r\n\r\nتقليد انقلاب فرانسه\r\nما درست « رولسين » « 1 » فرانسه و لوئى شانزدهم را در شرارت ، هرزگى ، مال مردم‌خورى و هرج‌ومرج تعاقب كرده تا نقطهء آخر پيروى داريم . اما فرانسه چه دولتى بود . قوانين آن در مواقع خود نشر و اجرا شد . سيصد سال تا لوئى شانزدهم سلطنت مقننه و پارلمان داشت . علم [ و 
  ] صنعت داشت . از همه بالاتر همسايگان او از فرانسه خيلى پست‌تر ، بىعلم‌تر و بىتربيت‌تر بودند ، در كار نيست . غور و تحقيقى ابدا در آن مواد نمىشود . همين لوئى را كشتند ، زنش را كشتند ، مستبدين را كشتند ، مملكت اين طور شد كه مىبينيم .\r\nاگر بد عزيز السلطان را در عهد شاه شهيد ممكن بود گفت اين تفصيلات و بد وكلا و سوءتدبير آنها و آقا سيد جمال و ملك المتكلمين را حالا مىشود گفت ؟ مگر خدا بخواهد و ده بيست سالى روس و انگليس به ما مجال بدهند يك پولى هم از آسمان يا زمين به چنگ ما بيايد اميد نجات و بهبودى كلى و اينكه ما هم با همهء اين تفصيلات و اغتشاش دولتى و آدمى مىشويم هست و اميدواريم دست غيبى و صاحب شريعت مطهره خودش امداد و كمكى فرمايد ، آمين يا رب العالمين .\r\n\r\nنداشتن خانه\r\nجمعه 22 - صبح بيرون رفتم . من روزى چهار بار از اين خانه كه خانهء مظفر الممالك پسر خالهء من است و حالا به همراه شاهزاده ركن الدوله خراسان رفته كرايه نشينم ، تا بيرونى حضرت و الا بايد بروم . در اين مدت حضرت و الا نه فكر يك خانه و باغچه در بيرونها براى خود ، نه براى ما كرده‌اند . در صورتى كه وقتى كه شهر را بزرگ كردند ممكن بود حضرت و الا از اين زمينهاى مفت بىقيمت چندين هزار ذرع يا از شاه يا از مرحوم اعتضاد السلطنه پدرزن خود كه تقسيم زمين با او بود بگيرد و بعد از آن باز ممكن بود در ذرعى يك شاهى و سه تا پول مقدار زيادى خريدارى كند . حضرت والاى ما هم مآل‌انديش و مدير نبود و الا يكى از متمولين نمرهء اول محسوب بود .\r\n\r\nمرديها كرده !\r\nشاهزاده ملك‌آرا تشريف داشتند ، به گمان اين‌كه بايد خانهء لقمان الممالك رفت .\r\nليكن ديروز در « مجمع قاجار » عميد الدوله صلاح نديده بود اين دو سه روزه اظهارى شود . زيرا از قرار معلوم شاه حركتى كرده و به قول مازندرانيها « مرديها كرده » ، به وزراء\r\n\r\n\r\n","description":"","footnote":"\r\n( 1 ) -  Revolution . \r\n","page_name":" 1823 ","page_number":75},
  {"content":"\r\n\r\nتغيّر فرموده ، فحش داده . دوازده نفر از وكلا را خواسته عتاب و خطاب شديد كرده . دو دستخط براى شوراى ملى روانه كرده . سوءتدبير و هرج‌ومرج ولايات و اين‌همه اغتشاش را يادآور شده و حكم فرموده است يا تعهد كرده اصلاح كنيد با واگذار و خودم درست مىكنم . آنچه گفتيد شنيدم هرچه خواستيد نوشته دادم ، پس معلوم مىشود از شماها كارى ساخته نيست . مملكت مىرود و من ناچارم چاره كنم . آنها هم سه روز مهلت خواسته [ اند كه 
  ] جواب صريح بدهند .\r\n\r\nيا مشروطه يا مستبد\r\nبله تمام تعجب از اين سكوت بىجاى بىمحل شاه بود كه ابدا وارسى به كارها نكرده يك مرتبه جلوى وكلا ، وزراء و مردم را ول كرده كه تمام از تكاليف خود خارج و باعث اين هرج‌ومرج و اين‌همه اتلاف نفوس و نهب و غارت مال مردم شد . شاه بايد يا مشروطه نشود ، يا وقتى كه شد به قوهء استبداد قوانين را جارى كرده خودش مردم را تربيت و قانونى كند . اگر مشروطه‌خواه نيست هنوز قوهء سلطنت كاسته نشده ، آن شأن و شوكت باقى است . به هر شكل است مردم را مجبور به قواعد اوليه كند . اين‌طور كه شاه ما رفتار مىكرد همه‌كس حيران و متفكر بود . زيرا مقصد و مقصود ابدا نامعلوم ، دوست و دشمن مأيوس [ بودند 
  ] و بد مىگفتند . شاه مىتواند با وجود اين هرج‌ومرج مملكت را مقننه و مشروطه كند . شاه مىتواند در اين اغتشاش ما را از دست روس و انگليس نجات بدهد . شاه مىتواند با همه خرابى مملكت ما را آباد و متمول نمايد . شاه مىتواند اين مردم را به جاى خود نشانيده و حدود همه را محفوظ بدارد . اگر نخواهد چنانچه اين مدت نخواسته از اين مجلس ، از اين وكلا ، از اين مشروطه‌طلبها اميد و اميدوارى نيست .\r\nنتيجه جز هرج‌ومرج ، اتلاف نفوس ، خرابى مملكت ، آمدن روس و انگليس و رفتن مملكت ما نخواهد بود . چنانچه در اين مدت ديديم و الان هم مىبينيم كه چه هنگامه و چه علم صلاتى « 1 » برپا است . سگ صاحبش را نمىشناسد .\r\n\r\nانقلاب فرانسه\r\nلوئى چهاردهم به پارلمان فرانسه خطاب مىكند « چه قدر دولت دولت مىگوئيد دولت من خودم هستم » . باز در تاريخ مىنويسد . « وقتى كه پريزيدان « 2 » سنموره رفت به ييلاق شاه با جمعى از مبعوثين پارلمنت براى قرائت ايرادات و اعتراضات پارلمنت و استدعاى تبعيد مازارن در اثناى خطبهء شاه غرشى چون شير كرده و خطبهء او را قطع\r\n\r\n\r\n","description":"","footnote":"\r\n( 1 ) - اصل : علم سراتى\r\n( 2 ) - رئيس ( پرزيدان ) .\r\n","page_name":" 1824 ","page_number":76},
  {"content":"\r\n\r\nنموده ورقه را از دست او گرفت و گفت در اين فقره با اهل شوراى خودم مشاوره مىكنم .\r\nپريزيدان خواست اظهار حياتى كند اما لوئى كه طفل بود ابروها را درهم كرده و گفت من رفتار مىكنم به قسمى كه هر پادشاهى كه رفتار نمايد . مبعوثين مجبور به مراجعت شده بدون آن‌كه جوابى بدهند . باز لوئى چهاردهم از شكارگاه مراجعت [ كرده 
  ] داخل شوراى ملى شد . تعليمى به دست با لباس شكار خطاب به پارلمان كرده كه « بعد از اين به شما مىگويم كه فرمايشات كه مىفرمايم شما را تكليف اين است ثبت نمائيد نه مباحثه و رد ، و الا تكليف من آن خواهد بود كه نظم درستى در اين باب بدهم » .\r\n\r\nترجمهء قوانين و توجه به تاريخ\r\nچون ترتيبات مملكت ما امروز از فرانسه شروع شد ناچار اين دو سه مطلب را نوشتم كه پارلمنت در اوايل خود با اواسط و اواخر توفيرى دارد . اين پارلمنت ما ترجمه كرده است قوانينى كه هريك در عهدى جارى و ممضى شده و مىخواهد به آن واحد در اين مملكت مجرى شود . ترجمه با اصل فرق دارد . خوب بود ملاحظه مىكردند هر مادهء قانونى با مادهء ديگر چقدر مدت و طول زمان داشته . اينها هم به همان ترتيب رفتار كنند ، نه قانون اساسى يا حريت و مساوات و آزادى مطبوعات كه بعد از مرور دهور و زمان و پس از سيصد چهارصد سال ترقى مملكت و تمدن ملت هريك را در موقع خود جزو قانون كرده‌اند يك مرتبه ترجمه كرده به دست مردم بدهند . معلوم است آن زحمتى كه فلان مؤلف كشيده در ترجمهء آن مترجم نبرده . آن كسى كه دانه دانه اين قوانين را از سلطنت مستقله اخذ كرده با آن‌كه ترجمه آن را مىكند و مىخواهد يك ملت وحشى را پيرو آن كند فرسنگها مسافت است .\r\n\r\nاشكال مواد قانون اساسى\r\nمثلا در قانون اساسى نوشته هيچ مقصرى را نمىشود احضار كرد مگر به حكم محكمه . قطاع الطريق ، يا كسى كه قتل نفس مىكند چه اعتنا به حكم كتبى محكمه دارد ، وانگهى كو محكمه . اول محكمه را منظم ، مرتب و مدون بكن آنوقت اين فصل را جزو قانون اساسى كن .\r\nباز مىنويسد اعتراض به مأمورين ديوانى در صورتى كه خلاف قانون كرده باشند واجب است . اين حكم امروز در مملكت ما غيرممكن [ است 
  ] . حكم سيمرغ و كيميا دارد . ما قانون نداريم . مملكت ما مقننه نبوده . حدود معلوم نيست . هركسى مأمور را كتك مىزند و مىگويد به من بر خلاف قانون رفتار كرد . خلاف قانون يا قانون كدام است احدى نمىداند .\r\n\r\n","description":"","footnote":"","page_name":" 1825 ","page_number":77},
  {"content":"\r\n\r\nباز نوشته است هيچ مقصرى را نمىشود بيش از بيست و چهار ساعت حبس كرد ، در صورتى كه جهت حبس او بيان نشود . يا وزير ماليه مسئول تمام ماليات ، وزير داخله مسئول نظم ولايات [ است 
  ] . مالياتى كه از يك ده خراب ، خراج چندين قريهء آباد و از يك قريهء آباد ربع و ثلث خراج يك ده خراب گرفته نمىشود . يا فلان ئيل ، فلان متمرد سركش چطور مسئول مىشود . يا كرمان برهم خورده ، فارس شلوغ شده ، آذربايجان تمام منال ديوان و حق ملاكين را خورده‌اند ، قوهء مجريه از كار افتاده ، سرباز نيست ، سوار نيست كسى گوش به حكم و تلگراف و كاغذ نمىدهد چه قسم وزير داخله مسئول مىشود . چنانچه گفتند و تا حال صورت خارجى پيدا نكرد .\r\n\r\nترس از استعمار\r\nاما شاه بخواهد خيلى زود و خيلى آسان ممكن است و من تعجب دارم شاه چرا واگذار به يك مشت مردمان شرير سفله كرده . دست از مملكت و سلطنت آباء و اجداد خود مىخواهد بكشد . چه عيب دارد مملكت آباد شود . چه ضرر دارد قوانين جارى شود . چه باعث شد « مهر بر لب زده خون مىخورد و خاموش است » . بله مردم خيلى هرزگى هتاكى كردند ، اما شاه بايد عفو و اغماض كند و جلو اين مردم سفله را هم بگيرد ، حدود را حفظ كند . اين طور هرج‌ومرج كه صحيح نيست . چه خوب قطعه‌اى شاهزاده ايرج ميرزا جلال الممالك گفته :\r\n گفتند كه انگليس با روس * عهدى بسته است تازه امسال\r\nتا در پلتيك ، هم در ايران * زين بس نكنند هيچ اخلال\r\nافسوس كه كافيان اين ملك * بنشسته و غافلند از اين حال\r\nكز صلح ميان گربه و موش * ويران گردد دكان بقال \r\nبارى خدا كند شاه همت و همراهى و مرحمتى كند . يا اين‌رو بشود يا آن‌رو . اقلا تا ما زنده هستيم دست خارجه نيفتيم كه من تركستان را ديدم سيصد نفر تركستانى را يك نفر سالدات روس با چوب جلو كرده مثل گوسفند مىراند .\r\nعصر با شاهزاده ملك‌آرا حضرت عبد العظيم مشرف شديم . هوا خوش بود جمعيت زياد . در آنجا براى يك نفر وكيل دار الشوراى ملى راى مىگرفتند . هركس راى داده بود يك جملهء مفصل مطولى بود . در آخر هم اسم خود و پدر خود خانهء خود را نوشته بود .\r\nدر مدت يك سال سه مرتبه دوماى روس به حكم امپراطور منفصل و مجددا برقرار [ شد 
  ] هنوز شوراى ملى ما وكيلش از حضرت عبد العظيم در ظرف پانزده ماه حاضر نشده . تقريبا پنجاه وكيل كسر دارند . اينها هم كه هستند مىخواهند فرار كنند ، از بس\r\n\r\n","description":"","footnote":"","page_name":" 1826 ","page_number":78},
  {"content":"\r\n\r\nمهمل گفتگو مىشود و به كارهاى غير قاعده رسيدگى [ مىشود 
  ] .\r\n\r\nوظيفه مجلس\r\nشوراى ملى ما همه چيز است : گاهى وزارت عدليه ، گاهى خارجه ، گاهى جنگ ، گاهى تجارت . بارى به همه كار دخالت كرده و مىكند كه امورات اين طور باقى و خراب مانده . تكليف مجلس وضع قوانين و ترتيب بودجهء مملكت است . اينها هر وقت بيكار مىشوند به آن دو ساعتى رسيدگى مىكنند . مداخل خوبى و تقديمات صحيحى گرفتند و تا حكايت رشوه و مداخل باقى است كسى عقب كار مفت نمىرود . چنانچه در روزنامه مىنويسند و مردم تازه ملتفت شده‌اند استبداد ، رشوه و مداخل از محوطهء ارگ همايونى به عمارت بهارستان تشريف برده . وكلاى ما هم مثل روزنامه‌نويسها از هركس ميل دارند پولى بگيرند چند روز بدگوئى مىكنند . پاكت ممهور اسكناس كه رسيد از اين دست كشيده به ديگرى مىپردازند . چنانچه اغلب مردم مىدانند اما محض آنكه افشاى آن باعث تخريب اين اساس مىشود سكوت دارند تا دورهء دوم برسد آن وقت البته ساكت نمىمانند .\r\n\r\nآصف الدوله ، وثوق الدوله ، فرمانفرما\r\nآصف الدوله را پاى چوبهء دار بردند پس از دو ماه پانزده هزار تومان گرفتند وزير داخله شد . حسن انتخاب و مجازات از روى قانون در حق او گفته شد . همين‌طور از هر كه ممكن شد و بشود . همين‌طور مىگويند وثوق الدوله در اصلاح بودجه مبلغها گرفته . از فرمانفرما پنجاه هزار تومان وكلا پول گرفتند ، از ظل السلطان خيلى زيادتر . حتى از خود شاه هم حق السكوت گرفته شده . به همان يك ملاحظه همه كس ساكت است .\r\nيكشنبه 24 - از ديروز باران مىآيد سرد شده كرسى گذاشته‌ايم . اين خانهء مظفر الممالك سه حياط دارد . كاش يك حياط و چهار اطاق داشت . هر سه بىفايده و بىثمر ، اطاقهاى سرد كثيف و هنوز هم معلوم نيست حضرت و الا كرايهء خانه را التفات مىكنند يا نه . در سر هر چيزى بايد مرافعه كرد . آخر هم مىدهد اما به هزار ماجرا و زحمت و جان‌كندن آدم .\r\n\r\nاطاق جنايات\r\nبنان همايون منشىباشى حضرت و الا مدتى است رفته ، نويسندهء ديگرى امين دفتر فرستاده بود امروز با چشم بسته دماغ مجروح وارد شد . جويا شدم گفت در بازار براى پسر برادرم كلاه خريدارى مىكردم يك مرتبه سيدى طفل را بنا كرد به زدن . تا من\r\n\r\n","description":"","footnote":"","page_name":" 1827 ","page_number":79},
  {"content":"\r\n\r\nپرسيدم چرا مىزنى او را رها كرده به من پرداخت . كسبه همه جمع شده مرا گرفته او را ول كردند . سنگى برداشت چشم و دماغ و صورت مرا مجروح كرد . من هم تنها بودم رفتم ديوان‌خانهء حكومت . گفتند عدليه بايد به روى . آنجا رفتم اطاق جنايات دلالت كردند داخل شدم متجاوز از پنجاه نفر مجروح ديدم . در دو سه سمت اطاق هم به خط جلى نوشته بود : « آرام و باادب حرف بزنيد » ، « يكىيكى عرض خود را كنيد » ، « تا از كسى نپرسند حق اظهار ندارد » . سه ساعت نشستم ديدم اگر چهار روز هم بنشينم نوبت به من نمىرسد . اين جراحت من هم تا نوبهء من شود خوب شده آن وقت به مرافعه هم مىافتم .\r\nلهذا صرف‌نظر كرده به خدا واگذار كردم . مدتى به حالت ميرزا خنده كردم و گفتم با اين ترتيب شما سكوت كنيد بهتر است ، يا آنكه اگر در انجمنى عضو هستى آنجا متظلم شو .\r\n\r\nانجمن طلاب\r\nمختصرى هم از انجمنها بنويسم باعث آگاهى خواننده مىشود . يكى از شروط مشروطه و قانون اساسى آزادى انجمن است . اول انجمنى كه داير شد از طلاب بود كه روزهاى جمعه و دوشنبه در يكى از مساجد جمع شده در اصلاح امور و حمايت شوراى ملى صحبت مىكردند . يكى دو سه نفر از آشوب‌طلبان ( رولسيونر ) نطقها كرده آشوبى نمودند . چون اول كار بود دولتيان آنها را برده مبلغى پول داده مواجبى برقرار نمودند .\r\nحضار كه اين مسئله را ديدند و فهميدند هريك به خيال تأسيس انجمنى افتادند . چنانچه علاء الدولهء عليه ما عليه هم به همين خيال افتاد و آن بلاها را به سر ما آورد . روزى يك انجمن برقرار شد . از قاجاريه و شاهزادگان و امرا و اهل قلم گرفته تا مهتر ، كالسكه‌چى و جلودار . بعد صنف به صنف هم جدايگانه شد . از صنف پينه‌دوز و حمامى تا تجار و صراف . قسم قرآن بود كه متصل خورده مىشد . قرآن بود كه مهر و مخفى مىشد . اين هم يك دكان معتبرى شد ، اولا براى دخل ، ثانيا براى رياست ، ثالثا براى فتنه و آشوب .\r\nنظامنامه‌هاى آنها صحيح ، خيالات آنها بقاعده . اما هيچ كدام صورت خارجى پيدا نكرد .\r\nبعضيها دخل بردند ، برخيها ضرر كردند . به همه كار هم انجمن دخالت مىكند سواى آنچه در نظامنامهء خود نوشته كه خير و صلاح مملكت و آبادى و رواج امتعهء خود باشد .\r\n\r\nهفتاد و هشتاد انجمن\r\nفعلا قريب هفتاد هشتاد انجمن به اسامى مختلفه در طهران برقرار است ، اما چه كردند و چه مىكنند كتابى لازم دارد . اشرار ، الواط در اين انجمنها عضويت دارند و به پشت‌گرمى آنها انواع هرزگى ، مال مردم‌خورى را مىكنند . اگر سابق بر اين در يك در خانه نوكرى داشتند و به اسم آن يك آقا شرارت مىكردند حالا وسعت انجمن بسيار ، در\r\n\r\n","description":"","footnote":"","page_name":" 1828 ","page_number":80},
  {"content":"\r\n\r\nسه چهار تا داخل و در حقيقت سه چهار آقاى مقتدر معتبر دارند كه خود ارباب هم تحكمى ندارد . اين انجمن بخواهد بد او را بگويد ديگرى مانع [ است 
  ] . بالاخره اصلاح مىكنند و مرد خوبى مىشود و براى عضو هر انجمنى سرقفلى پيدا مىكند زيرا از اين قبيل اشخاص را لازم دارند و جزو اعظم انجمن است . فقط باز همان انجمن طلاب كه جمعه و دوشنبه در بعضى مساجد منعقد مىشود سنجيده و فهميده و حامى عدالت و مجلس شوراى ملى است .\r\n\r\nانجمنهاى سرى\r\nانجمنهاى سرى بسيار است اما من از هيچ كدام آنها اطلاع درستى ندارم ، ليكن مىدانم بيشتر دستورالعمل و مطالب مهمه از آنها سرايت و نشر مىكند . مىگويند يك پارتى از ميرزا ملكم خان در طهران انجمنهاى سرى دارند . پارتى ديگر از سعد الدوله كه پدر ملت بود و وكيل دار الشورا ، خارج نمودند يا استعفا كرد « مادر دولت » شد و وزير خارجه . اجزاء وزارت خارجه « گرو » كرده آخرالامر معزول شد .\r\n\r\nپارتى بابيها\r\nپارتى ديگر از بابيها كه مختص خودشان است ، اما هر كدام در آن دو انجمن سرى و همه انجمنهاى علنى داخل هستند و فساد كلية از آنهاست كه ميل دارند مساوات در حقوق و آزادى مذهب برقرار شود يا توسط مجلس يا به واسطهء روس و انگليس .\r\nچنانچه در قانون اساسى مساوات حقوق نوشته بود و آن‌همه مرافعه ، مشاجره ، منازعه برخاست تا علما غلبه كرده و منسوخ كردند . اما با وجود آن امروز روز غلبه و تعليمات با آن طايفه است كه متحد و يك‌دل به جان و مال حاضر شده‌اند . هميشه كفر بر اسلام ، باطل بر حق در مملكت ما غلبه داشته . مگر صاحب شريعت نظرى كند . هر وقت هم سيدين سندين ما آقا سيد عبد الله و آقا سيد محمد مىخواهند صحبتى بدارند فورا مجسمهء آقا را از احجار نفيسه و فلزات كريمه ريخته كلهء سياسى آقا را به صد كرور قيمت مىگذارند و تعريفات آقايان را از روزنامهء « دبا » و « تام » « 1 » و سنت پطرزبرق ترجمه كرده تصوير آقا را كه در برلن و پاريس و لندن به قيمت گزاف خريدارى و در موزه گذاشته شده بيان مىدارند كه آقايان بادى و ورمى كرده يا از منافع و مداخلى كه در اين مدت هم كرده‌اند [ و 
  ] مىكنند ساكت شده هيچ نمىگويند .\r\n\r\n\r\n","description":"","footnote":"\r\n( 1 ) -  Temps , DEBA  دو روزنامهء معروف فرانسه .\r\n","page_name":" 1829 ","page_number":81},
  {"content":"\r\n\r\n\r\nبلديه و روزنامهء كشكول\r\nتا غروب باران آمد و منزل بودم . كوچه‌ها گل شده . انجمن بلديه در اين مدت هيچ كارى نكرده . روزنامهء كشكول در چند نمره مطالب مضحك بامزه از بلديه نوشته . در نمره‌اى « جارچى » جار مىزند سه هزار تومان مداخل از جهت كسر منافع بلديه . در ذيل آن نوشته بود از منافع ميدان امين السلطان و سوق الدواب مبلغ نوزده هزار تومان عايد مىشود ، اين سه هزار تومان كسر است . ديگرى سؤال مىكند از اين مبلغ مىخواهند خيابانها را درست كنند . مىگويد نه . چراغ و مجراى آبها را درست كنند . نه ، پس مىخواهند چه كنند ؟ براى مواجب رئيس و نايب و ميرزا مىخواهند . آن وقت شرح و تفضيلى داده بود .\r\n\r\nكاشف السلطنه\r\nرئيس بلديه محمد ميرزاى كاشف السلطنه برادر مرحوم اميرزادهء خودمان است . در آب مقدس رودخانهء سن تقديس شده علم و سوادى ندارد . فرانسهء طوطىوارى مىداند .\r\nآدم كاره‌اى هم نيست . اما چون پاريس بوده بر ماها تفوق دارد .\r\n\r\nنقاشى و كمال الملك\r\nروزنامهء كشكول بسيار بامزه است . نويسندهء آن مجد الاسلام كرمانى است . بىكمال نيست اما قلم او در مسخره و مضحكه بالاتر است . اما هر قدر مطالب آن بامزه است اشكال آن بىقاعده و تناسب . نقاشى در مملكت ما مثل همه چيز ترقى ندارد . به اعلى درجهء پستى برقرار است . فقط كمال الملك كاشانى را داريم كه حالا پير شده و نقاشى نمىكند . زياده چه بنويسم .\r\n\r\nبهارستان\r\nشنبه 26 شوال - امروز آفتاب بود . سه كاغذ براى آقاى عماد السلطنه نوشتم . آن كاغذها از روزنامهء من بيشتر داراى اخبار و مطلب است . حيدر آدم سركار شعاع الدين ميرزا « بليت » دخول مجلس شورى را آورد كه مىفرمايند عصر كجا بيايم كه به اتفاق آنجا برويم . گفتم اينجا . تا حال مجلس نرفته و اين دفعهء اول است . ناهار خورده رفتم . ساعت سه تشريف آوردند كالسكه نشسته رفتيم . عمارت بهارستان را شاه مبرور براى مجلس شوراى مرحمت كرد . اين عمارت مال ميرزا حسين خان سپهسالار بود كه در شرقى طهران واقع است . ناصر الدين شاه مغفور ضبط فرمود . فقط عمارتى بود در شهر براى وليعهد يا سفراى فوق العادهء دول « ارپ » . حالا اگر كسى بيايد در شهر عمارت ندارد مگر\r\n\r\n","description":"","footnote":"","page_name":" 1830 ","page_number":82},
  {"content":"\r\n\r\nدر خارج شهر . نگارستان ، لاله‌زار ، باغ‌وحش ، برج نوش همه را شاه شهيد فروخت . اين عمارت خيابان عريضى در مقابل دارد كه شتر قربانى آنجا ذبح مىشود .\r\n\r\nمجلس و قيل‌وقال\r\nاز پله‌ها بالا رفته لسان الحكما [ شمس ملك‌آرا 
  ] و شاهزاده اسد الله ميرزا [ شهاب الدوله 
  ] وكيل خودمان پيدا شدند . هنوز مجلس رسمى نشده بود قدرى صحبت داشتيم . افسوس مىخوردند كه امروز در مجلس فقط قانون خوانده مىشود ، قيل‌وقال و صحبتهاى ديگر نيست . ساعت دو رئيس احتشام السلطنه به اطاق بزرگ آينه كه در حقيقت سر در اين عمارت است و مجلس آنجا منعقد مىشود رفت .\r\n\r\nحقوق وكلا\r\nامروز وكلا دماغى داشتند . زيرا از انقد وجوه از آن اشرفيها كه پريروز از خزانهء سلطنتى حمل شد مواجب به وكلا مىدادند . ماهى صد تومان به هر كدام از اول حمل گذشته تا حالا . مخفى نماند اين مواجب وكلا در انتخاب دورهء دوم كه شش هفت ماه ديگر باشد باعث يك قتل و غارت ، يك آشوب و فتنه در طهران و در ولايات بشود كه از تمام اين اغتشاش و انقلاب حاليه بالاتر [ باشد . 
  ] مرد كه كفش‌دوز يا بقال كه ماهى ده تومان با آن همه زحمت عايدى ندارد حالا به اسم وكالت ماهى صد تومان ، سالى هزار و دويست تومان از انقد وجوه بگيرد چه خواهد كرد و براى آن‌كه وكيل شود چه توطئه در كارها خواهد كرد . همين‌طور وكلاى ولايات . مرد كه براى يك تومان و يك خروار مستمرى نوروزى از سيستان و عربستان طهران آمده زحمتها مىكشيد ، خرجها مىكرد تا برقرار نمايد . حالا براى اين مبلغ كلى چه خواهد كرد ! مسئوليت و كارى هم كه نيست .\r\nعزت ، احترام ، مداخل خارجى هم كه دارد . پس از امروز همه كس در فكر وكالت خواهد افتاد . هركس هم مواجب ديوانى يا كاسبى هم دارد كه به حال خود باقى است . همين اسد الله ميرزا وكيل شاهزادگان در تلگرافخانه ماهى هشتاد تومان دارد وكيل هم هست ماهى صد تومان . لسان الحكما طبيب است مطب خود را دارد وكالت هم مىكند . هر وقت حاضر نشود مؤاخذه و جريمه نيست . مواجبهاى مردم را قطع كردند و براى خودشان سالى سيصد هزار تومان مقررى برقرار كردند . حقوق پارساله و امسالهء احدى نرسيده مال خودشان را نقدا گرفتند . من و شعاع الدين ميرزا هم از امروز به فكر وكالت افتاديم . كارى از اين بهتر كجا پيدا مىشود .\r\n\r\n","description":"","footnote":"","page_name":" 1831 ","page_number":83},
  {"content":"\r\n\r\n\r\nنشستن در مجلس\r\nهنوز اطاق بزرگ عمارت كه دارند به سبك فرنگستان صندلى و ميز مىگذارند درست تمام نشده . نصف بيشتر اين اطاق وكلا نشسته ، اگر جا تنگ باشد مسجدى دوپشته و سه‌پشته [ مىنشينند . 
  ] يك ثلث اطاق را هم براى نظار و تماشاچى معين كرده‌اند . در اوايل تماشاچى بسيار مىرفت ، زياد شلوغ كرده داخل صحبت شده ، احسنت مىگفتند ، فضولى مىكردند . مخصوصا بعضى از وكلا پول مىدادند كه جمعى آنجا رفته بعد از نطق آن وكيل دست زده احسنت بگويند .\r\n\r\nنردهء چوبى - بليت\r\nاز عهدهء زبان كه برنيامدند نردهء چوبى كشيدند كه اقلا داخل وكلا نشوند . مثل حيوانات باغ‌وحش تماشاچى پشت محجر چوبى بود . باز نشد . بىاندازه اغتشاش كردند .\r\nناچار « بليت » چاپ كرده نفرى يك دانه براى هر روز كه مجلس هست به وكلا مىدهند .\r\nشرط است آنها هم به مردمان معقول باشرف بدهند . از اين جهت تماشاچى ديگر از آن اشخاص نيست كه باعث زحمت و صدمهء آنها بشود .\r\n\r\nوكلاى عمامه‌اى\r\nبيشتر وكلا عمامه دارند . چون در مرافعه رسم بود هميشه آخوند وكيل مىشد به همان جهت اغلب وكلا از آن طايفه برحسب رسم و عادت قديم برقرار شدند . بيشتر تجار هم عمامه دارند . پس كلائى ده دوازده نفر بيشتر نبود . من و شعاع الدين ميرزا هم كنارى نشسته اجلال الدوله و منصور الدوله بودند با جمعى ديگر . رئيس زنگ را زده شروع به قرائت قانون مطبوعات ، آنچه متعلق به روزنامه‌نگارى است شد . در سر هر ماده نزاع ، مرافعه صحبتهاى درهم مىشد كه گاهى زنگ رئيس چند دقيقه متصلا صدا مىكرد تا ساكت مىشدند . اسد الله ميرزا يكى دو ايراد صحيح كرد مقبول نشد . چند نفر از علما هم ايرادات شرعى نمودند كسى گوش نداد . در ظرف دو ساعت و نيم هشت ماده خوانده و تصحيح كردند . نيم ساعت از شب رفته رئيس برخاست مجلس ختم شد .\r\nاطاقها به همان مبل و تزيين قديم خود [ بود 
  ] و همه چراغ برق داشت . عمله‌جات زياد ، چاى و غليان فراوان . پرسيديم مخارج را كه مىدهد لسان گفت رئيس مىكند . پول دست خودشان است . البته برمىدارند . وكلا به اطاقهاى ديگر رفتند ما آمديم .\r\n\r\n","description":"","footnote":"","page_name":" 1832 ","page_number":84},
  {"content":"\r\n\r\n\r\nوكالت بهترين كارها\r\nهفته چهار روز مجلس برقرار است . آن هم دفعه‌اى دو ساعت ، اغلب به صحبتهاى بىمعنى . اگر قانون هم خوانده شود هشت ماده كه نصف صفحه نمىشود . ماهى صد تومان مواجب معين با دخلهاى غيرمعين [ دارند 
  ] . پس از تمام مشاغل دربارى و اين وزارتهاى پرزحمت با دردسر بىمواجب و مداخل صد هزار مرتبه بهتر است و هركس دنبال وكالت نرود احمق است . هيچ‌كارى از اين راحت‌تر و با شرف‌تر ، معزز و محترم‌تر امروز در مملكت ما نيست . وزراى ما از طلوع صبح تا چند ساعت از شب رفته بىمواجب و مداخل زحمت مىكشند و متصل فحش مىخورند كتبا و لسانا . سردار و امراء تومان كه مثل لكهء حيض شده‌اند . سايرين كه جاى خود دارند . مواجبهاى آنها را قطع كردند ، تيولات را بردند ، شأن و شرف آنها رفت ، آنچه از آب و آتش عمل بيايد در حق آنها گفتند و نوشتند ، بىچيز ، فقير ، پريشان . اما از آن طرف وكلا باشرف ، باعزت ، پرمداخل ، بامواجب ، بىكار ، بىزحمت ، محبوب عموم ، مقدس ، پس حكما و حتما بايد دنبال وكالت رفت . اين نوكريها فايده ندارد . در روزنامهء « كشكول » لغاتى وضع و معنى كرده بود من‌جمله « برهء دو مادره » ، كسى كه مواجب زياد داشته حالا هم ماهى صد تومان حق‌الوكاله مىبرد .\r\nجمعه 29 - صبح شاهزاده ملك‌آرا اينجا بود . باز در باب املاك حاجى ميرزا آقاسى صحبت كرديم . قرار شد مجدا لقمان را ملاقات كرده عريضه‌اى بدهيم تا خدا چه خواسته باشد .\r\n\r\nارباب و رعيت\r\nروزنامهء « صور اصرافيل » نمرهء 18 از چاپ درآمده اين دفعه غم‌خوارى رعاياى ايران را كرده و خرابى ايران را به اين جهت دانسته كه اگر املاك به رعيت واگذار شود ايران آباد مىشود . بدبخت نمىداند كه ارباب چيزى نمىبرد . منتهى حق او پنج دو و سه كوت است كه از ده چهار ارباب شش رعيت ، و از نه سه قسمت ارباب شش قسمت رعيت مىبرد ، و از يك جريب زمين كه باغ يا يونجه باشد هرقدر رعيت برد ارباب هفت هزار يا يك تومان بيشتر نمىبرد . چه بسا آن باغ صد تومان بدهد . در مخارج هم ابدا شريك نيست . يك دفعه ارباب پنج هزار تومان خرج قنات مىكند و او يك دينار شركت ندارد .\r\nدر بعضى دهات كاه‌گل اطاق رعيت با ارباب است ، چه رسد به چيزهاى ديگر . در بعضى از دهات هم تخم ، گاو ، تمام مخارج و ادوات رعيتى را ارباب مىدهد و آنچه عمل بيايد نصف مىشود . چه خوب مىگفت اعزاز السلطان داماد ملك‌آرا كه كار از اصلاح گذشته\r\n\r\n","description":"","footnote":"","page_name":" 1833 ","page_number":85},
  {"content":"\r\n\r\nبايد دعا كرد كه خدا به حاجى ملك التجار عدالت بدهد تا او پول مردم را رد كند . به ميرزا جهانگير خان مدير صور كه نه زن دارد نه اولاد ، نه كس‌وكار ، نه ملك ، نه مال ، نه دين ، نه آئين يك ملك شش‌دانگى بدهد تا بداند رعيت ايران به ارباب ظلم مىكند نه ارباب به رعيت . به مدير حبل المتين دين بدهد تا آنقدر از مذهب بد نگويد .\r\n\r\nميرزا جهانگير خان\r\nاين ميرزا جهانگير شيرازى يكى از آن لامذهبها است ، لاشئ محض . تا حال دو دفعه روزنامه‌اش توقيف ، سه مرتبه محاكمه شده . اين توقيف و محاكمه هم مثل چوب خوردن و تبعيد كردنهاى سابق باعث ترقى او شده ، روزنامهء او را از همه بهتر خريدارى مىكنند و مىپسندند . بالاخره موقوف يا توقيف ابدى خواهد شد . يا از مذهب بد مىنويسد و از علما ، يا از شاه و محترمين . باز در اين نمره در « چرندوپرند » شرحى از « ببرى » گربهء ناصر الدين شاه به آب‌وتابى نوشته بود . شاه متغير شده و به وزير علوم فرمودند به سلطنت توهين كرده . پادشاه انگليس زانوبند يك نفر رقاص را علامت نشانى كرد كه تمام روى زمين آرزوى آن را دارند ناصر الدين شاه هم چندى گربه‌اى را دوست داشته باشد مطلبى نيست . حكما بايد چوب بخورد . وزير علوم توسط كرده عرض نموده است او را محاكمه كرده قانونا مجازات مىدهم و هرطور بوده شاه را ساكت كرده .\r\nاز جمعى شنيدم كه ميرزا جهانگير گفته پنج شش نسخه روزنامه آنچه ميل دارم و دلم مىخواهد و آرزوى خودم هست نوشته يك مرتبه چاپ و نشر مىكنم و خودم هم مخفى مىشوم . حالا بايد منتظر آنها بود . اول كارى كه اين روزنامه‌نويسها كردند بعد از هزار و سيصد سال دنبال مذهب افتاده [ اند 
  ] و مىخواهند مذهب تازه براى ما درست كنند . مثل اين‌كه همه‌چيز درست شده فقط اين يك كار ناقص مانده است .\r\n\r\nمطالب شب‌نامهء ژلاتينى\r\nبارى شب‌نامهء مفصلى چهار ورق ژلانتينى انداخته‌اند . اول آن فرار لوئى شانزدهم ( كه بر پدرش لعنت ما را ول‌كن نيست ) و تفصيل گرفتارى او با لايحه‌اى كه پارلمان فرانسه نوشته . بعد مقدارى نصيحت به ملت « نجيب غيور » . پس از آن شرح مفصلى نصيحت به وكلا كه استدعا مىكنيم روزنامهء « مجلس » را در مقابل خود گذاشته ملاحظه كنيد . تمام اوقات شما به مطالب فرعيهء خيلى سخيفه كه ابدا تكليف شما نيست گذشته .\r\nما كه حالا از روى جهل و نادانى خير و شرّ خود را به دست شما سپرده و تا مدتى ديگر اسير اين سوءتدبير خودمان هستيم ، قوتى كرده تفضل و مرحمتى نموده در آتيه فكر انجام كارى باشيد .\r\n\r\n","description":"","footnote":"","page_name":" 1834 ","page_number":86},
  {"content":"\r\n\r\n\r\nقرض خارجى\r\nو بدانيد تمام اين ابتلا و گرفتارى اصلاح امور ممكن نمىشود مگر با داشتن پول و پول امروزه براى ما ميسر نمىشود مگر در صورت يك استقراض كلى و آن هم ممكن نمىشود مگر از خارجه و آن عقيدهء اوليهء شما كه بر ضد استقراض خارجى بود به كلى لغو و غلط [ است 
  ] . چنانچه بعد از يك سال با آن همه مذاكرات و افتضاحات ديديد بانك ملى تشكيل نشد و نخواهد شد . اين است علمى و تجربه‌اى كه در اين مدت تحصيل شده و ممكن نيست تهيهء پول مگر بوسيلهء استقراض خارجى . پس بايد جدا و اكيدا در مقام تهيه و تحصيل برآئيد . و خارجه را مطمئن نمائيد قرض بدهند . قرض خارجى هم ننگ نيست و تمام دول معتبره مقروض به دول ديگر هستند و ابدا سلب اعتبار دولتى آنها را نمىكند . چون در به دو امر صحبت استقراض بود بقدرى وكلا نفرت كردند و بد گفتند و از بانك ملى شاهنامه خواندند كه حساب نداشت . همين تنفر و صحبت آنها باعث شد كه بانك روس و انگليس پول نداد تا بدانند تفصيل از چه قرار است و به اين روز گدائى و فقر و مسكنت افتاديم كه خدا نصيب هيچ ملتى نكند .\r\n\r\nمجلس سياسى و مدنى\r\nعرض ديگرى كه مجبوريم از آنها ( يعنى وكلا ) استدعا كنيم اين است : مجلس خودتان را مجلس مذهبى قرار ندهيد . اينجا پرانتس زده ( قبل از اين‌كه عرضم تمام شود از اين يك كلمه تكفيرم نفرمائيد ) يعنى ابدا نبايد بر خلاف شرع انور حكمى از مجلس صادر شود ولى اصرار نداشته باشيد كه هر حكمى صادر شود حتما آن را با قوانين شرعيه تطبيق نمائيد كه اين مسئله اسباب زحمت فوق‌العاده مىشود . مجلس شما مجلس سياسى است و مدنى نه مجلس مذهبى .\r\n\r\nشاه هم مثل مخلوق است\r\nپس از آن به شاه پرداخته و بسيار نصيحت كرده و تهديد نموده ، بسيار مفصل [ تر 
  ] از آنها كه هزار مرتبه خوانده و شنيده‌ايم . لوئى شانزدهم وقتى كه به لباس مبدل فرار كرد در شهر وارن توقيف شد . مردم اجماع كردند كه شاه را تماشا كنند وقتى كه از پنجرهء اطاق خودى نشان داد اهالى شهر خيلى تعجب كردند كه شاه هم مثل خود آنهاست . مقصود اين است قربان اهالى ايران هم فهميده‌اند كه پادشاه مثل ساير مخلوق است . در عالم بشريت فرقى ندارد و اگر اين تجملات را كه خودشان براى او مهيا ساخته‌اند از او بردارند مثل نايب محمد على يا حسن شيشه‌بر است و وقتى پادشاه آنهاست كه به شرايط پادشاهى\r\n\r\n","description":"","footnote":"","page_name":" 1835 ","page_number":87},
  {"content":"\r\n\r\nرفتار كند . در آخر نوشته كه اگر خيال كردى ما را به روس واگذارى و خودت راحت شوى ممكن نيست ما شما را به رايگان رها كنيم . اول شما را از ميان برمىداريم بعد سايرين را .\r\n\r\nتحصيل در بيروت\r\nعصر خانهء بهاء الدوله « 1 » رفتيم . پسرش حسنقلى خان را كه نوهء مرحوم شاهزاده بهاء الدوله « 2 » است مىخواهد بيروت روانه كند . چون هرمز ميرزا پسر حاجى افخم الدوله يك سال و نيم است آنجاست از افخم الدوله اطلاعات جويا مىشد .\r\nبهاء الدوله مرحوم يك دختر داشت به اين برادرزادهء خودش داد . پس از آوردن دو پسر و يك دختر مرحومه شد . دو سال قبل خود بهاء الدوله مرحوم [ شد . 
  ] تمام ارث هنگفت زياد او به اين سه نفر رسيد و بهاء الدولهء حاليه از دولت . . . « 3 » خود صاحب آلاف و الوف شد . بليتى ده تومان آس‌بازى مىكند و بانك سيصد چهارصد تومانى مىكشد .\r\n\r\nهرمز ميرزا\r\nهرمز ميرزا را حاجى افخم الدوله خودش برد و در « كلج » سنت ژزف دانطورا خارج بيروت [ گذاشت 
  ] تحصيل مىكند . به اين پسر و نزهت الملوك دختر من مرحومه خانم انس و مهر غريبى داشت . نزهت چند ماهى از هرمز بزرگتر است . هر دو را همان وقت مرحومهء خانم نامزد هم كرد . تا بعد از اين خدا چه خواسته باشد . مقدر ، نصيب و قسمت چه . حاجى آقا در همان‌جا تب كرد منزل آمد .\r\n\r\nظفر السلطنه حاكم طهران\r\nيكشنبه دوم ذيقعدة الحرام - دربخانه رفتم . ظفر السلطنه حاكم طهران شده به اصرار وزراء ، بلكه با استعداد نظامى كه ابو ابجمع دارد شهر منظم شود . مردم مىگويند شاه انتخاب كرده و بعضى خيالات دارد . در تكليف خودش حيران [ بود 
  ] و صحبت كرد كه خيلى جماعت نوكر باب بد گير كرده‌اند و الان من نمىدانم چه قسم حكومت كنم .\r\nرئيس نظميه آنجا آمد .\r\n\r\nصحبتهاى بهشتى\r\nاجتماعى در مدرسهء صدر شده بود . راپرت داد كه ملك المتكلمين بهشتى كه جهنمى مىگويند اول منبر رفت . از شاه بد گفت و پيغام مىداد كه هركس مىتواند عرض كند\r\n\r\n\r\n","description":"","footnote":"\r\n( 1 ) - محمد ميرزا فرزند داراب ميرزا برادر ساسان ميرزا\r\n( 2 ) - ساسان ميرزا فرزند بهمن ميرزا پسر سى و هفتم فتحعلى شاه\r\n( 3 ) - نقطه‌چين در اصل است .\r\n","page_name":" 1836 ","page_number":88},
  {"content":"\r\n\r\nعلاء الدوله ، امير بهادر ، اقبال الدوله ، نظام السلطنه ( كه ديشب وارد شده ) و جمعى ديگر را حكما از طهران خارج كنند ، و الا خودمان بيرون مىكنيم .\r\n\r\nمشاجرهء علاء الدوله و ناصر الملك - انجمن اكابر\r\nتفصيلى هم از مشاجره‌اى كه ما بين علاء الدوله و ناصر الملك در « انجمن اكابر » شده بود بيان كرد . در انجمن اكابر علاء الدوله قدرى وقاحت كرده و به ناصر الملك بد گفته . او قهر كرده و برخاسته . سايرين ديدند خوب كارى نشده ميان افتادند و اصلاح دادند .\r\n\r\nسخنان سيد جمال\r\nبعد آقا سيد جمال منبر رفته و همان اخراج امير بهادر و علاء الدوله را تصويب كرده بعد بيان كرده ملت همين‌طور كه از آمدن وزير مختار روس به منزل من رنجش حاصل كردند و الحق خوب هم نشد بايد از خلوت كردن رئيس شوراى ملى با شاه هم رنجش حاصل كرده و من‌بعد نگذارند بدون حضور شش نفر از وكلا حضور برود .\r\nدر اين بين دو پاكت از سيدين سندين مىرسد كه جهت اجتماع چيست ؟ اگر براى مشاجرهء علاء الدوله و ناصر الملك بود كه گذشت ، براى امر ديگرى است شماها وكيل داريد ، مجلس داريد ، نظارت تامه داريد ديگر هياهو لازم ندارد . خوب است متفرق بشويد . چون ناهار هم نزديك بود متفرق شدند .\r\n\r\nمجلس سنا\r\nديروز دربخانه و در اطاق دربار مجلس بود . حضرت و الا دعوت شده و تشريف برده بودند . مىفرمودند پس از خيلى معطلى سلطان على خان [ وزير افخم 
  ] وزير دربار فرمايشات شاه را ابلاغ كرد كه بايد مجلس سنا برقرار شود . امروز مقدمات آن گفتگو شده به عرض برسانيم . صنيع الدوله وزير علوم ، رئيس اسبق شوراى ملى كه بيشتر ترتيبات از خانوادهء آنها شايع و شروع شد و در چند مدت رياست مجلس به قول آقا سيد جمال كه در منبر مىگفت « صنيع الدوله خوب آدمى است ، خيلى عالم است اما به اصطلاح خودمان بىعرضه بودند ، از عهدهء انتظام مجلس برنيامد و جلوگيرى و حفظ حدود نكرد تا مجلس به كارهاى ديگر و صحبتهاى بىمعنى و رشوه و تعارف گرفتن پرداخت ، تا كارها اين‌طور شد و رشته گسيخته [ شد 
  ] ، چنانچه امكان اصلاح و جلوگيرى نيست » بيان كردند . نظامنامه و قانون سنا را مجلس بايد بدهد . در صورتى كه جزو قانون اساسى حدود و اساس آن معلوم است . علاء الملك جواب داد هنوز شاه و ملت سناتورها را منتخب نكرده چطور نظامنامه و تكليف آن را بنويسند . پس اول تشكيل\r\n\r\n","description":"","footnote":"","page_name":" 1837 ","page_number":89},
  {"content":"\r\n\r\nمجلس سنا است ، بعد قوانين آن . همه تصديق كردند . اگرچه صنيع الدوله باز به مجلس رجوع مىكرد .\r\n\r\nظل السلطان و مقامات حريرى\r\nظل السلطان ننوشتم شاهزاده مىگفتند با علاء الدوله از مقامات حريرى صحبت مىكرد كه خواندم و چيزى نفهميدم . حضرت والاى ما تعجبها مىكرد كه مىشود كسى كه عالم به علمى نيست بلكه فارسى هم نمىداند افادهء علمى كند . من جواب عرض كردم با شما كه صحبت نمىداشت ، طرف خود علاء الدوله را قرار داده بود كه خط فارسى و الفبا را هم نمىتواند بخواند و البته ظل السلطان پيش او عالم و فاضل يگانه است . ادعا و افادهء علمى نكند نزد كى بكند .\r\nظل السلطان هنوز مجلس برقرار نشده مىفرمودند رئيس مجلس خوب است مشير السلطنه يا نظام الملك باشد . اغلبى خنده كرده جواب دادند رئيس مجلس بعد از انتخاب سناتور و انعقاد به اكثريت آرا برقرار خواهد شد .\r\n\r\nسناى مكى نه سناى ملى\r\nمختصر قرار شد اسامى نوشته شود ، هركس حاضر بود نوشته ، هركس هم از غائبين اسم برد ثبت شد . بعد حضور شاه رفته صورت اشخاص را تقديم كردند . شاه قدرى از لزوم سنا و بعد صحبتهاى متفرقه فرمودند . بعد از چهارده ماه كه شوراى ملى برقرار است تازه به فكر سنا افتاده‌اند و حال آن‌كه اگر در به دو امر منعقد شده بود از اين اتفاقات كمتر مىافتاد و قوانين صحيح‌تر جارى مىشد . نظامنامهء سنا در قانون اساسى نوشته شده ديگر تكرار نمىكنم . اما سنائى كه رئيس آن مشير السلطنه يا نظام الملك و اعضاء آن صدر السلطنه يا معين السلطان يا علاء الدوله و لسان الملك و سپهر و از اين قبيل اشخاص باشند سناى مكى است نه سناى مقابل شوراى ملى . . . « 1 »\r\n\r\nشلوغى چهارگوشهء مملكت\r\nمطلب زياد است من هم بسيار كار دارم ، يعنى كارهاى لغو بىمعنى . نمىتوانم آنچه واقع مىشود شرح بدهم و بنويسم . همان دربخانه شنيدم اصفهان باز شلوغ شده . وزراى بيچاره تلگرافخانه رفتند حضورى گفتگو كنند . حضور شاه نرفتم . حقيقة ميل نكردم .\r\nبه جهت آن‌كه هيچ از اين كارهاى او و پلتيك او سر در نمىبرم . روزبه‌روز هم اوضاع\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1838 ","page_number":90},
  {"content":"\r\n\r\nشلوغ‌تر و مملكت پرآشوب‌تر مىشود . تركمانها صفحهء خراسان را بسيار مغشوش كرده تا شاهرود آمده غنيمت و اسير برده‌اند . فارس مدتى است حاكم ندارد ، پسرهاى قوام و نصير الملك به هم افتاده ، قشقائى و عرب هم در نهب و غارت چيزى فروگذار نمىكنند .\r\nلرستان و ايلات آنجا از كى كمترند . تمام نهاوند و ملاير و بروجرد را چاپيده‌اند .\r\nآذربايجان كه مدتهاست مردم صاحب هيچ‌چيز نيستند . خمسه را هم جهانشاه خان هر چه از دستش برآمده كوتاهى نكرده . با اين حالت در باغ شاه و اطاق شاه و خود شاه هيچ علامت تكدر و نشانهء تأسف مشاهده نمىشود . عثمانيها عشاير ما را يا قشون خود را روز به روز نزديك‌تر مىكنند . روسها در خراسان و آذربايجان متصل بهانه‌جوئى مىكنند .\r\n\r\nقنسول روس\r\nچنانچه آقاى عماد السلطنه به من مرقوم داشته بودند كه كاظم نامى تپانچه به سمت يكى از شاگرد مدرسهء روس كشيده بود قونسل جنرال روس جمعى از قزاقهاى قونسلگرى را همراه برداشته در كوچه و بازار تبريز هركه را ديده كتك زده فحش داده ، حبس كرده ، بلكه از كسى بىاحترامى بشود يا خداى نكرده تيرى به سمتش خالى شود كشته شود يا مجروح گردد به مقصود برسند . الحمد لله اين دفعه هم به‌خير گذشته است .\r\nاما بهانه مىگيرند و عاقبت وخيم دارد .\r\nمن در جوانى و اوايل شباب نوكرى داشتم همدانى اسمش نظر . تقريبا نوكر منحصر به فرد من بود . اطاق من ، رخت من ، كار من با او بود . اطاق من جاروب نشده بود مىگفتم چرا جاروب نشده جواب مىداد « مونه » مىگيرى . رخت من پاره بود مىگفتم چرا ندوختى جواب مىداد آقا « مونه » مىگيرى . پيغام مىدادم جواب نمىآورد ، تغير مىكردم مىگفت آقا « مونه » مىگيرى . مختصر هر مطلبى كه عنوان مىكردم جواب همان يك كلمه بود . آخرالامر به ستوه آمده شكايت به حضرت و الا و مرحومهء خانم كردم باز تركش نشد .\r\nحالا قونسل روس هم از هر كارى مثل نظر « مونه » مىگيرد تا گربه را عروس كند .\r\n\r\nوضع الموت\r\nچهارشنبه پنجم - افخم الدوله ناخوش است . بنده در اين مواقع نايب ايشانم . متصل خورده فرمايشات است كه مىدهند . اين الموت هم كارش اصلاح نمىشود . هشت ماه است گرفتاريم . من اگر مفصل بنويسم خودش كتابى مىشود . مختصرا حكايت الموت از اين قرار است . حضرت و الا پس از عزل از ولايت ثلاث تشريف بردند كوريجان ده خودشان در همدان . سه چهار ماه آنجا ماندند ، از آنجا الموت تشريف بردند . الموت\r\n\r\n","description":"","footnote":"","page_name":" 1839 ","page_number":91},
  {"content":"\r\n\r\nبيست و هشت سال است تيول ما و چهارده سال است چهل و شش پارچه خرابهء آنجا از شاه شهيد خريدارى شد . تمام الموت هفتاد دهكده است ، از چهار خانوارى تا شصت خانوارى . هزار و هفتصد تومان اربابى و خالصه با دويست خروار جنس ماليات دارد .\r\nموضع تاريخى [ است 
  ] و حكايت حسن صباح را همه مىدانند . در روزنامهء سابق خود كه چهار دفعه به آنجا مسافرت شده تفصيلات آنجا مفصلا نوشته شده . در قريهء زوارك قلعهء عمارتى ساخته‌ايم . زمستان را حضرت و الا آنجا ، بهار را هم بودند . در اين مدت خالصه آنجا را حضرت و الا به همان حالت اوليه باقى [ نگاه داشته 
  ] جزئى دخالتى كرده بودند .\r\nفقط رعيت تومانى پنج هزار دو سال بود علاوه از ماليات ديوان مىدادند . اين اهمال حضرت و الا در تصرف و مالكيت آنجا مثل ساير خالصه‌جات ارباب و رعيتى نشده .\r\nباعث اين همه زحمت گرديد . همان است كه گفته‌اند رعيت تابع ظلم است . ما به كلى تصرف نكرده آنها را خارج نكرديم . مثل ساير خالصه اسباب زحمت شدند . تيول برگشت . چند نفر طلبهء الموتى كه در قزوين بودند به عنوان برگشت تيول آنجا آمده شيخ محمد على نامى را رئيس خود كردند . انجمن تشكيل داده احكامات صادر كردند كه خالصه برگشته ، تيول برگشته ، هفت سال ماليات نبايد داد . اين تفصيلات به طهران رسيد .\r\nحاجى افخم الدوله را به حكم شاه فرستاديم حضرت و الا را طهران بياورد . آن روز با حضور اتابيك مرحوم به شاه خوب حرف زدم . در حقيقت او را مطلع از وضع آن روز و آتيه كردم . به گمان اين‌كه اثر خواهد كرد . حضرت و الا هيچ مايل به آمدن نبود و ميل داشتند آنجا توقف فرموده با همان صيغه‌ها كه دارند تعيش كنند . خصوصا در مخارج هم صرفه بود و از تكليفات طهران و طهرانيها هم آسوده [ بودند 
  ] . در حقيقت فرار از چنگ ما و مخارج گزاف طهران بود . حاجى افخم الدوله به هر نحو بود حضرت و الا را از الموت خارج كرد .\r\nمعتضد الممالك نايب الحكومهء سابق را هم معزول [ كرد 
  ] ، وثوق الممالك را گذاشت .\r\nدر دو ماه قبل ملا محمد الموتى قسم به جلاله ياد كرد كه از هفت نفر وكيل دارالشوراى ملى كاغذ رسيد كه مال حضرت و الا را غارت كنيد . خودش را بكشيد ، كار شما يك طرفى و بهتر مىشود . حضرت و الا يك سر شمران [ به 
  ] باغ خودشان وارد شدند . من هم موقتا باغ رفته بودم . تخليه كرده جاى ديگر رفتم كه دو روز ديگر شهر بروم . دو روز سه ماه شد .\r\n\r\nشلوغى الموت\r\nملا محمد على طاقت نياورد كه نايب ديگرى آنجا باشد . تحريك كرده وثوق الممالك\r\n\r\n","description":"","footnote":"","page_name":" 1840 ","page_number":92},
  {"content":"\r\n\r\nرا محاصره كرده از قلعه خارج نمودند . قلعه را تصاحب كرده آنچه در و پنجره شيشه‌اى بود شكستند . تمام درختها را از ريشه كندند . او طهران آمد و شيخ محمد على تنخواه زيادى جمع كرده ملا محمد و چند نفر آخوند [ و 
  ] سيد [ به 
  ] طهران روانه كرد . مشغول مهمانى شد ، روزى يك ده ، شبى يك ده . كار به جائى رسيده بود كه گاو جلوى ملا محمد على آورده شبى چند گوسفند ذبح مىكردند و جمعيت دور آقا به دويست سيصد نفر رسيد . حركات تنكابونيها باعث تحريك الموتى شد . اما بعد از آمدن معتمد الدوله كسان سپهدار و پسر سپهدار ستم و ظلمى كردند كه حجاج و چنگيز نكرد .\r\nفعلا هم مشغول هستند . چهار ماه در طهران مرافعه داشتيم . هر روز خانهء يك وكيل ، هر ساعت يك وزارت‌خانه . فرمان هم مثل پيراهن عثمان به اين و آن ارائه مىشد . از همه‌جا مأيوس شده ملا محمد على هم در آنجا حجة الاسلام شده كروفرى دارد . پولى از الموتى گرفتند ، مخارجى گردن آنها گذاشتند كه اندازه نداشت . آن احمقها هم گول مزخرفات آقايان را خورده براى اين‌كه هفت سال ماليات نمىدهند و املاك برگشت كرده تمام را تمكين كردند . چنانچه تا امروز چهار هزار تومان الموتى پول داده ، در صورتى كه ماليات به جاى خود باقى است . كشت و زرع هيچ نشده ، بيست هزار تومان خرابى وارد آمده ، يك نفر آنها هم به رسم همه ساله تنكابون نرفته ، از كسب و كاسبى هم باز مانده‌اند .\r\nنصف الموتيها از طهران رفتند . اما آخوندها كه هيچ آنجا علاقه بلكه سكنى ندارند دست برنداشتند . در وزارت عدليه . . . آنها و مالكيت ما معلوم شد . ده نفر سوار و يك ياور روانه كردند . اجماع كردند . يك شب بيشتر توقف آنها طول نكشيد . فرارا طهران آمدند .\r\nآخر الامر از دوندگى خسته شديم ، وكلا هم كارى نكردند . از بس به خانه‌هاى آنها رفتيم و تملق گفتيم ، به وزارت عدليه و داخله رفتيم كارى پيشرفت نكرد . بدتر از همه متصل وزير معزول مىشد و ما بايد چندين روز زحمت كشيده مطلب حالى كنيم . آخوندها هم مثل ما خسته شدند . خرجى هم ته كشيد با هم صلح كرديم . چند دهكده را اجاره كردند .\r\nدو سه دانگ ملك قباله داديم . يك دفعهء ديگر هم مراجعت از زنجان كه الموت رفتيم همين‌طور اجاره داديم و بخشيديم . آخرش تمام را بايد به آنها داد . از آن پنج هزار حق اربابى هم دو ريال تخفيف [ گرفتند 
  ] . حضرات حركت كردند براى قزوين .\r\n\r\nزدوخورد\r\nسايرين از اين مطالب مستحضر شده گفتند چرا بىسهم بمانيم ، اطاعت فرمايشات آقايان طلاب را نكرده خصوصا حكومت آنجا را هم عميد الملك جوان بيست ساله پسر حاجى امجد الدوله به انتصار السلطان داماد و همشيره‌زادهء سپهدار واگذار كرد . از يك\r\n\r\n","description":"","footnote":"","page_name":" 1841 ","page_number":93},
  {"content":"\r\n\r\nسمت تنكابون ، سمت ديگر رودبار ، افواج و سوار قزوين هم در ادارهء او ، عداوت آنها با ما معلوم كه مكرر خواسته‌اند الموت را بخرند نداده‌ايم . اشرار را جمع كرده وثوق الممالك وارد قلعه نشده جنگ درگرفت . پس از زدوخورد بسيار رعاياى بيچارهء فلك‌زده جمع شده وثوق را به امامزاده زكريا بردند . انتصار السلطان تفنگ ، قشنگ همه چيز به اشرار داده بود . رعيتهاى ديگر چماق هم نداشتند . الان دو ماه است وثوق در امامزاده متحصن [ است 
  ] .\r\nرعيت دچار چپاول ، اشرار و آدمهاى انتصار السلطان و منتصر السلطنه پسر سپهدار ، ما هم هرچه تظلم مىكنيم كسى نيست احقاق حق كند . تمام دهات رفته خراب‌شده ، زرع نشده ، ده نفر شرور مثل جلال نوكر خودمان ، همايون ، ديگرى ، ديگرى به همراهى تنكابونى يك بلوكى را آشوب كرده‌اند . ملا محمد على هم بعد از حجة الاسلامى و اجراى احكامات و مهمانيها يك دانگ ملك گرفته و فعلا قزوين تشريف دارد . ملا محمد هم سه دانگ ملك گرفته معلوم نيست كجاست . حالا حرف آنها را هم اين اشرار گوش نمىدهند . مقصود خودشان هم كه به عمل آمده . باز از وزارت داخله حكم شده انتصار السلطان را عزل كنند ، از اينجا هم مأمور و سوار برود . مبلغى تا حال متضرر شده‌ايم و محصول امسال هم رفته است . نايب الحكومهء الموت هميشه يك نفر پيشخدمت شاهزاده بود . منتهى لقب زياد شده ، آنها هم دارند ، مسئله جدايگانه است .\r\nماهى سه تومان مواجب و به همه جهت تومانى يك هزار و خروارى ده من با قدرى كشك و پشم علاوه گرفته مىشد . در اين مدت الموت آباد شد ، صاحب تمول شدند . به جهت آنكه از شر حكومت قزوين و مأمورين حكومت آسوده بودند . حالا مثل انتصار السلطان امير تومان رئيس و سركردهء قشون قزوين را حاكم كرده و اين بلا را به سر آنها آوردند . معلوم نيست چه خواهد شد . اين است حال بلوكى كه در قرب طهران است ، حالا به سر مردم فارس و عربستان و جاهاى دور چه آمده باشد خدا عالم است .\r\n\r\nنظم مملكت\r\nظلم و ستم و قتل نفسى كه امسال در ايران شده در هيچ عهدى نشده . با وجود اين تفصيلات همه راضى هستند اگر وطن از دست نرود . به عقيدهء بنده اگر دو سال روس و انگليس به ما مهلت بدهند و اين مفسدين كه از خودمان هستند اندكى رحم كنند به هر جان‌كندن و خنس‌فنس ، مردن مردن هست كارى صورت خواهد گرفت و مملكت قانونى و منظم خواهد شد .\r\n\r\n","description":"","footnote":"","page_name":" 1842 ","page_number":94},
  {"content":"\r\n\r\n\r\nوضع مالى مؤلف\r\nشنبه هشتم ذىقعده - از مال دنيا يك خانه دروازه قزوين دارم كه چهار دانگش گرو است . همه روزه هم مرافعه دارم . ديروز شاهزاده حيدر ميرزا دكتر مىخواست هزار و ششصد تومان بدهد در عوض تنزيل مسكن كند و من به قرض داده فى الجمله آسوده شوم . تا غروب دويدم آخرالامر صورت نگرفت . در ماهى بيست تومان قرار شد اجاره كند . سه دانگ ملك هم الموت كه دو سال است اشرار برده‌اند و خورده‌اند . در كشمرز ( قزوين ) هم يك دانگ ملك دارم . قدرى كشك و بارخانه مىآوردند رعيتهاى آصف الدوله در كله‌دره ضبط كردند و به مصرف رسانيدند .\r\n\r\nتلگراف فرمانفرما\r\nبارى شاهزاده معتضد السلطنه آمد . معلوم شد در مسجد سپهسالار جديد ( قرب مجلس ) مردم جمع هستند كه شاه بايد امير بهادر و سعد الدوله ( پدر ملت ) را خارج كند .\r\nدر روزنامه تلگراف فرمانفرما درج بود كه سردار مقتدر ساويچ‌بلاغ را تخليه كرده به سمت مياندوآب رفت . چهار ماه است فرياد مىكنيم كمك نمىرسد . اين عشاير بيست هزار سوار جمع كرده‌اند و از حكايت شيخ عبيد الله چندين مرتبه بالاتر است . آنها تفنگ سرپر داشتند اينها همه پنج تير آلمانى . تمام حرفهاى اين مدت را مسخره كرديد تا كار به اينجا كشيد . لاعلاج خودم با صد سوار به سمت مياندوآب حركت كرده از هرجا هم ممكن است جمعيت فراهم مىكنم ، اما زود پول و قشون برسانيد كه از اين همه سوار مسلح همه آذربايجان در خطر است .\r\nاين خبر محقق است و در مجلس پريروز با حضور وزرا خيلى مذاكره شد . وكلا بسيار تشدد كردند و بد گفتند ، به طورى كه ناصر الملك رئيس الوزرا خودش را گم كرده و زبانش لكنت پيدا كرده بود . بعد هم مجلس را سرى كردند و خواهش هم نمودند مذاكرات آن روز در روزنامه‌ها درج نشود .\r\n\r\nتحريك عثمانى\r\nعثمانى به عشاير ما كه هم مذهب هم هستند از پول و تفنگ و فشنگ همه چيز كمك كرده آنها را جلو [ انداخته‌اند 
  ] و خودش از دنبال . هرجا را اينها تصاحب كردند فورا نظام عثمانى داخل مىشود . ز هر طرف كه شود كشته سود اسلام است . مثل فرانسه‌ها كه در « مارك » « 1 » از قشون آلجر « 2 » برده‌اند .\r\n\r\n\r\n","description":"","footnote":"\r\n( 1 ) - مراكش\r\n( 2 ) - الجزيره\r\n","page_name":" 1843 ","page_number":95},
  {"content":"\r\n\r\n\r\nحرف ناصر الملك - كابينهء ليبرال\r\nافخم الدوله تا سه ساعت به غروب مانده دربخانه بود . مىگفت وزراء در قصر ابيض خلوت كرده مشورت مىكردند . اين گرفتاريهاى سرحدى ، اين قال مقال چند نفر مفسد طهران ، در اين موقع عقل و . . . « 1 » آنها را يكى كرده . همان پريروز در مجلس به وزراء خيلى بد گذشته . دور نيست اين كابينهء ليبرال ما كه به ميل آنها منتخب و برقرار شد از سختى و فشار ثانى وكلا استعفا كنند . نوكر بىجيره و مواجب طاقت آنقدر فحش شنيدن ، آن‌هم از دو طرف ندارد . ناصر الملك گفته بود ( در حضور جماعتى ) كه ما چوب هفت سر . . . « 2 » شده‌ايم نه دو سر . . .\r\n\r\nقپيهاى نظام الملك\r\nبيكار بوديم در سبزى ميدان درشكه رزين « 2 » خوبى نشسته به سمت نظاميه رفتيم كه چسب مسجد و مجلس است . افخم الدوله به مسجد رفت ، من نزد نظام الملك . شاهزاده معتضد السلطنه هم آنجا بود . معلوم شد او هم براى كسب اخبار و تماشا آمده .\r\nمنصور الدوله پسرش را مسجد فرستاد . آقا باز پرحرفى مىكرد كه در حكومت طهران چنين كردم و در شيراز چنان . در صورتى كه من و معتضد السلطنه هم طهران و هم شيراز بوديم . در تبريز تا من بودم اين كارها نشد !\r\n\r\nانجمن پرحرفها\r\nهم امروز از آقاى عماد السلطنه پاكتى رسيده بود كه گويا دماغى داشتند . مطالب بامزه داشت . از آن جمله : كاش انجمنى هم در طهران براى آدمهاى پرحرف منعقد مىشد و رياست آن به جناب نظام الملك و نيابتش را به شيخ سيف الدين و مديرى او را به حاجى افخم الدولهء خودمان واگذار مىكردند . افخم الدوله مىگفت به جاى همهء اينها همان امير الامراء را برقرار مىكردند كافى بود .\r\n\r\nعماد السلطنه\r\nعماد السلطنه خوب مطلب مىنويسد ، اگرچه خط خوبى ندارد . فرانسه بسيار خوب مىداند . شعر و تاريخ قديم و جديد را هيچ‌كس بهتر از او حفظ ندارد ، خصوصا تواريخ و ادبيات فرنگ را . جغرافى ، نجوم ، هيئت ، حساب ، هندسه همه را مىداند . گمان نمىكنم در طهران چهار پنج نفر مثل ايشان به اعلم و باسواد باشد . شاهد مدعاى من تصنيف و\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - درشكهء داراى چرخهاى لاستيكى ( مسعود سالور )\r\n","page_name":" 1844 ","page_number":96},
  {"content":"\r\n\r\nترجمهء كتبى است كه كرده .\r\n\r\nسيد جمال اصفهانى\r\nنظام الملك رفت . آمديم بيرون . افخم الدوله ، منصور الدوله ، عميد الدوله رسيدند .\r\nمعلوم شد آقا سيد جمال و ملك [ المتكلمين 
  ] جمعى را جمع كرده منبر رفته عزل و جلاى وطن امير بهادر و سعد الدوله را خواسته‌اند . هركس هم جمع بوده براى تماشا بوده . اما به نظر شاه آنها كه مىدانيم چيزها جلوه مىدهد . روزنامه‌نويسها هم كه معلوم است . اين دو نفر ، اولى اهل منبر ، روضه‌خوان ، واعظ در حقيقت اول كسى است كه تغيير در سبك موعظه را داد . رمضان 1324 و محرم پارسال جلوه‌اى كرد و تمام مردم مريد او شدند . از آن جمله يكى خود من بودم . اما كم‌كم معلوم شد للّه و محض خير عموم نيست . خيالش فاسد و نيتش باطل ، طالب جاه و مال است . در عقيدهء او هم بيشتر مردم حرف دارند . در اين مدت چند خانه خريده و تمام را خراب كرده و از نو ساخته . حالا چقدر پول نقد اشرفى ، ليره و روبل داشته باشد خدا عالم است . نيت اصلى او برهم زدن مملكت و بلواى عمومى است و بسيار ميل دارد رئيس‌جمهور شود ، چنانچه امسال رمضان را تمام از جمهورى مىگفت . تابستان گذشته در راه شمران از درشكه افتاد و پايش به قدر سه انگشت كوتاه شد . حالا رئيس جمهور ما لنگ هم تشريف دارد . « 1 »\r\nدومى ملك المتكلمين ( هر دو اصفهانى هستند ) اهل منبر نبود . متهم [ بود 
  ] و از اصفهان مكرر خارجش كردند . عنوانى نداشت . چندى نزد سالار الدوله مستخدم بود .\r\nيك مرتبه در طهران پيدا شد . منبر نمىرود يعنى اهل منبر هم نبوده . ايستاده نطق مىكند .\r\nهزار رحمت به كفن دزد اولى . اين صد مقابل شورش طلب‌تر از سيد جمال است . تمام نيت و همتش مصروف اغتشاش است . بيشتر مردم از حركاتش برى شده‌اند . يكىيكى كه هستند صد هزار فحش مىدهند اما هر وقت نطق مىكند و مردم جمع مىشوند همه از ترس ديگرى چيزى نمىگويند . اين دومين رئيس‌جمهور ما كور است و نابينا .\r\nمردم حس ندارند و الا هرگز طاقت اين همه مزخرفات آنها را نمىكردند و هرگز مايل و راضى به رياست جمهور كور و لنگ اين ملت نجيب غيور نمىشد . اوضاع روزبه‌روز\r\n\r\n\r\n","description":"","footnote":"\r\n( 1 ) - آقا سيد جمال در اصفهان ، شيراز ، آذربايجان نتوانست مقام و مسكن كند طهران آمد . چند سال مسجد شاه موعظه كرد به رسم سابق . در اوايل آن آشوب سبك را تغيير داد و بسيار خوب از عهدهء وعظ مطالب جديد برآمد . مردم فدائى شدند . چون از روى عقيده و نيت پاك نبود كم‌كم مردم رم كردند و با وجود آن بسيار تسلط دارد . مريد پيدا كرده . سيد جمال نزديك ما منزل دارد ، سفير روس خانه‌اش مىآيد . از نطقهاى او هم معلوم است كه آدم مفسد شرورى است و از صدمات گذشتهء خود تلافى مىكند . ( حاشيه از مؤلف ) .\r\n","page_name":" 1845 ","page_number":97},
  {"content":"\r\n\r\nشلوغ‌تر [ مىشود 
  ] ، تعجب در حالت شاه است كه ابدا تغيير نمىكند و احدى سر از پلتيك او در نياورده .\r\n\r\nپلتيك محمد على شاه\r\nآنچه از مواجب مردم قطع شده چاپ كرده‌اند . حقيقة بيشتر آن به موقع بوده . اين همه مواجب بىمعنى دولت را فقير و مفلوك كرد . كار ما به اين چيزها درست نمىشود .\r\nبه قول آقا سيد جمال كه در ماه رمضان گذشته مىگفت دانستن و توانستن لازم است كه هيچ كدام در ايران نيست . شاه مىتواند كار بكند نمىكند . ساكت و صامت نشسته . هر چه مىگويند يعنى از مجلس گوش مىدهد . هرچه هم فحش مىدهند ، مىگويند و در روزنامه‌ها چاپ مىكنند سكوت دارد . نمىدانم دست از مملكت خود كشيده و سير از سلطنت شده .\r\n\r\nمفاسد تاريخ رولسيون فرانسه\r\nتاريخ رولسيون فرانسه را از شدت عجله جزو جزو چاپ كرده انتشار مىدهند .\r\nمفاسد اين كتاب از هزار جلد كتاب ضاله كه قدغن است بيشتر است و وزارت علوم منع نكرده است .\r\n\r\nتجمع در مسجد شيخ\r\nيكشنبه نهم ذيقعدة الحرام . . . درجهء قوس . . . « 1 » .\r\n هر دم از اين باغ برى مىرسد * تازه‌تر از تازه‌ترى مىرسد \r\nاز حمام كه بيرون آمدم افخم الدوله در حياط بود . صداى همهمه از مسجد « 2 » شيخ كه پشت خلوت است مىآمد . تا مرا ديد گفت گوش به صحبت تازه بدهيد . ابو القاسم مىگفت نايبها ، فراشها ، جلودار و مهتر ، كالسكه‌چى ، آشپز و قاطرچيها ، به عبارت واضح‌تر تمام خدمهء بيوتات سلطنتى در اين‌جا جمع شده براى كسر حقوق خود ، مواجب گذشتهء خود فرياد مىكنند و مىگويند به شاه عرض مىكنيم مىفرمايند مجلس بايد بدهد . [ به 
  ] مجلس مىگوئيم حواله به شاه مىدهند كه مقررى شاه معلوم شده بايد بدهد يا اخراج كند . شاه فقير شده ، بيچاره شده . براى چه مواجب ما را بريده به وكيلها دادند . از چه رو استحقاق كفش‌دوز و حليم‌پز از ما بيشتر است . كارى هم كه جز اغتشاش براى ما نكردند و هر دقيقه جمعيت آنها علاوه مىشود . دو سه نفر سيد و آخوند هم\r\n\r\n\r\n","description":"","footnote":"\r\n( 1 ) - جاى تواريخ خالى است\r\n( 2 ) - مقصود مسجد شيخ عبد الحسين معروف به مسجد آذربايجانيها .\r\n","page_name":" 1846 ","page_number":98},
  {"content":"\r\n\r\nداخل شدند . پرسيدند مگر شما با ملت حرف داريد ؟ اسباب تغير آنها شده فحش داده بيرون كردند و فراش در مسجد گذاشتند از اين اشخاص كسى داخل نشود .\r\n\r\nدر مسجد سپهسالار\r\nحاجى صفر را خواستيم دربخانه روانه كنيم گفت من طلبى در نزديك خانهء ظل السلطان دارم بايد آنجا بروم . گفتيم پس آنجا برو ، اما مسجد سپهسالار هم برو و درست خبر بياور كه مردم چه مىكنند و آقا سيد جمال و ملك چه خواهند گفت .\r\nابو القاسم را دربخانه فرستادم و از تنبلى خودمان نرفتيم . نزديك ناهار شد . من راه خود را تغيير داده از در مسجد گذشتم . جمعيت از همان قبيل كه نوشتيم زياد بود . بعد از ناهار بيرون رفتم ديدم در مسجد كسى نطق مىكند . فورا حسن خان را فرستادم تا او رفت در وسط نطق همهمه و صدا بلند شد . بعد باز ساكت شدند و باز هياهو شد .\r\nحاجى افخم الدوله آمد . معلوم شد پشت‌بام رفته و از شبكه‌ها كه به سمت حياط ماست گوش داده . بيان كرد سيدى را منبر كردند . لايحه‌اى در دست داشت . آنچه شنيدم مىخواند كه ولايت مشروطه شد كه مردم در امنيت باشند بدتر شلوغ شد . چنانچه ما اهل طهران صاحب هيچ چيز نيستيم ، خصوصا نوكر بابها كه سالهاى سال خدمت كرده كسب و كاسبى از دستمان برنمىآيد حقوق ما را قطع كرده براى خودشان مقررى درست كردند . پول نقد را از خزانه بردند . عوض آن‌كه به ما بدهند كه دو سال است مواجب نگرفته‌ايم خودشان تقسيم كردند . ظلم از اين زيادتر ، ستم از اين بيشتر نمىشود كه شاه ما را گوشه‌نشين كرده ، عطار و بقال و بزاز حكمرانى مىكند . پيغمبر اكرم در بعضى امور مشورت مىكرد نه در همه كارها . دين رفت . اسلام رفت . چهار نفر لامذهب بابى در مجلس و در خارج مجلس نشسته حكم مىكنند ، فرمانفرمائى مىكنند . ما هم آنچه از دستمان برآيد از امروز كوتاهى نمىكنيم . غيرت داريم زير بار ظلم و كفر نمىرويم . اين وقت بود كه همهمه شد . يك نفر طلبه از مدرسهء شيخ كه در بالاى محراب جاى نشستن دارد نشسته بود به آواز بلند گفت « ده نداريد » « 1 » . باز ساكت شدند و گفتند غيرت داريم و مىكنيم آنچه بايد بكنيم .\r\n\r\nاستعفاى وزرا\r\nدر اين بين از دربخانه خبر آمد كه وزراء ديروز عصر بعد از مشورت تماما استعفا كردند و هيچ‌كدام دربخانه نيامده و تمام اطاقها بسته است . سوار كشيكخانه آنجا زياد\r\n\r\n\r\n","description":"","footnote":"\r\n( 1 ) - يعنى غيرت نداريد .\r\n","page_name":" 1847 ","page_number":99},
  {"content":"\r\n\r\nبود ، سرباز هم زياد ، قزاق هم در گردش . معلوم شد ديروز عصر پس از آنكه در قصر ابيض جمع شده بودند استعفا داده به خانه‌هاى خود رفته‌اند .\r\n\r\nحرفهاى مقتدر نظام\r\nحاجى صفر با حالت پريشانى رسيد . فهميديم بايد سانحه‌اى رخ داده باشد . بيانات اوست : رفتم در مسجد سپهسالار جماعتى جوقه‌جوقه از سيد ، آخوند ، فكلى و غيره نشسته بودند . يك نفر فرياد كرد نزديك ظهر است همين‌جا نان و پنيرى خورده حاضر شويد كه آقاى آقا سيد جمال منبر مىرود . من كمى ايستادم چيزى نفهميدم . آمدم بيرون مقتدر نظام ( رئيس داش‌مشديهاى چاله ميدان ) را با صنيع حضرت ( رئيس داشهاى سنگلج و حسن‌آباد و توابع آنها - هر دو وقتى در قورخانه بوده‌اند ) ديدم با جماعتى از داشهاى چاله ميدان و سنگلج و حسن‌آباد ايستاده‌اند . نزديك مقتدر رفتم بلكه چيزى دستگيرم شود . ديدم سيدى از مسجد بيرون آمد . مقتدر او را صدا زد كه سيد چه خبر است . چرا آنقدر آشوب مىكنيد . او جلو آمد سلامى كرد كه من بندهء شما هستم . صورت خود را نزديك برده ماچى از صورت مقتدر كرد و چند دانه تخمه هم تعارف او .\r\n\r\nنظريات مقتدر نظام\r\nمقتدر صدا را بلند كرد چرا دست‌بردار نيستيد ، چه از جان مردم اين شهر مىخواهيد . اين منبر رفتنها ، اين موعظه‌هاى دروغى چيست . سيد كم‌كم عقب رفت . دو سه نفر ديگر پيدا شدند . نمىدانم چه گفتند كه مقتدر اين مرتبه فرياد كرد اى پدرسگ بابيها ، اى زن قحبه فكليها ، اى پدرسوخته سيد جمال ، اى . . . ملك المتكلمين چه از جان ما مىخواهيد . بر پدر آنكه مجلس نمىخواهد لعنت . بر مادر آن‌كه طالب مشروطه نيست لعنت . اما شماها ، پدرسگها ميانه افتاده نمىگذاريد مردم راحت باشند . مشروطه كه شديد هرچه گفتيد و خواستيد كه دادند ديگر چرا ول‌كن نمىباشيد . دست از يقهء مجلس و شاه برنمىداريد . هر روز جمع شده يك ايراد ، يك حرف ، تا كى تا چند . پدر سوخته‌ها از وزير مختار روس امپريال گرفته آن آشوبها را مىكنى . متصل ميان مجلس و شاه را برهم مىزنيد . متصل از اين و آن بد مىگوئيد . تعارف مىگيريد . مگر در اين شهر از شما دو نفر عالم‌تر نيست . مگر در اين مملكت از شما دو نفر صاحب كمال‌تر نيست .\r\nمگر در اين ولايت از شما دو نفر دلسوزتر نيست . چرا يك نفر ديگر اين آشوب و فتنه‌ها را نمىكند .\r\nدر اين بين از توى مسجد صدا بلند شده جماعتى از هنگامه‌طلبها كه گويا قبل از وقت آنجا مستعد بودند با قمه و قداره [ و 
  ] شش‌لول بيرون آمدند . هرچه مقتدر حكم سكوت\r\n\r\n","description":"","footnote":"","page_name":" 1848 ","page_number":100},
  {"content":"\r\n\r\nكرد نشد . قمه و قداره‌ها بالا رفت . تپانچه و تفنگ بود كه خالى شد . اول تير را ابو السادات خالى كرده است . رولسيونر سختى است . من به هزار زحمت و مشقت خودم را دم نظاميه رسانيده كه داخل آنجا شوم درب نظاميه هم بسته بود . به هزار ماجرا خودى به خيابان رسانيده آمدم . پرسيدم كسى را كشته ديدى . گفت كسى با آنها طرف نشد . تمام را هوائى دركردند .\r\nده دقيقه از اين نگذشت كه از مسجد هم صدا بلند شد . آدم فرستاديم گفتند از اينجا بيرون رفتند . يقين كرديم جنگ سختى درگرفته ، فدائيان مجلس و مشروطيت جمع شده اينها هم كمك مقتدر [ نظام 
  ] و صنيع حضرت و داش‌مشديها رفته‌اند .\r\n\r\nجنگ مشروطه و مستبده\r\nباز همت نكرديم دربخانه برويم . يعنى اميد اينكه آنجا خبرى است نداشتيم . بازار و كاروانسراها فورا بسته شد مگر بازار ارسىدوزها كه عهد كرده‌اند ديگر نبندند . يقين داشتم جنگ ( فرند ) « 1 » فرانسه شروع شده . مشروطه و مستبده حالا مشغول قتل و غارت مىباشند . بم و ديناميت است كه آتش مىزنند .\r\n\r\nكتك زدن در ميدان توپخانه\r\nيك ساعت گذشت معتضد الممالك كه خانهء بنان السلطنه رفته بود حكم الموت و مأمور آنجا را بگيرد وارد شد . بيان كرد در مسجد سپهسالار به كلى بسته است . در مجلس هم خبرى نيست . اما ميدان توپخانه چندين هزار نفر جمع شده . لعنت به مشروطه و مشروطه‌طلب ، فحش به سيد جمال و مجلس و مجلسيان مىدهند . هركس كلمه‌اى از مشروطه بگويد آنقدر كتك مىزنند كه مشرف به موت مىشود . فرياد زنده‌باد محمد على شاه بلند است . چند نفر سيد ، آخوند ، فكلى را در حضور خودم كتك زده از ميدان بيرون نمودند . نمىدانيد چه خبر است . هريك از نوكرها خبرهاى تازه‌تازه مىدادند و متصل چيزى شنيده مىشد .\r\nنماز كرده گفتيم كالسكه درست كنند برويم تماشا كنيم . حضرت و الا فرمودند نرويد خطر دارد . نوكرها هم مانع بودند . چون از حالت مردم درست مسبوق بوديم وقعى به اين حرفها نگذاشته كالسكه كه حاضر نشده بود پياده رفتيم . با تقى و ابو القاسم تا ميدان توپخانه برسيم چيزى مسموع نشد و خودمان هم جرأت اينكه بد مشروطه يا بد استبداد يا برعكس گفتگوئى كنيم نداشتيم زيرا در اين ايام سياق گفتگو و تكليف صحبت مشكل\r\n\r\n\r\n","description":"","footnote":"\r\n( 1 ) -  Fronte . \r\n","page_name":" 1849 ","page_number":101},
  {"content":"\r\n\r\nشده بود و بدون شناسائى به اهل مجلس خطر داشت . بىجهت بايد از مشروطه تعريف كرد و بىسبب از استبداد ( يعنى شاه و دولت ) تكذيب يا برعكس . در ميدان كمال الدوله هم به ما منضم شد . جمعيت در نزديك عمارت توپخانه و گارد و جائى كه توپها را گذاشته‌اند جمع بودند . معلوم شد آن جماعت از سمت مجلس و مسجد توپخانه آمده اينها هم از مسجد شيخ آنجا رفته‌اند . هزار نفر هم رفته سيد على آقا يزدى را ( كه چند روز آخر رمضان از اين هرج‌ومرج و اين لامذهبها و اين‌كه چلهء عباس آقا گرفتن ، گل‌فشانى كردن او را با عباس صحراى كربلا برابر بلكه نعوذا بالله برترى دادن كفر است صحبت داشته بود تهديد كردند و آخر نگذاشتند منبر برود ) آوردند و منبر رفته . اين كلمات را كه از ميرزاى نصير الدوله كه مىگفت از اول صبح اين‌جا بودم شنيدم .\r\n\r\nسخنان سيد على آقا\r\nبعد از سلام و صلوة گفته بود در ماه رمضان خواستم شماها را آگاه كنم كه طريقه و مسلك وكلاى ما بر خلاف شريعت است و اين حركات كه در چلهء عباس آقا كردند و آنچه سيد جمال سر قبر او منبر رفته گفت و او را از عباس مظلوم شهيد كربلا بالاتر برد مخالف آيهء قرآن است ، كسى گوش نداد . حالا گوش بدهيد . مملكت از دست رفت . ظلم از حساب گذشت . آنها زير بيرق كفر رفتند . ما زير لواى اسلام آمده‌ايم . تبريز وكلاى خود را عزل كردند . كرمان ، يزد عزل كردند . شما طهرانيها هم عزل مىكنيد يا نه . همه جواب دادند عزل كرديم ، وكيل نمىخواهيم . بس است آنچه به سر ما آوردند . بعد گفته بود به شاه بگوئيد يا ترتيب مجلس را درست كن و خودت مشغول كار شو ، مفسدين را از ميان بردار ، اين دو نفر پدرسگ را قدغن كن منبر نروند . مواجب مردم را بده و الا جان خودت هم در معرض تلف است . شما و وكلا را از ميان برمىداريم . بعد برادرش منبر رفته او هم از همين قبيل صحبت داشت .\r\n\r\nمشاهدات مؤلف\r\nاما آنچه خودم ديدم اولا هيكلهاى عجيب [ و 
  ] غريب از مهتر ، قاطرچى و داش‌مشديها ، ثانيا يك هتاكى و هرزگى نسبت به مشروطه‌طلب [ و 
  ] مجلس و مجلسيان ، ثالثا كورى و كرى در اين مشت مردم كه ديروز عصر آن هنگامه در مسجد سپهسالار بود امروز اين رسوائى در اينجا . به كلى ورق برگشته . هرچه اين مدت فحش به استبداد و مستبد مىدادند امشب به مشروطه و مشروطه‌طلب [ مىدهند . 
  ] من در حضور فرنگيها كه ايستاده آنها را ديده و اينها را مىديدند پيش نفس خود خجالت كشيدم .\r\n\r\n","description":"","footnote":"","page_name":" 1850 ","page_number":102},
  {"content":"\r\n\r\n\r\nبابى ، فكلى\r\nدر اين بين يك نفر كه پالتوى كوتاه تن داشت آنجا ايستاده بود ، از بالاى سكو ديگرى فرياد كرد بزنيد اين پدرسگ بابى فكلى را ( فكلى اسمى است كه علم شده براى آن فرنگى مآبها ، يعنى عوام علم كرده‌اند ) بيرونش كنيد . برو پدرسگ جانت تلف مىشود .\r\nريختند زدند و رد كردند .\r\n\r\nرئيس مستبدين\r\nقدرى جلوتر رفتيم يك نفر سوار يابوى چهارجل يرتمه مىآمد ، با بيست سى نفر پياده كه همه چوب و چماق و قداره‌هاى بلند داشتند ( عين خولى كه وارد تعزيه شود ) .\r\nجمعيت كوچه دادند . آقاى قاطرچىباشى وارد جمعيت شد . يك مرتبه صداى صلوة بلند شد .\r\nمعلوم شد رئيس مستبدين وارد شده . يكى صدا زد بگويم چه مىگويد . من احمق جلو رفتم كه كيست و چه مىگويد . جواب داد برو گوش بده و خنده به قهقهه كرد .\r\n\r\nحبس رجال\r\nآقاى نظام الملك از دربخانه مراجعت مىكرد . يقين دارم امشب باز به ياد صدارت مىخوابد . مغرب گذشته بود وارد خيابان الماسيه شده كه از ارگ برويم سرباز سوار تفنگ به دوش ايستاده و در عبور بودند . دم در طويله افخم الدوله به ابو القاسم گفت از قاپچى جويا شو وزراء آمدند يا نه ؟ و خودمان رد شديم . دو دقيقه نكشيد ابو القاسم دوان دوان آمد كه شاهزاده معتضد السلطنه را ديدم گفت شاه علاء الدوله و معين الدوله و ناصر الملك را حبس كرد . صبح حكما درب خانه بيائيد . فورا او را رجعت داده كه شاهزاده را بگو بايستد تا ما برسيم . او به دو رفت و ما قدم بلند مراجعت كرديم .\r\nمعتضد السلطنه بود و مشكوة الدوله و منصور الدوله . پس از سلام عليك از اخبارات جويا شديم . آنچه از دم درب طويله تا توى توپخانه غير مرتب فرمودند ما جمع كرده به ترتيب مىنويسم .\r\nديشب علاء الدوله و معين الدوله و احتشام السلطنه رئيس مجلس ( هر سه برادرند ) با چند نفر از اعضاء « انجمن اكابر » به توسط سردار ناصر ( اكبر خان نايب ناظر سيف السلطان ) به امير بهادر پيغام دادند كه البته استعفا كن و الا ترا مىكشند . او جواب مىدهد من استعفا نمىكنم و كسى هم نمىتواند مرا بكشد . غروب اين پيغام رد و بدل مىشود و شب امير به شاه تفصيل را مىگويد .\r\n\r\n","description":"","footnote":"","page_name":" 1851 ","page_number":103},
  {"content":"\r\n\r\n\r\nعمليات علاء الدوله\r\nاين مقدمهء داش‌مشديها و قاطرچيها را هم كه چند روز بود در ميان بود ، مقتدر نظام و صنيع حضرت چهار روز بود مهمانيها داده بيعت كرده بودند ، علماء غيرت نكردند ما بكنيم . امروز صبح را خبر مىشوند به دستورالعمل رفتار نمايند . صبح قبل از اين هنگامه و شايد اگر باز اين حركت از آن طرف صادر نمىشد به سكوت مثل سابق مىگذشت ! علاء الدوله مجلس شوراى ملى مىرود نطقهاى زياد مىكند بر عليه شاه و سايرين يا مأمور مىشود از طرف مجلس يا خودش فضولة خانهء ظل السلطان رفته . چون شاهزاده هم چندى است در تهيه و تدارك اين هستند كه شاه را از ميان بردارند وليعهد را شاه كرده خودش نايب السلطنه شود او را به مجلس بياورد . ظل السلطان بعد از تحاشى و گفتگوى زياد قبول نيابت سلطنت را مىكند و وكلا محرمانه شاه را عزل مىكنند . باز گفتگوها مىشود . بعد مجلس را سرّى مىكنند . ظل السلطان چون خيلى مطلب را بزرگ ديده عذر مىآورد كه نمىتوانم بيش از اين اينجا باشم مىروم منزل . علاء الدوله اول نزد نايب السلطنه هم مىرود لكن او جواب سخت داده مجلس نمىرود . ورود منزل كه آن هياهوى و تپانچه‌بازى در جلوى مسجد درگرفت خودش با دو پسرش سوار كالسكه شده فرار مىكنند . اين اخبار به شاه مىرسد و تا بعدازظهر شاه ساكت بود . وزراء هم كه نيامده و هرچه شاه احضار مىكند نمىآيند . در آن‌وقت شاه مىفرمايد امرا و وزراى بيكار را احضار كنيد . مىروند نظام السلطنه ، نظام الملك ، مؤيد الدوله و هركه ممكن بود حاضر مىكنند . شاه آجودان حضور ( آقا مردك ) را عقب علاء الدوله مىفرستد كه در اين موقع كه وجود شما لازم است چرا نيامديد . وزراى مسئول هم لاعلاج حاضر مىشوند .\r\nمعين الدوله وارد باغ مىشود . معتضد السلطنه ، مشكوة الدوله و معين دربار دم در بودند .\r\nرو به آنها كرده كه اين بچه‌بازى ، اين نانجيب‌كاريها چيست . معين دربار مىگويد به من چه . مىگويد شما هم در كاريد . قاطرچى جلوى مجلس را نمىگيرد رد مىشود . اين صحبت هم فورا به شاه مىرسد . بعد علاء الدوله مىآيد و داخل اطاق شاه مىشود . در صورتى كه اغلب حضور داشتند شاه مىفرمايند علاء الدوله اين هنگامه‌ها چيست ، چه خبر است . در كمال جرئت و جلادت مىگويد قربان تقصير خودتان است . شاه مىفرمايد پدرسوخته تقصير من است و با چوب دست خود به سر و كلهء علاء الدوله بقدرى كه ممكن بود مىزند و مير غضب خواسته شكم علاء الدوله را پاره كند .\r\nشاه از آن « انجمن اكابر » و آن عريضه و آن قسم در مجلس كوك بود ، اينها هم ضميمه شد . حضراتى كه حضور داشتند روى پاى شاه افتاده و علاء الدوله را از اطاق بيرون مىبرند . فورا او و معين الدوله و ناصر الملك را حبس مىكند . اما عضد الملك كه\r\n\r\n","description":"","footnote":"","page_name":" 1852 ","page_number":104},
  {"content":"\r\n\r\nعلاء الدوله داماد اوست دربخانه بود كه شفاعت كند . شاه مىفرمايد برويد در ميان خودتان يك نفر را صدراعظم منتخب كنيد . هرج‌ومرج زياد شده مملكت از دست رفت . از مجلس كارى ساخته نيست . تمام بيرون مىآيند . بعضى رفتند ولى وزراى مسئول سواى ناصر الملك كه حبس شده در اطاق امير بهادر هستند . شايد صنيع الدوله و آن چند نفر وزير مسئول ديگر را هم حبس كنند . تيولات تمام برگشت . جنس تسعيرى برگشت . آنچه هم از مواجب مردم زده بودند مجددا شاه برقرار فرمودند . اين مطلب را هم در بالاى منبر برادر سيد على آقا گفته بود . از فردا هم شهر نظامى مىشود ( مارشال لا ) و قدغن شده هرجا پنج نفر با هم نجوى كنند بگيرند . شاه جدا ايستاده كه ترتيبات را بر هم بزند و مفسدين را گوشمالى بدهد . « 1 »\r\n\r\nتصنيفهاى ضد مشروطه\r\nصحبت ما تمام شد ، ايشان به سمت حسن‌آباد ، من و حاجى افخم الدوله از خيابان ناصريه رو به منزل . در تمام راه فحش بود نثار مشروطه‌طلب ، تضنيف و آواز بود براى مشروطه‌طلب ، يك علم صلاتى ، « 2 » يك فحش و فحش‌كارى [ بود 
  ] كه آن سرش ناپيدا . به قول افخم كه در تمام طى طريق مىخواند ( به پفى مشتعلند و به تفى خاموش ) . نمىدانم كجا بودند فدائيان مجلس ، كجا رفتند آن آزادىطلبان ، چه شدند آنها كه سر خود را در كف دست نهاده بودند ، كو آن بمبها ، كو آن ديناميتها ، چقدر مردم سست عنصرند . اى ملت نجيب غيور به يك حملهء قاطرچيها ، به يك فرياد بچه‌ها چنان فرار كرديد كه اثرى از شما پيدا نيست و تمام از امروز عصر مستبد شده فحش مىداديد . شما بوديد فرياد مشروطيت شما به آسمان مىرفت . شما بوديد كه از جان و مال گذشته بوديد . شما بوديد كه ديروز به سمت ساويچ‌بلاغ مىرفتيد . شما بوديد كه قشون ملى ترتيب داده هندوستان مىرفتيد . به يك تف ، به يك پف ! بيچاره كسبهء بينواى بازارى . آن روز مىگفتند اگر باز كنيد شما را حلق‌آويز مىكنيم امروز ( همان سوارى كه من ديدم با آن پياده‌ها و پسره [ را 
  ] فريب داد از بازارها مىآمد ) كه فرياد كرده جار زده بود هركس دكانش را باز نكند چاپيده . و غارت مىكنيم . امروز بستيد شايد فردا هم باز كنيد . كو آزادى ، كو حريت ، كو آن مواسات ، كو آن سيدين سندين كه پولهاى شما را گرفتند و حالا راحت نشسته‌اند . بيچاره مردم بينوا مردم . در هر دو صورت شما بيچاره‌ها گرفتاريد و\r\n\r\n\r\n","description":"","footnote":"\r\n( 1 ) - سواى ناصر الملك مابقى محترما به خانهء خود رفتند . آن سه حكم مجلس را هم شاه ابدا نسخ نفرمودند . از دروغ‌هاى معتضد و مشكوة الدوله بود . همه روزه هم وزراى مستعفى حاضر و طرف شورند و مورد مرحمت ( حاشيهء مؤلف ) .\r\n( 2 ) - اصل : علم سراتى\r\n","page_name":" 1853 ","page_number":105},
  {"content":"\r\n\r\nدچار جنگ مستبدين يا مشروطه‌طلبان هستيد . هر كدام قوت بگيرند پدر شماها را در مىآورند . برويد پى علم ، صنعت ، فضل ، هنر تا گول هيچ كدام را نخوريد و الا تا علم نداريد در دست يكى از اين دو طايفه ذليل و ملعبه و بازيچه هستيد . شما را اسباب كار قرار داده هر روز به يك شكل رقاصى مىدهند و خودشان كيف مىكنند . خدايا ، خداوندا ، خودت به اين مشت مردم ذليل بىعلم بىسواد بيچاره رحم كن . پنج ساعت از شب مىرود بچه‌ها مرا براى صرف شام به ستوه آوردند . ديگر چه بنويسم كه خودم بيشتر متحيرم .\r\n\r\nتصور باطل\r\nدوشنبه دهم - ديشب از شدت فكر و خيال بسيار كم خوابم برد . صبح هم زود برخاستم . نماز كرده چرتى زدم بعد رخت پوشيده بيرون بروم در را كه باز كردم وارد كوچه شدم ديدم دو نفر ترك به فاصلهء چهل قدم يك مرتبه فرياد كرده به سمت من دويدند .\r\nمن به سمت حياط برنگشتم ليكن قدمها را بلند برداشته در كوچه هم يك نفر زن يا مرد نبود . تا آخر كوچه سر پيچ رسيدم ، آنها مىدويدند ليكن به من نرسيده بودند . گدائى كه هميشه آنجا مىنشست بازنشسته بود ، قدرى آرام شدم و خودى به گدا رسانيده اين دو نفر نزديك شده از من گذشتند ، با همان فريادها اما اعتنائى نكردند . قدرى كه گذشتند ديدم با هم شوخى مىكنند و به من كارى ندارند . اول صبح در همچو روزى آن هم دو نفر ترك غافل فريادكنان دنبال آدم بدوند چندان روى خوشى ندارد . . . « 1 »\r\n\r\nتفحص تپانچه\r\nقدرى بيرون نشسته با حضرت و الا دربخانه رفتيم . در حياط تخت مرمر سوار كشيكخانه و سرباز زياد بود . دم در باغ آدم را تفحص مىكردند . هركس تپانچه يا كارد داشت گرفته نگاه مىداشتند . قاپچى حضرت و الا را رد كرده من را تفحص كرد . گفتم بگرد اما چاقو هم همراه ندارم . من از اول عادت به اين كار نكردم و دوست ندارم تپانچه داشته باشم . وارد باغ شديم همه بودند . حضرت و الا حضور رفت . افخم الملك و بعضى دوستان كه بودند گفتند شاه خلوت دارد ، حضرت و الا احضار مىشود . شما خير . بمانيد صحبت كنيم . افخم الدوله رسيد . جلوى حوض جوش مقابل اطاق موزه نشستيم . هركس خبرى داشت گفت .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1854 ","page_number":106},
  {"content":"\r\n\r\n\r\nاخبار شهر\r\nعلاء الدوله و معين الدوله را همان ديشب بعد از توسطها به سمت عتبات بردند . هر چه خواستند فرنگستان بروند شاه راضى نشده بود ( توفيق جبرى ) . ناصر الملك صبح زود به سمت فرنگستان مقرر شد برود ( يادى از گذشته كند ) . جمعيت هم در مجلس و مسجد سپهسالار و اطراف آن بسيار به هواخواهى مجلس جمع شده‌اند ، سنگر بسته تفنگ گرفته‌اند . در توپخانه هم جمعيت زياد است . قشون دولتى هم آنچه ممكن بوده حاضر و مستعد است .\r\nهركس چيزى مىگفت و اظهار رأى و عقيده مىكرد . مرا مخاطب كرده از من جويا شدند . من گفتم پس نيم ساعت به عرايض من گوش بدهيد قبول كردند .\r\n\r\nعقايد نويسنده دربارهء قانون و مشروطه\r\nگفتم هركس بايد بداند عدل بهتر از ظلم است ، آبادى بهتر از خرابى ، مكنت بهتر از فقر است . در سابق عدالت نبود ، ظلم و زور بود . پس جمع شده كوركورانه راهى براى نشر عدالت و آبادى مملكت پيدا كرده مشروطه شدند و مجلس درست كردند . از روزى كه بناى اين صحبت و گفتگو شد عقلا دانستند به خطا مىروند ، اما گفتند شايد در اين بين راه خلاصى به دست بيايد . مجلس منعقد شد و مشغول كار . كم‌كم معلوم شد نتيجه ندارد و مجلسيان ما مقصود ديگرى دارند . اما چون ذهنى عوام شده بود كسى جرأت ايراد و اظهارى نداشت . هى گفتند سكوت كنيد درست مىشود . حرف نزنيد منظم مىشود . آنقدر شلوغ شد ، آنقدر باز دنبال كردند تا وضيع و شريف ، غنى و فقير ، كوچك و بزرگ فهميدند كه اين مجلس آن مجلس نيست . علماى ما خواستند اصلاح كنند نشد .\r\nعقلاى ما خواستند درست كنند نشد . روزنامه‌نويسهاى ما خواستند به گوشه و كنايه حالى كنند ممكن نگرديد . حالا اين جماعت داش‌مشديها مىخواهند آن را سروسامانى داده مجلس را مجلس كنند ، اما نمىتوانند . پس حق شاه است ما بين اينها حكم شده و حقيقة مجلس را منظم و مرتب كرده ، مفسدين دو طرف را هم از ميان بردارد و خودش با تمام قوا براى اجراى قانون ، نظم و عدالت همراه شده آن انجمن‌بازى و اين لوطى بازى را موقوف كند . هر قانونى كه به مقتضاى وقت است جارى كرده تتمه را در موقع خود جارى نمايد . غير از اين باشد مردم ساكت نشده اگر چند روز ساكت شوند باز سر بلند خواهند كرد . بوى آزادى ، حريت به مشام آنها رسيده ديگر به اين ترتيبات بيرون نمىرود مگر شاه به قوه و قدرت سلطنت بدون دخالت غير و حرفهاى بىمعنى مجلس قوانين را جارى كند و مردم آسوده [ و 
  ] راحت [ به 
  ] دعاگوئى ذات مقدس او [ مشغول 
  ] شوند . مثلا\r\n\r\n","description":"","footnote":"","page_name":" 1855 ","page_number":107},
  {"content":"\r\n\r\nيك سال و نيم است مجلس داير [ ست 
  ] يك قانون جارى نشده . او از امروز مشغول اجراى قوانين شود . شش ماه است بلديه داير ابدا كارى نكرده . شاه از امشب تمام خيابان را چراغ برق روشن كند ، همين قدر كه مردم ديدند خود شاه با نفس نفيس مبارك و تمام قواى سلطنت مشغول اجراى قوانين مشروطيت است احدى جرئت تخطى و تعرض ندارد . و الا بخواهد غير از اين كند خود و سلطنت و تمام نوكرهاى خودش را تلف كرده ، منتهى امسال ، سال ديگر ، سال ديگر نشود ده بيست سال ديگر خواهد تلف كرد .\r\nاو نباشد پسرش . من و شماها نباشيم اولادمان خواهند بود . دوئيت و دوطايفگى در ميان افتاده . از امروز آنها به ما و ما به آنها ديگر نبايد اعتماد كنيم . مگر شاه قد مردى و مردانگى علم كرده به شور و مصلحت وزراى كاردان و بعضى از وكلاى عاقل مجلسى فراهم داده اصلاح امور كند و اجراى قوانين . هركس ذره‌اى تخلف ورزد پدرش را بيرون بياورد .\r\nهمه تحسين كرده كه حاق مطلب را گفتيد . به غير آن‌كه شاه به قوه و قدرت سلطنت جمعى از وزرا و وكلا برقرار كرده كه به هيچ كار جز ترجمهء قوانين نپرداخته و يكىيكى را شاه اجرا كند چاره نيست . اين‌كه وكلا در بهارستان نشسته متصل مزخرف بگويند و تلگراف ولايات و رقعه‌جات انجمنها و مهملات روزنامه‌نويسها را جواب بدهند ، به كاغذ آبى و سفيد نفهميده و نسنجيده براى بقال و چقال حكم كنند كار صورت نمىگيرد .\r\nبايد از عقلا و فضلاى مجلس با وزراء نشسته بدون دخالت در جزئيات مشغول اصلاح كارها و رتق و فتق امورات كلى شوند ، چاره نيست .\r\nبارى از مقصود خارج شديم و كسى از ما شور و مصلحت نمىكند . شكم بزرگ و ريش پهن ، كالسكه و درشكه و پارك را ملاحظه مىكنند . در مجلس هم هتاكى ، هرزگى ، بىشرمى ، بىحيائى ، فكل يا عمامهء بزرگ را .\r\n\r\nمشورت شاه با « ام الدوله »\r\nجوقه‌جوقه ايستاده صحبت مىكردند . وكلا را شاه احضار كرده بود و مدت طولانى با « ابو المله » ، غلط نوشتم حالا « ام الدوله » ( يعنى سعد الدوله ) خلوت داشت . همين‌طور با مشير السلطنه ، نظام السلطنه ، نظام الملك ، صنيع الدوله ، مخبر السلطنه . حضرت و الا با نظام الملك رفتند اطاق امير [ بهادر 
  ] جنگ . مذكور شد حاجى مجد الدوله را شاه ديشب امير توپخانه كرده . شبل السلطنه برادرش ( باشى ) آنجا بود . گفتيم برويم توپخانه . تماشاى اينجا كه تمام شد . دم در طويله وكلا مىآمدند فقط از صنف علما بودند حاجى امام جمعهء خويى ، آقا سيد نصر الله [ تقوى اخوى 
  ] ، آقا ميرزا محسن برادر صدر العلماء و دو سه نفر ديگر كه نشناختم . اما رنگ و رخ خوبى و بشاش مثل هميشه نداشتند .\r\n\r\n","description":"","footnote":"","page_name":" 1856 ","page_number":108},
  {"content":"\r\n\r\n\r\nآوردن شيخ فضل الله\r\nرفتيم ميدان . جمعيت در راه و توپخانه زياد بود ، تمام با اسلحه . بعلاوه همه‌جا سرباز و قزاق مستعد ايستاده بود . تمام اطاقهاى هميشگى توپخانه كه رئيس مىنشست با بالاخانه‌ها را گرفته چادر بزرگى هم زير درخت بىپير نارون زده بودند . مجد الدوله در اطاق دفتر توپخانه ناچارى نشسته بود . تبريك گفته از دربخانه جويا شد . آنچه ديده و شنيده بودم گفتم . همقطارهاى قديم كه حالا كمتر ديده مىشوند آنجا ملاقات [ شدند 
  ] و بسيار از ديدار همديگر محظوظ شديم . آقا شيخ فضل الله را رفتند و آوردند به چه ازدحام و جمعيتى . آقاى شيخ با ملا محمد آملى سوار الاغ . در جلو و عقب آنها جمعيت همه با اسلحه [ بودند 
  ] و فرياد مىكردند بطور منظم :\r\n مشروطه نمىخواهيم ، * ما دين نبى خواهيم . \r\n زنده‌باد محمد على شاه ، * زنده‌باد اسلام ، پست باد وكلا . \r\nبه اين طمطراق آقا به حضرت عبد العظيم هم نرفته بود ( يعنى آن‌وقت كه چهار ماه مجاور بود و مخالف مجلس ) . بعد رفتند آقا سيد على آقا يزدى و برادرش و حاجى آخوند رستم‌آبادى و جمعى ديگر از پيشنمازها را آوردند . صحبت زياد شد . همه مىگويند مشروطه و مجلس خوب است اما نه اين مجلس و اين مشروطه . وكلاى ما « بابى » دارند ، « دهرى » دارند ، « طبيعى » دارند ، لامذهب ، فرنگى مآب دارند . چه اصرارى است همه آنها وكيل باشند . چه ضرر دارد موكلين وكلاى خود را عوض كنند و وكلاى صحيح بگذارند .\r\n\r\nمداخل وثوق الدوله\r\nوثوق الدوله پارسال خانه‌اش را به ظهير الاسلام فروخت تمام را به قرض داده . باز با هشت هزار تومان قرض رفت حالا يك عمارت ساخته كه صد هزار تومان قيمت دارد سواى پول نقد . استيفاى آذربايجان را ول كرد وكيل شد . تمام مواجبهاى مردم را كم كرده .\r\nاز ميان دويست هزار نفر براى خودش كه سه هزار تومان مواجب داشت هزار تومان هم علاوه كرد . همين‌طور تمام مواجب زنها را يا به كلى زده يا نصف كرده ، مال زن خودش را كم نكرده و اقوامش را كم نكرده . هركس هم پول داده كسر نكرده است . دويست هزار تومان مىگويند مداخل كرده .\r\n\r\n","description":"","footnote":"","page_name":" 1857 ","page_number":109},
  {"content":"\r\n\r\n\r\nآلاف و الوف تقىزاده\r\nتقىزاده آه نداشت حالا صاحب آلاف و الوف شده . يك قلم از آصف الدوله كه به پاى دار مىبردندش پانزده هزار تومان گرفته . از پسرهاى قوام سى هزار تومان ، به اتفاق و شركت رئيس مجلس از فرمانفرما تنها پنجاه هزار تومان وكلا پول گرفته‌اند . ما مىخواستيم رشوه نگيرند مال مردم را نخورند ، حالا كه مىگيرند پس چه فرقى كرده .\r\nماهى هم كه صد تومان مواجب بردند در صورتى كه سرباز و توپچى گرسنه است و يك سال است مواجب نگرفته !\r\n\r\nقسم مجد الدوله به مشروطه\r\nناهار در آنجا خورديم . بعد از ناهار آدم موثق الدوله آمد . سياهه در يك صفحه و صفحهء ديگر چيزى نوشته بود . مجد الدوله گفت بله من قسم خورده‌ام . اما من حاجى مجد الدوله‌ام و قسم خورده‌ام و به شرط قسم خورده‌ام . آدم موثق الدوله اصرار داشت زود جواب بدهد و او نمىداد . آخر گفت برو ناهار بخور بعد . او كه رفت گفت از مجلس به موثق الدوله نوشته صورت داده‌اند كه اينها كه قسم خوردند خبر كنيد بيايند او هم دنبال ما فرستاده . آجودانباشى توپخانه و برادرش امير سيف الدين كه آنها هم قسم خورده بودند . مدعى شده [ اند 
  ] كه ما قسم به مشروطه خورده‌ايم ، اين‌كه مشروطه نيست .\r\nوانگهى علاء الدوله هم قسم خورد ، امير بهادر هم قسم خورد . چرا آن همه در منابر و مساجد به آنها بد گفتند . حاجى مجد الدوله گفت اگر آنها بگويند شما براى ما قسم خورديد ما كه براى شما قسم نخورديم چه جواب داريد . آنها ساكت شدند . من جواب دادم كه سركار اشتباه فرموديد . اگرچه من قسم نخورده‌ام و نمىخورم ، زيرا كسى قسم نبايد بخورد مملكت من منظم شود ، شهر من پاك شود ، مواجب من ماه به ماه برسد خوب است . اما وكلا روز اول قسم خوردند كه به دولت ، به ملت ، به اين آب ، به اين خاك ، به اين مردم خيانت نكنند و حالا مىبينيم از سوءتدبير آنها و طمع آنها و تقلب آنها مملكت ما رفت ، شهرهاى ما شلوغ شد ، ولايت ما برهم خورد ، قتل شد ، غارت شد ، جان ما ، مال ما در معرض تلف است . پس اول آنها خيانت و خلف كردند و تقصير دارند نه شما . اين بيان من جان تازه به حضرات داده ديگر دنبال آن را آورده نگفتنيها را گفتند .\r\nآخر هم سياهه را نداد . برداشته دربخانه خدمت شاه برد . معلوم است چه خواهد گفت و كار موثق الدوله به كجا مىكشد كه رئيس انجمن اكابر شده . حقيقة در اين موقع اين احضار و عنوان او بسيار غلط بود ، زيرا همه نوكرند و الان برحسب تكليف نگاهبان و حارس اين شهر . مجد الدوله توپخانهء مملكت را با اين شلوغى ول كرده انجمن اكابر\r\n\r\n","description":"","footnote":"","page_name":" 1858 ","page_number":110},
  {"content":"\r\n\r\nبرود ، خيلى مزه دارد . در كدام مملكت صاحب‌منصب و اهل نظام جزو انجمن مىشود و قسم مىخورد كه اينجا شدند .\r\n\r\nزنها و استبداد\r\nزنهاى بيعار از صبح ايستاده بودند ، از مجد الدوله نفرى دو هزار پول ناهار مىخواستند . چند نفر خوشگل ميان آنها بود . كليهء زنها مستبد هستند و جنسا از شاه خوششان مىآيد . در اين مدت هر زنى كه ديدم از خويش و بيگانه ، خانم و كلفت از مجلس و آخوندها و اين اوضاع بد مىگفت . مضمونهاى بكر آنها خيلى خنده‌دار است .\r\n\r\nمشرق طهران مشروطه - مغرب طهران مستبد\r\nافخم الدوله و معتضد السلطنه را ديدم سمت توپخانه مىآيند . معلوم شد وكلا حضور رفته با چهرهء خوش مراجعت نكرده بودند . بعد وزراء احضار شده [ اند . 
  ] پس از آن طرفين در قصر ابيض مشغول مذاكرات شدند . من هم از توپخانه اطلاعات خود را دادم . گفتند برويم « مجمع قاجار » . من صلاح نديدم زيرا دم لانهء زنبور است و امروز درست شهر طهران و اهل طهران دو قسمت شده است . از توپخانه به‌سمت مشرق شهر تمام مشروطه ، از توپخانه به سمت مغرب تمام مستبد . ما را هم كه مىشناسند خصوصا در مجمع خودمان و آن محل آنها قبول نكرده ، چون كارها اين روزها به اكثريت آراء مقرر است . رفتيم درشكه كرايه كرده نزديك خانهء عميد الدوله خيابان سيف الملك يك قطار قاطر جلوى درشكه واقع شد . در اين بين به قدر بيست سى نفر فريادكنان نزديك شدند و به آهنگى اين شعر را كه از پارسال شب جشن ملّى چهاردهم جمادى الثانيه مىگفتند بلندبلند مىخواندند .\r\n مجلس شوراى ملى تا ابد پاينده باد * بيخ استبداد و استبداديان بركنده باد \r\n\r\nترس معتضد السلطنه\r\nدرشكه نمىگذشت و حضرات خيره‌خيره به ما نظاره مىكردند . معتضد السلطنه از ترس ، آرام بقدرى كه مفهوم آنها مىشد مىگفت پاينده باد ، پاينده باد و سرى تكان مىداد . رفتيم مجمع چند نفرى بودند . معتضد السلطنه آرام نداشت . [ مىگفت 
  ] برويم .\r\nجاى امنى نيست بلكه مخوف است . چاى نخورده از در ديگر مجمع بيرون آمده مبلغى راه را دور كرده دم پارك ظل السلطان سر درآورديم . افخم الدوله آنجا ماند و اين فرار را پس از ما افخم الدوله اسباب مضمونى كرده حالا حضرات ول‌كن نيستند كه از راه آب فرار كرديم ، چه كرديم ، چه كرديم . سر چهارراه درشكه نشسته توپخانه پياده شديم .\r\n\r\n","description":"","footnote":"","page_name":" 1859 ","page_number":111},
  {"content":"\r\n\r\nاجماع بود بلكه زيادتر . گفتند ورامينيها هم خواهند آمد به كمك اينها . چاى در اطاق مجد الدوله خورده ايشان را شاه مجددا احضار كردند . معتضد السلطنه هم دربخانه رفت .\r\nمن منزل آمدم ، زيرا خيلى خسته بودم . دم سر در الماسيه يك نفر مشدى چماقى بالا برد فحش به مشروطه و مشروطه‌طلب داد . فلان خود را حواله كرد . سيد معمم جليل القدرى با ريش بلند مثل معتضد السلطنه كه آنجا پاينده باد دروغى مىگفت تندتند مىگفت « جانم جانم » . خيلى خنده كردم و افسوس به حال اين مردم خوردم . درست حكايت عهد لوئى سيزدهم و جنگ ميان كاتوليك و پرتستان است . مردم دو صف شده و شهر دو قسمت .\r\nخداوند به خير بگذراند .\r\n\r\nنطق احتشام السلطنه\r\nاما مجلس شوراى ملى . پنج شش هزار نفر در مسجد و مجلس و خيابان جمع‌اند .\r\nتفنگ و فشنگ ميان آنها تقسيم كرده‌اند . بيشتر كسبه و ترك هستند . بازارها هم امروز از ترس چپاول بسته بود . در مسجد و بام مسجد سنگر بسته‌اند . امروز اول خود رئيس احتشام السلطنه در سر در مجلس نطق كرده كه ملت ايران بواسطهء فشار ظلم حق خود را گرفت مشروطه شد و تا حال هم الحمد لله ذره‌اى از قانون مشروطيت خارج نشده . از اين اجتماع چند نفر سفله نبايد ترسيد . با تمام قوا براى حفظ شرف ، آزادى و برادرى و برابرى بايد كوشيد . اى فدائيان مجلس واهمه نكنيد ، شرارت نكنيد ، ما وكلا در حفظ شما كوتاهى نكرده [ ايم 
  ] و مشغول هستيم « 1 » .\r\n\r\nنطق سيد عبد الله\r\nبعد آقاى آقا سيد عبد الله نطق كرده كه حاضرم ريش سفيد خود را با خون خود رنگين كرده حفظ آزادى و مجلس شما را بكنم . قدرى هم گريه كرده و مردم را امر به سكوت و حفظ نظم نموده . همه دعا كرده و تشكر نمودند .\r\n\r\nنطق ملك المتكلمين\r\nملك المتكلمين هم نطق كرده و امر نموده است : شما مردم در حفظ شرف و مليت خود جهدها كرديد ، حالا هم دست برنداريد . از روزى كه سيد عبد الحميد شهيد شد و در مسجد جامع جمع بوديد امروز سخت‌تر نيست . چند نفر هرزه اگر حرفى زده‌اند نبايد\r\n\r\n\r\n","description":"","footnote":"\r\n( 1 ) - به اين صفحه از روزنامه ورقهء چاپى اعلاميه‌اى الصاق شده است . عكس آن در صفحهء بعد به چاپ رسانيده مىشود .\r\n","page_name":" 1860 ","page_number":112},
  {"content":"\r\n . \r\n","description":"","footnote":"","page_name":" 1861 ","page_number":113},
  {"content":"\r\n\r\nوقعى گذاشت . ملت ايران در حفظ آزادى و شرف خود بايد بيش از اينها متحمل صدمات و زحمات شود . شما منتظر احكام سيدين سندين باشيد ، هرچه حجج اسلام ما امر كردند بايد با جان و دل اجرا كرد .\r\n\r\nآش و پلو\r\nدرى كه سابقا از باغ بهارستان به مسجد بود باز كرده به اغلب تفنگ و فشنگ مىدهند . هركس هم مؤونه‌اى نداشته باشد خرج چند شبهء عيال او را مىدهند . آش و پلو هم راه است . اين جمله مختصرى از تقرير جناب ملاباشى معتضد السلطنه بود كه از صبح در مجلس معتكف ، حاضر و ناظر معركه بوده است .\r\nوكلا را مجد الدوله همراهى كرده سالما به مجلس رسانيد . حالا مذاكرات چه شده و كى جواب بياورند معلوم نيست . يك دسته سرباز گشتى كه ابدا تفنگ هم نداشتند از دم مجلس رد شده بودند از پشت‌بام به آنها شليك مىكنند . كسى كشته نمىشود . سرباز كنار كشيده فرياد مىكنند ما براى نظم با چماق گردش مىكنيم ، حالا كه ما را بىجهت مىزنيد پس ما هم رفته با اسلحه خدمت مىرسيم . آمدند ميدان شكايت كردند و خواستند با اسلحه بروند مانع شدند .\r\n\r\nوضع ولايات\r\nحال طهران كه اين باشد خدا به داد ساير ولايات برسد كه هزار دوست و دشمن در ميان خود دارند . طهران چون هر يك اهل يك ولايت هستند كسى را با كسى كارى نيست . به اين شلوغى باشد واى به شيراز و اصفهان و مشهد . خداوندا خودت رحم كن .\r\nسه روز ديگر اين آشوب باشد خداى نكرده نزاعى هم بشود آن‌وقت سفراى دول متحابه و رعاياى خارجه از ما امنيت مىخواهند . چون مقدور نيست و نمىتوانيم امنيت بدهيم سرباز آنها براى حفظ خودشان اول مىآيد . بعد كه سلب امنيت از همه شد براى حفظ عموم « خر ببار باقالى بار كن » . دولت و ملت همه خطا مىروند و عاقبت خوبى ندارد .\r\n\r\nمشروطه‌طلب ترسو : مستشار الممالك\r\nسه‌شنبه يازدهم - ( سيمين روز بلوائى ) - صبح بيرون رفتم كسى نيامده بود . بعد كم‌كم نوكرهاى حضرت و الا و خودمان جمع شده هر يك آنچه ديده و شنيده بودند مىگفتند . ميان همه نوكرها مستشار الممالك مستوفى حضرت و الا و برادرش ميرزا ضياء خيلى مشروطه‌طلب هستند . اما فهم و سوادى هم ندارند . مثل همه ايرانيها كوركورانه [ متابع‌اند 
  ] . مكرر اين مستشار وارد شده در يك مسئله كه شنيده بود از روى عقيده\r\n\r\n","description":"","footnote":"","page_name":" 1862 ","page_number":114},
  {"content":"\r\n\r\nعنوانى كرده بعد از آن‌كه ما براى او ترجمه كرديم و حالى شد فورا نكول مىكند و تصديق .\r\nحسن خان پسر للهء حضرت و الا با نايب احمد ، ديگر مابقى كه قريب شصت هفتاد نفر مىباشند مستبد [ ند 
  ] . متصل اين مدت دعوا داشتند . من و حاجى آقا اغلب حكم شده قاضى ابلهان بوديم . مستشار [ الممالك 
  ] مشروطه‌طلب بسيار ترسوئى است . اين دو روز از كنج اطاق عقبى منزلش خارج نشده است .\r\n\r\nورود ورامينيها\r\nاول مطلبى كه همه گفتند ورود اربابان و ملاكين ورامين است ، چهارصد سوار و پانصد ششصد پياده ، با نظام تمام و علامت تمام . همه فريادكنان « ما دين نبى خواهيم مشروطه نمىخواهيم » . سادات و آخوندهاى آنها كفن به گردن [ داشتند 
  ] . در تمام خط عبور آنها زن و مرد گريه مىكردند . سايرين هم امروز همه كفن كرده در ميدان حاضر شده‌اند . به قدر دويست نفر هم مالكين و رعاياى زرند دنبال آنها وارد شدند .\r\nساعت پنج از دسته گذشته دربخانه رفته دم در باغ اول خودى نشان داديم كه حربه همراه نداريم . در باغ جمعيت بود . حضور مشرف شديم و بناى تحقيق را گذاشتيم .\r\nخبرى جز ورود ورامينيها نبود . هركس اگر چيزى مىدانست يا كتمان مىكرد يا دروغى مىساخت . به شاهزاده معتضد السلطنه گفتم برويم توپخانه هم تماشا دارد ، هم اخبارات دربار و مجلس آنجا بهتر شنيده مىشود . اول راضى شده بود گفت مىگويند آنها « بم » دارند . اگر خالى كنند توپخانه زيرورو مىشود . گفتم هنوز علم ايرانى به ساختن « بم » نرسيده . « بم » هم چيزى نيست [ كه 
  ] مثل ساير امتعه از فرنگستان براى فروش بياورند .\r\nهمه اينها شهرتهاى دروغ است . شاهزاده عميد الدوله هم رسيد كه من هم مىآيم . ديگر ناچار شد صحبت‌كنان رفتيم . عميد الدوله به سمت خانه‌اش رفت . من و معتضد السلطنه به اطاق مجد الدوله . خودش نبود . شاهزاده معين دربار و شبل السلطنه و تمجيد الدوله با صاحب‌منصبان توپخانه بودند .\r\n\r\nقصد كشتن سيد على آقا يزدى\r\nوقت بيرون آمدن از باغ شنيده شد كه يك نفر در ميدان از پشت منبر از ميان زنها تپانچه به سمت آقا سيد على آقا خواسته خالى كند ، فورا زنها فرياد كردند او را گرفته كشتند . در توپخانه تحقيق شد معلوم شد راست بوده و زنها ملتفت شده فرياد كردند و او را فورا زخمى زده فرار مىكند . دم پست‌خانه و مغازهء حاجى حسين آقا امين ضرب به او رسيده تكه‌تكه‌اش مىكنند به‌طورى كه ابدا شناخته نشده است كى بود و كجائى . يك\r\n\r\n","description":"","footnote":"","page_name":" 1863 ","page_number":115},
  {"content":"\r\n\r\nنفر ديگر هم باز خواسته همچو كارى كند او را دو زخم زده‌اند ، اما كارى نشده و در حوض‌خانهء توپخانه برده معالجه مىكردند . اين پسر يك نفر سمسارى است . اما آن مقتول را كسى نشناخته ، يعنى قطعه‌قطعه شده . حاجى مجد الدوله خدمت شيخ رفته بود كه اين كارها را نظامى بدهد ، هركس خواست اين قسم حركت كند بگيرند . او هم فرستاد جار زدند ، فرياد كردند ، قدغن نمودند .\r\n\r\nشاه و مجلس\r\nناهار آوردند . ما هم دو روز است آنجا سور مىزنيم . بين ناهار مجد الدوله گفت وزير همايون ( حالا قايم‌مقام شده ) از طرف شاه آمد به جناب شيخ و ساير آقايان ابلاغ كرد كه تكليفات شما قدرى سخت بود . من چهار فقرهء آن را به مجلس دستخط كردم . اين چهار فقره كافى [ است 
  ] و اگر قبول كنند شما هم بايد ساكت شويد و اميدوارم آنها هم اطاعت كرده و امر به خوشى و خوبى بگذرد . ناچار به شما صاحب‌منصبها آن چهار فقره را بايد بگويم مسبوق باشيد و بدانيد . زيرا در صورت انكار و لجاج طرفين كار به دست شما خواهد افتاد . نمىشود شهر را اين‌طور گذاشت كه اينها هرچه ميل دارند بگويند و آنها ابدا قبول نكنند . معلوم شد ديروز شاه به وكلا فرموده‌اند شما طرفين گفتگو داريد برويد جواب اينها كه در توپخانه نشسته‌اند بدهيد و با هم صلح كنيد . آنها از شاه استدعا كرده‌اند عرايض آنها را جويا شده به مجلس بفرمايند .\r\n\r\nچهار درخواست\r\nاين چهار فقره از آن قرار است : اول توقيف تمام روزنامه‌جات تا در سر صبر قرار صحيحى دربارهء آنها داده شود . تماما تصديق كردند كه روزنامه باعث آبادى [ نيست و باعث 
  ] خرابى مملكت است . اين روزنامه‌ها كه همه خوانده و ديده‌اند چون از روى علم نيست باعث اين همه خرابى است . دوم چند نفر از وكلا و چند نفر از غير وكلا كه فساد عقيده و خيانت آنها اظهر من الشمس و بر همه روشن و آشكار است خارج شوند . سيم قوانين مطابق شرع مقدس نبوى ( ص ) باشد و آنچه تا حال نوشته شده مطابقه شود .\r\nچهارم انجمنها كه مايهء فساد و باعث اغتشاش و مال مردم‌خورى شده [ اند 
  ] موقوف شود .\r\nاين شق رابع را مجد الدوله گفت گويا تكليف نكردند . معلوم است مطالبى نيست كه هر عاقلى ايراد بگيرد . وكيل بد است عوض كنند . دين ما هم عيسوى نيست ، موسوى نيست ، محمدى است ، قوانين از آن‌رو بايد باشد . با وجود آن دو مرتبه تا حال مخبر السلطنه رفته و هنوز قبول نكرده‌اند . اشتلم مىكنند و مىگويند اطاعت نمىكنيم .\r\nجناب ملك المتكلمين معلوم شد فحش زياد در منبر به شاه داده و هرچه خواسته\r\n\r\n","description":"","footnote":"","page_name":" 1864 ","page_number":116},
  {"content":"\r\n\r\nهرزگى و هتاكى كرده . حتى اين عبارت را گفته : « مرد كه كاغذى نوشته مثل اين‌كه به نه‌نه‌اش بنويسد . »\r\n\r\nشارژدافر انگليس در مجلس\r\nديروز غروب شارژدافر انگليس را مجلس دعوت كرده وارد مجلس خاص مىشود كه سيدين سندين و خواص وكلا بودند . مخصوصا جلوى هر دو آقا و سايرين تفنگ و قطار فشنگ بوده تا برسد به آنهاى ديگر . مىگويند ما در تحت حمايت شما داراى مشروطيت شديم ، شاه چنين و چنان كرده ، يازده تقصير نموده . در عوض اين‌كه در مجلس محاكمهء او را بكنيم و نكرديم حالا مخالفت مىكند . جناب شارژدافر جواب مىدهد مجلس يا ملت اگر با شاه خودش ايرادى ، حرفى دارد بايد كتبا يا شفاها باشد .\r\nعمل مشروطه و مجلس نزاع و مرافعه نمىخواهد . من مىبينم اينجا سنگربندى كرده [ اند . 
  ] حتى شما كه مقتدا و پيشواى اين ملت هستيد تفنگ و فشنگ جلوى خود گذاشته‌ايد . اين عنوان جنگ و جدال با سلطنت است نه مشروطه و مشروطيت . من به شاه چه بگويم ، بگويم جمعى با تو جنگ دارند و ساكت باش هيچ نگو . آن‌وقت به سفارت به حالت تظلم آمديد حالا جنگ داريد . شاه خود مىداند و اهل مملكت خود .\r\nابدا تا اين ساعت پند نگرفته و ساكت نمىشوند . شاه هم چه‌كند . مگر اينها ملت نيستند ، مگر اينها علما نيستند ، مگر اينها كسبه و مالكين اين شهر نيستند . ناچار يا بايد طرفين را صلح بدهد يا هر دو طرف را به قوهء جبريه از ميان بردارد . سه روز ديگر بگذرد تمام مملكت آشوب مىشود و در اين شهر كسى داراى خردلى نيست .\r\n\r\nاخبار سوء قصد به يزدى\r\nاز توپخانه دربخانه رفته حضرت و الا حضور بود . قدرى صبر كرده بيرون آمدند و منزل آمديم . غروب ابو القاسم و حسنقلى كه ميدان بودند خبر آوردند ( چون به تواتر خبر رسيده راست است ) دو نفر مرد چادر چاقچور كرده ميان زنها پشت منبر بودند . برادر سيد على آقا وقتى كه منبر بوده ضعيفه تپانچه را راست كرده و خالى مىكند . به سيد نمىخورد . زنها فرياد مىكنند . تير ديگر را كه مىخواهد خالى كند روى دست او مىزنند به پاى يك نفر سرباز مىخورد . اولى را گرفته همان جا مىكشند ، ديگرى فرار مىكند . او را همانطور با لباس زنانه چادر و چاقچور دستگير مىكنند . اولى كه مقتول شده اسمش آقا على « 1 » صراف تبريزى [ بوده 
  ] . دومى را نفهميده بودند . فورا مقتول مشار اليه را در\r\n\r\n\r\n","description":"","footnote":"\r\n( 1 ) - حالا محقق و معلوم شد بيش از يك نفر مقتول نشده آن‌هم آقا على نبوده و ميرزا عنايت نام است . -\r\n","page_name":" 1865 ","page_number":117},
  {"content":"\r\n\r\nميدان مشق به درخت توتى آويزان كرده چادر و چاقچور او را هم كمر درخت پيچيده‌اند .\r\nابو القاسم خان مىگفت ( بعد هم حاجى رمضان آمد ) جوان قوىجثهء چاقى بود . ريش خود را تراشيده بود . زير شلواركش پايش بود با شلوار ماهوت آبى . جوراب ساقه بلند ، بند شلوار و بند جوراب « يلن » زنانه داشت . يك دست و نصف صورت و شكمش را انداخته و پاره كرده بودند . صداى تپانچهء آقا على و صداى مردم باعث يك هيجان و آشوبى شد كه به زحمت ساكت كردند .\r\n\r\nحقه‌بازى - غرض\r\nملاحظه كنيد مردم مملكت ما چه قسم شده‌اند و چطور آنها از دين و آيين خارج شده‌اند . اين مرد به اين قطورى ، گندگى خيلى افسوس دارد كه با چادر و چاقچور و زنانه رفتار كند . چرا مرد مردانه جنگ نكرد . امروز دو قتل در توپخانه شد . يك نفر هم زخمى ، يكى هم محبوس و اينها خوب نيست . چرا كه اگر ميل افساد ندارند اين حقه‌بازى و زنانه‌بازى چيست . جماعتى جمع شده با وكلاى خود گفتگوى دينى و حقوقى و ملى دارند . بايد نشست و تمام كرد . شما وكلا موكلين همينها هستيد نه موكلين آن چند نفر يا هزار نفر كه به شما خدمت مىكنند [ و 
  ] آب و غليان مىدهند .\r\n\r\nپس چه فرق كرد ؟\r\nهمين مسئله معلوم مىدارد كه غرض در كار است . اينها ملت شما ، موكلين شما ، صاحب و مالك همين آب و خاكند . از ارمنستان و فرنگستان كه نيامده [ اند 
  ] به شما وكلا ايراد يا عرض كنند . پس اگر بنا باشد به شما وكلا هم موكلين شما مثل پادشاههاى سابق رفتار كنند و گله و ايراد وارد نياورند و عرايض صحيح خود را نكنند چه فرق كرد . پس معنى حريت ، آزادى ، برابرى چيست و كجا شد . تو هم مثل عين الدوله ، تو هم مثل ناصر الدين شاه .\r\n\r\nپسر ظهير الدوله\r\nگفتند ظهير السلطان پسر ظهير الدوله تفنگ به دوش قاپچى در بهارستان شده .\r\nسيف الله خان پسر وزير نظام با پسر ميرزا سيد احمد مستوفى صاحب‌منصب نظامى ، امجد الملك پسر شاهزاده معتضد السلطنه كه از روز اول فدائى دروغى بود مشير و مشار است . « 1 »\r\n\r\n\r\n","description":"","footnote":"\r\n- اما آويختن درخت و آن تفاصيل راست بود . ( حاشيهء مؤلف ) .\r\n( 1 ) - دو سطر و نيم را خود سياه كرده است .\r\n","page_name":" 1866 ","page_number":118},
  {"content":"\r\n\r\n\r\nتيول و اقدامات وثوق الدوله\r\nچهارشنبه دوازدهم - شاه امروز هم قسم خورد با مشروطه همراه است و نمىخواهد به غير آن كارى كند . منتهى ترتيب مجلس صحيح نيست بايد اصلاح كرد . اين كه نوشتيم تيول برگشت ، تسعير چطور شد ، مقرريها مجددا برقرار شد تا امروز مگر همان صحبت آن شب معتضد السلطنه و مشكوة الدوله عنوان خارجى پيدا نكرد و گويا شاه هرگز بر خلاف مجلس حكم نكند . اگرچه نمىتوانم تيول را در اين عهد عمل لغو بدانم ، اما تسعير جنسى و كسر مقررى از كارهاى خوب بود ، چنانچه از كتابچهء مقطوعى معلوم است . حالا وثوق الدوله ملاحظهء خود و كسان خود و كسانى كه پول داده‌اند كرده بايد كسر كرد . خيلى اشخاص را بىجهت كم كرده بايد علاوه كرد . البته اگر مجلس سنا بود اين كتابچه آنجا رفته تصحيح مىشد ، بدون مرافعه بود . در صورتى كه كليهء وكلا هم كتابچه را نخوانده رأى به صوابديد كميسيون ماليه دادند نه به اين كتابچه . گفتند اگر بخواهيم تمام كتابچه و افراد و ملاحظات را بخوانيم و بگوئيم چند ماه ديگر هم مورد بحث و اشكال مىشود . پس امسال را اعتماد به كميسيون ماليه كرده صواب و صلاح آن را رأى بدهيد . وكلا امسال را موقتا راى دادند . اين مطلب در روزنامه‌ها خصوصا روزنامهء مجلس مفصلا مندرج است . وثوق الدوله پول گرفته و مداخل كلى كرده وكلا را هم گول زده است .\r\n\r\nجمعيت توپخانه زياد شده\r\nنظام الملك اينجا آمد . مىگفت دربار دو تيره شده‌اند و اگر مجلس اين تكليفات را قبول كند نمىگذارند شاه طور ديگر رفتار كند . اما جمعيت ميدان بيشتر مىشود . علماء زيادتر جمع شده‌اند . متفرق كردن آنها هم چندان سهل و آسان نيست . جناب شيخ و ساير علما مشكل راضى بشوند . آن يك نفر ديگر را كه نوشتم حبس كردند معلوم شد جهال مهلت نداده توى اطاق تكه‌تكه‌اش كردند . اسمش معلوم نشد . اما آن پسرهء صبحى را گفتند اسمعيل نام پسر حاجى على محمد نام سرچشمه‌اى بوده . كسبش شاگرد خياطى [ بوده 
  ] . پدرش را گفتند محققا بابى [ است 
  ] و خودش هم شايد .\r\n\r\nشكايت صدر السلطنه\r\nهمشيره و بچه‌هايش از نظاميه اينجا آمدند . جمعيت آنجا گفتند خيلى است . خانهء صدر السلطنه و معين السلطان و مشار الدوله را گرفته سنگر بسته‌اند . صدر السلطنه راضى به تخليه نبوده فحش داده بلكه چند مشتى هم زده‌اند . او هم حضور شاه شكايت رفته\r\n\r\n","description":"","footnote":"","page_name":" 1867 ","page_number":119},
  {"content":"\r\n\r\nخيلى داد و بيداد كرده . نظاميه را هنوز تصرف نكرده‌اند اما چيزى نمانده آقا را هم خارج كنند چون بالاخانه‌هاى خوب مشرف خيابان دارد . كسبه و فكلى و سيد [ و 
  ] ملا روز به روز زيادتر مىشود . قراول ، كشيكچى بانظمى دارند . بىاحترامى هم آنجا به كسى نشده .\r\nمتصل هم صداى پاينده‌باد مجلس و زنده‌باد آزادى و حريت بلند است .\r\n\r\nنماز خواندن فكليها\r\nهمشيره از نماز خواندن فكليها كه هيچ معمول آنها نيست تعجبها مىكرد ! خيلى تماشا كرده‌اند ، خيلى هم ترسيده بودند . از توپخانه خبر تازه نرسيد . عصر كالسكه نشسته منزل همشيره‌ها رفتيم . هيچ‌كدام مردى ندارند . فخر الملك كه نيست . نصير الدوله فرنگستان [ است 
  ] . شاهزاده خانم هم سه پسر دارد دو نفر آنها مجلس مىروند . خبير - همايون هم ناخوش است . الحمد لله سلامت بودند . از اخبارات جويا مىشدند .\r\n\r\nزنها مستبدند - احترام مجلس\r\nسابقا نوشتيم زنها مستبدند و استبداد صحيح در آنها است . من نديدم زنى كه مضمون براى مجلس و علما نگويد . چون علم ندارند و از همه‌جا بىخبر [ ند 
  ] حالى هم نمىشوند . مراجعت خواستيم از سمت مجلس مقدس بيائيم . خيال كرديم اگر پياده نشويم بىاحترامى شده ، اگر پياده شويم چون در اين چند روز جز همان اشخاص كه مصلح و پيغامبر هستند كسى نرفته اسباب مضمون بشود لهذا از راه معمول آمديم .\r\n\r\nضعف پارلمان\r\nديشب تا ساعت پنج وكلا با وزراء دربخانه بودند . امروز هم دو سه مرتبه براى طرفين از طرف شاه پيغام و دستخط برده‌اند . اما هنوز آثار صلحى پيدا نبود و معلوم نشد معطلى براى چيست . در همه دول اوايل اين كار هر طرف قوىتر بود طرف ضعيف مدارا مىكرد .\r\nتا امروز پارلمان ايران قوت داشت آنچه توانست الحق صورت داد . امروز شاه قوتى پيدا كرده آنها خوب است اندكى تحمل كنند تا موقع آن برسد كه مجددا سختى نمايند .\r\nرشته به كلى گسيخته نشده تا انشاء الله كارها نظام و سر و سامانى بگيرد [ و 
  ] طرفين تكليف خود را قانونا دانسته هيچكدام تخطى و تعدى نكند .\r\n\r\nبىپولى عمومى\r\nاين چند روزه الحمد لله هوا آفتاب [ است 
  ] و بارندگى نشده و الا به همه تلخ‌تر از اين\r\n\r\n","description":"","footnote":"","page_name":" 1868 ","page_number":120},
  {"content":"\r\n\r\nمىگذشت كه حالا مىگذرد . بازارها كلية بسته است مگر دكاكين گذرها . نانوا و قصاب و بقال باز است . بىپولى عمومى كه بود اين چند روز بدتر شده . همه‌كس معطل است خصوصا من . خدايا خودت اصلاح كن و ما را از چنگ اين مفسدين نجات بده .\r\n\r\nصلح\r\nپنجشنبه 13 - صبح بيرون رفتم پيغام شعاع الدين ميرزا رسيد . شاهزاده ثقة السلطنه يحيى ميرزا كه وكيل دار الشورا از طرف شاهزادگان بود فوت كرده لهذا مصمم رفتن آنجا شديم . رئيس السادات زنجانى آمد بيان كرد چادرهاى ميدان را خوابانيده گويا عمل به صلح طى شد . بسيار خوشحال شديم . از آنجا سر ختم رفتيم . اغلب شاهزادگان بودند .\r\nشاهزاده معين دربار گفت ديشب قرار شد طرفين جمعيت خود را پراكنده كرده و امروز عصر مجلس منعقد شده به مذاكرات و عرايض طرفين رسيدگى شود . آقاى آقا سيد محمد كه همسايه بود ختم را برچيد . آقا هم چون نرفته بود يقين شد كارها گذشته است . ناهار را منزل شعاع الدين ميرزا رفتيم كه براى تشييع جنازه نزديك باشيم . آنجا خبر آمد مجددا جمعيت در توپخانه جمع شده و چادرها را برپا كردند . آدمى فرستاديم كاملا خبر بياورد . مراجعت كرد و مىگفت شلوغ‌تر از آن چند روز است و از قرارى كه مىگفتند چون مجلسيان به عهد خود وفا نكرده ، امروز هم جمعيت فراهم كرده و آن مجلس را قبول نكرده‌اند اينها هم آمده‌اند .\r\n\r\nكشته شدن آخوند\r\nباز خبر رسيد يك نفر آخوند و يك نفر بربرى [ را 
  ] دو شب قبل در خيابان چراغ گاز كشته‌اند . آخوند را گويا به جاى ملك المتكلمين عوضى گرفته‌اند . يكى مىخواهد حجة الاسلامى او از همه بالاتر شود ، ديگرى مىخواهد پول بگيرد ، ديگرى مىخواهد محبوب واقع شود ما بيچاره‌ها بايد در زحمت باشيم و زيردست و پا خورد گرديم . به خدا من اگر پولى مىداشتم يك ساعت در اين مملكت نمىماندم ، مىرفتم خارجه تا اين دعوا و نزاع تمام شود . افسوس ندارم و تنها هم نيستم كه مؤونهء خود را آنجا صرف خودم كنم . جنازه را حركت دادند . پسرهاى عضد الملك گفتند آقا را دربخانه بردند . كالسكهء كه براى من آورده بودند و من شعاع الدين ميرزا را هم دعوت به آن مىكردم چهار نفر از كسان آن مرحوم نشسته خجالت كشيدم بگويم آقايان بيرون بيايند . كالسكه‌چى احمق هيچ نگفته بود كالسكه صاحب دارد . ناچار با ملك‌آرا و نديم السلطان منزل شعاع الدين ميرزا آمديم و مشغول بازى تخته شدند .\r\n\r\n","description":"","footnote":"","page_name":" 1869 ","page_number":121},
  {"content":"\r\n\r\n\r\nملا محمد مسيو ( نديم السلطان )\r\nاين نديم السلطان ( ملا محمد مسيو ) معلم معز السلطان و معين دفتر بود . آنها فرانسه مىخوانند اين هم با آنها تحصيل كرد . كارش معلمى و نديمى بود . مخارج خود را از انعام و احسان اين و آن بيرون مىآورد . دو سفر با قوام الدولهء حاليه كه آن‌وقت معاون الملك بود و ملا محمد معلم پسرهايش فرنگستان رفت . دفعهء ثانى با قوام الدوله برهم زده از راه تبريز خواست مراجعت كند شاه مبرور كه آن‌وقت وليعهد بود نگذاشت . لقب نديم باشى داده گاهى هم چند لغت فرانسه جويا مىشد . نديم السلطان اصفهانى و همه فن حريف است . ميان خلوت شاه قربى پيدا كرد . در اين مدت سلطنت نديم السلطان دو سال وزير انطباعات [ بود 
  ] . سه سفر فرنگستان ملتزم ركاب [ و 
  ] صاحب چهار هزار تومان مواجب [ و 
  ] دو ملك شش دانگ از خالصهء اصفهان يكى مهيار معروف [ و 
  ] ديگرى « تله جرد » شد . مبلغها هم پول نقد مداخل و انعام گرفت . حالا صاحب همه چيز است . اين يك نفر طلبه‌اى بود كه در مدت قليل از قبل مظفر الدين شاه آنقدر برد . سايرين را على قدر مراتبهم از اين‌رو قياس كنيد . امسال مواجب او را ششصد كرده‌اند و الحق باز زياد است . التفات مظفر الدين شاه نسبت به نوكرهاى شخصى خودش حد و حصر نداشت .\r\nخدا مىداند چه بردند و چه اندوخته كردند . اين نديم السلطان يك نفر از صفّ نعال و بىعرضه‌هاى آنها بود و به اندازهء طلبه‌گى خودش برده كه مقابل با نوكرهاى پنجاه سالهء معزز محترم ناصر الدين شاه دارائى بلكه علاوه دارد . حقيقة مظفر الدين شاه تحفة الملوك بود . . . « 1 »\r\n\r\nاخبار متضاد\r\nاخبار زياد مىرسد ، چون تمام متضاد است من نمىنويسم . تا انشاء الله صبح خودم تحقيقات كرده [ بنويسم 
  ] . از قرار معلوم از قزوين جمعى به كمك مجلس آمده‌اند ، همين طور از اطراف طهران به كمك ميدانيها . اين رشته سر دراز پيدا كرد . گمان نمىكنم تا يك مجادله نشود اصلاح گردد . دزدى ، زخم‌كارى در شهر زياد مىشود . روز روشن مردم را لخت مىكنند . عباى هركس را برمىدارند . هيچ‌كس قادر نيست تنها حركت كند يا شب بيرون بيايد . اين اغتشاش آن به آن بالاتر مىرود و هرج‌ومرج زيادتر مىشود .\r\n[ ثقة السلطنه 
  ] اول وكيلى بود كه از شوراى ملى مرحوم شد . حالا سر همين وكيل كه از سلسلهء نجبا و شاهزادگان است براى اين صد تومان مقررى و اين مداخلها يك مرافعه\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1870 ","page_number":122},
  {"content":"\r\n\r\nخواهد شد [ كه 
  ] آن سرش ناپيدا .\r\nسه ساعت از شب مىرود . خسته شده‌ام . صداى تفنگ و تپانچه بلند است . جماعتى هم الان از پشت ديوار ما گذشتند . تقى ، حسن خان ، چنگيز هر سه را شب گفته‌ام اينجا مىخوابند . اما هر سه نفر به قدر يك نفر آدم نيستند .\r\n\r\nاختفاى سيد جمال\r\nجمعه 14 ذىقعدة الحرام - حاجى افخم الدوله تفصيل ديروز را عصرى از يكى از اقوام رئيس مجلس پرسيده بود . بيانات اوست : « جنگى پائين منزل ما الان شروع است .\r\nصداى تفنگ ، تپانچه و قال مهلت چيز نوشتن نمىدهد . خدا به خير بگذراند . چند نفر كشته شود . متصل صداى تفنگ است كه مىآيد . »\r\nبارى اول صبح مردم در مجلس جمع شده‌اند . بيشتر همان مفسدين كه مىخواهند متصل آشوب باشد تا مقصود آنها به عمل بيايد . ملك هم منبر رفته مردم را تحريض و ترغيب مىكند كه همه حرفها دروغ است گوش ندهيد و پراكنده نشويد . مىخواهند چنين كنند ، چنان كنند . ( سيد جمال از همان روز اول مخفى شد . چون مشار اليه با دو طرف دشمن و از دو طرف بدگوئى كرده اطمينان از اينجا و آنجا هيچ ندارد ) . بعد يكى از وكلا بيرون آمده نطق مىكند . مردم را امر به رفتن خانه‌هاى خود مىكند . او را فحش مىدهند و مىخواهند بزنند مىرود . رئيس مجلس آمده نطق مىكند باز مردم نمىروند .\r\n( در اين مواقع هنگامه‌طلبها در ميان جمعيت متفرقا ايستاده مهلت نمىدهند كسى چيزى بگويد .\r\nخودشان از هر سمت فرياد مىكنند هركس بىاطلاع باشد گمان مىكند از قول همه مىگويد . ( خصوصا در هر لباس هم هستند ) . اين خبر به ميدان مىرسد چادرها را بلند مىكنند و جمع مىشوند . يك دسته هم به سمت مجلس حركت كرده نزديك ادارهء تراموه و تلفن بريگاد قزاق جلوى آنها را گرفته . آنها هم از همانجا شليك زياد به سمت مجلس مىكنند . از آنجا تا مجلس مسافت زيادى است . يك خودنمائى و هرزگى بوده است كه مىكنند . بعد شجاع السلطنه و امير بهادر رسيده مراجعت مىدهند .\r\n\r\nنطق سيد عبد الله\r\nخبر كه آنجا مىرسد خود آقاى آقا سيد عبد الله بيرون آمده بعد از نصايح زياد فحش بسيار هم مىدهد كه نمىدانم نيت و خيال شما چيست . آنها كه به قول شما از اراذل [ و 
  ] اوباش بودند پراكنده شدند ، شما كه خود را تربيت شده مىدانيد هرچه مىكنند نمىرويد . صحبتى بين ما و آنها است ، قرار بر اصلاح و مذاكره از طرفين گذاشته شده .\r\n\r\n","description":"","footnote":"","page_name":" 1871 ","page_number":123},
  {"content":"\r\n\r\nديگر جنگ و جدلى نيست ، براى چه آشوب مىكنيد . براى چه نمىگذاريد از روى قاعده كارى صورت بگيرد . مگر آنها غير ما ، از مملكت و جاى ديگر هستند . برويد ، برويد ، گوش به حرفهاى مغرضين ندهيد . باز آن آنارشيستها ساكت نشده فرياد زياد مىكنند اما به جائى نمىرسد . بيشتر مردم مىروند معدودى مىمانند .\r\n\r\nتقليد از سرتفنگدار\r\nشبها مىگويند كلمهء جواز دارند ، اسم شب مىدهند . خدا نيامرزد الكسندر دوما را .\r\nدرست ترجمهء سه تفنگدار را جلو گذاشته فرنگى مآبهاى ما از آن‌رو رفتار مىكنند . هيچ كس بهتر از اين تقليد بيرون نياورده كه ما آورديم . گوربه‌گور بيفتد « پلانشه » دروغى ، روح پدر « كواجتور » سگ . . . « 1 » ظهير السلطان اسم خودش را هم « پرتوز » گذاشته ، همانطور هم پرخور و گنده است .\r\nحضرت و الا و حاجى افخم [ الدوله 
  ] دربخانه رفتند . جماعتى از رعيتهاى الموت آمده چهل روز است وثوق الممالك در امامزاده متحصن است . تازه حكم و مأمور صادر شده بود كه اين اتفاق افتاد . حضرت و الا هم بىطاقت ، از اين چيزها نديده ، دقيقه‌اى افخم الدوله را آرام نمىگذارد .\r\n\r\nنظام السلطنه\r\nمراجعت آنها ، معلوم شد از كابينهء وزراء فقط سه نفر تغيير كرده نظام السلطنه به جاى ناصر الملك وزير ماليه و رئيس الوزرا [ شد 
  ] . اين نظام السلطنه از غلامى كشيكخانه و نوكرى حسام السلطنهء مرحوم خودى به اينجا رسانيده . خيلى ناقلا و زرنگ است . بايد هشتاد سال هم داشته باشد . قائم‌مقام وزير گمرك و تجارت ، شاهزاده ظفر السلطنه وزير جنگ .\r\n\r\nوضع گمرك\r\nتغيير هر وزارت‌خانه آنقدر مرا دلخور نمىكند مگر گمرك كه مبادا از اين تغييرات و هرج‌ومرج تنزيل پول روس نرسد و گمركات را كلية ضبط و تصرف كند . سعد الدوله دشمنى با مسيو نوز داشت . وقتى كه در مجلس و « پدر ملت » بود آنقدر اسباب فراهم كرد تا او را عزل و خارج كردند . اين گمرك متصل دست اين و آن افتاده و آخرش اسباب دردسر مىشود .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1872 ","page_number":124},
  {"content":"\r\n\r\n\r\nحوصلهء شاه\r\nشاه دستخطى به وزير داخله فرموده بودند كه كار الموت را درست كند . به حضرت و الا هم بسيار التفات فرمودند . با وجود آن‌كه در اين موقع خيلى مىتوانست به كسانى كه آنقدر در ظرف اين مدت فحش دادند و نوشتند ، تقليد درآوردند ، صورت او را به اشكال مختلفه كشيدند حتى الاغ را در هنگامهء رحيم خان چلابيانلو افسار كرده در مجلس بردند كه شاه را آورديم ، غضب كند ، سياست كند ، حلم و حوصله كرده هيچ اظهار نداشت .\r\nحقيقة حلم و حوصلهء شاه را احدى ندارد ، همه‌كس از حوصلهء ايشان تعجب دارد . اگر صورت مرا آنطور كشيده بودند من حكما با آن شخص « دوئل » مىكردم . از من آنقدر بد نوشته بودند آن هم به ناحق حكما جنگ مىكردم . اما خدا شناخت و مرا شاه نكرد .\r\nقارئين محترم گمان نكنند من تملق و چاپلوسى مىكنم ، خير حقيقت را مىنويسم و اين روزنامه مخفى و مستور و محرمانه است در جعبهء مقفل . احدى نمىخواند . حالا اين بردبارى و حلم را بعضى اشخاص مثل گفتهء سيد جمال در حق رئيس اسبق شوراى ملى ترجمه كنند فعلا حقيقت ندارد و ترجمه صحيح نيست .\r\n\r\nمستشار الممالك\r\nاز نوكرها بنويسم . مستشار الممالك پوست و استخوان شده . قسم مىخورد چند شبانه‌روز است غذاى درست نخورده از ترس بيرون نمىآيد ، مگر گاهى برادرش ميرزا ضياء از او همراهى كرده تا دربخانه ما بياورد . عبا و ساعت و قلمدان خود را خانهء خودش هم نگذاشته جاى ديگر امانت سپرده .\r\n\r\nشيخ حيدر\r\nشيخ حيدر معلم بچه‌ها در اين مدت يك روز آمده آن هم با كمال ترس و لرز ، به جاى تپانچه نى غليانى در كيسه به خود آويخته . در اين مشروطه سيد و آخوندها كه معمم بوده‌اند زلفهاى قشنگ زير عمامه گذاشته شلوارهاى تنگ و نيم چكمه‌هاى بسيار ظريف پوشيده ، يقه‌هاى لباده را هم فكل زده هرقدر هم ممكن شده عمامه را كوچك كرده‌اند .\r\nچنانچه بعضى از آنها را آدم غش مىكند نگاه كند . شيخ ما هم هر دفعه شمران مىرود قدرى عمامه را كوچك‌تر و زلف را زيادتر مىكند .\r\n\r\nهومان خان\r\nهومان خان نوكر عماد السلطنه در اين مدت نه ميدان رفته نه مجلس . اينجا نزد من هم نيامده و حال آن‌كه دو ذرع قد دارد و مثل رستم درب حمام چشم و ابرو . جلد تپانچه‌اى\r\n\r\n","description":"","footnote":"","page_name":" 1873 ","page_number":125},
  {"content":"\r\n\r\nآويخته كه هرگز تپانچه به خود نديده است .\r\n\r\nمشهدى اكبر\r\nمشهدى اكبر للهء هرمز ميرزا يك روز قبل از اين هنگامه ، همانقدر بوى شورش را استشمام كرده اسهال گرفته با آن هيكل و قد و قواره از اطاق بيرون نمىرود .\r\n\r\nسيد مجتبى\r\nسيد مجتبى بسيار مىترسد اما به روى خود نمىآورد .\r\n\r\nتقى\r\nتقى خيلى شاهنامه مىخواند . اما ديشب آن جمعى كه از پشت خانهء ما گذشتند تقى جلوى آنها واقع شده بود داخل حياط شد رنگ رو نداشت .\r\n\r\nچنگيز\r\nچنگيز متصل عرق مىخورد و از مشروطه بد مىگويد .\r\n\r\nانجمن كاكاها\r\nراستى كاكاها هم انجمنى تشكيل داده و چنگيز و حاجى رمضان هم دعوت شده بودند .\r\nعصر خيابان رفتيم همه دكاكين بسته بود . ميرزاى صبورى از مجلس مىآمد گفت جمعيت كم است . آنچه هستند در توى مسجد نشسته‌اند كه مرئى نباشند . چهل نفر سرباز هم در مجلس و توى مجلس چاتمه زده كسى را جز وكلا و خدمه راه نمىدهند .\r\nدر ميدان چادرها بود اما جمعيت كمتر شده است . قرار بود عضد الملك برود آقايان را بياورد ، سيدين سندين با وكلا آمده گفتگو كنند .\r\n\r\nآقايان ميدان\r\nاقبال الدوله امروز گفته بود بچه‌هاى ميدان داشتيم ( چاله ميدان ) حالا آقايان ميدان هم پيدا كرديم . هرجا در خيابان لاله‌زار لوحهء ادارهء روزنامه بود كنده به ميدان توپخانه برده آويزان كرده فحش داده بودند . هيچ از موعظهء سيد على آقا مسبوق نشديم . مىگويند عالم است و بسيار خوب صحبت مىكند .\r\n\r\nسيد جمال\r\nگمان نمىكنم به پاى آقا سيد جمال برسد . حقيقة خلاق سخن است . افسوس كه نيت صحيح ندارد . مغرضانه حرف مىزند . روزنامهء « الجمال » بعضى از مواعظ او را نوشته\r\n\r\n","description":"","footnote":"","page_name":" 1874 ","page_number":126},
  {"content":"\r\n\r\nچاپ كرده است .\r\nروسها ، انگليسيها متصل انگشت مىرسانند و آرام نيستند . خدا خودش وطن ما را حفظ كند . صاحب شريعت خودش دين ما را نگاه دارد .\r\n دريغ است ايران كه ويران شود * كنام پلنگان و شيران شود\r\nهمه جاى جنگى سواران بدى * نشستنگه شهر ياران بدى\r\nكنون جاى سختى و جاى بلاست * نشستنگه تيز چنگ اژدهاست \r\nيكشنبه 16 - شب يلدا و اول چلهء بزرگ است . ديروز و امروز باد مىآيد و هوا را سرد كرده . چند سال است در قوس سرما نمىشود . امسال بسيار خوش گذشت . ابدا مثل سالهاى سابق نيست كه در قوس آنقدر سرما شود برف بيايد .\r\n\r\nمذاكرات سرى\r\nديروز عصر وزرا مجلس رفتند . غروب مراجعت [ كردند 
  ] و حضور شاه مجددا مجلس تا ساعت سه بودند . مذاكرات سرى [ بود 
  ] و كسى فعلا نمىداند . جمعيت در مسجد و مجلس زياد است . همه انجمنها رفته‌اند . رئيس مجلس ديروز عصر نطقى كرده كه وزراء آمدند . چند تكليف آنها كردند ما مىتوانستيم قبول كنيم . چون مطالب را موكول به عرض شاه نمودند تمام نشد . اگر قبول بشود خيلى خوب و الا هيچ ! شما هم ميل داريد بمانيد ، [ ميل 
  ] نداريد برويد . مازارن ما امير بهادر شده . متصل صداى « پست باد امير بهادر » بلند است . پرنس « كنده » هم مثل ظل السلطان پيدا كرديم . انشاء الله مملكت ما هم فرانسه مىشود .\r\n\r\nهفده چاى\r\nامروز جمعيت در مجلس زيادتر بود . گفتند از تجريش جماعتى به حمايت آمده ، از ئيل بغدادى هم امروز خواهند آمد . چاى سبيل است ، آش و پلو بىاندازه . عباس باغبان شمران ما هفده چاى خورده بود و مقدار زيادى چلو و قورمه‌سبزى . شكمى از عزا درآورده بود . همان حاجى تقى بنكدار كه در سفارت هم ناظر و ترتيب شام و ناهار با او بود اينجا هم مشغول است و همان اشرفيهاى كذا كه از خزانه آوردند مصرف مىشود .\r\nتفنگ و فشنگ زياد تجار داده‌اند .\r\n\r\nظل السلطان حامى مشروطه\r\nظل السلطان صد تفنگ و پنج هزار فشنگ و مبلغى پول نقد داده . اكبر ميرزا ، بهرام ميرزا ، اسمعيل ميرزا پسرهايش در مجلس هستند .\r\n\r\n","description":"","footnote":"","page_name":" 1875 ","page_number":127},
  {"content":"\r\n\r\nافخم الدوله دربخانه رفته بود بعد از ناهار آمد . مىگفت وزرا بعد از ناهار به مجلس رفتند . سفير روس و شارژه‌دفر انگليس حضور آمد .\r\n\r\nنظر به سفارت\r\nدر آنجا شهرت داشت كه هر دو سفارت به مجلس پيغام داده‌اند كه چون شما جمعيت خود را پراكنده نكرده گوش به حرف ما نداديد از اين ساعت ما حمايت و توسطى از شما نداريم ، مگر اين‌كه جمعيت را متفرق كرده زودتر بناى اصلاح را بگذاريد . تكليفات كه به مجلس شده من از دو سه نفر مشروطه‌طلبهاى قرص محكم شنيدم مىگفتند قبول مىشود ، مگر اين‌كه قوانين مطاع شرع باشد زيرا قانون مشروطيت با شرع ماوفق نمىكند . اما نمىتوانند واضح و آشكار اين كلمه را بگويند . لهذا از اين شاخ به آن شاخ انداخته تجاهل عارفانه مىكنند . يكى از آن اشخاص مؤيد الممالك مدير روزنامهء « صبح صادق » بود .\r\n\r\nوضع ظل السلطان\r\nظل السلطان چون خيلى بىمزگى كرده ، مدتى هم بود بنا بود فرنگستان برود شاه حكمى نوشته وزراء مسئول مهر كرده ناظم السلطنه مأمور مىشود او را خارج كند يا شهر يا جلاليه . ناظم السلطنه خدمت شاهزاده رسيده كه وزراء صلاح ديده‌اند شما برويد .\r\nتپانچه كشيده و فحش زياد به وزرا مىدهد . ناظم السلطنه فرار مىكند . تا اينجا محقق است . آنچه غير محقق است گفتند پنجاه نفر قزاق بعد از آن جلاليه « 1 » رفته شاهزاده را به به سمت عتبات حركت داده‌اند . ظل السلطان ، مدعى مثل آقا نجفى مجتهد اصفهان دارد .\r\nمجلس هرچه كرد شاهزاده به سر املاك اصفهان خود برود او مانع شده نگذاشت . من بعد هم نخواهد گذاشت .\r\n\r\nگاهى مشروطه ، گاهى مستبد\r\nبازار بسته و امروز درست هشت روز است پست‌خانه و تلگراف‌خانه و تمام ادارات تعطيل بود . امروز گفتند پست‌خانه باز شد . از قرارى كه شهرت دارد اغلب شهرها برهم خورده ، به كلى ايران مغشوش مىشود . در طهران هم اوضاع مشروطه و مستبد رواجى گرفته تكليف احدى معلوم نيست . گاهى بايد مشروطه ، گاهى مستبد شد ، گاهى در آن\r\n\r\n\r\n","description":"","footnote":"\r\n( 1 ) - جلاليه باغى است بيرون دروازهء بهجت‌آباد كه مستوفى الممالك مرحوم به جلال الدوله پسر شاهزاده داماد خودش داده بود . ( حاشيهء مؤلف )\r\n","page_name":" 1876 ","page_number":128},
  {"content":"\r\n\r\nواحد هر دو . از همه چيز بيشتر عبا سرقت شده ، هركه توانست عباى ديگرى را برداشت .\r\n\r\nعباى بابى\r\nمضمون ساخته‌اند به هركس كه عبا در دوش دارد مىرسند مىگويند شما را مىدانيم مستبد هستيد ، اما عباى شما بابى است بايد ضبط شود . به همين جهت مردم خيلى مؤدب شده ، دستها از عبا بيرون آمده بر خلاف سابق شده‌اند .\r\nعصر شاهزاده ملك‌آرا احضار فرموده بودند . كالسكه نشسته آنجا رفتيم .\r\nعميد الدوله و شعاع الدين ميرزا هم بودند . تمام صحبت از اين هنگامه بود . مجلس تكليفات شاه را قبول نكرده سهل است چندين تكليف هم نموده . اين مرافعه مشكل به اين آسانى تمام شود . اين ضديت مخفى بود ، حالا از طرفين آشكار شد . اول درد است و پياله .\r\n\r\nشب‌نامه و شلوغى\r\nتا امروز شب‌نامه و اعلان جز يك دانه كه همان روز اول شايع شد ديگر منتشر نكرده بودند ، از ترس آن‌كه مبادا اسباب هيجان و نزاعى بشود . امروز دو نمره يكى چاپى ، يكى ژلانتينى منتشر كرده بودند همان حكايت لوئى شانزدهم ، بدگوئى از شاه و حكم قتل شاه و تمام جماعت نوكرباب بود . همه شهر شلوغ [ است 
  ] . شبها به خانه‌ها ريخته هرچه هست مىبرند . روز روشن آدم لخت مىكنند ، خيلى آشوب شده . « انجمن ملك آباد » امشب پول جمع كرد كه مخارج كشيكچى و گزمه كند ، تا ساعت چهار جوانهاى محل گردش و حراست كنند . من هم دو سه تومان در اين بىپولى ناچار دادم .\r\nجنگ پريشبى گفتند در پاى قاپق بود و سه نفر كشته شد ، سر قبر آقا يك نفر . شبى نيست كسى كشته نشود .\r\nامروز حاجى افخم الدوله و عميد الدوله بطور يقين مىگفتند كه در ميدان بجز همان آقا على كسى كشته نشده . اسمعيل در مريض‌خانه و آن ديگرى زخمى در توپخانه است .\r\nمن نمىدانم آنها كه تاريخ آدم و نوح را نوشته‌اند چه حالت دارد .\r\nمفسدين و هنگامه‌طلبهاى دو طرف نمىگذارند كارها اصلاح شود . آنقدر اغتشاش مىكنند تا مقصود و منظور خودشان به عمل بيايد .\r\n\r\nخاطرات عماد السلطنه\r\nسه‌شنبه 18 - ديشب بسيار چيز نوشته‌ام و گمان مىكنم آن پنج شش ورق كه با پست امروز براى آقاى عماد السلطنه روانه كردم جامع‌تر از اين باشد كه متفرقا نوشته‌ام . ضمنا\r\n\r\n","description":"","footnote":"","page_name":" 1877 ","page_number":129},
  {"content":"\r\n\r\nاستدعا كردم آن مكتوب را به عين در روزنامهء خودش درج كند ، اگر وقتى آدم بتواند اين روزنامه‌ها را جمع‌وجور كرده پاك‌نويس كند بعضى تصرفات كند بسيار خوب مىشود .\r\nتاريخ صحيحى مىشود . افسوس كه از عهدهء من فعلا خارج است .\r\n\r\nمستشار الممالك\r\nبارى هنوز دكاكين باز نشده اما گفتند اصلاح شده است . ميدان كسى نيست اما در مسجد و اطراف مجلس جمعيت زياد [ است 
  ] همان‌طور مواظبت دارند .\r\nمستشار الممالك اصرار كرد دربخانه برويد بلكه از اخبارات مسبوق شويد . خودش در اين ايام نه ميدان رفته نه مجلس ، حتى خيابان ناصريه هم نرفته است .\r\n\r\nظهير الدوله و ماليات كرمانشاهان\r\nدربخانه رفتم . افخم الدوله از خانهء دندانساز و جناب ظهير الدوله مراجعت مىكرد . از كالسكه پياده‌اش كرده اتفاقا رفتيم . مىگفت ظهير الدوله بيان كرد تا صحبت ماليات نبود مرا در كرمانشاهان پرستش مىكردند ، چنانچه همه شنيده‌ايد . بعد از آن‌كه خواستم ماليات بگيرم طورى به من سخت گرفتند كه جان خود را برداشته فرار كردم . بعد از حضور شاه ديروز عصر مسجد سپهسالار رفته بود ، احترام كرده زنده‌باد گفته بودند .\r\n\r\nانجمن اخوت\r\nظهير الدوله قاجار داوانلو [ است 
  ] و بعد از فوت صفى عليشاه جانشين و مرشد آن طايفه و صفا على شاه شد . جماعت زيادى مرده دارد . اين طايفه از دراويش كه مريد او هستند از محترمين و تربيت‌شده‌ها مىباشند ، من جمله عميد الدوله و شعاع الدين ميرزا ، معتمد الدوله ، انتظام السلطنه خودمان است . چند سال هم مىشود « انجمن اخوت » را بر پا نموده يعنى قبل از همهء اين حكايتهاى مشروطه . حقيقة خودش هم آدم نازنين معقول خوبى است . شعر هم خوب مىگويد . تخلص همان « صفا » مىكند .\r\nشاه تازه بيرون آمده وزير مختار هلاند را پذيرائى مىكردند . اين سفرا متصل اين‌جا ، آنجا مىروند و مشغول كارند . با وجودى كه اغلب آنها در ايران كارى ندارند يكى از آنها همين هلاند است كه هيچ كارى در ايران ندارد . ابدا خبرى و مطلبى دستگير نشد . سرد هم بود مراجعت كرديم .\r\nمستشار الممالك « 1 » در اطاق نشسته بود به شتاب وارد شده گفتيم شهر برهم خورد\r\n\r\n\r\n","description":"","footnote":"\r\n( 1 ) - مستشار الممالك پس از سكته در 1316 شمسى وفات كرد رحمة الله عليه . نوكر صديق امين خوبى -\r\n","page_name":" 1878 ","page_number":130},
  {"content":"\r\n\r\nجنگ درگرفت ما هم فرارا آمديم . رنگ روى خود را باخته مشغول لرزيدن شد . مات و متحير ايستاد . من به سمت منزل آمدم . در جلو خان سيد مرتضى را ديدم گفتم دوان دوان برو و بگو بازار چاپيده شده مرا يك جائى پنهان كنيد كه تمام كسبه را مىكشند . مرتضى پسر دايهء آقاى عماد السلطنه برادر سيد مجتبى و كفش‌دوز است . همين‌طور رفته بود ، نه مستشار تنها ، همه نوكرها ترسيده بودند . بيرون كه آمدم مستشار حال خرابى داشت و از ترس دو هزار پول داده ناهار همين‌جا خورده بود . از بس كه التماس كرد مطلب را گفتيم قدرى آرام شد . خيلى خيلى خنده كرديم و مزه داشت .\r\n\r\nنطق بهبهائى و تقىزاده\r\nعصر خبر آوردند دكاكين باز شد . آقاى آقا سيد عبد الله با تقىزاده مسجد رفته نطق كرده‌اند كه قرار مدار داده شد ، شاه هم قرآنى مجددا مهر كرده به مجلس روانه كرد .\r\nليكن در افشاى مطالب معذوريم ، من‌بعد مطلع مىشويد . حالا از زحمات شما متشكر [ و 
  ] ممنون ، به خانه‌هاى خود برويد راحت كنيد . دكاكين را هم باز كنيد .\r\nمطالب چه باشد نمىدانم . اما مىگويند تكاليف شاه را قبول نكرده بلكه اينها تكاليف زيادى كرده‌اند ، باعث اين حركت از طرف شاه و اين هنگامه و هياهو [ شده‌اند 
  ] . آخر هم نتيجه و مقصودى حاصل نشده باشد ، چه بود و براى چه من نمىدانم چه بنويسم ، مگر اينكه من‌بعد دستگير من شود . شايد تكاليف اين طرف هم قبول نشده باشد و آنها اظهار نكرده‌اند . نه از شاه كارى ساخته است نه از مجلس نه از هر دو .\r\n\r\nفتنه‌انگيزى خارجى\r\nدو سه دفعه از اين واقعات سوء و نزاعهاى بىمعنى و تدبيرات خنك از طرفين رو مىدهد باعث ازدياد هرج‌ومرج گرديده ، مقصود اصلى دو همسايهء قوى ما حاصل مىشود . بيچاره مردم كه نه مشروطه و نه مستبد هستند متصل در زحمت [ اند 
  ] ، آخر هم پايمال مىشوند و مملكت آنها مىرود و به دست اجانب مىافتد . غرض ، مرض نمىگذارد . پرده‌اى در روى كار بود . آن‌هم از ميان برداشته شد . پلتيك روس و انگليس نمىگذارد و نمىخواهد ما راحت باشيم . از فردا مشغول فتنه و فسادى به قسم ديگر و شكل تازه مىشوند . اين ده روزه يك ساعت منزل نبودند . يك دقيقه آرام و قرار نداشتند . خود و اجزايشان تا هفت از شب رفته اين خانه و آن خانه ، در باغ حضور شاه يا در مجلس بودند .\r\n\r\n\r\n","description":"","footnote":"\r\n- بود . پنجاه سال به ما خدمت كرد ( يادداشت بعدى از مؤلف در حاشيه )\r\n","page_name":" 1879 ","page_number":131},
  {"content":"\r\n\r\nظل السلطان در خانهء شهرى خود است و نرفته . پسرهايش در مجلس [ اند 
  ] . مجتهدين و ملاهاى اطراف شيخ فضل الله نزديك خانهء ركن الدوله كه در ارگ است منزل دارند .\r\nمىگويند سفارت روس خواهند رفت . در مسجد سپهسالار باز اغلب انجمنها هستند .\r\nاغلب ولايات شلوغ [ است 
  ] تلگراف زيادى هم چاپ كرده‌اند كه از ولايات به حمايت و همراهى مجلس آمده ، حتى در بعضى نوشته‌اند شاه را نمىخواهيم .\r\n\r\nاخبار دم مجلس\r\nافخم الدوله ديروز بهارستان و مسجد سپهسالار رفته بود مىگفت دويست نفرى فكلى ، عمامه‌اى ، كاسب ، كلاهى تفنگ به دوش صف كشيده مشق نظام مىكردند و يك نفر هم گاه‌گاهى فرياد « زنده‌باد سرباز ملى » مىگفت . مدتى است اصرار دارند نظامى از اهل شهر ترتيب داده شود . گويا حالا بدون اجازهء دولت و وزارت جنگ برقرار كرده باشند . بانك ملى كه لله الحمد داير شد و از حيث مال همراهى ملت معلوم شد . حالا حكايت جان است ، انشاء الله خواهيم ديد به كجا مىرسد .\r\n\r\nفرار از ترس\r\nاين دو روزه دو كار خنده‌دار واقع شد . آن‌كه را حاضر بودم وقتى كه توپ ظهر صدا كرد تمام جمعيت ميدان توپخانه رو به فرار گذاشته هر يك از سمتى در مىرفتند . بعد كه منتقل شدند به حالت خجلت جمع گرديدند . ديگرى را از عميد الدوله شنيدم كه الاغى نزديك خانهء ظل السلطان صاحب خود را زمين زده رو به مجلس فرار مىكند ( مقارن اذان مغرب بوده ) داخل جمعيت شده يك مرتبه همه فرار مىكنند و قراولهاى پشت‌بام حاضرباش كشيده تمام به رصدگاه مىروند منتظر دفاع . بعد از آن‌كه صاحب الاغ از عقب رسيده گم كردهء خود را پيدا مىكند مطلب مكشوف شده باعث شرمسارى و خجلت بىاندازهء آنها مىشود و تماشاچيها خنده‌ها كرده تا مدتى كيف مىكردند .\r\n\r\nالموت\r\nپنجشنبه 20 - صبح زود به سلامتى ، حاجى افخم الدوله با حسن خان و ابو القاسم جلودار با كالسكهء كرايهء چاپارى به سمت قزوين تشريف بردند . همه‌كس در اين موقع هرج‌ومرج و آشوب هرچه به سرش آمده بعد از قدرى عرض و داد ساكت شده تا عاقبت كارها به كجا انجامد . مگر حضرت والاى ما كه آنى و دقيقه‌اى از فكر انتظام الموت آرام و قرار ندارد . جد وافى و جهد شافى دارد بلكه نظمى گرفته چوب به نقاره خانهء عيد خورده آنجا بروند و از اين خرج كردن و مخارج طهران بلكه آسوده شوند .\r\n\r\n","description":"","footnote":"","page_name":" 1880 ","page_number":132},
  {"content":"\r\n\r\nبعضى خرجها هم تقصير خودش است . مثل اين‌كه چهل و يك اسب و قاطر طهران نگاه داشته ، بيست عدد هم در كوريجان ، شصت هفتاد نفر نوكر . مأمورى هم از وزارت داخله با ده سوار اينانلو معين شده كه متعاقب افخم الدوله بروند . مأمور خرجى مىخواهد ، پول مىخواهد . حضرت و الا اينجا مشروطه و قانونى شده مىفرمايند من عارضم و ظلمى كه به من شده معلوم همه شده . حالا مأمور روانه مىكنند احقاق حق مرا كند . من چرا پول بدهم . خودشان بايد مقررى بدهند ، پس چه مشروطه ، چه قانون . وقتى كه حكم مأمور را ملاحظه فرمودند كه در آنجا نوشته شده هركس با حضرت و الا ادعائى و تظلمى دارد طهران آمده در ديوانخانه عرض حال و تظلم خود را بكند مستبد مىشوند . رعيت من به من چه ادعائى دارد . اين چه حكمى است . براى خودشان خوب است مال مرا بردند ملك مرا بردند . حالا هم عوض تنبيه سياست ديوانخانه آمده با من گفتگو كنند . مختصر سى تومان هم با همه تفصيلات گرفته به كاظم خان مأمور داديم كه روز شنبه برود . تا حال مبلغى خرج مأمور ، مخابره ، تلگراف ، تقديم حاكم قزوين [ شد 
  ] . انجمن كرده‌ايم و به جائى نرسيده . جماعتى هم هشت روز است از الموت آمده‌اند شام و ناهار مىدهيم .\r\nمگر افخم الدوله با حكومت نشد با انجمن با فدائيها كارى از پيش ببرد و حرف حساب ما را پيش ببرد . ناچار مبلغى هم او بايد آنجا به هركدام از آن سه طايفه شده بدهد .\r\n\r\nقسمنامهء شاه\r\nديروز بازار باز شده . روزنامه‌جات هم طبع شد . روزنامهء مجلس و حبل المتين تفصيلات را نوشته بود [ ند 
  ] . شيخ فضل الليها هم به مدرسهء خان مروى رفتند . روزنامهء مجلس به اختصار كوشيده و نوشته بود . سانحهء غريبه ، يا اضمحلال استبداد آخرين نفس و اذهاق روح او ، تبعيد علاء الدوله ، رفتن ناصر الملك كه همه را نوشته‌ام . صورت قسم‌نامهء شاه [ و 
  ] وكلا را از امروز درج مىكنم . قسم‌نامهء اعليحضرت همايونى :\r\nچون بواسطهء انقلاباتى كه اين چند روزه در طهران و ساير ولايات ايران واقع شده براى ملت سوءظنى حاصل شده بود كه خداى نخواسته ما در مقام نقض عهد و مخالفت از قانون اساسى هستيم لهذا براى رفع اين سوءظن و اطمينان خواطر عموم ملت به اين كلام الله مجيد قسم ياد مىكنيم كه اساس مشروطيت و قوانين اساسى را كلية در كمال مواظبت حمايت و رعايت كرده اجراى آن را به هيچ وجه غفلت نكنيم و هركس بر خلاف مشروطيت رفتار كرد مجازات سخت بدهيم و هرگاه نقض عهد و مخالفت از ما بروز كند نزد صاحب قرآن مجيد مطابق عهد و شروطى كه از وكلاى ملت گرفته‌ايم مسئول خواهيم بود .\r\nليلهء 17 ذىقعدهء 1325\r\n\r\n","description":"","footnote":"","page_name":" 1881 ","page_number":133},
  {"content":"\r\n\r\n\r\nقسمنامه وكلا\r\nدر اين موقع كه بندگان اعليحضرت اقدس شاهنشاهى محمد على شاه قاجار خلد الله ملكه بواسطهء بروز انقلابات براى رفع سوءظن عموم ملت به كلام الله مجيد قسم ياد فرموده‌اند كه حافظ و حامى قوانين اساسى مشروطيت باشند ما وكلاى ملت امضاءكنندگان ذيل نيز به اين كلام الله مجيد قسم ياد مىكنيم مادامى كه قوانين اساسى و حدود مشروطيت را اعليحضرت اقدس همايونى حامى و مجرى و نگهبان باشند بهيچوجه من الوجوه خيانت به اساس سلطنت ايشان نكنيم و حدود و حقوق پادشاه متبوع عادل خودمان را موافق قانون اساسى محفوظ و محترم بداريم و هرگاه مخالف اين عهد و قسم را بكنيم نزد خدا و رسول مسئول باشيم .\r\n17 ذىقعده .\r\n\r\nكدام پدرسوختهء خائن ؟\r\nاين دو كلام الله مجيد يكى در خزانهء سلطنتى ، ديگرى در دفتر مجلس ضبط گرديد .\r\nقسمنامهء شاه ابدا شرط ندارد كه اگر مجلس مخالفت كرد تكليف چه ، اما مال وكلا مشروط به شرط است . معلوم است در آنجا به شور و مصلحت كار پيش مىرود از روى قاعده . اينجا به اراده و خيال شخصى . پس فايدهء آن هنگامه‌ها و مرافعه‌ها كه دنبالهء آن در ولايات مدتها طول خواهد كشيد چه بود و كدام پدرسوختهء خائن دولت و ملت اسباب شد . چه من درست نمىدانم اما مىگويند سعد الدوله و امير بهادر و اقبال الدوله باعث شدند و تمام اين فساد گردن آنهاست . علاء الدوله و ظل السلطان هم شريك بودند . اگر آن اقدام نشده بود اين مفسده برنمىخاست .\r\n\r\nنوشتهء حبل المتين\r\nدر حبل المتين اغراق زياد داشت . پنجاه هزار نفر نوشته بود گرد مجلس جمع [ اند 
  ] و شبها بيست هزار نفر كشيك مىكشيدند . علاء الدوله و معين الدوله را ملت حضور شاه روانه كرد كه اين مفسده چيست . گرفتند و تبعيد كردند ملت چنين كرد . به تمام ممالك خارجه فهماند كه قوه و قدرت آنها چقدر است . لهذا از اين حركت يأس همسايگان حاصل شد . به يك اندازه هم به شيخ و سايرين ناسزا نوشته بود . مخفى نماند كه از مجلس حكم يا استدعا از مديران روزنامه شده كه اين مطالب را مختصرا و به زبان ليّن ذكر نمايند . اگر اين قدغن نشده بود خدا مىداند چه مىكردند و چقدر باعث فساد مىشد .\r\n\r\n","description":"","footnote":"","page_name":" 1882 ","page_number":134},
  {"content":"\r\n\r\n\r\nمجمع بيطرفها - حرفهاى عميد الدوله\r\nعصر « مجمع قاجار » رفتم يعنى مجمع بيطرفها . اگرچه كسى باور نمىكند و هر وقت يك حركتى بر خلاف ميل مجلس صادر شود تمام قاجاريه را لعن و طعن مىكنند و تهديد قتل . اى ملت نجيب غيور اگر شاه از سلسلهء ما است ، رئيس مجلس هم از ايل قاجار ، فدائى و كشيكچى شما هم از قاجار . كيست از عدالت بدش بيايد . كيست از امنيت خوشش نيايد . در صورتى كه علم و هنر در ميان ما از هر طايفه و صنفى بيشتر است چرا طالب امنيت و عدالت و تفوق علمى و فضلى نمىباشيم ! اين اشخاص كه دور شاه هستند يا هنگامه برپا كرده‌اند و شما مىدانيد كدام شاهزاده هستند يا نيستند . تركها ، كاشيها آن وقت بردند خوردند ، حالا هم مشغول اين كار ظل السلطان ، شعاع السلطنه در ميان ما مستبدند و ما به آتش آنها مىسوزيم . آن‌وقت يكى حاكم بيست ولايت و پادشاه نصف ايران ، ديگرى صاحب صد و سى هزار تومان مواجب ، مالك رقاب فارس و غيره . من بيچاره ، عميد الدوله بينوا ، ملك‌آراى بدبخت مستبد هستيم . الحمد لله اين هنگامهء اخير واضح كرد كه مستبد كيست و بدذات كدام كس .\r\n\r\nشرايط مجلس\r\nبارى مجاهدين قزوين امروز عصر وارد شدند . شاه هم امروز ، ديروز از صبح بيرون نيامده گفتند كسالت دارد . مردم مىگويند از ملت قهر كرده . در مدرسهء مروى حضرات جمع منبر مىروند ، وعظ مىكنند . راستى شرايط مجلس به شاه را ننوشتم و آن از اين قرار است . « اما شرايط شاه به آنها معلوم نيست . » اول تبعيد سعد الدوله ، دوم مجازات اشرار ، سوم قسم و تعهدى كه ذكر آن شد ، چهارم استقرار دويست نفر سرباز براى مجلس كه در تحت حكم مجلس باشد ، پنجم اينكه تمام ادارات قشون از قزاقخانه ، كشيك‌خانه و غيره در تحت رياست وزارت جنگ باشد ، ششم امير بهادر جنگ فقط در امورات كشيكخانه مداخله داشته باشد و سوارهايش بايد در تحت امر ادارهء وزارت جنگ [ باشند 
  ] و شغل ديگر نداشته باشد .\r\n\r\nامير بهادر جنگ\r\nاما اين پوست‌كلفت همان كسى است كه مرحوم كلبعلى خان ميرشكار شاه مبرور گفته : در ايام وليعهدى سالى چند « ملكى » مظفر الدين شاه به مير شكار مرحمت مىكرد و او به دروغ متصل مىگفت پاره شده و علاوه مىخواست . وقتى شاه گفت من نمىدانم از چه چرمى تخت ملكى ترا بدهم درست كنند كه آنقدر زود زود پاره نشود ، تعظيم\r\n\r\n","description":"","footnote":"","page_name":" 1883 ","page_number":135},
  {"content":"\r\n\r\nطولانى كرده جواب داد از پوست صورت پاشا خان كه همين امير بهادر باشد .\r\nباز گفته بود « دونى ديزى - پاشانى اوزى » « 1 » وقتى مظفر الدين شاه به طهران وارد شد اشعارى ساخته بودند ترجيع‌بند او بود : « اه اه دردر شو ببين - امير بهادر شو ببين » .\r\nشخص آگاهى بود و چقدر مناسب احوال آنها گفته . فعلا شاه عباس جنت مكان شده و مظفر الدين شاه كبير . اگر انشاء الله اين اساس پيش برود و ما هم آدمى بشويم . همين‌طور هم هست ، زيرا تاريخ جزئيات را ترك مىكند و به كليات مىپردازد .\r\n\r\nرفعت السلطان مجاهد\r\nجمعه 21 ذىقعدة الحرام - صبح در اطاق بيرونى نشسته گرم مطالعهء كتابچهء « مقطوعى » بودم . يك مرتبه رفعت السلطان وارد شد . رفعت السلطان پسر مرحوم وكيل الرعاياى قزوين شوهر همشيره ماهوش خانم ملقب به نواب عاليه است . در صورتى كه ديروز افخم الدوله به سمت قزوين رفته . بعد از احوال‌پرسى و يال و دم بوسى معلوم شد جزو مجاهدين قزوين ديروز وارد شده . گفتم رفيق اين چه حقه است . من كه مىدانم تو از عنكبوت مىترسى فرار مىكنى و اگر قورباغه ببينى هفت فرسنگى فرار مىكنى . در الموت كه ملخ آمده بود از اطاق بيرون نمىآمدى و بچه‌هايت ملخى گرفته و از ترس پول مىدادى و التماس مىكردى تا ولت مىكردند . با اين جرأت و جلادت حالا جان‌بازى مىكنى و مجاهد شدى . گفت همه راست است . من اين روزها بقدرى كه از موش مىترسم از هيچ جانور درنده و غرنده نمىترسم . دو شب هم هست از ترس قاطرچيها آرام و قرار ندارم . براى حفظ خودم عضو سه انجمن هستم : يكى از آنها « انجمن مجاهدين » است . جبرا قهرا مرا هم آوردند . رئيس آن انجمن ميرزا حسن پسر حاجى ميرزا مسعود شيخ الاسلام قزوين است كه او را كاملا مىشناسم . همان وقت كه در قزوين بودم سال دوم جلوس مظفر الدين شاه تفصيلاتى دارم كه اگر حالا بنويسم معلول به غرض مىشود . به همه جهت شصت نفر سوار و بيست نفر از محترمين مىباشند .\r\n\r\nنطق تقىزاده\r\nمىگفت خيلى با جلال و جبروت وارد مجلس شديم ، همه استقبال كرده « زنده‌باد مجاهدين قزوين » گفتند . ( اين كلمه خيليها را به كشتن مىدهد ) . بيست دقيقه اجازه دادند جزو وكلا نشستيم و نطقى رئيس و غيره از جانبازى و غيرت و حميت ما كردند . بعد اطاق ديگر رفته تقىزاده آمد نطق ديگرى باز به همان ترتيبات كرد . شب را همانجا\r\n\r\n\r\n","description":"","footnote":"\r\n( 1 ) - پوست پشت شتر - روى پاشا ( مسعود سالور ) .\r\n","page_name":" 1884 ","page_number":136},
  {"content":"\r\n\r\nمانديم و امروز دو ساعت به من وقت داده‌اند كه به اينجا بيايم ، بعد باز بايد بروم . گفتم حالا كه الحمد لله كارها گذشته و شما زحمتى نداريد . گفت از روز اول حاضر آمدن بوديم . محرمانه به شما مىگويم مىترسيديم ، همين‌قدر كه دانستيم فى الجمله امنيت حاصل شده و مجلس قولى گرفته راه افتاديم . از ترس در راه و ديشب آرام نداشتيم .\r\nميرزا اسمعيل خان پسر ده سالهء خودش را هم آورده بود . اولا براى معالجهء دماغش ، ثانيا براى ملاقات ما . اين پسر و عين الملوك دختر من نامزد هستند ، يعنى خانم مرحوم نامزد و بعد هم وصيت كرده است .\r\n\r\nمحاصرهء مدرسهء مروى - مخبر السلطنه\r\nحضرات مدرسهء مروى را امروز محاصره كرده از دو سه طرف سرباز گذاشته حتى پشت‌بامها را . آنها متصل يا حسين يا حسين كشيده آه و ناله مىكنند . قمه ، قداره ، تپانچه است كه از دست مردم مىگيرند . اين مأموريت با ظفر السلطنه است . در ميان اين هنگامه مخبر السلطنه پيغامبر راتق و فاتق بود و نتيجه وزارت جنگ ايشان شد كه از اول عمر آرزو داشت .\r\n\r\nحقوق اعلم الدوله - كتابچهء مقطوعى\r\nشاه امروز بيرون نيامد . « كتابچهء مقطوعى » خيلى تماشا دارد . انسان حيرت مىكند كه چه اشخاصى مواجبهاى گزاف داشتند كه احدى نمىدانست . مثلا اعلم الدوله دكتر خليل خان طبيب شاه هفت هزار تومان مواجب ، پانصد و هفتاد خروار غله ، پانصد و هفتاد خروار كاه در طهران داشته . دكتر اشنيدر فرانسه يازده هزار تومان و مقدارى جنس ، علاء الملك هفت هزار و پانصد تومان ، سلطانعلى خان وزير دربار حاليه يازده هزار تومان و مقدارى جنس ، يك پسرش شش هزار تومان ، تمام اولادش و زنش ، دخترش قريب سى هزار تومان ، از همه بيشتر مواجب شاهزاده شعاع السلطنه است كه با پسر و مادرش يكصد و سى هزار تومان و سيصد خروار غله است . درست به قدر ماليات قزوين و خمسه مىشود . . . « 1 » من بيچاره ششصد تومان دارم زيرا شغلى و دست و پائى براى گذراندن مقررى نداشتم ( يك ده شش دانگ خالصهء پونك كه آن جنس مال آنجاست ، اعلم الدوله سواى انگشترها و پول نقدها و تقديمات زياد در چند سال طبابت شاه برده ) . چاپ چاپ بود . حالا اينها كه آدم هستند . چقدر مخارج گورخر ، طوطى و شكار قوچ و اجزاء كره بگيرى ، مخارج مرال ، سگ ، گربه اين شاه عباس جنت‌مكان ما داشته . بايد كتابچه را خواند ! چهارده هزار تومان مخارج چراغ برق است كه بيشتر آن به\r\n\r\n\r\n","description":"","footnote":"\r\n( 1 ) - نقطه‌چين در اصل است\r\n","page_name":" 1885 ","page_number":137},
  {"content":"\r\n\r\nخانه‌هاى عمله‌جات مىرود ، حتى خانهء ورثهء حكيم الملك غير مرحوم . روىهم رفته سه كرور و دويست و هفتاد هزار تومان نقد ، مقدار شصت هزار خروار جنس كسر كرده‌اند .\r\nاين سواى نظام است .\r\n\r\nمعنى مشروطه و داماد ما\r\nيكشنبه 23 - ديشب داماد قزوينى ما اينجا مهمان بود . فرخ ميرزا پسر آقاى عماد السلطنه هم گلويش ورمى كرده با وجودى كه ماشاء الله چهارده سال دارد دوا و غذا نمىخورد . ناچار خانهء خودم آورده‌ام . افسوس كه آن پسرش جوانمرگ شد . چقدر زحمت او را كشيدم و چه اندازه صاحب كمال و باسواد و به اعلم شده بود . ميرزا اسعميل خان ده سال دارد . مشروطه [ خواه 
  ] و مجاهد است . لهجهء قزوينى هم حرف مىزند . به يك اندازه هم فهميده و باهوش است . مادر بچه‌ها گفت ما مستبده هستيم تو مشروطه . اگر مىخواهى دختر از ما بگيرى بايد مستبد شده همراه شوى . فكرى كرد .\r\nگفت مستبدم . من گفتم نمىشود ، اول مشروطه را بگو كه خوردنى است ، پوشيدنى است ، چه چيز است آن‌وقت زود مستبد شو . فكرى كرد گفت من نمىدانم ، مىگويند مشروطه خوب است . حالا چه چيز است نمىدانم . باز فكرى كرده گفت فهميدم معنى مشروطه اين است كه آدم هر كارى مىخواهد بكند .\r\n\r\nمعنى مشروطه در الموت\r\n( يادم افتاد يك ماه قبل دو نفر سيد ، سيد اوريا و سيد مهدى جيرين دهى از الموت آمده دو نفر اقوام قاضى فتاح كه طلبهء مشروطه و براى گرفتن برات جنس او كه در ملاير نداده بودند آمده بودند حاضر بودند . بعد از آن‌كه سادات از وقايع الموت و انجمن آنجا و حجة الاسلامى شيخ محمد على و مهمانيهاى او و ظلم و بيداد آخر او حكايت مىكردند اين دو نفر گفتند اينها كه شما مىگوئيد چه دخلى به مشروطه دارد . آن سيد جيرين دهى گفت در هر ولايتى مشروطه را يك‌جور معنى كردند . در ولايت ما اين‌طور معنى كردند كه خالصه برگشته ، ماليات موقوف شده ، هرچه هم شيخ محمد على بگويد مطابق قرآن است . طلاب قاه‌قاه خنده كرده هرچه خواستند معنى دولت مشروطه را به آنها بفهمانند حالى نشده همان مطلب را بيان كردند ) .\r\nمن گفتم اين‌كه نمىشود آدم هر كارى بخواهد بكند . آن‌وقت دو سه مثل كه موافق فهم او بود زدم . باز فكر كرده و گفت من صبر مىكنم هر كدام جلو رفتند آن مىشوم . مادر بچه‌ها گفت نه درست نيست ، بايد الان بگوئى . گفت من هيچ‌كدام نمىشوم . حالا خوب شد . فرخ ميرزا جواب داد يكى از آن دو را بايد قبول كنى . آخر الامر بعد از صحبت زياد\r\n\r\n","description":"","footnote":"","page_name":" 1886 ","page_number":138},
  {"content":"\r\n\r\nگفت صبح مىروم به آقا جانم مىگويم چنين تكليفى شده ببينم او چه مىگويد . آن‌وقت جواب صريح مىدهم . بارى بسيار خنده كرديم .\r\n\r\nحاجى آخوند رستم‌آبادى\r\nاما صداى يا على ( ع ) ، يا حسين ( ع ) حضرات كه تا اينجا مىآمد باعث تأسف من شد .\r\nهمه مسلمان هستند و مجلس خوب نمىكند . اينها منتظر استمالتى هستند . روى رفتن به خانه‌هاى خود را ندارند . شيخ فضل الله صاحب فضل و كمال ، مجتهد معتبر ما علنا هم متفق عليه تمام طلاب است كه از حجج اسلام طهران برترى دارد . تمام علماى عتبات عاليات تصديق دارند . حاجى آخوند رستم‌آبادى كه از زهاد و عباد و حقيقة فرشته است ، جمعيت نماز جماعت او را احدى ندارد . تا حال هم به هيچ‌كار كارى نداشته . معاش او منحصر به قطعه زمين زراعتى است كه خودش در رستم‌آباد شمران كشت و زرع مىكند .\r\nمرافعه نمىكند ، حكم نمىدهد . گوشه‌نشين محض است ، امام مدرسهء مروى [ است 
  ] و اگر اظهارى كرده يا گول خورده يا حقيقة درد دين دارد . اين شخص محترم مقدس را چرا بايد محاصره كنند ، نان و آب ندهند .\r\n\r\nروس در جلد شاه\r\nبارى عصر ديروز خانهء عميد الدوله رفتم . سركار شعاع الدين ميرزا هم اتفاقا بود .\r\nممتاز الدوله يكى از تربيت‌شده‌هاى ما آنجا بود . هيچ حرفى در هيچ محضرى زده نمىشود مگر از اين وقايع . مثل سال وبائى كه صحبت منحصر به آن بود ، حالا هم مدتى است مذاكرات به يك نهج و يك قسم است . آنجا مذكور شد كه دولتين روس و انگليس هيمن‌طور كه آب و خاك و جمعيت ايران را تقسيم كرده‌اند كارهاى پلتيكى را هم تقسيم كرده [ اند . 
  ] روس مستبد و دولتى شده متصل در جلد شاه و آن مفسدين بدذات افتاده از حمايت و همراهى قول و قرار هيچ‌چيز فروگذار نمىكند . ادارهء قزاق و همهء قشون روس همراه با دولت است و از اين راه محرم اسرار و راز شده متصل دستورالعمل مىدهد و مشغول فساد است .\r\n\r\nسفير انگليس\r\nسفير انگليس ملتى شده و طرفدار ترقى و تمدن [ است . 
  ] شب و روز در آنجا يعنى مجلس و بعضى جاهاى ديگر دستورالعمل مىدهد و نقشه مىكشد و خود را همراه و موافق قلم مىدهد . ضمنا شبها نشسته آنچه روزها كرده‌اند به ميان آورده دستورالعمل به همديگر مىدهند . به اصطلاح جنگ زرگرى روزها دارند . ما مردم ايران هم گيج ، مست ،\r\n\r\n","description":"","footnote":"","page_name":" 1887 ","page_number":139},
  {"content":"\r\n\r\nگنگ ، بىعلم ، بىفهم ، بىسواد . هيچ نمىدانيم چه به سر ما مىآيد و بازيچهء كه شده‌ايم مشغول نزاع داخلى و گفتگوهاى بىمعنى [ هستيم 
  ] .\r\n\r\nدروغ\r\nاگر اين مطالب را بنويسى و به اداره روزنامه بدهى بىامضاء درج مىكنند . با امضاء ما باشد دروغ و كذب محض مىدانند ، يا دستورالعمل فلان و به همان . بخواهى در مساجد و منابر بگوئى كسى گوش نمىدهد و از عهدهء ما بيرون است . بايد ملك المتكلمين شد يا امجد الملك احمق بىفهم بىسواد . ناچار سكوت بايد كرد و به خدا بازگذاشت . از ما كارى ساخته نيست .\r\nتا عصر منزل بودم . مدرسهء مروى هنوز در محاصره است . در مجلس هم جمعيت زياد . وكلا با دماغ چاق مشغول نطق و خوردن چاى ، كشيدن غليان . همه‌جا هم برهم خورده . يك مدتى بايد مشغول انتظام شد و از كجا منظم شود . كى منظم كند ، با كدام پول ، با كدام قشون . با تلگراف و كاغذ هم چقدر مىشود انتظام داد .\r\n\r\nانتخاب وكيل\r\nچهارشنبه 26 ذى القعده - ديشب تا ساعت شش باران بعد برف [ آمد 
  ] . صبحى دو انگشت برف آمده بود . اما آب شد . كوچه‌ها گل [ است 
  ] . شاهزاده عميد الدوله و مؤيد السلطنه تشريف آوردند كه براى انتخاب وكيل حضور حضرت و الا رفته قرارى بگذاريم . معلوم شد ديشب آقاى عضد الملك شيخ را به خانه‌اش برده و جمعيت مدرسهء مروى متفرق شده . چند نفرى را هم اشتباها از داشها گرفته‌اند . آخر كسى گوش به حرف حضرات نداد و معلوم نشد چه مىگويند و مرافعه براى چيست . بارى در باب وكيل قرار شد اول از رئيس مجلس استفسار شود و بعد از رسيد جواب و كسب تكليف رفتار شود .\r\nاما صحبتهايى كه شد .\r\n\r\nحرف تقىزاده\r\nشاه ديروز بيرون تشريف آورده‌اند . در مجلس چنانچه در روزنامه هم نوشته بود گفته‌اند كابينهء جديد را به شرط انجام شرايط شش‌گانه قبول كرديم و هنوز به آن شرايط عمل نشده . يكى تنبيه اشرار است ( اگرچه واضح نگفته‌اند . ليكن مقصود آنها از اين عبارت شيخ و علماى آن طرف است ) . امير بهادر هم صد سوار بيشتر براى كشيكخانه نبايد نگاه دارد و اين هم معلوم نشده است . تقىزاده مىگويد آنقدر بايد كابينه عزل شود تا مقصود به عمل بيايد . ديروز وزراء به مجلس احضار شده ليكن نمىدانيم چه كردند .\r\n\r\n","description":"","footnote":"","page_name":" 1888 ","page_number":140},
  {"content":"\r\n\r\n\r\nاستقبال از علاء الدوله\r\nعلاء الدوله و معين الدوله را خواسته ، آنها هم مراجعت نموده‌اند قزوين . گفتند اين دو روزه با تجمل و استقبال زياد آنها را وارد مىكنند . اولاد علاء الدولهء مرحوم خوشبخت هستند . اين تغيّر و كتك شاه ، علاء الدوله [ را 
  ] كه مردود ملت بود محبوبش كرد . تا پريروز كافر زنديق نامسلمان مستبد بود ، حالا مسلمان ملت‌پرست و ديندار [ شده 
  ] . خياطباشى در مجلس گفته بود كه اصلاح مفاسد بواسطهء آن شمشير صيقل در غلاف علاء الدوله ممكن بود كه بىتقصير تبعيدش كردند . اين مطالب و نطقهاى متضاد را حرف در اين است نوشته و چاپ و هزارها نسخه منتشر مىكنند ، به تمام ممالك عالم مىرود . سخريه و مضحكه [ مىشود 
  ] و در تياترها تقليد آن را درمىآورند .\r\nاين آشوب فعلا ساكت [ شده است 
  ] ليكن كلية التيام نگرفت و رسيدگى نشد . به عقيدهء من باز دفعهء ديگر باعث فتنه و آشوبى سخت‌تر مىشود .\r\n\r\nسردار افخم\r\nسردار افخم ( آقا بالا خان مشهور معروف قديم ما ) عتبات عاليات تشرف حاصل كرده بود امروز در روزنامهء « صبح صادق » نمرهء 201 ( كه بسيار روزنامهء مهمل بىمعنى است ) خواندم وارد [ شده است 
  ] و اين عبارت را نوشته بود كه بعد از آن در روزنامهء « مجلس » نمرهء 11 از سال دوم هم نوشته بود . سردار افخم كه تازه از عتبات عاليات مراجعت نموده به مجلس مقدس شرفياب شده بود اظهار داشت در اين دو روزه كه وارد شده‌ام . هيچ‌جا نرفته‌ام مگر امروز به آستان‌بوسى مجلس مشرف گرديده‌ام . در روزنامهء مجلس متمم آن نوشته بود كه افتخار دارم تفنگ دوش گرفته قراولى درب مجلس را نمايم . اين يكى از سردارهاى با علم معتبر ماست . ملاحظه كنيد چه قسم ايرانيها چاپلوس و متملق مىباشند . همين عبارات و بالاتر آن سلطنت ما را خراب كرد . حالا هم مشغول خرابى مجلس است ! ما مىخواستيم اين الفاظ و عبارات از ميان برود ، اين تملقات و احترامات بى جا كه باعث خرابى دولت و ظلم بىپايان و كسر خزانه و بودجه شد موقوف شود ! همين سردار مشار اليه چندين سال مصدر كار در اين وزارت جنگ آقاى نايب السلطنه ، وزير قورخانهء مخزن و ذخيره بود . مقدار زيادى كسر اسباب [ داشت 
  ] و مبلغ زيادى مديون دولت است . به همين چاپلوسيها كه قديما داشت مبلغى هم علاوه مىكند و حسابش مىگذرد . خسر الدنيا و الاخره من و امثال من هستيم كه در آن دوره و اين دوره محروم و مأيوسيم .\r\n\r\n","description":"","footnote":"","page_name":" 1889 ","page_number":141},
  {"content":"\r\n\r\n\r\nتقى صندوقدار\r\nاز اخبارات جديد پريشب گذشته تقى و سيف الله آبدار حضرت و الا ، ماشاء الله فراش خلوت حضرت و الا ، سيد آشپز ايضا با كلبعلى نام كفشدوز سربازار امير جنده‌بازى تشريف مىبرند . همه را گرفته ادارهء پليس برده‌اند . به اصرار ساير نوكرها به اعظم الدوله رئيس پليس نوشتم اما تا امشب مرخص نشده‌اند . از قرار معلوم كلبعلى را چوب وافرى زده ، اما آنها را حبس كرده‌اند . هرقدر من زحمت اين تقى را مىكشم فايده ندارد . تقريبا همه كارهء من است . چند سال هم هست صندوقدارست باز جهالت و نادانى مىكند . دو روز است من بىهمه‌چيزم . امروز حمام با لنگ و قطيفهء بچه‌ها رفتم . دو دفعه فرستاده‌ام كليد را بده نداده است .\r\nداماد مجاهد مشروطه‌خواه من از آن شب به بعد نيامده . معلوم مىشود هنوز كسب تكليف نكرده است . از افخم الدوله پاكتى رسيده نتيجهء كارها را به پست بعد موكول كرده . رفعت السلطان را هم كه مرخص نمىكنند . او را با هزار سوار ، مقابل مىدانند و محتاج او مىباشند . دور از احتياط است بگذارند برود و مجلس خالى بماند .\r\n\r\nانجمن ولايتى\r\nآقاى عماد السلطنه دو دستخط مرقوم داشته بودند براى انتخاب انجمن ولايتى و روانه كردن وكيل به انجمن ايالتى تبريز . خيلى زحمت كشيده‌اند . اكثريت آراء يعنى قريب پانصد و شصت نفر به فخر العلماء بوده . اما طرف مقابل او قبول نكرده مرافعه دارند .\r\n\r\nدرجهء بيسوادى\r\nمزه اينجاست مرقوم داشته بودند در تمام سراب كسى رقم هندسه را نمىتواند بخواند و بنويسد . تمام اين زحمت به عهدهء خود آقا بوده . اندازهء تمدن ماشاء الله از انگليس گذشته است . مشروطه شديم حالا بايد جمهورى بشويم .\r\n\r\nظفر السلطنه وزير جنگ\r\nجمعه 28 - ديروز صبح ديدن حضرات قزوينيها رفتم اتفاقا نبودند . يعنى آقا ميرزا حسن و رفعت السلطان [ و 
  ] دو نفر آخوند بودند . معلوم شد پريشب بهاء الواعظين را ( يكى از روضه‌خوانهاى بىعلم بىسواد ) در كوچه زخم زده‌اند . ديشب هم گفتند مشهور است ملك المتكلمين را زخم زده‌اند . بعد معلوم شد اصل ندارد ملك سالم است . شرحى از مجلس روز چهارشنبه گفتند كه انجمنها به مجلس آمده امنيت خواسته‌اند . مجلس هم فورا وزراء را با تلفون احضار [ كرده 
  ] . بعد از قدرى صحبت كه مشغول فساد است .\r\n\r\n","description":"","footnote":"","page_name":" 1890 ","page_number":142},
  {"content":"\r\n\r\nوزير جنگ ( شاهزاده ظفر السلطنه وزير جنگ حاكم طهران هم هست ) بيان كرده كه اين انقلاب و آشوب در هر شهرى بود بيش از اينها اغتشاش واقع مىگرديد با وجود آن‌كه در اين شهر پليس و اجزاء ضبطيه خيلى كم است بسيار مراقبت كردم و بسيار كم بىنظمى شد . وكلا تصديق مىكنند . باز مىگويد كه شهر امن است و اغتشاش ندارد . اگر يك نفرى را هم زخم زده باشند در يك شهر معظم اهميت ندارد . در شهر لندن و پاريس خيلى بيش از اينها در حال امنيت قتل ، سرقت و زخم‌كارى مىشود . طهران با اين بلوا و آشوب پيش آنها نهايت امنيت را دارد . ضاربين « 1 » اين شخص را هم انشاء الله دستگير مىكنم .\r\nرئيس مجلس بعد از اين مذاكرات و تصديق وكلا از هر انجمن نماينده‌اى احضار مىكند كه نتيجهء مذاكرات را بگويد . شصت هفتاد نفر مىآيند . تماشاچى هم كه اقلا به همان اندازه هست . بناى فحاشى و دادوبيداد را مىگذارند . طورى كه اغلب وكلا متغير مىشوند ، ليكن آنها ساكت نشده فحش پدر و مادر ، زن و بچه هرچه به زبانشان آمده به ظفر السلطنه مىگويند . حتى مشهدى باقر نام تبريزى هم تفنگ كشيده كه به طرف وزير خالى كند . آخر چراغهاى برق را خاموش كرده وزير جنگ را پسرهاى آقاى آقا سيد محمد احاطه كرده به كالسكه مىرسانند . هيچ‌كس نيست به اين مردم بگويد براى چه وزارت قبول مىكنيد . جواب : آزار ، آزار . آزار .\r\n\r\nدرشكهء شعاع الدين ميرزا\r\nاين حكايت روز چهارشنبه است . امروز مستشار الممالك آمد مىگفت تمام انجمنها لوحهء خود را برده در مسجد سپهسالار و حجرات سابق را مسكن گرفتند و مىگويند روز شنبه بازار بسته مىشود . شاه هم يكى دو مرتبه بيشتر بيرون نيامده و ناخوش است . آدم شعاع الدين ميرزا آمد مىفرمايند اسب درشكه روانه كنيد ، درشكهء مرا بسته برويم حضرت عبد العظيم . اطلاع كرده و ساعت سه و نيم در سبزى ميدان سوار درشكه شده رفتيم . حالا لازم است تاريخ درشكه را بنويسم . بعد از فوت مرحوم عميد الدوله درشكهء مخروبهء او را شعاع الدين ميرزا خريد . يك سال به همان حال بود بعد به تعمير داد . هشت ماه دكان درشكه‌ساز بود و ناتمام . اين صاحب كارخانه ورشكست [ شد 
  ] دكانش را درشكه‌ساز ديگرى خريد . هشتاد تومان او گرفته ، چهل و پنج تومان هم دومى گرفت و بعد از يك سال و دو سه ماه درشكه را آوردند . به همه جهت اگر پنجاه تومان خرج تعمير آن شده بود . يك روز با افخم الدوله با اين درشكه حضرت عبد العظيم رفتيم . همان روز\r\n\r\n\r\n","description":"","footnote":"\r\n( 1 ) - اصل : مضروبين .\r\n","page_name":" 1891 ","page_number":143},
  {"content":"\r\n\r\nحاجى افخم مىگفت سوارى دوم درشكه مرحوم مىشود . اين بود كه امروز به سر ما آمد ! در مراجعت دم آب متكا ، خيابانى شعاع السلطنه به سمت دولت‌آباد كشيده خلوت [ است 
  ] و كسى عبور نمىكند . در وسط آنجا « پيچ قربيله » كه زير صندلى كالسكه‌چى است شكست . چرخ جلو و تمام قربيله جدا شد . جلودار هم نداريم . احدى از آنجا عبور نمىكند . مدتى مشغول اصلاح شديم فايده نكرد . آخر حاجى الماس را گفتيم برود از قهوه‌خانه آدم بياورد درشكه را با دست ببرند تا ما فكرى براى خود بكنيم . خوب شد از درشكه‌چيهاى ما نبود و الا تمام تقصير گردن آنها بود . چهار نفر رعيت دولت‌آبادى رسيدند درشكه را به سمت دولت‌آباد بردند . به همه جهت من و شعاع الدين ميرزا و حاجى الماس سه هزار كه نفرى يك قران باشد بيشتر پول همراه نداريم . درشكه را نزديك دولت‌آباد كه رسانيدند ايستاده كه قرار اجرت ما را بدهيد . تا صبح هم نگاه‌دارى لازم دارد . دو نفر آدم بايد آنجا بخوابند . چهار هزار شعاع الدين ميرزا گفت مىدهم .\r\nدرشكه را گذاشته رفتند . صدا زديم و مدتى صحبت كرديم . آخر هشت هزار قرار شد صبح روانه كنيم درشكه را ببرند . حالا اگر در راه معمول بود درشكه‌چى ، كالسكه‌چى آشنا خيلى پيدا مىشدند و البته كمك مىكردند . اينجا احدى نبود . حضرات را روانه كرده با نور الدين ميرزا پسر شعاع الدين ميرزا خط راه‌آهن را گرفته هى به جانب قدم ماشين آمد گذشت . جماعتى از آشنايان خنده كردند . سر دو راهى ايستاد . سوت ماشين شهر هم بلند بود . بناى يرتمه رفتن را گذاشتيم . دوان دوان مىرفتيم . رسيدن ما و آمدن ماشين شهر يكى شد . از آدم اطاق زنانه كه گذشتيم جمعى از خانمها اسم مرا برده خنده كردند . من هم گفتم خنده ندارد درشكه شكسته . خندهء آنها بيشتر شد . گويا خودى بودند اما من نشناختم . سى و پنج شاهى از دوهزار را پول بليت داديم پنج شاهى را هم مردكه پس نداد . در گار شهر پياده شده پول كرايهء درشكه هم نداشتيم ، پياده تا منزل آمديم و تمام راه را نورى قرقر و ناله از خستگى مىكرد كه بسيار خنده داشت . حالا به سر حاجى الماس چه آورده باشند و كى بيايد معلوم نيست .\r\n\r\nقهر رئيس مجلس\r\nرفعت السلطان را آنجا ديدم ، او هم تفصيل پريروز را همانطور كه نوشتم حكايت كرد ، بعلاوه كه رئيس مجلس بعد از آن افتضاح كه به وزير جنگ و بىاحترامى به مجلس [ كرده بودند 
  ] منزل خودش رفته و استعفا داده كه با اين ترتيب من رياست نمىكنم . امروز جمعه جمعى كه از آن جمله آقا ميرزا حسن باشد رفته او را به مجلس آوردند . از مذاكرات امروز مجلس خبر نداشت .\r\n\r\n","description":"","footnote":"","page_name":" 1892 ","page_number":144},
  {"content":"\r\n\r\n\r\nمصارف مجلس\r\nدويست نفر مىخواهند از مردمان نجيب سرباز بگيرند . ماهى ده تومان نقد ، رخت و غذا و همه‌چيز بدهند . گويا مخارج مجلس و مقررى آنها و مواجب اين سرباز [ ها 
  ] از اين سه چهار كرور كه بودجه كسر كرده‌اند علاوه شود و مصارف مجلس از مخارج سلطنت چندين مقابل زيادتر .\r\nخيلى خسته هستم . شعاع الدين ميرزا از من خسته‌تر ، زيرا راهش دور تر ، ضررى هم وارد آمد . لندلند نورى هم علاوه . بىاندازه هم شريك من خسيس است . يقين دارم چندين روز درشكه در دولت‌آباد مىماند . چند ماه هم دكان كالسكه‌ساز ، مثل آن‌كه تا حالا اسب نداشت .\r\n\r\nمشروطهء صحيح خوب\r\nشنبه 29 - صبح جناب آقا ميرزا حسن رئيس « انجمن مجاهدين قزوين » بازديد من خدمت حضرت و الا آمد . سه نفر آدم تفنگ به دوش ، قطارهاى فشنگ بسته همراه داشت . اول كه وارد شد از حضرت و الا پرسيد كه حضرت و الا مشروطه‌خواه هستيد .\r\nفرمودند مشروطهء صحيح خوب را طالبم . جواب گفت بلى اين‌كه هرج‌ومرج است . اما انشاء الله درست مىشود . فرمودند كى . جواب گفت سى سال ديگر . حضرت و الا خوددارى نكرده قهقهه زدند كه وعدهء نزديكى دادى ! آقازاده ارثى از پدرزنش مرحوم شيخ الاسلام به چنگ آورده ، از طرف پدر هم كه مدتها مردود و مطرود بود . زنش هم مرد مايملك تمام در كف كفايت آقا آمد . حالا انجمن مجاهدى درست كرده از همه كس باج و خراج مىگيرد . به پدرش هم اعتنا ندارد . افاده و « اهن تلپ » آقا هم خيلى خيلى زياد بود . آن‌وقت كه من قزوين بودم متهم هم تشريف داشت و براى همين اتهام مردود پدر شده بود .\r\n\r\nالموت\r\nبعد از الموت صحبت ميان آمد . پاكتى هم از حاجى افخم الدوله رسيده بود كه مأمورين و ابو القاسم خان را دم دروازهء قزوين به عوض صنيع حضرت و مقتدر نظام كه از طهران فرار كرده‌اند فراشهاى حكومت گرفته بعد از تحقيق مرخص [ كرده‌اند 
  ] . آن‌وقت از هر انجمن نماينده براى تحقيق آمد . مدتى گرفتار بوديم تا لله الحمد خلاص شديم . آقا اطمينان كلى داده تعهد كردند به ورود قزوين همراهى كرده انتصار السلطان را معزول و مباشر ما را مستقل نمايند . ما هم آنچه لازمهء تملق و چاپلوسى بود فروگذار نكرده كم‌كم\r\n\r\n","description":"","footnote":"","page_name":" 1893 ","page_number":145},
  {"content":"\r\n\r\nآقا طورى ورم كرد كه عبا تنگى كرده نزديك بود درب اطاق هم مانع خروج آقا شود .\r\nمخفى نماند كه تشريف‌فرمائى « رئيس المجاهدين » بيشتر بواسطهء اصرار رفعت السلطان و بذل مرحمتى نسبت به مشار اليه بود و الا ما قابليت بازديد نداشتيم .\r\n\r\nظفر السلطنه زير عباى سيد عبد الله\r\nبارى بعد از تشريف‌فرمائى « رئيس المجاهدين » شاهزاده ملك‌آرا آمد . اخبارى جز همان فحشها كه به ظفر السلطنه داده بودند نداشت . رئيس مجلس هم پنجشنبه مجلس نرفته در استعفا بود . روز جمعه تشريف برده‌اند . چراغهاى مجلس را مردم خاموش كرده بودند كه ظفر السلطنه را بكشتد . زير عباى آقا سيد عبد الله مخفى شده . آقا ميرزا حسن مىفرمودند عباى آقا را هم ملوث كرده بود . نظام الملك اين يك مطلب را خوب مىگفت كه شاه واجب است كابينهء وزراء را از وكلا تشكيل بدهد تا درد كار را بدانند كه از احدى پيشرفت ندارد و تعرضات آنها بى جا است .\r\n\r\nنطق ملك المتكلمين - سربازان ملى\r\nشاهزاده ملك‌آرا هم رفت . جمشيد بيك آمد . حكايت از مجلس ديروز كرد كه خودش حاضر و ناظر بوده . جمعيت زياد همه در صحن بهارستان مقابل عمارت نشسته و ايستاده بودند . ملك المتكلمين پنجره‌اى از طالار بزرگ كه محل جلوس وكلاست بالا كرده فرمودند : رئيس و آقايان وكلا از زحمات بيست روزهء شما نهايت امتنان را دارند .\r\nحقيقة داد ملت‌پرستى و نوع‌پرستى را داديد ، ملت را زنده كرديد ، مملكت را پاينده نموديد ، شريعت را رونق داديد . خدا و پيغمر خدا از شما راضى باشد . خواهشمنديم به مساكن خود رفته از فردا ده نفر ده نفر آمده اسامى « سربازان ملى » را ثبت كرده مدال افتخارى كه براى زحمات شما ضرب شده بگيريد . اگر مدالها تمام نشده باشد بليت داده مىشود و بعد مدال . پس از آن پائين آمده . به هر دو سه نفر مىرسيد آرام مىگفت از قرار معلوم اقبال الدولهء ملعون ورامين رفته و مستبدين باز در فكر تهيهء جمعيت هستند . اگر شماها نرويد و پراكنده نشويد سرود ياد مستان دادن است و بهانهء مستبدين شده آنها هم جمع مىشوند .\r\nزنده‌باد زيادى گفته همه رفتند مگر از هر انجمن پنج شش نفر . خود رئيس هم فصلى به مردم نصيحت كرده كه شما تربيت نداريد وحشى هستيد ما را پشيمان مىكنيد از اين كه شما را جمع كنيم ، زيرا آن‌وقت متفرق نمىشويد . مىگوئيم بگيريد ديگر هرچه التماس مىكنيم رها كنيد ثمر ندارد . بيائيد ، بعد هرچه الحاح مىكنيم برويد فايده ندارد .\r\nفعلا مردم رفتند تا چه وقت باز جمع شوند . شب‌نامهء مفصلى هم منتشر شده\r\n\r\n","description":"","footnote":"","page_name":" 1894 ","page_number":146},
  {"content":"\r\n\r\nجمشيد بيك ديده و خوانده . قرار شد فردا بياورد .\r\n\r\nسه طايفه مشروطه‌خواه\r\nاين جماعت كه در بهارستان جمع مىشوند گذشته از فتنه و آشوب‌طلبها و آنها كه جيره‌خور و موظف روس و انگليس هستند و جماعت ديگر كه ملعبه و بازيچهء حضرات كه هرجا آنها بروند اينها از روى بيشعورى همراهى مىكنند سه طايفهء ديگر هست .\r\nيكى اولاد و اقوام و نوكرهاى كسانى كه مال و دولت زياد دارند و اسمشان به ظلم و ستم و بيداد معروف و مشهور شده مثل ظل السلطان و سپهدار و غيره . چنانچه پسرهاى ظل السلطان خصوصا اسمعيل ميرزا شب و روز آنجا تفنگ در دوش با ادنى كاسب همخواب و هم‌خوراك شده بود . بواسطهء اين حسن خدمت مىخواهد محفوظ و مصون دارد مايملك پدر خود را كه از كرورات گذشته تقريبا مليونر و اول متمول مملكت ايران است .\r\nثانيا كسانى كه نجيب هستند يا از خانوادهء سلطنت مىباشند اما به يك جهتى فقير و مسكين ، يا از طرف پدر مردود يا از سمت دولت مأيوس مىباشند و مىخواهند در اين فتنه و آشوب كسب افتخار و معاشى نموده باشند . مثل ظهير السلطان پسر ظهير الدوله از ملكهء ايران عمهء بزرگ شاه . از طرف پدر رانده ، از طرف مادر رانده . جوان [ است 
  ] و هيچ ندارد . يا مثل امجد الملك . خود معتضد السلطنه براى مؤونهء خود معطل [ است . 
  ] او مشغول فراهم نمودن معاش است . چنانچه گفتند از ظل السلطان ششصد تومان ، از اتابك مرحوم پانصد تومان گرفته بود .\r\nطايفهء سيم اشخاصى كه از هر دو طرف خيال انتفاع و جلب منفعت دارند . خودشان در خدمت شاه ، پسرهايشان يا كسانشان در مجلس تفنگ به دوش بود [ ند 
  ] و اگر به آنها ايراد مىشد جواب مىدادند جوانها نااهل شده و اين مشروطه همه را ضايع كرده [ است 
  ] اطاعت ندارند ، خودسرى مىكنند . در صورتى كه دروغ مىگفتند و خودشان دستور العمل داده بودند براى اين‌كه هر دو جا را در دست داشته باشند .\r\nشكر مىكنم خدا را كه جمع ما خارج از همهء آنها [ ست 
  ] نه ظلم كرده‌ايم و نه مكنت زياد داريم ، نه براى نان شب محتاج [ ايم 
  ] ، نه از آن گروه كه طمع و حرص آنها هر دو جا را مىخواهد گول بزند . تماشاى دو طرف را مىكنيم و به هر دو سخريه و خنده مىكنيم كه ايام تماشا و خنده و راحتى است .\r\n\r\n","description":"","footnote":"","page_name":" 1895 ","page_number":147},
  {"content":"\r\n\r\n\r\nظل السلطان چه بود و چه مىگويد\r\nعصر خانهء شعاع الدين ميرزا رفتم . شاهزاده ملك‌آرا و اعزاز السلطان بودند . بعد هم عميد الدوله آمد . شاهزاده مىفرمود خدمت ظل السلطان رفتم فرمودند عميد الدوله جمعى بودند و هستند كه امير المؤمنين على ( ع ) را خدا مىدانند . تقصير آن حضرت چيست . حالا مرا هم مردم خوب مىدانند چه كنم . جواب گفتم مىخواهم كافر شده و كفر بگويم . اگر . . . عوام اين عقيده را پيدا نمىكردند . بعد كه بيرون آمدم كسانى كه با من بيرون آمدند با جماعت خدم و حشم حضرت و الا از گفتهء من توضيحى خواستند . گفتم حضرت و الا آنقدر پول ندهد و تملق نگويد تا آنقدر براى او غلو نكنند و تعريفات بىمعنى نكنند ، و الا من و همهء شما و تمام خلق ايران خصوصا اهل اصفهان ايشان را خوب مىشناسيم كه خداوندگار استبداد مىباشند و الان هم به اين لباس بيرون آمده‌اند كه افواج اصفهان بلكه حكومت آنجا را هم بگيرند ، [ به 
  ] دهات و املاكى كه به ظلم و ستم و غصب متملك شده‌اند كسى ادعا و تظلمى نكند . حضرات وحشتى از كلمات من كرده كه ما فوق آن متصور نيست . بلى حالا حضرت و الا را بواسطهء تقديماتى كه داده فرشته و ملائكه و روح القدس مىدانند . اما اين ظن و گمان يا يقين تا وقت و موقعى است كه وجوهات بريّه تحليل نرفته باشد . هر وقت از هضم رابع گذشت باز همان ظالم ، همان بدكار ، همان مستبد ، همان خونخوار آدم‌كش است كه زنها را جلوى سگهاى « بول داگ » « 1 » مىانداخت و از تكه‌تكه كردن آنها لذتها برده قاه‌قاه خنده مىكرد و يكى از تعيشات حضرت و الا در موقع دماغ چاقى بود . به قدر موى سرش آدم كشته ، ظلم و بيدادش از نمرود و فرعون و حجاج گذشته بود .\r\nيكشنبه سلخ ذىقعدة الحرام - ديشب ساعت سه از خانهء عماد السلطنه آدمى آمد كه ابو النصر ميرزا احوال ندارد شما بيائيد . چون دير وقت بود كاغذى براى پريوش خانم نوشتم حكيم بياورند . از خانمها كه آنجا نزديك هستند يكى را خبر كند . اما خيلى مشوش شدم مبادا براى خود پريوش و حور العين دختر خودم كه اغلب آنجاست حادثه رخ داده ، به اسم آن طفل خواسته باشند مرا خبر كنند . تا صبح به زحمت خوابم برد .\r\nبلافاصله بعد از نماز پياده با تقى آنجا رفتم . معلوم شد همان ابو النصر طفل نه ماهه بيچاره ديروز غروب حالش به هم خورده يك ساعت از شب رفته بدرود زندگانى مىكند .\r\nهمان شب امامزاده يحيى ( ع ) برده امروز صبح در ايوان جلوى حرم دفن شد . هيچ آقاى عماد السلطنه اين پسر را نديده . بسيار پسر خوش‌بنيهء چاق ملوسى بود . در اين نه ماه يك\r\n\r\n\r\n","description":"","footnote":"\r\n( 1 ) - از سگهاى مشهور در انگليس .\r\n","page_name":" 1896 ","page_number":148},
  {"content":"\r\n\r\nشب تب كرده صاحب مزاج خوبى بود . ماه طلعت مادرش حالت خرابى داشت . يك درجه از او كمتر حور العين بود .\r\nاز روزى كه آقاى عماد السلطنه رفته تمام كارش ، خانه‌اش سپرده [ به 
  ] من است . من هم زيادتر از كارهاى خودم مواظبت دارم . بسيار بسيار اين واقعهء ناگوار و خيلى اسباب غصهء من شد . خداوند عمر باقىماندگان را زياد كند . ناهار آنجا ماندم . چهار ساعت به غروب مانده منزل آمدم . فرخ ميرزا هم خبر شده بود . اين هم علاوه ناخوشى او شد .\r\nاگرچه از يك مادر نيستند اما انسى گرفته بود .\r\n\r\nسرانجام توپخانه\r\nدو سه نمره روزنامه آورده بودند سواد تلگرافات كه از ولايات به مجلس و شيخ فضل الله شده متصل چاپ مىكنند . حقيقة . . . صحيح هم نبود بعد از آن همه اقامت حضرت عبد العظيم ( ع ) و آن تفصيلات مجددا اين حركت را بكند . ملا محمد آملى و حاجى آخوند و آقا سيد ابو طالب زنجانى و آقا سيد محمد پسر مرحوم آقا سيد على اكبر هم . . . بسيار از آنها هم تكذيب مىكنند .\r\nبلى اين حركت اخير در ميدان و جمعيت داشها ، خوردن عرق ، كشتن آدم بد بود . اما رسيدگى نكردن به مطالب اينها و حاضر نشدن براى مذاكره و مباحثه و طفرهء آن هم هر عاقل بايد بداند كه خوب نبود .\r\n\r\nفرمانفرما در كردستان\r\nسه‌شنبه دوم - دو كاغذ براى آقاى عماد السلطنه و يكى براى شاهزاده ركن الدوله نوشتم . آقا هم بسيار كنجكاو است براى فوت ناگهانى اين طفل . حالا مباحثات خواهيم داشت . هوا سرد شد و چند دانه برف هم آمد . چند تلگراف از فرمانفرما در روزنامه بود كه از مياندوآب كرده مىخواهد سمت صاين‌قلعه برود و عثمانيها مىگويند عشاير وحشت دارند باعث نزاع مىشود ، مسئوليت با شماست . آقاى عماد السلطنه نوشته بودند كارى از فرمانفرما در آذربايجان خصوصا تبريز پيشرفت نداشت . به اين بهانه خودش را خارج كرد . يا قهرا تبريز منظم مىشود و براى او در اين صفحه از صلح يا جنگ افتخارى حاصل مىشود ، يا اغتشاش در تبريز باقى [ مىماند و 
  ] حضرت و الا هم در اين جاها معطل شده استعفائى از روى نيك‌نامى و قاعده مىكند . در هر صورت كارى خواهد كرد كه بدنام و فرارى و بىعرضهء قلم نرود .\r\n\r\n","description":"","footnote":"","page_name":" 1897 ","page_number":149},
  {"content":"\r\n\r\n\r\nورود علاء الدوله و معين الدوله\r\nعلاء الدوله و معين الدوله شب وارد شدند . روز بعد مجلس رفته همه وكلا تبريك ورود و تهنيت گفتند . انجمنها ديدن كردند . يال و دم همه را بوسيده بود . از امشب مشغول تدارك ديگرى مىشود . « انجمن اكابر » هم كه به كلى برهم خورده است . علاء الدوله هم در افساد كم از آقا سيد جمال نيست .\r\n\r\nاعتراضات شيخ فضل الله\r\nديروز حاجى امير الدوله منزل من آمده بود . در سنگلج منزل دارد و با شيخ سابقهء آشنائى . او مىگفت شيخ را ملاقات [ كرده 
  ] شكايت زياد اولا از شاه داشت و بعد هم مىگفت سند از سفراى روس و انگليس و عثمانى دارم كه بايد مجلسى با حضور آنها تشكيل داده شده مطالب ما تحقيق و رسيدگى شود . من حاضرم و دست‌بردار نيستم كه معلوم كنم اين مجلس نه مطابق شرع ماست نه موافق قوانين فرنگستان و مجلس بر خلاف هر دو رفتار كرده و قوانين موضوعه را يكان يكان خودش فسخ كرده . مثل اين كه براى استنطاق قتل اتابيك چند نفر را گرفتند و روز بعد مطابق قانون كه بىحكم محكمه و بىجهت بوده مرخص كردند و در اين چند شب دويست نفر از اين شهر گرفته چوب زده ، سياست كرده ، جلاى وطن داده ، بدون تحقيق و رسيدگى و حكم عدليه .\r\nعلاء الدوله را شاه بىجهت زد ، يا بىتقصير تبعيد كرد . آنها [ را 
  ] مراجعت دادند چرا .\r\nسعد الدوله را هم بىتحقيق و بىرسيدگى در عدليه تبعيد كردند . ده بيست فقره از اين تفصيلات و بىقانونيها كه شده و معين كرده و ثبت نموده است . . . .\r\n\r\nجهانشاه خان افشار و اسعد الدوله\r\nمن زنانه از جاى موثقى شنيدم در پنج شب قبل از خانهء وكيل جهانشاه خان خمسه‌اى كه نزديك در مسجد حوض [ است و 
  ] تا خانهء آقا اندك مسافتى است خورجين آبدارى را مملو از كيسه‌هاى پول كرده و با قاطر چهار از شب رفته به خانهء آقا سيد عبد الله بردند و تحويل دادند . جهانشاه خان كه بيشتر دهات خمسه را چاپيده و با اسعد الدوله گفتگوها دارد احضار طهران شد . از دو طرف جمعيت آمده . من از سيد آقاجان مستعان ديوان زنجانى كه ديدن آمده بود و با جهانشاه خان همراه است شنيدم كه مشار اليه مبلغ زيادى پول همراه آورده كه پدر اسعد الدوله را بيرون بياورد . شيخ فضل اللّه يا ديگران . . .\r\nمىشنوند . . . علم و فضل شيخ هم كه بيشترست . . .\r\nرفعت السلطان امروز رفت ميرزا اسمعيل خان پسرش را نزد من گذاشت تا زخم\r\n\r\n","description":"","footnote":"","page_name":" 1898 ","page_number":150},
  {"content":"\r\n\r\nدماغش خوب شود . فعلا خانهء من مريضخانه شده است .\r\nجماعتى مفسد از دو طرف فايده برده و مبلغها منتفع شده‌اند ، ممكن نيست بگذارند طرفين اصلاح كرده همراه شوند و مردم بيچاره از اين كشمكش خلاص . روزبه‌روز هم بدتر مىشود . اين چند شعر مناسب اين موقع است .\r\n كاروانى همى از رى به سوى دسكره شد * آب پيش آمد و مردم همه بر قنطره شد\r\nگلهء دزدان از دور بديدند چو آن * هر يكى زيشان گفتى كه يك قسوره شد\r\nآنچه دزدان را مىآمد بردند تمام * بدكسى نيز كه با دزد همى يكسره شد\r\nرهروى بود در آن راه درم يافت بسى * چون توانگر شد گوئى سخنش نادره شد\r\nگر بپرسيدند او را ، همه‌اش بود جواب * كاروانى زده شد كار گروهى سره « 1 » شد \r\n\r\nاملاك حاجى ميرزا آقاسى\r\nپنجشنبه چهارم ذيحجة الحرام - صبح شاهزاده ملك‌آرا ، عميد الدوله ، شعاع الدين ميرزا و نظم الدوله شوهر عفت الدوله اينجا آمدند . مذاكرات زياد در باب املاك حاجى ميرزا آقاسى شد . آخر الامر قرار شد در خانهء ظهير الدوله اولاد ناصر الدين شاه هم جمع شده اقدامات لازمه بشود .\r\n\r\nمعتضد ديوان رئيس نظميه\r\nرضا بالاى معتضد ديوان رئيس نظميه شده . اين رضا بالا خوشگل و از لوطيهاى تبريز بود . با ناصر الدولهء مرحوم كرمان رفت . مدتها آنجا و بعد هم در طهران و كرمان مستخدم همان خانواده [ بود 
  ] . ظفر السلطنه هم در كرمان او را شناخته مىگويند پول زيادى گرفته رئيس نظميه كرده است . اما آن وقتها كه زرنگ بود وافور نمىكشيد حالا مفصلا مشغول است . من در چند مجلس قمار سال گذشته او را ديدم . بسيار خوب قمار مىكند . صاحب پول و اهل معامله هم هست . جماعتى از داشها را گرفته‌اند .\r\n\r\nقتل ارباب فريدون\r\nاما واقعهء ناگوارى كه پريشب رخ داده قتل ارباب فريدون زردشتى عامل تجارتخانهء جهانيان است كه برادرش را چند ماه قبل در يزد كشته‌اند و خودش را پريشب طهران .\r\nخانهء اين ارباب نزديك باغ جنت گلشن [ است 
  ] كه حالا ( مرحوم ) و خانه ساخته‌اند . در خيابان اميريه است . يازده نفر مسلح شب آنجا رفته نوكر ايرانى او را گرفته در راه شير « 2 »\r\n\r\n\r\n","description":"","footnote":"\r\n( 1 ) - در اصل يله .\r\n( 2 ) - مراد پله‌كان آب‌انبار است ( مسعود سالور )\r\n","page_name":" 1899 ","page_number":151},
  {"content":"\r\n\r\nحبس كرده و يك نفر با ششلول ايستاده كه صدا نكند . بعد داخل اطاق شده خودش را كشته زنش را زخم زده پانصد تومان اسكناس از جيب او درآورده ، جعبهء چرخ خياطى را هم به گمان جعبهء پول با دو لحاف برداشته و رفته‌اند . از قرارى كه مىگويند سه روز قبل به مشار اليه كتبا اطلاع داده بودند كه سه هزار تومان به گاريخانهء عسكر روانه كن و الا منتظر قتل خودت باش . با جماعتى از تجار شور كرده آنها صلاح نديده‌اند [ بدهد 
  ] . اين بود كه به مجازات رسانيدند و اين مسئله بسيار باعث وحشت تجار و كسبه شده است .\r\n\r\nالموت\r\nبعد از ناهار حضرت و الا درب خانه رفتند . مراجعت شرفياب شدم . فرمودند اطاق شاه خلوت بود . نشستم باز از الموت جويا شدند . عرض كردم افخم الدوله با عميد الملك اصلاحى كرده نتيجه را بعد از ختم عمل عرض مىكنم . بعد از عماد السلطنه و حكومت او در سراب استفسار فرمودند كه آنجاها را خوب گردش كرده و علاقهء من بيشتر در آن حدود است . از علاقهء خودم و آنچه از شاه مبرور رسيده سالى دويست و پنجاه هزار تومان بايد به من برسد . پارسال پنجاه هزار تومان [ رسيد 
  ] و امسال معلوم نيست دينارى عايد شود . هرچه به حضرت و الا مىخواستيم حالى كنيم همه كس مثل شما بلكه بدتر از شماست ابدا قبول نمىفرمود . الحمد لله امروز از دو لب مبارك شاه شنيد كه املاك او به چه اندازه شلوغ است تا برسد به حضرت و الا .\r\n\r\nحرفهاى ظفر السلطنه\r\nبعد ممتاز الدوله وارد شده از جناب ظفر السلطنه وزير جنگ حاكم طهران عرض كرده بود . جماعتى كه حبس شده‌اند آقاى آقا سيد عبد الله فرموده‌اند در جلو خان مجلس تنبيه شوند . بعضى از وكلا صلاح نديده [ اند 
  ] كه مجلس مقدس و محترم است و نبايد اجراى سياست در آنجا بشود . در ميدان توپخانه تنبيه شوند . اما چاكر عرض مىكنم داش‌مشديها پيغام به من داده‌اند كه اگر آنها سياست شوند ما دمار از روزگار شما در مىآوريم ، چنين و چنان مىكنيم . پريشب ارباب فريدون را كشتند ، ديشب اول به خانهء جناب مشير الدوله وزير خارجه رفته قراول و آدمهاى ايشان برخاسته با زد و خورد و مرافعهء زياد مانع دخول آنها شده ، از آنجا به بانك استقراضى روس رفته تير و تفنگ خالى كرده مستحفظين آنها آماده بوده نگذاشته‌اند داخل شوند . با اين ترتيب چاكر استعفا دادم و نمىتوانم حكومت طهران را بكنم و مسئول واقع شوم . شاه فرموده بودند برو بگو همه وزراء بيايند تا قرارى داده شود . بعد فرموده بودند در ظرف اين مدت در آذربايجان به قدر سى هزار نفر مقتول [ شده‌اند 
  ] و به قدر شش كرور خسارت مالى به آنها وارد شده .\r\n\r\n","description":"","footnote":"","page_name":" 1900 ","page_number":152},
  {"content":"\r\n\r\n\r\nحرفهاى محمد على شاه\r\nبعضى صحبتها هم فرموده بودند كه امر اكيد و بعد وصيت پدرانه و خواهش حضرت و الا مانع درج آن مىشود . چون قول داده‌ام نمىنويسم . اما شايد موقعى به دست بيايد كه ترك وصيت كنم .\r\n\r\nمجمع قاجار و مشق نظامى\r\nعصر « مجمع قاجار » رفتم . ماشاء الله شاگردها خوب تحصيل كرده مشق نظامى آنها حقيقة تعريف داشت . شاهزاده كمال الدوله و معاون نظام كه از قاجاريه و اول با علم باسواد اين عهدند خوب مواظبت دارند . تعجب در اين است كه اغلب شاهزادگان و قاجاريه و حال آن‌كه فعلا اين مدرسه مجانى است اطفال خود را روانه نمىكنند . عدهء شاگرد ناقص و كم است . من چون خودم نظامى [ ام 
  ] و مشق نظام بسيار كرده‌ام از مشق نظامى آنها لذت بردم و بيشتر از همه مشعوف بودم . دو پسر كوچك فخر الملك و عباس ميرزا پسر مرحوم محمد حسن ميرزا آنجا بودند . از هر سهء آنها كمال الدوله نهايت رضايت را داشت . برعكس پسر مؤيد السلطنه كه از همه شيطان‌تر است . فرخ ميرزا بواسطهء ناخوشى معرفى شده اما نمىرود . هر شب در اين خصوص مرافعه دارم .\r\nدوشنبه دهم ذى الحجه - صبح ملك‌آرا تشريف آوردند ، ناهار ماندند و عريضه‌اى نوشته حضرت و الا مهر كردند . قرار شد ببرند ديگران هم يا مهر كنند يا ارث خود را مصالحه كنند .\r\n\r\nمذاكرات صلح\r\nامروز رئيس مجلس با جمعى از وكلا و عضد الملك و وزير دربار در قصر ابيض هستند . ناهار هم آنجا مىباشند . مذاكرات صلح حقيقى در ميان مجلس و دربار است .\r\nگفتند شاهزاده شعاع السلطنه هم هستند . اميدواريم اصلاح باطنى شود .\r\n\r\nاخبار ساوجبلاغ و فرمانفرما\r\nپريروز تلگرافى در روزنامه از ساويچ‌بلاغ درج بود كه فرمانفرما با همه موانع و تهديد فريق پاشا وارد شده . بايزيد كه يزيد پاشا گويا از طرف عثمانى شده باشد فرار كرد . امروز تلگراف مجددى درج بود كه بايزيد پدرسوخته با سوار و جمعيت بسيارى مياندوآب را گرفته و ما بين فرمانفرما و اردوى او را جدائى انداخته كه فعلا فرمانفرما در محاصره و اردو بىسردار است . چهارصد نفر سوار قراپاپاق كه همراه فرمانفرما بوده فرار كرده و\r\n\r\n","description":"","footnote":"","page_name":" 1901 ","page_number":153},
  {"content":"\r\n\r\nخودشان را به عشاير رسانيده و تبعهء عثمانى شده‌اند . از اين تلگرافات و آنچه سابقا شده بود معلوم مىشود فرمانفرما غرور و تهور بى جا كرده با همان عده سوار زبدهء خود وارد ساويچ‌بلاغ شده غافل از اينكه خصم بيدار [ ست 
  ] و حيلهء ديگر مىكنند . اين اول سردار ماست .\r\nوزير جنگ و از صاحب‌منصبان اطريشى بوده . بىكنكاش و شوراى عسكريه همچو حركتى را ناشى مىشود . بدتر از همه اينجا شهرت دارد كه علاء الدوله آذربايجان مىرود و او معزول است . اين خبر هم آنجا برسد كارش تمام است . باز نوشته بود بانه و سقز را هم عثمانى گرفته ، در خانقين اردوى مفصلى حاضر كرده . با اين احوال خبر تلگرافى رسيده كه ديروز رئيس كميسيون عثمانى طاهر پاشا مهمان رئيس كميسيون ما محتشم السلطنه بوده و با كمال الفت و دوستى بوده‌اند . پس‌فردا هم سفير كبير عثمانى جهت جامعهء اسلاميه تبريك عيد خواهد آمد .\r\n\r\nانجمن فرهنگ\r\nسه ساعت به غروب مانده خانهء شعاع الدين ميرزا رفتم . اطاق سرد [ بود 
  ] خودش هم با وجود آن‌كه احضار كرده بود اندرون خواب بود . بعد از مدتى لرزيدن بيرون تشريف آورد با يك دامان عذرهاى بىمعنى . چاى خورده آراء به آن قرار گرفت « مجمع قاجار » رفته از آنجا به اتفاق عميد الدوله خانهء ظهير الدوله . پاكتى از « انجمن فرهنگ » قرائت كردند دو نفر نماينده خواسته بودند كه در آنجا براى امنيت شهر و بعضى مذاكرات مهم گفتگو كنند . اين انجمن فرهنگ از « اتوديان » « 1 » هاى شهر كه شاگردهاى تحصيل كرده باشند منعقد [ شده است 
  ] و درس مجانى هم مىدهند . ساعت چهار به غروب مانده وعده خواسته بودند ، يك ساعت به غروب مانده رسيده بود .\r\n\r\nامنيت\r\nامير الامرا آمد . او چون در چند انجمن عضويت دارد ( زيرا يك انجمن و يك وزارت داخله براى حرف زدن و كار كردن او كافى نيست ) مىگفت مىخواهند مجلس را ملزم كنند كه از وزير داخله و وزير جنگ التزام به مدت معين گرفته شود كه اگر امنيت ندادند مجازات شوند و اين مسئله با حالت حاضرهء مملكت و شهرهاى ايران غير مقدور و غيرممكن است و هيچ وزيرى زير اين بار نمىرود . پليس نيست ، سرباز صحيح نيست .\r\nخود اين انجمنها هم از همه بيشتر شلوغ مىكنند . بدتر از همه مجازات و ترس هم از\r\n\r\n\r\n","description":"","footnote":"\r\n( 1 ) .  etudiant . \r\n","page_name":" 1902 ","page_number":154},
  {"content":"\r\n\r\nميان رفته . هيچ‌كس از هيچ‌چيز واهمه ندارد .\r\n\r\nوضع مجلس - مستشار الدوله\r\nباز او مىگفت وكلاى مجلس دو تيره شده‌اند . جماعتى مفسد و بىدين كه خود را به لباس وكالت بيرون آورده‌اند . ميل داشتند در آن موقع هنگامهء ميدان توپخانه آنچه ممكن است صورت بدهند . پارتى ضد آنها كه رئيس هم از آن جمله است مانع شده هرطور بود به ملايمت و مسالمت كار را از پيش بردند . چون مقصود حضرات انجام نگرفت و ظاهرا و رسما نمىتوانند ايرادى گرفته رئيس را مجبور به استعفا كنند حالا جدا مشغول اسباب‌چينيهاى ديگرند و بعضى انجمنها را هم با خود يار كرده [ اند 
  ] كه رئيس را معزول و مستشار الدوله وكيل آذربايجان را به جاى او نصب كنند . انجمنهاى ديگر اين مسئله را ملتفت شده اولا ميل دارند طرفين را صلح بدهند . ثانيا اگر نشود وكلاى مفسد را خارج نمايند و جان همه را آسوده . امناى « مجمع قاجار » هم صلاح در ابقاى رئيس حاليه ديده [ اند 
  ] با وجود بيطرفى قرار شد اقدامات لازمه بشود .\r\n\r\nحكام ولايات\r\nچند روز بود ظل السلطان را حاكم فارس مىگفتند ، در صورتى كه صاحب اختيار چند روز است حركت كرده . امروز معلوم شد باز به خود صاحب اختيار دادند . شاهزاده را نخواستند . كرمان هنوز بىحاكم است . تلگرافى هم از شيراز رسيده است كه ما بين دو طايفه صلح شده آشتى كرده‌اند ( مثل صلح علاء الدوله با مجلس و باز مثل صلح علاء الدوله با شاه ) .\r\n\r\nسعد الدوله در سفارت هلند\r\nسعد الدوله در سفارت هلند نشسته و مىگويد مطابق اصل چندم قانون اساسى كسى حق اخراج مرا ندارد مگر به حكم قانون و محاكمه . من هم حاضرم . حاضر شويد و محاكمه شويم . اقبال الدوله را هم مجلس پيغام داد برود . او هم همين جواب را به ضميمهء چند فحش داده . چنانچه ظل السلطان هم همين جواب را با ششلول به ناظم السلطنه فرستادهء شاه داد و علاء الدوله و معين الدوله مراجعت كردند . حالا مجلس نزديك است قوانين موضوعهء خود [ را 
  ] كه فقط ترجمه و مخالف حالت حاضره است نسخ كند . . .\r\n\r\nمشروطه\r\nحكماى فرنگستان اين قوانين را دانه دانه و ماده به ماده جارى كردند ، چنانچه همه\r\n\r\n","description":"","footnote":"","page_name":" 1903 ","page_number":155},
  {"content":"\r\n\r\nكس مىداند . اما عقلاى مملكت ما اولا لفظ « مشروطه » را باعث علم ، ثروت ، آبادى و غيره غيره دانستند . باز ذلت شاه و قدرت خود را باعث همه‌چيز و همين‌قدر كه قوانين فرانسه يا دولت ديگر را ترجمه كرده و به صحهء شاه رسانيده چاپ كرده به مردم دادند تمام كارها درست و اصلاح مىشود . كسى نمىگويد اين قوانين بد است ، اما هر ماده‌اى موقعى داشت كه انتشار بدهند . نه آن‌كه يك مرتبه روى مردم را باز كرده مملكت را هر كه هركه و هرج‌ومرج كنند . هركه ظلم مىكند مطابق قانون اساسى است ، هركه مال مردم را نمىدهد موافق اصل صد و دوم قانون اساسى است و قس على هذا . امروز در مملكت ما نمىشود گفت هيچ كس را بدون حكم محكمه به وزارت‌خانه‌اى حاضر كرد .\r\nامروز نمىشود گفت داخل خانهء كسى نمىشود شد . امروز ممكن نيست چاپ كرد .\r\nاحدى را نمىشود مجبور به اقامت جائى يا تبعيد به جاى ديگر كرد ، صنيع حضرت را بايد به خانه‌اش رفت و گرفت . اقبال الدوله را زنجير كرده بيرون كرد . غير آن باشد همين است كه مىبينيم . يك سال و نيم است پدر مردم درآمده ، مايملك مردم رفته ، دادوستد بسته شده ، به چه اندازه آدم كشته شده ، به چه اندازه خسارت وارد گرديد . عثمانى و روس و انگليس هم دهان باز كرده مشغول بلعيدن ما هستند .\r\nديروز دربخانه بودم شاه با سفير روس دو ساعت تمام خلوت كرد و فقط يك نفر مترجم سفارت ثالث بود .\r\nبارى افخم الدوله در قزوين عضو « انجمن مجاهدين » شده يك تومان قيمت بليت و ده تومان دخوليهء ساليانه داده است . در يك انجمن ديگر هم عضو شده . حالا مگر به قوت و قدرت آنها كارى صورت بدهد . من هم از طهران چند مكتوب براى اشرار الموت نوشته اطمينان دادم شما دست برداريد ما هم از تقصير شما مىگذريم . تا اين اندازه بس بود . حالا اين كاغذجات من اسباب تغير حاجى آقا نشود خوب است .\r\n\r\nعميد الملك حسابى\r\nچهارشنبه دهم - عيد اضحى و روز مبارك ميمونى است . صبح كه بيرون رفتم بنان همايون و ميرزا محمد حسين خان آمده بودند . ماشاء الله محمد حسين خان « 1 » از اغلب تربيت‌شدگان اروپ ما بهتر تحصيل كرده . الان هم به شدت مشغول است . جوانان ما رو به تربيت و تحصيل علم‌اند . با وجود نداشتن مدارس و مكاتب و كتاب به زبان فارسى تا حال هم كه محصلين ما نتيجه از علم و تحصيل خود نبرده‌اند مگر انشاء الله من‌بعد ببرند .\r\n\r\n\r\n","description":"","footnote":"\r\n( 1 ) - محمد حسين خان حسابى عميد الملك همشيره‌زاده مؤلف ( مسعود سالور ) .\r\n","page_name":" 1904 ","page_number":156},
  {"content":"\r\n\r\nبنان همايون از وقتى كه از خدمت حضرت و الا بيرون آمده نزد وزير دربار حاليه است . از دربخانه اطلاعات صحيح دارد .\r\n\r\nقسم سوم شاه\r\nروز دوشنبهء گذشته شاه قسم ثالثى خورده وكلا قدرى التماس كرده‌اند و قدرى از اوضاع مملكت واضح و آشكار عرض كرده‌اند . شاه هم فرمايشات زياد و نصيحت بسيار فرموده . تمام گذشته را طرفين فراموش كرده عقد اتحاد تام تمامى بسته شد . همه مردم اميدوارند امورات اصلاح شود . وكلا هم تعهد كرده‌اند مجلس را منقح كرده مفسدين را خارج كنند . اين زحمات را جناب عضد الملك كشيدند و الحق حق بزرگى به گردن همه خواهند داشت .\r\n\r\nصنيع حضرت\r\nصنيع حضرت را هم پريشب در خانهء پدرزنش محلهء دروازه قزوين گرفته با جمعى ديگر كه وزير جنگ صراحة فرموده است دو نفر از قاتلين ارباب فريدون داخل آنها و شناخته شده است ، اما اسم و رسم آنها گفته نمىشود تا سايرين هم دستگير شوند . اين اشخاص كه متصل دستگير و حبس مىشوند همه را به رقعهء دعوت و تقديم تنخواه فريب داده در ميدان جمع كرده بودند . بعضى از آنها زير چوب فرياد كرده بودند ما بر حسب وعدهء شما و احضار شما و نويد شما حاضر شديم حالا بايد چوب هم بخوريم .\r\n\r\nسلام - شتر قربانى\r\nبارى پنج ساعت و نيم از دسته گذشته بود دربخانه رفتم . شهرت داشت شتر قربانى را در ميدان توپخانه ذبح مىكنند . اما معلوم شد از قرار معمول همه ساله همان جلوى بهارستان و نگارستان ذبح شده است . به محض ورود من شعاع الدين ميرزا رسيد . گفتيم قبل از سلام شرفياب شويم بهتر است . وقتى به اطاق برليان رسيديم كه جمعيت بيرون مىآمد داخل اطاق شديم . فقط ظهير الدوله ، علاء السلطنه ، مستوفى الممالك ، ناصر السلطنه بودند . شاه لباس مرواريد را پوشيده [ با 
  ] جيقهء درياى نور و شمشير تمام الماس . تا مرا ديد فرمود شاهزاده شما قزوين رفته بوديد . عرض كردم اخوى خانه‌زاد حاجى افخم الدوله رفته . فرمودند پس من اشتباه در لقب كردم . بعد نزديك من شده فرمودند ديروز شاهزاده آمده بود اما من مشغول نوشتن تلگرافات بودم آن‌طور كه بايد پذيرائى نشد ، يقين باز شكايت الموت را داشتند . جواب عرض كردم ديروز فقط براى زيارت آستان مقدس بود اما بله الموت هم منظم نمىشود . سرى تكان داده فرمودند\r\n\r\n","description":"","footnote":"","page_name":" 1905 ","page_number":157},
  {"content":"\r\n\r\nمثل همه‌جا ، چه بايد كرد . عرض كردم الموت را اين مرتبه حاكم قزوين مغشوش كرد .\r\nقبلهء عالم برگشت تيولات را محض آسايش رعايا تصويب فرمودند ، در الموت كه هميشه يك پيشخدمت ماهى سه تومانى مىرفت عميد الملك يك امير تومان صاحب افواج و سوار فرستاده است البته منظم نمىشود .\r\n\r\nسكوت علاء السلطنه\r\nاز من گذشته نزديك ظهير الدوله و ناصر السلطنه رفتند . فرمودند علاء السلطنه ( كه با مستوفى الممالك زيردست شعاع الدين ميرزا اين سمت اطاق ايستاده بودند ) عمل ساويج‌بلاغ را چه بايد كرد . مشار اليه مثل گاو ايستاده هيچ نگفت . بعد خود شاه فرمود سردار مقتدر يك شب مست كرده ساويج‌بلاغ را تخليه كرده ، با تمام استعداد بيرون آمده ، شب ديگر هم براى صد تومان مست كرده يك ده از كردها را چاپيده اين هنگامه برخاست . ناصر السلطنه عرض كرد يك شب هم در تبريز مست كرده ده هزار تومان با دو « لكات » توپ زد و باخت . باز شاه فرمود از فرمانفرما خيلى آدم كشته شده ، اين اكراد و عشاير خود ما اين قسم رفتار كنند خيلى بد است . حالا هم موقعى است كه نمىشود سردار مقتدر را تنبيه و سياستى كرد . گفتند سفير كبير عثمانى آمد ، بيرون آمديم . با كمال پرروئى مثل آن‌كه هيچ امرى واقع نشده داخل اطاق شاه شد و تبريك عيد گفت . . . « 1 »\r\n\r\nنايب السلطنه\r\nآقاى نايب السلطنه پائين پله برخوردند . خيلى احوال‌پرسى كردند و سلام به حضرت و الا رسانيدند . صدمه‌اى كه از اين آقا به من و عماد السلطنه بلكه تمام قاجاريه خورده از احدى نرسيده . جوانى را در خانهء اين مرد ضايع و پوچ كرديم . هى ميدان مشق برو ، هى اردو برو ، آخر هيچ . خصوصا در اين وزارت جنگ آخرش صد مرتبه قول داد كه سوار خواجه‌وند كه با عماد السلطنه بود و بىجهت گرفتند به شما مىدهم . بلكه چند مرتبه فرمود دادم و حكمش نوشته مىشود و نداد . اين حكايت مفصل است كاش به خودم تنها مىگفت . به مشير السلطنه ، فخر الملك كاغذ نوشته و حاضر است .\r\n\r\nصف سلام\r\nسلام منعقد شد . وزير جنگ كسى جز صاحب‌منصبان جزو همراه نداشت . فقط از تمام سردارها و محترمين مجد الدوله سر صف توپخانه و عليرضا خان گروسى در صف\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1906 ","page_number":158},
  {"content":"\r\n\r\nپياده‌نظام بود . وزير نظام و پسرش آجودانباشى كل نبودند . فرمان سلام را عميد نظام مصطفى خان قاجار كه از صاحب‌منصبان « كر » اطريشى است داد . گويا آجودانباشى بواسطهء حركاتى كه كرده خائف است و نمىآيد . وزير نظام تلخ هم شأنش اين نيست زير دست ظفر السلطنه بايستد .\r\nتا آخر كه دفيله كردند بودم زيرا با آصف الدوله كار داشتم . بعد معلوم شد مدتى است بيرون رفته ناچار بالاخانه رفتم . سر سفره بود . تا مرا ديد برخاسته تكليف كرد پهلوى خودش نشانيد . بسيار احترام كرد . بعد از ناهار با ساير وزرا برخاسته اطاق ديگر بروند مطلب خود [ را 
  ] كه تلگرافى براى عميد الملك براى نظم الموت و مراجعت حاجى افخم بود گفتم . جواب داد خودم الان تلگراف مىكنم و جواب آن را نزد شما مىفرستم . منزل آمدم كالسكه نشسته نظاميه رفتم . چشم عزيز الملوك به شدت درد گرفته الحمد لله امروز كمى بهتر بود . از آنجا خانهء ظفر السلطنه وزير جنگ رفتم . بعد منزل آمدم . باران هم عصر مىآمد . همه‌كس از اصلاح دولت و ملت مىگفت .\r\n\r\nصلح پرمنفعت\r\nمعلوم شد دويست و پنجاه هزار تومان پول نقد و پنج هزار خروار غله و پنج هزار خروار كاه هم پارلمنت علاوه بر آن يك كرور و پنج هزار خروار بر مقررى شاه افزود .\r\nپنجاه هزار تومان هم به حضرت وليعهد مقررى دادند . صلح پرمنفعت خوبى بوده و به اين مبلغ و مقدار مىارزيد .\r\n\r\nمقدار قربانى\r\nگوسفند قربانى را خيلى كم كرده بودند . ورثهء مرحوم احترام الدوله كه بچه‌هاى عماد السلطنه باشند دو رأس در اين سنوات اخير داشتند امسال زدند و براى حضرت و الا فقط دو رأس فرستادند . شاه مبرور همه كارها را ضايع كرده بود . در عهد ناصر الدين شاه فقط اين قسم تكلفات متعلق كسان نزديك شاه بود نه خارج . براى وزير دربار سى رأس ، براى امير بهادر و كسان او چهل رأس ، همين‌طور تمام خواص او گوسفند مىبردند و حال آن‌كه ابدا همچو معمولى در آن عهدها نبود .\r\n\r\nبلديه !\r\nجمعه 12 - از ديشب ساعت چهار تا يك ساعت به ظهر مانده باران ، بعد برف و باران ، بقول تركها « الاچارپو » تا غروب آمد . اغلب اطاقهاى ما كه به رسم قديم كاه‌گل است چكه كرد . كوچه و خيابانها گفتند معركه شده است . از اين بلديه ابدا چيزى\r\n\r\n","description":"","footnote":"","page_name":" 1907 ","page_number":159},
  {"content":"\r\n\r\nدستگير نشد . فقط مشغول مداخل مىباشند . تمام دخل حكومت طهران را امروز آنها مىكنند . در اين‌مدت از اقدامات آنها يك روز ديده شد كه سى چهل عمله با پارو راه انداخته گلهاى خيابان را گله گله جمع كردند كه دو ساعت بعد از آن باران آمده به جاى خود برد . تقريبا گوربه‌گور كردند . مزه اينجاست چندى است ادعاى مقررى مىكنند كه همانطور كه وكلاى مجلس مقررى گرفتند به ما هم بدهيد . قريب سى چهل هزار تومان هم كه از قديم براى ادارهء احتساب و چراغ خيابان داده مىشد امسال هم گرفته‌اند و خيابانها بىچراغ [ است 
  ] ، اگر هم دانه دانه باشد بىلوله و شيشه كه دود نفت همه را خفه مىكند . در صورتى كه چراغ برق هست و اغلب دكاكين با آن روشن است . مقالهء مفصلى با شعاع الدين ميرزا نوشته روانه كرديم مثل ساير مقالات كه ديگران دادند اثر نكرد .\r\n\r\nسالار الدوله\r\nعصر عيد وكلا شرفياب شدند . بعد از ناهار شاهزاده سالار الدوله كه در عشرت‌آباد محبوس بود مرخص شده و شرفياب شد . اين شاهزاده در عهد مظفر الدين شاه پدرش يك دفعه در لرستان ياغى شد اما زود اطاعت كرد و در به دو سلطنت برادرش كه باز حاكم آنجا بود ياغىگرى را از سر گرفته چند ماه خود را سلطان مستقل دانست . فرامين و دستخطها جارى كرد . حسام الملك همدانى و جناب ظهير الدوله با افواج همدان و نهاوند با داود خان كلهر و قشون چريك بسيار مأمور شدند . شكست خورده فرارا به قونسلگرى انگليس كرمانشاهان پناه برد . « 1 » ظهير الدوله متعاقب حضرت و الا آنجا رفته . دولت انگليس نگاه‌دارى نكرده حضرت و الا را تسليم كرد . مغلولا سيف الدوله به طهران آورد [ ه شد 
  ] . خانهء اتابيك بست نشست . چند روز قبل از قتل اتابيك او را عشرت‌آباد بردند و تاكنون محبوس بود . اين حكايت بسيار مفصل است و خيلى بامزه . چون موقع آن گذشته همين مختصر كفايت شد . در به دو امر تمام قروض دروغى شاهزاده را صد هزار تومان نقد مىدادند كه ساكت شود و قبول نكرد . از قضيهء مرخصى او اطلاع كامل ندارم .\r\nانشاء الله پس از تحصيل اطلاع متذكر مىشوم .\r\n\r\n\r\n","description":"","footnote":"\r\n( 1 ) - پنجاه تير توپ حضرت و الا در نهاوند به سپاه پادشاهى خالى كرد . اگر آن صاحب‌منصب توپخانه تمام را هوائى خالى نكرده بود و داود كلهر به كمك نرسيده بود كار حضرت و الا بالا مىگرفت . صاحب‌منصب بيچاره را شب حضرت و الا شكم پاره كرد شهيدش كرد و صبحش فرار فرار . در حقيقت آن فتح بواسطهء حق‌شناسى آن صاحب‌منصب و شجاعت داود و سوارهء كلهر شد . از قرارى كه امروز در روزنامه خواندم رحمت الله خان صاحب‌منصب مرحوم زنده است . لشكرنويسها براى بردن مواجب او را متوفى قلم دادند .\r\n( يادداشت در حاشيه از مؤلف )\r\n","page_name":" 1908 ","page_number":160},
  {"content":"\r\n\r\n\r\nشعر شيخ الرئيس\r\nاشعارى جناب شيخ الرئيس گفته چون بسيار خوب گفته مىنويسم :\r\n گر زدند اهريمنان از مكر و دستان راه شاه * عون يزدان برد شه را باز سوى شاهراه\r\nتا كه سوگند ملك چون صبح صادق تازه گشت * روز استبداديان چون روى زنگى شد سياه\r\nشاه آدم بود و از يك ترك اولى بازگشت * معدلت پرور شد و قانون‌طلب ، مشروطه‌خواه\r\n. . . از ما بهتران آن پيشواى مهتران * چون عزازيل است و هرگز برنگردد از گناه\r\nچون كه عفريتى به دربار سليمان راه يافت * خواست جولانگاه ديوان آن همايون بارگاه\r\nساخت در ميدان ارگ از بهر غولان ساز و برگ * مستبدين مست و بيدين ، پاى كوبان با رفاه\r\nروز ميدان كار مردان نايد از زن گرچه سخت * بر ميان خود كمربندد به سر بنهد كلاه\r\nحمله بلوائيان و حيلهء حلوائيان * لاجرم افزود مجلس را دو چندان عزّ و جاه\r\nشبهه‌اى مىرفت در بيدارى ايرانيان * شاهكار ملت از مردم ببرد اين اشتباه\r\nمجلس شوراى ملى را نگهبان ايزد است * صاحب عصر است اين كاخ مقدس را پناه\r\nچون نگهدارش محمد ، چون سپهدارش على * از جنود لم تردها اين معسكر را سپاه\r\nهركه با ملت پسندد ظلم و كين شلت يده * هركه را حب الوطن ايمان و دين روحى فداه \r\nحضرت شيخ جامع معقول و منقول است . كمالات او حد و حصر ندارد . فرانسه هم مىداند . سياحت بسيار كرده منبر مىرود و بسيار خوب موعظه مىكند . افسوس كه شاهزاده و بدبخت است . بعضيها هم گردن خودشان معظم‌له را متهم مىدانند . اواخر 1316 كه شيراز رفتم تا حال با حضرت شيخ ارادت مىورزم و بندگى دارم . آن‌وقت\r\n\r\n","description":"","footnote":"","page_name":" 1909 ","page_number":161},
  {"content":"\r\n\r\nشيراز بود ، بعد طهران آمد . بواسطهء كمالى كه دارد هرجا برود دشمن پيدا مىكند . مگر اين مشروطه مانع اخراج او از طهران بشود . فعلا جزو امناى « مجمع قاجار » است . خيلى هم ميل دارد به جاى ثقة السلطنه وكيل شاهزادگان شود . اما به همان جهت اتهام ملاحظه داريم مبادا پذيرفته نشود و اسباب زحمت گردد .\r\nهنوز جواب كاغذ حضرت و الا كه چهارشنبه 26 ذيقعده براى رئيس مجلس فرستاده شده نرسيده . از اين معلوم مىشود كه چقدر دفتر منظمى دارند كه جوابها به زودى مىرسد .\r\nيكشنبه 14 ذى الحجه - صبح حضرت و الا اندرون احضار فرمودند . پاكتى از افخم الدوله رسيده بود به تاريخ دهم كه با حاكم مرافعه كرده بهيچوجه اعتنا به احكام ندارد . خودم و اين سوار تا كى بمانيم . حالت حضرت و الا پس از قرائت عريضه معلوم است . من هم از دو سه جا اوقات تلخى دارم . يك ساعت مباحثات طول كشيد . نزديك بود به جاى نازك برسد . آخر كوتاه انداخته برخاستم . بعد از ناهار نسقچىباشى آمد مىگفت سوار خواجه‌وند را به من داده‌اند . اطلاعات تحصيل مىكرد . عذر خواستم كه دربخانه بايد بروم . او با حاجى صفر مشغول احوال‌پرسى كبوترها شده من رفتم .\r\nسابقا چون هميشه اين بالاخانه‌ها مسكن صدراعظم بود اطاق بزرگ جلوس مىكردند . حالا جمعيت كم است آصف الدوله آن اطاق را ترك كرده اطاق جنب او مىنشيند . چه كسها و چه روزها را در اين اطاق ديده‌ام . هر چيز دنيا اسباب عبرت است .\r\nاگر آدم عبرت بگيرد . . . « 1 » تا مرا ديده صحبت روز عيد يادش آمده به بنان السلطنه گفت تلگراف شاهزاده را بنويس كه به همان احكام كه شما حكومت مىكنيد و حاكم شديد به همان احكام مىگويند فلان را عزل و به خود حضرت و الا واگذار كن . عجب پسرهء ابلهى است . اطاق ديگر رفتم بنان السلطنه با چند نويسنده يك سمت اطاق روى زمين مقابل آنها [ نشسته 
  ] سه نويسنده روى صندلى و ميز تحريرى در مقابل . بعد كه از دبير الملك جويا شدم گفت آن صندلىنشينها اجزاء اداره ، ديگران اجزاء شخصى آصف الدوله هستند .\r\nتلگراف سختى نوشته تا مهر كردند طول كشيده خودم نزد دبير الملك براى ثبت بردم .\r\n\r\nحقوق اعضاء ادارات - گرو\r\nاين ادارات در طهران مختصر نظم و ترتيبى دارد اما هنوز مفصل نيست و به ولايات هم روانه نشده . همين طهران را مواجب نمىدهند و هر ماه دو سه مرتبه اجزاء ادارات\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1910 ","page_number":162},
  {"content":"\r\n\r\nداخله ، عدليه ، تجارت ، علوم « گرو » مىكنند . با وجود آن حقوق آنها معلوم نشده يعنى پول نيست و ندارند . فقط همان وزارت خارجه و گمرك و دفتر حقوق دارند و بس .\r\n\r\n« گرو » عمله‌جات\r\nچند روز هم هست عمله‌جات تراموه شهر « گرو » كرده‌اند . رئيس آنها هم لج كرده ابدا اعتنا ندارد . مردم در اين گل دچار زحمتى شده‌اند . اول « گرو » در ايران سال گذشته از اجزاء تلگراف‌خانه شروع شد و چون دفعهء اول بود و تلگراف هم اهميت داشت پس از چهار روز سى هزار تومان علاوه مقررى گرفته و چندين شرط هم با دولت كردند .\r\nديگران هم به همان طمع « گرو » مىكنند . اما آن منزلت اولى را ندارند ، پول هم نيست .\r\nسه ساعت تمام صدور اين تلگراف ، مهر و ثبت آن طول كشيد . يك ساعت نيم به غروب مانده آمده تقديم حضرت و الا داشتم .\r\n\r\nصلح شاه و ملت\r\nروزنامه‌جات خصوصا روزنامهء مجلس از اين صلح اخير تعريفات كرده شرح مفصلى از عضد الملك و شعاع السلطنه توصيف [ نوشته‌اند 
  ] . الحمد لله باز تمام اين كار بزرگ به دست يك شاهزادهء عالى مقام و يك قجر با احتشام صورت گرفت . تا ايران و سلطنت آن باقى است بايد ممنون قاجاريه باشند . فرمايشات شاه و جوابهاى حضرات بيشترش را درج كرده‌اند . چون اين روزنامه‌ها را همه‌كس نگاه مىدارد و كتاب مىكند باقى خواهد بود و به شرح آنها نمىپردازم . اما به عوض آن لب لباب اين مسئله و باعث اين صلح و اقبال شاه را به اين‌كار بطور صحت كه اين چند روزه تحقيق كرده و شايد آنها كه مىدانند ننوشته باشند ذكر مىكنم :\r\n\r\nمحمد على شاه و روسها\r\nشاه از ايام ولايت عهد با روسها خصوصيت داشت و آنها هميشه شاه را مطمئن كرده‌اند كه دولت روس با تمام قوه و قدرت براى اجراى فرمايشات شما حاضر است .\r\nاين مدت هم تمام پشت‌گرمى شاه به دولت روس بود و چند نفر مثل شاپشال و ديگران نوكر روس داشت كه ناصح مشفق و پيغام برو پيغام بيار بودند . چنانچه خود ما حدس مىزديم و بعضى از مردم مىگفتند حتى در چند « شب‌نامه » واضح نوشته بود كه شاه نوكر روس است و از روى دستور العمل آنها كار مىكند . اصلاح بين روس و انگليس به يك اندازه به عقلا معلوم كرد كه روس ديگر محتاج به همراهى شخص شاه نيست . با وجود آن ظاهر نداشتند تا حكايت ميدان توپخانه واقع شد . دولت روس هم مثل ساير\r\n\r\n","description":"","footnote":"","page_name":" 1911 ","page_number":163},
  {"content":"\r\n\r\nدول بيطرفى خود را ظاهر [ كرد 
  ] بلكه با ساير وزراى مختار همدست شده در جواب بيان نامهء مجلس همان را نوشت كه سفير انگليس يا آلمان نوشته بود . شاه اين دفعه ملتفت پلتيك روس شده آن بود كه كوتاه انداخته حضرات را متفرق كرد و قسم مجددى خورد و صلح واقع شد ( مفصل آن را نوشته‌ام ) . همان روز كه نوشتم شاه با سفير روس تنها به قدر دو ساعت خلوت كرد تمام صحبت شاه از نقض عهد و عدم همراهى روس بود . سفير روس هرقدر جوابهاى پلتيكى داده و طفره زده شاه قبول نكرده و متقاعد نشده . حالا يا صراحة سفير روس مىگويد يا خود شاه از سوق كلام استنباط مىكند نمىدانم كه سفير روس فقط مىتواند در موقع خطر جان شاه را حفظ نمايد ديگر به هيچ‌وجه ظاهرا حمايتى و همراهى نمىتواند بكند . اين يأس شاه پس از چندين سال اميدوارى به كمك و جانب‌دارى دولت روس باعث آن مىشود كه عضد الملك را خواسته ( اتفاقا شعاع السلطنه هم مىرسد و داخل صحبت مىشود ) و نزد سيدين سندين و بعضى از وكلاى عاقل مسلمان كاردان روانه مىكنند . آنها هم از خدا خواسته ، اسباب صلح اخير فراهم مىشود كه تفصيل آن را نوشتم .\r\n\r\nآرزوها\r\nاميدوارم روزبه‌روز بر قوت و شوكت و اعتبار ايران افزوده شده روزى بشود كه قفقازيهء روس و تركستان روس و اغلب افغانستان و بيشتر عراق عرب ضميمهء ايران شده و نفوذ و پلتيك ايران دولت انگليس را در هندوستان دچار زحمات و مشقات زياد نموده باشد ، آمين يا رب العالمين .\r\nاهل پلتيك و علم مىدانند كه اين ممالك همان ساعت كه دولت ما مشروطهء صحيح و قانونى شود آنى و دقيقه‌اى قرار و آرام نگرفته چنان بلوا و شورشى در آنجا بشود كه بزرگترين دولت روى زمين از عهدهء نظم و نسق آنجا برنيامده . مكرر نوشته‌ام تا شاه يدا و لسانا با تمام قوه و قدرت با رعاياى خود همراهى نكنند كار ايران سروسامانى نخواهد گرفت . پس از آن‌كه همراهى كرد بسيار بسيار اميدوارم كه مقاصد ما به زودى عمل بيايد .\r\nالحمد لله امروز شاه ما همراه شده ساعى و جاهد است كه كارها ترتيب و نظمى گرفته مقاصد مفسدين به عمل نيامده اين مشت رعيت آسوده شوند .\r\n\r\nموانع پيشرفت\r\nبه سرعت برق دولت ما پس از اين اتحاد ترقى مىكرد اگر يكى دو مانع در مقابل نداشتيم : يكى صلح روس و انگليس است كه حتى المقدور نمىگذارند . ديگرى نداشتن پول است كه براى هر كار پول لازم است و كارخانهء تمدن و ترقى ما بواسطهء نداشتن\r\n\r\n","description":"","footnote":"","page_name":" 1912 ","page_number":164},
  {"content":"\r\n\r\nذوغال خوابيده . سيمى كه در مقابل آن دو تا اهميتش كمتر است اضافه كردن دو اصل به قانون اساسى يكى آزادى . . . ، ديگرى مساوات حقوق تا اين بابى [ ها 
  ] و لا مذهبهاى مملكت آرام و ساكت شده دست از فساد و فتنه بردارند و به دست خود مملكت را براى همين دو مسئله به دست اجانب ندهند . اميدواريم همانطور كه خداوند آن گره بزرگ را گشود صاحب شريعت هم كمك نموده اين سه مشكل را حل نمايد .\r\n* * * لله الحمد اين جلد روزنامهء من با بشارت و خرمى اختتام مىيابد و اميدوارم مجلد ديگر خواننده را بيشتر از پيشرفت كارها و اصلاح مفاسد شاد و خرم كند ، بمنه و كرمه .\r\nعين السلطنه قهرمان قاجار - طهران\r\nغلطگيرى چاپخانه‌اى در برنت وود ( لوس آنجلس ) به پايان رسيد - بيستم فروردين 1375 - ايرج افشار\r\n\r\n","description":"","footnote":"","page_name":" 1913 ","page_number":165},
  {"content":"\r\n . \r\n","description":"","footnote":"","page_name":" 1914 ","page_number":166},
  {"content":"\r\n\r\n\r\nجلد دوم دوران حكومت مشروطه از 21 ذى الحجهء 1325 تا سيم جمادى الثانيهء 1326\r\n\r\n","description":"","footnote":"","page_name":" 1915 ","page_number":167},
  {"content":"\r\n . \r\n","description":"","footnote":"","page_name":" 1916 ","page_number":168},
  {"content":"\r\n\r\nبسم اللّه الرحمن الرحيم يكشنبه بيست و يكم شهر ذى الحجة الحرام 1325 هجرى - 26 ژانويه سنهء 1908 - پنجم درجه دلو .\r\n\r\nاملاك حاجى\r\nعريضه‌اى كه به خاكپاى مبارك در باب املاك مرحوم حاجى عرض شده بود به مهر اغلبى رسيده و حاضر شده بود ، فقط ناتمامى آن مهر حضرت و الا ظل السلطان و نايب السلطنه بود . ديروز حضرت و الا به اتفاق شاهزاده عميد الدوله خبر كرده و اميريه خدمت آقا رفتند . در اندرون پذيرائى كرده نهايت احترام را به حضرت و الا نموده بود .\r\nبعد از عنوان مسئله و صحبت زياد كه از كم‌وكيف كار مسبوق گرديده بىاندازه پسنديده و قول داده بود كه با تمام قوا براى اجراى اين مطلب حاضر باشد و آنچه از دستش برآيد كوتاهى نكند ، حتى قول داده بود كه اصل هبه‌نامه را هم از شاه گرفته به ما بدهد ، عريضه را جوف پاكتى گذاشته پشت آن شرحى به خاكپاى مبارك عرض كرد و اين‌طور صلاح ديدند كه خود حضرت و الا عريضه را ببرد نه عضد الملك . به حضرت و الا فرموده بودند شما از همه بزرگتر ، پيرمردتر ، در حقيقت پدر همهء ما هستيد . علت ندارد ديگرى حامل عرض حال آنها باشد . اگر ده مرتبه هم برويد براى انجام اين كار باز كم است . در ضمن بعضى دستورالعملها و صحبتها هم داشته بود .\r\nبارى امروز از صبح شاهزاده ملك‌آرا و عميد الدوله اينجا آمدند . اتفاقا از كشمرزهم بيست عدد مرغ كشته آورده بودند پلوى مفصلى دادم [ پختند 
  ] با سه دانه مرغ . ما فعلا برهنه خوشحال و به خيال رسيدن به حق خود خوشحاليم . شايد خداوند اين املاك را براى اين روز بينوائى ما وراث ذخيره نگاه داشته بود .\r\n\r\n","description":"","footnote":"","page_name":" 1917 ","page_number":169},
  {"content":"\r\n\r\nبعد از ناهار باز عميد الدوله را با حضرت و الا به كالسكه نشانيده دربخانه روانه داشتيم . زودتر از آنچه تصور مىكرديم مراجعت كردند . بعد از مدتى تحمل كه دلهاى ما را آب كرد حضرت و الا عريضه را از بغل بيرون آوردند كه در صدر عريضه شاه به وزارت عدليه رجوع فرموده بودند . بسيار خوشحال شديم كه الحمد لله از اين مرحله با آن تفصيلات كه لقمان الممالك مىگفت گذشتيم . تا حال غاصب و مانع دو پادشاه ما بودند الحمد لله كه اين مانع از بين رفت . . . « 1 »\r\nتفصيل شرفيابى را اين‌طور عميد الدوله بيان كرد كه شاه در اطاق برليان با حضور حشمت الدوله مشغول كاغذخوانى بود . تا به اطاق اول وارد شديم ناظم خلوت عرض كرده احضار شديم . شاه به شاهزاده فرمودند بسم الله . حضرت و الا عوض نشستن عريضه را تقديم كردند و عرض كردند قربان اين املاك ملك سلاطين گذشته نيست . از صفويه و كريم خان . . . « 2 » [ املاكى است كه 
  ] حاجى ميرزا آقاسى به محمد شاه مرحوم پدر تاجدارم مصالحهء شرعى نموده . اين ورثهء فقير بىچيز شده‌اند قبلهء عالم و چاكر را راحت نمىگذارند . ديوانخانهء عدليه محض احقاق حق مردم است به آنجا رجوع فرمائيد حق دارند حكم مىكنند . ندارند حكم نمىكنند . قبلهء عالم احقاق حقى فرموده‌اند اين املاك كه فعلا تماما به دست ديگران است ، به مالك حقيقى خود برسد براى دولت و ملت چه ضررى دارد . شاه عريضه را گرفتند و حضرت و الا نشست . درست پشت رو و تمام امهار را ملاحظه فرموده ( حتى به دقت تمام ) بعد قلم برداشته دستخط فرمودند .\r\n\r\nيافت‌آباد فرمانفرما\r\nهمان ساعت حشمت الدوله از من پرسيد پس يافت‌آباد فرمانفرما چه مىشود . تا خواستم جواب بدهم شاه پرسيد چه گفتيد ؟ من عرض كردم عيال فرمانفرما خودش جزو اولاد مظفر الدين شاه مبرور از ورثه است . اگر يافت‌آباد سهم او شد مىبرد ، و الا علت ندارد ملك ديگرى را فرمانفرما ببرد و بخورد . شاه فرمودند صحيح مىگويد . اين يافت‌آباد دو فرسنگى طهران يكى از املاك معتبر حاجى است كه فرمانفرما از مظفر الدين شاه گرفت . در صورتى كه هزار خروار ضبط آنجا بود به يك خروار و ده تومان بخشيده و ماليات آن برقرار شد .\r\nنير الدوله تمام املاك نيشابور مرحوم حاجى را به هيجده هزار تومان در صدارت امين الدوله از مظفر الدين شاه خريد . خدا مىداند سالى دويست هزار تومان از آنجا مىبرد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - دو سه كلمه پاره شده است .\r\n","page_name":" 1918 ","page_number":170},
  {"content":"\r\n\r\nبارى تفصيل را خدمت آقاى نايب السلطنه حضرت و الا نوشت و حالا بايد مقدمات عرض و رفتن ديوانخانه را فراهم كرد . كار بزرگى است و مخارج زياد لازم دارد با دوندگى فراوان [ و 
  ] يك جد و جهد و همت مردانه . اميدوارم خداوند خودش اسباب آن را به سهولت فراهم كند و حق ما به ما برسد .\r\n\r\nشلوغى تبريز - گريخته‌هاى قفقاز\r\nشهر تبريز شلوغ شده . محلهء دوچى با محلهء پائين نزاع دارند . مجاهدين آن از حبس گريخته‌هاى قفقازيه با اهل شهر زدوخورد دارند . هفت نفر مرد ، يك نفر زن كشته شده .\r\nدر صورتى كه سرحدات آنها را برده و حالا بايد فكر دفاع اجانب باشند مشغول جنگ و دعواى خودى شده‌اند . اين گريخته‌هاى قفقاز در اغلب شهرهاى ايران مدتى است مشغول فساد مىباشند . عجب است كه ورود آنها را احدى در سرحد ممانعت نكرد .\r\nامروز شاه فرموده بودند فرمانفرما از ساويج‌بلاغ مراجعت به مياندوآب كرد . او نمىبايست با آن استعداد كم برود . حالا كه رفت و از همه‌جا حكم شد قشون و كمك برود چرا مراجعت كرد . رفتن او بىمعنى ، رت‌رت « 1 » او بىمعنىتر . آذربايجان بسيار شلوغ است و معلوم نيست عاقبت آن چه مىشود .\r\nمجلس ما هم دو تيره شده بودند و حالا هم هستند . معلوم است نصف مشروطه‌طلبان هم با آنها هم دست و يار هستند و متصل مشغول خرابى يكديگر . نمىدانند يا ميدانند كه اين ضديت و غرض و مرض شخصى آنها باعث خرابى و بر باد دادن وطن عزيز آنهاست .\r\n\r\nصنيع حضرت ، مقتدر نظام\r\nصنيع حضرت كه گرفته شد مىگويند اين شخص و مجلل السلطان پسر دايهء ملكهء جهان ( حرم محترم اعليحضرت ) كه پيشخدمت مخصوص شاه است رئيس قتلهء ارباب فريدون مىباشند . چرا شاه مجلل را نزد خود نگاه داشته و به قتل نمىرساند . در صورتى كه معلوم و محقق ابدا شرعا و عرفا نشده است . مقتدر نظام كه بيشتر از صنيع حضرت نفوذ دارد به تدابير وزير جنگ راضى شده كه خانهء او متحصن شود و ديشب آنجا رفته و متحصن است با اسمعيل نام و يك سيد . فعلا شهر منظم است . اگرچه آن حكايت جنگ و نزاع خانهء مشير الدوله محقق شد كار سربازهاى قراول آنجا بوده زيرا يك شب فى الجمله هياهوئى كرده‌اند . صبح مشير الدوله بيست تومان به آنها انعام\r\n\r\n\r\n","description":"","footnote":"\r\n( 1 ) . عقب‌نشينى -  Retraite \r\n","page_name":" 1919 ","page_number":171},
  {"content":"\r\n\r\nمىدهد بعد از چند شب هنگامه و نزاعى دروغى از آن مفصل‌تر برپا مىكنند كه دو ساعت طول مىكشد ، انعامى صبح مضاعف دريافت مىكنند و شهرت كاملى مىكنند .\r\nاما بعد از آن‌كه كدخداى محله و اجزاء پليس رفته تحقيقات مىكنند مدلل مىشود كار سربازها به طمع انعام بوده و بس .\r\n\r\nعميد الملك حاكم قزوين\r\nكار الموت ما مثل تمام امورات منظم نمىشود . اين عميد الملك بىغيرت هم با وجود نسبت و ايليت دست از يقهء ما برنمىدارد . معلوم است حكومت قزوين را به يك جوان بيست و دو ساله بدهند از اين بهتر نمىشود .\r\n\r\nگندم ، نان ، مداخل بلديه\r\nدوشنبه 22 ذى الحجة الحرام . يك خروار گندم فتحعلى فرستاده بود كه در طهران فروخته اگر نفع كند تمام را طهران بفرستد . در صورتى كه پنج تومان و نيم كرايه داده بود هشت تومان خريدند . خروارى بيست و پنج هزار قيمت آن شد . با وجود ارزانى گندم نان يكهزار و صد دينار است . مداخل آن را بلديه مىبرد بعلاوهء مداخلهاى زياد و ما هيچ‌چيز از اين بلديه نديديم .\r\n\r\nصورت املاك حاجى\r\nجواب نايب السلطنه رسيد ، كتبا هم قول همراهى داده بودند و شرط كرده بودند مصالحه نامچه را بگيرند و به ما بدهند . عصر نظاميه رفتيم . از آقاى نظام الملك خواهش كرديم صورت املاك حاجى را از كتابچهء رقبهء خالصه‌جات نوشته به ما بدهد . معظم‌له فرمودند در سال گذشته كه وزارت عدليه با من بود براى طى محاكمه‌اى هبه‌نامهء مرحوم حاجى لازم شد . لسان الدوله كتابدار شاه مبرور مصالحه نامچه را آورد من و تمام اهل ديوانخانه ديده و شاهد هستيم كه اين املاك مصالحه به شاه مرحوم شده . اسامى اين دهات قريب پنجاه و هفت ورق است و عدد آنها از دهات و قنوات و مزارع ، خانه و دكاكين از سه هزار علاوه است . افخم الملك قول داد چهار پنج روزه صورت آن را بدهد . « 1 »\r\n\r\n\r\n","description":"","footnote":"\r\n( 1 ) - نسخه‌اى از املاك به مجموعهء كتابخانهء دانشكده حقوق تعلق دارد و تا آنجا كه به ياد دارم خطوط حاجى هم در آن زياد است . دربارهء آن يادداشتى نوشته‌ام كه در مجلهء راهنماى كتاب چاپ شده است .\r\n( ايرج افشار )\r\n","page_name":" 1920 ","page_number":172},
  {"content":"\r\n\r\n\r\nمجمع قاجار\r\nاز آنجا « مجمع قاجار » رفتم . جناب شيخ سيف الدين و سالار السلطان پسر عضد الملك كه حالا ئيل خانى قاجار است با اعتماد قاجار كه نزد امجد الدوله پدر عميد الملك در باب حاجى افخم الدوله و انجام امورات او رفته بودند بيان كردند كه بعد از تغيرات و گفتگوى زياد كه با امجد الدوله كرديم قول داد در ظرف يك هفته حاجى آقا را با انجام كارها طهران حاضر كند . يك ساعت به غروب مانده جناب امير الامراء آمد . با وجودى كه تا چهار ساعت به غروب مانده در وزارت داخله بوده و از آنجا سه ساعت در سه انجمن كار كرده و حرف زده بود تازه نفس [ بود 
  ] و از همه ، ماشاء الله بيشتر حرف زد .\r\nسابقا هم براى استعفاى رئيس مجلس سينه سپر كرده بود .\r\n\r\nاحتشام السلطنه و رياست مجلس\r\nامشب مىگفت از بيشتر انجمنها به احتشام السلطنه پرتست شده كه بىجهت استعفا نكند . لازم است از « مجمع قاجار » كه گذشته از اينكه احتشام السلطنه رئيس خوبى براى مجلس است از ئيل قاجار است حمايت و جانبدارى شود . لهذا مكتوبى از مجمع نوشته با سه نفر نماينده كه يكى خود او و ديگرى شاهزاده معتضد السلطنه و سيمى شاهزاده مؤيد السلطنه باشد روانه شد كه هرگز ما راضى نمىشويم شما استعفا كنيد . ايل قاجار براى ترقى و پيشرفت آتيهء ايران تا آخرين نفس خود در بقاى شما ايستادگى دارد و اين شرف را نمىگذارد از خانوادهء خود سلب شود . ( خود امير الامرا كتاب شاهنامه‌اى بود كه روانه كرديم ) . او مىگفت معاندين رئيس يعنى پارتى مستشار الدوله و تبريزيها فهميده‌اند كه احتشام السلطنه از سخنان ياوه و مزخرف زود متغير مىشود از اين راه پيش آمده بعضى از وكلاى نادان را وادار مىكنند نزد او رفته حرفهاى ياوهء بيمعنى مىزنند . او متغير شده دادوبيداد مىكند و متصل مىگويد [ قصد 
  ] استعفا دارم . انجمنهاى موافق فهميده به خان قاجار مىخواهند حالى كنند كه اين حرفهاى آنها از روى مكر و حيله است ، شما زود از جا در نرويد و استعفا نكنيد . امير الامراء هم همين مقصود را داشت كه به معظم‌له حالى كند . مىگويند رئيس نبايد خودش را داخل صحبت و رأى مجلس كند . اما اين رئيس از بس وكلا ياوه مىگويند ناچار است جواب بدهد و بفهماند . مىگويند ايرانيها هنوز وزير وزارت‌خانه‌اى و رئيس مجلس يا اداره‌اى را محترم مىدارند . گفته و نوشتهء او را بر سايرين رجحان ميدهند و اين تقصير بىعلمى و بىسوادى و قانون ندانى مردم است به رئيس و وزير چه .\r\nمىگويند احتشام السلطنه مجلس را طورى اداره كرده كه تمام مطالب اول به او\r\n\r\n","description":"","footnote":"","page_name":" 1921 ","page_number":173},
  {"content":"\r\n\r\nمىرسد و جوابها به دستورالعمل او است ، مثل يك صدراعظم مستقل مقتدر . او جواب مىدهد اگر نمىكردم از شما جماعت بقال و چقال كارى ساخته نبود . مىگويند با شاه خلوت مىكند جواب داده اقتضاى اين زمان ناچارم كرد و الا در مسئلهء ميدان شاه چنين و چنان مىكرد . خلوت او را ديده كار را به آن سهولت بر وفق دلخواه بيشتر شما انجام دادم .\r\n\r\nقشون ملى\r\nمىگويند قشونى ملى را چرا برقرار نكرد . جواب مىدهد دولت ايران صد هزار قشون معين سواى سوار ايلات و چريك كه حساب ندارد دارد . ما مرد باشيم همانها را منظم كنيم ، شما ماليهء خود را بواسطهء بانك ملى معلوم داشتيد حالا ديگر لازم نيست قوهء قهريه و جبريهء خود را بطور اتم و اكمل واضح كنيد .\r\nاين مردم شهرى اين . . . و فكليها كه فقط مىخواهند زلفهاى خود را از زير . . . درآورده زير كلاه نشان بدهند و چند روزى چكمه‌هاى براق پوشيده با صداى مهميز در صحن مدرسه گردش كنند قشون ملى نمىشود . ساويج‌بلاغ نمىروند جنگ كنند پس بهتر نگرفتن آن است . مىگويند چرا اجازه نداديد بروند ارگ را تصرف كرده شاه را بيرون كنيم . جواب به وكلاى عاقل مىدهد به هزار جهت و سبب كه همان ايام در مجالس سرّى گفتم و گفتند كه يكى از آنها را نمىشود نه من و نه آن وكلاى عاقل واضح بگويند .\r\nبا اين حال استعفاى او را شهرت دادند . حتى سفير انگليس نمودند ، بلكه از شهر هم خارج و روانهء لندن كردند . اين است حالت شوراى ملى ما و رفتار وكلاى ما . معلوم است ، از اين مردم بىعلم نمىبايست بيش از اين توقع داشته باشيم . حالا وكلا دو دسته و هر دسته چند جوقه [ اند 
  ] اهل شهر گذشته از دو صنف بزرگ كه مستبده و مشروطه باشد .\r\nمشروطه‌خواه هم دو فرقه و هر فرقه به چندين فرقه مىشود . خداوند عاقبت امر را خير كند .\r\n\r\nوضع الموت\r\nچهارشنبه 24 ذى الحجه 1325 - صبح بيرون رفتم . كاغذجات مفصلى از حاجى افخم الدوله آمده بود . عميد الملك چند خانه در اسفرورين آتش زد ، قتل و غارت كرده .\r\nحضرات هم آنچه ممكن بود اغوا و تحريك كرده انجمن دادوبيداد كرده تلگرافات شكايت كرده [ اند 
  ] به يك اندازه قزوين شلوغ و عميد الملك در حالت سكرات است . باز چند حكم خواسته بودند . مأمور هم الموت رفته . ابو القاسم خان ، همايون و مهدى را گرفته و تنبيه نموده . باقى اشرار اطراف ميرزا ابراهيم جمع شده مشار اليه هم از الموت خارج مىشود . حضرت و الا درب خانه تشريف مىبرد . قرار شد احكام را بگيرند و تلگراف كنند .\r\n\r\n","description":"","footnote":"","page_name":" 1922 ","page_number":174},
  {"content":"\r\n\r\n\r\nاحتشام السلطنه و سيد عبد الله\r\nحسن خان و دو سه نفر از نوكرها از نزاع ديروز رئيس مجلس و آقاى آقا سيد عبد الله حكايتى كردند ، اما صحيحا نمىدانستند . بعد از ناهار بلافاصله نظاميه رفته عبد العلى خان و ميرزا حسين خان پسرهاى همشيره را مدرسهء قاجار بردم ( هنوز مكتب نرفته‌اند ) تحويل سركار و الا كمال الدوله كرده آنجا ملك‌آرا و شعاع الدين ميرزا و اعزاز السلطان رسيدند . چون يوم مباهله « 1 » بود و حضرت شيخ الرئيس در اين روز دعوتى دارد ما را عصر دعوت كرده بود آنجا رفتيم . جماعت مدعوين چند نفرى بواسطهء مرافعهء ديروز نيامده بودند . آنها هم كه آمده بودند بعد از صرف ناهار رفته بودند . حكايت ديروز را ما از قول شيخ كه حاضر و ناظر معركه بوده كه از هر حيث محل اعتبار و صحت است روايت مىكنم .\r\nمىفرمودند پس از آن‌كه مجلس رسميت پيدا كرد دو سه نفر از وكلا مختصر تعرضى به رئيس كردند كه چرا كميسيونها كار نمىكنند و شما درست به شرايط رياست رفتار نمىكنيد . رئيس جواب دادند بعضى از وكلا و يكى از حجج اسلام مانع پيشرفت امورات شده دولت و ملت را فقط براى منافع و مداخل خود بازيچه قرار داده‌اند و چند ايراد و تقصير به من وارد آورده‌اند كه اگر ديوانخانهء صحيح داشتيم من حاضر بودم مدلل بدارم بىگناهى خود و تقصير آنها را . حاجى سيد اسد الله از سادات اخوى وكيل طلاب به رئيس مىگويد اين فرمايشات شما به عموم وكلا برمىخورد ، يا عموما نفرمائيد يا از اين صحبت بگذريد .\r\nرئيس جواب مىدهد من از كسى واهمه ندارم و خودم را برى از اين نسبتها ميدانم .\r\nذره‌اى هم تاكنون خلاف قانون رفتار نكرده‌ام .\r\n\r\nمنافع وثوق الدوله\r\nجناب وثوق الدوله در ظرف اين مدت كه در كميسيون ماليه و جرح و تعديل مواجب و ماليات بود دويست و پنجاه هزار تومان ملك خريدارى كرده و همه مىدانند روزى كه وارد مجلس شد مبلغى هم قرض داشت و تمام آنچه تا حال از مردم گرفته يكان يكان ثبت [ است 
  ] و صورت صحيح دارم ، همين‌طور جماعت ديگر وكلا كه رشوه و پول گرفته‌اند . . . هم به قدر موى سرش از مردم به هزار اسم و رسم پول گرفته مىخواهد شاه بشود ، مىخواهد رئيس كابينهء وزرا باشد . مىخواهد مجلس تمامش مال او باشد . او همهء\r\n\r\n\r\n","description":"","footnote":"\r\n( 1 ) - مباهله به معنى به يكديگر نفرين كردن است و روزى است كه حضرت رسول ( ص ) نصاراى نجران را به مباهله طلبيد به ترتيبى كه در تواريخ مذكور است نجرانيان از بيم نپذيرفتند . ( مسعود سالور )\r\n","page_name":" 1923 ","page_number":175},
  {"content":"\r\n\r\nاينها را براى نفع خودش طالب است . همه شماها از ظلم و ستم جهانشاه خان اطلاع داريد . عارضين او چهار ماه است در اينجا تظلم دارند . من خودم چهار سال حاكم زنجان بودم كاملا مسبوقم . به هزار مشقت و زحمت به طهران حاضرش كرديد . سه هزار تومان و شش فرد قالى لدى الورود براى من فرستاد رد كردم . براى مستشار الدوله روانه كرد رد كرد . خانهء آقا فرستاد با كمال منت پذيرفت و آن‌وقت تلگراف به فخر الملك حاكم خمسه مىكند كه حاضر است در باب جهانشاه خان نه به حكم وزراء ، نه به حكم مجلس گوش بدهيد و اسعد الدوله را هم حتما روانه طهران كنيد . آقا خرج دارد ، بلى خرج دارد . خرج آقايان امروز هم سواى آقايان سابق است . شما وكلاى ملت جويا شويد ماهى صد تومان است ، هزار تومان است . پنج هزار تومان است ، از مواجب من از مواجب ديگرى يا از اصل ماليات ماه به ماه به آقا بدهيد آنقدر رشوه نگيرد ، حكم ناحق نكند ، متصل در مجلس و كابينه وزراء نرود . آخر اينها حجج اسلام هستند بايد مشغول درس خود ، نماز خود ، مسجد خود باشند ، محاكمات شرعيه كنند . نه اينكه از صبح تا غروب يا در دربار يا در مجلس باشند . وكلا چون كاملا از اين واقعات اطلاع دارند همه تصديق مىكنند و يكى از وكلاى خراسان مىگويد شما جزء وكلا مجتهدين مجاز متبع هم داريد كه اگر يك مطلبى از شرعيات مورد بحث شود رفع كنيم . واقعا متصل آمدن حضرات مخل كار مجلس است .\r\nدر اين بين آقا سيد حسين وكيل از پشت شيشه آقاى آقا سيد عبد الله را مىبيند كه آمد .\r\nاطلاع مىدهد رئيس هم رو به نظار كرده كه خواهشمندم اين مذاكرات من را جزو مذاكرات شخصى دانسته در روزنامه‌ها درج نكنيد . آقا وارد مىشود چند فصلى از قانون انطباعات قرائت مىكنند . بعد آقاى آقا سيد محمد وارد مىشود . پسر كوچك آقا سيد عبد الله مىآيد و به گوش آقا مختصرى از مذاكرات رئيس مىگويد . آقا فورا برخاسته كه برود . حاجى امام جمعهء خوى كه يكى از وكلاى بافهم متشرع مقدس خوبى است بلند شده يا چند نفر ديگر آقا را به اطاق ديگرى مىبرند . رئيس حالت بىنظمى مجلس را ديده مىگويد من هم بىجهت نشسته‌ام ، برخاسته به اطاق خود مىرود ( اين را ننوشتم كه رئيس اول مىگويد من خيال استعفا داشتم و استعفا مىكردم و اگرنه آقا سيد عبد الله به توسط علاء الدوله به من پيغام مىداد كه حكما استعفا كن . )\r\n\r\nحرفهاى بهاء الواعظين - تقصيرهاى احتشام السلطنه\r\nمختصر بعد از رفتن حضرات به اطاق ، آن پارتى وكلا كه ضد رئيس و بيشتر از آنها هستند كه مىدانيم اين منازعه را فوز عظيمى دانسته همان ساعت بهاء الواعظين كه\r\n\r\n","description":"","footnote":"","page_name":" 1924 ","page_number":176},
  {"content":"\r\n\r\nچندى قبل مختصر جراحتى در كوچه به او رسيده بود ملك المتكلمين را خبر كرده فرياد مىكند رئيس نجس است ، كافر شده ، تمام ماليهء ملت را به آقا حلال مىكنيم . آقا مؤسس اين اساس است . جان و مال ما تمام فداى يك موى سر آقا . مردم بيائيد ، مردم جمع شويد .\r\nهركس در آنجا بود دنبال خود انداخته به « انجمن مظفرى » كه نزديك مجلس است مىروند . آنجا ملك منبر مىرود و هشت تقصير رئيس را مىگويد و شرحى از آقا توصيف مىكند . يكى از تقصيرات رئيس اين است چرا مهر مجلس در جيب اوست .\r\nيكى آنكه هنوز از سفارت آلمان استعفاد نداده . يكى آن‌كه چرا دو روز قبل از آن‌كه صلح با شاه شود تلگراف به ولايات كرد كه ساكت شوند و صلح شد و آن چند تقصير كه نوشتيم . بعد هم عريضه از زبان ملت نوشته مىدهند ميرزا جهانگير مدير روزنامهء صور اسرافيل نزد رئيس ببرد . در آنجا نوشته‌اند كه عموم ملت شما را عزل كرد در صورتى كه صد نفر آنجا نبودند .\r\nرئيس را بعد از يك ساعت كه آرام مىكنند اطاق آقا سيد عبد الله بردند صلحى كردند . اما همان ساعت كه رئيس برخاست بلند بلند گفت ملت مقامى به من داده كه من آقا و شما و ديگران را بايد به يك چشم نگاه كنم . حضرات ديدند باز درست نشد . به اصرار طرفين را خانهء معين التجار بوشهرى [ بردند 
  ] .\r\n\r\nمعين التجار و جزيره هرمز\r\nيكى از [ وكلاست 
  ] كه جزيرهء هرمز را با ممسنى فارس مىخورد و عين الدوله ديد سالى پنجاه هزار تومان به دولت مىدهد و يك كرور بيشتر خاك قرمز و نمك از هرمز مىفروشد او را خواست و تشدد زياد كرد . پنجاه هزار تومان هم گرفت . اين شد كه با حاج حسين آقا امين ضرب سازش كرده چند نفر ديگر هم يار خود كرده مبلغى از همان پولها خرج كرده مقدمات اين كار را فراهم نمودند ، تا كم‌كم سايرين كمك كرده به اينجا رسيد .\r\nهرقدر از بوشهر مىنويسند ، تلگراف به تمام وزارت‌خانه‌ها و مجلس و روزنامه‌ها مىكنند كه سالى چقدر از هرمز مىبرد چون جزو اعظم مجلس و خرج‌كن آنهاست احدى گوش نداده و نمىدهد .\r\n\r\nميرزا جهانگير خان\r\nدر خانهء معين صلح دوم واقع مىشود . آنجا ميرزا جهانگير كاغذ ملت نجيب غيور را مىرساند . احتشام السلطنه خوانده مىگويد برو جواب نوشته مىشود . او نمىرود .\r\n\r\n","description":"","footnote":"","page_name":" 1925 ","page_number":177},
  {"content":"\r\n\r\nمختصر تغيرى مىكند ناچار مىرود . مختصرى لازم است از اين ميرزا جهانگير بنويسم .\r\nمشار اليه شيرازى و شاگرد [ ميرزا 
  ] آقا خان [ است 
  ] . اين ميرزا آقا خان با شيخ احمد و يك نفر سيد در واقعهء قتل ناصر الدين شاه از اسلامبول احضار تبريز [ شدند 
  ] و به حكم شاه حاليه مقتول مىشوند . اين سه نفر با ميرزا رضا با هم مسافرت كرده بودند و در يك تذكره اسم آنها نوشته شده بود كه آن تذكره از جيب ميرزا رضا بيرون آمد .\r\n\r\nبحر العلوم كرمانى\r\nبحر العلوم كرمانى كه به غلط وكيل مجلس از جانب كرمانيها شده برادر شيخ احمد است و پسر . . . « 1 » كه بعد از مدتى تحصيل علم و اجازهء اجتهاد بابى شد و براى شيخ احمد پسرش دختر « ازل » را نكاح كرد . يك شب نسبت به صبيهء ازل بىاحترامى كرد با دست خود حمله به مشار اليها مىآورد . صبح آن شب مىگويد دستى كه نسبت به دختر مقتدا و پيشواى خود بىاحترامى كند مقصر است . با كارد چهار انگشت خود را قطع مىكند . اين بحر العلوم فقط از كرمانيها نوشته گرفته كه آدم خوبى است ، او را همراه طهران آورده و بواسطهء هم‌مذهبهاى خود جزو وكلا مىشود . كرمانيها تلگراف زياد كردند اين بود به مجلس نرفت . بعد از فوت اتابيك صنيع الدوله كالسكه فرستاده او را مجلس برد . اين شخص فقط براى خونخواهى برادر خود از شخص محمد على شاه كمر مردانگى بسته و با شخص شاه دشمن است . چنانچه از جليل الدوله دائى ناصر الدوله شنيدم مىگفت ده بيست تلگراف از كرمان به دستور العمل بحر العلوم چاپ و در طهران منتشر شد . در صورتى كه دو روز بعد از آن از كرمان تلگرافا از من استفسار كرده بودند طهران چه خبر است چه نزاعى دارند . اين ميرزا جهانگير هم براى تقاص معلم و استاد خود ميرزا آقا [ خان 
  ] قد مردانگى علم كرده اين است كه آنى اين جماعت از آشوب و فتنه و فساد كوتاهى ندارند و شخصا اين چند نفر با شاه كار دارند نه با ديگرى .\r\nمجلس خانهء معين هم اختتام يافت . آقا منزل خود رفت ، احتشام السلطنه خانهء خود .\r\n\r\nشيخ سيف الدين ميرزا\r\nبعد از صرف چاى و سيگار از آنجا برخاسته خانهء عميد الدوله رفتيم . شاهزاده مؤيد السلطنه و معتضد السلطنه آنجا بودند . اعزاز السلطان را از بين راه به انجمن آذربايجانيها فرستاديم . قدرى گذشت جناب شيخ سيف الدين ميرزا آمد ، بعد از او سالار السلطان و اعتماد قاجار كه همهء اينها خانهء حضرت شيخ رفته از آنجا آمده بودند . شيخ\r\n\r\n\r\n","description":"","footnote":"\r\n( 1 ) - جاى نام در متن سفيدست .\r\n","page_name":" 1926 ","page_number":178},
  {"content":"\r\n\r\nسيف الدين ميرزا حكايت كرد ديشب خانهء آقا سيد عبد الله رفتم خودش نبود .\r\nملك المتكلمين ، آقا سيد جمال واعظ و چند نفر ديگر از نطاقين زمان آنجا بودند . آنها هم مختصر فرمايشات شيخ را نوشتم براى اين شيخ صحبت كرده بودند . در اين بين ميرزا جهانگير وارد شد و تفصيل ورود خود را گفت ، با آب‌وتابى كه بسيار تعريف كردند و از اين شجاعت او توصيف نمودند . در اين بين آقا وارد شد . دو نفر سيد هم دو پاكت از « انجمن اصناف » آورده بودند كه به جهت سوء ادبى كه به حضرت حجة الاسلام شده جانهاى خود را فدا مىكنيم و صبح دكاكين را بسته براى همه قسم فرمايشات حاضريم .\r\nبعد از آنكه جواب را كتبا مىخواست و آقا مجال نداشت زيرا مايل بود مجلس خلوت شده با حضرات طرح دعوا را بريزد ، پاكت را مهر كرده فرمودند به برادرهاى من سلام برسان و بگو شما را دعا مىكنم و سعادت شما را از خدا طالبم . من كه از رئيس گذشتم ، شما هم بگذريد . تمام را آخوندى جواب مىداد نه سياسى . آنها رفتند . حضرات گفتند آقا بگذرد ملت نخواهد گذشت . اين حق ملت است . ابدا راضى نمىشويم و نمىگذاريم . هزار قسم تملقهاى دروغ [ گفتند 
  ] در حالى كه به خون آقا تشنه هستند و حالا براى انجام مقصود خود آقا را بهانه كرده‌اند .\r\n\r\nشيخ على زرگر\r\nاينجا لازم است صحبت شيخ على زرگر برادر مرحوم صدر الادبا معلم افخم الدوله [ را 
  ] كه در راه مكه به ناخوشى و با با مرحومه خانم بدرود زندگى كردند بنويسم . شيخ على از آن مشروطه‌طلبها است . اما به حرف حساب هم گوش مىدهد . همه‌جا مشير و مشار است . حراف ، پرزور ، پرجرأت هم هست . بسيار خوب هم زرگرى مىكند . چند روز قبل نزد من آمده بود . مدتى زدوخورد كرديم و بعضى مطالب جويا شده تعليم گرفت كه در جاهاى ديگر قيقاج انداخته افاده كند . مىگفت روزى كه در شورش ميدان من و جمعى از مازندرانيها دنبال شيخ عبد النبى پيشنماز رفتيم و هرچه كرديم آقا راضى به آمدن بهارستان نمىشد من به حالت سجود روى پاى آقا افتاده بلند مىگفتم آقا روز غيرت است . آرام مىگفتم كى مىشود آن روز . . . باز التماس مىكردم آقا روز همت است .\r\nآرام مىگفتم خدايا آن روز مىرسد . . . به اين حيله و تزوير آقا را مجلس برده بود .\r\nحالا حكايت اينها هم مثل شيخ على است بلكه خيلى بالاتر ، به جهت آن‌كه شيخ على باز مسلمان است و شيعه . شيخ مىگفت آجودانباشى و ظهير الاسلام آنجا آمده به آقا عرض كردند هر خدمت و فرمايشى باشد امر فرمائيد . آقا همان‌طور آخوندى تا من بودم جواب مىداد . حكومت خرقان ، فوج و سوار خرقان را هم از آجودانباشى و وزير نظام\r\n\r\n","description":"","footnote":"","page_name":" 1927 ","page_number":179},
  {"content":"\r\n\r\nپدرش گرفتند و وزير نظام نهايت دلتنگى را از حركات پسرش دارد . شيخ آنها را مىگذارد و مىآيد .\r\n\r\nدربارهء قتلهء فريدون زردشتى\r\nدر اين بين اعزاز السلطان و علينقى ميرزا وارد شدند . بيان كردند در انجمن آذربايجانيها به قدر صد و پنجاه نفر آدم بود كه نصف آنها مثل ما تماشاچى و خبر بيار بودند . اول بهاء الواعظين دم صندليها ايستاده مختصرى از رئيس و آقا گفت . بعد عريضهء مادر فريدون [ زردشتى 
  ] را قرائت كرده مدتى گريه كرد كه عريضه ناتمام مانده و او از شدت گريه نتوانست تمام كند . فخر گرفت ، او هم قدرى قرائت كرده گريه راه گلوى مشار اليه را هم گرفته . جمعى هم از خودهاشان به صداى بلند براى برادر زردشتى خود گريه‌ها كردند . مجددا بهاء گرفته با هزاران آه و ناله ، ندبه و گريه تمام كرد . بعد ملك نطقى كرده شكايت از رئيس ، تعريف از آقا و تهديد زياد به دولت و وزير جنگ در باب قتلهء برادر زردشتى خود . او هم گريه كرده .\r\n\r\nحرفهاى سيد جمال\r\nسيد جمال منبر رفت كه ما هميشه براى مصائب اهل بيت چادرها زده در زير آن گريه‌ها و ندبه‌ها مىكرديم و من گمان مىكردم اين كارها موقوف مىشود . حالا مىبينم مصائب ما روزبه‌روز زيادتر مىشود كه براى يك زردشتى بايد ندبه و زارى كنيم و كسى گوش به حرف ما ندهد و قاتلهاى او را مجازات ندهد . بنويسيد كاغذى به وزير جنگ تا فردا عصر يا قتلهء او را سياست كند يا ملت خود سياست مىكند . امجد الملك خودمان مشغول نوشتن عريضه شد ، در صورتى كه خط و سواد فارسى به قدر طفل ده ساله ندارد .\r\nآن وقت سيد جمال بيان كرد مىدانيد من مؤسس مشروطيت هستم يا نه . كسى جواب نداد . باز گفت مردم مىدانيد من اول كسى هستم كه باعث اين كار شدم . كسى جواب نداد . آن‌وقت به صداى خشن و بطور تغيّر گفت از شما مىپرسم مگر نمىفهميد ، من مؤسس نبودم . جمعى گفتند بلى بلى شما بوديد . آن‌وقت گفت مىدانيد من از كسى واهمه ندارم . از محمد على شاه با آن كرّ و فرّ نمىترسم و نترسيدم تا شما را آگاه كردم و گفتم آنچه را كه ديگران جرأت گفتن كلمه‌اى از آن را نداشتند . سيد عبد الله كسى نيست كه من از او واهمه كنم . او يك نفر ملاست . وقتى كه من از شاه ، صدراعظم نترسم از يك نفر ملا كه مثل خود من است بطريق اولى نمىترسم . اما حرف صحيح و حساب را هميشه مىزنم . احتشام السلطنه با تقصيراتى كه ملت براى او معلوم كرده نبايد نسبت به آقا بىاحترامى كند . تمام ما ملت را آقا بفروشد ، مال ما را ببرد حق اوست . فردا دكاكين را\r\n\r\n","description":"","footnote":"","page_name":" 1928 ","page_number":180},
  {"content":"\r\n\r\nبسته مسجد شاه حاضر شويد تا قرارى در اين كار بدهيم و اگر مجازات آنها را هم ندادند خودمان بدهيم . بعد هم صحبتهاى ديگر كرده بود كه چندان اهميت نداشت . باز ملك ايستاده نطق مىكند و آخر مىگويد دكان بستن لازم نيست خودمان در مسجد شاه جمع مىشويم . پاكت را براى ظفر السلطنه بردند و متفرق شدند .\r\nاما از آن طرف احتشام السلطنه صبح مجلس رفته و اغلب وزراء هم رفته بودند و نصف بيشتر مردم سواى اين اشخاص همراه و پشت او هستند . تقصير بزرگ احتشام السلطنه اين است كه مسلمان و متشرع و معتقد به دين مبين اسلام است و حضرات رئيس مسلمان نمىخواهند . از خودشان باشد يا اقلا مثل صنيع الدوله و طايفهء مخبر الدوله اسما مسلمان . آقا سيد عبد الله هم براى اجراى مقصود خود با آنها همراه شده .\r\nباز خبر آوردند كه بعد از ظهر آقا سيد عبد الله خانهء آقا سيد محمد رفته و جمعى آنجا جمع شده مشغول اصلاح مىباشند . دور نيست اصلاحى بشود . اما معلوم است چه قسم صلحى است . يك ساعت و نيم از شب رفته برخاستيم .\r\nپنجشنبه 25 - امروز عصر جمعى از شاهزادگان و جناب ظهير الدوله براى كنكاش شرح مسئلهء ارثيه اينجا دعوت داشتند . صبح را مشغول ترتيب اطاق تهيهء عصرانه بودم . . .\r\nحضرات تشريف آوردند .\r\nهميشه مجسمهء يأس ما عميد الدوله [ است 
  ] امروز معتمد الدوله مجسمهء آيه يأس شده بود . قرار شد خانمها وكيل معلوم كنند . چند نفرى هم فردا نزد وزير عدليه رفته تفصيل را مقدمة حالى كنند و بعد شروع به عرض شود .\r\n\r\nآقا سيد عبد الله در خانهء احتشام السلطنه\r\nآقا سيد عبد الله امروز منزل رئيس رفت . ناهار هم آنجا بود . وكلاى آذربايجان هم آنجا رفته التماس كردند رئيس مجلس برود . مىگويند مطابق اصل سيزدهم قانون اساسى كسى حق ندارد به اعضاء مجلس حكومتى كند مگر خود آنها و اينها كه نطق كردند وعظ كردند خواستند شورش برپا نمايند مطابق آن اصل ابدا حق ندارند كلمه‌اى تعرض كنند ، چه رسد به آن حرفها و فضوليها .\r\n\r\nاخبار خانوادگى\r\nچند تلگراف امروز براى قزوين مخابره شد كه ممد احكام سابقه باشد بلكه خلاص شويم كه حضرت و الا دقيقه‌اى آسوده نمىگذارد . من چندان آدم زرنگى نيستم . از دوندگى و مجلس اين و آن رفتن بسيار اكراه دارم . مراودهء من هم [ با 
  ] اشخاص معلوم است . بيشتر همانهاست كه اسامى آنها در روزنامه ذكر است . كار خودم و آقاى\r\n\r\n","description":"","footnote":"","page_name":" 1929 ","page_number":181},
  {"content":"\r\n\r\nعماد السلطنه كم بود حالا مريض‌دارى و كارهاى افخم الدوله و حضرت و الا هم مزيد و علاوهء آن شده . دو شب است فرخ ميرزا رفته اطاق من بىصداست . زيرا هر شب با بچه‌ها « دمينو » بازى مىكردند . بقدرى نزاع و قال‌مقال مىشد كه ناچار همه را از اطاق خارج مىكردم . تازه‌گل هم از وقتى كه منظوره خواهرش كنيز آقاى عماد السلطنه وفات كرده دده و مستحفظ جهان همشيره‌زادهء كماجدان است . بيرون نمىرود و كمتر صحبت مىكند و به اطاق من نمىآيد . چون خودش بچه ندارد و از آن خانوادهء پادشاه حبشه جز اين وليعهدى باقى نيست تمام اوقاتش مصروف اوست لاغير . مىترسد مبادا سلطنت به غير خانوادهء آنها برسد .\r\n\r\nقضاياى ساوجبلاغ\r\nفرمانفرما ميداندوآب است . مىگويند از فريق پاشا سندى دارد كه از اينجا حكم شده بود ، اگر همچو سندى به دست شما آمد جنگ نكرده بلكه ساويج‌بلاغ را تخليه كن . اما سفارت عثمانى هيچ گردن نمىگيرد و تمام را مىگويد عشاير متمرد ايران است . اردوى مفصلى هم در عراق عرب تدارك مىكنند . سقز و بانه هم به تصرف آنها آمده . مگر مرض مهلك سلطان مانع تعدى فوق‌العادهء آنها شود و الا در بهار آينده مرافعهء بزرگى داريم . اگر سلطان مرحوم شود به اندازه‌اى مملكت عثمانى شلوغ مىشود كه صد رحمت به ايران ما . تمام انتظار فوت سلطان را دارند .\r\n\r\nوضع عثمانى\r\nاين بيدارى ايران هم بىاندازه ممد خيالات آنها شده شروع به اين نغمه كرده‌اند .\r\nمشروطهء آنها بسيار از ما سهل‌تر خواهد بود ، زيرا مملكت آنها مدتهاست مقننه شده .\r\nنظام ، عدليه ، ماليه همه چيز دارند ديگر محتاج به وضع قوانين نمىباشند مگر در اختيارات سلطانى و جرح و تعديل بودجهء شخص سلطان .\r\n\r\nسيد عبد اللّه\r\nشنبه 27 ذى الحجه - ديروز آقا سيد عبد الله كه در ميان عوام فعلا به شاه سياه شهرت دارد چنانچه انتشار خوابى هم براى او داده‌اند كه آقا تاج كيان بر سر [ گذارده 
  ] و در سر درب الماسيه جلوس كرده محمد على شاه را دست و پا بسته گلوله پيچ مقابل صندلى آقا انداخته‌اند . شيخ فضل الله هم لجام استر آقا را گرفته پائين سردر ايستاده است . اما آقا استر سوار نمىشود . اين خواب بايد خيلى كهنه باشد . چهارده كالسكه و درشكه با اسبهاى روسى و عربى ممتاز دارد . چند روز قبل براى پسر كوچكش كه عيال\r\n\r\n","description":"","footnote":"","page_name":" 1930 ","page_number":182},
  {"content":"\r\n\r\nهم داشت دختر شيخ مهدى عرب روضه‌خوان را گرفت . شاهزاده والى و مفرح الدوله مهمان بودند . دستگاهى از اندرون آقا و ضيافت آن روز نقل كردند كه آدم حيرت مىكرد .\r\nهفت اطاق سفره پهن بوده تمام خوراكهاى فرنگى اعلى ، غذاهاى ايرانى ممتاز . مىگويند اين دختر نامزد يكى از اقوام مشير الدوله حاجى محسن خان مرحوم بود ، بعد مايل پسر آقا شد . چون همسايه هستند .\r\nآقازاده‌هاى اين عهد هم خيلى با سابق تفاوت دارند . اول زلفهاى فرنگى مآب خوب ، دوم شلوارهاى تنگ ، جليقه‌هاى مد ، لباده‌هاى كوتاه تنگ مثل پالتوهاى ما با يقهء لاستيكى ، پوتين و كلوش‌هاى اعلى فرانسه . فقط عبا مىپوشند و عمامه مىگذارند .\r\nعمامه‌ها هم بسيار بسيار كوچك و قشنگ است . هر وقت عبا و عمامه را بردارند با فرنگيها هيچ فرقى ندارند .\r\n. . . بارى از مطلب دور افتاديم . آقا خانهء رئيس مهمان بود و امروز هر دو به قدوم مبارك خود مجلس را رشك روضهء رضوان مىكنند . ملك‌آرا تشريف آوردند . از همه بيشتر او مىدود .\r\n\r\nوضع تبريز\r\nچهارده روز بود تبريز هنگامه و نزاع بود . زن و مرد بسيار هم كشته شده . از قرار معلوم به رعاياى خارجه هم خيلى خسارت وارد شده . اين تبريزيها در صورتى كه سر حدات آنها را مىبرند و عساكر عثمانى ساويج‌بلاغ را ضبط كرده ، فريق پاشا با طبل و علم وارد آنجا شده ، با خودشان جنگ و نزاع دارند . در ايام استبداد اين آذربايجانيها ما را به اين روز انداختند ، حالا هم مشغول نغمات ديگر و كارهاى تازهء عجيب غريب ديگرند كه بسيار نمك دارد . حقيقة بر باددهنده ايران آنها هستند .\r\n\r\nحاكمهاى ولايات\r\nحكومت عراق را به سردار مسعود پسر ظل السلطان دادند . تابستان گذشته اين اميرزاده چندى مورد مرحمت بود و پسر عموگى را خوب از عهده برآمد . . . « 1 » گويا اندكى از آن محبت با وجود نهايت بىمرحمتى به خود حضرت و الا باز باقى مانده است .\r\nمعتمد خاقان گردن كلفت را از عراق ملاير فرستادند . يزد حاكم خود را بيرون كرد .\r\nشهرت دارد قاتلى را قصاص كرده معاندين شورش كرده كه از قانون خارج شده بدون محاكمه و استنطاق آدم كشته است و حكما خارجش كردند . به خدا وضع اين مملكت\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1931 ","page_number":183},
  {"content":"\r\n\r\nتماشائى شده . يك جا قانون داريم هزار جاى ديگر نداريم .\r\n\r\nخودكشى محقق الدوله\r\nخانهء ظل السلطان رفتيم كه مختصرى از تفصيل را عرض كرده باشيم منزل نبود . خانهء جناب ظهير الاسلام رفتيم او هم نبود . درب مجلس بسيار جمعيت بود . بين راه به تواتر و خانهء جليل الدوله مكرر شنيده شد كه محقق الدوله پسر ميرزا هاشم خان امين دربار وكيل مجلس سه تير گلولهء تپانچه به دهان خودش خالى كرده براى اينكه چرا رئيس استعفا مىكند و وكلا حرفهاى حسابى را گوش نمىدهند . از بس اراجيف شنيده مىشود و مردم حقه‌باز شده‌اند كسى اصل مطلب را صحيحا نمىفهمد ، مگر چند روز از ميان آن بگذرد .\r\n\r\nمجروح شدن بهاء الواعظين\r\nچنانچه خودم شرحى در اين روزنامه از مجروح شدن بهاء الواعظين نوشتم و حالا معلوم مىشود مشار اليه با تيغ دلاكى سر خودش را تيغ زده و اين عمل ركيك را فقط براى آوازه و شهرت خود مرتكب شده . الحق بسيار هم شهرت كرد و بيشتر مردم هم عيادت كردند . در روزنامه‌ها تفصيلى دادند . در منابر خطبه‌ها خواندند . در ميان مملكت ايران اسمى بهم زد و حالا دور و نزديك ، وضيع و شريف او را كاملا مىشناسند . اما خلاف اين مسئله فقط در طهران آن هم در زبان مردم شهرت كرده از قول ميرزا سيد حسين خان طبيب مشهور اين شهر كه براى بخيه و معالجه برده بودند و چند نفر از كسبهء پامنار كه گويا ديده بودند با كمال تندرستى از خانه بيرون آمد بلافاصله مراجعت كرد ، با حالت خراب و زخمهاى منكر ساختگى .\r\n\r\nدرج شايعه\r\nمن خواهش مىكنم از قارئين گرامى اين اوراق كه از اول تا به آخر روزنامه را ملاحظه فرمايند ، زيرا بعضى اخبارات را من اغلب همان شب كه روز آن شايع شده نوشته‌ام و بيشتر آنها در چند ساعت بعد يا چند روز تكذيب شده . اين هم نمىشود من هر خبرى را چند روز صبر كنم . يا بايد خودم وقتى پيدا كرده كلية تصحيح كرده يا خواننده حوصله كند تا به آخر ملاحظه كند .\r\n\r\n","description":"","footnote":"","page_name":" 1932 ","page_number":184},
  {"content":"\r\n\r\n\r\n1326\r\n\r\nقسم به مشروطه !\r\nسه‌شنبه غرهء محرم الحرام سنهء 1326 هجرى - ديروز از ظهر تا عصر دنبال ظفر السلطنه و سردار منظم وزير طهران هر قدر دويدم به گرد هيچ‌كدام نرسيدم ! اهل نظام را كلية در مسجد براى قسم بردند . يكى دو نفر آنها را عبورا ديده جويا شدم . گفتند به شرط رسيدن مواجب و جيره و حفظ شرف قسم خورديم . نمىدانم اين قسمها چه نتيجه دارد . قسم بدون مجازات و بدون شرط چه معنى دارد . لغت مشروطه چه چيز است كه بايد به آن قسم ياد كرد . اين قاعده و قانون در كدام يك از ممالك اسلامى و فرنگى جارى است كسى خبر ندارد . وانگهى قسم اجبارى به زور آردل و فراش و فحش روزنامه‌نگار نامربوط محض است . . . « 1 »\r\n\r\nكاج آقا محمد خانى\r\nصبح امروز بعد از مختصرى كاغذنويسى باز براى ملاقات آن دو شخص بزرگوار ديروزى دربخانه رفتم . فراشها متحصن شده بودند . چون در تعزيه وجود آنها خيلى لازم است شش ماه مواجب خود را گرفته تتمه را هم متعهد شدند بعد از دهه بدهند . امروز با دماغى چاق تجيرها را مىكشيدند و مشغول ترتيبات تعزيه بودند كه آن هم مداخلى جدايگانه براى آنها دارد . وزراء همه مجلس رفته بودند . سردار منظم پشت اطاق شاه بود و من براى آن‌كه انعامى به كفش‌دار و پالتو نگاهدار وعده داده بودم و پولى در جيب\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1933 ","page_number":185},
  {"content":"\r\n\r\nمثل بانك ملى نداشتم مانع بزرگى از دخول براى من شده بود . ناچار جلوى موزه روى صندلى دور كاج آقا محمد خانى نشستم . شاهزاده معتضد السلطنه ، اجلال الدوله ، معتمد الدوله ، انتظام السلطنه هم آمدند . اخبارات كه به دست آمد از اين قرار است :\r\n\r\nامير اعظم يا حسين كرد شبسترى در رشت\r\nاولا امير اعظم در گيلان چند روز قبل پهلوانهاى شهر رشت را خبر كرده و در سبزى ميدان لخت شده و تنكه پوشيده با آنها در حضور اهل شهر كشتى گرفته . بيشتر آنها را خود و نوچه‌هايش زمين زده‌اند . بعد از اين فتح نمايان مردم تلگرافخانه رفته به طهران تظلم مىكنند : « ما كه باج و خراج خود را داده‌ايم ديگر لازم نبود حسين كرد شبسترى را مأمور و حاكم كنيد . » اين شاهزاده در طهران مدتها است مشغول اين كار است . دو نفر را هم تا حال به همين كشتى هلاك كرده سواى دو نفر ديگر كه بواسطهء عشق و عاشقى تلف كرده . صور اسرافيل در به دو مأموريت او به رشت « چرندپرندى » نوشته از زبان مشهديهاى ميدان . حيف نسخهء آن بيرون است و امشب نمىشود صورت آن را درج كرد .\r\nخيلى با اين حركت او مطابقه پيدا كرد .\r\nفرمانفرما را شهرت دارد پنجاه هزار ليره گرفته و ساويج‌بلاغ را تخليه كرده . گمان مىكنم معاندين براى او ساخته باشند ، يا شايد راست باشد .\r\n\r\nمجازات مخالفان مشروطه\r\nمقتدر نظام ، صنيع حضرت ، سيد كمال ، اسمعيل خان و سه چهار نفر ديگر را ديروز عصر در وزارت عدليه مطابق حكم شرعى صادره از حجج اسلام هريك را هزار چوب زده بعد عكس آنها را انداخته با دليجان و سوار مستحفظ روانهء كلات كردند كه مطابق حكم حجج ده سال حبس باشند . به قدر پانصد نفر تماشاچى جمع شده بودند . من‌جمله امجد الملك خودمان تف به روى آنها انداخته و هر وقت زير چوپ ضعف مىكردند دهانش را مقابل دماغ آنها برده تا امتحان كند واقعا ضعف كرده‌اند يا خير . دستهء فراشها هر وقت عوض مىشده رنود مىگفتند « زنده‌باد انجمن خدمت » . با اين كلمه فراشهاى هر سينى چوب را سخت‌تر و شديدتر مىزدند و بادى مىكردند . مقتدر نظام هم در عوض شدن فراشها كه مجالى به دستش مىآمد فرياد مىكرد « زنده‌باد مشروطه ، پاينده باد مجلس مقدس » . اين تياتر تماشائى و خنده‌دار هم الحمد لله تمام شد . بعد از يك سال و نيم‌گويا اول چوبى باشد كه به پاى كسى خورد .\r\n\r\n","description":"","footnote":"","page_name":" 1934 ","page_number":186},
  {"content":"\r\n\r\n\r\nچماق پلو\r\nمعتضد السلطنه بامزه مىفرمود . معنى چماق پلو همين بود . اينها را دعوت به چوب كردند نه به آن كارها كه خيال داشتند . پلو را در ميدان خوردند چوب را در عدليه . تا چشم آنها كور شود ديگر به رقعهء دعوت كسى حاضر نشوند .\r\nبه اين حكم شرعى حجج اسلام بايد خيلى خنده كرد زيرا هزار چوب و ده سال حبس در هيچ يك از كتب فقه و اصول نيست . معلوم مىشود حجج تربيت‌شدهء مشروطه‌خواه فقه و اصول ما را هم تغيير داده‌اند به شكل جديد بيرون آورده‌اند . حالا اگر اين حكم را شيخ فضل الله كرده بود چه تماشائى مىكرديم و چه چيزها مىخوانديم .\r\n\r\nجريان خودكشى محقق الدوله\r\nاما حكايت محقق الدوله . تحقيقات كامل شد باز خاطر جمع نشدم . تا عصر به خانهء عميد الدوله با شاهزاده ملك‌آرا رفتم . بهمن ميرزا هم آمد . ممتاز الاطباء كه با بهاء الدوله خيلى دوست است و خانه‌اش نزديك خانهء محقق الدوله و اول طبيبى بود كه آنجا حاضر شده اتفاقا وارد شد . با آنچه صبح شنيده بودم و كاملا و محققا در شهر شايع شده گفته‌ها مطابقت كرد كه ابدا ترديدى نيست . اولا آنچه محقق است محقق الدوله سه تير تپانچه در اطاق خالى كرده يكى به سقف اطاق خورده و جاى آن باقى است . ديگرى را بدون گلوله و باروط به دهان خود [ زده 
  ] ، ديگرى را از شدت گرسنگى گويا بلع كرده باشد . زيرا نه به در و ديوار علامت آن هست ، نه بدن و سر و مغز آقا جراحتى دارد ، « خدايا زين معما پرده بردار » . مردم چقدر شياد و شيطان شده و به چه راهها خود را مشهور و معروف مىكنند .\r\nسه حكايت براى اين خودكشى به زبان ما و « هيركرى » به زبان جاپنىها و « سوسيد » « 1 » به زبان فرانسه‌ها نقل مىكنند . اول اين‌كه محقق الدوله ناظم مجلس [ بود 
  ] و آنچه مخارج در اين مدت از بنائى و تعميرات مبل ، اسباب ، شام ، ناهار و غيره و غيره شده او متكفل بوده حالا از او حساب مىخواهند . چون مبلغى از آن را نوش‌جان [ كرده 
  ] و به مصرف شخصى رسانيده به اين حقه‌بازى مىخواهد از ميان ببرد و بعبارة اخرى بخورد . دوم اين‌كه مبلغى كه مخارج كرده به همان امانت و قسم اولى كه وكلا خورده‌اند خيانت نكند قناعت كرده ديگر صورت و ثبت برنداشته حالا طلب‌كارها زور آورده مطالبات خود را مىخواهند و مجلس از مشار اليه صورت و سياهه مىخواهد . چون\r\n\r\n\r\n","description":"","footnote":"\r\n( 1 ) - كلمهء ژاپونى را معمولا « هاراكيرى » مىنويسند و فرانسه  Suicide  است .\r\n","page_name":" 1935 ","page_number":187},
  {"content":"\r\n\r\nنداشته به شرافت و امانت او برخورده . چون جان خود را هم دوست مىداشت و ميل نداشت و به اين زودى « مرحومه » شود به اطاق خلوت خود رفته به‌جاى استركنين و مورفين و سموم قتاله كه بدون صدا و ندا فورا آدم را آسوده مىكند به دو تپانچهء صدادار و يك تير تپانچهء بىصدا رفع و دفع اين ننگ و تهمت را از خود و خانوادهء خود مىكند .\r\nسيمى كه فى الجمله ضعيف‌تر است اين است كه ده پانزده روز است نوزده نفر از پدر سوخته‌هاى قفقازيه را كه به اسم « مجاهد » و « فدائى » در طهران بودند ادارهء نظميه گرفته پنج نفر آنها كه رعيت روس بودند در سفارت‌خانه محبوس [ و 
  ] تتمه در اداره ، و مشغول استنطاق آنها هستند . محقق الدوله با يك نفر آنها سروكار داشته حالا كه ديده او دستگير شده و به كاغذجات او وارسى مىشود به اين حيله خواسته سرپوشى روى آن بگذارد ، ضمنا شهرتى هم كرده باشد . چنانچه اين چند روز بيشتر مردم حتى علاء الدوله و معين الدوله عيادت كردند و نام او در هرجا پيچيده باعث يك شهرت عظيمى شد . در حالى كه از هزار نفر ده نفر او را نمىشناخت .\r\nدكتر سابق الذكر مىگفت بلافاصله مرا بردند محقق الدوله روى كت خواب خود يك ور افتاده لگنى جلوى خود گذاشته آب دهان خون‌آلودى تف مىكرد و متصل مىگفت نشد ، نشد . من درست وارسى كردم فقط سق او قدرى سياه و اندكى زخم بود . تير تپانچه كه يك وجب سرعت سير داشته باشد و در دهان خود در كنند اقلا چهار انگشت فرو مىرود و ممكن نيست آدم را هلاك نكند ، چه رسد به اين ششلولها كه گاو و الاغ را از پا درمىآورد . گلولهء فشنگ را بيرون آورده ، باروط او را خالى كرده همان چاشنى فقط بوده است . حالا هزار ايراد ديگر هست . مثلا تپانچه شش تير است اولى كارگر نشد دومى . در صورتى كه ناصر الدين شاه كه چهار برابر محقق الدوله بود به يك تير از پا درآمد و عباس آقا قاتل اتابيك به يك تير خودش را كشت . خودكشى تير و گلوله به سقف اطاق لازم ندارد . بارى اين بود حيله و شيطنت محقق الدوله كه معلوم شده يعنى تا امروز .\r\n\r\nمقررى عماد السلطنه و حرف ظفر السلطنه\r\nيك ساعت از شب رفته خانهء ظفر السلطنه رفتم . شاهزاده ملك‌آرا را توى درشكه گذاشته خودم خدمت وزير رفتم . بعد از ارائهء قبض مقررى آقاى عماد السلطنه و ملاحظه و مداقهء ايشان با كمال آرامى جواب دادند دوازده هزار تومان از ماليات طهران را بلديه برده ، دوازده هزار تومانى هم كه مقررى حاكم دار الخلافه است مجلس بىجهت قطع كرده ، هشت هزار تومان هم صاحب اختيار برداشت كرده . تا قرارى براى آنها ندهند حكومت به ماليات نقدى ابدا دخالت نمىكند . چون جواب بعد از اين همه مرافعه‌ها و\r\n\r\n","description":"","footnote":"","page_name":" 1936 ","page_number":188},
  {"content":"\r\n\r\nمشروطه‌طلبيها و دادن تومان دويست دينار مثل ايام استبداد بلكه بدتر به مستوفيها خيلى صحيح و مربوط بود ، شاهزاده ملك‌آرا هم در درشكه منتظر [ بودند 
  ] برخاستم و آمدم .\r\n\r\nبىپول - جمع‌آورى طلا\r\nچهارشنبه دوم - امسال هيچ زمستان نشده هوا از بهار ملايم‌تر است . چنانچه در اطاقهاى بيرون كه به سبك جديد درهاى محكم دارد ابدا آتش لازم نمىشود . پونه و سبزى صحرائى فراوان است . دور نيست كنگر هم آمده باشد . دو سه يخ مختصر هم گرفته شده فقط چند روز سرما براى گرفتن يخ ما لازم داريم . گندم خيلى ارزان است .\r\nزغال هم ارزان‌تر از تابستان شده . اما بىپولى روزبه‌روز در تزايد است . به كلى تجارت و دادوستد موقوف شده . طلا خيلى ارزان است . ديدم بانك شاهنشاهى نقره مىآورد .\r\nگويا اين مختصر طلا را هم مىخواهد جمع كند . تمام طلا و جواهرات مملكت ما را بانك شاهنشاهى انگليس برد . در عوض كاغذ داده است . من خودم وقتى كه قزوين بودم هفته‌اى دو مرتبه يك دفعه هفت صندوق ، پست ديگر چهار صندوق متصل حمل طلا مىكرد . سواى چاپار فوق‌العاده كه اغلب گارىگارى طلا مىبرد و سوار مستحفظ همراه آن مىكرديم تا سلامت رد شود . . . « 1 »\r\n\r\nلوايح شعاع الدين ميرزا\r\nبعد از ناهار خانهء شعاع الدين ميرزا رفتم . اجارهء اين خانه هم منقضى شده كه نمىدانم كدام محله‌اى بشود . قدرى در باغ گردش كرديم . در اين باغ از ايام طفوليت تا حال مأنوس شده‌ام . خوشا آن ايام كه خيلى طفل بوديم و از عالم خبر نداشتيم . ملك‌آراى حاليه سر حكومت عراق اين خانهء موروثى را گذاشت ، فعلا مال شيخ الاسلام قزوين است . بسيار هم مناسب خريد . دو لايحه براى روزنامه نوشته بود قرائت كرده تصحيح كرده شد اگر چاپ كنند . چندين دفعه امتحان كرده شده آنچه بيغرضانه نوشته شود دور مىاندازند .\r\n\r\nانجمن سعادت - جريمهء دير آمدن\r\nسركار و الا به « انجمن سعادت » مجبور بودند بروند . چون اعضاء اين انجمن اغلب از دوستانند مرا هم برد . پشت خانه‌هاى آقاى عضد الملك حياط كوچك مختصرى [ است 
  ] به اطاقى داخل كرد . عز الممالك ، خبير همايون ، ملك‌آرا در اين انجمن عضو بودند . اسم آن را شنيده گمان مىكردم خيلى مفصل است . حالا هم هركس اسم او را از دور بشنود و\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1937 ","page_number":189},
  {"content":"\r\n\r\nمهرش را پاى هر مكتوب ببيند همان تصور من را خواهد كرد . منقل آتشى بود . گرد آن حاجى امير الدوله كه ناظم آنجا خطاب مىكردند ، ملك‌آرا و اعزاز السلطان ، صاحب‌خانه جلال الممالك نام با چهار نفر ميرزا مانند كه نشناختم [ نشسته بودند 
  ] . اول ورود هنوز حال و سراغى نگرفته گرد شعاع الدين ميرزا جمع شده كه يك ساعت دير آمدى ، دو هزار جريمه را بده . بعد از كشمكش زياد دو سه نفرى ميانه افتاده كه بابا اول وارد جديد را احترام كنيد بعد نزاع جريمه شود . امير الدوله مثل كنه چسبيده بود . سايرين مرا نشانيدند . آخر يك هزار از شعاع الدين ميرزا گرفتند تا ساكت شوند . قدرى صحبتهاى رسمى در انجمن شد كه من ابدا خودى داخل نكردم . بعد انجمن از رسميت خارج شد صحبتهاى متفرقهء بسيار [ به ميان آمد 
  ] .\r\n\r\nمستوفيها - تومانى دويست دينار\r\nچون دو سه نفر آنها مستوفى بودند از دويست دينار كه براى حاشيهء قبوض گرفته‌اند قال‌ومقال شد . با وجودى كه قسم خورده‌ايد خيانت نكنيد و فردا هم قسم مجدد در حضور حجج اسلام و وكلا خواهيد خورد ، اين چه بىانصافى است . اگر ادارهء شما مواجب مكفى ندارد همه ادارات اينطور است . چطور آنها ابدا به صورت ظاهر مرسوم نمىگيرند و حال آنكه مستوفيها از همه بيشتر مواجب دارند و همه اهل مملكت ما مىدانند كه اين جماعت به چه اندازه ماليهء ايران را مغشوش كرده و چه‌ها كردند . جواب مىدادند مجلس گفته و نظام السلطنه نوشته . پس چرا در روزنامهء مجلس وكلا انكار كردند . جواب دادند كميسيون ماليه حكم كرده بود ، چون ديدند ساير وكلا قبول نمىكنند ناچار آنها هم ابا كردند . اين حكايت تومانى دويست دينار سابقا خيلى كم معمول بود .\r\nعين الدوله ملعون نمىدانم به چه ملاحظه حكم صريح داد . حالا هم به همان حكم جبرا قهرا گرفته و خواهند گرفت . احدى نيست مدعى شده جواب مسكت بدهد .\r\n\r\nاخبار از زبان لواء الدوله\r\nيك ساعت از شب رفته بود لواء الدوله مدير انجمن آمد . چون از وكلاى بلديه است و كار دارد دير كرده بود . انجمن هفت نفرى چون از رسميت خارج شده بود مشار اليه هم بناى صحبت را گذاشته ، اخبارات كه شنيده شد از اين قرار است . قاتل فريدون « شيدايف قفقازى » معلوم و محقق شده . ورامينيها « 1 » مقصرين را از دست مأمورين گرفته\r\n\r\n\r\n","description":"","footnote":"\r\n( 1 ) - بعد معلوم شد ورامينىها اين نيت را داشتند ليكن خود مقصرين راضى نشده بودند ( يادداشت در حاشيه از مؤلف )\r\n","page_name":" 1938 ","page_number":190},
  {"content":"\r\n\r\nو چهار نفر اعضاء انجمن آذربايجان [ را 
  ] كه همراه آنها رفته بودند كتك بسيار زده و حبس نموده‌اند . مسؤوليت حكومت طهران از طرف ظفر السلطنه به سردار منظم واگذار شد .\r\n\r\nوكلاى تازه\r\nجناب مستوفى الممالك و مؤتمن الملك پسر مرحوم مشير الدوله با حكيم الملك برادرزادهء آن حكيم الملك غير مرحوم و سيد « 1 » . . . امروز به اكثريت آرا به وكالت مجلس برقرار شدند .\r\n\r\nخبر تبريز\r\nموافق خبر تلگرافى ديروز در تبريز مجددا جنگ سرگرفته ما بين انجمن بلديه و اشرارى كه بيشتر از طهران محرك آنها هستند . چهل و يك نفر از طرفين كشته شده و مجددا سنگربندى مىشود و جدال عظيمى را بايد منتظر بود . اشرار ول‌كن معامله نيستند . ميل دارند انجمن بلدى به ميل آنها باشد .\r\nپادشاه پرتقال با ملكه و وليعهدش در يك كالسكه از خيابانى رد مىشدند آنها را تيرباران مىكنند . پادشاه و وليعهد مقتول ملكه و پسر كوچكش مصون مىمانند .\r\n\r\nبلديهء طهران\r\nبعد از بلديه صحبت شد . از مجلس شكايت داشت كه كنترات نان و گوشت را نمىخوانند و اجازه نمىدهند . يعنى وقت براى كارهاى صحيح ندارند . يك ماه است قرارنامهء آن نوشته شده و هنوز قرائت نكرده‌اند . با وجود آن بعد از عاشورا نان را به قيمت سه عباسى خواهند فروخت و قدرى بگذرد ده شاهى . چراغهاى خيابان هم برداشته شده و برق مىگذارند . فى الجمله بحث در باب ماليات درشكه و كالسكهء اربابى شد كه ماهى يك تومان ، در صورتى كه درشكه كرايه بيست و پنج هزار مىدهد زياد است . اين‌طور باشد كسى درشكه نگاه نمىدارد و ضررش بيشتر مىشود .\r\n\r\nتقىزاده\r\nباز لواء الدوله گفت كه تقىزاده و جمعى ديگر خيال فسادى دارند . هر وقت انجمن آذربايجانيها دعوت كرد خوب است انجمنها نروند و به « انجمن رابطهء سيار » كه هر هفته برحسب قرعه به يك انجمن مىرود يادآور شويد هركس دعوتى دارد موقوف گردد . اگر حرفى هست در « انجمن رابطهء سيار » كه همهء نمايندهء انجمن‌ها ، هست بزنند و مطرح\r\n\r\n\r\n","description":"","footnote":"\r\n( 1 ) - نام در متن سفيد و نانوشته است .\r\n","page_name":" 1939 ","page_number":191},
  {"content":"\r\n\r\nدارد . تا در خانه خودشان دعوت بى جا نكرده مردم اجبارا قبول كنند .\r\n\r\nملك المتقلبين\r\nملك المتكلمين را هم در « انجمن اتحاديهء طلاب » خوب حلاجى كردند . طلبهء تركى تا او رفت از آن صحبتها كند فرياد زد اى ملك المتقلبين ، اى جهنمى بس است . ما مىدانيم چه به سر دارى . نگذار بگوييم ! سيد جمال مهلت به ملك نداده او را پائين آورد و خودش منبر رفت . فورا بناى روضه را گذاشت كه ما براى يك زردشتى گريه مىكنيم به ظلم كشته شد ، پس برويم صحراى كربلا و به آن مظلومين كه امام و مقتداى ما بودند ناله كنيم .\r\nروضهء مفصلى خوانده مجلس ختم شد . طلاب خيال داشتند ملك باز از آن حرفها بزند آن وقت او را از منبر كشيده كتك بزنند . آن طلبهء ترك بىطاقتى كرده فرصت نداد كه حرفها را بزند . سيد جمال ناپاك هم از كهنه اصفهانيها است كه از همه داناتر است و زرنگ‌تر . مسئله را فهميده از راه ديگر درآمد .\r\n\r\nمجمع انسانيت\r\nدو ساعت از شب گذشت برخاستيم . تقى اين مدت را روى پلهء درب خانه منتظر بود و متحير بود من در اين كوچه و خانه براى چه رفته و چرا بيرون نمىآيم . بين راه حالى كردم انجمن بود و او انتظار داشت انجمن جاى بزرگ مفصلى باشد كه كالسكه [ و 
  ] درشكه دم در آن فراوان باشد . زيرا « مجمع قاجار » را اين‌طور ديده بود و همين‌طور « مجمع انسانيت » كه تفرشى ، گركانى و آشتيانى منعقد داشته‌اند و بواسطهء تفرشى بودن خودش آنجا دفعه‌اى رفته ، اما سه هزار دخوليه خواسته‌اند . دفعهء ثانى را ترك كرده است .\r\nبچه‌ها در اطاق مشغول بازى « دمينو » بودند . ورود من قدرى اسباب تفرقه و اسكات آنها شد . اما بعد از نماز خودم آنها را دعوت به بازى كرده پشت دستى و لپ‌پز بود كه به هم زدند . اسمعيل خان مجاهد هنوز نرفته ميل هم ندارد برود . فرخ ميرزا هم دوا نمىخورد مگر به ضرب فحش .\r\n\r\nشعر صور اسرافيل - قلم دهخدا\r\n« چرندپرند » نمرهء 17 صور اسرافيل است كه كاغذى از زبان مشديها به امير اعظم مىنويسد اشعارش هم بىمزه نيست .\r\n مردود خدا راندهء هر بنده آكبلاى * از دلخك معروف نماينده آكبلاى \r\n\r\n","description":"","footnote":"","page_name":" 1940 ","page_number":192},
  {"content":"\r\n\r\n با شوخى و با مسخره و خنده آكبلاى * نزمرده گذشى و نه از زنده آكبلاى\r\nهستى تو چه يك پهلو و يك دنده آكبلاى « 1 » \r\nبعد از اين حركت امير اعظم معلوم مىشود چه پيش‌بينى دخو كرده بود . « 2 » نويسندهء اين چرندپرندها ميرزا على اكبر خان قزوينى است كه در مدرسهء سياسى تحصيل كرده .\r\nجوان است و قلم ناقلائى دارد . چون قزوينى است امضاء « دخو » مىكند . يك ترجمهء كاغذ عربى او را هم كه بسيار بامزه است انشاء الله مىنويسم . روزنامهء صور [ اسرافيل 
  ] فقط همان چرندپرندش مزه و خنده دارد .\r\n\r\nچراغ هلندى\r\nپنجشنبه سيم محرم الحرام - اگرچه هوا بسيار خوش است با وجود آن روضه‌خوانى و تعزيه بسيار كم است . مسجد شيخ عبد الحسين كه همه ساله آذربايجانيها مىبندند و روضهء مفصل مىخواندند امسال چندان رونقى ندارد . چايى هم نمىدهند .\r\nشب هم چراغهاى زياد از نفطى و شمع گچى روشن نمىكنند . فقط دو سه « چراغ هلندى » روشن مىكنند . اعلان كرده‌اند كه قيمت روشنايى و قند و چاى را به يكى از سه مصرف كه مجلس تصديق كند مىرسانيم . براى قشون سرحدى ، و كسانى كه به واسطهء سيل شديد شيراز بىخانمان شده‌اند ، يا براى فقراى طهران .\r\n\r\nسنگ قبر ناصر الدين شاه\r\nتكيه دولت را كاملا بسته‌اند من هنوز نرفته‌ام . جنازهء مرحوم مظفر الدين شاه كبير هم هنوز آنجا است . مثل سنگ ناصر الدين شاه كه هنوز تمام نشده و تمام هم نمىشود .\r\n\r\nنمايندهء شاهزادگان\r\nبراى انتخاب وكيل عصر « مجمع قاجار » خبر كرده بودند . دو روز قبل از محرم جواب مكتوب حضرت و الا رسيد كه اگرچه حق مجلس است خودش انتخاب كند ليكن اين امتياز به شاهزادگان عظام داده مىشود كه از ميان خود سه چهار نفر منتخب و پيشنهاد مجلس نمايند تا يكى از آنها را انتخاب كنيم . حضرت و الا رجوع به مجمع كردند . از آنجا هم به محترمين كاغذ نوشته براى سايرين اعلانى منتشر كردند . سه ساعت و نيم به\r\n\r\n\r\n","description":"","footnote":"\r\n( 1 ) - اين قطعه پنج بند ديگر دارد كه در بسيارى منابع نقل شده است ، به آن‌جاها مراجعه شود .\r\n( 2 ) - درين جا عين السلطنه صورت مكتوب مندرج در صور اسرافيل را كه چنين آغاز شود : « با مريزاد . ناز چونت پهلوان . اما جون سبيلاى مردونت حالا كه خودمونيم . . . » نقل كرده است . علاقه‌مندان آن را در صور اسرافيل يا مجموعهء جداگانهء « چرندپرند » خواهند خواند .\r\n","page_name":" 1941 ","page_number":193},
  {"content":"\r\n\r\nغروب مانده كالسكه نشسته در دكان خواجه « باقداسر » قدرى مكث كردم تا شعاع الدين ميرزا آمد و رفتيم . معلوم است گفتگو و صحبت زياد مىشود . يك ساعت به غروب مانده آراى جمع شد [ ه را 
  ] علينقى ميرزا منشى مجمع مىخواند . من و شاهزاده جلال الممالك براى ثبت آراى منتخب شده بوديم و مىنوشتيم . به قول شعاع الدين ميرزا تا شاهزادگان فتحعلى شاهى هستند از طايفهء عباس ميرزا مشكل كسى منتخب شود . آنها زياد هستند ما كمتر و اغلب هم حاضر نمىشويم . چندان هم مايل نيستيم كه پارتى درست كنيم و اصرارى داشته باشيم . اكثريت آراء به همان سه چهار نفر كه مسبوق بوديم در تهيه و تدارك هستند افتاد . تا مجلس كدام را قبول كند يا هيچ كدام را و ديگرى را به ميل خود :\r\nحاجى شيخ الرئيس پنجاه و پنج رأى - جناب شيخ سيف الدين پنجاه و سه راى - شاهزاده مؤيد السلطنه چهل رأى - شاهزاده امان الله ميرزا سى و شش رأى - سايرين از سى و يك رأى تا يك رأى كه لازم نيست ذكر آنها بشود .\r\nيك ساعت و نيم من و جلال الممالك چيز نوشتيم . بعد هم امضاء كرده و مهر نموديم و به آواز بلند قرائت كرديم . چند نفر ديگر هم پاى ورقه را مهر كرده و براى مجلس شرحى نوشته روانه شد . شيخين متشخصين ما را از بس در مجلس عمامه‌اى جمع شده گمان مىكنم انتخاب نكنند . مؤيد السلطنه همانجا گفت كه من قبول وكالت نمىكنم . اگر قبول كند بسيار لايق است از هر جهت . امان الله ميرزا مدتها در قزاق‌خانه بود و رئيس « اتاماژور » شد ، حالا خارج شده و ماهى سيصد تومان از آن اداره مواجب دارد . دو زبان مىداند ، چند سفر فرنگستان رفته با كمال است . اما چون از خانوادهء او اسد الله ميرزا و يحيى ميرزا وكيل هستند شايد به آن واسطه قبول نشود . اين حدسيات من و عميد الدوله و شعاع الدين ميرزا است كه در مراجعت توى كالسكه مىزديم . دو روز ديگر معلوم مىشود و البته مىنويسم .\r\n\r\nواقعهء تكيه دولت\r\nيكشنبه هفتم - ديشب اتفاق غريبى در تكيهء دولت افتاد مجمل آن از اين قرار است :\r\nهمه ساله از عهد ناصر الدين شاه تا الى حاضر هر وقت تكيه دولت تعزيه بوده شب هفتم شاه محض اظهار التفات ( در آن عهد براى گرفتن تقديم ) طاقنماها را گردش كرده و تماشا مىفرمودند . ديشب هم به رسم معمول درها را بسته و تكيه را خلوت كردند . مردم به گمان آن‌كه امشب هم تعزيه هست پشت درها جمع شده ، چون روز منحصر به زن است شب مردها جمعيت فوق‌العاده كرده بودند ، چند نفر سيد و آخوند از اين‌كه\r\n\r\n","description":"","footnote":"","page_name":" 1942 ","page_number":194},
  {"content":"\r\n\r\nدر بسته و فراشها ورود آنها را مانع شده‌اند فحش داده‌اند . بعد تپانچه كشيده چند چوب دستى هم به فراشها نواخته بودند . فراشها بعد از آن‌كه شاه تشريف مىبرد و براى اينكه قدغن كرده بودند به سادات و طلاب نزاعى نكنند ( زيرا حضرات از ما بهتران شده احدى نبايد به آنها طرف شود ) استبداد را كنار گذاشته مىخواهند فى الجمله مشروطه بشوند كه كار از كار مىگذرد . مردم هجوم آورده از دو درب تكيه آدم روى آدم مىافتد .\r\nبعد از نيم ساعت شصت نعش روى تخت تكيه مىخوابانند . چند نفر طبيب حاضر مىشوند و بناى حال آوردن آنها را مىگذارند . هشت نفر كه سه نفر فراش ، يك نفر سرباز ، چهار نفر جوان طهرانى باشد فورا هلاك شده بودند . هشت نه نفر هم مشرف موت به خانه‌شان بردند . تتمه الحمد لله به هوش آمده و از مرگ رستند . از فرارى كه بعد مسموع شد پنج نفر هم از آنها كه مردنى بودند بدرود زندگانى گفتند و به محلهء خاموشان رفتند و از اين صدمات اين دوره نجات يافتند . « 1 » تا امروز در ايران همچو اتفاقى نيفتاده بود و خيلى به نظرها غريب آمد . من يادم مىآيد در تاجگذارى اين امپراطور روس نيكلاى دوم روزى كه غذا به مردم بايست بدهند سه هزار و ششصد نفر هلاك شدند .\r\nروز ميشوم نامباركى به امپراطور گذشت . از آن روز حدس بدبختى او را زدند . اين شكست از ژاپن هم تنبيه آن روز بود . « 2 »\r\n\r\nمدرسهء قاجاريه - فرزندان نصير الدوله\r\nبارى حسب الدعوة مجمع قاجار رفتم . ميرزا محمد خان پسر سيم نصير الدوله [ را 
  ] كه يازده سال دارد همراه برده تحويل نواب كمال الدوله كردم . حالا دو پسر افخم الملك و دو پسر فخر الملك با عباس ميرزا پسر مرحوم اميرزاده و اين ميرزا محمد خان را آنجا برده‌ام .\r\nهر كدام اگر به قدر من شاگرد برده بودند حالا مدرسهء قاجاريه هزار شاگرد داشت .\r\nميرزا عبد الوهاب خان و ميرزا محمود خان پسرهاى نصير الدوله سه سال است در لندن مشغول تحصيل هستند . محمود خان كه بچه‌تر بود در مدرسه قبول شده و حالا او را به مدرسهء معروف كيمبريج برده‌اند . ميرزا عبد الوهاب خان چون بزرگتر بود مدرسه قبول نشده در يك فاميلى مشغول تحصيل است . از قرارى كه خود نصير الدوله از بروكسل نوشته بود محمود خان بسيار خوب ترقى كرده و يكى از علماء انشاء الله خواهد شد و\r\n\r\n\r\n","description":"","footnote":"\r\n( 1 ) - اعليحضرت نفرى دويست تومان از خود به ورثهء مرحومين عطا كردند . ( يادداشت نويسنده در حاشيه ) .\r\n( 2 ) - جنگ بين المللى و بولشويكى دنبالهء آن بود كه فنا شدند . ( يادداشت نويسنده در حاشيه ) .\r\n","page_name":" 1943 ","page_number":195},
  {"content":"\r\n\r\nدرس عمدهء او عمل ماليه و دفتر و حساب و كتاب است . « 1 »\r\nميرزا عبد الوهاب خان بعد از يك سال بلژيك آمده در نظام خواهد بود . ماهى دويست تومان خرج مدرسهء آنهاست .\r\n\r\nمخالفت ناصر الدين شاه با تحصيل عين السلطنه\r\nچه بگويم به ناصر الدين شاه كه مانع رفتن من به انگليس شد . چنان سخت ممانعت كرد كه در جواب آخرين عريضهء حضرت و الا كه الان حاضر است اين جواب را نوشت « آن مخارجى كه براى شاهزاده مىكنيد برود انگليس بدهيد يك نفر معلم از آنجا بياوريد شاهزاده را تعليم كند » . ديگر بعد از اين جواب هر [ بار 
  ] حضرت و الا توسط ديگران خصوصا مشير الدوله يحيى خان كه وزير خارجه بود پيغام داد اصرار كرد فايده‌اى مترتب نشد . گويا حضرت و الا هم لج كرده از انگليس كه معلم نياورد سهل است از طهران هم معلم خوب براى ما نگرفت .\r\n\r\nنظر تقىزاده و رأى مجمع قاجار\r\nبارى حكايت انتخاب وكيل شاهزادگان مزه دارد . بعد از يك ماه شور و مصلحت كه جواب مكتوب حضرت و الا رسيد كه مجلس اين امتياز را به شاهزادگان مىدهد كه چهار نفر از ما بين خود به اكثريت انتخاب و پيشنهاد مجلس نمايند تا يكى از آنها معين شود و آن زحمت آن روز ، كاغذ مجمع را تقىزاده نگذاشت رئيس باز كند و بخواند . تا گفتند مكتوبى است كه از « مجمع قاجار » رسيده تقىزاده گفت لازم نيست به جهت آن‌كه بر خلاف قانون است . « 2 »\r\nاسد الله ميرزا وكيل شاهزادگان جواب مىدهد مجلس رأى داده و اين امتياز را به آنها داده ، شايد از اين چهار نفر يكى از آنها باشد كه مجلس پيشنهاد كرده . جماعتى از وكلا مىگويند كه دو ثلث وكلا آن روز راى داد كه اين مكتوب نوشته شود . تقىزاده مىگويد\r\n\r\n\r\n","description":"","footnote":"\r\n( 1 ) - آقاى محمود بدر وزير دارائى بعد .\r\n( 2 ) - درين صفحه پاكتى چسبانيده شده كه رأى عز الدوله در درون آن است . روى پاكت صورت شمارش آراء است چنين : امان الله ميرزا 36 - مرآت الدوله 11 - شيخ الرئيس 55 - عماد الدوله 33 - شيخ سيف الدين 53 - جلال الممالك 15 - شعاع الدين ميرزا 5 - افخم الدوله 7 - معتمد الدوله 16 - مؤيد السلطنه 40 - معز الدوله 4 - شعاع الدوله 4 - عميد الدوله 10 - بشير الدوله ( ؟ ) 12 - ظل السلطان 4 - سلطان محمود ميرزا 1 - شمس ؟ 1 - جهانسور ميرزا 1 - ملك‌آرا 2 - جليل الدوله 1 - يحيى ميرزا 4 - شعاع السلطنه 3 - محسن ميرزا 1 - معتضد السلطنه - عماد السلطنه 1 - معين دربار 4 - حشمة الدوله 3 - عين الدوله 1\r\n","page_name":" 1944 ","page_number":196},
  {"content":"\r\n\r\nآنچه وكلا بگويند و بنويسند قانون نيست . قانون آن است كه بعد از رأى به صحهء همايونى برسد . موافق نص قانون اساسى مجلس بايد عوض وكلا را منتخب كند و عكس رأى عز الدوله\r\nمجلس مجبور نيست عوض وكيل شاهزادگان شاهزاده انتخاب كند . اسد الله ميرزا جواب مىدهد خيلى تعجب است در گفت‌وگوى بعضى از وكلا كه خودشان را در وكالت قبول ندارند وكيل در توكيل هم مىشوند . اينجا مخبر الملك رو به نظار مىكند ، اى روزنامه‌نويسها براى خاطر خدا اين مطالب را درج نكنيد كه اسباب مضحكه و سخريهء عالم مىشويم . بعد از اين مكابره رئيس به اسد الله ميرزا مىگويد بنا به رسم ايليت كه ما بين من و شما هست از اين مجادله دست برداشته بگذاريد هركه را ميل دارند انتخاب\r\n\r\n","description":"","footnote":"","page_name":" 1945 ","page_number":197},
  {"content":"\r\n\r\nكنند و از ساير وكلا هم خواهش دارم صحبتى از اين مطلب نكنند و آن كاغذ را ننوشته انگارند .\r\n\r\nاكثريت نسبى و اكثريت تام\r\nآن‌وقت مباحثه و مذاكرهء طولانى براى اكثريت تام و اكثريت نسبى مىشود . اين حواشى است كه از اين به بعد به هر مادهء قانون اساسى نوشته مىشود ، طول و تفصيل زياد پيدا خواهد كرد . مثلا اكثريت تام يا مطلق ، راى نصف بعلاوه يكى ، اكثريت نسبى چند نفر را مجلس راى مىدهد ، براى يكى شش راى ، براى يكى سى رأى ، براى چند نفر راى مىگيرند . باز براى آن‌كه ديروز چهل راى درآمده امروز چهل و چهار راى بيرون مىآيد . اين شخص بنابر اكثريت نسبى ثبت مىشود مثل آن‌كسى كه به اكثريت تام ثبت شده .\r\n\r\nاكثريت ثلثى\r\nحالا يك چيز ديگرى هم از خودشان درآورده بودند اكثريت ثلثى ، و اين حقه براى اين بود كه ظل السلطان وكيل شود . در مجلس پانزده راى و در « مجمع قاجار » چهار رأى داده بودند . آقاى تقىزاده و پارتى او از هواداران ظل السلطان مىباشند . در اين انتخاب وكلا قرار گذاشته بودند حضرت و الا را وكيل ، بعد رئيس ، بعد نايب السلطنه ، بعد شاه يا رئيس جمهور كنند « 1 » و بقدرى براى اكثريت ثلثى زد و خورد و نزاع كردند كه حساب نداشت . آخر حرف حساب سايرين پيش‌رفت كرد و حضرت و الا وكيل نشد و مصارف گزاف و پول زياد كه داده بودند به هدر رفت . اما تخمى است كاشته‌اند شايد دفعهء ديگر به خوبى درو كنند . ايران رئيس جمهورى ناچار لازم دارد ، ملك المتقلبين كور نباشد مسعود ميرزاى كور باشد . باز از سلسلهء قاجار است غنيمت است .\r\n\r\nعثمانى و ساوجبلاغ\r\nسفراى روس و انگليس به باب عالى « پرتست » كرده لهذا فريق پاشا از ساويچ‌بلاغ خارج شده . حكم شد فرمانفرما برود و با قشون و چريك كه همراه دارد عشاير را ادب كند . اما اين عشاير اكراد نسبت به خاك روس تعدى زياد مىكنند و مخصوصا روسها راه تعدى را براى آنها پلتيكا باز گذاشته‌اند . دور نيست عثمانى كنار برود با روس طرف شويم .\r\n\r\n\r\n","description":"","footnote":"\r\n( 1 ) - چون كارهاى مملكت ما امروزه از روى تواريخ و رمانهاى فرانسه سرمشق برمىدارد حضرت و الا هم خوانده‌اند ناپلئون سيم همين‌طور امپراطور فرانسه شد لهذا به آن دستورالعمل رفتار ميكنند ( يادداشت از مؤلف در حاشيه ) .\r\n","page_name":" 1946 ","page_number":198},
  {"content":"\r\n\r\n\r\nقند مجانى\r\nدر اين ايام دهه بعضى جاها چاى را موقوف كرده بودند من‌جمله « انجمن آذربايجانيها » . بانك روس دو خروار قند براى آنها مجانا روانه كرده از ديروز مشغول شرب چاى شدند . همين‌طور براى اغلبى كه خودشان مىدانند بايد روانه كرد .\r\nدر مجمع بسيار صحبت شد كه براى مجلس چه بايد نوشت . آخر الامر اكثريت تامه به آن قرار گرفت چون پاى رئيس در ميان است سكوت اولى است .\r\n\r\nتكيه دولت\r\nچهارشنبه نهم - تكيه كه هيچ نرفتم . تعزيه شب را هم موقوف كردند . ملكه جهان خانمهاى محترم شهر را دعوت كرده بود . همشيره‌ها دو روز رفتند . با ايام ناصر الدين شاه خيلى فرق دارد . تكيهء دولت از بناهاى ناصر الدين شاه است به مباشرى مرحوم معير الممالك . چهار مرتبه بود . در اين اواخر شكست برداشت . يك مرتبهء فوقانى آن را مظفر الدين شاه كم كرد و به جاى چوبهاى سنگين كه روى آن چادر كشيده مىشد از فرنگستان پيچ و مهرهء آهن آورده درست كردند . يك سال آخرى كه بسته و تعزيه خواندند خود شاه يكى دو مرتبه بيشتر حاضر نشد .\r\n\r\nخست شاهزاده خانم\r\nعهد مظفر الدين شاه از دولت سر حضرت عليا همشيرهء اين فرمانفرما اندرون شاه احدى نمىرفت و اين شاهزاده خانم با وجود آن‌كه صاحب دو سه كرور املاك است از يك نفر مهمانى نكرد ، حتى عزيز الدوله « 1 » كه برادرزادهء اوست . در اين يازده سال رنگ اندرون و عمهء خود را نديد . در دنيا زنى از او خسيس‌تر ، لئيم‌تر ، كثيف‌تر ، بدجنس‌تر پيدا نمىشود . نمىدانم چطور راضى شد كه خرجى كرده امسال مكه برود . نقطهء مقابل خود شاه بود . مظفر الدين شاه دوازده زن داشت . شاهزاده و عقدى و صاحب مال و جاهش كه آنطور باشد حالت سايرين معلوم است . « 2 »\r\n\r\nانيس الدوله\r\nيك نفر امامه‌اى ( انيس الدوله ) در عهد ناصر الدين شاه چه شأن و جلالى به مردم نمود و چه كارهاى خوب كرد . فقط در عيد نوروز از بيرون و اندرون متجاوز از شش\r\n\r\n\r\n","description":"","footnote":"\r\n( 1 ) - عزيز الدوله دختر محمد شاه متعلقهء كيومرث ميرزا عميد الدوله بود و دختر آنها هم ملقب به عزيز الدوله و همسر محمد ميرزا ملك‌آرا شد ( مسعود سالور )\r\n( 2 ) ده خارقانى ، ماماقانى چه مىشود ( حاشيه از مؤلف ) .\r\n","page_name":" 1947 ","page_number":199},
  {"content":"\r\n\r\nهفت هزار تومان عيدى مىداد و سالى اقلا پنجاه هزار تومان مهمانيهاى رسمى مىكرد .\r\nتفصيل آن عهد زياد است .\r\nمقصود اين بود درين سه مرتبه تكيه دولت جاى زنهاى ناصر الدين شاه نمىشد ، با وجود آن‌كه در هر طاق‌نمائى دو نفر و سه نفر جا مىدادند . حتى روى دالانها را تخته‌بندى كرده زنبورى كشيده يكى دو سه خانم را آنجا مىنشاندند . قريب سيصد زن عقدى و صيغه و كلفتهاى مخصوص داشت . روزى كه زنها را خارج كردند از هزار علاوه زن بيرون رفت ( با كلفتها ) . حالا به‌جاى آن‌همه زن يك خانم است و البته آنها كه آن ايام را و آن جنجال و ازدحام را ديده بودند تعجب مىكنند .\r\n\r\nملكه و وليعهد\r\nملكه فعلا سه پسر و يك دختر از شاه دارد و با وجود آن‌كه كچلى ما بين اطفال خيلى كم شده اين خانم كوچولو كچل است و مخفى كرده بودند . وليعهد گفتند خيلى سيگارد مىكشد و هرچه ملكه و سرور الدوله عيال آقاى نايب السلطنه ( دختر حسام السلطنه فاتح هرات ) منع مىكردند او بيشتر اصرار داشت . حق اين است اين دو پسر شاه را به فرنگستان روانه كنند . آنچه در تبريز وليعهدهاى ما تربيت شدند كفايت كرد . اين مسئله را بايد صورت داد و در انجمنها گفت . ملت نجيب غيور گوساله ( تازه لفظ گوساله علاوهء آن شده است ) اصرار كنند و لوايح بنويسند بلكه انشاء الله روانه نمايند . من در « انجمن سعادت » گفتم آنها هم قرار شد در « انجمن رابطهء سيار » اظهار كنند . چون فعلا بيكار هستند ناچار دنبال مىكنند .\r\n\r\nوعظ كيوان قزوينى\r\nبارى ديشب با ملك‌آرا و شعاع الدين ميرزا ، لواء الدوله خانهء ملا عباسعلى قزوينى روضه رفتيم . خوب صحبت مىكند و حقيقة باسواد است . يكى دو سال در مسجد جامع وعظ كرد گفتند صوفى است و آقايان مانع شدند . حالا در خانهء خودش منبر مىرود .\r\n\r\nشيخ مهدى شيخى\r\nآنجا قرار داديم امروز صبح خانهء جناب آقا شيخ مهدى از علماى شيخيه روضه برويم . ملك‌آرا اينجا آمد اتفاقا رفتيم . بعد از اين‌كه روضه‌خوانها روضه خواندند خودش منبر رفت . اين هم باسواد است و الان رئيس شيخيهء طهران است . اصلا گيلانى است .\r\nملك‌آراى مرحوم و اين ملك‌آرا شيخى هستند . خدا رحمت كند مرحوم ملك‌آرا را .\r\nيكى از علما بود . فرانسه هم خوب مىدانست . بسيار خوب ذكر مصيبت كرد . جمعيت\r\n\r\n","description":"","footnote":"","page_name":" 1948 ","page_number":200},
  {"content":"\r\n\r\nبسيار بود . بعد چاى دادند . يكى از خودهاشان ايراد كرد كه خوب بود شما هم چاى را ترك مىكرديد . آقا جواب داد بهتر اين است آن كنياكها و شرابهاى شيشهء چهار تومانى را موقوف نمايند . قند كه در مقابل آنها بسيار قيمت نازلى دارد . بسيار آن شخص خجل شد .\r\nيك ساعت به ظهر مانده بيرون آمديم . حاجى امير الدوله هم بود . از بس خسيس است گفتم بدون اظهار جمعا خانهء او وارد شويم . چون راه همه سواى من آن سمت بود ملتفت نمىشد .\r\n\r\nحرفهاى مختار السلطنه\r\nمختار السلطنه كاشى تقريبا محرم اسرار و همه‌كارهء شاه به درب خانه مىرفت .\r\nملك‌آرا را ديده پياده شده . بناى سرگوشى را گذاشت . چون ملك‌آرا چندى است دربخانه نمىرود و قهر كرده از طرف شاه دلجوئى مىكرد . من رسيدم مرا ديد گفت آخر شاهزاده براى اين بيچاره چيزى باقى گذاشته‌اند . گفتم چرا . گفت چه‌چيز . جواب دادم زبان . مىتواند اظهار التفات زبانى اقلا بكند تا موقعى براى كار برسد . توى دلم گفتم آن وقت هم كه كار با شاه بود شما و امثال شما مهلت نمىدادند به ما برسد و اگر آن ايام بود حالا تو گه سگ مثل برق مىگذشتى و اعتناى سگ نمىكردى ، مثل آنها كه بودند و مىكردند و بسيار ديديم . . . « 1 » پس باز شكر امروز را بايد كرد ، اقلا مثل همديگر هستيم .\r\n\r\nحاجى امير الدوله - انجمن آل محمد\r\nامير الدوله كم‌كم بوئى برد بىطاقت شد و گفت خانهء من امروز كسى نيست . گفتيم نباشد و رفتيم . مختصر آنجا خراب شديم . فرستاد چلوكباب آوردند با ماست و نان و پنير خورديم . بسيار خوش گذشت . از آنجا « انجمن آل محمد » روضه رفتيم . بسيار شلوغ بود .\r\nبعد از روضه خانهء آقاى عماد السلطنه راحتى كرده نماز خوانده خانهء سادات اخوى [ رفتيم 
  ] . حاجى امير الدوله چهل و يك منبر داشت . اما هرجا شمع روشن مىكرد ، نيم ساعت تحقيقات از اصل و نسب صاحب‌خانه و اين‌كه چند روز است روضه دارد ، روضه‌خوان كيست ، چه ساعت مىخوانند ، كى تمام مىشود ، زنانه است يا مردانه مىكرد . معلوم شد تا صبح شمعهاى آقا تمام نمىشود . از ايشان جدا شديم . در اين شب عاشورا بقدرى زن و مرد در كوچه‌ها حركت مىكنند كه اندازه ندارد . . .\r\nاز سبزى ميدان حضرات جدا شدند . من مسجد شيخ آمدم كه تا امشب نرفته بودم .\r\nفردا هم على الرسم و برحسب معمول چند ساله حضرات ناهار را اينجا هستند .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1949 ","page_number":201},
  {"content":"\r\n\r\nچهار شب است خيابان ناصريه را چراغ برق روشن مىكنند و گويا تا يك ماه ديگر تمام خيابانها با برق روشن شود . باز بگويند بلديهء ما پس از يك سال كار نكرده « 1 » خيلى خسته شدم . تازه گل لندلند مهمانى فردا را دارد . گفتم مهمانى نيست اين نذر من است كه چند سال است كرده‌ام . اسم نذر آمد ساكت شد .\r\n\r\nقمه‌زنى\r\nپنجشنبه 10 - بعلاوهء اشخاص ديشب پسرهاى مختار السلطنهء مرحوم ، خيبر همايون و چند نفر ديگر صبح را آمدند . مسجد شيخ جا نبود . تمام بازار پر از زن و مرد بود .\r\nدسته‌هاى سينه زن متصل مىگذشت . « 2 » طهرانى و فارسهاى ما هم قمه زدن را از تركها ياد گرفته‌اند . در ميان هر دسته جمعى قمه‌زن فارس بود . تيمچهء آقا هدايت كفش‌دوزها روضه دارند . آنجا رفته بعد از استماع ذكر مصيبت سبزى ميدان رفتيم . هميشه شب نهم ربيع الاول يك اتفاقى مىافتد كه آدم قهرا غمگين مىشود . در اين روزهاى مقدس اسبابى فراهم مىشود كه مشغوليات ديگر پيدا مىكند . . . و به جاى عبادت تمام را معصيت مىكند .\r\nناهار را آقايان نوش‌جان كردند يعنى نذرى را . بعد از چاى به فكر رفتن حضرت عبد العظيم افتادند . كم‌كم خيال قوت گرفت پياده تا ماشين رفتيم . بليت گرفته دو ساعت به غروب مانده آنجا رسيديم . جمعيت خيلى زياد نبود . زيارت كرده غروب رسيديم چون نفرى دو هزار داده و لواء الدوله وكيل خرج بود و او براى صرفه بليت پانزده شاهى گرفته بود نفرى ده شاهى طلبكار بوديم . خبير همايون از آن لئامت كه دارد با وجودى كه راهش عليحده بود دنبال ما افتاد ده شاهى را بگيرد تا منزل من آمد . بدتر از همه به يك ترتيبى رندان آقا را مرد كرده روز دوشنبه دعوت مهمانى كردند و فحشها داد كه هركس نيايد و حال آنكه فحش لازم نداشت زيرا جمعا اسباب را كوك كرده بودند . بارى ده شاهى را كه ندادند سهل است تا آنجا هم آمد يك مهمانى هم گردنش گذاشتند و بايد تا خانهء خودش سرچشمه مراجعت كند . نهايت عقل و تدبير را حقيقة بخرج داد با يك اكونومى و عقل معاش صحيحى اين خبير همايون از حاجى امير الدوله اگر در خست فى الجمله عقب بماند يقينا هركس نان او را بخورد مريض نمىشود . عصر باد سر كرده اما از برف خبرى نيست .\r\n\r\n\r\n","description":"","footnote":"\r\n( 1 ) - تا امروز بهمن 1317 تمام كوچه و خيابانهاى شهر ما چراغ ندارد . ( يادداشت مؤلف در حاشيه )\r\n( 2 ) - اين اوضاع روضه ، سينه [ زن 
  ] ، قمه‌زن و غيره و غيره در اين عهد به كلى منسوخ شده است ( يادداشت مؤلف در حاشيه )\r\n","page_name":" 1950 ","page_number":202},
  {"content":"\r\n\r\nدوشنبه 14 محرم الحرام - صبح را دو ساعت منزل بودم . تمام [ به 
  ] حساب مباشرين حضرت و الا [ گذشت 
  ] از وقتى كه سفر ملاير تشريف برده‌اند باقى مانده . خودشان حالت رسيدگى ندارند ، احدى را هم مختار كارها نمىكنند . دربخانهء حضرت و الا از مملكت ايران هرج‌ومرج‌تر است . اين مدت را با ميرزا محبعلى خان سررشته‌دار مباشر همدان مشغول رسيدگى حساب بودم . بعد را منزل خبير همايون رفتم . مدعوين بودند قدرى تخته‌بازى شد ، مقدارى جنس و چند قرانى نقد بردم . معلوم است صحبتها از چه قرار است .\r\n\r\nاستعفاى احتشام السلطنه\r\nرئيس مجلس روز شنبه استعفانامهء خود را به مجلس فرستاده قرائت نكرده‌اند .\r\nديروز يكشنبه از صبح دسته‌دسته وكلا خانهء او رفته هر قسم بود عصر رئيس را مجلس بردند و صريح گفتند استعفاى شما باعث تمامى مليت ما است . روزنامهء صوراسرافيل در نمرهء 32 در « چرندپرند » چيزى براى رئيس و مجلس باقى نگذاشته بود . اگرچه مغرضانه نوشته اما از بس خوب انشاء كرده من ناچار در اينجا خواهم نوشت .\r\nدر سه نمرهء روزنامهء مساوات كه مدير آن سيد [ محمد 
  ] رضاى شيرازى است بقدرى از همه بد نوشته و هتاكى كرده كه ما فوق آن مقدور نيست . از اول روزنامه به زبان فصيح فحش داده تا به آخر . دست رد به سينهء احدى نگذاشته . گفتند شبانه جمعى به خانهء او رفته ، مشار اليه هم در آن‌وقت شب جز چند نفر از پرده‌نشينان آلت دفاعى نداشته ، با آنها بيرون آمده حضرات كه اسلحهء محكم معتبر در مقابل ديده‌اند از ايذاء و اذيت آقا گذشته ، مىگويند اگر دفعهء ديگر آنقدر مزخرف نوشتى عفو نمىكنيم . او هم معذرت زياد خواسته عمل مىگذرد .\r\n\r\nشكايت ميرزا باجى امين الملكى\r\nهمهء اين مردها از بالا گرفته تا پائين عرضه و قابليت يك نفر زن را نداشتند كه مدير روزنامهء « نير اعظم » را در ديوانخانه به محاكمه كشيده و حكم يك ماه حبس دربارهء مدير جارى شد و آن از اين قرار است . ميرزا باجى نامى است مشهور به ميرزا باجى امين الملكى . در روزنامهء « نير اعظم » در هنگامهء توپخانه نوشته بود ميرزا باجى فاحشه با گلين ماژر چنين و چنان كردند . ميرزا باجى ديوانخانه رفته كه به من بهتان زده و شرف مرا برده . او را حاضر كردند . معلوم است ثبوت زنا مشكل است ، مگر اقرار كند كه خودم فاعل اين فعل با فلان بودم و اگر اين اقرار را مىكرد حد او شرعا خيلى بالاتر بود . مرد مردانه مدعى شد كه فاحشگى و هرزگى مرا ثابت كن و الا محكمه مجازات ترا بايد\r\n\r\n","description":"","footnote":"","page_name":" 1951 ","page_number":203},
  {"content":"\r\n\r\nبدهد . از جواب عاجز شده لهذا حكم يك ماه حبس دربارهء او جارى شد و اين شيرزن از تمام مردهاى نمرهء اول ما و رجال محترم مملكت ما گوى سبقت ربود .\r\n\r\nفحش‌گوئى روزنامه‌ها\r\nبارى روزنامه‌ها معركه مىكنند و وزارت علوم ابدا مراقبت ندارد . هركس در روزنامه‌اش فحش بيشتر نوشته خوبتر فروش مىرود . مردم هم ديگر وقعى به اين بدگوئى نمىگذارند . زيرا ايرانيها زود به يك چيزى خوب يا بد عادت مىكنند . اين هم از آن قبيل است ديگر براى فحش در اين مملكت وقعى نمانده و گوشها پر شده و از قديم الايام اين صفت حميده را دارا بوديم . حضرات گمان كردند وقتى كه بنويسند و چاپ كنند اثر ديگرى خواهد داشت . حالا معلوم آنها شد يا خواهد شد كه ابدا تفاوتى نكرده و نمىكند ، به جهت آن‌كه بى جا و بى جهت و به غير موقع استعمال كردند .\r\nاز قرار معلوم ساويچ‌بلاغ تخليه نشده بلكه بر قواى نظامى آنها روزبه‌روز افزوده مىشود و آن خبر بىاصل منتشر شده حقيقت ندارد .\r\n\r\nاعزام احمد ميرزا وليعهد به فرنگ\r\nاز قرارى كه ميرزا باقر خان مترجم زبان فرانسه عضو و نمايندهء به اعلم « انجمن سعادت » در « انجمن رابطهء سيار » مىگفت صحبت رفتن وليعهد را به فرنگستان اظهار كرده و همه به اين كار صحه گذاشته‌اند و قرار داده‌اند جدا از مجلس خواستار شده كه شاه را مجبور به رفتن او كنند . من باز هرقدر ممكن بود اصرار كردم كه دست برندارد و امروز هم در آنجا يادآور شده بلكه جدا تمنا كند اين لايحه نوشته شود . حقيقت من به اين كار خيلى مصرّم و حتى المقدور مشغول فراهم نمودن اسباب اين كارم ، زيرا اگر اول شخص مملكت ما تربيت شده بود ما هم شده بوديم . چون او تربيت نشده ما اين‌طور باقى مانده‌ايم و از همه كارها اين مسئله به عقيدهء من واجب‌تر است .\r\n\r\nاز وكلاى جديد : مجد الملك\r\nديروز و پريروز اين اشخاص در عوض كسر وكلا ثبت شدند : جناب مجد الملك ( برادر مرحوم امين الدوله ) . خط و سواد فارسى خوبى دارد . فرانسه هم مىداند .\r\nفرنگستان هم يك سفر رفته . اول منشى حضور شاه شهيد بود بعد وزير وظايف شد ، بعد كارهاى ديگر . چهار ماه قبل هم وزير تجارت شد . آگاه است و بسيار خوب وكيلى خواهد بود .\r\n\r\n","description":"","footnote":"","page_name":" 1952 ","page_number":204},
  {"content":"\r\n\r\n\r\nحسينقلى نواب\r\nحسينقلى « 1 » خان نواب « 2 » در انگليس تربيت شده ، حالا مدير ادارهء هلاند در وزارت خارجه و مترجم حضور بود . برادرش عباسقلى خان در سفارت انگليس است . تمام فاميل اين آقا نوكر انگليسها [ اند 
  ] و از هندوستان آمده‌اند . چون با انگليسها محشور است در حقيقت باطنا تبعهء آنها مىباشد . به عقيدهء من صلاحيت نداشت .\r\n\r\nمعاضد السلطنه و امان الله ميرزا\r\nمعاضد السلطنه كارپرداز بادكوبه بود . شناسائى ندارم . امان الله ميرزا . اينها اشخاصى هستند كه اگر مجلس سنا برقرار شود بايد در آنجا باشند . چون دولت در ايجاد سنا اهمال مىكند مجلس همه را وكيل مىكند .\r\nيك ساعت به غروب مانده با ملك‌آرا كالسكه نشسته خانهء عضد الملك رفتيم . سه سال است دختر فخر الملك همدم خانم را عضد الملك براى پسرش سردار مخصوص گرفته . از بس اين سردار بىمزه‌گى كرده يك سال است خانهء فخر الملك آمده ، هرچه كرديم طلاق نداده . . . صحبت زياد با آقا شد . آقا ملزم شد و ملك‌آرا را مأمور طى عمل كرد . سرما خورده بودم و برعكس تصور من نان خبير همايون نگذاشت يك شب بگذرد و مرا ناخوش كرد . تب مختصرى كردم .\r\n\r\nوضع ايلات شقاقى\r\nسه‌شنبه 15 - دو سه پاكت از آقاى عماد السلطنه رسيده بود كه ولايت سراب و شقاقى به يك اندازه منظم است ، انجمن آن هم مرتب . اما حالا ئيل يورتچى قريب بيست ده را ضبط كرده مىگويند مملكت شلوغ است . رشيد الملك را هم در مغان و ئيل شاهسون راه نداده هجوم به سمت آنجا آورده‌اند . از يك سمت هم سوارى كه براى فرمانفرما مأمور مىشود تمام دهات عرض راه را جاروپارو مىكنند . من هم نه مواجب دارم نه مداخل ، حتى مقررى بيست و پنج سالهء من هم كه همه ساله مىرسيد امسال نرسيده . امان از آن‌وقت كه اين سوارها مراجعت كنند ، يا بهار شود و اين ايلات بتوانند در صحرا بمانند . پس اين عريضهء استعفاى مرا به وزير داخله بنمائيد و حتما مرا احضار كنند .\r\n\r\n\r\n","description":"","footnote":"\r\n( 1 ) - اصل : حسنقلى\r\n( 2 ) - حيدر على خان نواب عموى اينها در شيراز بسيار به من محبت كرد و از آن آدمهاى خوب نازنين است .\r\nخدا سلامتش بدارد . همه اين نوابها تبعهء انگليس هستند مگر حسينقلى خان كه مستخدم ايران است . اگرچه اصلا ايرانى هستند اما در هند بوده و از آنجا آمده‌اند . اطمينان نمىشود كرد ( يادداشت از مؤلف در حاشيه . )\r\n","page_name":" 1953 ","page_number":205},
  {"content":"\r\n\r\nآقاى عماد السلطنه حق دارد از وقتى كه رفته يك شاهى براى خانهء خود روانه نكرده و من هزار و پانصد تومان پول صغير را از دار التجارهء تومانيانس گرفته و خرج خانهء او كرده‌ام .\r\n\r\nنظام السلطنه - آصف الدوله\r\nاما وزير داخله آصف الدوله را روز يكشنبه در مجلس به اكثريت آراء عزل كردند .\r\nهنوز وزير داخله معلوم نيست . گفتند از وزير ماليه بيشتر دل‌خورى داشتند اما چون او رئيس الوزراء بود اگر او را عزل مىكردند قهرا تمام وزارت‌خانه‌ها تغيير مىكرد . اين بود محض خوف او وزير داخله را عزل كردند تا او حساب خود را بكند . نظام السلطنه وزير ماليه هم هشتاد سال دارد و يك پسر . آن هم كبدش معيوب شده سه ماه است معالجه مىكند و دو مرتبه « اپراسيون » « 1 » كرده‌اند و مشكل خوب شود . گرفتار اين پسر منحصر به فرد است . با وجود آن استعفا نمىكند .\r\n\r\nحكام ولايات\r\nقوام الملك را باز شيراز فرستادند . نير الدوله از اصفهان استعفا كرده بيرون آمده .\r\nكرمانشاهان مدتى است حاكم ندارد . گيلان به شرح آن . ملاير معتمد خاقان را جواب كردند . يزد كسى نرفته خيلى شلوغ شده . مجلس ما هم شلوغ‌تر است . همينها را تقصير وزير داخله قرار داده‌اند و عزل شد . حالا نمىدانم كى وزير داخله بشود كه يك ماه تفصيل الموت را حالى كنيم . اينها وزارت‌خانهء صحيح ندارند . هر روز وزير معزول مىكنند .\r\nتا من بيچاره و امثال من به آنها مطالب خود را دستگير كنيم ديگرى برقرار مىشود .\r\nاول وزارت‌خانه را منظم كنيد آن‌وقت روزى يك دفعه وزير عزل كنيد .\r\n\r\nسالار السلطنه - ركن السلطنه\r\nبارى عصر را با حضرت و الا خانهء ظهير الاسلام رفتيم . تمام وراث جمع بودند .\r\nامير الامرا چون وكيل خراسان است اينجا هم به وكالت از طرف ركن الدوله و اخوانش حاضر شده بود . معلوم است با حضور ايشان همه ساكت بايد باشند زيرا به احدى مجال نمىدهد . آخر الامر قرار شد هبه نامچه از شاه گرفته شود . كدام كسى بگيرد تشتت‌آرا دست داد . آخر اين قرعه به نام نامى ظهير الاسلام افتاد . عريضه نوشته همه مهر كردند .\r\nجناب معظم له برده به يك شكلى هبه‌نامه را بگيرد . باز سالار السلطنه و ركن السلطنه\r\n\r\n\r\n","description":"","footnote":"\r\n( 1 ) -  Operation  ( عمل جراحى ) .\r\n","page_name":" 1954 ","page_number":206},
  {"content":"\r\n\r\nنيامده بودند . اين دو پسر شاه شهيد چيز غريبى هستند . گمان مىكنم همانطور كه شهرت كرد از او نيستند . راست باشد هيچ‌چيز اينها به آدم نجيب نمىماند . كمال و سوادى هم ندارند .\r\n\r\nكارخانه يخ‌گيرى\r\nپنجشنبه 18 - سه چهار روز است باد شهريار مىوزد . قدرى سرد شده . امروز اول درجهء حوت است و حوت جزو بهار محسوب مىشود ، يعنى در طهران . در اين سه چهار روز قدرى يخ گرفتند . يكى از چيزهاى غريب كه مظفر الدين شاه از فرنگستان با مخارج گزاف خريد و آورد كارخانهء يخ‌گيرى بود . يك دفعه در سنهء 1322 يخى از آن گرفتند اطباء گفتند « ميكرب » و با در آب بوده دور ريختند . حالا نمىدانم چه شد و چه كردند .\r\n\r\nماشين جوجه‌درآرى\r\nهمين‌طور ماشين جوجه‌درآرى . يك سال تابستان در تمام باغ و عمارت صاحبقرانيه و توى اطاقها جوجه راه مىرفت كه از شدت گرسنگى نزديك بود آدمها را بخورند . مثل اين‌كه جوجه و يخ در ايران عمل نمىآيد و قيمت گزافى دارد . اين ماشين هم رفت لاى دست ماشينهاى ديگر .\r\n\r\nماشين توپ‌ريزى\r\nهشتاد هزار تومان نقد ارث شاهزاده نصرت السلطنه دائى شاه بود . چون بلا عقب بود گفتند خوب است شاه خيراتى براى او كند ، مدرسهء سياسى داير كند ، پلى بسازد ، مسجدى داير كند . فرمودند نه من كار ديگر مىكنم ماشين توپ‌ريزى مىخرم كه هم خيرات است هم به‌درد مىخورد . مبلغى هم روى آن گذاشته آوردند . در مرض موتش طهران رسيد . جلوى قورخانه در خيابان الماسيه گذاشته‌اند . اولا از در قورخانه داخل نمىشود ، ثانيا ماشين جلب بىفايده است ، به درد نمىخورد . فعلا اسبهاى درشكه و سوارى متصل از آن رم مىكنند و خيرات آن مرحوم فحش كالسكه‌چى و سوار است .\r\n\r\nگاوهاى فرنگستانى\r\nپنجاه رأس گاو شيرده با يك معلم با دو گالش از فرنگستان آورد . سالى ده يازده هزار تومان مقررى آنها و خرج گاوها بود . فقط براى اينكه شاه كره‌اى بخورد كه از شير گرفته مىشود نه از ماست . اين گاوها عمارت مخصوص داشتند . شبها بايد روى يونجهء تازه بخوابند ، غذاهاى معين نوش‌جان كنند . معلم و گالشهاى فرنگى هم معلوم است تكليفى\r\n\r\n","description":"","footnote":"","page_name":" 1955 ","page_number":207},
  {"content":"\r\n\r\nعليحده دارند . بعد از شش سال تمام گاوها را فى سه تومان و نيم فروختند و مقررى مسيو را هم تا آخر سال كنترات دادند . فقط چند مرتبه شاه كره خورد كه معلوم نبود از شير گرفته‌اند يا از ماست .\r\n\r\nماديانهاى روسى\r\nماديانهاى روسى آوردند كه از آن اسبهاى درشت كالسكه عمل بيايد . تمام در ميان طويلهء قصر ماندند و تلف شدند . از اين كارها بسيار بود . به حق خدا من همه را نمىدانم مگر از هزار يك آن .\r\n\r\nطوطيها ، سگها\r\nدويست هزار تومان طوطى زيادتر خريد . صد هزار تومان سگ بيشتر خريد . امان از گل‌بازى او . مىخواهم به جرأت بنويسم يك كرور تومان بيشتر گل و تخم گل و گل‌خانه از فرنگ آورد . مخارج طبيب شاه كه حساب ندارد . از هر دولتى يك طبيب داشت سواى اطباء ايرانى . اينها مطالبى است كه همه اهل ايران مىدانند ، چيزى نيست [ كه 
  ] پوشيده و پنهان باشد . حالا هم كه مظفر الدين شاه كبير شده .\r\n\r\nنظر امير اعظم\r\nاز مطلب دور افتاديم . عصر مجمع رفتم . شيخ سيف الدين براى امير اعظم حكايت پول ندادن شاهزادگان و قاجاريه را مىگفت كه هريك چه نوشتند و قول دادند و ندادند .\r\nكم‌كم امير اعظم ملتهب شده فحشها به خودش داد كه اگر از آنها نگيرد ، حتى تپانچه از جيب شلوار بيرون آورده كه جا كشم ، يا خودم را نكشم يا آنها را ! پس من بروم از سكينهء عرقچين‌دوز پول براى مدرسه بگيرم ! چسبيد يقهء بيچاره جليل الدوله را كه الان ماهى بيست تومان خود را بده و الا اسب و درشكه و اسباب اطاق ترا مىبرم . جمعى هم از جوانها بادى زير بغل ايشان داده كه شما حكم كنيد خودمان خواهيم گرفت . اسبهايشان را مىبريم ، خودشان را زنجير مىكنيم . در اين بين كمال الدوله به من مىگويد اين حركات صحيح نيست . پول را خوب است به اختيار بدهند ، جبرا چه ثمر دارد . من گفتم آقاى كمال الدوله حالا وقتى نيست كه بنده خودم را داخل صحبت كرده و مانع خيالات آنها شوم ، مگر آن‌كه استقبال كنم چند تير از تپانچهء حضرت و الا را .\r\n\r\nزخم طپانچهء محقق الدوله\r\nآخ چه قشنگ پريروز صحبت كرد ظهير الدوله . حضرت و الا پرسيد راستى زخم\r\n\r\n","description":"","footnote":"","page_name":" 1956 ","page_number":208},
  {"content":"\r\n\r\nتپانچهء محقق الدوله چطور است . ظهير الدوله جواب داد مىگويند آن گلوله كه به سقف اطاق خورده خيلىخيلى خطرناك است و تا امروز هم گلوله بيرون نيامده . . . « 1 » شش هزار تومان پول را خورده با چاقو سق خود را زخم كرده ، قدرى هم باروط در ظرفى آتش داده دهان خود را بالاى آن گرفته كه سياه شود و بوى باروط بدهد . آنوقت دو تير تپانچه در اطاق خالى كرده ، پدرش هم در بيرون . هركس مىرفت مىگفت اى ساويچ‌بلاغ قاتل پسر من شدى . اى شوراى ملى بىپسرم كردى . . . « 1 »\r\n\r\nنامهء عماد السلطنه\r\nبارى پس از آن مشدىگيريها قرار شد بروند و براى هريك كاغذى بنويسند . با شاهزاده عميد الدوله مدتى نشسته صحبت كرديم . مغرب منزل آمدم . پاكتى از آقاى عماد السلطنه رسيده بود من عين آن را بعد از عنوان مىنويسم .\r\n« از وقايع طهران و پلتيك دولت و غيره تمام مسبوق شدم . اما حالت آذربايجان خيلى منقلب است و هركس زورش برسد مال ديگرى را مىبرد و يا كسى را مىكشد . همچو ولايتى كسى خاطر ندارد . اما تبريز كه مركز و كرسى ايالت است از شب عيد اضحى همين قسم دكاكين و بازار بسته ، از صبح تا غروب ، از سر شب تا صبح صداى تفنگ بلند است . مايهء نزاع معلوم است . فقط چند محله يك‌طرف شده با سه محلهء ديگر دعوا دارند . متصل سنگربندى كرده و همديگر را مىكشند . براى اطلاع سركار و الا كاغذ شاهزاده على خان ميرزا [ را 
  ] كه با همين پست از تبريز رسيده فرستادم . روزنامهء تبريز نمىرسد . اين قسم بماند دههء عاشورا نمىدانم چه مىشود . فوج مخبران شقاقى را براى اردو خواسته‌اند . رشيد الملك نوشته بود من هم مأمور اردو شده‌ام اما ناخوش و بستريم .\r\nاگر سوار برسد ، اگر احوالم خوب شود خواهم رفت . نتيجهء اين همهء جنگ و دعوا چيست نمىدانم . يكى از مورخين فرنگ بعد از شرح جنگ هفت ساله كه ميان انگليس و فرانسه و اطريش و پروس و اسپانيول و غيره بود مىنويسد در اين جنگ هفت ساله دو كرور آدم كشته شد . فلان مبلغ انگليس ضرر كرد . آنقدر فرانسه متضرر شد ، آنقدر اطريش ، آنقدر ديگرى . چقدر كشتى شكسته شد ، به چه اندازه ديه و شهر آتش گرفت و منهدم شد . چرا براى چه . براى آن‌كه يك مردى در پروس بود اسمش فردريك و يك زنى در اطريش بود به اسم مارى ترز . اين فردريك مىخواست ولايت سيلزى را ببرد ، آن زن هم ميل نداشت بدهد . حالا اين‌همه هنگامه در ايران براى چيست . اين‌همه خون\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1957 ","page_number":209},
  {"content":"\r\n\r\nبراى چه ريخته مىشود . براى آن‌كه عين الدوله به لجبازى مسيو نوز را نگاه داشت . و بنفشه سياه . . . ( چون جنگ طولانى در انگليس در ميان ملت مشهور به جنگ دوگل است ) نمىخواست . . . آنقدر مداخل كند . مظفر الدين شاه ميل داشت همه ساله فرنگستان برود . »\r\nجمعه 18 محرم دوم درجهء حوت - اشخاصى كه خانهء خبير همايون مدعو بوديم بعلاوهء دو پسر مرحوم مختار السلطنهء خانهء ملك‌آرا به مهمانى كوچكى حاضر شديم .\r\n\r\nتركيب كابينه\r\nجناب نظام السلطنه رئيس الوزرا [ و 
  ] وزير داخله شدند . صنيع الدوله وزير ماليه شد .\r\nمؤتمن الملك برادر مشير الدوله وزير علوم شد ( از وكالت استعفا داده بود ) . حاجى آصف الدوله هم رقعه‌اى به مجلس نوشته و معترضات وكلا را بسيار خوب جواب داده بود . در آخر آن هم نوشته بود اين مطالب قابل اين‌كه وزيرى را عزل كنيد نبود . اين مكتوب در روزنامهء مجلس چاپ شده بود ديشب خواندم . صحبت كمتر شد بيشتر تخته بازى كردند .\r\nحالا بايد چندين روز خدمت آقاى نظام السلطنه رفته از روزى كه حسن صباح الموت را فتح كرده حكايت كرد تا امروز كه ملك ما شده و شيخ محمد على و سيد بزرگ و چند نفر شرير خرابش كرده‌اند . حاجى آقا امسال را بايد قزوين بماند زيرا طولى نخواهد كشيد كه نظام السلطنه يا وفات مىكند يا از عشق پسرش ديوانه مىشود يا معزول .\r\n\r\nنامهاى انتقادى\r\nدر انجمنها كه صحبت مىشود تقىزاده را تقلب‌زاده ، ملك را ملك المتقلبين جهنمى ، سيد جمال را سيد جمّال مىگويند . در باب فرستادن وليعهد گفتگوها شد و همه قبول كرده‌اند حالا براى كسى كه او را ببرد صحبت است . از قرارى كه اجزا « انجمن سعادت » مىگفتند جمعى حضرت والاى ما را صلاح دانسته‌اند . در اين‌كه حكما او را روانه مىكنند حرفى نيست .\r\n\r\nشب‌نامه عليه ظل السلطان\r\nشب‌نامه‌اى اعزاز السلطان داد خواندم ، اگرچه بعضى الفاظ ركيك دارد اما بىمزه نيست . براى ظل السلطان است .\r\n« عريضهء عاجزانهء اهالى مملكت ايران به خاكپاى مهر اعتلاى اعليحضرت قدر قدرت رستم صولت شاهزادهء حسرت به دل ميرزا زيد جنونه . مخدوم مكرم ، از يك مملكت\r\n\r\n","description":"","footnote":"","page_name":" 1958 ","page_number":210},
  {"content":"\r\n\r\nخراب ايران بيش از دويست كرور قسمت شما نخواهد شد . حاجى سياح و ميرزا مرتضى خان و آقا ميرزا محسن گولت نزنند . عاشق جمالت نيستند ، پولت را مىخواهند .\r\nاگر تمام دارائى خودت را به انجمن آذربايجان تقديم كنى مىگيرند و مىخورند و فاتحه مىخوانند . تو نمىدانى در آنجا چه گرگها هستند . مگر تقىزاده مرده است كه بگذارد مثل تو سفيه خونخوار بيرحمى رئيس مجلس شورا بشوى و اساس مشروطيت را برهم بزنى . اگر عوض يك طاقه شال و صد تومان هزار طاقه شال و هزار تومان به آقا سيد جمال بدهى نمىتواند به جهت تو كارى كند مگر اخراج ريح . وكلاى ملت اين‌قدر احمق نيستند كه بگذارند تو وارد مجلس شوى . سلسلهء قاجاريه حريف ملت نيستند ، حريف تو هستند كه نگذارند سلطنت ايران را ببرى و تسليم انگليسها بكنى . مگر روسها مرده‌اند . اگر هم مىبينى مردم از شاه بد مىگويند به جهت اين است آن‌طور كه مىخواهند با مشروطه همراهى نمىكند . اگر امر داير شود ميان آن‌كه محمد على شاه پادشاه مستبد باشد و تو پادشاه مشروطه باز او را ترجيح به تو خواهند داد . افسوس و هزار افسوس كه تمام دندانهايت ريخته و دندان عقل درنياوردى . سى و پنج سال است در تمام معابر بچه‌ها خواندند و موزيكها زدند كه « ستاره كوره ماه نميشه - شازده لوچه شاه نمىشه » باز قبول نفرموديد و دست‌وپا مىزنيد . و الله سلطنت ايران به دست ميرزا محسن و پسر كوچك آقاى آقا سيد محمد و حاجى سياح احمق دزد و روزنامهء « تمدن » نيست . اگر عاقل تشريف داشتيد مىديديد كه سلطنت مستبد ، از ايران به وادى نيران رفت . ديگر محال است برگردد و لو اينكه قتل‌عام شود . پس خوب است بزرگى بفرمائيد از اين خيال محال بگذريد و اگر مىتوانيد شاهزادگان و رجال و علماى اعلام و تجار را جمع كنيد بنشينيد فكرى به حال مملكت و رعيت كنيد كه رفت ، و نامى به يادگار بگذاريد . براى رعيت فرق نمىكند اما نه‌چندان كه براى شما فرق مىكند . شماها بايد برويد ناوه‌كشى خارجه را بكنيد . اگرچه عقيدهء سيد جمال و ميرزا نصر الله ملك اين است كه انسان زير دست‌وپاى سگهاى فرنگىها را بكند و جاروب كند بهتر از اين است كه رعيت پادشاهان اسلام باشد . خداوند غيرت بدهد ، خداوند تعصب بدهد . يك امسال است از اصفهان عزل شده‌اى هر روز يك اقدامى مىكنى ، مفتضح مىشوى ، باز دست برنمىدارى . اگر زنده ماندم هر روز از خجالت حضرت اقدس و الا بيرون مىآيم . و السلام . » « 1 »\r\n\r\n\r\n","description":"","footnote":"\r\n( 1 ) - متن كامل آن ضميمه شد .\r\n","page_name":" 1959 ","page_number":211},
  {"content":"\r\n\r\nعريضهء عاجزانهء ( ما ) مملكت ايران به خاكپاى مهر اعتلاى اعلى حضرت قدرقدرت رستم صولت شاهزادهء حسرت به دل ميرزا زيد جنونه .\r\nمخدوم مكرم محترم از يك مملكت خراب ويران بيش از دويست كرور مكنت قسمت شما نخواهد شد . حاجى سياح و ميرزا مرتضى خان و آقا ميرزا محسن گولت مىزنند . عاشق جمالت نيستند . پولت را مىخواهند . اگر تمام دارائى خودت را به انجمن آذربايجان تقديم كنى ، مىگيرند و مىخورند و فاتحه مىخوانند . تو نمىدانى در آن انجمن چه گرگهايى هستند . مگر تقىزاده مرده است كه بگذارد مثل تو سفيه خونخوار بيرحمى رئيس مجلس شورا بشوى و اساس مشروطيت را برهم بزنى . اگر عوض يك طاقه شال و صد تومان هزار طاقه شال و هزار تومان به آقا سيد جمال بدهى نمىتواند به جهت تو كارى بكند مگر اخراج ريح . وكلاى ملت اين‌قدر احمق نيستند كه بگذارند تو وارد مجلس شوى . سلسلهء قاجاريه حريف ملت نيستند ، حريف تو هستند كه نگذارند سلطنت ايران را ببرى و تسليم انگليسيها بكنى . مگر روسها مرده‌اند . اگر مىبينى مردم از شاه بد مىگويند به جهت اين است كه آن‌طور كه مىخواهند با مشروطه همراهى نمىكند . اگر امر داير شود ميان اينكه محمد على شاه پادشاه مستبد باشد و تو پادشاه مشروطه باز او را ترجيح به تو خواهند داد . افسوس هزار افسوس كه تمام دندانهايت ريخت و دندان عقل درنياوردى . سى و پنج سال است در تمام معابر بچه‌ها خواندند و در موزيكها زدند كه\r\n ستاره كوره ماه نمىشه * شاهزاده لوچه شاه نمىشه \r\nباز قبول نفرموديد و دست‌وپا مىزنيد ، و اللّه سلطنت ايران به دست ميرزا محسن و پسر كوچك آقاى مير سيد محمد و حاجى سياح احمق دزد و روزنامه تمدن نيست . اگر عاقل تشريف داشتيد مىديديد كه سلطنت مستبده از ايران به وادى نيران رفت . ديگر محال است برگردد و لو اينكه قتل عام شود . پس خوب است بزرگى بفرمائيد از اين خيال محال بگذريد و اگر مىتوانيد شاهزادگان و رجال فخام و علماى اعلام و تجار را جمع كنيد بنشينيد فكرى به حال مملكت و رعيت بكنيد و نامى به يادگار بگذاريد . به عقيده بنده كه پول گزافى گرفته‌ام شاهزاده عين الدوله را هم بخواهيد نهايت در طهران لازمش نداريد با ملت و دولت هم دستش بكنيد و او را به يك طرفى مأمور كنيد . هم پول دارد هم آدم باعزم رشيدى است . هم دلش مىخواهد حالا خدمتى به ملت بكند كه جبران خيالات مردم را بكند . هم ديگر نمىتواند مخالفت با مشروطه بكند . به آن خدايى كه ابدا اعتقاد نداريد مملكت رفت . فردا زمستان تمام مىشود سرحدات سخت مىشود ، براى رعيت فرق نمىكند . اما نه چندانكه براى شما فرق مىكند . شماها بايد برويد ناوه‌كشى خارجه را بكنيد . اگرچه عقيدهء سيد جمال و ميرزا نصر اللّه اين است كه انسان زير دست‌وپاى سگهاى فرنگىها بكند بهتر از اين است كه رعيت پادشاه اسلام باشد . خداوند غيرت بدهد . خداوند تعصب بدهد . يك سال است از اصفهان عزل شده‌اى هر روز يك اقدامى مىكنى مفتضح مىشوى ، باز دست برنمىدارى . اگر زنده ماندم هر روز از خجالت حضرت اقدس و الا بيرون مىآيم . و السلام .\r\n\r\n","description":"","footnote":"","page_name":" 1960 ","page_number":212},
  {"content":"\r\n\r\n\r\nروزنامهء مساوات\r\nروزنامهء مساوات كه مديرش سيد محمد رضا « 1 » شيرازى است به مراتب از اين شب‌نامه‌ها بدتر مىنويسد . يك « آنارشيست » سختى است كه هيچ‌چيز جلوى او را نمىگيرد . از سرتاپاى روزنامه فحش است و دروغ و بهتان به اين و آن .\r\n\r\nفيلستان و حصار\r\nشنبه 19 - صبح زود بر خلاف معمول سوار شده خانهء عميد الدوله رفتم . فيلستان و حصار دو قريه است در اول خاك ورامين طهران كه مستغنى از شرح است . ملك سيف الملوك ميرزا پسر ظل السلطان « 2 » بوده . بعد از تخت نشستن ظل السلطان و تبعيدش شاهزاده سيف اين ملك را به عيال خودش حاجيه بيگم خانم همشيرهء محمد شاه مرحوم هبه كرد كه مصون و محفوظ ماند . پس از فوت محمد شاه ناصر الدين شاه كه هيچوقت اين ملاحظات را نداشت تصرف كرد . در اين ايام ورثهء سيف كه ورثهء اميرزادهء مرحوم و كاشف السلطنه رئيس بلديه و عميد الدوله كه داماد يكى از خواهرهاى همشيرهء اميرزاده بود سرى بلند كرده سواد قباله‌جات و هبه‌نامه هم در جعبهء اميرزادهء مرحوم بود من بيرون آوردم . تا صدا بلند شد ورثهء ظل السلطان مدعى شدند كه مال همه ماست . يك سال از اين مقدمه گذشت حالا به ظاهر صلحى شده كه ادعا كنند و جمعا ببرند .\r\nسيد علاء الدين اعتماد الاسلام داماد آقا سيد عبد الله را پيدا كردند كه از طرف همه وكيل شده و بعد از استرداد حق ورثه ده يك و نيم از عين ملك يا پول نقد ببرد . اين ملك به اين معتبرى در ايام ناصر الدين شاه تيول حاجى امين السلطنه بود و مظفر الدين شاه با تمام نقد و جنس ديوانى به حكيم الملك غير مرحوم بخشيد و الان دو پسر علقه مضغهء او مالك مىباشند .\r\nحضرات خانهء عميد الدوله بودند و احضار من براى همين بود . سوادها را جز آن سواد مصالحه نامچه ارائه دادم . تمام به مهر مرحوم آقا سيد صادق بعد آقا سيد محمد و امام جمعه جد اين امام جمعه و حاجى ملا صالح و حاجى ملا محمد اندرمانى و چند نفر ديگر است . قرار شد وكالت نامچه‌ها را تمام كرده تسليم آقا كنيم و خيلى اطمينان مىداد به زودى صورت خواهد گرفت .\r\nاز آنجا منزل آمدم . بعد از ناهار دربخانه رفتم كه از وزير داخلهء تازه حكم احضار آقاى عماد السلطنه را بگيرم . تشريف نداشتند مراجعت كردم . قدرى گذشته آدم ملك‌آرا آمد كه خانهء عضد الملك است و شما را مىخواهد . آنجا رفتم . با سردار داماد ما در خلوت\r\n\r\n\r\n","description":"","footnote":"\r\n( 1 ) - اصل : رضى\r\n( 2 ) - عليشاه فرزند فتحعلى شاه قاجار .\r\n","page_name":" 1961 ","page_number":213},
  {"content":"\r\n\r\nآقا نشسته بودند . سالار هم مشغول سان قاجاريه بود . اول مژده داد كه آقا و ظل السلطان و مشير السلطنه خدمت شاه بودند جناب ظهير الاسلام وارد مىشود ظل السلطان و مشير السلطنه به فاصله برخاسته مرخص مىشوند . آقا كه مىخواهد برود ظهير الاسلام مىگويد عرض دارم كه حضور شما لازم است . بعد عريضه را به شاه مىدهد ملاحظه مىفرمايند و امهار را هم نظر مىفرمايند . سؤال مىكنند درست تصريح كنيد .\r\nظهير الاسلام كه برداشت صحبت را مىكند آقاى عضد الملك ديگر آنچه لازمهء همراهى بوده مىكند . بيچاره خبر ندارد اصفهانك و دولاب او كه در حقيقت دارائى عضد الملك همان است جزو اين املاك است و شاه را مطمئن مىكند ضرر به حال او ندارد بلكه فايدهء بسيار دارد و عرض مىكند ورثه حاضرند كه يك سهم بزرگى تقديم قبلهء عالم كنند كه ملك خاص شاه مىشود و به ملت ربطى نخواهد داشت . شاه مىفرمايند روز سه‌شنبه هبه‌نامچه را مىدهم . ظهير الاسلام عرض مىكند بنده كه محصلى نمىتوانم بكنم . مىفرمايند خير خودم روانه مىكنم و يا به توسط كى بفرستم . ظهير الاسلام عرض مىكند چون خانهء مختار السلطنه نزديك است به او التفات بفرمائيد . مىفرمايند بسيار خوب . پس از كمى صحبت با سردار از براى همدم خانم كه قرار شد باز خدمت عضد الملك برسيم منزل آمدم كه به حضرت و الا مژده بدهم . معلوم شد گماشته ظهير الاسلام بر من سبقت گرفته و تمام تفصيل را عرض كرده است . از آنجا خانهء شاهزاده والى رفتم تفصيلات را گفتم . ديگر خسته شده بودم و شب را آن محله خانهء مفرح الدوله ماندم .\r\n\r\nمجاهدهاى قفقازى\r\nاتفاق تازه سه نفر از همان قفقازيهاى پدرسوخته به خانهء زنى در كوچهء ظل السلطان وسط روز مىروند . اهل محل طاقت نياورده كه در خانهء مسلمى روز روشن بروند مىخواهند آنها را بگيرند تپانچه كشيده‌اند . يك نفر سيد تقى نام و يك نفر آلوفروش [ را 
  ] همانجا مىكشند . سوار درشكه شده تا ميدان توپخانه مىروند . آنجا يك نفر را دستگير ، دو نفر ديگر باز درشكه نشسته درشكه‌چى را تهديد قتل مىكنند . ناچار آنها را سفارت روس مىبرد . جمعيت آنجا جمع مىشود ، در را مىبندند و قزاق روى پشت‌بام مىگذارند تا از حكومت و وزارت خارجه آمده مردم را متفرق مىكنند تا بعد قرارى داده شود . آن دو نعش را مجلس مىبرند . از قرار معلوم دو سه عراده توپ هم دولت روس وارد خاك ايران از سرحد آستارا كرده . اول گفته‌اند اجازه داريم بعد جبرا داخل كرده‌اند .\r\nروزنامهء مجلس نويسندهء تازه پيدا كرده بسياربسيار خوب سياسى و پلتيك\r\n\r\n","description":"","footnote":"","page_name":" 1962 ","page_number":214},
  {"content":"\r\n\r\nمىنويسد . مضامين قشنگى در نمرهء 49 نوشته بود . روزنامه‌هاى طهران هيچكدام به اين خوبى نشده است . بنا به وعده « چرند پرند » نمرهء 22 صوراسرافيل را مىنويسم ، اگر مغرض نبود حرفش اثر داشت . افسوس از روى غرض و مرض نوشته از آن‌جهت فقط خنده دارد . . . « 1 » رونويسى براى كسى كه عادت ندارد خيلى سخت است . مرا بسيار خسته كرد .\r\n\r\nاخبار متفرقه\r\nپنجشنبه 24 شهر محرم الحرام - صبح دربخانه رفتم دنبال خورده فرمايشات حاجى آقا . با سركار شعاع الدوله خواستيم شرفياب شويم معلوم شد شارژدفر عثمانى شرفياب مىشود . اطاق جلو نشستيم تا شارژدفر آمد و رفت . شمس الدين بيك سفير كبير اسلامبول رفته اين شارژدفر مدتى قونسل تبريز هم بوده است . فريق پاشا پريروز محققا ساويچ‌بلاغ را تخليه كرد به پوه « 2 » رفت . دستخطى كه اعليحضرت به رئيس مجلس فرموده بودند در روزنامه چاپ شده بود ، ترديدى ندارد . شارژفر زود رفت وزراى مسؤول آمدند . ما هم داخل شديم ، آنها نشستند . شاه احوال‌پرسى كرده زود بيرون آمديم . مؤيد السلطنه ميرزا رضا خان مشهور به گرانمايه وزير عدليه شد ، مخبر السلطنه مجددا وزير علوم . باز مؤتمن الملك بيچاره خارج شد . عدليه ماشاء الله اين روزها معركه شده . يك نفر حسنقلى خان ركن الممالك را مىگويند دوازده هزار تومان تعارف گرفته و يك كار صورت نداده است .\r\n\r\nوضع عدليه\r\nيك نفر از اجزاء ديوانخانه باز مىگفت روزى كه فرمانفرما رفت پنجاه و پنج هزار تومان ده يك ديوانخانه را صورت داد كه عمل آنها گذشته و ده يك نرسيده . از آن مبلغ كلى سه هزار تومان به صندوق عدليه وارد [ شد 
  ] . تتمه را اجزاء نصف و ثلث گرفته تو در تو كردند . از آن جمله نه هزار تومان ده يك املاك گيلان عيال وثوق الدوله بود كه به مختصرى صلح شد . از اين مخبر السلطنه هم چيزها گفتند . پريروز در ديوانخانه كه وارد شد مردم فريادها كردند ، دستها زدند ، بدها گفتند كه اجبارا بيرون رفت . اسد الله ميرزا همشيره‌زاده مىگفت با جمعى از طرف « انجمن حقوق » ماه گذشته براى تفتيش\r\n\r\n\r\n","description":"","footnote":"\r\n( 1 ) - چون در تجديد چاپ صوراسرافيل و در چاپهاى مختلف « چرندپرند » هست براى پرهيز از تطويل از نقل آن خوددارى شد . مكتوب مذكور چنين آغاز مىشود : « آخر يك شب تنگ آمدم . . . »\r\n( 2 ) - ( - پاوه ) .\r\n","page_name":" 1963 ","page_number":215},
  {"content":"\r\n\r\nديوانخانه رفتم . ثبت دفتر اجرا را باز كرديم از هزار و چيزى بالا حكم اجرا فقط بيست و دو تا جارى ، [ شده 
  ] تتمه معوق مانده بود ! تمام كارها با ديوانخانه است و ابدا نظمى و ترتيبى ندارد و حالاحالا هم نخواهد داشت .\r\n\r\nديوانخانه\r\nچون با وزير ماليه كار داشتم ايستادم تا بيرون آمدند . معتمد الدوله مثل كنه چسبيده بود . صبر كردم تا حرف او تمام شد ، گفتم براى قزوين حكمى لازم است . جواب داد به اتفاق دفتر مىرويم و آنجا بفرمائيد . وزرا را سواى صنيع الدوله و قايم‌مقام [ و 
  ] نظام السلطنه بالاخانه برد . دفتر در عمارتهائى است كه مسيو نوز براى اقامت خودش ساخته بود . بسيار عمارت خوبى بود . من تا حال نديده بودم ! در اين عمارت مسيو نوز بالها ، مهمانيها [ داد 
  ] و هرزگيها كرد كه لوئى چهاردهم در عمارت لوور و فونتن بلو نكرده بود !\r\n\r\nنقد و جنس\r\nجناب وزير هم كه از كارها مسبوق نمىباشند . اما مطلب من خيلى ساده بود . ما نقد و جنسى مقررى در قزوين داريم همين‌طور نقد و جنسى از بابت املاك الموت و . . . « 1 » بده‌كار . از نقدى طلبكار مىشويم از جنس بدهكار . مىگويم اين جنس را تسعير كن در عوض نقد محسوب دار . آقاى حكمران جوان قزوين ما قبول نمىكند . مىگويد جنس را بدهيد ، نقدى را نمىدهم . خودش و تمام مستوفيها تصديق كردند كه بىحساب مىگويد اما چه مقصود دارد . خود صنيع الدوله گفت مقصودش اينست از اين سخت‌گيرى و طفره و بىحسابى از ميانه مداخلى كرده باشد . به عماد السلطان پسر صدر الملك كه نويسندهء وزير ماليه است فرمودند حكمى نوشته و او را مجبور به اين معامله نمايند . اگر بخواند .\r\nچنانچه احكامات وزارت داخله را نخواند . منزل آمده ناهار خوردم . شاهزاده ملك‌آرا تشريف آوردند . ظهير الاسلام را ديده بود هبه‌نامه را شاه مرحمت كرده . حتى خارق عادتى از شاه حكايت كرد كه من هرگز باور نمىكنم . پنجاه پنج هزارى به پيداكننده اعليحضرت انعام مرحمت فرموده‌اند . ظهير الاسلام براى خاطر تقديم‌آورندهء هبه‌نامه و سهم شاه تأملى دارد و به ظاهر گفته است هبه‌نامه نزد مختار السلطنه است ، روز شنبه بايد مذاكرات تمام شود آن وقت بياورند .\r\n\r\n\r\n","description":"","footnote":"\r\n( 1 ) - كلمه‌اى خوانده نشد ، ظاهرا : قدرى .\r\n","page_name":" 1964 ","page_number":216},
  {"content":"\r\n\r\n\r\nاعضاى رئيسهء مجمع قاجار\r\nاتفاقا مجمع قاجار « 1 » رفتيم . نظامنامه تمام شده ديروز امناء حاضر شده به اكثريت آراء سالار السلطان ايل خانى پسر عضد الملك را رئيس يا مدير مجمع ، جناب شيخ سيف الدين نايب مدير اول ، اعزاز السلطان داماد ملك‌آرا نايب دوم ، شعاع الدين ميرزا امين صندوق ( دروغى ) ، . . . « 2 » ناظم ، علينقى ميرزا منشى . امروز مدير وسط ، وزير چپ و راست دو طرف ايشان .\r\nمن بچه‌ها را سر زده قدرى هم در اطاق نشستم . بعد هم سر بازى بچه‌ها و تماشاى مشق آنها [ رفتم 
  ] . انگشتر فيروزهء عبد العلى خان پسر افخم الملك سر ناهار گم شده بود اما پيدا شد . ناظم مدرسه به من مىگفت قدغن كنيد انگشتر دست نكنند زيرا امروز خيلى اسباب زحمت من شد . پسر دايهء ميرزا محمود خان پسر نصير الدوله يتيم است . شاهزاده نصير الدوله اصرار داشت او را هم مدرسه ببرم . چون قرار است ده يك از فقرا قبول شود به كمال الدوله گفتم خودم ده نفر شاگرد آورده‌ام ، حالا يك نفر يتيم از خارج سلسله از من بايد بنابر قرارداد مجانى قبول شود . تشكرى كرده و پذيرفت .\r\n\r\nقتلهء ارباب فريدون\r\nعميد الدوله فرستاده بود آنجا بروم زودتر برخاستم . تقى بين راه رسيد كه وزير جنگ منزل است . اول آنجا رفتم . حاجى مجد الدوله بود . ضياء الملك همدانى هم حالا در حقيقت نايب وزير جنگ است . صحبت خيلى شد . قتلهء ارباب فريدون تمام گرفتار شدند . هفده نفر هستند . دو سه نفر از آنها تفنگدارهاى شاه مىباشند كه ذات مقدس ملوكانه اول آنها را به اداره روانه كردند و از استنطاق آنها سايرين گرفتار شدند .\r\nمجلل السلطان بيچاره معلوم شد بيگناه بود و آنقدر مردم دنبال كرده بودند . همه اينها گول جعبهء چرخ خياطى را خورده بودند و براى آن اين حركت را كردند به گمان اينكه جعبهء پول زرد است .\r\nوزير جنگ مشورت مىكرد كه استدعاى امير تومانى براى معتضد ديوان ( رضا بالا )\r\n\r\n\r\n","description":"","footnote":"\r\n( 1 ) - انجمنها متصل روضه‌خوانى دارند و از يك‌ديگر دعوت مىكنند . « انجمن قاجاريه » را دو جا دعوت كرده بودند . اما با وجود نص قانون اساسى به قول تقىزاده كه انجمنها بدون اسلحه بايد باشند هر انجمن به قدر پنجاه شصت نفر و زيادتر تفنگ به دوش دارد و با تفنگ و قطارهاى فشنگ سينه مىزنند و جلوى دسته مىافتند و دولت ابدا مخالفت نمىكند يعنى از عهده برنمىآيد و زورش نمىرسد . مجلس هم ابدا قدغن نكرده و نمىكند . تمام قانون اساسى يكىيكى نسخ مىشود ( يادداشت مؤلف در حاشيه ) .\r\n( 2 ) - در متن جاى نام سفيد است و نانوشته مانده .\r\n","page_name":" 1965 ","page_number":217},
  {"content":"\r\n\r\nبشود چطور است . حاجى مجد الدوله گفت اگر سردارى هم بگيريد جا دارد و من تصديق مىكنم . عبد الحميد خان گفت اگر ! ! ضياء الملك حرف او را قطع كرده كه از قانون فرنگستان نگو ! از اين امير تومانيها عيبى ندارد كار بزرگى كرده . وزير جنگ مايل بود كه همه مصدق واقع شوند . باز عبد الحميد خان گفت شما حالا مىفرموديد بايد نظام نظام شود . اين اول بىنظامى است . باز حاجى مجد الدوله گفت شاهد باشيد من سردارى را تصويب مىكنم . با وجودى كه وزير جنگ راضى نبود من ناچار گفتم حضرت و الا اگر بنا باشد هركس به تكليف نوكرى خودش عمل كند منصب بدهيد در مدت يك سال تمام سلطان و ياورهاى فوج و تمام گزمه و پليس و كدخداى اداره بايد سردار بشوند . حق رئيس پليس و تكليف اين خدمت كه به او رجوع شده همين است كه اموال سرقت شده را پيدا كند . قاتل را بگيرد . دزد را دستگير كند . خارق عادتى و كار فوق العاده نكرده . پس حضرت و الا آن كسى كه پريروز شخص قفقازى قاتل آن سيد و آلوفروش را هم در ميدان توپخانه گرفته در صورتى كه نه اجزاء نظميه بوده و نه مستخدم دولت ، بايد نشان قدس و اقدس بدهيد . سر عبد الحميد خان از اول تا آخر نطق من به تصديق تكان مىخورد . وزير جنگ صحبت ديگرى به ميان آورد و من يقين دارم فردا صبح رضا بالا امير تومان مىشود و در دستگير كردن قاتل ديگرى سالار و در كشف سرقتى سردار . البته پليس و ژاندارم شهر را منظم [ مى 
  ] كند [ نه 
  ] سپهسالار . اين سپهسالارى را من باور مىكنم اما سلطنت ظل السلطان را هرگز باور نخواهم كرد . در باب مقررى آقاى عماد السلطنه عرض كردم به همان عبد الحميد خان گفتند يادداشت كرده كه به سردار منظم حتما ابلاغ كند كه زودزود بدهد .\r\nخداحافظى كرده خانهء عميد الدوله رفتم . فرمايش حضرت و الا اين بود صبح منزل باشم و كالسكه حاضر باشد خانهء آقا سيد علاء الدين برويم كه حكايت فيلستان گفتگو و قطع شود . از آنجا منزل آمدم .\r\nآقاى عماد السلطنه تلگراف كرده بود كه 20 محرم حركت كردم ، معلوم است حكومتى كه مداخل ندارد ، مواجب ندارد ، احترام و شأن ندارد ، قابل ماندن نيست .\r\nوانگهى دو سال از كيسهء خودش خورد و خدمت كرد . افواج ما هم آنقدر ساخلو نمىدهند . ترتيبات منزل و تهيهء ورود آقا را داده‌ام . اگر در خمسه نزد فخر الملك و در قزوين نزد همشيره و حاجى آقا توقفى نكنند خيلى زود وارد مىشوند .\r\nجمعه 25 محرم الحرام 1326 - چون بايد واقعهء بزرگ ناگوارى كه سه ساعت به غروب مانده امروز اتفاق افتاد بنويسم شرح مسافرت صبح و آنچه شنيدم مختصر مىكنم . بعد از نماز نخوابيدم ، منتظر آمدن عميد الدوله بودم . يك ساعت از دسته رفته\r\n\r\n","description":"","footnote":"","page_name":" 1966 ","page_number":218},
  {"content":"\r\n\r\nتشريف آورد درشكه نشسته شهر نو به خانه و باغ آقا سيد علاء الدين اعتماد الاسلام رفتيم . . . آقاى مشار اليه داماد آقا سيد عبد الله آيت الله است ( بنفشه سياه به قول آقاى عماد السلطنه ) . اما فعلا آن تقرب سابق را خدمت آقا ندارد به جهت آن‌كه آقا ميل دارد آقازادگان ترقى كنند . . . وكيل انجمن بلديه از طرف اهالى شهر نو ، انجمن سيادت شهر نو هم متعلق به ايشان و در باغ ايشان منعقد است . عضو محترم چند انجمن شهر هم مىباشد . سن آقا هم بيش از سى سال نيست ، خوش‌رو و خوش مشرب . . .\r\nروز انجمن آنجا بود . اطاق ديگر رفتيم خيلى تعارفات كرد . اسناد را داده فهرست گرفتيم . بعد صحبت بسيار شد . من‌جمله از صحبتها حكايت رفتن قم و مراجعت آنجا و ترس آقايان از مشروطه و بعد رغبت حضرات بواسطهء صندوق ليرهء انگليسها و بسته‌هاى اسكناس روسها . نتيجه اين‌كه آقايان با آن نفرت بىاندازه و آن واهمه زياد نفع غير متناهى آنى را بر دين و دنيا و ذلت و خوارى نوع آينده و آتيهء خود ترجيح داده فعلا از ميان دو سنگ آسيا تحصيل آرد مىكنند . . .\r\n\r\nپارتى تقىزاده و نقشه‌هاى آنها\r\nديگر از صحبتها اين بود كه پارتى تقىزاده سه خانه در سه محل براى مشورتهاى مخفى خود دارند . يكى در خيابان علاء الدوله ، ديگرى در پائين باغ اميريه ، محل ديگرى يادم نمانده . سه شب قبل در خانهء نزديك اميريه اجلاس داشتند . شانزده هزار تومان تازگى از ظل السلطان دريافت كرده بودند كه چهار هزار تومان آن را تقىزاده برداشت و دوازده هزار تومان ديگر را ما بين سايرين تقسيم كردند . نتيجهء اين شانزده هزار تومان انعقاد مجلس سه شب قبل شده . تقىزاده عنوان مىكند بايد شاه را كشت يا به شكل ديگر از ميانه برداشت ، ظل السلطان را نايب السلطنه كرد و كم‌كم مثل نادر شاه به سلطنت رساند . ملك المتكلمين برخاسته و مىگويد خير من شخصا اين قول را به شاهزاده سالار الدوله داده‌ام و شرح گفتگوى خودش را و قرار مدار آن را بيان مىكند . « اين ملك مدتى نزد سالار الدوله بود . » من هرگز از قول و قرارداد خود تخلف نمىكنم . اين اختلاف رأى منجر به مذاكرات طولانى مىشود .\r\nآخر الامر قرار به گرفتن رأى مىشود . در بين آن‌كه مىخواهند رأى بگيرند دو سه نفرى مىگويند كه خير ظل السلطان و سالار الدوله امتحانات خود را داده‌اند هر دو بىمغز ، بىكله ، سفاك ، خونخوار ، سبع و درنده مىباشند . بايد ناصر الدين ميرزا را سلطان كرد و فرمانفرما را نايب السلطنه كه اتفاقا آدم كارآمد مشروطه‌طلبى است . اعضاء مجلس سه دسته مىشوند و آخر الامر به جائى نمىرسد و متفرق مىشوند . عقيدهء او بود\r\n\r\n","description":"","footnote":"","page_name":" 1967 ","page_number":219},
  {"content":"\r\n\r\nكه اين نزاع و مرافعه را مخصوصا برپا مىكنند كه تقىزاده به ظل السلطان بگويد شانزده هزار تومان به مصرف رسيد ، كار هم صورت مىگرفت اما ملك نگذاشت . زيرا از سالار الدوله زيادتر گرفته بود و پارتى اوست . « پارتى » را در روزنامهء مجلس به « حزب » ترجمه كرده بود . الحق خوب پيدا كرده است . همين‌طور ملك نزد سالار الدوله خواهد گفت كه كار صورت گرفته بود اما هواخواهان يا حزب فرمانفرما نگذاشتند و از هريك براى همراه كردن ديگرى و انجام دادن كار مبلغى مجددا دريافت مىكنند ! پس از تقسيم و انعقاد مجلس ثانى ترتيب ديگرى و نزاع تازه‌اى پيش مىآيد و جنگ زرگرى مىشود كه حضرت و الا باز بايد مبلغى بدهند . همان‌طور كه در آن شب‌نامه نوشته بود كه من درج كردم « 1 » حضرات عاشق پول آنها هستند و متصل گول مىزنند . بعد از صحبتهاى طولانى ديگر مراجعت كرديم . در اميريه خواستيم خدمت آقا رسيده حكايت هبه‌نامه را عرض كنيم حمام بودند . پياده نشده عميد الدوله را در خيابان شمس العماره پياده كرده خانهء صبيه‌اش عيال بهاء الدوله مهمان بود رفت ، من منزل آمدم .\r\n\r\nسوء قصد به شاه\r\nديشب پيشخانهء شاه را به دوشان تپه مىبرند . امروز تتمهء آن مىرفت . جلوى انبار كه نزديك سبزه‌ميدان است بارها را گذاشته بودند . مختصر سه ساعت به غروب مانده حضرت و الا را به اصرار خانهء نظام السلطنه روانه كرديم به تسليت پسرش . تعجب است كه نظام السلطنه در اين سن هشتاد سالگى از فوت پسر منحصر به فرد خود آنقدرها بلكه هيچ متألم نشده است . من خانهء آقاى عماد السلطنه پياده رفتم كه ترتيبات آنجا را بدهم .\r\nاندرون زير كرسى نشسته . . . قهوه بو داده بودند . دايهء عماد السلطنه مادر سيد مرتضى و سيد مجتبى نوهء خودش را فرستاده بود قدرى قهوه براى من روانه كنيد . من چون مدتى بود دايه آقا را نديده بودم جواب گفتم خودش بيايد اينجا قهوه بخورد . مشغول دست‌نماز بودم آمد زير كرسى نشست . بعد از احوال‌پرسى در كمال بىاعتنائى گفت مرتضى از بازار مىآمد گفت دو نفر فراش را توى كالسكه گذاشته بودند مىبردند . گفتند به شاه تير انداخته‌اند و به اينها خورده است . حاضرين آهى كشيده نفرين به آقا سيد عبد الله كردند و لعنت به تركها . من چندان متحمل نشدم و برخاسته نماز كنم . ديدم زود است گفتم بروم بيرون تحقيق كنم . هومان خان گفت كلانتر محله الان از اينجا گذشت گفت جلوى خانهء ظل السلطان از پشت‌بام انجمن آذربايجانيها به سمت شاه و كالسكهء او\r\n\r\n\r\n","description":"","footnote":"\r\n( 1 ) - صفحهء 1960 ديده شود .\r\n","page_name":" 1968 ","page_number":220},
  {"content":"\r\n\r\nدو نارنجك انداخته‌اند و بعد از بالاخانه‌هاى عمارت ظل السلطان شليك تفنگ كرده‌اند .\r\nبه شاه نخورده اما [ به 
  ] اتومبيل شاه [ خورده 
  ] و جمعى فراش ژاندارم و كسبه كشته شده‌اند ! معلوم است هر انسانى از شنيدن همچو خبرى متألم مىشود . اندرون آمدم مشغول نماز شدم ، ديدم صداى مؤتمن ديوان آمد و فرياد مىكند آقا ، آقا . جمعى از اهل خانه دويدند . من مىشنيدم كه هرچه سؤال مىكردند فلانى نماز مىكند چه‌كار دارى او باز مىگفت اگر اينجاست بيايد با خودش كار دارم . من زود نماز را سلام داده بيرون رفتم .\r\nديدم به همان عجله كه مرا مىخواست از آن معجل‌تر به سمت خانهء خود رفته فقط به نوكرها گفته من در جلوخان خانهء حضرت و الا ايستاده بودم . پسر مرحوم وزير همسايهء ما گذشت گفت شاه را كشتند ، من فورا تفنگ و قطار فشنگ از اندرون گرفته سوار اسب شده خانهء نظام السلطنه عقب آقاى خودم رفتم . او را دربخانه رسانيده از آنجا به اينجا آمدم و حالا مىروم منزل كه بچه‌هايم از گرسنگى تلف نشوند .\r\nچون حرفهاى مؤتمن ديوان چندان اعتبارى ندارد و اصلا تند و بىحوصله و ترسو است من همه را باور نكردم . بيش از نيم ساعت به غروب نمانده بود با تقى به سمت منزل آمدم . اگر اسب يا درشكه مىداشتم حكما از سمت خانهء ظل السلطان براى تماشا آمده بودم . افسوس مال نبود و راه هم خيلى طولانى مىشد . در راه متفكر بودم . زنها به عجله به منازل خود مىرفتند . همه قرقر و لندلند مىكردند و فحش مىدادند . يهوديها شتابشان « 1 » در راه رفتن از زنها بيشتر بود . غروب به منزل رسيده يك سر خدمت حضرت و الا رفتم . بعد از مختصرى تغيرات كه كجا بودى و چرا امروز من بايد خانهء نظام السلطنه بروم قدرى مذمت از وضع پذيرائى مشار اليه ، عرض كردم . شما تفصيل را بفرمائيد كه چه شده است . فرمودند خانهء نظام السلطنه رفتم با وجودى كه وقت تعيين كرده بود مرا به كلاه فرنگى وسط باغ بردند . قدرى تنها در اطاق نشسته پيشخدمت آمد در خلوت هستند و عرض مىكنند اينجا بيائيد . برخاستم اندرون بردند ، از آنجا خلوت .\r\nاما چه خلوتى كه ده بيست نفر ميرزا و آدم بود . نشستم . بعد از تعارفات قدرى از كابينهء وزارت داخله بيان كردند كه شصت نفر ميرزا جمع شده [ اند . 
  ] اين همه نويسنده لازم نيست . پنج شش نفر كافى است . در روزنامهء « حقوق » وقتى كه مشير السلطنه وزير داخله بود نوشته بودند حضرت وزير داخله فرموده‌اند « آرشيو » يعنى چه . تمام آرشيو در اين لوله كاغذ من جمع است . و همه كارها با اينها انجام خواهد گرفت . بىجهت شصت نفر را معطل كرده‌اند و من با اين پنج شش نفر تمام امورات را متعهدم منظم كنم . در اين بين\r\n\r\n\r\n","description":"","footnote":"\r\n( 1 ) - منزل عماد السلطنه در محلهء يهودىها جنب مسجد صاحب ديوان ( مسجد حوض ) بود . ( مسعود سالور ) .\r\n","page_name":" 1969 ","page_number":221},
  {"content":"\r\n\r\nجمعى ديگر آمدند . بعد حشمت الدوله آمد پرسيد وكلا آمدند . جواب داد بلى قبل از ناهار . من پرسيدم براى چه . حشمت الدوله گفت شاه دستخط التفاتى ديروز به مجلس فرموده بودند و امروز هيئتى از وكلا به اظهار تشكر آمده بودند . بعد نظام السلطنه پرسيد شاه دوشان‌تپه تشريف بردند . جواب داد صبح بنا بود تشريف ببرند موقوف شد . عصر هم فرمودند بماند صبح مىروم . اما حالا كه مىآمدم ديدم مفرش اخوى را مىبردند و گفتند مجددا قرار شد عصر تشريف ببرند . در اين بين شارژدفر عثمانى وارد شد . من با حشمت الدوله هردو بلند شديم .\r\nبيرون اطاق ، كاغذى معتضد الممالك به دست من داد ديدم نوشته مؤتمن ديوان آمده مىگويد به شاه تير انداخته‌اند . بيرون حياط اندرون مؤتمن ديوان تفنگ به دوش قطار فشنگ بسته ايستاده بود . من كنارى رفته پرسيدم حكايت را گفت . فورا حشمت الدوله را صدا زده تفصيل را بيان كردم . خيلى مضطرب و پريشان شده گفت من بروم وزير داخله را اطلاع بدهم . او رفت من كالسكه نشسته حركت كردم . در خيابان مريض‌خانه « 1 » چند نفر فراش سوار ديدم سواره مىروند . از يكى سؤال كردم گفت الحمد لله شاه سلامت است . اما چندين نفر فراش و سوارهء پليس قربان شاه شدند . من راست دربخانه رفتم .\r\nحياط تخت مرمر و باغ خلوت بود ، وارد نارنجستان شدم . جمعى از اهل خلوت شاه بودند و گفتند شاه اندرون رفتند . وزير دربار ، امير بهادر جنگ رسيدند كه هر دو همراه شاه سوار بودند ، آنها تفصيل را گفتند .\r\nاتومبيل شاه جلو بود و پشت‌سر آن كالسكهء شاه مىرفت . ما هم با وزير جنگ ، سردار منظم حاكم طهران ، رضا بالا رئيس پليس و جمعى از عملهء خلوت اطراف كالسكه از ميدان توپخانه و خيابان پست‌خانه گذشته سر سه راه كه به تكيه بربريها و خانهء ظل السلطان مىرود كه در ضلع آن سه راه عكاسخانهء ميرزا عبد الباقى مىباشد و مقابل آن دكان بقالى و قصابى و كارونسرائى كه اين دكاكين مقابل با عمارت و بالاخانه‌هاى ظل السلطان است كه حالا پسرش اكبر ميرزا مسكن دارد . در اين مختصر پيچ كه بايد داخل خيابان مقابل عمارت و بالاخانه‌هاى اكبر ميرزا شد از سمت عكاسخانه يك بم به سمت اتومبيل انداخته شد ، بلادرنگ بم ديگر . صداى اين دو بم به قدر دو توپ بود .\r\nاتومبيل و جمعيت اطراف آن و كسبه و تماشاچى ، فراش . سوار و ژاندارم به هم ريخته كالسكهء شاه ايستاد . شاه مضطربانه بيرون آمده و ما هم پياده شديم . سه چهار قدم شاه را پياده آورده آن‌وقت هم از سمت راست كه عكاسخانه و پشت‌بام آن باشد كه بم را خالى\r\n\r\n\r\n","description":"","footnote":"\r\n( 1 ) - خيابان مريضخانه خيابان سپه فعلى است .\r\n","page_name":" 1970 ","page_number":222},
  {"content":"\r\n\r\nكرده بودند هم از سمت چپ كه پشت‌بام دكاكين باشد كه مقابل و روبه‌روى بالاخانه‌هاى ظل السلطان است از هر سمت سه تير كه شش تير باشد تفنگ گلوله خالى شد . به هيچ كدام از ماها نخورده فورا شاه را به يك خانهء محقرى كه درش باز [ بود 
  ] و اهل خانه براى تماشاى عبور شاه ايستاده بودند وارد كرديم . سوار و جمعيت و ملتزمين ركاب خواستند شليك كنند . امير بهادر مىگفت من مانع شدم . بعد از چند دقيقه شاه را بيرون آورده پياده راه افتاديم . قدرى رفته كالسكهء شاه كه خود را آزاد ديده بود به سمت ما آمد . فورا شاه را نشانده و به ارگ مراجعت كرديم « 1 » . از قرار معلوم پنج نفر فراش ، دو نفر ژاندارم و سه نفر سوار ، پنج نفر تماشاچى و كسبه با يك اسب مقتول و تلف شده است . اما پيشخدمت و بعضيها كه آنجا ايستاده بودند مىگفتند آن شليكهاى آخر از بالاخانه‌هاى ظل السلطان شد و در اين خصوص اصرارى داشتند و فحش مىدادند و اجازه مىخواستند بروند او را تكه‌تكه كنند . اما وزير جنگ با شاه مراجعت مىكند . دم در اندرون كه شاه پياده مىشود او هم پياده شده يك مرتبه نوكرهاى شخصى آذربايجانى شاه قمه و تپانچه را كشيده به مشار اليه حمله مىكنند كه تو حاكم طهرانى ، پليس تو بايد مواظب باشد . ما تو را قطعه‌قطعه مىكنيم . خود شاه به نفس نفيس مبارك ظفر السلطنه را بغل گرفته دست جلوى قمه و تپانچه‌ها مىبرد و او را همين‌طور وارد اندرون كرده به جائى مطمئن مىگذارد . اين حركت نوكرهاى شاه براى اين بود كه قرار بود شاه از خيابان چراغ گاز برود . وزير جنگ گفته بود اين راه خوب نيست . از سمت مجلس بروند و اصرار كرده بود .\r\nپس از اين واقعه گفتند البته وزير جنگ خبر داشته . عضد الملك ، شعاع السلطنه رسيدند .\r\nشاه بيرون آمد فرمودند سردم است . هرچه پيشخدمتها اين سمت آن سمت دويدند بالاپوش همايونى به دست نيامد . لبادهء خز بشير الملك شاطرباشى را به دوش شاه انداختند . شاه فرمودند الحمد لله به خير گذشت . فحش زياد به آذربايجانيها و ظفر السلطنه دادند كه من نمىدانم به اين تبريزيها چه‌كرده‌ام . اين انجمن آذربايجان چه از جان من و دولت ايران مىخواهد . مگر مىشود به آن واحد و يك لحظه اينجا را ژاپن و فرانسه كرد . كى توانسته كه من نتوانسته‌ام . معلوم است رضا بالا كه رئيس پليس باشد از اين بهتر نمىشود . هرچه به ظفر السلطنه گفتم بهانه آورد .\r\n\r\n\r\n","description":"","footnote":"\r\n( 1 ) - بعد محقق شد كه شاه تمام راه را تا درب اندرون پياده آمده‌اند نه با كالسكه ( يادداشت مؤلف در حاشيه )\r\n","page_name":" 1971 ","page_number":223},
  {"content":"\r\n\r\n\r\nتوضيحات الصاقى بعدى مؤلف - از گفته‌هاى ظفر السلطنه\r\nدر اين صفحه يادداشتى مفصل از عين السلطنه كه در سال 1343 نوشته است چسبيده شده ، به اين شرح :\r\nدر ماه جمادى الاولى 1343 هجرى اواخر قوس سيچقان ئيل 1303 شمسى كه بواسطهء بيكارى و گرفتاريهاى نوظهور گوناگون همه روزه در خانهء حضرت و الا شاهزاده عميد الدوله جمعى از قوم خويشها و بعضى دوستان هم‌مسلك عصرها تا پاسى از شب رفته جمع بوديم و هستيم روزى از حضرت و الا شاهزاده ظفر السلطنه قضيهء بمب انداختن به محمد على شاه را جويا شدم . آنچه ذيلا تحرير مىشود عين فرمايشات معظم‌له است :\r\nمن در سالهائى كه آذربايجان بودم خيلى هم متشخص بودم هيچوقت با مظفر الدين شاه و محمد على شاه سوار نمىشدم . اصلا مرد شكار و سوارى نبودم ، عشق نداشتم .\r\nفقط يك روز يادم هست با مظفر الدين شاه به شكار باغاباغى رفتم كه در ناهارگاه ماندم و ديدم كار بيهوده است . محمد على شاه مدتها بود از عمارت گلستان بيرون نرفته بود .\r\nگمان مىكنم توطئه‌اى را كشف نموده بود كه سوارى برايش مخاطره داشت . من همانطور به سوارى مايل نبودم . اصرار هم در كشف اين قبيل مطالب نداشتم . لذا رئيس پليس را گفته بودم تمام راپرتها و خبرها را مستقيما به شاه بدهد . آن روز من دربار بودم . شاه با تقىزاده و مخالفين خود از وكلا مدتها خلوت كرد و بعد از رفتن آنها امر فرمود بنهء مختصرى دوشان‌تپه برود و براى خودش هم كالسكه و مال حاضر كنند . من هم وزير جنگ بودم هم حاكم طهران . نمىدانم چه شد به خيالم افتاد تا دم دروازه با شاه بروم .\r\nعصر هم در يكى از سفارتها عيد بود ، جشن بود ، چه بود كه مىبايست با لباس رسمى آنجا هم بروم . به آدم خودم گفتم مال سوارى براى من از خانه بياورد . كالسكه و لباس رسمى من هم بيرون دروازه باشد ، شاه را آنجا رسانيده لباس خودم را عوض كرده با كالسكه به آن سفارت‌خانه بروم . شاه به كالسكه نشست . من دست راست او بودم ، امير بهادر دست چپ . تمام راه را شاه با من صحبت مىكرد تا سر پيچ خيابان پست‌خانه .\r\nاتومبيل شاه كه جلو مىرفت مقابل كوچه‌اى كه به تخت بربريها مىرود رسيد . يك مرتبه يك بمب به سمت آن پرتاب شد . محترق [ شد 
  ] و صداى مهيبى كرد . همه به هم ريختند و يك مرتبه من ملتفت شدم كه جز من و جلو دارم حسن قراباغى و كالسكه‌چى كه سوار اسب است احدى دور شاه باقى نمانده است . در اين بين بمب ديگرى صدا كرد كه آن را براى ما نينداخته بودند ، بلكه براى مغلطه و براى فرار خود انداختند . حسن جلودار من تفنگ را از دوش برداشته مىخواهد مردم را بزند . من به هزار مرافعه او را مانع شدم .\r\n\r\n","description":"","footnote":"","page_name":" 1972 ","page_number":224},
  {"content":"\r\n\r\nشاه از كالسكه بيرون آمد . من هم پياده شدم . در اين ضمن چند نفرى هم از اعضاء خلوت رسيدند . شاه را به اولين خانهء خيابان داخل نموديم . امير بهادر هم ديد خبرى نيست مراجعت كرد . همه داخل خانه شدند . من براى نظم ، براى تمشيت بيرون بودم .\r\nمردم و سوارها و فراش و يساول را كه آرام كرده پليس براى امنيت گذاشتم داخل خانه شدم . در اين غيبت حضرات براى من مايه گرفتند كه ظفر السلطنه خبر داشته و براى اجراى همين مقصود هم با شما سوار شده است . آن بىفكر هم باور كرد ، در حالى كه من در طرف راست كالسكهء او سوار بودم ، همان سمتى كه بمب انداخته شد ، اگر زير سر خودم بود همچو كارى نمىكردم . شاه را از خانه بيرون آورده دورش را گرفتيم و تا درب اندرون پياده آورديم تا توى دالان اندرون ، آنجا كه صداى زنها شنيده مىشد من و امير بهادر و مجلل السلطان و جمعى همراه رفتيم . آنجا شاه برگشت و مشغول كتك زدن من شد . توى سرم ، توى صورتم [ مىزد 
  ] . مجلل و خواجه‌ها هم كمك كردند و يك كتك مضبوطى به من زدند . آن‌وقت مرا توى يكى از اطاقهاى اندرون حبس كردند كه من تا نيم ساعت كه آنجا بودم دست از جان خود كشيده و منتظر آمدن فراشهاى غضب و مرگ خودم بودم . يك مرتبه درباز شد و معتمد الحرم آغاباشى داخل شد . چون به من احترام كرد ، تعظيم و تكريم نمود من قدرى از تشويش درآمدم . آن‌وقت گفت به شاه مشتبه نموده بودند مرخصيد . آمديم حياط دم اندرون اطاق آغاباشى . آن‌وقت رفتند از خانه براى من كلاه و كفش و لباس آوردند . تن كردم . آمدند كه شاه احضار فرموده است . رفتم عذر خواست كه آدمهاى من مىخواستند شما را بكشند و براى حفظ شما گفتم به آن اطاق بردند . اينك مرخص هستيد . من سوار شده آمدم منزل و شد آنچه بايد بشود كه همه را مىدانيد . اين‌را هم بگويم امير بهادر ، مجلل السلطان و خيلى از اعضاء خلوت حتى خود اعليحضرت اصرار داشتند كه از خانه‌هاى ظل السلطان بمب انداخته شده ليكن من همه را انكار كردم و هركس هم آن زمان پرسيد گفتم ابدا از خانه‌هاى ظل السلطان بمب انداخته نشد ، از ميان كوچه بربريها بود و اتومبيل آن روز به فرياد شاه و ما رسيد . آن خلوت صبح با تقىزاده و همراهانش در همين باب بود . شاه آنها را مطمئن كرد آنها هم به شاه قول دادند . مزاحم نبوده ، رفع توطئه را به زودى بنمايند . ديگر شاه مهلت نداد اينها بروند و به رفقاى خود بگويند . زود سوار شد . پيغام تقىزاده يا ديگرى به آن رفقا نرسيد كه مرتكب نشوند و خود اين مسئله هم توليد نقار مجددى كرد كه شاه تصور كرد دروغ گفته‌اند . پرسيدم معروف شد جمعى كشته شدند و از طرف سوارها شليك شد . گفت من نديدم . ( يادداشت مؤلف در ورقهء الصاقى ) .\r\nشاه گمان مىكند اين مردم به حرف پليس يا ظفر السلطنه مىروند . كجا مىتواند پليس\r\n\r\n","description":"","footnote":"","page_name":" 1973 ","page_number":225},
  {"content":"\r\n\r\nبه يك نفر حرف بزند يا بگويد كنار برو . چنان توى سر پليس بلكه رئيس پليس بلكه حاكم طهران مىزنند كه كلاهش سال ديگر با برف زمين بيفتد . مگر پليس جرأت دارد به يك آخوند با يك سيد بلند حرف بزند . خصوصا آن سيد و آخوند ترك هم باشد .\r\nقدرى با ما احوال‌پرسى كرد و فرمودند وقتى كه پياده شدم تفنگ گرفتم كه پشت باميها را بزنم . اينها نگذاشتند . اشاره به سمت امير بهادر و وزير دربار كرد . قدرى راه رفتند عذر خواسته اندرون رفتند . بيرون آمده اطاق دربار رفتيم . جمعى آمدند از آن جمله رئيس مجلس احتشام السلطنه و مىگفت بايد ريشهء اين كار را كند و پدر همه را درآورد . وزراى مسئول پىدرپى احضار شدند و رئيس تلگرافخانه . بعد عضد الملك را شاه خواست . سفير آلمان وارد شد . ميرزاى او خودش به محل رفته بود . اتومبيل خورد شده اما تعجب است مكانيك‌چى آن فقط مجروح شده . مكانيك‌چى فرنگى است .\r\nزمين به قدر نيم ذرع فرو رفته . در و ديوار گرد آن محوطه و دكان بقالى خرابى به هم رسانيده ، سيمهاى چراغ برق و تلفن پاره شده . من برخاستم . رئيس مجلس گفت تشريف نبريد . گفتم كارى ندارم گفت حضور شاه برسيد . گفتم رسيده‌ام ، شما فكرى به حال اين مردم كنيد . اين ترتيب بسيار بد است . اينطور باشد واى به حال مملكت . بيرون آمده منزل آمدم . باز مىفرمودند شاه فرمود دو نفر سيد صد قدم به سر سه راه مانده دو سمت خيابان ايستاده بودند كه آنها پيش قراول بودند و من ديدم با علامت سر و دست اشاره به سمت پشت‌بام كردند . اتومبيل پس از خواست خدا به فرياد شاه رسيد . زيرا گول خوردند و گمان كردند شاه در اتومبيل است و اين هم تدبيرى بود كه شاه كرده بود .\r\nسرپيچ كه اتوموبيل مىرسد فراشها و تماشاچيها همه تعظيم مىكنند . چون شاه به رسم هميشه در اتومبيل مىنشست و كالسكهء خالى عقب سرش بود . اين احترام حضرات باعث نجات شاه مىشود . بدذات‌ها گمان مىكنند شاه آنجا نشسته .\r\n\r\nلعنت بر الكسندر دوما\r\nاين شاه بيچاره پس از مراجعت از ييلاق يك دفعه قبل از رفتن مجلس شوراى ملى يك ساعت سوار شده باغ شاه رفت ، يك دفعه هم مجلس . اين‌بار سيم بود كه اين اتفاق افتاد . عمارت شهر هم مثل پارك « يلدوز » سلطان عثمانى يا « ويندزر » پادشاه انگليس يا « پتسدام » و « شامبرون » و « پطرهوف » نيست كه گردشگاه ، شكارگاه محل تفرج داشته باشد . در حقيقت حبس محترم است . اگر بعد از شش ماه بخواهد دو شب دوشان‌تپه هم برود از بين راه به اين ترتيب او را مراجعت مىدهند . اما شاه با وجود نهايت حزم و احتياط كه صبح خبر كرد و عصر غفلة رفت و اتومبيل را جلو انداخت باز از اين معبر\r\n\r\n","description":"","footnote":"","page_name":" 1974 ","page_number":226},
  {"content":"\r\n\r\nنبايد برود .\r\nمن در اينجا حكايتى از شاه شهيد دارم كه انشاء الله فردا مىنويسم زيرا خيلى الان خسته‌ام و متفكر كه فردا باز چه خواهد شد و چه انقلابى سر خواهد گرفت . تا چند روز مىرويم راحت بشويم يك كار تازه از روى جهل و نادانى پيش مىآيد كه عقل هر عاقلى در تعبير و تفسير آن عاجز است . تازه بعد از آن بلواى نهم ذيقعده چند روز بود مردم اينجا و ولايات آسوده شده بودند اين مسئله رخ داد . حالا تا كى گرفتار و دچار باشيم خدا لعنت كند الكسندر دوما را ، گور پدر فرانسه و مملكت فرانسه .\r\n\r\nخانهء عز الدوله و احتياط ناصر الدين شاه\r\nحضرت والاى ما در فوت پدرش محمد شاه مرحوم با ركن الدوله چهار پنج ساله بودند ، در حقيقت پدر به خود نديده و پدر آنها ناصر الدين شاه بود . در سن يازده از اندرون خارج شدند و سالى پانصد تومان مقررى دادند . يك سر به حكومت قزوين رفت و هفت سال به پيشكارى حاجى حسن خان افشار و علاء الملك مرحوم برادر ميرزا حسين خان سپهسالار حكومت داشت . به هزار زحمت عمارت يحيى خان بابى در مسجد حوض را شاه داد كه الان مسكن آقاى عماد السلطنه است . زير زمين بهشت او كه بابيها را بهشت عنبر سرشت بود تا چند سال قبل باقى بود . در حقيقت خانهء يحيى خان تاريخى است . بعد آن خانه را به وراث يحيى خان دادند . چهار هزار تومان پول خانه به حضرت و الا ، نصف آن خانه را والدهء شاهزاده خريد كه حالا در تصرف آقاى عماد السلطنه است .\r\nمختصر چند سال خانه‌هاى ميرزا محمد خان سپهسالار را كرايه كرده بودند كه اين خانه الان مشهور است و مسيو ربينو رئيس بانك شاهنشاهى منزل دارد و نزديك است به همين مكان كه به شاه بم انداختند . ناصر الدين شاه هميشه از اين راه به دوشان‌تپه مىرفت . آن‌وقت هم باغ لاله‌زار و باغ‌وحش فروخته نشده بود و اين خيابان و كوچه و خانه‌ها نبود . حضرت و الا مىفرمودند ديوار سمت خيابان اين خانه « صندوقه » و « تيغه » داشت . يك روز ديدم جمعى عمله و كارگر بدون اذن و اجازهء من با يك نفر مأمور پشت‌بام رفته صندوقه را خراب مىكنند . من متغير شده ، خانهء غير آن هم مسكونى مرا چرا خراب مىكنند . مگر چه شده . به آدمها فحش دادم . رفتند و آمدند كه حكم شاه است . من ساكت شده آنها بعد از خرابى صندوقه رفتند . با كمال تغير عريضه به شاه كرده كه بدون جهت خانهء مرا چرا خراب مىكنند . جوابى اظهار التفات نوشت و از راه ديگر درآمد . بعد به من گفتند چون شاه هميشه از اينجا رد مىشود احتياط كرده مبادا پشت\r\n\r\n","description":"","footnote":"","page_name":" 1975 ","page_number":227},
  {"content":"\r\n\r\nصندوقه كسى كمين كند . حكم كردند صندوقه را بردارند كه اگر كسى آنجا كمين كند مرئى باشد . هميشه اين بهتان ناحق كه به ياد من مىافتد غمگين مىشوم و از سوءظن شاه در حق خود كه به كلى در تمام عمر برى بودم متحير و متغير .\r\nحالا اين شاه با وجودى كه از شيطنت و بدذاتى ظل السلطان چه با پدرش ، با خودش مسبوق بلكه يقين دارد باز احتياط نمىكند و او را دوست خود مىداند . شمشير مظفر الدين كش او هنوز از ياد مردم نرفته ، چرا بايد شاه فراموش كند .\r\nشنبه 26 - صبح قبل از آن‌كه دربخانه بروم جمعى از آدمها گفتند كه نزديك خانهء صاحب‌اختيار بم دركرده‌اند [ و 
  ] دو نفر كشته [ اند 
  ] . از دكانها پرسيدم گفتند باز است . حضرت و الا بيرون بودند فرمودند دربخانه برو . عرض كردم بىوجه تصدق براى شاه نمىروم . حضرت و الا معلوم است هيچ وقت از اين حرف خوشش نمىآيد و با اين كلمه از اول عمر دشمن بوده‌اند . من هم پائين آمده با نسقچىباشى مشغول تخته‌بازى شدم . حيدر ميرزا دكتر كه خانهء دروازه قزوين مرا اجاره كرده و هزار و چهارصد تومان پول داده خانه بىكرايه پول بىمنفعت و من الحمد لله مىخواهم از شر مقتدر نظام « 1 » به يك اندازه آسوده شوم ، آمد . بعد از يك ساعت ديدم مؤتمن ديوان آمد ، عريضه و كيسهء تافته به دست من داد . معلوم شد حضرت و الا بعد از فكر زياد و مشورت از نوكرها راضى به دادن تصدقى براى شاه شده‌اند . از حضرات عذر خواسته دربخانه رفتم . در اطاق اول نشستم . شاه با عضد الملك و شعاع السلطنه خلوت داشت .\r\n\r\nجوراب وصله‌دار وكلا\r\nبعد وكلا آمده قريب دوازده نفر بودند . رئيس هم بود . آنها مدتى ماندند آمده رفتند .\r\nجوراب چند نفر از وكلا را ديدم وصله داشت و عباشان كثيف و پاره [ بود . 
  ] رندى گفت با ماهى صد تومان و سالى مبلغى مداخل ديگر غلط مىكنند به اين كثيفى به اطاق شاه مىآيند .\r\nپلكنيك قزاق و رئيس گمرك آمده شرفياب شدند . بعد در باز شد شاه به اين اطاق آمد . جمعى كه بودند بناى دعا و ثنا و تشكر از اين موهبت الهى گذاشتند . شاه چيزى نمىگفت . از پله پائين آمده از در اندرون كه در نارنجستان است مىخواستند بروند من جلو رفته شاه روى پله آخر ايستاده بود . عريضهء شاهزاده و كيسهء تافته كه صد پنج هزارى در آن بود تقديم كردم . فرمودند شاهزاده داده ، عرض كردم وجه تصدقى با كمال انفعال .\r\nپوزخندى « 2 » زده شعاع السلطنه را صدا زده آقا بيائيد اندرون و تشريف بردند .\r\n\r\n\r\n","description":"","footnote":"\r\n( 1 ) - اين شخص از دوستان پدرم بود و با خسرو خان مقتدر نظام سركردهء داشهاى محلهء سنگلج كه در 1327 قمرى اعدام شد تشابه لقب دارد . ( مسعود سالور )\r\n( 2 ) - اصل : پوست خند\r\n","page_name":" 1976 ","page_number":228},
  {"content":"\r\n\r\nهمه‌كس حكايت تيرانداختن بابيها در سلطنت‌آباد به شاه شهيد را مىداند كه چه هنگامه‌اى كرد و چقدر مردم بىگناه مسلمان به غرض و مرض به عوض بابى كشته شدند و به چه اندازه مردم تقديمات به اسم وجه تصدق كردند . اما من گمان مىكنم براى اين شاه به قدر هزار تومان نياوردند و شايد مرتكب را هم تودرتو كنند و قاتلهاى اين مسلمين بىگناه ديروز و امروز به اشتباه و خدعه از ميان برود و به قدر ثلث آنچه در باب قتلهء فريدون زردشتى ملت و انجمنها و نطاقين « جز ناله » و غيرت كردند نكنند . چنانچه در همان ساعت ديوانيان نكردند . آن‌همه تماشاچى هم دنبال نكرد . و الا از آن همه آدم يكى گرفتار مىشد .\r\n\r\nاحتراق بمب\r\nبارى منزل آمدم يساول قاجاريه رسيد كه براى چهار ساعت به غروب مانده دربخانه حاضر شويد كه هيئت شاهزادگان و قاجاريه را خبر كرده‌اند براى عرض تشكر حضور بروند . ناهار خورده بيرون رفتم . حكايت بم صبح از اين قرار است . آنچه حدس زده‌اند كه قريب يقين است اين پدرسوخته‌ها كه مرتكب كار ديروزى شدند بعد از فرار دو بم ديگر كه همراه داشتند براى آن‌كه مبادا بين راه به يك جهتى محترق شود يا آن‌كه گرفتار شوند برگه و علامتى به دست آنها باشد پشت اندرون صاحب اختيار كه كوچهء خيلى خيلى خلوت كج و معوج است و شايد در چند روز يك نفر از آنجا عبور نكند در زير خاكروبه و كوتى كه كنار ديوار بوده مخفى مىكنند كه وقت ديگر آمده ببرند . صبح امروز دو نفر باغبان صاحب اختيار مىروند كودها را برداشته براى باغ بياورند يكى از آن دو بم پيدا مىشود . باغبان بيچاره با نوك بيل به آن مىزند فورا محترق شده هر دو را تكه‌تكه مىكند كه چنان متلاشى مىشوند كه هر عضو آنها جائى مىافتد . دانهء ديگر را پليس با كمال احتياط برداشته اداره مىبرند . گفتند به شكل ساعت زمينى است و به اسم ساعت هم از گمرك رد كرده‌اند . حالا دو حكايت در ورود اين بم مشهور است . يكى آن‌كه با پست آمده و در ادارهء پست‌خانه ضبط كرده‌اند و بعد از باز كردن جعبه معلوم مىشود اجزاء پست‌خانه به دستيارى آورنده‌ها سرقت كرده‌اند . ديگر آن‌كه در گمرك گرفته شده و به طهران آورده‌اند . همچنانكه در پست‌خانه سرقت كرده‌اند در اينجا هم شده است .\r\nمن از صحت اين خبر بىاطلاعم و هرگز باور نمىكنم . البته حقيقت امر معلوم خواهد شد . « 1 »\r\n\r\n\r\n","description":"","footnote":"\r\n( 1 ) - معلوم شد كه در گمرك خانهء انزلى جعبه‌اى كه دوازده بمب داشته ضبط مىشود ، در عمارت گمرك طهران سرقت مىكنند و به جاى آن گلولهء نخ گذاشته بودند . ( يادداشت مؤلف در حاشيه ) .\r\n","page_name":" 1977 ","page_number":229},
  {"content":"\r\n\r\n\r\nعرض تشكر\r\nسه ساعت و نيم به غروب مانده دربخانه رفتم . نزديك قصر ابيض شاهزادگان جمع بودند . خيلى معطل شديم تا سفير انگليس و هلند از حضور مراجعت كردند . شيخين متشخصين ما حاضر نشدند . ناچار مؤيد السلطنه را گفتيم خطيب ما بشود . قاجاريه به باغ آمدند . آقاى عضد الملك هم بود . همه به دقت خودمان وارسى كرديم كه اسلحه نداشته باشند . چون زياد بوديم در اطاق ممكن نشد برويم . جلوى اطاق برليان صف كشيده اعليحضرت بيرون تشريف آوردند . سر صف ملك‌آرا ، بعد معتضد السلطنه ، بعد من ايستاده بوديم . قاجاريه بعد از شاهزادگان . خيلىخيلى شاه اظهار التفات كرد .\r\nعضد الملك و مؤيد السلطنه جوابهاى خوب دادند . سه مرتبه به صوت بلند شاهنشاه ما زنده‌باد گفتند . حقيقة همه كس شادى مىكرد و خوشبختى ملت ايران بود كه به خير گذشت ، و الا براى حالت حاضر مملكت و اين نقاقها كه ما بين همه هست بسياربسيار قضيهء ناگوارى بود كه نتيجهء آن با اين هرج‌ومرج و اغتشاش داخله و طمع همسايه خسران عظيمى داشت . به عبارت اخرى آنقدر مغشوش مىشد كه مملكت از دست مىرفت .\r\nاز تمام ادارات و وزارت‌خانه‌ها امروز هيئتى برحسب اخبار وزير دربار به حضور رفته بود [ ند 
  ] و اظهار تشكر و شكرگزارى كرده بودند . شاه امروز عصر كه حضرت و الا رفته بود فرموده بودند كار به اين بزرگى را مىخواهند ماست‌مالى كنند . قبل از شرفيابى صنيع الدوله وزير ماليه نزديك ما ايستاده بود . بعد از احوال‌پرسى حكايت ديروز به ميان آمد . مدتى شكايت از اوضاع مملكت كرد . بعد من گفتم چيزى كه كسر داشتيم بم انداختن بود كه صورت گرفت . گفت بله اما انشاء الله دستگير مىشوند و به سزا و جزا مىرسند . شعاع الدين ميرزا گفت باور نمىكنم .\r\n\r\nدرناهاى ديوژن\r\nحكايت كرد در يونان وقتى كه ديوژن يونانى را كشتند كسى جز قاتلين حاضر نبودند .\r\nسه چهار درنا از هوا مىگذشت ديوژن آنها را شاهد گرفت . سالها از اين قتل گذشت و كسى قاتل را نشناخت . در المپياد ( كه سالى يك مرتبه در يونان جشنى و امتحانى بود مردم كشتى مىگرفتند ، اسب‌بازى مىكردند و چند سال هم مىشود پادشاه حاليهء يونان اين رسم قديم را احياء كرده ) مردم مجتمع بودند ، چند عدد درنا از هوا گذشت . يكى به رفيق خود گفت درناهاى ديوژن است . فورا آن كسى كه نزديك آن دو نفر بود گفت درناهاى ديوژن يعنى چه . هرچه خواستند عذرى بياورند او قبول نكرد . به سايرين گفت كم‌كم به گوش همه رسيد . هر دو را گرفتند و بعد از استنطاق معلوم شد قاتلين ديوژن\r\n\r\n","description":"","footnote":"","page_name":" 1978 ","page_number":230},
  {"content":"\r\n\r\nخود آنها بودند . حالا يك مطلبى به اين بزرگى كه يقينا همدست بودند ممكن نيست مكشوف نشود . منتهى بايد دنبال كنند ، اصرار كنند ، ابرام كنند تا پيدا شود .\r\n\r\nچراغان\r\nبا معتمد الدوله و معتضد السلطنه و شعاع الدين ميرزا منزل آمديم . بعد با كالسكهء معتضد السلطنه تا ميدان توپخانه رفتيم . مراجعت من و شعاع الدين ميرزا پياده از بازار آمديم . چراغان كرده بودند و عموم مردم شاد بودند . تف و لعنت به مرتكبين اين عمل شنيع مىكردند . گفتند درب مجلس و انجمنها را هم چراغان خوبى كرده‌اند .\r\n\r\nشب‌نامهء تقلبات ملوكانه\r\nسه‌شنبه 29 محرم الحرام - اول صبح كه بيرون رفتم معلوم شد سه عدد شب‌نامه در جلوخان عمارت حضرت و الا روى سكو گذاشته بودند . يكى از آنها را به من دادند .\r\nبالاى صفحه نوشته بود « تقلبات ملوكانه » . آن‌وقت به عبارات بسيار سخيف ركيك بىمزه كه : رفيق ديگر اين چه كارى بود كردى . بم از ايران به عمل نمىآيد . معلوم است از فرنگستان مىآيد . گمرك ما كه خيلى سخت است ، پس شاپشال خان آورده و آن قايم‌مقام وزير گمرك كه همه چيز را غيب مىكند اين را هم غيب كرده و اگر كار خودت نبود چرا به خودت نخورد . چرا مثل شاه مبرور كه هميشه در اتومبيل مىنشست شما در كالسكه نشسته و صد ذرع عقب‌تر مىآمدى . همه اينها دلالت بر اين مىكند كه خودت اين دستورالعمل را داده‌اى . اما خوب نكردى . به مردم ياد دادى . حالا فكر خودت باش . با مشروطه همراه شو و الا از اين سرمشق كه به ما دادى زود پاداش خواهى گرفت . براى ايز گم كردن دو مسلمان بيچاره را هم پشت خانهء صاحب اختيار تلف كردى . تمام اين كار براى اين بود كه اگر آنجاها كه ميل دارى بم آتش بگيرد گردن ديگران بگذارى . . . « 1 »\r\nاگر همه را دروغ نوشته باشد انضباط گمرك‌خانه‌هاى ما را راست نوشته . اگر مضبوط نبود دو عرابه توپ « مكسيم » را به عنوان اسباب و چرخ آشپزى رد نمىكردند و قزاقهاى روس متصل رد نمىشدند .\r\nحضرت و الا پشت هم پيغام مىدادند دربخانه نزد وزير داخله و وزير ماليه براى صدور حكم الموت برو . من مشروطه شدن ايران را نزديك است اعتقاد بيارم ، اما نظم الموت را هرگز هرگز . جناب نظام السلطنه بالاخانه بودند به خيال خود به آرزوى خود رسيده صدراعظم شده‌اند . اما « ميان ماه من با ماه گردون . تفاوت از زمين تا آسمان است . »\r\n\r\n\r\n","description":"","footnote":"\r\n( 1 ) - نقطه‌چين در اصل است\r\n","page_name":" 1979 ","page_number":231},
  {"content":"\r\n\r\nمعلوم است اطاق بزرگ با اين بادمجان قاب‌چينهاى اندك خيلى ناگوار است جلوس فرمايند . به اطاق كوچك جنب آن رفتم . سه نفر محرر جلو و چند نفرى اطراف نشسته بودند ، از آن جمله اعتضاد الملك بود . لله الحمد حاجى صدر السلطنه از دربار مأيوس شده و دل از ناهار آنجا كنده .\r\n\r\nمبل اطاق صدراعظم\r\nدر آن ايام چند نفرى بودند كه مبل اطاق صدراعظمى شده بودند مثل صندلى ، ميز ، اسباب بخارى . چه اتابيك صدراعظم بود چه نبود حاضر بودند . يكى صدر السلطنه بود ، يكى حاجى رضا خان ، يكى ميرزا محمود خان ، يكى اعتضاد الملك ، يكى سپهر ، يكى حاجى صدر الدوله و چند نفر ديگر . اينها آنقدر مىنشستند تا ناهار حاضر شود و ميل كنند . حتى يك روز در ايام صدارت مشير الدوله در صاحبقرانيه سر ناهار صدر السلطنه به جاى مشير الدوله نشسته و به سايرين از غذاهاى نزديك خود تعارف مىكرد . بلندبلند حرف مىزد كه نزديك بود از خندهء پيشخدمتها مجلس تماشائى شود . امروز معلوم شد كه يكىيكى سر خورده‌اند و اعتضاد الملك آخرى آنهاست كه فى الجمله حرارتى باز دارد و به كلى تمام نشده .\r\n\r\nالموت و مأموريت ناظم العلوم\r\nبعد از عنوان بنده جناب وزير فرمودند تلگرافاتى رسيده كه دو زن و چند بچه در آنجا مقتول شده . من گفتم خبر ندارم اما الموت جائى نيست آدم بكشند . فرمودند براى تصفيهء كليهء امورات قزوين و برقرار كردن انجمن ولايتى آنجا و اصلاح بين حاكم و اهل آنجا ناظم العلوم از طرف مجلس و من مأمور شده با دستورالعمل كافى مىرود ، كار الموت را هم رسيدگى خواهد كرد و اين آدم يكى از اشخاصى است كه مثل و مانند ندارد . من گفتم از خدا مىخواهم همچو ملائكه‌اى آنجا برود . شايد بعد از يك سال آسوده شويم . اما اين قتل و غارت تنها در الموت نشده ، نظرى هم به تنكابون كه همسايهء آنجا است بفرمائيد كه زنده‌زنده آدمها را به گور كرده‌اند . مملكت هرج‌ومرج شده . البته اين كارها واقع مىشود . پريروز در طهران چند نفر كشته شد ، در تبريز چند صد نفر .\r\nاز آنجا اطاق دبير الملك رفتم . گفت بله ناظم العلوم براى كارهاى قزوين مىرود اما الموت كه كارش گذشته و احكامش صادر شده . گفتم خير آقاى دبير الملك وزير داخله اعتنا به آن احكامات ندارند و شما بىجهت اين مردم را جمع كرده گمان مىكنيد وزارت خانه داريد . حالا از سر نو بايد به هر كارى تحقيقات و رسيدگى شخصى بشود . ثبتهاى شما ول و كابينهء شما بىمعنى است . ايشان رجوع به شما نمىكنند كه از ثبت خارج كرده\r\n\r\n","description":"","footnote":"","page_name":" 1980 ","page_number":232},
  {"content":"\r\n\r\nحالى كنيد . هيچ جواب نداد و گفت اين شخص آدم درستى است . با من هم نهايت دوستى را دارد ، امروز هم رفته . گفتم پس سفارش‌نامه مرقوم داريد . فورا يك كاغذ براى او و يكى براى حاجى افخم نوشت . برداشته آمدم و با پست روانه شد . اين بىاعتنائى وزراء به اجزاء اداره‌جات و اين بىترتيبى وزارت‌خانه‌ها با اين تغيير و تبديل وزير خيلى منافات دارد و بسيار اسباب زحمت مردم شده . تمام آن رسيدگى و آن احكامات كه از عهد وزارت داخلهء امين السلطان الى حال صادر شده است تمام بىمصرف گرديده موكول به رسيدگى وزير داخلهء حاليه و مأمور او شد ! بيچاره دبير الملك ، كه آنقدر در ثبت و حفظ صحت احكام كوشش مىكرد .\r\nآنجا شنيدم كه دو نفر از مرتكبين دستگير شده دو نفر ديگر را رئيس اداره خودش رفته از دروازهء حضرت عبد العظيم يا از حضرت عبد العظيم بياورد . از قرارى كه گفتند قفقازى هستند و بليت عتبات گرفته با دليجان دو نفر آنها حركت كرده [ اند 
  ] منتظر اين دو نفر بوده‌اند كه دستگير شده .\r\n\r\nوضع نظميه\r\nمن همه‌جا ادارهء نظميه مىنويسم . بايد دانست اين ادارهء بزرگ در اين شهر معظم منحصر به دويست نفر وافورى ، بنگى ، چرسى ، گدا ، فقير از پست‌ترين مردم سفلهء اين شهرند . فقط معاش آنها از تكدى و دزدى و اعمال بسيار ركيك است . مقررى مختصرى دارند ، آن‌هم به آنها داده نمىشود . قريب هفتاد نفر ژاندارم دارند كه يك درجه از پليسها بالاترند . اگر اهل كوچه و گذر انعام نرگس شب عيد و احسان در عروسى و عزا و كمك بالاپوش زمستان را نكنند و ندهند از گرسنگى و سرما تلف مىشوند . بعضى اوقات هم از زنهاى فاحشه و اشخاصى كه به خانهء آنها مىروند به هديه دانه نارنجى يا دسته گلى يا خيلىخيلى فعله بىكس و كارى باشد يا غريب شهر به مختصر اشتلمى انعامى گرفته گذران كنند و به عقيدهء من تا شهرها داراى نظميهء صحيح و پليس به قاعده به عدهء وافى نشود اين اغتشاش تمام نمىشود و امنيت حاصل نمىكند . طهران چهارصد هزار جمعيت دارد اقلا هر هزار نفر يك نفر پليس لازم داشته باشد چهار هزار پليس بقاعده مىخواهد و حال آن‌كه بيش از اينها لازم است و ما هيچ نداريم مگر معدودى ترياكى گدا ، فقير كه از شدت پريشانى و استيصال پليس شده‌اند و الا هيچ آدمى زير ننگ و عار پليس حاليه نمىرود .\r\n\r\n","description":"","footnote":"","page_name":" 1981 ","page_number":233},
  {"content":"\r\n\r\n\r\nنمرهء خانه‌ها\r\nكوچه‌ها را نمره مىگذارند و اسم مىگذارند . اگر آن‌وقت در اسم كوچه و آدم سهو مىشد حالا در نمرهء آن مىشود . زيرا از صد نفر اهل پايتخت ما ده نفر رقم هندسى را نمىتوانند بخوانند . آن‌وقت خانهء فلان آدم را از دكان‌دار و عابر سبيل يا اهل آن كوچه جويا مىشدند حالا بايد يك نفر را پيدا كنند كه خانهء نمرهء چهار را خوانده و نشان بدهد ، بلكه به اين واسطه مردم از تمام حساب اين نه حرف را ياد بگيرند . درب خانهء ما قرب هفتاد نفر مستخدم است ، امروز حساب كردم شش نفر آنها رقم هندسه را مىتوانند بنويسند و بخوانند . من‌جمله از نوكرهاى من و افخم الدوله حاجى سيد مجتبى و تقى است و از نوكرهاى حضرت و الا چهار نفر . زنها كه هيچ نمىدانند .\r\n\r\nايران و تصنيفات الكساندر دوما\r\nتا غروب منزل بودم كتاب « شواليه دارنتال » را مىخواندم . بسيار بامزه است . اين هم از تصنيفات الكساندر دوما است . مصنف مشار اليه سيصد و شصت كتاب از تاريخ و رمان نوشته الحق نويسندهء كاملى بوده . اگرچه مملكت ما را تصنيفات او برهم زد ، اما شايد اصلاح كند .\r\nتلگراف آقاى عماد السلطنه از زنجان رسيد ، 27 وارد شده‌اند . شهرت دارد فخر الملك معزول و قايم‌مقام منصوب شده است . وزير تجارت و گمرك مؤتمن الملك شد . قائم‌مقام با آن‌همه شيطنت گل نكرد .\r\n\r\nايرانى و يك اطاق\r\nشنبه 4 شهر صفر المظفر - صبح مرا مادر بچه‌ها بيدار كرد كه دزد آمده و از اطاق جنب اطاق بزرگ چند قاليچه و از آشپزخانه مقدارى مس برده است . پنج شش روز قبل به ميرزا يحيى گفتم پردهء اين اطاق را بكوبد ، يك آينه هم از بيرون دادم روى بخارى بگذارد . آقاى مبل‌ساز ما چند قاليچه هم به ديوار اطاق آويخته بود . فرخ ميرزا هم امشب نبود كه هميشه زير كرسى اين اطاق بزرگ مىخوابيد . من هم از مهمانى ديروز حاجى امير الدوله كه جوانها بقدرى خسته و مانده‌مان كرده بودند يك دنده خوابيده تا صبح هيچ بيدار نشدم . آقاى دزد مجال خوبى و وقت بسيارى داشتند . از اين جهت قاليچه‌ها را كنده دو دانهء ممتاز آنها را يكى كار ساروق كه در سفر ملاير اول خريدم ديگرى كار تبريز دستگاه مرتضوى را جدا كرده مابقى را روى هم ريخته بود . رخت‌خواب و پشتى و غيره را ابدا دست نزده است . از آشپزخانه هم يك مجموعهء بزرگ با يك هاون برنج و دسته\r\n\r\n","description":"","footnote":"","page_name":" 1982 ","page_number":234},
  {"content":"\r\n\r\nهاون پولادى برداشته . جهت ترجيح اين اشياء سنگين بر قاليچه‌هاى سبك را من نفهميدم . اما البته خودش فهميده است . معلوم شد شهر ما و امنيت ما حكم نمىكند من دو اطاق مبله جنب هم داشته باشم . لهذا گفتم مبل آن را كلية جمع كردند . واقعا هم براى ايرانيها كه در يك اطاق مىتوانند تمام اسباب راحتى و مايلزم يك آپارتمان را فراهم كنند فضولى است دو سه اطاق فرش و مبله نمايند . اين همه ضرر از رفتن يك شب فرخ ميرزا روى داد و الا اگر او بود البته هزار نفر دزد را جواب مىداد . . . « 1 » هرچه فرستاديم عقب نايب محله و پليس پيدا نشدند . بعد معلوم شد نايب در شيرك‌خانه و پليس در شيره‌كش خانهء او مست عرق ، ديگرى مشغول چرت ترياك است . فايده هم ندارد مگر انعامى بگيرند .\r\nرفتم بيرون . هوا سه روز است سرد شده خيلى سردتر از زمستان . شب اول ماه هم به قدر دو انگشت برف آمد . مهمانى ديروز حاجى امير الدوله و آن هنگامه بقدرى مرا خسته كرده است كه الان هم حال نيامده‌ام . از اين شوخيها مدتى است نمىكنم لهذا آن ترك عادت قديم باعث اين همه خستگى شده .\r\nمقتدر نظام آمد . قرار شد هزار و چهارصد تومان را بدهم و هزار تومان ديگر را يك ساله تجديد معامله كنم . مىگفت نظام السلطنه خيال دارد حكومت كاشان را به من بدهد .\r\nخانهء ميرزا ربيع آقا مستوفى سركارات روضه رفتم . ملك‌آرا بود . او هم از دوندگى ديروز خسته بود . نقطهء اميد و نجات ملك‌آرا بعد از آن‌همه اتلاف مال بسته به اين املاك مرحوم حاجى است . از همه بيشتر مىرود و اصرار دارد . مرا مجبور كرد خانهء عميد الدوله رفته بعد از استفسار از او خواهش كنم كه بيايد و با حضرت و الا شرفياب آستان مبارك شده و هبه‌نامه را بگيرند . آنجا رفتم .\r\n\r\nعدل الدوله حاكم يزد\r\nمعلوم شد حكومت يزد كه با وزير دربار بود حالا هم برادرش عدل الدوله حاكم بود به استدعا يا تصويب او به شاهزاده مرحمت شده . خيلىخيلى تبريك و تهنيت گفتم . اما مىگفت آنجا بقدرى شلوغ و مغشوش است كه به وصف برنمىآيد . عدل الدوله را هم براى آن‌كه يك نفر قاتل را قصاص داده اهالى شهر جبرا خارجش كرده‌اند .\r\n\r\nكشتن قوام الملك\r\nآنجا شنيدم كه امروز صبح قوام الملك شيرازى را نوكر معتمد ديوان به دو تير تپانچه آسوده‌اش كرده .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1983 ","page_number":235},
  {"content":"\r\n\r\nاز آنجا به خانهء وزير جنگ رفتم . با حاجى مجد الدوله يك دفعه وارد شديم . سردار منظم كه مقصود من بود بعد از ده دقيقه داخل شد پيش من نشست . اول جوياى پول شدم و گفتم آقاى عماد السلطنه چند روز ديگر وارد مىشود خواهشمندم مقررى ايشان را بدهيد ، چون وزير جنگ حكم كرده است كه اين پول را بدهد ناچار لاعلاج است . قول داد روز سه‌شنبه بدهد و اگر بدهد او شق القمر كرده من شق الشمس . . . « 1 »\r\n\r\nمستمريها و حقوقها - وثوق الدوله\r\nمن نمىدانم مجلس براى چه آنقدر در كسر حقوقات و تعديل آنها زحمت كشيد و مبلغى به مردم بيچاره ضرر زد و كيسهء وثوق الدوله را پر كرد . به هيچ‌كس كه چيزى داده نشد و حقوق احدى نرسيد . باز آن وقت به خيال شاد و مأيوس نشده بودند كه بهتر بود .\r\nآنقدر هم ضرر نكرده بودند . جهنم كه وثوق الدوله هم خانه نداشت . من كه ندارم مگر چطورم .\r\n\r\nبمب‌اندازها\r\nاز سردار منظم « 2 » پرسيدم بم‌اندازها و مرتكبين آن پيدا شده‌اند . جواب داد بلى . گفتم اينها بودند كه دستگير كرديد . جواب داد خير مرخص شدند . باز پرسيدم مرتكب معلوم شده است . گفت آرى ، گفتم كيست . جواب گفت آنچه معلوم شده شش نفر آن روز بودند ، اسم آنها معلوم ، خانهء آنها معلوم ، بعضى اسباب و عكس و كاغذجات آنها به دست آمده و در ادارهء نظميه حاضر است . پرسيدم كجائى هستند ، اسم آنها چيست . اسم آنها را نگفت . اما گفت آذربايجانى نه تبريزى هستند و آن روز شش نفر مرتكب اين كار شده‌اند . اما عدهء آنها زياد است . گفتم پس چرا با اينكه كاملا شناخته‌ايد دستگير نمىكنيد . آهى كشيده جواب داد از همان روز مفقود الاثر شده‌اند و تا امروز هرچه تفحص و تجسس كرده‌ايم مكان و مسكن آنها معلوم نيست . باز جويا شدم كه از آن بم كه در كوچهء پشت خانهء صاحب اختيار محترق شد گفتند يكى را اداره آوردند . اينجا درست كرده‌اند يا از فرنگ آورده‌اند . جواب داد همه مىگويند كار اينجا است . اما من گمان مىكنم از فرنگستان آمده باشد . گفتم امروز صبح شب‌نامه‌اى ديدم كه مهر دستى انجمنى\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - نام اين شخص در صفحات بعد امير معظم آمده است .\r\nمنظور مصطفى قلى خان قاجار دولو حاجب الدوله مظفر الدين شاه است كه پس از فوت او ملقب به امير معظم شد و مؤلف به اشتباه امير منظم نوشته است . ( مسعود سالور )\r\n","page_name":" 1984 ","page_number":236},
  {"content":"\r\n\r\nداشت شما ملاحظه كرده‌ايد . گفت خير خواهش مىكنم براى من روانه كنيد بلكه از آن هم چيزى كشف شود .\r\n\r\nشب‌نامهء ديگر\r\nاين شب‌نامه را امروز مشهدى اكبر ترسوى ما آورده بود . دستش مىلرزيد . مثل اين كه توى آن بم گذاشته‌اند و الان محترق مىشود . مختصرا نوشته بود .\r\n« تمام اين حركات كه از ما ناشى مىشود بواسطهء همراهى نكردن محمد على ميرزا است و الا ما نمىخواهيم اسم ملت ايران به بدى در برود . همين‌طور كه بدون خونريزى مشروطه را گرفتيم باز ميل داريم بدون خونريزى متمم آن انجام بگيرد . اگر بخواهيم در يك روز خون نجس مستبدين را خواهيم ريخت و جهان را از لوث وجود آنها پاك خواهيم نمود . بىجهت مردم را اذيت نكنيد ، دستگير نكنيد كه مرتكب ما هستيم و شما نمىتوانيد پيدا كنيد . روز اول يك بم در جلو خان صاحب اختيار گذاشتيم . دفعهء دوم شبانه كه به كسى صدمه نزند بم كوچكى در قرب خانهء علاء الدوله آتش زديم . چون امين السلطان باعث خرابى مملكت شده بود و بعد هم جبران گذشته را نكرد او را كشتيم .\r\nحالا هم محض تنبيه و برگشت اعليحضرت و همراهى او دو بم به اتومبيل خالى انداختيم . ما نمىخواهيم شاه را بكشيم و مستبدين را قتل‌عام كنيم . ميل داريم شاه ما هم مثل سلاطين فرنگ تنها و بىحافظ همه‌جا آزاد برود و بيايد . پس با مشروطه همراه شود و چند نفر [ را 
  ] كه اطراف خود نگاه داشته خارج كند . و الا بلاى آسمانى نازل شده و اين مرتبه مهلت نمىدهيم . عمدا اشتباه نمىكنيم . زنده‌باد مشروطه ، پاينده‌باد مجلس شوراى ملى . »\r\n( مهر بزرگ به شكل تازه داشت . يك آيهء قرآن بود و بعد « انجمن حريت و آزادىطلبان » با مركب قرمز آخر شب‌نامه زده بودند . )\r\n\r\nناصر الدين شاه مىتوانست\r\nتا امروز شب‌نامهء ممهور ديده نشده بود . خط مهر هم بسيار خوب بود . من نمىدانم همراهى شاه كدام است . هرچه مجلس مىخواهد كه مىكند . منتهى مملكت ما بىثروت و بىعلم است . صنعت و تجارت و زراعت هم ندارد تقصير كسى نيست . سابقا من معتقد بودم اگر شاه بخواهد كارها منظم مىشود . اما حالا ابدا اعتقاد ندارم . اگر تمام سلاطين كرهء ارض جمع شوند ، تمام عقلاى دنيا حاضر شوند ايران منظم نمىشود كه نمىشود و به اين زوديها نخواهد شد . روزى صد دفعه محمد على شاه را بكشند و زنده نمايند و ده مرتبه وزراء را تغيير بدهند ، هزار دفعه وكلا را اخراج كرده عوض بگيرند\r\n\r\n","description":"","footnote":"","page_name":" 1985 ","page_number":237},
  {"content":"\r\n\r\nايران نظم‌بردار نيست ، مگر به زور پول و قشون بسيار منظم . اما ناصر الدين شاه مىتوانست همهء اين كارها را به زور استبداد و قشون بكند و نكرد . از محمد على شاه با اين وضع حاليه غيرمقدور و غيرممكن است .\r\n\r\nياد ايام ناصر الدين شاهى\r\nدوشنبه ششم صفر - ايام ناصر الدين شاه ديشب و امروز چه هنگامه‌اى بود . در روزنامهء گذشته خود مفصلا شرح داده‌ام . سال اول كه من سنّم به جائى رسيده بود كه در همچو روزى حاضر شوم درست الان يادم مىآيد . حضرت و الا وزير عدليه بود و آن وقت برادر شاه آن هم وزير عدليه باشد خيلى شأن داشت . ملك‌آراى حاليه سرتيپ بود و آقاى عماد السلطنه سرتيپ توپخانه . هر دو با حسام السلطنهء مرحوم و بعضى از شاهزادگان ديگر كه جزو نظام بودند در سر ناهار با لباس رسمى ايستاده بودند . من كه جزو نظام نبودم و نشسته بودم منتهى آرزو و آمالم آن وقت اين بود كه درجهء نظامى داشته باشم و از اين لباسهاى مشعشع بپوشم . بعد از ناهار در همين اطاق برليان كه با حالا توفيرى داشت ايستاده بوديم . سر صف ملك‌آراى مرحوم ، بعد حضرت و الا ، بعد حاجى معتمد الدوله فرهاد ميرزا ، و زير دست او من . شاه به هريك ، يك اشرفى داد . اما معتمد الدولهء مرحوم چند عدد گرفت . از آنجا تخت مرمر رفتيم . معتمد الدولهء مرحوم به همه ما نور چشم مىفرمود . به من فرمود نور چشم برخيز و شعرهاى كتيبهء تخت را بخوان . من برخاستم اما در ميان آن جمع نتوانستم درست بخوانم . غلط مرا مىگفت و هر چه من طفره مىزدم او اصرار مىكرد . آخر حضرت و الا خواهش كرد تا مرا معاف فرمود .\r\nمن چهارده سال داشتم و لباس ماهوت آبى پوشيده بودم كه حالا هيچ معمول نيست و تا امروز بيست و دو سال و چيزى بالا است كه خيلى توفيرها و تغييرها روى داده كه در آن روز مخيلهء كسى خطور نمىكرد .\r\n\r\nقتل قوام الملك\r\nروزنامهء مجلس را خواندم . تلگراف شيراز در فوت قوام الملك را درج كرده بود .\r\nنعمت الله نام پيشخدمت معتمد ديوان صبح ديروز به دو تير تپانچه كار قوام را ساخت .\r\nقاتل دستگير شد . محققا بدانيد معتمد ديوان هم كشته و اغتشاش كلى روى خواهد داد .\r\nانجمن اسلامى شيراز .\r\nبه اصرار و ابرام و هزار قسم پيشكش و تعارف خودى به فارس رسانيد و به كيفر اعمال خود رسيد . حقيقة قوام و پسرهاى او در شيراز متعدى بودند و بسيار ظلم مىكردند . من شيراز رفته‌ام و از ظلم و تعدى و مكنت آنها خبر دارم .\r\n\r\n","description":"","footnote":"","page_name":" 1986 ","page_number":238},
  {"content":"\r\n\r\n\r\nدستخط شاه\r\nدستخطى از شاه خطاب به مجلس شوراى ملى چاپ كرده بود . مختصر از مطول آن اين بود كه وكلاى صديق امين چرا بايد پس از اين سوءقصد و اين حركت شنيع كه نسبت به ما كردند ساكت باشند و هيچ نگويند . در حالى كه نسبت به ما اين قسم سلوك كنند به رعاياى بيچارهء ما چه خواهند كرد . حقيقة در اين خصوص بايد اقدام صحيحى كرد و الا در سياست و تنبيه آنها به قسم ديگر رفتار خواهد شد .\r\nبعد از قدرى مذاكرات يكى از وكلا مىگويد شاه خودش رئيس قوهء مجريه است . هر قسم اقدامى در دستگيرى آنها لازم است بفرمايند . ديگرى مىگويد شاه شكايت صحيحى از ما كرده براى خاطر قتل يك زردشتى از جانب ملت و ما خيلى بيش از اين مؤاخذه شد . تا در اين كار بزرگ آخر الامر قرار مىگذارند روز سه‌شنبه وزراء مجلس حاضر شده علنا در اين خصوص مذاكرات شده توضيحات بخوانند .\r\n\r\nلغات جديد\r\nبعضى لغات جديد كه حالا خيلى مذاكره مىشود و مصطلح شده لازم است بنويسم :\r\nمشروطه - مستبده - آزادى - برادرى - برابرى - مساوات - جلسه - جانا مالا - با تمام قواى - زنده‌باد - پست‌باد - قوهء مجريه - قوهء مقننه - اخطار - توضيح - وجدان - انجمن - مليت - قوميت - مجاهد - فدائى مجلس - علنى - سرى - كميسيون - كابينه - آرشيو - پارتى .\r\nتا غروب منزل بودم و با سيد مجتبى بيشتر را تخته‌بازى كردم . سه هزار هم باختم .\r\n\r\nفيلستان\r\nسه‌شنبه هفتم شهر صفر - صبح شاهزاده خانم آمده بود . بعد از ملاقات ايشان بيرون رفتم . جناب آقا سيد علاء الدين تشريف آوردند . اين سواد اسناد فيلستان كه فعلا جز آن سندى در بين نيست نزد اميرزادهء مرحوم بود حالا كه رد كرديم . من خيال مداخلى براى شاهزاده خانم كردم ، جدا ايستادگى كردم يا اسناد را خواهم گرفت يا حق مخصوص عليحده بايد تمسك بدهيد كه به شاهزاده خانم داده شود . بينى و بين الله سيد علاء الدين سخت حمايت كرد كه حق مىگويد ، زيرا فقط اگر كارى صورت بگيرد بواسطهء اين اسناد است و اگر به ورثهء حكيم الملك رد كرده بود مبلغها مىدادند . آنها هم آقا را وكيل كردند با من تمام كند . آخر الامر نوشته داد از عين ملك يا آنچه دريافت نمايند بيست يك و نيم مجانا به شاهزاده خانم و ورثه بدهند . اميدوارم كارى صورت گيرد كه به شاهزاده خانم\r\n\r\n","description":"","footnote":"","page_name":" 1987 ","page_number":239},
  {"content":"\r\n\r\nچيزى عايد شود . زيرا به او خيلى سخت مىگذرد . حضرت و الا هم ابدا همراهى ندارد .\r\nهرچه هم گفتيم و گفتند ثمر نكرد . . . « 1 »\r\n\r\nاخبار مختلف\r\nجناب معظم‌له فرمودند پسر قوام الملك را در مجلس فاتحه سيدى با تپانچه مقتول كرده و شيراز بسيار برهم خورده است . باز آقا فرمودند شيخ محمود و ساير معتبرين ورامين اردوئى زده سوار و جمعيت كلى جمع كرده‌اند . امير اعظم هم از طهران به آنجا رفته مقدارى تفنگ و فشنگ هديه برده . از مجلس و اوضاع حاليهء ما هم بسيار بد مىگفت . تعجب داشت كه من خطابه‌ها و نطقهاى آقا را در انجمن بلديه نشنيده‌ام . من معذرت خود را اين‌طور خواستم كه روزنامهء بلديه را ندارم . از آن جهت مسبوق نمىباشم .\r\n\r\nتعقيب بمب‌اندازها\r\nصورت راپرت نظميه است كه در روزنامهء مجلس درج شده . « بعد از قضيهء هايله بم جدا مرتكب را تعاقب و خانه‌هاى اطراف و حوالى را جستجو و تفحص نموده و اشخاص متعدد را به معرض تحقيق و استنطاق درآوردند تا از تقريرات ضعيفه‌اى كه در آن حوالى خانه داشته و در آن موقع در بام خانه‌اش بود علامت ديگر معلوم شد كه مرتكب جوانكى به علامات مخصوص بوده و عبائى به دوش داشته و بعد از آن‌كه بمب را به طرف اتومبيل انداخته به طرف تكيهء بربريها فرار كرده است . لهذا خانه‌هاى اطراف تكيهء بربريها [ را 
  ] در تحت دقت و تفحص درآورده معلوم شد كه شش نفر ترك ، چهار نفر در يك خانه و دو نفر در يك خانهء حوالى تكيهء بربريها منزل داشته و از روز وقوع قضيه هر شش نفر مفقود الاثر هستند و پسرهء خانه شاگرد همسايهء يكى از دو خانه در آن روز قبل از ظهر رفته بوده است كه از آب‌انبار آن خانه آب بردارد . چون آن دو نفر به عجله از خانه بيرون رفته و درب خانه را بسته بودند و پسره تا غروب در خانه مانده بوده است همسايه‌ها از صداى گريه و زارى پسره مطلع شده با طناب او را از خانه به بالا كشيده برده‌اند . لهذا لازم شد كه آن‌دو خانه را جستجو [ كنند 
  ] و تفحص كامل بشود . روز چهارشنبه غرّه صفر جنابان ناصر لشكر و منتظم الملك محقق نظميه مأمور تفتيش آن خانه شده و به احتياط آن‌كه شايد آن اشخاص تبعهء روس باشند ، تاجرباشى سفارت روس را هم با خود همراه بردند با جنابان ضياء السلطان و امين قاجار صاحبان هر دو\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1988 ","page_number":240},
  {"content":"\r\n\r\nخانه را جستجو كردند . يك جعبه اجزاى ناريه كه مخصوص ساختن بم است از يك اطاق و يك دانه گلوله مانند كه در كلاه فينه در مقدارى پشم پنهان كرده بودند با يك ريش مصنوعى كه براى تغيير وضع و شكل ساخته‌اند از صندوق خانهء اطاق از زير خاك و خاشاك پيدا كرده به ادارهء نظميه آوردند . از وضع و ترتيب اطاقها معلوم بود كه با نهايت عجله آن اشخاص منازل خود را ترك كرده و فرار كرده‌اند و تا حال معلوم نشده كه به كجا رفته و در چه‌جا پنهان شده‌اند . »\r\n\r\nنطق وزير جنگ\r\nشمارهء 68 روزنامهء مجلس نطق وزير جنگ را اين‌طور مىنويسد : « البته شرح اين مسئله مفصل است ولى بطور اختصار عرض مىشود كه آنچه تاكنون از تحقيقات و اقدامات نتيجه حاصل شده و به حقيقت پيوسته آن است كه شش نفر از اهالى آذربايجان از محال « كنى » و « شبسترى » مىباشند و سابقا هم آنها از كاركنان راه و مشغول راه‌سازى بوده‌اند ، در راهى كه روسها مىساختند . آنچه معلوم شده است و بديهى است همين شش نفر بوده‌اند و امروز رئيس نظميه اسامى و شكل آن اشخاص را معين كرده است .\r\nاما هيچ‌كدام تاكنون دستگير نشده‌اند . از تحقيقات و علائم صحيح معلوم شد كه اينها در خيابان چراغ‌گاز خانه داشته‌اند . بعد اظهار كرده‌اند كه اينجا براى ما تنگ است دو نفر از آنها رفته در تخت بربريها خانه كرايه كرده بوده‌اند كه تقريبا نزديك به آن مكانى است كه بمب را انداخته بودند و از آن روز كه اين واقعه اتفاق افتاد اين اشخاص به آن خانه نيامده‌اند و ادارهء نظميه هم چند روز مسامحه نموده بلكه آنها مراجعت به خانه كرده و دستگير شوند و وقتى هم آن خانه‌ها را تفتيش مىنمايند بعضى علامات به دست آمده كه يقين حاصل شده مرتكبين اشخاص ساكنين همان خانه بوده‌اند و آن علامات بعضى مواد ناريه و يك گلوله بم و يك ريش سياه مصنوعى بوده . حتى لوازمات ناهار و چاى هم در ميان بوده . معلوم مىدارد كه مضطربانه از خانه بيرون رفته‌اند . اما تاكنون هيچ‌كدام از آن اشخاص گرفتار نشده‌اند و از طرف ادارهء نظميه اقدامات لازمه در گرفتارى آنها شده و تلگرافات لازمه به ولايات در اين باب شد . اميدواريم كه انشاء الله به زودى مرتكب را دستگير نمائيم . »\r\nبعد از ناهار محكوما دربخانه رفتم . وزراء در تلگراف‌خانه مشغول اصلاح [ امور 
  ] فارس بودند . از آنجا عمارت خورشيد كه وزارت جنگ برقرار شده رفتم . سردار منظم نبود . معلوم شد از دست من فرار كرده . منزل آمدم اما تقى را ادارهء نظميه فرستادم . معلوم شد سردار آنجا بوده . بعد از قرائت پاكت من وعدهء فردا كرده است .\r\n\r\n","description":"","footnote":"","page_name":" 1989 ","page_number":241},
  {"content":"\r\n\r\n\r\nتملق به روس\r\nوزيرمختار روس خدمت حضرت و الا آمد . ريش بلندى دارد . امروز بايد يكى از دو همسايه را به دست داشت . چون املاك ما جزو تقسيم روس است بايد به آن طرف تملق گفت . شاهزاده ملك‌آرا آمدند . پريروز كه شاه زيارت نشد ، ديروز هم دوشنبه بود امروز جناب سفير مىآمدند قرار شد فردا شرفياب شوند .\r\n\r\nسوءقصد به سالار السلطان\r\nدر روزنامه تلگراف شيراز را اين‌طور نوشته بود . در مجلس فاتحه‌خوانى و ختم قوام الملك سيد احمد نامى غفلة با ششلول طرف سالار السلطان پسر قوام الملك حمله كرده و شليك نموده است . قضا را گلوله به ران سالار السلطان خورده و فعلا سلامت ، مشغول معالجه هستند . سيد مزبور خواسته است فرار نمايد مردم اجماع كرده سيد را دستگير و قطعه‌قطعه نموده‌اند . پس از آن با هيئت اجماع به طرف ارگ هجوم‌آور شده‌اند . معتمد ديوان را كه در ديوانخانهء حكومتى محبوس است به دست آورده بكشند . جناب صاحب اختيار هرطور بوده مردم را از هيجان ساكت و متفرق كردند تا بعدها قرارى بگذارند . هرچه بعد واقع شود اخبار خواهم داد .\r\nپنجشنبه نهم صفر المظفر - دربخانه رفتم . وزرا در قصر ابيض مشغول تلگراف به شيراز و نظم آنجا بودند . آنچه از ديروز ظهر بواسطهء سيم انگليس و راپرتهاى حكومتى خبر رسيده و به صحت پيوسته تلگراف فوق و چند تلگراف ديگر كه از كسان قوام الملك رسيده جز حكايت قتل خود قوام مابقى واقعيت نداشته و خبير الدوله رئيس تلگرافخانهء شيراز بواسطهء نوكرى و اظهار خدمت به آنها اين‌طور راپرت داده و تلگرافات ديگر را ديروز مخابره نكرده است و به همين واسطه عزل شد .\r\n\r\nجريان قتل قوام الملك\r\nبعد از قتل قوام الملك قاتلش نعمت الله نام شيرازى جلودار معتمد ديوان خودش را مىكشد .\r\nقواميها هجوم به ارگ آورده و معتمد ديوان را از صاحب اختيار مىخواهند . او هم قول مىدهد كه معتمد را حبس كند تا رسيدگى شود . آنچه عقب او مىفرستد نمىآيد .\r\nآخر اهالى نظام كه در شيراز بودند مىروند و براى معتمد قسم مىخورند كه جانش را حفظ كنند . او را آورده در حكومت حبس مىكنند . در حسينيهء خود قوام ختم مىگذارند .\r\nروز دوم ختم بعضى از اعضاء « انجمن اسلامى » كه ضد قوام بودند كه رئيس آنها شيخ\r\n\r\n","description":"","footnote":"","page_name":" 1990 ","page_number":242},
  {"content":"\r\n\r\nمحمد باقر اصطهباناتى - سيد احمد دشتكى ملقب به معين الاسلام . اين سيد احمد برادر سيد مصطفى داماد آقا سيد على اكبر فال اسيرى بود . وقتى كه من شيراز بودم و كركر آقا سيد على اكبر بود اين سيد احمد مثل سيد علاء الدين كه شرح او را داديم بود كار چاق‌كن و بيشتر مداخل دربخانهء آقا را او مىكرد و توسطهاى زياد در ادارهء ايالت . . . دور آقا هم در زير اطاعت و رياست سيد احمد بودند . . . در اين ايام كه آقا مرحوم و سيد مصطفى هم مرحوم شده بود به آن اعتبار سابق نبود . تا حكايت مشروطه به ميان آمد و از اين راه اعتبارات سابقهء خود را به شكل ديگر به اضعاف مضاعف تحصيل كرده بود و « انجمن اسلامى » منعقد [ كرد 
  ] و ضد قوام الملكيها شده بود . بىاحتياطى كرده سر ختم مىروند .\r\nحالا يا به تحريك پسرهاى قوام الملك است يا آن‌كه نوكرهاى قوام خودشان به خيال تقاص مىافتند ، بعد از آن‌كه حضرات برخاسته‌اند در ميان كوچه به سمت آنها شليك مىكنند . اگرچه مقصود آنها سيد احمد بوده ليكن تيرهاى كارى به شيخ محمد باقر اصابت شده و مقتول مىشود . سيد احمد فرار مىكند . مرتكبين از بام به زير آمده او را دنبال مىكنند و گرفته قطعه‌قطعه مىكنند . حالا راست يا دروغ از اين گلوله‌ها يكى هم به سالار السلطان پسر بزرگ قوام مىخورد و گويا گلوله سرد بوده فقط جراحتى مىرساند .\r\nنعش سيد را با حضور بيشتر اهل شيراز آتش زده و خاكستر آن را هم به آب مىريزند .\r\nدكاكين را بسته به سمت ارگ مىروند كه معتمد ديوان را هم گرفته بكشند . صاحب اختيار به هر شكل بوده نداده است . از آنجا گذشته به خانهء مشروطه‌طلبان ريخته هرچه توانسته‌اند قتل و غارت كرده ، پس از فراغت به قدر ده هزار نفر در ميدان توپخانه و مسجد وكيل جمع شده معتمد ديوان و ساير اعضاء انجمن اسلامى را مىخواهند . گويا سايرين هم در مسجد نو متحصن و قتلهء سيد احمد و شيخ محمد باقر را مىخواهند . حالت شيراز فعلا معلوم است . خصوصا من كه از اوضاع آنجا اطلاع دارم و يك سال آنجا بودم .\r\nقوام الملك صاحب طايفه و قديم‌ترين خانوادهء ايران است . اقلا در شهر شيراز ده هزار نفر نوكر و خدمه و وظيفه‌خوار دارد . يك پسرش سالار السلطان دختر نصر الله خان ئيل‌خانى قشقائى را دارد . يك پسرش از ئيل عرب زن دارد . قوم [ و 
  ] خويش و رعيت بيحساب [ دارد 
  ] . البته دست از اغتشاش و تقاص پدر و آقاى خود برنمىدارند . اينكه دكاكين را بسته‌اند ، اينكه نعش سيد احمد را با حضور همه مردم آتش زده‌اند خودش معين مىكند كه تمام شهر با آنها هستند . حالا دور نيست به عنوان تسليت از ئيل قشقائى و ايلات سبعه هم هجوم به شهر آورده به كلى شهر را يغما كنند . كسى از حركات قوام و خود او تعريف نمىكند . اما سوء عاقبت اين كار وخيم است و دور نيست انگليسيها خودى داخل كنند . گذشته از آن‌كه چقدرها قتل خواهد شد و چه مبلغ اموال مردم از\r\n\r\n","description":"","footnote":"","page_name":" 1991 ","page_number":243},
  {"content":"\r\n\r\nميان رفته و مىرود . اين بود مطالبى كه بعد از چهار روز آقاى خبير الدوله رئيس امين تلگرافخانهء ما اجازه دادند مخابره و مشهور شود كه اگر ساعت اول خبر داده بود شايد به اينجاها نمىرسيد .\r\nوضع تلگرافخانهء ما بسيار مغشوش است و بيشتر مفاسد و اغتشاش از جهت بىنظمى آن اداره است . با وجودى كه مبلغهاى كلى علاوه مىكنند از سپهدار نگرفتند به جهت آن‌كه رفته است استراباد و كسى را ندارند ، اگر استعفا كند آنجا روانه نمايند و او استرآباد را منوط به بقاى تلگرافخانه قرار داده . از طرف ديگر هم بىاندازه از دخل سرشار بيحساب تلگرافخانه به هركس لازم است ( يعنى وكلا ) تقديم و تعارف داده است . منافعى كه تلگرافخانه در اين دو سالهء مشروطه برده از حساب خارج است .\r\n\r\nعمارت خورشيد\r\nوزير جنگ از قصر ابيض بيرون آمده رفت حضور شاه . من ايستادم تا بيرون آمد . در خدمت ايشان به عمارت خورشيد كه حالا تغييرى داده وزارت جنگ شده رفتم . چه روزها در عهد آقاى نايب السلطنه در اين عمارت ديدم كه تمام آن زحمات و آن رفتنها بىنتيجه ماند . خدا نيامرزد نايب السلطنه را . آنچه به سر ما و اين طايفه آورد او بود .\r\n\r\nوضع ورامين\r\nانجمنها باز نماينده فرستاده بودند كه براى دستگيرى شيخ محمود توپ و سرباز چرا نرفته . خيلى صحبت شد . وزير جنگ خوب آنها را مجاب كرد . شيخ محمود مىگويند جمعيتى جمع كرده ورامين هنگامه است . دو عراده توپ و دويست سرباز با غلامحسين خان ميرپنج براى تنبيه و دستگيرى آنها مىروند .\r\n\r\nبازگشت عماد السلطنه\r\nبعدازظهر بود منزل آمدم . حضرت و الا سرش درد گرفته بود اندرون رفت . من مىخواستم « مجمع قاجار » بروم يك مرتبه قاسم دوان‌دوان نفس‌زنان وارد اطاق شد كه آقاى عماد السلطنه وارد شد .\r\nبا فرخ ميرزا استقبال كرديم . لله الحمد پس از پانزده ماه مسافرت صحيحا سالما وارد و چشم ما روشن شد . بعد از معانقه و صرف چاى و قدرى صحبت اندرون خدمت حضرت و الا رفتند . شاهزاده ملك‌آرا آمد ، بعد آقا بيرون آمد . تا نيم ساعت به غروب مانده همه صحبت آذربايجان و طهران بود . به سلامتى منزل خود تشريف بردند . فرخ ميرزا هم رفت . من و ملك‌آرا خانهء مؤيد السلطنه عيادت رفتيم . جناب شيخ هم آمدند .\r\n\r\n","description":"","footnote":"","page_name":" 1992 ","page_number":244},
  {"content":"\r\n\r\nتمام صحبت شيراز بود .\r\n\r\nقاتل قوام\r\nمؤيد السلطنه مىگفت مدتها بود من از ملك المتكلمين حال و سراغى نمىگرفتم ، او هم منزل من نمىآمد . ديروز با سيد يعقوب « 1 » و نايب الصدر شيرازى غفلة وارد شدند .\r\nميرزا هدايت شيرازى هم اينجا بود [ و 
  ] يك فكلى كه از آن آنارشيستهاى معتبر بود همراه آنها . تلگرافات از شيراز داشتند به زبان انگليسى . محمد ميرزاى پسرم را جويا شدند كه تلگرافات را ترجمه كند . او نبود ، آن فكلى برد جاى ديگر ترجمه كند . خودم حال نداشتم خوابيده بودم . معلوم شد حضرات جاى نزديكى بودند و خانهء خلوتى براى خواندن تلگرافات و كنكاش خود مىخواستند . اينجا را كه نزديك بود انتخاب كرده بودند . ملك به حال حزن و اندوه مىگفت نعمت الله ، ثانى عباس آقا ، فدائى بروجردى ما را از شر قوام خلاص كرد . من رو به ميرزا هدايت كرده گفتم نعمت الله را نزد معتمد ديوان ديده بودى . گفت بلى جلودار او بود . در طهران هم همراه او سوار مىشد . من گفتم بله من هم در شيراز و طهران مكرر ديدم . كجائى بود . گفت اصل شيرازى . ملك خفيف شد . براى آن‌كه شاهد از غيب رسيد . بعد گفتم خوب . . . يك مطلب راست را چرا دروغ شهرت مىدهى . معتمد ديوان دشمن مال قوام الملك بود اما دشمن جان او نبود . بقاى قوام را براى نفع و مداخل خود مىخواست .\r\nيك جهت عمده كه آن قتل به تحريك معتمد ديوان نبود اين است كه نعمت الله خودش را فورا كشته و اگر تحريك معتمد بود خودش را نمىكشت و مىگفت مرا معتمد ديوان تحريك و اغوا كرده و آنقدر پول داده . براى چه فدائى بروجردى شد ، براى چه نمرهء 19 شد . اين دروغها براى چيست . چه مقصود دارى . بس است ، بس است ! من گفتم مكرر شنيده‌ام شما به ملك . . . خطاب كرده حتى در حضور خودش در خانهء شيخ الرئيس كه جمعى حاضر بودند و از اين عبارات شما به همچو كسى كه فعلا علمدار آزادى و اول خطيب مملكت است تعجب داشتند .\r\n\r\nملك المتكلمين\r\nفرمود اين ميرزا نصر الله ملك المتكلمين بهشتى را من از اول عمرم مىشناسم و دو مرتبه در اصفهان جان او را از چنگ اجل نجات داده دفعهء سيم در شيراز كه علاء الدوله او را كشته بود خلاصش كردم . در حقيقت حق حيات به گردنش دارم و تا\r\n\r\n\r\n","description":"","footnote":"\r\n( 1 ) - ظاهرا مراد سيد يعقوب انوارست ( ا . ا . )\r\n","page_name":" 1993 ","page_number":245},
  {"content":"\r\n\r\nهزار سال ممنون من است . از آن گذشته آنچه من دربارهء او مىدانم خودش مىداند و از اين جهات من هرچه به او بگويم نمىتواند مقاومت كند و ناچار از سكوت و تحمل است و هميشه از من تملق مىگويد مبادا من اسرار او را چنانچه به يك اندازه شهرت كرده واضح‌تر و آشكارا بر همه ثابت و مدلل دارم .\r\nباز مؤيد السلطنه مىگفت بيست و پنج هزار تومان در اين مدت فقط ملك مزروعى خريده ، چقدر نقدينه داشته باشد خدا عالم است .\r\nساعت دو منزل آمدم . جار هم زده‌اند هركس از دو گذشته بيرون بيايد جانش هدر ، خونش پاى خودش است . هر شب هم يكى دو تا آدم كشته مىشود . زخم و زخم‌كارى كه اندازه ندارد .\r\n\r\nسالار الدوله\r\nشنبه يازدهم - از بس اتفاقات زياد است من هنگام نوشتن اغلب را فراموش مىكنم .\r\nمثلا يكى توقيف مجدد سالار الدوله است كه در عصر سه‌شنبهء گذشته واقع شد . معظم‌له گذشته از آن‌كه در طهران مشغول فساد بود و عضو « انجمن آذربايجان » شده بود پاكتى هم به « نظر » نوشته بود كه شما همانطور كه مشغول فتنه و فساد هستيد دوام و ثباتى كنيد تا من برسم . نظر هم كه مدتى است سردار مكرم حاكم لرستان و بروجرد را چاپيده و مشغول نهب و غارت است . اين كاغذ به دست آمده اينجا هم اسبهاى خود را گشت مىداد و سوغان مىگرفت و تهيهء فرار را كاملا ديده بود ، جاسوسين خبر دادند و محبوس شد . مزه اينجاست بواسطهء همراهى فوق العاده كه در عزل حكومت ملاير از حضرت و الا كرده بود گذشته از آن‌كه شصت قاطر خود را با صد سوار به ملاير براى حركت حضرت و الا در بيست و چهار ساعت فرستاده بود يك ماديان بسياربسيار اعلى هم تعارف فرستاده بود . سه روز قبل كه دربخانه رفتيم شاه خوابيده بود . من مصلحت‌بينى عرض كردم عشرت‌آباد ديدن سالار الدوله برويد تا اظهار تشكر از آن محبت گذشته بجا آورده شده باشد . حضرت و الا فرمودند من مىروم اما اگر . . . « 1 » عرض كردم مسئوليت آن تمام به گردن من باشد . تشريف بردند و روز چهارشنبه را شفاها وعده داده بود بازديد حضرت و الا بيايد . اين بود حضرت و الا منزل ماندند . من دربخانه رفتم .\r\nآنجا شنيدم ديروزش توقيف شده . منزل آمدم ديدم حضرت و الا منتظرا در اطاق نشسته‌اند . خنده‌ام گرفت . جويا شدند خنده براى چيست . عرض كردم براى اينكه شما\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1994 ","page_number":246},
  {"content":"\r\n\r\nتهيهء ورود سالار الدوله را مىبينيد او را ديروز مجددا حبس كردند . بارى خيلى مضحك و خنده‌دار مجلسى بود . فعلا در عشرت‌آباد حبس نظر است و قزاق گذاشته‌اند . اسبهاى سوغانى و قاطرهاى حضرت و الا را هم ضبط كردند . اين هم ديوانگى مجدد حضرت و الا كه شاه با همه تقصيرات او و شكايت ملت او را بخشيد ، باز ديوانگى و بدبختى اسباب توقيف او شد .\r\nدربخانه رفتم با وزير ماليه كار داشتم . نظام السلطنه قصر ابيض را چند روز است مقر خلافت خود قرار داده . اگر من و امثال من آنجا مىرويم ربطى به ساير مردم كه به باغ راه ندارند ندارد . آنها و يلان و سرگردان شده‌اند . همين دو روز است كه صداى مردم بلند مىشود .\r\nبراى شيخ محمد باقر ديروز مسجد سپهسالار قديم و امروز خانهء آقا سيد محمد و فردا مسجد سپهسالار جديد ختم گذاشته و مىگذارند و انجمنها همه مىروند و به ساير ولايات هم تلگراف شده ختم بگذارند .\r\n\r\nوضع شيراز\r\nپريروز آقا سيد جمال در مسجد سپهسالار جديد منبر رفته بود و خيلى سخت حرف زده بود . بعد ملك بالاى منبر مىرود . ببينيد چه خبر بوده كه ملك از راه مسالمت درآمده و اندكى آتشها را خاموش كرده و جلوگيرى از تحريكات سيد جمال مىكند و به اين‌جا ختم مىشود كه شش نفر را بايد از شيراز خارج كنند : سالار السلطان و نصر الدوله پسرهاى قوام ، نصير الملك ، معتمد ديوان ، مدبر السلطنهء نورى شيرازى و خبير الدوله .\r\nبراى اجراى اين حكم از تمام انجمنها بيست نفر خانهء آقا سيد عبد الله ، بيست نفر خانهء آقا سيد محمد ، بيست نفر خانهء امام جمعه رفته متحصن شدند . اگرچه دستخطى از شاه ديروز قرائت كردند كه حكم شد آنها را به طهران بياورند ليكن امروز گفتند وزير مخصوص صاحب اختيار جواب زده اگر اينها را از شهر خارج كنم تبعهء آنها و الواط و اشرار چندين مقابل امروز قتل و غارت مىكنند . زيرا باز بواسطهء تسلط اينها جلوگيرى از اشرار و نوكرهاى آنها مىشود پس از اخراج ، در صورتى كه از قوهء من به فعل نمىآيد .\r\nديگر ممانعت و جلوگيرى محال است محال ، و خود من هم قبل از خروج آنها بايد حركت كنم ! انجمنهاى طهران از آن جواب دلگير شده گفته‌اند پس معلوم مىشود عدهء مستبدين آنجا زيادتر است . ناچار ما اينجا را برهم مىزنيم و دكاكين را حكم بستن مىكنيم تا مشروطه‌طلبان آنجا قوتى بگيرند . از اين جهت ختم را تسلسل دادند و دور نيست دكاكين هم بسته شود . مدتى معطل در باغ شدم ، وزير ماليه هم رفت در قصر\r\n\r\n","description":"","footnote":"","page_name":" 1995 ","page_number":247},
  {"content":"\r\n\r\nابيض . معلوم شد وزراء مشورت دارند .\r\n\r\nيزد و عميد الدوله\r\nعميد الدوله ملاقات شد . مىگفت براى يك ولايت بزرگى مثل يزد صد نفر سرباز ، پنجاه سوار مىخواهم مىگويند نيست . از آنجا تلگراف رسيده هشتاد هزار تومان فرع همه ساله را نمىدهيم . مملكت مشروطه شده همان اصل ماليات را در صورتى كه مخارج را بدانيم و بدهيم كافى است . از طرف ديگر از مجتهدين آنجا استقتاء كرده‌اند كه چند سال است ماليات را به دار التجارهء جهانيان داده‌ايم و ما مىتوانيم از او مطالبه كنيم .\r\nمجتهدين هم جواب نوشته‌اند البته به دست هركس داده‌ايد او مديون است و حالا از جهانيان مطالبهء ماليات چندين ساله را دارند . صريح يزديهاى طهران هم به من مىگويند بدون استعداد نرويد ، مواجب هم نمىدهند ، راه هم دور است ، خرج زياد دارد . با اين ترتيب هرگز نخواهم رفت .\r\n\r\nهبه‌نامهء املاك\r\nظهر منزل آمدم . حضرت و الا آقاى عماد السلطنه را به حضور بردند . بعد از صحبتهاى زياد از آذربايجان حضرت و الا استدعاى هبه‌نامه را كرده بودند . بعد از مذاكرات بسيار فرموده بودند به مجلس وزراء روانه مىكنم آنها بدهند . حضرت و الا عرض كرده بودند الان التفات كنيد ببرند ، من هم مىروم . آخر الامر قرار به روز سه‌شنبه دادند .\r\nعصر در خانهء آقاى عماد السلطنه عميد الدوله ، ملك‌آرا ، شعاع الدين ميرزا بودند . قرار شد دو نفرى روز سه‌شنبه همراه حضرت و الا باشند ، اگر صحبتى بشود حاضر باشند .\r\nامشب يا فردا هم عميد الدوله ، مؤيد السلطنه وزير عدليه را ملاقات كرده كاملا او را مسبوق نمايند . باز شاه فرموده بود همين اطراف طهران را گفتگو كنيد آنچه فروخته شده ساكت باشيد .\r\n\r\nشيخ محمود ورامينى\r\nدو عراده توپ و سوارى كه براى ورامين مىرفت اردو زده‌اند . شهرت دارد حضرات پراكنده شدند و آقا سيد محمد شيخ محمود را اطمينان داد . شهر به خانهء ايشان خواهد آمد . اما انجمنها سياست او را جدا مىخواهند .\r\nصبح مىخواستم شمران بروم جناب شيخ سيف الدين در خانهء آقاى عماد السلطنه بود ، همه را دعوت كرد صبح خانهء عميد الدوله حاضر شده مسجد سپهسالار سر ختم\r\n\r\n","description":"","footnote":"","page_name":" 1996 ","page_number":248},
  {"content":"\r\n\r\nبرويم . تا ملت غيور نجيب شش هزار سالهء ايرادى به « مجمع قاجار » وارد نياورد . . . « 1 »\r\n\r\nخانهء شميران\r\nدوشنبه 13 - صبح زود بيدار شدم . خبير همايون هم آمد به سمت شمران روانه شديم . با وجودى كه سيزده صفر و دوشنبه بود هيچ‌كس در راه ديده نشد . بيچاره مردم از همه چيز افتاده‌اند . . . « 1 » آسمان ابر كمى داشت اما خيلى گرم بود كه پالتو زيادى مىكرد .\r\nجمشيد بيك هم از عقب رسيد . ذرعى صد دينار عباس مقاطعه كرد « پينه » بردارى و يك شاهى هم براى تسطيح و نهر درست كنى . همچو صلاح ديدند تمام را بيدستان كنيم . آب هم نزديك است و انشاء الله خوب مىشود و بعد از گرفتن بيدها تمام نهرها را صاف كرده چمن بكنيم . حمام بسيار خوب شده خرابى هم نداشت . اما عمارت كلية خراب شده و بايد تعمير كلى كرد . باغ پائين چندان مخروبه نشده . حاجى عباس كه پول نداد .\r\nناچار خودم دادم كه درست كنند ، زيرا وقت نزديك است بگذرد و كسى در فكر نيست .\r\nعصر چند دانه باران آمد . از ترس باران زودتر حركت كرديم و تند آمديم . زنها سيزده به درآمده بودند . همه سبزى صحرائى مىچيدند . در ده يك نفر آدم نبود ، همه مشغول زراعت بودند .\r\nآقا سيد جمال ده روز در تجريش روضه خوانده بود ، تمام از همان حرفها كه در طهران كهنه شده است . تجريشيها اعتقادى پيدا كرده‌اند . هشتاد تومان نقد بعلاوه كرايهء درشكه تقديم آقا كرده‌اند . زير عشرت‌آباد خيلى باغ ساخته‌اند . يك باغ مفصل مال آقا سيد احمد پسر آيت الله آقا سيد عبد الله بود . اين پسر آقا خازن مهر مبارك آقا است .\r\nحكمهاى متوسط را پنج تومان رسوم دريافت مىفرمايند . اعلى باشد اندازهء معين ندارد .\r\n\r\nهبه‌نامه - حاكم طهران\r\nپنجشنبه 16 صفر - با وجودى كه آقاى عماد السلطنه اينجا تشريف مىآورند حضرت و الا حكم فرمودند دربخانه نزد رئيس الوزرا بروم . معظم له خيلى دير آمدند .\r\nآن‌وقت هم با ساير وزراء حضور رفتند و خلوت شد . بعد هم كه بيرون آمدند با وزرا خلوت نمودند . ملك‌آرا در باغ بود و انتظار آمدن حضرت و الا و سايرين را داشت كه در مسئلهء هبه‌نامه و وعدهء امروز شرفياب شوند . عميد الدوله و سايرين كه نيامدند ابراهيم خان همشيره‌زادهء ملك‌آرا گفت اطاق شاه خلوت است ، اگر ميل داريد شرفياب شويد . ملك‌آرا استخاره كرده شرفيابى بسيار خوب آمد . من به انتظار حضرت و الا\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1997 ","page_number":249},
  {"content":"\r\n\r\nايستادم . او رفت وقت ناهار بود . باغ هم خلوت شده بود .\r\nپيشخدمتهاى شاه اطراف امير معظم ، حاجب الدولهء سابق كه سه روز است حاكم طهران شده جمع شده بودند داد و بيداد مىكردند . از ابراهيم خان جويا شدم گفت راپرت خلافى به شاه درباب ما داده حالا مىخواهند او را به ديوانخانه و محاكمه ببرند .\r\nمملكت مشروطه شده حق ندارد هتك شرف كسى را بكند . ملك آرا آمد . مىگفت آنچه درد دل داشتم [ گفتم 
  ] و دل خود را خالى كردم ، اما چه فايده ! در باب هبه‌نامه شاه صريح فرموده بودند استخاره كرده‌ام به شما بدهم بد آمده . اما هر وقت وزير عدليه بخواهد مىدهم .\r\nممتاز الدوله هم خيلى همراهى كرده بود . ملك‌آرا اطمينان مىداد كه به وزير عدليه شاه خواهد داد . وقت هم گذشته بود منزل آمدم كه حضرت و الا را آگاه كنم . من نمىدانم طفرهء شاه و هر روز يك عنوان براى چيست . اين‌كه به حال او ضررى ندارد ، بلكه منفعت هم مىبرد . بارى منزل آمدم . نيم ساعت از ظهر گذشته بود تفصيل را به حضرت و الا گفتم . حضرت و الا دربخانه تشريف بردند . شاه كه خوابيده بود نظام السلطنه را ملاقات فرموده بودند .\r\n\r\nالموت\r\nاطمينان و قول داده بود كه مأمور جديد تا الموت روانه نكند مأمورين قديم را نخواهد . زيرا اگر اينها بيايند و كسى آنجا نباشد ديگر ما داراى يك شعير ملك نمىباشيم .\r\nشيراز و آذربايجان نظم خواهد گرفت و الموت نخواهد گرفت ! چند نفر هرزه و اين حاكم قزوين محال است بگذارند . افخم الدوله هم عاجز شده با تمام زرنگى . دو نفر زن و يك مهتر ابو القاسم خان هم مقتول شده‌اند . الموتى كه از دماغ كسى خون نمىآمد سه قتل واقع شده و اى به حال ساير جاها .\r\nعصر آقاى عماد السلطنه را « مجمع قاجار » بردم . خيلى تبريك و تهنيت گفتند . حقيقة به وجود همچو عالم فاضلى بايد مباهات كنند . از آنجا خانهء عميد الدوله [ رفتم . 
  ] قرار شد اگر روز يكشنبه ديوانخانه تعطيل نباشد برويم و عارض شويم . بفصل الله تعالى بلكه كارى انجام بگيرد .\r\n\r\nقضيهء بمبها\r\nحكايت بمب را قتل قوام و سيد احمد و شيخ محمد باقر كهنه كرد . همان‌طور كه شاه روز دوم آن به حضرت و الا فرموده بود ماست‌مالى مىكنند . نزديك است به حقيقت برسد . بطور يقين از بمب و تيرى كه بعضى از غلامهاى كشيك‌خانه بىجهت انداختند\r\n\r\n","description":"","footnote":"","page_name":" 1998 ","page_number":250},
  {"content":"\r\n\r\nدوازده نفر مقتول و پنجاه و دو نفر مجروح شد كه بيشتر اين مجروحين ناقص از كار افتاده مىباشند . در پنج مكان تا دم دروازهء دوشان تپه كمين كرده بودند . آن دو بمب كه نزديك خانهء صاحب اختيار در زير خاك بود و باعث قتل آن دو نفر باغبان شد مال كسى بود كه در درب آبدارخانهء عمارت ظل السلطان كه كمين دومى بود ايستاده و منتظر بود . بمب اولى كه صدا مىكند اينها فرار مىكنند و در ميان خاك بمب خود را مخفى مىنمايند . در اين‌كه جعبهء بمب در گمرك طهران سرقت مىشود و به جاى بمب گلولهء كاغذى گذاشته‌اند هم شكى باقى نمانده . اجزاء گمرك طهران هم در تحت استنطاق هستند . اما كسى چندان اصرار و ابرام در كشف مسئله ندارد . روزنامه‌نويسها هم از آن دستخط شاه ايرادها گرفته [ اند 
  ] كه شاه به موجب آن دستخط قوهء مجريه خود را هم تفويض مجلس شورا كرد . بعضى انجمنها هم مىگويند مرتكبين بمب كه معلوم نيست اما سواره كشيك‌خانه كه محقق است جمعى را به شليك تفنگ مقتول و مجروح نموده [ اند 
  ] از آنها چرا قصاص نمىشود .\r\n\r\nمقالهء حبل المتين دربارهء قصاص\r\nدر روزنامهء حبل المتين شرحى نوشته بود كه مختصر آن را درج مىكنم ( شمارهء 256 ) .\r\n فيا ليت الشباب يعود يوما * فاخبره بما فعل المشيب\r\nبه جرم آن‌كه نكرديم شكر روز وصال * شب فراق نخفتيم لاجرم ز خيال \r\nكو استبداد تا دستش را ببوسم و دورش بگردم و آنچه از مشروطه ديدم در حضرتش معروض دارم و بگويم كه خدا ترا برنگرداند و روى ترا نبينم . ليكن اين مشروطهء حاليه را هم اصلاح فرمايد كه بدتر از تو ما را به شكنجه گذاشته . اگر روزگار ما اين‌طور بماند بايد چارهء ديگرى كرد كه اين مشروطه هم نوعى از استبداد است كه مردم را به ستوه آورده و مملكت را از نظام طبيعى خارج نمود . مىدانم كه حضرت مدير محترم اجازهء درج نخواهد داد و ملاحظه خواهند فرمود بنده سينهء خود را خالى مىكنم . كارى به كار درج و نشر ندارم . آن تكليف بنده نيست .\r\nخداوند حكيم على الاطلاق مىفرمايد  « وَ لَكُمْ فِي الْقِصاصِ حَياةٌ يا أُولِي الْأَلْبابِ »  و مىفرمايد  « الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ »  و مىفرمايد  « فَمَنِ اعْتَدى عَلَيْكُمْ فَاعْتَدُوا عَلَيْهِ  [ به مثل ما 
  ]  اعْتَدى عَلَيْكُمْ »  . از حضرت عالى مىپرسم كه آيا اين آيات و آيات ديگر كه در اين معنى نازل است محكمات است يا متشابهات و منسوخات و  « وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ  و اولئك هم الكافرون » .\r\nچه داعى شده كه در روزگار مشروطه قصاص و مجازات در ايران مرتفع شده و حال\r\n\r\n","description":"","footnote":"","page_name":" 1999 ","page_number":251},
  {"content":"\r\n\r\nآن‌كه شرع و عقل حكم مىكند كه تعيش و زندگانى بنى نوع بدون قصاص و امنيت مملكت بدون سياست محال است . . . « 1 » اعليحضرت شهريارى و مجلس شوراى ملى و كابينهء وزرا در انتظام مملكت و آسودگى ملت هرقدر متحمل زحمات باشند و خواب را بر خود حرام نمايند بدون اجراء مادهء قصاص و مجازات بىنتيجه خواهد ماند و فايده‌اى به زحمات ايشان مترتب نخواهد شد . زيرا زندگانى نتيجهء قصاص و امنيت نتيجهء مجازات است و از مقدمات ديگر اين نتيجه حاصل نخواهد شد و امنيت بلاد و رفاهيّت عباد نقطهء دايرهء ترقيات است . تا امنيت و رفاه نباشد كارها صورت نخواهد گرفت . »\r\nاز عفو عمومى امسال و اينكه واسطه زيادتر شده مختصر گفته . بعد از مدعى عموم مىنويسد ، الى آخر .\r\n\r\nنوروز 1326\r\nشنبه 18 شهر صفر المظفر 1326 هجرى - اول درجهء حمل مطابق 21 مارس 1908 ميلادى - اول فروردين ماه 830 جلالى تحويل حمل به افق طهران ، ديشب به زيچ محمد شاه هندى 9 ساعت 25 دقيقه و 31 ثانيه ، به ريج فرنگى 9 ساعت 48 دقيقه ، به زيج الغ بيگ صبح امروز 41 دقيقه گذشته واقع شد . من و گويا بيشتر مردم اين شهر خوابيده بوديم . اين عيد در ايام ناصر الدين شاه خيلى مفصل و باشكوه گرفته مىشد . در [ دورهء 
  ] مظفر الدين شاهى كمتر شد تا به ماه محرم رسيد و الى حال پاك به احترام محرم از ميان رفته . در روزنامه‌هاى سابق خود مفصلا شرح اين عيد نوروز را داده‌ام محتاج تكراى نيست .\r\n\r\nعيدى\r\nبعد از شرفيابى حضور حضرت و الا ، منصور الدوله پسر معتضد السلطنه با درشكه آمد كه همه خانهء آقاى عضد الملك جمع هستند شما هم بيائيد . آنجا رفتم . معلوم شد آقاى عضد الملك حضرت عبد العظيم مشرف شده‌اند . قدرى نزد سالار ئيل‌خانى نشستيم .\r\nاز آنجا دربخانه رفتيم . آقاى عماد السلطنه ، عميد الدوله ، شعاع الدين ميرزا بودند . معلوم شد به بعضيها هم اعليحضرت يك پنج هزارى سكهء خودشان مرحمت كرده‌اند . وكلا خدمت شاه بودند . آنها بيرون آمدند عيدى هم گرفته بودند . بعد وزراى مسئول رفتند . ما هم جمعا رفتيم . پسر وزير دربار كه سابقا وزير افخم لقب داشت عرض كرد احضار شديم ، وزراء هم بودند . شاه يكان‌يكان احوال‌پرسى فرمود . خواستيم عنوان عيدى را\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2000 ","page_number":252},
  {"content":"\r\n\r\nبكنيم ديديم پشت‌سر ما جمعيت زياد داخل شده‌اند . ترس آن‌كه شاه اين جمعيت را ملاحظه كرده روى ما را زمين بيندازد عرض نكرديم . شاه هم عذر خواسته كه بايد اندرون بروم و تشريف برد .\r\n\r\nحكومت ظل السلطان - حكام ديگر\r\nاز اخبار جديد حكومت شاهزاده ظل السلطان است به شيراز كه همان ديروز بعد از ظهر چاپارى تشريف بردند و من حدس مىزنم حضرت و الا از اصفهان خودى به ميان دهات خود انداخته هيچ نرود ، يا اگر برود بعد از يكى دو ماه استعفا كرده مراجعت در علاقه‌جات اصفهان خود بماند و به طهران نيايد . قبول اين زحمت را براى استراحت بعد خود كرده باشد . گفتند وزير مخصوص صاحب اختيار اصفهان حاكم شد .\r\nعلاء الملك يا طهران مىآيد يا از بس عميد الدولهء خودمان در رفتن يزد غمزه مىآيد آنجا برود . فرمانفرما جدا استعفا داده يعنى نمىتواند تبريز برود . اگرچه ما بين شيخ سليم و مير هاشم - كه اين مدت براى رياست تامهء خود جنگ و نزاع داشتند و اين همه خونها ريخته شد و مال غارت شد - صلح واقع شده است !\r\n\r\nمؤيد السلطنه\r\nبارى منزل آمدم . ديدم مؤيد السلطنه وزير عدليه ديدن حضرت و الا آمده و در اطاق من نشسته‌اند . صحبت زياد شد . اين ميرزا رضا خان مؤيد السلطنه سابقهء ارادت به حضرت و الا دارد . روسى ، فرانسه ، آلمانى مىداند . مدتها سفير آلمان بود . تازگى هم از سفارت فوق‌العاده كه اعلان سلطنت شاه بود مراجعت كرده .\r\n\r\nعدليهء ايران\r\nمعلوم شد پريروز در « انجمن اصناف » همه وزراء و حجج اسلام را دعوت كرده بودند . بدوا شكايت از وزارت عدليه مىشود و مخبر السلطنه كه حالا وزير علوم است مىگويد يك ماه من وزير عدليه بودم يك صندوق مملو از رقعه‌جات « توسط » دارم .\r\nناسخ و منسوخ آقايان هم كه اندازه ندارد . خوب است آقايان نشسته بعضى احكامات شرع را كه تغييرناپذير است مدون [ كنند 
  ] و به دست حاكم عدليه بدهند تا آنقدر احكام غير ما انزل الله داده نشود . سيدى طرف مىشود كه فرمايشات شما راجع به حضرت آيت الله آقا سيد عبد الله است و آن اين كسى است كه جان خود را بالاى مشروطه گذاشته ، چنين و چنان كرده . جمعى بر ضد او برخاسته حمايت از مخبر السلطنه مىكنند .\r\nنزديك مىشود نزاع كلى شود آقا و وزراء را از مجلس خارج مىكنند . آقا سيد عبد الله از\r\n\r\n","description":"","footnote":"","page_name":" 2001 ","page_number":253},
  {"content":"\r\n\r\nشدت غضب تا خانهء خود پياده رفته بود .\r\nوزير عدليه مىگفت شش هزار عارض داريم و البته اگر هريك يك معروض داشته باشند شش هزار نفر هم معروض مىشود . از وكيل و نظار [ و 
  ] روزنامه‌نويس هم هزار نفر بگيريم مىشود سيزده هزار نفر . اين جمعيت در اين ديوانخانهء مختصر كوچك ملاحظه كنيد چه به سر من و اجزاء مىآورند . قانون هم ندارم . من تمام را بايد از خودم وضع قانون فورى كرده در حقيقت دماغ من كتاب قانون هم شده . كار هم نمىگذرد . روزبه‌روز بر عدهء عارضين هم افزوده مىشود . همين چند روز لاعلاج بايد استعفا كنم . اينجا من به فكر خود افتاده گفتم چندى هم صبر كنيد بلكه به التفات شما كار ما بگذرد . مطلب را فهميد . بعضى اطلاعات جويا شد . به اصطلاح اين زمان « توضيحات لازمه » دادم . آن وقت به خيالش مضمونى رسيد ، گفت ملاحظه كنيد در چهارده سال آنقدر ملك . . . « 1 »\r\n\r\nقيمت املاك حاجى\r\nگفتم از اين مطلب مىگذرم . اين املاك تمامش به قدر نصف پارك اتابيك آن‌وقت پول داده نشده است . اين كتابچهء صورت املاك است و قيمت همه را نوشته و معين مىدارد به چه قيمت از كى خريده شده . جمع بزنيد محقق خواهد شد كه كالسكهء امين السلطان و اسبهاى روسى او از اين بيشتر تقويم شده و مبل خانهء عين الدوله را از اين بيشتر خريدارى كرده‌اند . دو مقابل آن عين الدوله يك عمارت ييلاقى مبارك‌آباد را خريده است . حاجى مرحوم به همه جهت اگر پنجاه هزار تومان پول داده باشد . منتهى ملك حالا ترقى كرده يا طهران آبادى نداشته . يك نهر از كرج آورده چند قريه آباد نموده . بعد از شصت هفتاد سال آن قراء قيمت كلى پيدا كرده‌اند . قيمت يك دستگاه مبل روى بخارى را يك ده خريد ، و يك جفت اسب روسى چندين ده شد ، قيمت يك كالسكه احداث قناتى ، يك شب مهمانى فلان خانم مزرعهء آبادى . انصاف داد و تصديق كرد كه مرحوم حاجى صد مقابل از ساير صدور در آبادى مملكت و تكميل نظام و تهيه و تدارك قورخانه و توپخانه و غيره خدمت كرده است .\r\n\r\nمقدار چوب از روزگار حاجى\r\nچنانچه چوبى كه براى تدارك چرخ توپ تهيه كرده در ظرف اين مدت كه به مصرف رسانيده‌اند و برده‌اند و خورده‌اند هنوز در قورخانه به قدر يك جنگلى و تلى باقى است كه انسان حيرت مىكند و من به چشم خود چندين مرتبه ديده‌ام كه همه نظار تعجب داشتند\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2002 ","page_number":254},
  {"content":"\r\n\r\nكه اين چه‌قدر بوده كه بعد از اين همه كه برداشته و به مصرف رسانيده‌اند باز اين مقدار باقى است .\r\n\r\nتلگراف الموت\r\nدوشنبه 20 - مىخواستم حضرت عبد العظيم ( ع ) مشرف شوم تلگراف حاجى افخم الدوله از قزوين خلقها را مثل سگ كرد و محرومم داشت . معظم له تلگراف كرده بودند به تحريك حكومت مأمورين از الموت مىروند . كريم خان برادر ميرزا ابراهيم از بادشت ملكى سپهدار با قواى امير اسعد جمعيتى برداشته اشرار فيشانى هم جمع شده به سمت قلعه و تنبيه ابو القاسم خان حركت مىكنند . يك شب آنها را ميرزا باقر در شترخان نگاه مىدارد . حالا چه بر سر آنها آمده باشد نمىدانم . حكومت و امير اسعد محال است بگذارند الموت منظم شود ، يا فكر ديگرى بفرمائيد يا دست برداريد و من هم بيايم .\r\nخانهء وزير داخله كه در حسن‌آباد و تا اينجا يك فرسنگ است رفتم . الحمد لله منزل بود . تا نشستم سيدى مطالبهء جواب مكتوب آقا سيد عبد الله را كرد كه عريضهء قزوينيها را شامل بود . جناب وزير داخله در باب الموت بود درست مىشود . من فورا تلگراف را بيرون آورده نشان دادم . سيد گفت خير شكايت از حكومت بود ربطى به جاى ديگر نداشت .\r\nگفتند زبانى عرض كن به عمر اين حاكم بيش از يكى دو روز نمانده . تلگراف را خواند .\r\nوزير نظام ، سالار مكرم ( كه چند سال هم قزوين حاكم بود ) ، معتمد الدوله ، سردار منصور و مجير السلطنه بودند .\r\n\r\nقانون اساسى در الموت\r\nبه من گفت حرف را بايد پوست‌كنده زد . قانون اساسى ما امروز مانع از اقدامات سابق است و نمىشود بدون تحقيق و استنطاق در محكمه كسى را تنبيه و سياست كرد .\r\nناظم العلوم بايد تحقيقات كند و معلوم بشود مايهء نزاع و فساد چه‌چيز است و مفسد كيست . اين مأمورين هم از ترس آن دو قتل خودشان حركت كرده‌اند . اين جمله را به قدر يك ربع با آب و تاب و سجع و قافيه زياد فرمودند كه من مختصر آن را نوشتم . جواب عرض كردم اولا اين قانون اساسى فقط براى بنده و شما و اين چند نفر است يا طرف مقابل هم بايد به آن رفتار كند . اين اشرار ، اين مفسدين كه يك سال است ده هزار تومان ضرر زده‌اند و اين هنگامه‌ها را كه از بس به وزير داخله گفته شده من ديگر تكرار نمىكنم وارد آورده‌اند ، از روى كدام قانون اساسى بود . الموت محكمهء عدالت و محل تحقيق ندارد . اين ناظم العلوم هم در قزوين است . چندين مرتبه كه دفعهء آخرش چهار روز قبل\r\n\r\n","description":"","footnote":"","page_name":" 2003 ","page_number":255},
  {"content":"\r\n\r\nبود عرض شد كه حكمى مرحمت كنيد مأمور نيايد . فرموديد از اين مأمورين شكايت دارند . عرض شد مأمور امين صديق روانه كنيد آنجا كه وارد شدند اينها حركت نمايند .\r\nنمىشود هفتاد قريه را با آن اغتشاش بىمأمور يا نايب الحكومه گذاشت . قول داديد تا مأمور نرود اينها را احضار نكنيد و حاكم قزوين حكمى نوشته كه البته بروند و آنها بر حسب حكم خارج شده‌اند . اما مسئله قتل ، بلى هرج‌ومرج باعث اين كارها مىشود .\r\nسى سال است الموت تيول ما است . يك قتل آنجا واقع نشده ، بلكه سرشكسته هم ديده نشده . حالا بواسطهء تفنگهاى ورندل امير اسعد آدم كشته مىشود . آدم كشتن هم در اين زمان تازگى ندارد . پريروز در طهران چند نفر كشته شد . تنكابون همسايهء الموت است ، تا امروز دويست نفر كشته‌اند كه پنجاه نفر آنها را امير اسعد زنده زنده به‌گور كرده . حالا هم كه از شما مجازات براى قاتل و اشرار مىخواهيم مىفرمائيد قانون اساسى ! مجازات بدهيد تا امن شود . يا آن‌كه بنده هم با سوار و جمعيت آنجا مىروم به شرط آن‌كه هر كس از من شكايت كرد بفرمائيد قانون اساسى .\r\n\r\nبلاى امير اسعد\r\nاز چهار سمت مجلس شكايت از عميد الملك بلند شد . حتى خود وزير داخله گفت به دهات من تومانى دو سه هزار فرع حواله كرده . مجير السلطنه گفت ده خريده‌ام فرستاده از آدم من ده يك مطالبه كرده . سالار اكرم گفت سيصد و ده تومان از من گرفته .\r\nمعتمد الدوله هم آنچه بايد از امير اسعد حكايت كرد كه در تنكابون چه به‌سرش آورده . . . « 1 »\r\nخيلى مفصل است . . . « 1 » تلگرافى به ناظم العلوم نوشت . حكومت هم كه محقق شد معزول است . اما امير اسعد بلائى است كه چاره ندارد . مرضى است كه دوا و علاج ندارد . اين همه دشمنى امير اسعد بواسطهء پيچ بن است و يك سوء تدبير عميد الملك كه آدم او را ( ميرزا ابراهيم ) نايب الحكومه كرد و حالا از بالا تنكابون و پائين دهات رودبار الموت را محاصره كرده تفنگ ، فشنگ پول مىدهند و هرچه الموتى هم تنكابون رفته آنجا گرفته حبس كرده‌اند . ما هم در طهران از قانون اساسى حرف مىزنيم . يقين است فساد كلى برپا شده . بيچاره ابو القاسم خان و آن چند نفر . از بس پول تلگراف و مخارج مأمور و نوكر و تعارف هم داده‌ايم در اين ايام بىپولى خسته شده‌ايم . چه بلائى اين الموت شده است . اين تنكابون از تصرف سپهدار خارج شده بود دو ماه وقت مجلس ما به همين‌كار صرف شد . خدا مىداند چه‌چيزها گفتند و نوشتند . اين امير اسعد رفت و\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2004 ","page_number":256},
  {"content":"\r\n\r\nبه قوهء خود مجددا آنجا را مسخر كرد ، معتمد الدوله را بيرون كرد ، مالش را غارت كرد ، بلائى به سر محمد تقى خان قاجار و آدمهاى معتمد الدوله آورد كه چنگيز خان به سر سپاه خوارزمشاه نياورد . خانه‌ها آتش زد ، آدمها كشت ، زنده زنده به گور كرد ، تا حالا كه به كلى منظم نموده و در طهران هرچه اين بيچاره‌ها تظلم كردند احدى گوش نداده . وكلا هم همه آبستن . كلمه‌اى از تنكابون در مجلس صحبت نشده است . حالا از آنجا فراغت حاصل كرده به الموت پرداخته و هرگز دست‌بردار نيست . اگرچه هنگام رفتن تنكابون اول صدمه را هم به ما زد . علفها و خرمن پيچ بن را كه به قدر هزار خروار بود آتش زد .\r\nتنكابونى و الموتى و معتمد الدوله را از همان آتش‌فشانى ترساند . لغت مشروطه مملكت را آباد مىكند ، قانونى مىكند ، فرانسه مىكند ، ژاپن مىكند ، انگليس مىكند . قانون اساسى هم ظلم را برمىدارد و حفظ حدود هركس را از وضيع و شريف ، شاه و گدا مىكند . ديگر هيچ‌چيز ديگر براى نظم ، امنيت ، آبادى حفظ حدود و ثغور لازم نيست .\r\n\r\nباز هم « هبه‌نامه »\r\nسه‌شنبه 21 - باران به شدت مىآيد و بسيار به موقع است . همين چند روز كه خشكى شده بود گندم و جو فى الجمله ترقى كرده بود . چيزى كه امسال به داد مردم رسيد همين ارزانى و فراوانى ارزاق بود و الا در اين شدايد و سختى هنگامه مىشد . فقط از جماعتى كه براى رفتن عدليه اخبار كرده بودم شعاع الدين ميرزا ناله‌كنان به حالت كسالت با اسعد السلطان پسر كوچك مرحوم ركن الدوله و ملك‌آرا آمد [ ند . 
  ] هرچه منتظر شديم نه باران ساكت شد نه حضرات تشريف آوردند . ناهار را ماندند . بعد از ناهار آقاى عماد السلطنه را هم هر شكل بود فرستاديم آمد . حضرت و الا هم كه از صبح آرام و قرار براى اغتشاش الموت نداشتند دربخانه رفتند . آقاى نظام الملك تشريف آوردند . قدرى هم مشغول پذيرائى ايشان شديم . ايشان كه رفتند ما هم به‌سمت عدليه روانه شديم . مثل نمايندهء انجمنها كه بيشتر همان خودشان كليهء اعضاء انجمن هستند و به عنوان نماينده مىروند به وزير عدليه گفتيم صاحبان امهار همه حاضر بودند و از طرف همه ما چند نفر آمديم . ايشان هم [ كه 
  ] از مطلب مسبوق بودند فورا گفتند عريضه به شاه نوشته شود كه « هبه‌نامه » را مرحمت فرمايند ، لازم شده است و دو سواد هم از عريضه به مهر وزارت عدليه بما بدهند .\r\n\r\nشيخ حسين سقط فروش و حاجى باقر بقال\r\nاحسن الدوله و چند نفر از وكلا براى تحقيق كارى آنجا بودند . يكى از آنها شيخ حسين سقط فروش بود . اين شخص خوب حرف مىزند ، اما بيسواد است . در بيسوادى\r\n\r\n","description":"","footnote":"","page_name":" 2005 ","page_number":257},
  {"content":"\r\n\r\nخود منصف است . هركس مطلب صحيحى به او بگويد يا بنويسد يا دستورالعمل بدهد فورا در مجلس اظهار مىدارد و اغلب اين شخص و حاجى باقر بقال نزديك تماشاچيها مىنشينند و به گفته و تعليم آنها گاهى مطالب بزرگ و جوابهاى خيلىخيلى صحيح مىدهند كه بسيار بامزه و تماشائى است .\r\n\r\nشكايت از انجمنها\r\nبارى وزير عدليه شكايت بسيار از انجمنها كرد كه هر روز از يك انجمن ما را احضار مىكنند و من نمىدانم اين انجمنها به چه قاعده و قانون وزرا را آنقدر اذيت مىكنند .\r\nبالاتر از همه امروز مرا « انجمن تفتيش دولت عليهء ايران » خواسته . اين هم رقعه و پاكت ممهور انجمن با نشان شير و خورشيد است . ملاحظه كنيد . احسن الدوله خوانده به دست ساير وكلا داد و پايش را به زمين مىزد و مىگفت بله اين كارها است كه دولت را به باد داد . اين انجمنها است كه احدى را نمىگذارد راحت و به كار خودش مشغول باشد .\r\nاز تمام جالسين اطاق هم شكوه و شكايت از انجمنها بلند شد . جناب وزير كاغذى نوشته با رقعهء « انجمن تفتيش دولت عليه ايران » براى مجلس روانه كرد . مزه داشت وكلا مىگفتند مجلس خبر ندارد ، مجلس تقصيرى ندارد .\r\nمؤيد السلطنه اينجا توپيد كه همه اين كارها را مجلس كرده ، اين انجمنها تمام به اذن مجلس است ، چطور خبر ندارد . وانگهى مجلس نمىگذارد ، و الا پليس بايد اين انجمنها را كه بر خلاف نظام و قاعده منعقد مىشود خودش مانع شود و اعضاء آن را بگيرد . براى كسى قوه و قدرت باقى نمانده ، پليس اقتدار ندارد و جرئت نمىكند به سمت انجمن نگاه كند . و الا اين انجمنها داير نمىشد و اين كاغذ و پاكت چاپى با مهر به اين بزرگى مرا احضار نمىكرد . از آنجا منزل آمدم .\r\n\r\nاصفهان و ظل السلطان\r\nاصفهانيها خبر حركت شاهزاده ظل السلطان را كه شنيدند دكاكين را بسته و در مسجد جمع شده‌اند . همچو مىگويند كه شاهزاده با حسرت تمام از خارج شهر به‌سمت شيراز رفت .\r\n\r\nراه شمران\r\nجمعه 24 - باران فقط ديروز چند ساعتى آمد ، زمين و زمان را تازه كرد . من براى خاطر درخت‌كارى كه موقع آن نزديك است بگذرد به شمران رفتم . خيلى راه گل بود .\r\nجادهء اتومبيل كه حاجى حسين آقا امين ضرب و حاجى معين التجار دو برهم زنندهء ايران\r\n\r\n","description":"","footnote":"","page_name":" 2006 ","page_number":258},
  {"content":"\r\n\r\nو برباددهندهء مملكت يا انشاء الله تعالى نجات‌دهنده و آبادكنندهء ايران مىسازند بيشتر گل بود . هنوز هم از قلهك نگذشته است . سه ساعت از دسته گذشته تجريش رسيديم .\r\nعمارت بالا كه آبادى باقى نمانده هرچه پارسال خراب نشده بود امسال شد . هرقدر هم به حضرت و الا اصرار كرديم تعمير نكرد . باغ پائين تمام اطاقها چكه مىكرد ، ناچار در ايوان جلوس كرديم كه تمام فرش آن يك قاليچهء عباس بود . قابلمهء ناهار را به تقى واگذار كرده خودم سر اسطلخ رفتم . گل زياد بود . سر بيدها كه زده بشود و بكارند جدا كردم .\r\nحيف و صد حيف از اين ييلاق به اين قشنگى خوبى كه به دست ما افتاده . هيچ‌كس در شمرانات جاى ما را ندارد . اما احدى هم به اين كثيفى نگاه نداشته . به ناهار آمدم . هوا متصل ابر شد و آفتاب . سه ساعت به غروب مانده از ترس باران سوار درشكه شده يك ساعت به غروب مانده شهر رسيديم .\r\nشنبه 25 - رفتن عميد الدوله به حكومت يزد موقوف شد . در باب كاشان معتضد السلطنه هم صحبتى هست . انجمن كاشانيها كه در طهران است به نظرم براى شاهزاده پيغام داده قرض انجمن را فعلا ، بعد هم مخارج سال آن را بايد مرحمت فرمائيد ، و الا نرويد .\r\n\r\nظل السلطان در قمشلو\r\nحضرت و الا ظل السلطان به قمشلو رفته و تلگراف كرده‌اند فوج جلالى كه بنا بود همراه ببرم حاجى آقا نور الله و انجمن مانع است . تا حاضر شود و اجازه بدهند در قمشلو هستم .\r\nشاهزاده دفينهء زيادى با تفنگ و فشنگ و اسباب زيادى آنجا دارد و تمام مقصود شاهزاده رفتن آنجا و برداشتن دفينه بود و مشكل است برود . كسى هم نمىتواند از آنجا او را خارج كند .\r\n\r\nشيل - قرض - رهن\r\nحجرهء تومانيانس رفتم خيلى از اين اوضاع بد مىگفت . پرسيدم پول گرفتيد . گفت يك مبلغى حوالهء شيل « 1 » شده يعنى از اجارهء سنهء 1911 ميلادى . آن را هم سفارت روس امضاء نمىكند . پرسيدم تا آن‌وقت اجارهء شيل چه شده . جواب داد از بانك انگليس تنزيل كرده گرفته‌اند .\r\n\r\n\r\n","description":"","footnote":"\r\n( 1 ) - ( - شيلات )\r\n","page_name":" 2007 ","page_number":259},
  {"content":"\r\n\r\n\r\nكتابچهء صنيع الدوله\r\nمىگفت صنيع الدوله وزير ماليه كتابچه نوشته بود كه گمرك داخله به قند و چاى بگذارد . منى يك هزار به قند ، گير وانكه يك قران يا كمتر به چاى و اين چهار كرور تومان مىشود و به رهن اين سرمايه ممكن بود مبلغى از خارجه قرض كنند . اول هم سفارت روس راضى شد . گفتم به آنها چه ربطى داشت . جواب داد زورزور . براى آن‌كه مبادا قند به اين واسطه كمتر فروش رود ، يا احتياج دولت كمتر شود . بعد پيغام دادند شما از خود ما چرا قرض نمىكنيد . همين ماليهء مغشوش غير منظم ايران را رهن بدهيد . هر قدر پول لازم باشد خودمان تقديم مىكنم . صنيع الدوله جواب داده بود اين مسئله را من كه هرگز تصويب نخواهم كرد . بعد هم گفته بود اگر مجلس يا سايرين هم اين معامله را بكنند استعفا مىكنم ، بلكه از اين مملكت خارج مىشوم ( اين ملاحظات را خوب بود آن روزهاى اول كه اين صنيع الدوله و تمام فاميل ايشان مشغول ترتيبات مشروطه‌شدن و شورش برپا كردن و تعليمات مخفى دادن بودند مىكردند كه اين مملكت به تحريك و دستورالعملهاى آنها اين‌طور نشود . حالا البته موقع استعفا و فرار است ) .\r\n\r\nمستشار فرانسوى\r\nچند روز قبل هم صنيع الدوله در روضهء تكيهء مرحوم مخبر الدوله به عميد الدوله گفته بود تمام اميد ما به آمدن مستشار فرانسه براى وزارت ماليه است . اگر او اطمينان به سفارت فرانسه از ماليات ما بدهد ( مثل آن‌كه مسيو نوز از گمرك به روسها داد و آن قرض شد ) راپرت سفارت به دولت فرانسه البته كارى صورت مىدهد و قرض مىشود .\r\nاگر نداد انا لله و انا اليه راجعون . تومانيانس مىگفت چهار روز است اين « فينانسيه » « 1 » وارد شده و از قرارى كه شنيده‌ام گفته است اين مبلغ ماليهء ايران اگر منظم هم بشود معتدبه و قابل نيست .\r\n\r\nحرف تومانيانس\r\nچند نفر در آنجا بودند . يكى گفت هر دولتى كه مشروطه شد سالها طول كشيد تا اموراتش مرتب و منظم شد رفت به فرانسه و آن حرفها كه از بس مفسدين گفته‌اند ذهنى عوام شده و باور كرده‌اند . تومانيانس جواب داد امروز شما اگر بخواهيد تلگراف بكشيد ، يا آن‌كه كارخانهء چراغ برق مثل اين‌كه آورده‌ايد بياوريد ، يا طفل خود را آبله بكوبيد بايد به قدر آن حكيم مخترع تلگراف يا پيداكنندهء قوهء برقيه و مادهء آبله فكر كنيد ، تحصيل كنيد ،\r\n\r\n\r\n","description":"","footnote":"\r\n( 1 )  Financiee \r\n","page_name":" 2008 ","page_number":260},
  {"content":"\r\n\r\nكتاب بخوانيد ، زحمت بكشيد . نه خير ، معلم اين كار با لوازم آن را مىآوريد و مشغول مىشويد . آنجا كه اين زحمتها را براى مشروطه كشيدند يا هزارها نفوس براى هر ماده قانونى تلف شد مخترع اين بودند . امروز كه شما مىخواهيد مشروطه بشويد تقليد است . بايد مثل همان تلگراف و چراغ برق معلم و لوازم آن را بياوريد و مشغول شويد و الا اگر خودتان مىخواهيد اختراع كنيد زحمت بىفايده است . علم آن كار را نداريد .\r\nچنانچه تا امروز از عهده برنيامديد و مملكت هرج‌ومرج شد . چيزى به اضمحلال و فناى آن باقى نيست .\r\n\r\nمقالهء كاشف السلطنه\r\nبارى كسى گوش به حرفهاى صحيح نمىدهد . مردم اين مشروطه را فقط براى آن‌كه هرچه بخواهند بكنند طالب هستند و الّا ابدا ميل ندارند قانون جارى شود و افسار محكمى به سر آنها زده شود . در خصوص آوردن معلم و اينكه تا امروز تمام كارها كج و معوج رفته مقالهء مفصلى كاشف السلطنه نوشته بود كه در روزنامهء مجلس شمارهء . . . « 1 » درج شده است . همانجا نوشته شما براى باغهاى خود باغبان از فرنگستان مىآوريد ، براى يك اتومبيل‌رانى مكانيك‌چى فرنگى آورده‌ايد ، براى طبابت با همهء اين اطبا طبيب فرنگى آورده‌ايد ، براى امر معظمى و كارى به اين مهمى كه حيات مملكت به آن بسته است دو نفر معلم نياورده‌ايد و خيال آوردن هم نداريد . در خاتمه مىنويسد .\r\n هرگز نرسى به كعبه اى اعرابى * كاين ره كه تو مىروى به تركستان است \r\n\r\nانجمن نسوان\r\nانجمنى از زنها منعقد كرده‌اند در كوچهء قاپچى باشى محلهء سنگلج ، خانهء ناظم دربار همشيرهء ميرزا فرج خان گل و بلبل كه قرة العين ثانى لقب دارد . با جمع ديگر از همانها مؤسس اين كار شده‌اند . از طرف تقىزاده كه حالا مدير « انجمن آذربايجان » است تنخواه براى اثاثيه و ترتيبات ديگر داده مىشود . ماهى هرقدر هم خرج بشود آنها مىدهند .\r\nجماعتى از زنها را هم برده‌اند . يك روز ملك ، يك روز آقا سيد جمال آنجا رفته موعظه مىكنند . آيه‌هاى حجاب را تفسير مىكنند . از مستورى و صدمه‌اى كه به اين واسطه به نسوان وارد مىشود غصه‌ها مىخورند . احاديث ، اخبار آنچه لازمهء آن مجلس است بيان مىدارند . خدا مىداند فردا اين زنهاى بيسوادتر از مردهاى ما چه بكنند .\r\n\r\n\r\n","description":"","footnote":"\r\n( 1 ) - در متن شمار نوشته نشده\r\n","page_name":" 2009 ","page_number":261},
  {"content":"\r\n\r\n\r\nتاج السلطنه\r\nتاج السلطنه دختر شاه شهيد كه از خوشگلهاى نمرهء اول اين شهر بود و حالا هم هست چندى است از شجاع السلطنه پسر امير نظام طلاق گرفته ( مثل خواهرش اختر الدوله كه از عزيز السلطان گرفت ) . . . قوللر آقاسىباشى برادرزادهء امير بهادر كه دختر وزير دربار حاليه را دارد . . . به چهار هزار تومان نقد و هشت هزار تومان مهر عقد شدند .\r\nامير بهادر خيلى اوقاتش تلخ شد خصوصا وقتى كه شهرت كرد انجمن زنها به تحريك و دستورالعمل مفسدين اين اسباب را فراهم كردند . مختصر امير بهادر تمام شئونات قوللر آقاسى را سلب كرد . از كشيكخانه و خانهء خودش خارج كرد . تاج السلطنه ، مادرش خانم شاهزاده دختر معتضد الدوله مريم و برادرش عضد السلطنه است . اختر الدوله مادرش صغرى خانم شاهزاده عبد العظيمى است . اولى خودش طلاق گرفت ، دومى را عزيز السلطان طلاق داد و دختر نايب السلطنه را گرفت .\r\n\r\nمعين التجار\r\nيكشنبه 26 - واقعات ديروز عصر بسيار است . سابقا نقار آقا سيد عبد الله و پارتى او را در مجلس و حزب او و نزاع طرفين را شرح دادم . طرفين در تدارك اضمحلال هم بودند . تا پريروز عصر ميرزا داودخانى است از فكليها جزو « انجمن برادران دروازه قزوين » كه با « انجمن آذربايجان » معيت تام دارند . با معين التجار بوشهرى حرفش مىشود .\r\nمعين كه پارتى احتشام السلطنه است ميرزا داود خان را برداشته به مجلس مىبرد و شكايت مىكند به رئيس كه اين انجمنها چه از جان ما وكلا مىخواهند و مقدارى شاهنامه خوانى مىكند . رئيس تغيّر و تشدد زياد مىكند . ميرزا داود خان به انجمن آمده شرحى مىگويد . فورا از انجمنها دعوت به روز شنبه مىشود ( و حال آنكه در نظامنامهء « انجمن رابطه » دعوت را موقوف كرده‌اند ) . ملك هم بعد از نطق ميرزا داود خان مثل جن بو داده پيدا شده . هرچه ميل دارد مىگويد . قريب هشتاد نفر هم انجمن برادران سرباز لباس پوشيدهء مكمل مسلح ملى دارند كه از اشرار مىباشند . مذكور شد آنقدر طول مىدهند تا شب مىشود . عريضه نوشته نمايندهء انجمنها را در ميان دالان تنگ تاريك نگاه داشته به زور آن سرباز مجبور به مهر آن مىكنند .\r\n\r\nمشاجرهء حسينقلى خان نواب\r\nاينها مشغول به مهر رسانيدن عريضه هستند ، در مجلس ما بين احتشام السلطنه و\r\n\r\n","description":"","footnote":"","page_name":" 2010 ","page_number":262},
  {"content":"\r\n\r\nحسينقلى « 1 » خان نواب وكيل تازه در باب روزنامهء مساوات كه در اين نمرهء 18 از وكلا آنچه خواسته نوشته و مردم را ترغيب و تحريض به كشتن آنها كرده مشاجره مىشود . دو پارتى بهم ريخته و فسقهاى همديگر را بروز مىدهند . اين رشوه گرفتن ديگرى را ، او تقلب آن يكى را مىگويد . مجلس خيلىخيلى درهم و برهم و بىنظم مىشود و اسرار بروز و ظهور مىكند .\r\n\r\nاستعفاى احتشام السلطنه\r\nاحتشام السلطنه كه اين ترتيب را ملاحظه مىكند چند فحش آب كشيده به خودش داده و بلند مىشود . پارتى او هم بلند مىشوند . سايرين مانع شده كه استعفاى شما سواى رئيس است . رفتن شما و به‌هم خوردن اين اساس يكى است و هر قسم بوده مجددا مىآورند . احتشام السلطنه به خانهء خود كه وارد مىشود آن عريضهء انجمنها را جمعى مىرسانند . همان شبانه مجددا استعفاى كتبى خود را به مجلس روانه مىكند .\r\nامروز از صبح وكلا را خبر كرده بودند . جمعى از وزراى مسئول هم رفته بودند .\r\nعضد الملك دربخانه بود و با شاه خلوت داشت . تا غروب نفهميدم كارها به كجا انجاميد .\r\nدر اين‌كه مردم از اين اوضاع به تنگ آمده [ اند 
  ] و گمان مىكنند تقصير وكلاست و بايد چند نفر از آنها را هم مثل مستبدين كشت شكى نيست . اما تصورى بر خلاف است . تمام اين مردم كشته شوند ايران نظم نخواهد گرفت ، ماليات وصول نمىشود ، قتل و غارت كم نخواهد شد . امروز از مجلس و شاه كارى ساخته نيست . بىجهت و سبب بندگان خدا را به حرف چند نفر بىدين لا مذهب مقتول مىكنند . . .\r\n\r\nرئيس مجلس : مخبر الملك\r\nدوشنبه 27 - امروز يك ساعت به غروب مانده كوكب خانم فارغ شده به دخترى .\r\nاين هفتمى است . فقط يك پسر زائيد كه آن‌هم به زودى تشريفات را برد . حالا برويم سر مطالب ديروز . ديروز به اكثريت آرا مخبر الملك پسر كوچك مرحوم مخبر الدوله كه برادر صنيع الدوله و مخبر السلطنه باشد رئيس مجلس شد . بامزه بود كه بعضى از وكلا من جمله تقىزاده اصرار داشتند تا روز شنبه رئيس معلوم نشود . سايرين جد و جهدى داشتند كه امروز معلوم شود . براى آن‌كه رأىتراشى مىشود و پارتىبازى و آخر رئيس صحيح برقرار نخواهد شد . دور نبود اگر صبر مىكردند بعضيها دخل كلى مىبردند و اين هم اسباب كارى مىشد . اينطور شهرت دارد كه وكلا خود را ملزم نموده‌اند از دو طايفه\r\n\r\n\r\n","description":"","footnote":"\r\n( 1 ) - اصل : حسنقلى\r\n","page_name":" 2011 ","page_number":263},
  {"content":"\r\n\r\nرئيس انتخاب نكنند : يكى از تركها ، يكى از علما .\r\n\r\nزنجير كردن شيخ محمود\r\nشيخ محمود كه در خانهء آقا سيد محمد متحصن بود انجمنها زورآور شده آقا ديد حكما از آنجا مىبرند خودش او را روانهء مجلس كرد . باز انجمنها زور آوردند كه ديوانخانه برود و از مجلس به وزارت عدليه بردند . در محكمه استنطاق مشار اليه كاملا به عمل آمد . بىتقصيرى او ثابت شد . رئيس محكمه حكم را نوشت خواست مهر و امضاء كند نمايندهء انجمنها هجوم آورده حكم را گرفته دور انداختند . شيخ محمود را برداشته سمت مجلس بردند و زنجيرش كرده ، يكى دو نفر هم براى حراست مانده ، باقى نزد وزير عدليه رفته [ اند 
  ] كه شيخ محمود مقصر است و ما او را حبس كرديم و ابدا كسى حق ندارد او را رها كند . تا حكم تنبيه و سياست او را بياوريم . فعلا زير زنجير است .\r\nاين روزها كار با چند انجمن است و آنچه بخواهند صورت مىدهند . گمان مىكنم ما هم براى گرفتن هبه‌نامچه مجبور شويم كه هريك در يكى از اين انجمنها عضو شويم و به همين ترتيب شاه و وزير عدليه را مجبور به گرفتن هبه نامچه و احقاق حق خودمان كنيم .\r\n\r\nحرفهاى شيخ الرئيس\r\nعصر خانهء جناب شيخ سيف الدين روضه رفتم . خودش هم منبر مىرود اما به سبك قديم . شيخ الرئيس صبح روضه دارد ، ايشان دو روز است بناى فحش را گذاشته‌اند .\r\nپريروز از شاه شهيد خيلى بد گفته بود . از آن جهت آقاى عضد الملك به مجمع پيغام دادند كسى نرود و براى خودش هم پيغام سختى داده است .\r\n\r\nشب‌نامه\r\nشب‌نامه‌اى آنجا به دست من افتاد عين آن را در اينجا مىنويسم . شب‌نامه زياد اين دو روز منتشر كرده‌اند . فقط اين يكى به دست من آمده .\r\nو سرفرازى مجاهدين مژدهء خوشبختى ايران و نجات ايرانيان ياهو\r\nمجاهدين 2 6 7 10 12 17 17 10 12 10 13 8 13 14 13 ظ ر 71 1\r\n\r\n","description":"","footnote":"","page_name":" 2012 ","page_number":264},
  {"content":"\r\n\r\nصريح اعلام مىكنند كه خيانتهاى رئيس به احدى از مشروطه‌طلبان پوشيده و پنهان نيست و خباثتهاى اغلب وكلا كه خود را پارتى او قرار داده‌اند ايضا .\r\nبه خواست خدا و به فرمودهء پيغمبر خون اين سگ بر ما مردم و ساير مشروطه‌طلبان واجب ( و در روز 12 - 16 - 1 - 14 - 13 - 10 - 8 ) او را به جزاى خود خواهيم رسانيد .\r\nخوش‌بختى و سعادت از 11 10 ظ 12 خ 10 14 است .\r\nاعلان صريح\r\nپارتيان رئيس ، قرار شما با رئيس اين است كه هروقت او خود را از رياست خلع كند شما هم خود را از وكالت خلع كنيد .\r\nمجاهدين ايضا صريح مىنويسند آن وكيلى كه بعد از كشتن آن سگ مجلس نيايد امنيت جانى و مالى ندارد . جواب ، به پروردگار قسم است كه او را مجال نداده خواهيم كشت . . . « 1 »\r\nاين شب‌نامه كه اغلبش رمز است بسيار بد خط در يك كاغذ كوچك درج است .\r\nاسم مولود تازه را روشنك خانم گذاشتم ماشاء الله قشنگ است . « 2 »\r\nشنبه دوم شهر ربيع الاول - روز قتل را مردم امامزاده حسن مىروند . هوا هم خوب بود . من و شعاع الدين ميرزا هم سواره رفتيم . بىحدوحصر جمعيت بود و تماشا داشت .\r\nروز 29 كه سيزده عيد بود باران به شدت تا غروب آمد . هيچكس نتوانست از خانه بيرون برود . بيست ساعت متجاوز باران باريد . خرابى خيلى كرد . اما براى زراعت بسيار نافع بود . امسال از همه چيز ارزان‌تر گندم و جو است . كاه دوازده هزار ، جو چهار تومان . مدتها است در اين شهر كسى به خاطر ندارد ! اما حاصل آتيه خوب نيست . اين ارزانى به داد مشروطه رسيد . اگر خداى نكرده قدرى گرانى بود از همه صدا بلند مىشد و تمام را به گردن مشروطه مىانداختند .\r\n\r\nادارات جديد\r\nعميد الملك بوى عزل را كه شنيده فرارا طهران آمده . ديگرى حاكم نشده . احتمال مىرود به خودش بدهند . براى مقررى به وزارت ماليه عارض شده بوديم امروز دفتر رفتم . به اطاق مشاوره و محاسبه هدايت كردند . در اطاق كوچك ميزهاى بزرگ گذاشته بودند كه تمام فضاى اطاق را گرفته بود . دور صندلى بود . هركدام صاحبى داشت . صدا\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - اين دختر بعدها عيال مرحوم امان اللّه اردلان حاج عز الممالك شد . ( مسعود سالور )\r\n","page_name":" 2013 ","page_number":265},
  {"content":"\r\n\r\nزدند يك صندلى براى من آوردند . توى درگاه اطاق و هر جاى اطاق كه ممكن بود آدم نشسته بود ، بسيار بىنظم ، بسيار مغشوش ، خرتوخر غريبى كه صد هزار رحمت به وضع سابق . چيز تازه صندلى و ميز بود و اسمهاى تازه كه به اطاقها گذاشته‌اند . روى صندلى نشستن مستوفيها و اسم گذاشتن به اطاق كه فايده براى كسى ندارد و كار نظم نخواهد گرفت . وزراى ما فقط از قوانين جديد فرنگستان و ترتيب وزارت‌خانه‌هاى آنجا به همان اسامى و نشستن روى صندلى و گذاشتن ميز تحرير اكتفا كرده‌اند . و الا امورات بىنظم‌تر و تقلبات فراوان‌تر از سابق است . چرا يك چيز ديگر هست . سابقا اگر مثل من كسى وارد وزارت‌خانه مىشد از شخص وزير گرفته تا كوچكترين اجزاء برخاسته و جاى صحيح كه فراخور شخص بود مىدادند . حالا چنان خرتوخر است كه براى خود وزير هم احترام و اعتبارى نيست و جاى براى نشستن ندارد .\r\nخيلى معطل شدم عميد الملك نيامد . معين الدوله كه رئيس اين اطاق است معذرت خواسته كه فردا حاضر شويد ، حتما عميد الملك را حاضر مىكنم . برخاسته به باغ رفتم .\r\nديدم آقاى عماد السلطنه ، مؤيد السلطنه ، بهاء الدوله نزديك در ، در طاقنماها نشسته‌اند .\r\nوزرا هم از حضور مراجعت مىكردند . من حضرات را گذاشته خودى به وزير داخله رسانيدم . آنقدر « من‌ّمنّ » كرد كه آخر معلوم نشد براى الموت چه كرده و حاكم قزوين كيست . شعاع الدين ميرزا از دور اشاره مىكرد بيا . آخر آمد و گفت زودزود برو خودت را به ملك‌آرا و عميد الدوله برسان . هرچه خواستم بفهمم براى چه مطلب است عجلهء او نگذاشت . نزديك درب نارنجستان به آنها رسيدم ، ديدم چپ و راست وزير عدليه را گرفته به حضور مىبرند .\r\n\r\nسفر احتشام السلطنه و استعفاى مخبر الملك\r\nاطاق جلو وارد شديم . سالار السلطنه ، ركن السلطنه با مجد الدوله و جمعى نشسته بودند . ناظم خلوت ، به وزير عدليه ( ايشان هم لقب مؤيد السلطنه دارند ) گفت قدرى صبر كنيد . نشستيم آنجا صحبت شد [ كه 
  ] احتشام السلطنه ديروز به‌سمت فرنگستان و سفارت آلمان حركت كرده و رفته است . اما گفتند مجاهدين رشت و بادكوبه دور نيست او را صدمه بزنند . مخبر الملك هم استعفا از رياست مجلس كرده است و گفته چون دو برادر من وزير مسئول هستند صلاح خود را نمىدانم .\r\n\r\nهبه‌نامهء حاجى ميرزا آقاسى\r\nناظم خلوت ، مؤيد السلطنه وزير عدليه را اخبار كرد كه شاه آمد . او برخاست . ما سه نفر با شاهزاده مؤيد السلطنه و بهاء الدوله هم دنبال او داخل اطاق شاه شديم . سايرين\r\n\r\n","description":"","footnote":"","page_name":" 2014 ","page_number":266},
  {"content":"\r\n\r\nچون ورود ما را باهم ديدند و حالا هم با هم حضور رفتيم نيامدند . فقط سردار منظم هم آمد . شاه پرسيدند از مؤيد السلطنه چه‌چيز است . عرض كرد در باب هبه‌نامه عرض كرده بودم مرحمت فرمائيد . شاه فرمود اين هبه‌نامه چيزى نيست . مؤيد السلطنه معتمد الممالك را بگو بيايد . آمد و فرمودند هبه‌نامه را بيار . تا بياورد صحبت زياد شد . شاه فرمود در هبه‌نامه صورت املاك نيست . عرض شد در كتابچهء رقبه كه تمام مستوفيها دارند معلوم است . باز فرمود خيلى ملك است . وزير عدليه عرض كرد بلى ، آن‌وقت ملك ارزان بود .\r\nفرمودند راست است من يك ده كه بيست هزار تومان خريده بودند به فاصلهء چند سال صد هزار و چيزى بالا خريدم . باز فرمودند دهاتى كه ناصر الدين شاه ، مظفر الدين شاه فروخته [ اند 
  ] نبايد حرف زد . وزير عدليه عرض كرد بلى اما حجج اسلام صريح حكم مىدهند و همه روزه در ديوانخانه از اين قبيل عارض بسيار است . شاه فرمود نمىشود .\r\nاو عرض كرد بنده نمىتوانم خلاف حكم شرع را بكنم . شاه رو به مؤيد السلطنه فرمودند شاهزاده تو خيلى علم‌دارى ، مسئله چه‌چيز است . مؤيد السلطنه گمان كرد املاك حاجى را سؤال مىفرمايند جواب عرض كرد حق ورثه است و ملك طلق آنها . عميد الدوله عرض كرد قربان اگر چاكر ملك خود را مصالحه به قبلهء عالم بكنم مال شما است و بعد هم . . . « 1 » ساكت شد . سردار منظم گفت املاك حاجى كه به ناصر . . . « 1 » من آرام فورا حرفش را قطع كرده گفتم كه هم الان رسوا مىشوى ، به محمد شاه است . بيچاره ساكت شد .\r\nمعتمد الممالك با هبه‌نامه وارد شد كه در پارچهء سفيدى بود . شاه گرفت كيسهء سفيد را به دست وزير داد . ورقه را باز كرده بناى قرائت را فرمود . مختصر بعد از قرائت چند سطر دادند به مؤيد السلطنه . او هم عينك را گذاشته خواند . محكم‌تر و معتبرتر از اين هبه‌نامه احدى ننوشته . تمام مايملك خود را حتى الوتد فى الجدار به شاه مرحوم صلح صحيح شرعى كرده ، حتى آنچه بعد از اين تاريخ هبه‌نامه خريدارى و تحصيل كند . در حاشيهء سه سطر به خط خود حاجى كه خدا و پيغمبر ( ص ) و ائمهء هدى را به شهادت گرفته آنچه دارم به عنوان تمليك نبوده به اجازهء شاه است . شاه فرمود « وقع » ندارد .\r\nمن عرض كردم حاجى يكى از علما بوده ، خودش صيغه را جارى كرده ، چنانچه از القاب او در اين هبه‌نامه هم معلوم مىشود . چون امهار و خطوط بسيار از علما داشت گردش كردند تا در يكى از سجلات « اذا وقعت الواقعه » نوشته و « لدى الاحقر » هم داشت . مهر\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2015 ","page_number":267},
  {"content":"\r\n\r\nآن معلوم نيست از كيست . « تقى الحسينى » بود . بارى به قدر دويست مهر از علما داشت .\r\nملك‌آرا عرض كرد مهر معتمد الدولهء مرحوم است . فرمودند خير تمام « الداعى » است .\r\nشاه فرمود خوب صلحى كرده . عميد الدوله عرض كرد آقا نوكرى اين‌طور خوب است .\r\nمن به سردار گفتم ديدى خدمت كردم كه دروغى نگفته باشى . شاه فرمود مىدهم مجلس وزراء . وزير عرض كرد الان مجلس وزراء منعقد است . فرمودند خيلى خوب . تا حال به وزير عدليه مىدادند حالا به مجلس وزراء . تاريخ هبه‌نامه 1264 بود كه شش ماه بعد از آن شاه فوت مىشود و حاجى به حضرت عبد العظيم ( ع ) متحصن و از آنجا به حكم ناصر الدين شاه به عتبات تبعيد مىشود و طولى نمىكشد مرحوم مىشود . تمام املاك و غيره را شاه تصرف كرده و به ورثه نمىدهد ، الى يومنا هذا .\r\nكيسه را هم از وزير عدليه گرفته به‌سمت ديگر اطاق تشريف بردند . ما مثل عمر بن سعد از شدت اوقات تلخى بيرون آمديم . حقيقة اوقات تلخى هم دارد . من نمىدانم اين شاه چرا آن‌قدر بدقول و كج است . . . « 1 » از آنجا مجلس وزراء رفتيم . خلوت بود . مدتى اطاق ديگر نشستيم كه ناهار انداخته بودند . بعد كه آمدند وزير عدليه همراه آنها نبود . با نهايت بىدماغى و شدت گرسنگى منزل آمديم . چيزى كه فى الجمله ما را تسكين مىداد لقاى مهر اعتلاى هبه‌نامچه بود .\r\nآقاى عماد السلطنه هم منزل من آمد . ناهار خورديم مدتى هم نشستيم . بعد بيرون رفته تفصيل را به حضرت و الا عرض كرديم كه مىفرمودند : وزير عدليه كه ديد حالا حكمش را بدهد . . . « 2 »\r\n\r\nشيخ محمود ورامينى و انجمنها\r\nيك ساعت به غروب مانده خانهء عميد الدوله رفتم . اعزاز السلطان آمد . مىگفت در عدليه انجمنها براى استنطاق شيخ محمود جمع بودند . خيلى هياهو كردند . وزير عدليه را دشنام مىدادند كه صبح با شاه خلوت كردى و بعد با شيخ محمود . اگر خلوت با شيخ محمود هم مثل خلوت شاه كه ما حضور داشتيم باشد خيلى مزه دارد . امجد الملك بيشتر فرياد مىكرد . وزير عدليه گفت اگر من محل اطمينان هستم تعرضات بى جا است و الا الان مىروم . شما قزاق عدليه را كتك زده‌ايد ، شما خلاف قانون مىكنيد . خيلى قال و مقال شد . وزير را خيلى دلخور كرده بودند . اين شيخ محمود چون در ميدان توپخانه آمده لاعلاج بايد تنبيه شود . خوب بود وزير عدليه همان روز اول چوبش مىزد . باقى اين\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - نقطه‌چين در اصل است .\r\n","page_name":" 2016 ","page_number":268},
  {"content":"\r\n\r\nصحبتها زيادى است . استنطاق كدام ، قانون كجا . اين انجمنها پى مداخل و افساد هستند .\r\nترتيب رفتن مجلس وزراء داده شد . وقت كار همين ما چند نفر هستيم . اما اگر خدا بخواهد موقع تقسيم دويست نفر مىشويم . پياده تا منزل آمدم . كارخانهء چراغ برق خرابى به‌هم رسانيده بود كه تمام چراغها خاموش بود . كاشان رفتن معتضد السلطنه هم موقوف شد . كاشيها تمكين نكردند . امجد الملك پسرش هم آنچه توانست كارشكنى كرد .\r\nدوشنبه چهارم - از خانهء مفرح الدوله كه آمدم معلوم شد حضرت و الا عظيم‌آباد تشريف برده‌اند و سفارش فرموده‌اند كه حكما من بروم . اما مقتدر نظام براى تجديد معاملهء سال گذشته آمده بود و بنا بود فرخ ميرزا را اينجا بياورند كه فردا دكتر اسكات بيايد و عمل يدى كند . هزار و چهارصد تومان كه از حيدر ميرزا گرفته و خانه را رهن داده بودم تنزيل به عوض كرايهء خانه باشد رد كرده هزار و دويست تومان از طلب مقتدر مىماند . مجددا دو دانگ خانه را بيع داده به مدت يك ساله ، خود مقتدر هم مأمور خمسه و رسيدگى به كارهاى اسعد الدوله و جهانشاه خان و ئيل و لاغرده طارم است .\r\n\r\nممتاز الدوله - ممتاز السلطنه\r\nرئيس مجلس روز شنبه به اكثريت آراء ممتاز الدوله شد . آدم با علمى است . نزد عين الدوله مترجم و منشى رموز بود ، بعد نزد فرمانفرما و قانون عدليه ترجمه مىكرد .\r\nشش هفت ماه است او را مجلس برده وكيل عراق كردند . برادر ممتاز السلطنه ميرزا صمد خان سفير فرانسه است كه اين ايام خيلى در فرنگستان شهرت كرده . در كنفرانس پارسال لاهه نايب رئيس شده بود . ممتاز الدوله سى و پنج شش سال دارد . خيلى مقدس و مؤمن و متشرع است ، بر خلاف تمام فرنگى مآبهاى ما ! شبها را هم گفته در بهارستان خواهم ماند . چند شرط هم براى انتظام داخلى مجلس كرده تا ببينيم اين چه قسم از آب در مىآيد . احتشام السلطنه كه از نخوت و غرور خيلى بالاتر سير مىكرد .\r\n\r\nاين قسم وزارت\r\nتازه‌تر از همه استعفاى وزراست . ديروز تماما در قصر ابيض جمع شده و استعفا كردند . هرقدر شاه دستخط نوشت و پيغام داد فايده نبخشيد . نظام السلطنه صريح پيغام داد كه ديگر از هيچ عضو من كارى ساخته نيست . اما مؤيد السلطنه وزير عدليه فرياد مىكرد قرمساقى بهتر از اين قسم وزارت است . جاكشى با شرف‌تر از اين نوكرى است .\r\nديوثى محترمتر از اين خدمت به دولت و ملت است . امروز هم خبر آوردند جمعا درب خانه رفته كه حضورا استعفاى خود را تقديم كنند . وزارت داخله و وزارت عدليه كار سخت دشوارى شده و هروقت استعفائى به ميان بيايد از اين دو وزارت‌خانه است .\r\n\r\n","description":"","footnote":"","page_name":" 2017 ","page_number":269},
  {"content":"\r\n\r\nمردم بيچاره باز دچار و گرفتار شدند . خدا خودش ترحم فرمايد و كار ما بيچاره‌ها را يك طرفى كند .\r\n\r\nياخچىآباد\r\nفرخ ميرزا هم نيامد . ناهار خورده سواره عظيم‌آباد رفتم . از دروازهء خانىآباد تا آنجا يك ساعت راه است . دم ياخچىآباد باد شديد و باران گرفت . همشيره شاهزاده آغا و شاهزاده افخم الملك با صيغه‌هاى حضرت و الا بودند . هوا الحمد لله باز شد . مراجعت سر قنات رفتيم كه پارسال قنات دولت‌آباد علاء الدوله آب آن را برده و تا امروز خرج مىكنيم . ياخچىآباد را ارباب جمشيد سه سال است خريده شش خيابان به طول و شش خيابان به عرض حدود خود كشيده ، تمام را چنار كاشته . آنچه پست و بلندى بوده هموار كرده و حاصل كاشته . به قدر ده بيست هزار تومان تا امروز خرج تسطيح زمين و ساختن خيابان و تنقيهء قنات كرده . مىخواهد پاركى درست كند به اعلى درجه ممتاز . حقيقة اين خيابانها چند سال ديگر تماشا خواهد داشت . هرچه تپه بوده صاف كرده و زراعت نموده است .\r\n\r\nانجمن يگانگى طبرستان و ماليات مازندران\r\n« انجمن يگانگى طبرستان » از حضرت و الا كه در مازندران ملك دارند دعوت كرده بودند . من به جاى ايشان رفتم . اين خانه همان خانه‌ايست كه شاه بعد از خالى شدن بمب به آنجا وارد [ شدند 
  ] و قدرى استراحت كردند . در انتهاى خيابان پستخانه نمرهء 23 واقع است . آن روز اين خيابان و اين خانه اسم و نمره نداشت . تازگى بلديهء خراب متقلب ما شروع به اين كار نموده و حالا آن خيابان و آن خانه بدان اسامى معين است . مقصود از دعوت اين بود ماليات نقدى مازندران زياد است و به همين جهت جنس آنجا را در خروار چهل منه به هفت هزار تسعير كرده بودند . حالا كه به حكم كليه تسعير موقوف شد خواستند جنس مطالبه كنند . ديدند خيلى گزاف است پانزده هزار تسعير كردند . از گيلان و استرآباد صدا بلند شد . از آنها ترسيدند كما فى السابق مقرر داشتند از ما كه فقير و مقدس و بىآزار بوديم واهمه نكرده در پانزده هزار مطالبه دارند . يا مثل گيلان و استرآباد رفتار كنند يا از امروز مميزى كنند ، يا ما هم نمىدهيم و بناى شرارت را مىگذاريم . صحبت زياد شد . آخر الامر قرار دادند مجلس رفته متحصن شوند تا حكم حتمى بشود . از بياناتى كه مىكردند اگر به اين شكل ماليات بگيرند خيلى از دهات از صد هشتاد بايد ماليات بدهد و بعضى زيادتر كه ناچار واگذار [ مىكنند 
  ] و بلاسكنه خواهد ماند . مخارج تحصن قرار شد از روى ماليات دهات تقسيم شود . دهات ما در نور\r\n\r\n","description":"","footnote":"","page_name":" 2018 ","page_number":270},
  {"content":"\r\n\r\nاست و آنجا جنس ندارد ، بلكه بسيار هم كم ماليات مىدهد . اما ناچار از همراهى هستيم .\r\nسه‌شنبه پنجم - صبح جناب عميد الملك بعد از نزاع و جدال پريروز براى اصلاح حضور حضرت و الا آمده بود . صحبت زياد شد تا چه نتيجه بدهد . اگرچه من معتقد نيستم به اين حرفها و قرارها الموت منظم شود و حضرت و الا صاحب ملك .\r\nفرخ ميرزا را لندى رجوع به دكتر اسكات طبيب سفارت انگليس كرد . او هم صلاح چنان ديد امروز به مريضخانهء امريكائيها ببرند . خودش هم رفته « اپراسين » « 1 » كنند . چون در آن اطاق كسى را راه نمىدهند فقط دو نفر نوكر قرار شد برود و پشت در منتظر اتمام عمل باشد و خبر بدهد .\r\n\r\nجراحى چشم\r\nنيم ساعت قبل از ظهر پاكتى از شاهزاده والى رسيد كه امروز چشم مرا خواهند بريد .\r\nشما پنج ساعت به غروب مانده اينجا بيائيد . ابدا سابقه به آن نداشتم و خيلى اسباب تعجب من شد . ناهار خورده آنجا رفتم . معلوم شد شاهزاده والى چشم همشيرهء عزيز السلطنه را ديده كه بريده‌اند و خوب شده براى آن‌كه سالهاست گرفتار موى زياد چشم است و اين ايام بيشتر دچار زحمت آن شده حاضر شده است كه خود را خلاص كند .\r\nچون از حكايت فرخ ميرزا مسبوق بود مخصوصا آقاى عماد السلطنه را كه بسيار نزديك بود خبر نكرده مرا احضار فرموده بودند . خيلى واهمه داشت . بسيار نصيحت كردم تا ساعت سه كه منصور الحكما و دكتر ارسطو با انتظام الحكما طبيب خانوادگى ايشان وارد شدند . نشستن آنها و آمدن آقاى عماد السلطنه يكى شد . اطبا را كه ديد گفت چه خبر است . تفصيل را گفتند . لاعلاج نشست . فرخ ميرزا را به خانه آورده بودند و آقا محض رفع كسالت و هواخورى اينجا آمده بودند كه بدبختانه دچار اين مرافعه شدند .\r\nيك ساعت و نيم از اول خوابانيدن شاهزاده والى و تزريق كوكائين تا اتمام عمل و بستن چشم كشيد . بسياربسيار سخت به ما گذشت . يك طرف از آه و نالهء شاهزاده ، يك طرف از گريه و ندبهء بچه‌ها . من رقت قلبى دارم كه ابدا نمىتوانم نگاه كنم . اما تا حال دو مرتبه دچار شده‌ام . يك مرتبه سه سال قبل كه « خوراج » معتضد السلطنه را بيرون آوردند يك دفعه امروز « از خانم فارغ شده » « 2 » طفل يك سال و نيمهء فخر الملك مثل فرخ ميرزا گلويش ورم كرده بود نيشتر زده فتيله گذاشته بودند به ميان آوردند . دل آدم كباب مىشد .\r\nبارى اين دكترها به مراتب از ميرغضبها قسى القلب‌ترند .\r\n\r\n\r\n","description":"","footnote":"\r\n( 1 ) -  Operation . \r\n( 2 ) - عبارت داخل پرانتز زائد به نظر مىرسد .\r\n","page_name":" 2019 ","page_number":271},
  {"content":"\r\n\r\nنيم ساعت به غروب مانده عيادت فرخ ميرزا رفتم . خوابيده بود بيدارش كردم . خيلى ضعف داشت . بيهوشش كرده بودند و به قدر دو لگن چرك و گوشت فاسد از گلويش بيرون آورده بودند كه نصف آن را براى تجزيه نگاه داشته نصف ديگر [ را 
  ] براى تماشا فرستاده بودند . خيلى ترسيده بود و بسيار دير به هوش آمده بود . دو ساعت طول داده بودند . چون در موضع بدى بود بيم خطر داشت ، لله الحمد بخير گذشت .\r\nيك ساعت از شب رفته منزل آمدم . خداوند هيچ وقت نصيب نكند كه كسى گرفتار اين امراض شود يا ناظر عمل باشد . بر پدر تمدن لعنت . هر قدر تمدن زياد مىشود اطباء حاذق‌تر ، دواها مؤثر امراض مشكل‌تر و صعب‌العلاج‌تر . جز چند شهر ايران مابقى طبيب ندارد چه رسد به مريض‌خانه و از اين حيث به مراتب آسوده‌ترند .\r\nگفتند استعفاى وزرا قبول نشد و هر قسم بود خود آنها را شاه مجددا راضى و برقرار كرد . فحشهاى وزير عدليه و تغيرات وزير داخله نصيب خودشان شد .\r\n\r\nملت شش هزار ساله - نام بمب‌اندازها\r\nجمعه هشتم - باز دو روز است ملت نجيب غيور شش هزار ساله به جنب‌وجوش آمده ، اما خيلى سست‌تر و بىحال‌تر از سابق . شب پنجشنبهء گذشته اجزاء نظميه به همراهى خود رئيس نظميه دوازده نفر از كسانى را كه متصدى بمب‌سازى و گويا از بمب‌اندازهاى آن روز بوده‌اند دستگير مىكنند . من اسامى آنها را هنوز به صحت نمىدانم ، مگر دو سه نفرش را ، حيدر خان و يك نفر ديگر از نوكرهاى امين ضرب كه در ادارهء چراغ برق مستخدم هستند ، ميرزا سيد اسمعيل خان نام و ضياء السلطان . يكى دو نفر هم تبعهء روس مىباشند .\r\n\r\nضياء السلطان و كاشف السلطنه\r\nضياء السلطان را همه مىشناسند . اين شخص به شيطنت و شيادى شهرت كامل دارد .\r\nدختر ضياء الدولهء مرحوم را به تقلب و اسم عوضى گرفت . براى همشيرهء مدير الملك گيلانى قباله ساخته بعد از آن‌كه سال گذشته كاشف السلطنه او را گرفت اعلانات منتشر كرد ، مقاله‌ها در روزنامه نوشت ، تهديدات كرد . بطورى كه بر همه مردم مشتبه شده بود و كاشف السلطنه از ترس از خانه مدتى بيرون نمىآمد . تا آخر الامر در ديوانخانه كذب و افتراى او محقق شد و باز دست برنداشته است ، براى اين‌كه ضعيفه متموله است ، به اين عنوانات و تهديد بلكه مبلغى اخذ و دريافت كند .\r\n\r\n","description":"","footnote":"","page_name":" 2020 ","page_number":272},
  {"content":"\r\n\r\n\r\nدنبالهء قضاياى بمب‌اندازى\r\nاز قرار معلوم شاگرد دو نفر چلينگر كه متصدى بمب‌سازى بودند ترحم به حال مردم كرده نزد حاكم رفته اسامى استاد خود و ديگران را بروز مىدهند . حالا چون كشف اين مسئله باعث روسياهى بسى اشخاص مىشود كه از آن جمله مىگويند آقا سيد عبد الله و امين ضرب و تقىزاده و جمعى ديگرند دو سه انجمن را تحريك كرده‌اند . آن دو نفر خطيب ذليل شدهء ما هم جلو افتاده قال و مقالى دارند كه بر خلاف قانون اساسى به خانهء مردم ريخته‌اند ، زن و بچه را اذيت كرده‌اند . بايد وزير داخله و حاكم طهران و رئيس پليس استنطاق و بعد مجازات داده شود تا من‌بعد از قانون تجاوز نكرده ، مقصر را بدون حكم عدالت‌خانه دستگير نكنند . وكلاى مجلس هم چنانچه نطق آنها در روزنامه نوشته بود تماما همين‌طور گفته‌اند . وزرا هم در آنجا نوشته بود تصديق كرده‌اند كه خلاف قانون شده ، البته محاكمه مىشود . وزير داخله هم بىاطلاعى خود را اظهار داشته و به يك اندازه مجلس پذيرفته است . اما مردم مىگويند او مقصر است . اين هيجانى كه فعلا هست بيشتر از طرف اعضاء « انجمن آذربايجان » و « انجمن برادران دروازهء قزوين » و يكى دو سه انجمن مختصر ديگرست . اما ساير مردم گفته‌اند آن شبى كه به خانهء مقتدر نظام و صنيع حضرت ريختند اين قانون كجا بود و چرا هيچ صحبتى از آن نشد . بعد از آن وقعه هفده نفر قتلهء فريدون را نصف شب از خانه‌هاى خودشان دستگير كردند چرا احدى حرف نزد .\r\n\r\nقانون روى كاغذ - به خانهء مردم رفتن\r\nپس معلوم مىشود غرض ما بين است ، و الا همه‌كس مىداند مملكت ما قانونى نشده ، قانون ندارد . اگر هم چيزى نوشته شده همان روى كاغذ بوده . ابدا اجرا نشده است و اين قانون معلوم مىشود مثل قوانين شرع ما كه گاهى به ميل حكام شرع و عرف حتمى الاجرا و گاهى كه ميل آنها نبود ابدا رسمى از آن به ميان نمىآمد شده . هرجا مصلحت و صرفهء شماست قانون است و هرجا ميل نداريد قانون نيست . اين مسئلهء دستگيرى مقصر يا كسى كه پليس سوءظنى به آن ببرد در تمام ممالك روى زمين معمول است و در تمام روزنامه‌هاى يوميه همه روزه نوشته مىشود پليس مقصر را نبايد خبر كند و بىاجازه حتى از سوراخ بخارى وارد اطاق مىشود كه در حين عمل و هنگام كار دستگير شده باشد كه برگه به دست بيايد و در موقع استنطاق از روى آن برگه تقصير معلوم شود ، و الا اگر خبر كند كه ابدا اين قبيل مقصر گرفتار نمىشود و نمىشود ثابت كرد اين كاغذ را تو نوشتى يا به اين كار مشغول بودى . اين دخلى به مطالبات و اشخاص با\r\n\r\n","description":"","footnote":"","page_name":" 2021 ","page_number":273},
  {"content":"\r\n\r\nشرف ندارد . قاتل و مقصر را همه‌جا تعاقب مىكنند و هرجا برود داخل شده دستگيرش مىكنند . هر روز يك بازى بيرون مىآورند و خودى مشغول مىكنند . هر وقت هم ايراد كنند كه كار پيشرفت نكرده وكلا اهمال نموده‌اند اين مطالب را به آب و تابى عنوان مىكنند و از جمله موانع و عوايق به شمار مىآورند تا ملت نجيب غيور ساكت شده هيچ نگويد .\r\nشب نهم ربيع الاول بود . روز جمعه حضرت عبد العظيم ( ع ) جمعيت زياد مىرفت .\r\nمن هم خواستم بروم قاسم صلاح ندانست و اسب نياورد . . . « 1 » همه ساله همچو شبى در طهران هنگامه بود ، پولها خرج مىشد ، مهمانيها برپا بود ، عمر كشانهاى بسيار بود ، فسق و فجور و هرزگى زياد مىكردند ، اما امسال بىپولى و صدمات وارده اثرى از آثار شادى و عيشها باقى نگذاشته است . تو گوئى تمام خلق مرده‌اند .\r\n\r\nاستعفاى فرمانفرما - مخبر السلطنه حاكم آذربايجان\r\nجناب مخبر السلطنه وزير علوم و معارف را حاكم و فرمانفرماى آذربايجان كردند .\r\nتعهد كرده آنجا را منظم كند . فرمانفرما متصل استعفا مىكرد . حالا گفته‌اند در دهات خودش بماند و طهران نيايد . زيرا مىدانند لدى الورود طهران را برهم مىزند تا وزير جنگ بشود . يازده سال بود تبعيد از طهران شده بود ، هشت ماه طهران آمد و حالا هم حكم شد طهران نيايد ، از بس آرام نيست . اين وكلا را او به رشوه گرفتن عادت داد . ابدا جرأت نمىكردند دينارى بگيرند . او به اصرار و ابرام و اسامى مختلف آنها را عادى كرد .\r\nچون ديدند رعد و برقى نشد و كسى مؤاخذه ننمود پول هم كه چيز بدى نيست دنبال آن را به وجه احسن تا امروز آورده‌اند و هرگز دست برنمىدارند . همين‌كار فرمانفرما باعث خرابى مجلس و به باد رفتن مملكت شد .\r\nبرخى مىگويند چون مشروطه‌طلبان آذربايجان كم شده و همه به وضع سابق راضى شده‌اند مخبر السلطنه را راضى كرده‌اند برود بلكه مردم را مجددا همراه كند . و الا مخبر السلطنه تا امروز حكومت بلوكى را نكرده چه رسد به فرمانفرمائى آذربايجان . از شدت تعدى و ظلم آذربايجانيها به تنگ آمده به اقدامات سابقهء خودشان تف و لعنت مىكنند ، چنانچه از بيست عدد روزنامه كه در آنجا طبع مىشد امروز يك روزنامه طبع نمىشود . از غلط كردن خود پشيمان هستند ، ليكن ابدا ثمر ندارد . امروز از شاه و مجلس و عقلا كارى ساخته نيست و مملكت رفته ، آخرين نفس او است . مخبر السلطنه و هزار\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2022 ","page_number":274},
  {"content":"\r\n\r\nبالاتر از او هم نمىتوانند نظمى بدهد .\r\nمعتضد السلطنه مجددا حاكم كاشان شد و روز بعدش حركت كرد و رفت . عصر پياده به سمت خانهء فخر الملك به عيادت مىرفتم آقاى عماد السلطنه را ديدم . فرمودند گردش خيابان مىروم . عرض كردم اعلانى ديدم نوشته بود عموم ملت عصر بهارستان حاضر شويد ، پس برويم . آنجا به قدر پانصد نفر آدم بود . گوشه‌اى ايستاديم آقا سيد عبد الله وارد شد . در جلوى آقا سيدى صدا مىزد زنده‌باد حجج اسلام . سايرين هم زنده‌باد مىگفتند .\r\nبالاخانه تشريف بردند . من به آقا اصرار كردم برويم ايشان ابرامى داشتند من از اين مجالس نديده‌ام بمانيم تماشا كنيم . به قدر نيم ساعت پسره خطبه خواند كه هزار مرتبه مضمون آن را شنيده‌ايم . آخرش معلوم شد بچه‌هاى كلاه‌نمدى انجمنى در امام‌زاده يحيى ( ع ) منعقد كرده‌اند .\r\n\r\nسخنان ملك المتكلمين\r\nبعد ملك بالاى ازارهء ستونى رفته بناى نطق را گذاشت . مثل اين‌كه الان جلوى عمارت « لوور » يا پارلمان انگليس ايستاده شرح مفصلى از اين خلاف قانون بيان كرد و اين‌كه قانون اساسى روح ماست ، جان ماست . مثل آن‌كه جان ما را بگيرند بايد نگذاريم .\r\nحالا هم همان‌طور بايد ايستادگى كنيم . به يك دستخط بىامضا و بدون تصديق وزير مسئول ، امير معظم ، آن مستبد بىشرف ، آن برهم زنندهء قانون ، آن كافر با معتضد ديوان رئيس پليس اقدام به دستگيرى جمعى بر خلاف قانون كرده‌اند . همچو حاكم به درد نمىخورد . حتما بايد عزل شود و محاكمه شود مجازات شود ، حالا اين مطلب را با آن علمى كه به حال اين مردم دارد طورى ادا كرد كه حقيقة هيجانى به مردم دست داد . بعد جمعى گفتند خير آقا وزير داخله تقصير دارد .\r\n\r\nسخنان سيد جمال واعظ\r\nدر اين بين آقا سيد جمال از بالاخانه سرى بيرون آورده گفت جمعى از وكلا كه براى نظارت در محاكمه رفته بودند تشريف آورده‌اند . مىفرمايند در وزارت خارجه با حضور منشى سفارت روس از دو نفرى كه رعيت روس مىباشند محاكمه شد چيزى محقق نگرديد .\r\nفردا هم در وزارت خارجه از امير معظم ( حاجب الدولهء قديم ) و معتضد ديوان استنطاق مىشود . يك نفر فكلى فرياد كرد خير آقا بايد در وزارت عدليه محاكمه شود نه وزارت خارجه . اين مطلب را مكرر مىگفت و نمىگذاشت آقا سيد جمال حرف خود را تمام كند . آخر ديديم آقا سيد جمال از آن بالا در نهايت كج‌خلقى گفت خوب وزارت\r\n\r\n","description":"","footnote":"","page_name":" 2023 ","page_number":275},
  {"content":"\r\n\r\nعدليه ! وزارت عدليه ! بگذار حرفم را بزنم . وزير داخله تقصيرى ندارد . خود وزراء مىگويند خلاف قانون شده شما هم قدرى استراحت كنيد تا مجددا مشورتى بشود تا تكليف را معين كنيم .\r\nهمه برخاستند و در صحن بهارستان متفرق شدند من هركسى از آشنايان را ديدم و سؤال كردم مىگفت آمديم تماشا كنيم و ببينيم چه خبر است ، مثل خود ما . اما از آن فكليهاى ناقلا و آخوند و سيدهاى معروف چند نفرى بيش نبودند . مردم به يك اندازه سر خورده‌اند . وانگهى اين اشخاص كه دستگير شده‌اند اگر بمب‌ساز و آن اشخاصى باشند كه مىخواستند پادشاه مملكتى را بكشند و قاتل دوازده نفر مسلم بىگناه شدند سواى پنجاه و دو نفر مجروح از كار مانده حمايت و همراهى آنها گناه عظيمى است كه شرعا و عقلا ممنوع است .\r\nسه‌شنبه 12 - ديروز از شدت اوقات تلخى شمران رفتم . تا عصر با محمد حسين ميرزا « 1 » بوديم ، خيلى مصفا بود . اما حالت براى كسى باقى نمانده كه لذتى ببرد .\r\nاخبار تازه : ابو القاسم خان را آدمهاى امير اسعد با بعضى از الموتيها بيرونش كرده است . تفنگ و هرچه داشتند تصاحب كرده‌اند . او هم قزوين رفته مأمور ديگرى وزير داخله معين كرده . اين هم مثل آنها هيچ گهى نخواهد خورد . ماهى چهل تومان هم حكم كردند حضرت و الا به مأمور تقديم كند . من ديگر از الموت چيزى در اين روزنامه نخواهم نوشت . بس است ، حقيقة بس است .\r\n\r\nسردرد شاه\r\nبارى صبح بر سبيل معمول حضرت و الا فرستادند برو دربخانه با وزير داخله و وزير ماليه گفتگوها را تمام كن كه يكى از فرمايشات گرفتن مواجب پارسال است از وزير ماليهء پر پول ما ! چون تجربه كرده‌ام رفتن دربخانه سهل‌تر از جواب دادن به حضرت والاست فورا مىروم و خودى خلاص مىكنم و الا تا غروب مرافعه دارم . وزراء تمام با جمعى ديگر از رجال با آقاى عضد الملك در بالاخانه‌هاى وزارت داخله مشورت داشتند .\r\nجمعى كه از حضور مراجعت كرده بودند مثل ملك‌آرا ، شاهزاده مؤيد السلطنه و ديگران بيان داشتند كه خلق مبارك تنگ بود و حال آن‌كه شاه هميشه بردبار و پرحوصله بود و تا امروز اين كلمه را از كسى نشنيده خودم هم نديده بودم . چون هيچ‌وقت حالت شاه را متغير نديده و نشنيده بودم مسئله را تعاقب كرده معلوم شد سر شاه درد مىكرد .\r\n\r\n\r\n","description":"","footnote":"\r\n( 1 ) - محمد حسين ميرزا فرزند محمد ميرزا ملك‌آراى ثانى ( مسعود سالور ) .\r\n","page_name":" 2024 ","page_number":276},
  {"content":"\r\n\r\nفى الجمله گرفتگى براى سردرد بوده است . نشستيم كنار حوض و بناى مزخرف‌بافى شد . . . « 1 »\r\n\r\nهوى دروغى\r\nديروز عصر وكلا حضور آمده بودند . امروز هم قرار بود عصر بيايند . پول زياد از طرف آنها كه شريك دزد و رفيق قافله هستند از ديروز و امروز به مصرف رسيده مردم آگاه شده‌اند . مديرهاى انجمن خرج دارند . ديگر به يك « هوى » دروغى جمع نمىشوند .\r\nكسبه هم دكاكين را نبستند و اطاعت نكردند . اغلب انجمنها هم يا بواسطهء نگرفتن تنخواه يا از روى رضا و ميل همراهى نكرده‌اند . با وجود آن اجتماعى در بهارستان هست و ميل ندارند مسئله كشف شود و آن دو نفر هم البته محاكمه شوند . گفتند كاغذجات زياد هم به دست آمده . از وزير جنگ هم مكتوبى در آنها بوده ، العلم عند الله .\r\n\r\nخرنامه - شب‌نامه\r\nبهتر از همه نوشتن شب‌نامه‌اى است به اسم « خرنامه » كه به دست آمده و بىمزه نيست . در سر لوح صورت الاغى كشيده بالاى آن نوشته « زنده بايد حرّيت » « 2 » . در گردن الاغ نوشته « نمايندهء سى كرور ملت غيور » . به دهان خر صفحهء كاغذى داده و نوشته است « خرنامهء نمرهء 7 » .\r\nطرفين صورت : - مدير : خر ديزه ، دبير : حاجى گردن‌كلفت . عنوان مراسلات چارراه دروازه شمران جنب طويلهء چپ‌چس ميرزا ( مقصود طويلهء ظل السلطان است ) . هفته‌اى دو مرتبه طبع و توزيع مىشود .\r\nطرف چپ اشتراك ساليانه : طهران انجمن آذربايجان ، يك جو غيرت . انجمن برادران ، يك پركاه انصاف . ساير انجمنها يك خردل عقل . لوايح بدون امضاء خر معروف پذيرفته نمىشود .\r\nقصيدهء غرّا در فتح نمايان اعليحضرت . . . سلطان البرين و خاقان البحرين ، غاية الامن و الامان . . . خلد الله ملكه و سلطانه .\r\n مملكت را خوش مسخر كردى احسنت اى جناب * ملتى را تا ابد خر كردى احسنت اى جناب\r\nبازى مشروطه را كز اين و آن آمد پديد * هم به اسم خود مقرّر كردى احسنت اى جناب \r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - كذا به حاى جيمى ( ولى شايد خريّت مناسب باشد . )\r\n","page_name":" 2025 ","page_number":277},
  {"content":"\r\n\r\n كارها در مملكت كردى كه نتوان كرد شاه * شاهى بىتاج و افسر كردى احسنت اى جناب . . .\r\nرستخيزى شد به پا از فتنه‌ات در ملك رى * مختصر گويم كه محشر كردى احسنت اى جناب\r\nمختصر خوش بر خر خود گشته‌اى اكنون سوار * از رياضت نفس منتر كردى احسنت اى جناب\r\nتا نگوئى كس به وصف من زبان نگشوده است * ديزه خر را مدح گستر كردى احسنت اى جناب \r\nعريضهء قابل توجه حضرت . . . مدظله . . .\r\nحضرت مستطاب آقا - بر فرض كه شما آدم خوبى باشيد . فرض مىكنيم تا امروز اذيت شما به احدى نرسيده در درستى و بزرگوارى آن جناب هم شكى نيست . البته دانسته‌ايد من اعان ظالا فقد سلّطه اللّه عليه . آقا را نصيحت مىكند كه همراهى آنقدر نكرده بلكه مشغول اصلاح كار شود . خطاب عبيدانه به مبدأ عالى .\r\n شهريارا اى شه خسرو نشان * جانشين ملك شاهان كيان\r\nبرتر از شاهى به گيتى كار نيست * سلطنت بازيچهء اغيار نيست\r\nگرد كن از مردمان پاك راد * در برخود اى شه با عدل و داد\r\nتا از ايشان راستيها بشنوى * كارفرمائى و زين پس بغنوى\r\nگر كه خواهى وارهى از اين مرض * بشنو از اين شه‌پرست بيغرض\r\nملت ايران همه بيدار شد * مست غفلت بود و هين هشيار شد\r\nپاى از زنجير ظلم ظالمان * بركشيدند و رسيدند اين خران\r\nزين سپس تدبير جاهل كار نيست * هيچ جاهل حضرتت را يار نيست\r\nعقل گويد خسرو عادل خوش است * جهل گويد پادشه جاهل خوش است\r\nكارفرما عقل را اى شهريار * تا كشى از دشمن نادان دمار\r\nتير تدبير اى ملك از شست رفت * نيك بنگر مملكت از دست رفت\r\nبركند از جسممان همسايه پوست * دشمن بدخواه كى گرديده دوست\r\nگر بگويد دوستم ، باور مكن * مملكت را بىسر و افسر مكن\r\nپادشاه روس با شاه عجم * كى نمايد دوستى اى محتشم\r\nبا زن و فرزند خود كن اتفاق * بركن از بن بيخ اين اصل نفاق\r\nبدمنش مردان به نفع خويشتن * دور خواهندى هميشه جان ز تن\r\nبدگهر را خوار بايد ساختن * دور از ديدار بايد ساختن \r\n\r\n","description":"","footnote":"","page_name":" 2026 ","page_number":278},
  {"content":"\r\n\r\n بنگر اى شه ، شه سياه . . . * اسب مىتازد به ميدان شهان\r\nاز شياطين لشكرى آراسته * بر خلاف مملكت برخاسته\r\nنه خدا داند نه قانون و نه شاه * پول مىخواهد سفيد و گر سياه\r\nشه چو ماند بىخبر از ملك خويش * خاطرش از طفلكان گردد پريش\r\nبا خيال خويش بازى مىكند * در بساطت اسب تازى مىكند\r\nخواهى ار ملكت همى ماند به دست * شاه باش و خسرو قانون‌پرست\r\nمفسدان لات و لوط بىشرف * عاقبت ترسم كه سازندت تلف\r\nيا ز ايران اى شهنشه جيم شو * با به دست مفسدان تسليم شو\r\nمملكت دارى بدينسان خوب نيست * پادشاهى را چنين اسلوب نيست\r\nاين نصيحت بشنو از اين ديزه خر * پادشاهى كن چو شاهان دگر \r\nقابل توجه عزيزان بىجهت . قدّس ، يقدس ، مقدس ، مقدس .\r\nحيف از قلم خرديزه كه به‌طرف شما معطوف شود . خوب است در جهل مركب ابد الدهر بمانيد . حيا كه نداريد به يك خطاب مقدس پدر مملكت را درآورديد . هى مهمل . هى مزخرف . هى جدا . هى اكيدا . هى كابينهء وزراء . هى پارتى . هى دزدى . هى كميسيون . هى تكبر . هى فضولى . هى خودنمائى . نخود هر آش . عزيز بىجهت . چس نفس . نقش ديوار . صورت بىجان . اطاق پركن ( خرديزه ) . [ پايان شب‌نامه به نام خرنامه 
  ]\r\nاز خود نويسندهء اين نظم و نثر اگر علاج و چارهء نظم و امنيت مملكت را جويا شوند از عهدهء جواب و راه علاج برنمىآيد باز . . . اگر براى كسى كار نكرده براى خود و اولادش تهيه و تدارك معاش كرده است .\r\n\r\nتلگراف سپهدار تنكابنى\r\nجمعه 15 - امروز « انجمن رابطه » در « مجمع قاجار » منعقد بود . مطلب تازه تلگراف سپهدار بود كه تا حال نه حقوق قشون داده شده نه قشونى از عراق آمده . من هم بيش از اين نمىتوانم از كيسهء خودم خرج قشون‌كشى اينجا بكنم . ديگر به تمجيدات كتبى و زبانى اولياى امور متقاعد نمىشوم . مجلس هم جواب صحيح نمىدهد . مخارج گذشته را بدهيد آتيه را هم محل پابرجائى معلوم كنند ، و الا بيش از اين قوه ندارم و به تكليف خود رفتار خواهم كرد .\r\n\r\n","description":"","footnote":"","page_name":" 2027 ","page_number":279},
  {"content":"\r\n\r\n\r\nتلگراف قشون مازندران\r\nتلگراف ديگرى هم از قشون مازندران كه در استرآباد مىباشند به انجمن طبرستان رسيده بود كه با وجود اين خدمات شايان و فتوحات پىدرپى در استرداد صد و ده اسير ، جايزه و انعام ما اين است كه از ولايت تلگراف شده حاكم مأمور به سرخانه و لانهء ما براى مطالبهء جنس و اضافه ماليات گذاشته . پس معلوم مىشود ما را لازم ندارند . تا چهار روز ديگر يا ترك اين معامله را مجلس حكم كند ، يا اسلحه را ريخته به ولايت مىرويم . آنچه داريم فروخته خود را از چنگ ظلم نجات داده و جلاى وطن [ مى 
  ] نمائيم .\r\nاين تلگراف از گنبد قابوس بود ، بسيار بسيار مفصل ، خصوصا مال سپهدار . فورا لايحه براى مجلس نوشته روانه كردند كه قرار قطعى بدهند و الا استرآباد از دست مىرود . خود سپهدار هم تمام اين مطالب را تصريح كرده بود .\r\nبارى سالار السلطان ، مديرى را به شيخ سيف الدين واگذار كرد . شيخ هم عارى بود و از اعزاز السلطان دستورالعمل مىگرفت كه يك عالم مزه و خنده داشت . اعزاز السلطان هم گاهى ناظم ، گاهى معلم ، بعد هم منشى شده بود . درست مثل تعزيه‌خوانهاى دهات كه يك نفر هم طبل مىزند ، هم امام مىشود ، هم زينب ، هم تعزيه‌گردان .\r\n\r\nانجمن اصناف - دستگيرشدگان\r\nهياهوها آرام گرفته ، فرمايشات ملك بىنتيجه ماند . زيرا قوه و قدرت حضرات بستن دكاكين است . « انجمن اصناف » اطاعت نكرد و ما به همان نطق حاجى امام جمعهء خوى و مختصرى از استنطاق رئيس پليس معتضد ديوان و امير معظم قناعت مىكنيم و قبل از درج آنها صورت اشخاصى كه در آن شب دستگير شده‌اند بايد نوشت .\r\nحيدر خان و ميرزا اسمعيل عبد الله‌زاده رعيت روس مستخدم در كارخانهء چراغ‌برق امين ضرب ، ضياء السلطان و ناپسريش ، ميرزا موسى مدير الصنايع ، ميرزا آقا ، حيدر ، غلام حسين ، حسن .\r\n\r\nنطق امام جمعهء خوئى\r\nنطق حاجى امام جمعه روز چهارشنبه 13 ربيع الاول ، نمرهء 97 روزنامهء مجلس ، ستون اول .\r\nهمانطور كه جناب رئيس فرمودند تقريبا سه ساعت و نيم به غروب مانده به دربار رفتيم . پيش از آن‌كه شرفياب حضور اعليحضرت همايونى بشويم در منزل وزير دربار با هيئت وزراء و جمعى از محترمين مملكت مثل جناب عضد الملك و نير الدوله مجلس\r\n\r\n","description":"","footnote":"","page_name":" 2028 ","page_number":280},
  {"content":"\r\n\r\nتشكيل داده مطالبى كه دلخواه ملت و وكلا بود گفتگو كرديم و آقايان قبل از ما شرفياب شده خيلى طول دادند . اگرچه همه آنها را ما زمان مراجعت ملاقات نكرده فقط جناب صنيع الدوله را ملاقات كرديم ، معلوم شد كه مطالب را تماما نتوانسته بودند در حضور همايونى بقبولانند . بعد كه ما شرفياب شديم اولا اشتباهى كه در خاطر مقدس ملوكانه [ ايجاد 
  ] كرده بودند اين بود كه ملت نمىخواهد اين اشخاص كه سوءقصد نسبت به ذات همايونى نموده‌اند دستگير و استنطاق و مجازات شوند ، مىخواهند به اين ترتيب آن مطالب را از ميان ببرند . بعد ما عرض كرديم زمانى كه ما شرفياب حضور همايونى مىشويم اگرچه آن ابهت سلطنتى مانع است و ما نمىتوانيم آنچه را كه مقصود باطنى خودمان است بطور كامل اظهار نمائيم ولى تكليف ماست آنچه را كه صلاح مملكت است عرض كنيم . فرمودند بگوئيد . عرض كرديم اين قانون اساسى به جهت اين نوشته شده كه فاصل بين حدود سلطنت و ملت باشد . اعليحضرت تصديق فرمودند . بعد عرض شد كه چون بعضى از اين مواد قانون اساسى مبتلا به عموم است كه تمام افراد ملت از ضعيف و قوى چشم‌داشت به آن دارند اين است كه اجراى اين ماده كه فى الجمله تأخير افتاد ملت به هيجان آمده استدعا دارند كه اجرا شود . اعليحضرت فرمودند كه اگر بدانم رضايت ملت در اين است كه من بعدها از آن اشخاص كه سوءقصد [ به 
  ] من نموده‌اند تعقيب ننمايم ديگر ابدا پى نمىكنم و رضايت ملت را مىخواهم و عفو و اغماض از اين اشخاص مىنمايم . دوباره عرض شد كه مقصود ملت اين نيست كه اشخاص مرتكبين گرفتار نشده و به مجازات نرسند بلكه ملت كمال جد و جهد را دارند كه اين اشخاص دستگير شده مجازات شوند ، زيرا وقتى كه سوءقصدى نسبت به اعليحضرت و سلطان مملكت نمودند ديگر براى افراد ملت امنيت نخواهد بود و به يك اندازه رفع شبهه از خاطر مبارك شد و فرمودند من هيچوقت راضى نمىشوم كه خلاف قانون در مملكت بشود و هيچ قصدى ندارم . فردا مىگويم حاكم و مأمورين نظميه و غيره حاضر شوند در استنطاق .\r\n\r\nنطق حاجى معين التجار\r\nنطق حاجى معين التجار بوشهرى مطلب را به آخر مىرساند . صفحهء دوم آخر ستون اول همان روزنامه .\r\nاين‌كه اعليحضرت چند دفعه فرمودند كه من از اين مسئله صرف‌نظر مىنمايم گويا بطور اعتراض بود ، زيرا كه فرمودند از مأمورين نظميه تاكنون چندين مرتبه اين‌طور اقدامات شده و ملت هيجان نكرده اما در اين موقع هيجان مىنمايد و اگر صلاح مىدانند من هم از مرتكبين صرف‌نظر مىنمايم كه اين لكهء تاريخى براى ملت ايران باقى بماند كه\r\n\r\n","description":"","footnote":"","page_name":" 2029 ","page_number":281},
  {"content":"\r\n\r\nنسبت به شاهشان سوءقصد كردند و از آنها حمايت نمودند . اين بود كه ما عرض كرديم هرگاه اعليحضرت همايون هم از مرتكبين اين سوءقصد صرف‌نظر فرمايند ملت صرف‌نظر نخواهد كرد و مقصود ملت اين است كه بطور قانون اين اشخاص گرفتار و مجازات شوند .\r\n\r\nاستنطاق معتضد ديوان\r\nاما استنطاق امير معظم و معتضد ديوان در وزارت جنگ كرده شد . امروز سه‌شنبه 12 بعد از نطقها حسنعلى خان [ نصر الملك 
  ] گفته بود در ديوان‌خانه بايد باشد . ديگران گفته بودند پيشرفت نكرد . مردم خيلى هنگامه كرده بودند و تا دو ساعت از شب رفته ساكت نشده بودند . آخر وكلا از در ديگر بهارستان خارج شده و پيغام داده بودند ما اين‌طور صلاح ديده و راضى شديم ديگر نمىشود نكول كرد . حضرات چون مىدانستند در استنطاق فايده نيست به اين اشتباهات و بستن دكان خيال شرارتى بود آن صورت نگرفت ساكت شدند .\r\nمعتضد ديوان در موقع استنطاق اول مىگويد من قانون نمىدانم ، حتى سواد فارسى هم ندارم . چندين مرتبه هم اين‌طور مقصرين را گرفتم از همه انجمنها تمجيد شد و در تمام روزنامه‌ها شرح مفصلى تعريف . ابدا بر خلاف چيزى نگفتند . من خيال كردم براى گرفتارى اين اشخاص زيادتر تعريف و توصيف مىكنند ، وانگهى من به حكم رئيس خود و حاكم شهر امير معظم اين سه را دستگير كردم . يك تكليف شخصى هم داشتم . اولا اين بود كه سه نفر متعاقب هم آمدند كه اين اشخاص الان مشغول ساختن بمب مىباشند و من ناچار بودم در موقع كار آنها را دستگير كنم و ثانيا اين تهمت را به « انجمن آذربايجان » زده بودند . چون در آن انجمن از اعضاء هستم هم نايب رئيس ، ناچار بودم رفع تهمت را از آنجا و آن هيئت و جماعت بكنم .\r\n\r\nاستنطاق امير معظم\r\nاز امير معظم سؤال مىشود مىگويد مطابق اين رقعهء رسمى مجلس دارالشوراى ملى كه به وزارت داخله نوشته كه حكومت تا زمانى كه قانون به دست او داده نشده كما فى السابق رفتار كرده و شهر طهران را به قواعد سابقه منظم بدارد من خلافى نكرده‌ام . مىگويند اين را در عهد آصف الدوله نوشته‌اند . جواب مىدهد عنوان پاكت به وزارت داخله است نه به شخص آصف الدوله . گذشته از اين ده پاكت ديگر در باب دستگيرى اين اشخاص مرتكبين بمب از مجلس به وزارت داخله رسيده كه حاضر است . از همه اينها گذشته اگر زياد اصرار در استنطاق من داريد نوشتجات و اسناد كه در\r\n\r\n","description":"","footnote":"","page_name":" 2030 ","page_number":282},
  {"content":"\r\n\r\nدست دارم پيدا شده ارائه بدهم تا « گذر عارف و عامى به سر دار افتد . » مجلس را ختم مىكنند و مردم متفرق مىشوند . از استنطاقهاى حضرات چيزى مكشوف و معلوم نيست ، مگر استنطاق حيدر خان و ميرزا اسمعيل كه در وزارت خارجه شده كه آن‌هم فقط تفصيل گرفتارى آنهاست . چاپ كرده مىفروشند . گويا سايرين را سرا استنطاق مىكنند .\r\n\r\nهبه‌نامه و الموت\r\nشنبه 16 - امروز بنا بود دربخانه جمع شده از آنجا وزارت عدليه برويم . من زودتر از همه وارد باغ گلستان شدم . بعد عميد الدوله آمد . بيان كرد در راه وزير عدليه را ديدم . گفت شاه از دادن هبه‌نامه طفره دارد . رقعهء سختى حضرت و الا به من مرقوم دارد همان را روانهء حضور كنم . ديگر رفتن عدليه ثمر ندارد . آقاى نايب السلطنه را هم چند روز قبل ملاقات كرده ايشان هم پيغام داده بودند . عميد الدوله قرار شد ملكه ايران را هم راضى كند با جماعتى از خانمها اندرون رفته دادوبيداد كنند . در اين بين شاه بيرون تشريف آورد . جلوى اطاق برليان ايستاده بود نزديك رفته ، شاه پس از احوالپرسى از ما دو نفر نزديك من آمدند فرمودند حكايت الموت چه شد . عرض كردم كماكان باقى است . امير بهادر در نزديك بود عرض كرد مأمورى تعيين شده . به من فرمودند چرا نمىرود . عرض كردم براى اين‌كه جناب وزير ماليه قرار ديگرى مىخواهند بدهند . فرمودند چه قرار .\r\nعرض كردم چون پارسال تمام ماليات را خوردند و به مردم هم مواجب نرسيد خيال دارند تيولات را اجاره بدهند . ماليات وصول مىشود . مردم به حقوق خود مىرسند ، تفاوتى هم براى دولت دارد . فرمودند بسياربسيار خوب خيالى است . امير هم عرض كرد واقعا خوب خيالى است . من باز عرض كردم به قدر دويست هزار تومان توفير در اين اجارات پيدا مىشود . شاه رد شد مخبر الدوله را صدا كرد . مشغول فرمايش با او بود كه صداى تفنگى بلند شد . شاه هرقدر خواست تغيير حالت ندهد ممكن نشد . ده دقيقه بعد از صداى تفنگ به اطاق تشريف برد .\r\n\r\nتيول - مقررى - اجاره\r\nاما مسئلهء تيول كه به شاه عرض شد . روز پنجشنبهء گذشته من وزارت ماليه رفته در نهايت تشدد مطالبهء مقررى را كردم . در سه ولايت قزوين ، ملاير ، همدان مقررى داريم و يك شاهى نرسيده است . وزير ماليه به عجز آمد كه چه كنم خورده‌اند و نمىدهند و هيچ چيز به آنها اثر نمىكند ، شما راهى بنمائيد . گفتم براى چه تيولات را موقوف كرديد . باز نصف مقررى مردم رسيده بود ، به شما چه دادند . جواب داد هيچ‌هيچ ، خوردند . گفتم اجاره بدهيد ، تفاوتى هم هركس مىدهد . گفت اول شما . و الله من آن‌وقت رئيس مجلس\r\n\r\n","description":"","footnote":"","page_name":" 2031 ","page_number":283},
  {"content":"\r\n\r\nبودم . هرقدر به وكلا نصيحت كردم فايده نكرد . الان حاضرم به يك توفيرى به شما اجاره بدهم . اين احكام ، اصل ماليات را خوردند ، چه رسد فرع و تفاوت عمل .\r\nمن هم منزل آمدم تلگراف به همدان كرده و مشغول مذاكره با حسن خان قاقازانى براى الموت هستيم . چون دو سال فرجه شده به يك اندازه ضبط و ربط آنها بىاشكال نيست . تا امروز جواب تلگراف نيامده . پارسال هرچه مردم گفتند ثمر نكرد . حالا فهميده‌اند به چه اندازه ضرر كشيدند . مثلا تمام نطنز تيول بود ، امسال كه برگشت كرد حسام السلطنه نايب الحكومه معلوم كرد . نايب الحكومه تمام ماليات را گرفت و حالا در كاشان متحصن است و سر ارباب حقوق بىكلاه ، مثل الموت ، همين‌طور ساير جاها . نود نفر گدا داشتند ده نفر غنى . خواستند آن نود نفر را هم غنى كنند اين ده نفر را هم فقير كردند . از الموت سه چهار هزار تومان پول گرفته و ضرر وارد نموده‌اند ، در صورتى كه نقد و جنس آن كلية باقى [ است 
  ] . ما و حاكم قزوين هم نه به حقوق خود و نه به ماليات رسيده‌ايم ، سواى قتل و غارت و ضرر و خسارت ديگر .\r\n\r\nمشروطه و بىپولى\r\nناهار را همه منزل من آمدند . رقعهء وزير عدليه را داديم عميد الدوله برد . لله الحمد خوش گذشت . شب عيد بود . مشروطه و بىپولى عيش را فراموش كرده . درهاى ارگ را براى آتش‌بازى بسته بودند . فقط دو در باز [ بود 
  ] و تا كسى را نمىشناختند راه نمىدادند .\r\n\r\nهبه‌نامه\r\nچهارشنبه 20 - صبح جناب شيخ سيف الدين با سالار السلطان و اعتماد قاجار ، شعاع الدين ميرزا ديدن حاجى افخم الدوله كه عصر دوشنبه 18 وارد شده بود آمدند .\r\nعميد الملك احتشام الملك برادرش را هم آورده بودند . صحبت زياد [ شد 
  ] و آخر الامر قرارى دادند تا بعد چه شود .\r\nحضرت و الا دربخانه تشريف برده بودند . شاه پس از احوالپرسى فرموده بودند كاغذ شما را وزير عدليه نشان داد ، امروز « هبه‌نامه » را نزد وزير داخله [ و 
  ] رئيس الوزراء مىفرستم او به شما مىرساند . حضرت و الا كاغذ سختى به وزير عدليه مرقوم داشته بودند . اميد است اين دفعه راست باشد .\r\n\r\nتحصن فوج زرند براى حقوق\r\nچند روز است فوج زرند جمعى علاء الدوله براى حقوق شش ماههء خودشان در مسجد شاه متحصن شده متصل يا على يا حسين مىكشند . ديروز آقا سيد جمال منبر\r\n\r\n","description":"","footnote":"","page_name":" 2032 ","page_number":284},
  {"content":"\r\n\r\nرفته بود دو هزار فحش به علاء الدوله [ داد 
  ] ، همان‌كه بعد از آن تغير شاه ، ملت خودكشيها كرد و براى استقبالش پانصد كالسكه حركت مىكرد ، بعد هم به نظام السلطنه و سردار افخم كه حاكم كردستان شده . سربازها را هم تحريك و ترغيب به كشتن آنها مىكرد . خيلى خيلى چيزها گفته بود . اين افواج ما ديگر ابدا به درد نمىخورد . همين فوج زرند دو سال دو سال حقوقش نمىرسيد ابدا تشكى نمىكرد . حالا براى شش ماه اين هرزگى را مىكند . پول با مجلس است بدهند بدهند . پارسال آمدند بهتر كنند صد مقابل بدتر شد . امسال هزار مرتبه بدتر مىشود . مجلسيها هم متحير و سرگردان مانده‌اند و از اين مردم به ستوه آمده‌اند .\r\n\r\nاستعفاى امير معظم\r\nامير معظم پس از اثبات بىتقصيرى استعفا داده . كاغذ مجلس و اصل دهم قانون اساسى را چاپ كرده و منتشر نموده است .\r\n\r\nيكصد و پنجاه انجمن\r\nقريب يكصد و پنجاه انجمن طهران منعقد است و هر روز هم انجمن جديدى منعقد مىشود . روزى هفت هشت نماينده از هر انجمن بايد به دعوت افتتاح يا براى مذاكرات لازمه از هر انجمن برود . ما نزديك است از عضويت « مجمع قاجار » براى همين‌كار استعفا كنيم . تأسيس و انعقاد انجمن هم كم‌كم سهل شده . يك تابلو براى جلوى در ، يك ميز ، يك زنگ ، يك نظامنامه ، يك مدير و دو نفر مستخدم بيش لازم نيست . اگر پولشان برسد پاكت و كاغذى هم به اسم انجمن چاپ كنند خيلى كامل است .\r\nدر پيله‌سوار سرحد ايران و روس نزاعى شده شش نفر سرباز و يك سلطان از روسها تلف شده ، گمرك‌خانهء ايران را هم آتش زده‌اند .\r\n\r\nرحيم خان چلبيانلو\r\nجمعه 22 - ديروز دربخانه رفتيم . تا مقارن ظهر وزرا مشورت داشتند ( كانسى مينيستر « 1 » ) . وزير داخله ملاقات نشد . حاكم طهران معلوم نشده است . مخبر السلطنه هم تبريز هنوز نرفته . مطلب تازه فرار رحيم خان سردار نصرت چلبيانلو است از طهران . اين رحيم خان را سال گذشته به آن ترتيبات كه حقيقت نوشتن ندارد كه شب عيد شاه ملت غيور چه بازيها درآورد گرفته حبس كردند . تابلواى توپخانه حبس بود . هرچه عريضه به\r\n\r\n\r\n","description":"","footnote":"\r\n( 1 ) -  Conseil des Ministres  مقصود است .\r\n","page_name":" 2033 ","page_number":285},
  {"content":"\r\n\r\nحجج اسلام و مجلس نوشت تقصير من چيست چرا مرا محاكمه نمىكنيد به خرج نرفت . هرچه قانون اساسى را جوف پاكت گذاشته براى اين و آن روانه داشت كسى گوش نداد . بعد از بلواى توپخانه چون از طرف دولت گفته بودند مرخصى و او گفته بود ملت مرا حبس كرده و خارج نشده بود . وكلا از اين حركت او خشنود شده مستخلص شد . روزى هم كه با امام جمعهء خوئى مجلس رفت او را ابو المحجن « 1 » خواندند و قسم هم دادند . اين ايام چون هر دو سمت را بىعرضه و مغشوش ديد فرار كرد . واى به وقتى كه پاى اين آدم خونخوار ظالم بىباك به قراجه داغ برسد . با آن سوار و جمعيت و اسلحهء ممتاز كه دارد دمار از روزگار تبريزيها خواهد درآورد . قريب سه هزار سوار مسلح تمام با تفنگهاى ته پر آلمانى دارد . حالا اين شخص به حكم شاه و مجلس مراجعت نخواهد كرد ، زيرا از هر دو بدى ديده و فعلا از هر دو مأيوس [ است 
  ] و مىداند به قهر و غلبه هم نمىتوانند . سابق ايام از واهمه به يك تلگراف اين اشخاص حاضر مىشدند ، حالا ديگر از شاه و حكم او بيم ندارند . انّ رحمة إله واهمه ، از ميان به كلى رفته است .\r\n\r\nمجمع قاجار و مدرسه\r\nعصر « مجمع قاجار » رفتيم . پرگرام مدرسه را به دقت نوشته‌اند ، ماهى سيصد تومان بىناهار و ششصد با ناهار و لباس خرج مدرسه مىشود كه يكصد و پنجاه شاگرد داشته باشد . اين روزها امتحان مىكنند كه كلاسها را معلوم كنند . شيخين متشخصين و نصرت الدوله ، آقاى عماد السلطنه ، امير اعظم و جمعى ديگر از علماى اين سلسله ممتحن مىباشند . خالى از تعصب بسيار خوب ترقى كرده‌اند . ايران مدرسه ندارد همه اسباب دخل است . اما اينجا راه آن را مسدود [ كرده‌اند 
  ] و چون به نظارت جماعتى است اميدواريم فى الجمله شباهتى به مدارس خارج پيدا كند ( آن هم با ده بيست اگر ) .\r\n\r\nوضع تبريز - تأثير تلگراف\r\nشاهزاده معين دربار مقارن غروب آمد . از دربخانه آمده بود . بيان داشت شهر تبريز [ را 
  ] به هم ريخته‌اند . باز ما بين شيخ سليم و مير هاشم و دو طايفه نزاع شده . دو سه نفر مقتول ، دكاكين بسته ، تكه نانى به دست نمىآيد . وزراء مجلس رفتند . وكلاى آذربايجان هم تلگرافخانه هستند . چه خوب در روزنامهء تايمز انگليس نوشته بود كه ايرانيها از تمام اختراعات اين قرن اخير اثر مخصوص در تلگراف مىدانند كه ابدا در نزد ما آن اثر و فايده مترتب نيست . مثلا هروقت هر جاى مملكت شلوغ مىشود وزراء يا وكلا\r\n\r\n\r\n","description":"","footnote":"\r\n( 1 ) - از صحابى پيغمبر اكرم ( ص ) ( مسعود سالور )\r\n","page_name":" 2034 ","page_number":286},
  {"content":"\r\n\r\nتلگرافخانه مىروند . به عوض فرستادن استعداد نظامى هى تلگراف مىكنند . آذربايجان خصوصا شهر تبريز آخر مملكت ايران و ملت شش هزار ساله را به باد و به چنگ اجانب خواهد داد . در آن ايام هميشه اغتشاش داشت ، حالا كه جاى خود دارد . براى همين بود كه وليعهد كه شخص دوم سلطنت است حكمران آنجا بود . آقا سيد جمال هم باز خبر كرده بود كه مردم روز جمعه در مسجد شاه حاضر شوند .\r\n\r\nختنه‌سوران - يافت‌آباد\r\nاين واقعات ديروز بود . اما امروز ، بهاء الدوله شمس‌آباد دعوت كرده بود . در شهر هم اندرون حضرت و الا دعوتى بود براى ختنه‌سوران انوشيروان ميرزا اخوى كوچك كوچك . همشيره‌ها بودند . دستهء عبد اللّه خان رقاص هم بود . بعضى از خانمها مد شده اسم مرد به خود مىگذارند ، براى آن‌كه اگر در مجمعى اسمشان برده شود فقط آنها كه مسبوقند ملتفت شوند . چون حضرت و الا هم رسما دعوتى نكرده بود شمس‌آباد را بهتر ديدم . بيرون دروازه در شهر نو شعاع الدين ميرزا هم رسيدند . از امام‌زاده حسن رد شده به يافت‌آباد رسيديم . از املاك خوب حاجى است . خدا نيامرزد ناصر الدين شاه را كه يك دانگ از اين‌همه به ما نداد . غريب حرص و طمعى داشت ! فعلا يافت‌آباد مال فرمانفرما است ، يعنى مظفر الدين شاه به او داد . باغ و عمارت خوبى در عهد ناصر الدين شاه آنجا ساخته‌اند ، چهارده هزار تومان اجاره كرده‌اند .\r\n\r\nشمس‌آباد\r\nبا نهايت اوقات تلخى از آنجا رد شده تا شمس‌آباد ديگر دهى نبود . باغ خوبى و ايوان تميزى شمس‌آباد داشت . شاهزاد ملك‌آرا ، مؤيد السلطنه ، عميد الدوله ، ساعد نظام ، خود بهاء الدوله و جمعى از جوانها مثل غلامحسين ميرزا پسر عميد الدوله ، محمد ميرزا پسر مؤيد السلطنه بودند . هوا هم ابر رقيقى داشت . حاجى افخم الدوله هم بعد آمد . بسيار بسيار خوش گذشت . اين شمس‌آباد هم سه دانگ و ربعش ملك مرحوم حاجى است .\r\nجوانها ما را به بعضى شيطنتها باز داشتند . معلوم است كما فى السابق سمت رياست را دارم . بىاندازه خنده كرديم و مزه داشت . مؤيد السلطنهء بيچاره مسبوق از اين حركات نبود . بىاندازه گاهى متعجب مىشد . اما يواش يواش آموخته [ شد 
  ] و توى كار آمد .\r\nمدتها بود خنده نكرده بوديم . شوخيهاى قديم كه به كلى متروك شده بود . اسب‌سوارى من ناخوش شده بود ، اسبى از طويلهء حضرت و الا سوار بودم . بىجا و بىجهت متصل رم مىكرد . بسيار خسته شدم . بلدرچين زياد بود اما توله نداشتيم . فصل خوش طهران همين چند روز است . بهار صحيح ندارد . از زمستان به تابستان هميشه مىرود . صحبت عروسى\r\n\r\n","description":"","footnote":"","page_name":" 2035 ","page_number":287},
  {"content":"\r\n\r\nتقى و بىبى هم چندى است محل مذاكره شده ، دور نيست نتيجه حاصل شود .\r\n\r\nزردشتيان و مهاجرت - حكام ولايات\r\nسه‌شنبه 26 ربيع المولود . هوا گرم شده باران نيامده . امورات بواسطهء بىپولى درهم و برهم است . حقوق نوكر نرسيده . مخارجات فوق العاده بسيار پيدا شده ، بازار كساد است و راه دادوستد مسدود . ولايات تماما مغشوش است . آذربايجان حاكم ندارد .\r\nحكومتهاى جزو آن را هم به هركس تكليف مىكنند استعداد مىخواهد . چون ندارند كه بدهند استعفا مىكند . يزد حاكم ندارد . در آنجا و كرمان نسبت به زردشتيها تعدى زياد مىشود . نزديك است همه مهاجرت هندوستان كنند . كرمانشاه كسى نرفته يعنى ميرزا صالح خان امير اكرم را حاكم آنجا كرده بودند مبدل به حكومت طهران نمودند . اين شخص از طايفهء كلانتريهاى تبريز است . با مظفر الدين شاه آمده بود حاكم قزوين [ شد 
  ] و شش ماهى هم سال گذشته حاكم گيلان بود . كردستان بنا بود سردار افخم آقا بالاخان برود . اين بود واعظين در منابر بد گفتند و تصويب نكردند . در مجلس شورا هم به وزير داخله اعتراض مىكنند كه كسى را كه از اول عمرش مىشناسيم نبايد حاكم آنجا بشود .\r\nوزير داخله جواب خنكى مىدهد مىگويد كه حضرت امير ( ع ) بنا به مصلحتى زياد بن ابيه را حاكم كرد . من هم اين را به مصلحتى حاكم كرده [ ام 
  ] . تقىزاده جواب مىگويد من پيش جدم شهادت مىدهم كه زياد ابن ابيه ذخيرهء مسلمين را نفروخته و تمام نكرده .\r\n\r\nاشرف الذاكرين\r\nشيخ فضل الله و سيد على يزدى و آقا سيد ابو طالب زنجانى و ميرزا لطف الله روضه خوان و حزب آنها از خانه‌ها بيرون نمىآيند مگر شبها ، آن هم بسياربسيار محرمانه . از ميان آنها اكبر شاه اشرف الذاكرين از سادات شيرازى خودى به عتبات عاليات رسانيده و گويا بين آقايان نجف اشرف هم اختلافى انداخته باشد . دولت عثمانى هم از آنها رديف و عسكر مىخواهد و سخت گرفته يا از خاك من برويد يا عسكر بدهيد .\r\nشيخ محمود ورامينى هنوز حبس است . مرتكبين بمب كه دستگير شده بودند دو نفر آنها كه تبعهء روس بودند به ضمانت سفارت مرخص شده مابقى حبس مىباشند و نمىدانم نتيجهء استنطاقات چه شد . آيا مقصر بودند يا نه . قانون وزارت داخله چاپ شده اما صد سال ديگر اگر براى اجراى آن مهلت بدهند شايد جارى شود . وزير داخله هم به مجلس اخطار كرده كه اين قانون براى امروز نيست . تكليفى براى امروز حكام معلوم كنيد . مباحثات زياد مىشود آخر قرار مىدهند وزير داخله تفكيك كند . هر ماده كه امروز يا چندى ديگر اجرا مىشود جارى [ كنند 
  ] تتمه را بگذارند براى موقع ديگر .\r\n\r\n","description":"","footnote":"","page_name":" 2036 ","page_number":288},
  {"content":"\r\n\r\n\r\nهبه‌نامه\r\nدو شب قبل خانهء وزير داخله رفتيم . شاه « هبه‌نامه » را كه التفات نفرموده بودند مكتوب حضرت و الا را قرار شد حضور روانه كرده مطالبه نمايد .\r\n\r\nمقالهء مساوات - قانون مطبوعات\r\nاما حكايت تازه كه دور نيست باز در سر آن انقلابى رخ بدهد توهين و تكفير و نسبتهاى بدى است كه در روزنامهء مساوات در نمرهء 21 به ذات اقدس شهريارى شده .\r\nاين سيد محمد رضا مدير مساوات از نمرهء اول روزنامهء خود از همين مقالات مىنوشت .\r\nتا قانون انطباعات از مجلس گذشته و از طبع خارج شد در نمرهء 20 چيزهاى بامزه نوشته بود . مثلا جغرافى نوشته بود از كتاب فلك الافلاك ، تاريخ نوشته بود از كتاب حسين كرد ، طب نوشته بود از كتاب ديگرى و مثل آن . در آخر روزنامه اعلان كرده بود [ طبق 
  ] اين قانون انطباعات كه به سعى وكيل سى كرور ملت طبع شده روزنامه‌جات بايد از اين مقوله بنويسند . ساير روزنامه‌جات هم ايراد زياد به اين قانون كردند . در صورتى كه اين قانون ترجمه از قانون فرانسه است . اما چون قلم دست خودشان است و به هرچيزى هم ايراد مىشود گرفت هركدام فضولى كردند ، ايراد كردند . به عبارت واضح قانون را شوخى تصور كرده و به همان ايرادها كه گرفته بودند گفتند متروك و نسخ مىشود .\r\n\r\nقانون مطبوعات\r\nاز مطلب دور افتاديم . پريروز شاه اين روزنامه را به توسط حشمت الدوله نزد وزراى مسئول روانه مىكند . حشمت الدوله مىگويد شاه خدمت وزراء عرض مىكنند براى يك ماده قانون آن‌همه هنگامه كرديد پس اين روزنامه را هم قرائت كنيد . حضرات فورا حكم به توقيف و جمع‌آورى روزنامه مىكنند و بىاندازه وزير علوم خجل مىشود . زيرا در مادهء 31 توهين به مقام منيع سلطنت ممنوع قانونى است و نويسندهء آن يا مدير آن از سه ماه الى يك سال حبس و از ده تومان الى سيصد تومان دادنى خواهند بود . جريده يا لايحه‌اى كه آن سوء ادب را كرده باشد يا مقالهء مندرجهء آن شامل آن خلاف باشد توقيف خواهد شد و اين توقيف ممكن است ابدى باشد . اين قانون مختصر است . دانه‌اى ده شاهى مىفروشند . در آنجا [ به 
  ] سلاطين مرده هم اگر توهينى بشود مجازات قرار داده چه رسد به زنده و شاه مملكت .\r\n\r\n","description":"","footnote":"","page_name":" 2037 ","page_number":289},
  {"content":"\r\n\r\n\r\nمجلس سنا - طلب جمهورى\r\nديروز كه رفتيم « مجمع قاجار » شاهزاده مؤيد السلطنه را شاه مأمور اجراى اين مادهء قانونى كرده و به وزارت عدليه قرار بود برود . روزنامه را داشت خوانديم . حقيقة خيلى هتاكى و هرزگى كرده . شنيدم دانه‌اى پنج هزار اين نمره به فروش مىرود اما خيلى محرمانه . در صورتى كه قيمت آن دويست دينار است . آنجا مذكور شد كه انجمنهاى سرى هروقت مىخواهند بناى مجلس سنا را بگذارند يك آشويى مىكنند كه تأخير بيفتد . اين روزها هم شاه به توسط رئيس الوزرا جدا انعقاد مجلس سنا را خواسته . اين است در روزنامه مطالب فوق را نوشته و آن‌وقت در محاكمه و عدليه خيال آشوبى دارند ، شايد منجر به بعضى اقدامات بشود و مدتى انعقاد سنا طول بكشد . باز تا عنوانى بكنند مطلب ديگرى به ميان بياورند . روزنامهء مساوات طلب جمهورى كرده بود . بلى مشروطيت به اعلى درجه ترقى رسيده حالا نوبهء جمهورى است .\r\n\r\nتجمع نسوان و ترس صنيع الدوله\r\nدربخانه رفتم . وزير ماليه از ترس جماعت نسوان كه در دفتر همه روزه حاضر شده و مىشوند دفتر نمىآيند . باغ رفتم . شاه دير بيرون آمد . به قدر يك ربع در باغ گردش كرد بعد اطاق تشريف بردند . مدتها نشستيم تا مؤيد السلطنه آمد . معلوم شد ديوانخانه رفته و قرار شده عصر سيد محمد رضا را حاضر كنند . شاه او را خواست و رفت . من را اعتماد قاجار به دفتر باز برد . چون گفتگوئى ما بين معظم الملك قاجار و اخوانش در باب جيره شده بود نمايندهء مجمع و ناظر محاكمه باشم . معتمد الدوله هم بود . عمل آنها قرار شد از سررشته‌دار كل صورت بخواهند . زنها هنگامه مىكردند . بقدرى فرياد مىكردند كه حساب نداشت . فحش مىدادند كه اندازه نداشت . من خيال كردم مبلغ كلى طلب آنها مىشود . پرسيدم گفتند همهء اينها براى سه هزار تومان دفترخانهء مملكتى را تعطيل كرده‌اند و اين مبلغ مقدور نمىشود كه بدهند و خلاص شوند . . . « 1 » حالا مقررى ما هشت هزار تومان و امثال ما دويست هزار تومان يا مواجب فوج و ادارات مانده و ساير مردم سرشان بىكلاه است به‌جاى خود . هذه السنه بهتر مال ديوان را حكام و مباشرين و مردم مىخورند .\r\nعصر افخم الدوله ديوانخانهء عدليه براى تماشا رفت ، من خانهء فخر الملك . باز عمل همدم خانم و سردار مخصوص پسر عضد الملك سرگرفته و مشكل است باز تمام شود .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2038 ","page_number":290},
  {"content":"\r\n\r\nتقى را شب شنبه 25 با حاجى بىبى عروسى كردند . در بالاخانه‌هاى روى دالان كه تازه گل هم منزل دارد جا داديم . عروسى هم به يك اندازه مفصل بود . عروس را هم در نهايت تجمل بزك [ كرده 
  ] و جواهرات زده بودند كه چشم تقى خيره شده بود . الحمد لله از شرّ بىبى گل و تقى و حاجى بىبى آسوده شدم . در اين بىپولى ازين كارها هم مىشود كه نهايت مزه را دارد . من خودم نبودم . داماد هم از عروس سر است . خدا كند با هم بسازند و مثل اين دو سه شب باشند .\r\n\r\nشلوغى اكراد\r\nچهارشنبه 27 - على الرسم دربخانه رفتم . امروز جناب وزير ماليه به مشايعت مخبر السلطنه رفته بودند . زنها همانطور مجاور دفتر بودند . در ارومى ، خوى ، سلماس اكراد تبعهء خودمان بناى شرارت را گذاشته‌اند . چنانچه امام جمعهء خوى با حضور وزراء مىگويد و از اروميه تلگراف رسيده است فريب دو هزار نفر مرد و زن [ و 
  ] بچه كشته ، صد قريه را غارت و خراب كرده‌اند . محتشم السلطنه آنجاست و استعداد مىخواهد .\r\nوزير جنگ هم براى فرستادن قشون مطالبهء پول مىكند كه وجود ندارد .\r\nمن ديروز از معظم الملك كه وكيل قاجاريه است شنيدم تعميراتى كه در بهارستان شده و نجارى كه در اطاق تازه كرده‌اند و اشخاصى كه قند و چاى [ و 
  ] بعضى چيزهاى ديگر داده‌اند همه روزه در آنجا جمع [ اند 
  ] و آنچه مىكنند يك تنخواهى برسد و به اينها بدهند ممكن نمىشود .\r\n\r\nانجمن مهديه\r\nافخم الدوله بعد از ناهار رفت وزارت داخله . ديروز هم ديوانخانه رفته بود . حضرات حاضر نشده بودند . از « مجمع قاجار » ، « انجمن مهديه » براى روضه دعوت كرده بودند .\r\nبنا بود چند نفرى در خانهء بهاء الدوله حاضر شده با جناب شيخ الرئيس برويم .\r\nافخم الدوله نيامد من رفتم . اين انجمن در پامنار است و در تكيهء آنجا كه همه ساله تعزيه خوانده مىشد امسال روضه‌خوانى مىكنند .\r\nآقا سيد جمال افجه‌اى سمت رياست دارد . اين آقا سيد جمال بواسطهء دامادى آقاى حاجى ميرزا حسين حاجى ميرزا خليل ( از حجج محترم معتبر عتبات ) در طهران قرب و منزلتى پيدا كرده . رنود دورش جمع شده ، حجة الاسلام افجه‌اى و آيت الله خطابش مىكنند . . . آقا هم متصل از طهران براى آقاى حاجى ميرزا حسين از مجلس و شوراى ملى و مشروطه تعريف مىنويسد و او جوابهاى مساعد مىدهد كه بسيار به درد حضرات مىخورد . . . سال گذشته كاروانسرائى جنب خانهء آقا نازنين خانم همشيرهء\r\n\r\n","description":"","footnote":"","page_name":" 2039 ","page_number":291},
  {"content":"\r\n\r\nمرحومه گلين خانم داشت به توسط من فروخته شد . آقا صيغه خوانده بود ليكن سجل نمىنوشت و مهر نمىكرد و مطالبهء دويست تومان داشت . مشترى هم از ترس آقا پول نمىداد . به هزار يا على مدد يكصد و دو تومان گرفت و قباله را مهر كرد .\r\n\r\nسخنان بهاء الواعظين\r\nوقتى كه ما وارد شديم آقا سيد جمال واعظ منبر بود . حرفهاى او معلوم است و هر مجلس او را چندين كرّت اهل طهران شنيده‌اند . بعد از او بهاء الواعظين منبر رفت . همان صحبتهاى آقاى آقا سيد جمال را كرد ، به عبارات ركيك و مستهجن . مثل اينكه گفت ما را لخت كردند عبا را بردند . هيچ نگفتيم قبا را بردند ، صدا نزديم و و و . . . باز مىگفت خداوند پارتى دارد . همين‌طور . . . از اين و آن .\r\n\r\nسخنان حسام الذاكرين و ديگر وعاظ\r\nبعد حسام الذاكرين منبر رفت . چون صحبتهاى آن‌دو را شنيده بود نه بطور تكذيب بلكه به زبان خوش تغيير صحبت داد كه هركس هرچه دارد مال خودش است . اين عزت و غنا ، اين مسكنت و فقر هميشه در همه عالم و تمام ملل بوده . عدالت آن است [ كه 
  ] مثلا اگر يكى دويست هزار ذرع خانه دارد و من صد ذرع مال او مال خودش و صد ذرع خانهء من هم مال من باشد . نه آن‌كه آن صاحب‌خانه دويست هزار ذرعى صد ذرع مرا هم ببرد . فحش بد است ، از فحش فايده نيست . پيغمبر اكرم ( ص ) منافقين [ را 
  ] هم كه اظهار موافقت مىكردند فورا قبول مىفرمود و آنها را گرد خود جمع مىكرد . شما هم همان روش را بگيريد . اينها كه اظهار همراهى مىكنند ، قبول كنيد ، همراهى كنيد ، خود آنها خجالت مىكشند ، شرم مىكنند ، باطنا هم همراه مىشوند . نه اينكه متصل فحش بدهيم و باز همراهى آنها را طالب باشيم . مسلمانان يك قدرى ملايم شويد ، يك قدرى همراه شويد . ما تا روزى كه سلطان از خودمان داريم مىتوانيم قانون محمدى را جارى كنيم . روزى كه ملت ما به دست غير بيفتد ما هم مثل قوم يهود كه قانون خودش در ميان نيست و در خاك هركس مسكن دارد تابع قوانين آن ملت است مگر در جزئيات خواهيم شد . اگر فلان يهودى در ديوان عدالت ما مىتواند بگويد در تورات اينطور حكم قضيه را كرده ما هم مىتوانيم آن‌وقت بگوئيم ، پس بيائيد قدرى همراه شويم ، قدرى ملايم شويم . پارسال زن و فرزند ما را اسير مىكردند هيچ نمىگفتيم . امسال كلاه كسى را اگر بردارند مىخواهيم شاه و عدالت‌خانه ، حجج اسلام و وزراء را به سيخ و قناره بكشيم . نه آن غفلت و نه اين هيجان به اين زيادى .\r\nبعد سيد يعقوب شيرازى منبر رفت . يك ربع به غروب داشتيم . با وجود آنكه\r\n\r\n","description":"","footnote":"","page_name":" 2040 ","page_number":292},
  {"content":"\r\n\r\nسفارش كردند كم بخواند آقا از اول رفتن سفارت انگليس گرفت تا يومنا هذا . تمام قوانين موضوعه را هم شرح و تفصيل داد .\r\n\r\nانجمنها\r\nمجلس تمام شد . انجمن توپخانه ، انجمن كلوپ نظامى ، انجمن قاجار ، انجمن ساعت‌سازها بودند كه براى هر كدام زنده‌بادى گفتند . دورتادور تكيه هم كلاه نمدى ، كلاه پوستى ، كلاه نظامى ، تفنگ به دست و قطار فشنگ به كمر ايستاده بود . اين خود خلاف قانون اساسى است . اجتماعات با اسلحه ممنوع است .\r\n\r\nنامهء مساوات\r\nدر تكيه از پسر آقا جمال افجه‌اى پس از خارج شدن از حضرت شيخ و عميد الدوله و بهاء الدوله شنيدم كه سيد محمد رضا شيرازى مدير مساوات كاغذى در جواب احضار محكمه نوشته كه اگر خود شاه حاضر مىشود من هم حاضر مىشوم . اگر او وكيل روانه كرده من هم وكيل بفرستم . نمىدانم چه جواب از محكمه داده شده كه تا امروز عصر هم حاضر نشده بود . مؤيد السلطنه را هم مردم دنبال كرده‌اند . باز گفتند سيد ، استشهادى « 1 » در روى چلوار عريض طويلى درست كرده كه تمام اين نسبتهاى به شاه را امضاء كرده و شهادت داده‌اند . حالا اين استشهاد به مهر كى باشد نمىدانم .\r\n\r\nمحاكمهء مساوات\r\nقانونا اين مسئله محاكمه و ثبوت لازم ندارد . فقط رئيس محكمه بايد جريمه و مدت حبس را از روى آن جريده معلوم كند . زيرا قانون حكم به منع آن كرده . ديگر از مرتكب آن توضيح يا استشهاد و سند نمىخواهند . هركس روزنامه مىنويسد حكم شده مطابق آن مواد رفتار كند . حالا مىخواهد هم روزنامه بنويسد هم مطابق قانون رفتار نكند ، هرج و مرج است . قانون مىگويد شاه را توهين نبايد كرد . حالا او مىكند و مىخواهد مدلل هم بدارد ، نمىدانم از چه راه است . مثل اين‌كه گمرك منع كرده است كه اسلحه و جوهر و خيلى چيزها را وارد ايران نكنند حالا اگر تاجرى يك‌بار جوهر وارد كند در گمرك ضبط كنند او جهات و دلايلى براى لزوم آن بگويد گمرك قبول نخواهد كرد . بارى اين قوانين هم اسباب مضحكه و شوخى شده . گفتند روزنامه‌نويسها اصلا زير اين قانون زده‌اند . چنانچه در هر جريده چندين صفحه ملاحظه شده .\r\n\r\n\r\n","description":"","footnote":"\r\n( 1 ) - اصل : اشتهادى .\r\n","page_name":" 2041 ","page_number":293},
  {"content":"\r\n\r\n\r\nشيرتوشير\r\nمن هم تصديق مىكنم مقالات آنها را به‌جهت آن‌كه نمىبايست قلم آزاد شود مگر آن‌كه اول قانون مطبوعات چاپ و منتشر [ شود 
  ] و وزارت علوم و پليس و عدليه منظم و مرتب باشد . حالا كه هيچ‌يك از آنها منظم و مرتب نيست يك سال و نيم هم مىگذرد كه هرچه خواستند نوشته و چاپ و منتشر كردند و مملكت بواسطهء همين روزنامه و اوراق هرج‌ومرج شد . ديگر چه قانونى ، چه زاكونى ! اين قانون مال مملكت جمهورى فرانسه است و ارباب جرايد ما قبول ندارند . صد آيه ، دويست حديث ، پنج هزار ادله و براهين عقلى و نقلى در تكذيب و نسخ آن نوشته‌اند . يكى مىنويسد يزيد و معاويه هم از سلاطين بزرگ بودند . پس ما نبايد به آنها بد بنويسيم و صد حديث در مقابل آن ذكر مىكنند .\r\nديگرى مىنويسد ابو حنيفه [ و 
  ] شافعى از علماى بزرگ بودند نبايد به آنها سوء ادب كرد . يكى مىگويد ابن زياد و شمر و محمد بن اشعث سردار و صاحب‌منصب بزرگى بودند هتك احترام آنها را هم پس نبايد كرد . بارى شيرتوشير غريبى است . دچار عهد غريبى شده‌ايم . خداوند خودش ترحم فرمايند .\r\nجمعه 29 ربيع الاول - حضرت و الا شمران تشريف برده بودند . من و حاجى آقا هم چهار ساعت به غروب مانده با ماشين حضرت عبد العظيم ( ع ) كه مدتها بود مشرف نشده بوديم رفتيم . جمعيت زياد بود اما نه بقدرى كه متصور بود . گويا براى اينكه جمعه بود و تمام انجمنها امروز منعقد است كم آمده بودند . صحرا خيلى مصفا بود . غروب مراجعت كرديم .\r\nديروز « مجمع قاجار » بوديم . باز مأمور شدم بروم دفتر براى اتمام عمل معظم الملك .\r\nسه چهار نفر ديگر هم مأمور شدند . تمام كارها را اين انجمنها از دست وزراء و مجلس خواهند گرفت . مثل اين‌كه از « انجمن مهديه » دعوت كرده بودند براى بقاياى حكام و رسيدگى به عمل ذخيرهء دولت . ديروز از اغلب انجمنها به مجلس رفته بودند ، يكى براى واقعهء ناگوار اروميه ، ديگرى براى اتمام قانون عدليه .\r\n\r\nصحبت تقىزاده\r\nتقىزاده از بالاخانه به آنها مىگويد كه اين اجتماع شما امروز خلاف مصلحت و مقتضى وقت است . البته متفرق شويد . جمعيت هم فورا اطاعت كرده مىروند . قانون عدليهء ما بسيار سخت است نوشته‌اند . اما علما تا دقت خود را نكنند ( بلكه مىگويند به عتبات بايد روانه شده امضاء شود ) مشكل است آفتابى كنند . هرچه مرافعه و قال‌مقال\r\n\r\n","description":"","footnote":"","page_name":" 2042 ","page_number":294},
  {"content":"\r\n\r\nاست آنجا است و هرچه بايد توى سرهم بزنند در آن قانون خواهد بود . گمان نمىكنم به اين زودى نزاع و مرافعهء حضرات تمام شود زيرا مىخواهند محاكم را محدود كنند و اين مخالف شرع است و تا محاكمات هم محدود نشود عدليه درست نخواهد شد و بيشتر مفاسد از اين تعدد محاكم شرعيه برخاسته .\r\n\r\nتقصيرات شاه\r\nعميد الملك از قرارى كه گذاشته شده تخلف دارد . باز رقعهء سختى نوشتند . شاهزاده مؤيد السلطنه نزديك غروب آمد . جمعى قبل از ورود ايشان بيان كردند به توسط عضد الملك و استدعاى او شاه سيد محمد رضا را عفو كرد . اما شاهزاده فرمودند روز شنبه در محكمه حاضر مىشود . محرمانه به من گفت به شاه عرض كردم ( اگرچه من باور نمىكنم مؤيد السلطنه آنقدر محرميت داشته باشد ، اما از آنجا كه زبان آزاد است و معظم له هم پررو شايد گفته باشد ) اگر ثابت كردند باده‌نوشى و ساده‌بوسى قبلهء عالم را ، چون ذات مقدس ملوكانه منزه است يقين است وكيل را بايد به عوض آنها بنهند و . . .\r\nبارى از هر اقدامى كه از طرف شاه بشود خواه محق باشد خواه بىحق يك درجه پائين‌تر مىآيد و ضعيف‌تر مىشود . چنانچه شاه فعلا بىكارهء بىكاره است . اما هر اتفاقى بيفتد تقصير را گردن او مىگذارند . من نمىدانم اگر مظفر الدين شاه زنده بود با آن تبذير و بخششهاى بىمعنى و آن لجاجت و استبداد رأى [ با 
  ] آن مهر و محبتى كه نسبت به نوكرهاى خود داشت چه مىكرد . اين شاه مىخواهد آسوده شود يعنى به مردم ثابت كند كه كار به دست او نيست و هيچ‌كاره است . بايد يك روز تمام بزرگان مملكت و نمايندگان ملت را جمع كرده بفرمايد اگر پادشاه مشروطه لازم داريد و مرا به سلطنت مشروطه قبول داريد و گفتند بلى و ثابت شد كه ميل دارند بفرمايد عاجزترين سلاطين مشروطه پادشاه انگليس ادوارد هفتم است ، مرا هم مثل او تصور كرده ، اين شما ، اين وزرا ، اين مجلس شوراى ملى . هرچه را هم بايد من بكنم و از احكامات [ حق 
  ] امضا دارم دقيقه‌اى اگر كوتاهى كردم مقصر خواهم بود . از امروز به بعد هم كتبا و لسانا اگر حكمى كردم يا مصلحتى و راهنمائى نمودم چنين و چنان بكنيد . آن‌وقت در يكى از قصور سلطنتى راحت نشسته مشغول عيش شود . اگر پادشاه لازم نداشتند و واضح گفتند جان خودش را برداشته به يكى از ممالك فرنگستان هجرت كند . الان شاه هيچ‌كاره است ، اما همه تقصيرات را گردن او مىگذارند . آن‌وقت از اين اتهام و تقصير اقلا خودى خلاص مىكند . باز هم خيلىخيلى راحت مىشود . امروز وزرا مطابق قانون اساسى ابدا دستخط و فرمايش شفاهى شاه را اطاعت نمىكنند . ماليهء مملكت هم به دست مجلس است . با\r\n\r\n","description":"","footnote":"","page_name":" 2043 ","page_number":295},
  {"content":"\r\n\r\nوجود اينكه مثل يكى از افراد مملكت مىباشد همه كارها تقصير اوست و تمام بىنظمى به گردن او و هرجا هركار غلطى بشود تحريك اوست . پس هروقت آن اعلان رسمى را بكند نهايت عاقلى است بلكه جان خودش را خلاص كرده [ است . 
  ] لذت سلطنت را پدر و جدش بردند مكافات آنها را اين بايد بدهد كه آب خوش از گلويش پائين نرفته .\r\n\r\nتوقيف صوراسرافيل و شكايت « وارنه » اتومبيل‌چى شاه\r\nيك نفر اتومبيل‌چى فرنگى شرف خودش را حفظ كرد . بواسطهء يك دروغى كه از قول او مدير صوراسرافيل در نمرهء 25 در واقعهء بمب نوشته بود به محاكمات وزارت خارجه رفته اولا يك ماه صور را توقيف كردند ، بعد هم در نمرهء 26 صفحهء دوم ستون اول رقعهء مسيو وارنه اتومبيل‌چى را به اين شرح مىنويسد . در نمرهء 25 صوراسرافيل در مقالهء « وقعهء ناگوار » مذاكره از قول بنده نگارش يافته بود كه در گمرك بيان نموده‌ام .\r\nمنتهاى تشكر را دارم كه شرح ذيل را كه حقيقت واقع است در جريدهء خود درج نمائيد .\r\nبنده با اتومبيل در جمعه 25 محرم 1326 به درب اندرون سلطنتى رفته و برحسب معمول پرده و شيشه‌هاى اتومبيل را بالا كشيده فراشهاى قصر سلطنتى نظم و ترتيب را به خوبى مجرا داشته و از طرفين مىرفتند . سواران كشيكخانه هيچوقت به من تحكم نمىنمايند و به آنها طرف صحبت و تكلم نمىشوم و بهيچوجه به آنان نگفته‌ام كه احتمال خطر يا سوءقصدى براى ذات ملوكانه است . ولى من بمب را در دستمال قرمز خانه شطرنجى در دست مرتكب ديدم كه به طرف اتومبيل خواست بيندازد . چون اتومبيل را به سرعت راندم نتوانستم او را بشناسم و سوار كشيكخانه را هم نديدم كه كسى را بكشد .\r\n( وارنه اتومبيل‌چى اعليحضرت همايونى ) .\r\nاما براى شاه و تمام محترمين اين مملكت آن همه تهمت و افترا ، فحش ، توبيخ ، تكفير كردند ابدا مجازاتى در بين نيامد .\r\n\r\nاستعفاى صنيع الدوله\r\nشنبه غرّهء ربيع الثانى - صبح دربخانه رفته و يقين داشتم امروز با وزير ماليه كارها را تمام مىكنم . لدى الورود شنيدم كه وزير ماليه استعفا كرده و الان با ساير وزرا در بالاخانه‌هاى وزارت داخله خلوت دارند . خدا مىداند هزار چوب به من مىزدند از شنيدن استعفاى وزير ماليه بهتر بود . نصف مواجب دو سال قبل ، تمام مقررى سال قوى ئيل مانده . دهات الموت رفته . تازه مىخواست قرارى بگذارد كه اين‌طور شد !\r\nشاه بيرون آمد . نيم ساعتى در باغ ايستاد . كنت به شاه عرض كرد سال شصتم سلطنت پادشاه اطريش است ، از همه دول سفيرى مىرود از طرف شاه هم البته بايد سفيرى\r\n\r\n","description":"","footnote":"","page_name":" 2044 ","page_number":296},
  {"content":"\r\n\r\nبرود . شاه سرى تكان داد . قدرى با مشير السلطنه حرف زده به اطاق تشريف برد . كم‌كم معلوم شد وزير ماليه و وزير جنگ ، رئيس الوزراء و سايرين را هم به استعفا بازداشته‌اند .\r\n\r\nعلت استعفاى كابينه و وزراء\r\nمنزل آمدم و بعد از برخاستن از خواب نايب احمد از دربخانه آمد كه استعفاى وزرا قبول شده و همه به خانه‌هاى خود رفتند . حتى اسباب آبدارخانهء وزير داخله را هم به عجله مىبردند . يك ساعت به غروب مانده براى كسب خبر از خيابان شمس العماره و لاله‌زار بالا رفتم . شاهزاده مؤيد السلطنه ملاقات شد . قبل از ملاقات شاهزاده عبد العزيز ميرزا برادر كاشف السلطنه را ديدم . او مىگفت وزير ماليه و وزير جنگ استعفا داشتند و بعد ساير وزرا همراهى كردند . داخل اطاق شاه كه شدند مىبايست رئيس الوزرا استعفاى همه را عرض كند . به عوض هيچ نگفت . آن‌وقت هم كه سايرين استعفاى خود را دادند و بيرون آمدند نظام السلطنه رفت به اطاق خودش . سايرين اوقاتشان تلخ شده و جبرا او را به كالسكه نشانده سمت منزلش روانه كردند . جهت استعفاى وزرا را اين‌طور فرمود كه ظفر السلطنه بواسطهء حمايت مجلس و اينكه وزير مسئول است به يك اندازه سردارهاى گرامى ما را با بعضى از رؤساى نظامى را از خود رنجانيده بود . تمام خدمت شاه رفته از نوكرى محرمانه استعفا دادند . وزير ماليه هم بواسطهء نبودن پول و ديگر تغيرات سفارت انگليس كه آن لايحهء مندرجهء روزنامه مجلس در باب اضافه گمركى در داخله به قند و شكر و چايى و علاوه ده يك به منافع مستغلات و مالياتى از باغ و خانه بدون تصويب مسيو « بيزو » مستشار وزارت ماليه را چرا به مجلس برده و قرائت كرده است ، او هم جواب داد پس از اين قرار وزير ماليه مسيو « بيزو » است نه من . در مجلس پريروز هم وكلا به وزير جنگ گفته‌اند شما شرم نمىكنيد كه هر وقت استعداد نظامى از شما مىخواهند مىگوئيد پول بدهيد و بسيار توپيده‌اند . آن‌وقت هم گفته‌اند پول را هم وزير ماليه بايد بدهد نه ما . اين دو وزير به اين جهات حاضر استعفا [ داده 
  ] و سايرين را هم با خود همراه مىكنند ، مگر نظام السلطنه ظاهرا حاضر و باطنا مايل نيست . تا فردا چه شود .\r\n\r\nمقايسهء سيد جمال\r\nدر اين بين اعزاز السلطان رسيد . او ديروز صبح « انجمن مهديه » رفته بود . ناچار به مغازهء محمود آقا رفته نشستيم . ديروز در مسجد شاه سيد جمال منبر رفته گفته است بايد از دو كار يكى را كرد . يا شاه را همراه كرد كه از ملت خاطر جمع شود ، حتى به جلاى وطن من باشد ، يا او را عزل كرد و ديگرى را به جاى او گذاشت . من وقتى سيد جمال و اعظم كه شما اطراف منبر من جمع باشيد . شاه هم وقتى شاه است كه شما و ساير مردم\r\n\r\n","description":"","footnote":"","page_name":" 2045 ","page_number":297},
  {"content":"\r\n\r\nدور او باشيد . پس بايد در اين خصوص قرارى داد . امروز صبح متمم اين صحبت در « انجمن مهديه » شد .\r\n\r\nسخنان ملك المتكلمين\r\nملك المتكلمين منبر رفت و بيان كرد مردم به من و تمام عقلاى اين مملكت محقق و معلوم شده كه مملكت ايران يكى دو ماه ديگر به اين شكل باشد از دست رفته و اسير اجانب خواهيم شد . ( بعد شرحى از اغتشاش ولايات و تصرف چند فرسنگ از خاك ايران را شرح داده . ) اگر مىگوئيد من رشوه گرفته‌ام و درب اندرون رفته‌ام به خدا دروغ است .\r\nمن حرف حق مىزنم . اگر شاه از ما صد هزار تومان علاوه مقررى بخواهد خيلى سهلتر است تا يك ربع مملكت ما را ديگرى ببرد . شاه از ما رنجيده و ترسيده ، بايد دل او را به دست آورد . جوان است ، فصل بهار است ، ميل دارد سوار شود در اين قصور سلطنتى و هواى جيد تماشاى گل و سبزه كند . از ترس ما از اطاقش بيرون نمىآيد . رمه از دست شبان و شبان از دست رمه آسوده و شب را راحت نمىكند . بايد صلح كرد و از راه اصلاح درآمد و الا فاتحهء ايران را بخوانيد . ما ملت مثل بدن بىسر شده‌ايم و از بدن بىسر كارى ساخته نيست . يك ساعت نطق ايشان طول كشيده . تمام را از اين قبيل مىفرمودند .\r\n\r\nسخنان دولت‌آبادى\r\nبعد آقا سيد « 1 » يحيى دولت‌آبادى نطقى كرد . آن هم نزديك به‌همين مطالب و آخر الامر قرار شد روز پنجشنبه از هر انجمن سه نفر با مهر انجمن در مدرسهء سپهسالار جديد حاضر شده يك عده از وكلا با وزراء و جمعى از رجال و محترمين بيغرض طهران حاضر شده مذاكراتى براى اين اصلاح بكنند و آن‌وقت حضور شاه رفته فرمايشات شاه را اصغاء و بعد از بين خود جماعتى را به حكومت و تصفيهء امر جدا كرده . هر قسم آنها حكم و رأى دادند طرفين جبرا قهرا قبول كنند تا انشاء الله تعالى امورات اصلاح شود .\r\n\r\nنظر خطباء\r\nجمعى بعد اين صحبت برخاسته گفتند خطباى ما بايد قول و سند بدهند كه در روز پنجشنبه صحبت ديگرى نكرده همين مطلب را پيشنهاد [ كنند 
  ] و محل مذاكره قرار بدهند و اگر بخواهند باز صحبت ديگرى را داخل كنند مسئول و مقصر باشند . خطبا قبول كردند و بعد آنها هم شرط كردند كه اگر مذاكرات آن مجلس را شما يدا و لسانا\r\n\r\n\r\n","description":"","footnote":"\r\n( 1 ) - كذا ، معمولا او را حاج ميرزا يحيى مىنامند . ( ا . ا . )\r\n","page_name":" 2046 ","page_number":298},
  {"content":"\r\n\r\nهمراهى نكنيد ما به خانه‌هاى خود رفته و ابدا بيرون نمىآئيم و منبر نمىرويم . ملك گفته بود يكى از كارهاى بد ما اين مقالاتى است كه در روزنامه‌ها نسبت به ذات ملوكانه نوشته مىشود . من وقتى كه يادم مىآيد روزنامهء مساوات را در خارجه قرائت مىكنند جانم مىخواهد خارج شود و حال آن‌كه وكيل مساوات در مرافعه من هستم . مىگويم بد كرده و از آن بدتر چيزى نيست . جمعى گفته بودند سيد رضا خودش نمىگذرد و محاكمه دارد . جواب داده است شاه البته نبايد بگذرد . شاه بگذرد ديگران نمىگذرند . سيد رضا نخواهد گذشت خيلى مزه دارد . مجلس مشاوره و صحبت ما ختم شده سرازير به‌سمت خانه‌ها شديم .\r\nمؤيد السلطنه مىگفت روزنامهء « تدين » كه فخر الاسلام جديد مىنويسد عضد الملك به من داد كه به شاه بدهم . آنجا در باب قانون انطباعات نوشته بود و از حجج اسلام سؤال كرده بود يكى از مواد قانون اين است كه فحش به كسى نبايد نوشت ، بلى بعضى فحشها در شرع مجازات هم دارد . اما به كسى كه مادرش به عدم عفت و زنا طورى مشهور باشد كه تمام سربازها و عمله‌هاى مملكت هم ترديدى و شكى در آن نداشته باشند باز نمىشود به او ولدالزنا گفت . حالا اين روزنامه‌جات و اين نطقهاى ناطقين و مردمان ديگر را متصل شاه بخواند و بشنود حتى بگويند خودش بمب براى خودش انداخته دلتنگ و منزجر نمىشود ؟ آيا انسان نيست . آيا شاه نيست . پس بايد مفسدين طرفين را دور كرد . شاه يكى است و مىشود با يك نفر حرف زد و ساخت . اما آنها بسيارند و هركدام به يك عقيده و روش . هريك سلطان مملكتى و پادشاه اقليمى . دو روز است كه اين صحبت به ميان آمده . در « انجمن آذربايجان » هم امروز همين صحبت را داشته بودند . اين استعفاى بيموقع وزرا باعث تأخير اين مطلب نشود خوب است . براى وزارت هم بهتر از اينها كسى را نداشتيم .\r\n\r\nتشدد شارژدفر انگليس\r\nچهارشنبه پنجم - كابينهء وزراء معلوم نشده . ظن غالب است مجددا خودشان برقرار شوند . علت استعفا هم همان تشدد و سختى شارژه‌دفر انگليس است . بدون ميل آنها هم ما نمىتوانيم كارى بكنيم . يعنى هيچ دولتى با انگليس نمىتواند ستيزه كند . محور پلتيك تمام دول روى زمين اوست . تاريخ هم نشان نمىدهد هيچوقت غلبه با او نبوده باشد . از روزى كه دوك دونرماندى ( گيوم فاتح ) در آنجا سلطنت كرده تا الى حال پشتش به زمين نيامده و از همه در هر چيز بالاتر و والاتر بوده . حكايت ايران با او قصهء پشه و باد و مشت و درفش است .\r\n\r\n","description":"","footnote":"","page_name":" 2047 ","page_number":299},
  {"content":"\r\n\r\n\r\nاعلاميهء بابيها\r\nبارى دو شب قبل پيرمردى را با اعلان زياد گرفته‌اند . مضمون اعلان مختصرا اين است كه ما جماعت بابيه اين اوضاع را براى آن برپا كرديم كه آزاد بشويم و از اين تقيه خلاص شويم . حالا كه باز ممانعت مىكنند و نمىگذاريد كارى بكنيم كه ده خانه به يك مرد محتاج شود همه را خواهيم كشت . اين آدم را در عدليه استنطاق كردند . گفته است من آدم حاجى سيد على آقا هستم . او و جناب شيخ اين اعلانات را به من دادند منتشر كنم . اگرچه بيشتر مردم باور نكردند ليكن [ به 
  ] اصرار انجمنها عدليه حاجى سيد على آقا را احضار كرد . ميرزا على خان خودمان از ديوانخانه آمد مىگفت اولا از هر انجمن گفته بودند يك نفر بيايد ، ده نفر آمده بود و بىاندازه جمعيت شده بود . حاجى سيد على آقا هم بىتهيه نيامده بود . آقا را داخل اطاق كردند و رئيس محكمه تفصيل را جويا شد .\r\nجواب داد اولا اين شخص نوكر من نيست و چهار روز است نزد برادرزاده‌ام مستخدم شده . معاندين او را به اين كار واداشته‌اند . ما خواستيم حرف حقى زده باشيم كسى گوش نداد رفتيم به خانه‌هاى خود نشستيم . هركس مىخواهد بابى شود ، هركس مىخواهد مسلمان شود به عالم من ربطى ندارد . ميل ندارند و اين اسبابها را براى رفتن ما تدارك مىكنند . از طهران هم بيرون مىرويم . وانگهى من آدمهاى امين صديق دارم كه اگر همچو كارى مىخواستم بكنم به آنها رجوع مىكردم نه به اين نوكر سه روزهء برادرزاده‌ام . آن هم با چراغ و سريش و اول شب برود اعلان بچسباند ! تهمت و افتراست .\r\nمحكمه از آقا معذرت خواسته و رفت . اما اگر آقا را توقيف مىكردند دور نبود فساد كلى به اين جمعيت او و مردم ديگر بشود . سيد على آقا عاقل‌تر از اين است كه همچو حركتى بكند ، وانگهى اگر بخواهد بكند همان‌طور كه گفته است اقدام مىنمود نه آنكه سرشب يك بسته اعلان دست آدمش داده مشار اليه با چراغ و چسب مشغول بشود . چون شيخ و سيد را مثل آنهاى ديگر و شيخ محمود تبعيد نكردند ، مجازات ندادند اين اسبابها را فراهم مىكنند . با وجودى كه خطبا و روزنامه‌نويسها تا امروز از فحش و ناسزا و هتك حرمت آنها هيچ كوتاهى نكرده شيخ را « شيخ نارى » ، سيد را « سيد يزيدى » همه‌جا مىگويند و مىنويسند .\r\n\r\nلزوم وجود شاه\r\nملك ديروز باز نطق مفصلى بر خلاف گفته‌هاى سابق خود در تعريف شاه و اينكه ايران پادشاه لازم دارد كرده . بعضى از وكلا و مردم ديگر پريروز و ديروز خانهء عضد الملك بوده‌اند . آن عريضهء معهود را توقيف كردند و ندادند . مشغول اصلاح كارها\r\n\r\n","description":"","footnote":"","page_name":" 2048 ","page_number":300},
  {"content":"\r\n\r\nمىباشند . وكلا كلية از نوشتن آن عريضه و آن اقدام « انجمن مهديه » « 1 » و ساير كه با او همراهى كرده‌اند در نوشتن عريضه بسيار اظهار نفرت كرده و بىاندازه بد گفته‌اند . با وجود آن معلوم نيست فردا چه مىشود . . .\r\n\r\nمستوفى الممالك وزير جنگ\r\nجمعه هفتم - تا عصر منزل بودم . بعد افخم الملك آمد . به اتفاق افخم الدوله و ايشان نظاميه رفتيم . آقاى نظام الملك بيرون بود . جناب وزير نظام هم آنجا بود . مذكور نمودند كه كابينهء وزراء به استثناى وزير جنگ ابقا شدند و وزارت جنگ را هم به مستوفى الممالك دادند . اين مستوفى الممالك در آن مرتبه سى هزار تومان مقروض وزارت جنگ شد . حالا اگر قبول كرده باشد از حمقاى نمرهء اول است .\r\n\r\nخواب سردار افخم\r\nوزير نظام گفت سردار افخم خوابى براى حضرت اشرف ديده بود . آقا جواب داد بلى صبح اينجا آمده بود كه بگويد من حمام بودم . به بنياد خان پيغام داده بود كه من را با شال كلاه و شرّابهء مرواريد درشت و شمسهء الماس بزرگ خواب ديده . وزير نظام گفتند فرموده بوديد زنده‌باد سردار افخم . آقا شكر خندى زدند .\r\nاز وقتى كه وارد شيراز شديم تا خروج از آنجا از صبح تا غروب براى نظام الملك خواب مىگفتند و آقا تعبير مىكرد . هركس هم خواب بهتر جعل كرده بود كارش رونق داشت . من چون هيچ خوابى نديدم آن بود با چند هزار تومان قرض آمدم . باز هم آقا فكر صدارت است و هروقت كابينه عوض مىشود تا برقرارى آنها خودش را صدراعظم مىداند و اعتقاد دارد اگر صدراعظم بشود تمام كارها را اصلاح خواهد كرد .\r\nبارى ديروز واقعه‌اى رخ نداده وكلا و بيشتر آن كسانى كه محور اغتشاش ايران هستند يقين به تباهى ايران نموده‌اند و فهميده‌اند در صورتى كه همه‌جا شلوغ است اگر در مركز هم بلوائى بشود عمل ختم است .\r\n\r\nلفظ مشروطه\r\nكسبه و بازاريهاى ما هم لفظ مشروطه را كه باعث همه چيز مىدانستند و گمان مىكردند اين كلمه فورا تمام كارهاى گذشته و آتيهء ايران را اصلاح خواهد كرد و از بىعلمى و بيسوادى چون ديدند فورى اصلاح نشده بلكه شلوغ‌تر شد از آن حرارت\r\n\r\n\r\n","description":"","footnote":"\r\n( 1 ) - اصل : حميديه ( قطعا سهو القلم است ) .\r\n","page_name":" 2049 ","page_number":301},
  {"content":"\r\n\r\nافتاده دنبال فرمايشات نمىروند .\r\nآذربايجان هم كه ميخ زور مجلس بود بقدرى اغتشاش دارد و مشغول خود است كه محتاج حمايت ديگران است . ساير ولايات هم مثل طهران سرخورده‌اند و نمىفهمند كه اصلاح تدريجى است و در پناه مشروطه كم‌كم كارها درست مىشود . به اين جهات ناچارند كه با شاه بسازند ، بلكه از دست او كار برآيد كه ممكن نيست ! در به دو امر آن وقتى كه روى مردم باز نشده بود امكان داشت . اما حالا غيرممكن و محال است . مگر خواست خداوندى شامل حال اين مملكت فقير گدا شود و صاحب شريعت كمك فرمايد .\r\n\r\nانجمن محصلين و سخنان عماد السلطنه\r\nديشب از « مجمع قاجار » به « انجمن محصلين » كه در خانه‌هاى صحافباشى در خيابان لاله‌زار است رفتيم . بعضى از شبها كونفرانس مىدهند . همان مطالبى كه در روزنامه‌ها صد هزار مرتبه از ظلم و استبداد و خرابى ايران نوشته‌اند مىگفتند . شش هزار سال است گرفتار ظلم و بىعلمى و بىتربيتى هستيم . تازه امروز پى به حقوق خود برده‌ايم .\r\nشرح مفصلى گفتند . بعد از آن‌كه اذن كشيدن سيگارى دادند آقاى عماد السلطنه فرمودند همه را تصديق دارم مگر وحشيگرى شش هزار ساله را . زيرا سالها تربيت ما ايرانيها سرمشق ساير دول بود . حاضرم ثابت كنم به شما هم نصيحت مىكنم اين توهين را به ملت ايران من‌بعد نكنيد . در عهد سيروس كبير ما از همه متمدن‌تر بوديم . آن ناطق جواب داد « هى آدم كشت » . آقا جواب داد آدم كشتن عدم تمدن را نشان نمىدهد . . . الان در فرانسه و انگليس بيشتر از ايران آدم كشته مىشود . همين‌قدر مىگويم توهين [ به 
  ] ملت ايران است و خوب نيست . برخاسته آمديم .\r\nدر بين راه براى شعاع الدين ميرزا و سايرين مختصر از تاريخ تمدن و ترقى ايران مىگفتند . ايران تا فوت عباس ميرزا وليعهد آنقدرها پست نرفته بود . از آن تاريخ ما به قهقراهى رفتيم و سايرين ترقى كردند . آن روز ما همان توپ را داشتيم كه انگليس داشت . ما همان ثروت را داشتيم كه فرانسه داشت . روزبه‌روز عقب رفتيم ، آنها جلو افتادند . در عهد صفويه و نادر ثروت ، مكنت ، تجارت ، صنعت ما برابرى داشت . حالا اين تنزل هفتاد ساله را نبايد مصداق قبل از اين قرارداد . هركس رجوع به تواريخ ما كه يونانيها و رومنها و سياحان اخير مثل شاردن و غيره نوشته‌اند بكند به خوبى واضح مىشود كه ايران در هيچ عهدى و زمانى به اين خوارى و زبونى و مسكنت و فقر نبوده است ، بلكه هميشه از دول نمرهء اول محسوب بوده است .\r\n\r\n","description":"","footnote":"","page_name":" 2050 ","page_number":302},
  {"content":"\r\n\r\n\r\nابقاى وزرا\r\nيكشنبه نهم - وزراى مستعفى ابقا [ شدند 
  ] ، سواى ظفر السلطنه . ظاهرا در دستخط شاه مرقوم شده بود بواسطهء اصرار و ابرام خودش اما باطنا شخص شاه مايل نبود .\r\nمستوفى الممالك وزير جنگ شد . اما شرايطى قرار داده كه اگر به آن عمل نشود به زودى استعفا خواهد كرد . گويا صد هزار تومان نقد و ماهى بيست هزار تومان براى قشون طهران خواسته است . از اين قرار خيلى زود منفصل خواهد شد . به جهت آن‌كه پول نيست .\r\n\r\nموجبات وزارت مستوفى الممالك\r\nاين مستوفى الممالك سواى آنچه در طهران به توله‌بازى و قوش‌بازى و سفرهاى شكار تمام كرد در هفت سال اقامت فرنگستان آنچه باقى مانده بود فروخته و خرج كرد .\r\nدر وزارت اولش سى هزار تومان مقروض شد . آن‌وقت گفته بود من در ظرف هفت سال اقامت پاريس از غايت بلاهت بليارد « 1 » بازى را در قهوه‌خانه‌هاى آنجا ياد نگرفتم چطور وزارت جنگ بكنم . تا سال گذشته هيچ مصدر كارى از كوچك و بزرگ نشده بود .\r\nنمىدانم انتخاب اين مرتبه براى چه بود . زيرا دفعهء اول را بواسطهء معاشرت و خصوصيت فرنگستان اتابك حدس زدند .\r\n\r\nبىپولى\r\nشاه دستخطى به مجلس صادر كرده براى خاطر شهداى اروميه و پيله‌سوار من تمام مخارج جشن ميلاد خود را به ورثهء آنها بخشيدم و ميل ندارم جشن گرفته شود . مجلس با كمال احترام از شاه پذيرفته . هم قرار دادند به بازماندگان مقتولين وجهى بدهند ، هم تدارك جشن را بهتر از سنوات سابق ببينند . ( اولى دروغ است پول ندارند بدهند ، دومى ممكن است ) . تا تهيهء پول كاملى نشود ممكن نيست كارها راه بيفتد و اميدى به ترقى ايران باشد . تهيهء آن هم در نهايت اشكال است . از داخله ممكن نيست ، از خارجه هم مشكل تدارك شود .\r\n\r\nصنيع الدوله - دار المحتاجين\r\nعصر رفتم خانهء وزير ماليه . آقاى عماد السلطنه و شعاع الدين ميرزا هم بودند . تا من نزديك شدم هر سه بناى خنده را گذاشتند . من هم معلوم است بايد همان شكل رفتار كنم . دار المحتاجين است و هركس مىرود براى پول است ، آن‌هم كه وجود ندارد . بعد از\r\n\r\n\r\n","description":"","footnote":"\r\n( 1 ) - اصل : بيارد .\r\n","page_name":" 2051 ","page_number":303},
  {"content":"\r\n\r\nنشستن گفتم من حاضر بودم چوب مضبوطى به من بزنند و شما از كار منفصل نشويد .\r\nزيرا اگر پول نمىدهيد روى خوش باز داريد كه آدم رغبت به شرفيابى مىكند . اظهار امتنان كرد و خيلى خوشش آمد . امان از آن ناصر الملك ، چقدر دير انتقال و بدعنق بود . از قرارى كه وكلا در اين اواخر مذاكره كرده بودند و در روزنامهء مجلس شرح داده بود تمام اين مقرريها را هم او كم كرده بود . اما از ترس به عنوان وكلا بود . بارى وزير روز سه‌شنبه بعدازظهر را در وزارت ماليه قرارداد حاضر شويم . من گفتم اگر عمل خواتين را انجام داده‌ايد مىشود معتقد شد كه تشريف مىآوريد و الا تا آنها آنجا هستند ممكن نيست تشريف بياوريد . جواب داد راست است فكرى كرده‌ام و انشاء الله روز سه‌شنبه آنها را آسوده مىكنند و من هم مىآيم .\r\n\r\nحرفهاى داديان\r\nپرنس داديان وارد شد . بعد از آن‌كه حرفهاى خودش را زد صحبت متفرقه به ميان آمد . اظهار داشت ايران در تاريخ هم خيلى ترقى كرده . امروز در روزنامهء حبل المتين ديدم نوشته بود لوئى « سز » را با طناب به دار آويختند و ژرج اول را به حكم پارلمنت كشتند و مردم انگليس تا امروز كرومول « 1 » را مىپرستند . من كه تاريخ را فراموش كرده‌ام حضرت اجل بايد بدانيد كه قتل ژرج براى مرافعهء كاتوليك و پرتستان بود . قبر كرومول را هم در عهد ژرج دوم نبش كرده توى آن كار بد كردند ، حتى استخوانهاى او را سوزاندند و حالا هم از كرومول خوب نمىگويند . لوئى را هم بىتقصير با گيوتين كشتند نه دار و طناب .\r\nصنيع الدوله گفت بله ايرانيها چيزهاى غير واقع خيلى مىگويند و مىنويسند . جماعت ديگرى وارد شدند . ما برخاستيم خانهء عميد الدوله رفتيم . نبود مدرسهء سپهسالار رفتيم .\r\nروزنامهء حبل المتين را هم خريدم . همانطور نوشته بود كه پرنس داديان مىگفت . طلبهء خلخالى دچار ما شد . بقدرى از اين اوضاع و از اين روزنامه‌ها بد مىگفت كه حساب نداشت . از همه‌جا هم آگاه و از باطن همه مشروطه‌طلبان باخبر [ بود 
  ] ، خصوصا از سيد رضا و سيد عبد الرحيم خلخالى همولايتى خودش نويسندگان مساوات . راستى اسمى از مساوات به ميان آمد لازم است عفو شاه ذكر شود . آقاى عضد الملك عريضه به شاه عرض كرد كه اول آن اين شعر را نوشته بود . « 2 » اعليحضرت شهريارى هم محض خاطر آقا و سيادت نويسنده عفو فرمودند . اما اگر مردم قانون‌خواه بودند نمىبايست بگذارند به رايگان برود . هيچ قانونى اجرا نمىشود مگر قوانين راجع به شخص پادشاه .\r\n\r\n\r\n","description":"","footnote":"\r\n( 1 ) - اصل : كرونول -  Olivier Cromvell \r\n( 2 ) - متن شعر آورده نشده و جاى آن سفيد است .\r\n","page_name":" 2052 ","page_number":304},
  {"content":"\r\n\r\n\r\nچراغان\r\nشنبه 15 - شب جمعه و ديشب را در مجمع چراغان كرده بودند . شاه چنانچه اشاره شد تمام مخارج جشن خود را براى مصيبت‌زدگان سر حد التفات فرمودند و در دربار عيدى گرفته نشد ، همانطور در تمام دواير دولتى و حكومتهاى خارج طهران . اما انجمنها همه چراغان شايان كرده از ساير انجمنها و رجال مملكت دعوت كرده بودند . بر خلاف همه ساله دو شب چراغان بود .\r\n\r\nنطق شيخ على زرگر\r\nحالا از مجمع خودمان بنويسم كه حاضر بودم . شب جمعه از شاهزادگان و امراء قاجاريه و وزراء و رجال و وكلا و از اغلب انجمنها آمدند . بامزه نطق شيخ على زرگر بود كه با « انجمن طبرستان » آمده بود . تمام مبتدا [ بود 
  ] و بىخبر ، درهم و برهم . تمام را مىگفت ما ملت ما ايرانيها . مقصودش اين بود به شاه عرض كنيم كه ملت با شما همراه است . شاه‌پرست و شاه‌دوست است . حاجى شيخ الرئيس مىگفت حقيقة نطقى از اين جامع‌تر و متين‌تر نمىشود . واقعا جناب آقا شيخ على داد سخن و شاه‌پرستى را دادند .\r\nزنده‌باد ملت غيور ، زنده‌باد انجمن طبرستان .\r\n\r\nهبه‌نامه\r\nصبح جمعه دربخانه رفتيم . جمعيت زياد بود . شرفياب شديم . بعد سفراى خارجه آمدند . با حشمت الدوله در باب هبه‌نامچه صحبت داشتيم زيرا شاه فرموده بودند وزير داخله كتبا بخواهد مىدهم . رفتيم از نظام السلطنه كتبا نوشته گرفتيم . حشمت الدوله وعدهء فردا داد . نمىدانم شاه در تمام مطالب آنقدر دروغ مىگويد يا در اين مسئلهء بخصوص است . اگر در اين مسئله تنها باشد ، كمال تشكر را داريم اما اگر . . . « 1 »\r\n\r\nسرود ناسيونال دوپرس\r\nتا ظهر دربخانه بوديم و مشغول تماشا . شب را مجمع رفتيم . امشب شيخين را عذر خواستيم و به جاى آنها يك دسته موزيك آورده بوديم . باز از اغلب انجمنها آمدند .\r\nصنيع الدوله و از وكلا بودند . شيخ سيف الدين آمده بود . پيشخدمتى از طرف شاه آمد نطقى نوشته بود و قرائت كرد و اظهار مرحمت و التفات به عموم ملت و بخصوص به ئيل جليل . سه دفعه زنده‌باد گفته شد و موزيك سلامتى كه « ناسيونال دوپرس » باشد زده\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2053 ","page_number":305},
  {"content":"\r\n\r\nشد . بواسطهء موزيك ديشب رونقى داشت و حقيقة جشن بىموزيك مزه ندارد . اين‌هم از پارسال درآمده به جهت آن‌كه در اين قبيل مجلسها علما نمىآمدند ، اما حالا مىآيند .\r\nمثل اين‌كه يك آخوند خيلى موقر منظم‌قحى از آخوندهاى قبل از مشروطه ديشب آمده نزد من نشست ، در حالى كه موزيك مىزدند . توى اطاق نوكرها بودند . يكى از آنها به جناب آقا گفت معصيت دارد شما گوش مىدهيد . با كمال وقر جواب داد خود اين صدا مرا اينجا كشانيد و براى استماع ساز آمدم . من بقدرى خنده كردم كه اندازه نداشت .\r\n\r\nقانون وزارت داخله\r\nساعت چهار منزل آمده خوابيدم . امروز صبح زودتر برخاسته دربخانه رفتم . لدى الورود مؤيد السلطنه فرمودند وزير داخله استعفا كردند و به آن اصرار مجلس بقاى آنها را خواستار شده . نمىدانم بعد از شش روز چرا نظام السلطنه زنديق ، كافر و معزول شد .\r\nگفته‌اند حكما بايد قانون وزارت داخله را جارى كند و ولايات [ را 
  ] نظم بدهد . در صورتى كه بيشتر وكلا اقرار و اعتراف دارند كه اين قانون امروز نمىشود جارى شود .\r\nدرست چهارصد و سى و هفت ماده است . اگر يا على مدد سى و هفت مادهء آن را بشود جارى كرد . چهارصد مادهء آن امكان ندارد اجرا شود .\r\n\r\nقانون مطبوعات\r\nقانون مطبوعات اگر سى ماده باشد آن هم دربارهء بيست نفر روزنامه‌نويس معلوم و مشخص يك مادهء آن تا امروز جارى نشده . سرتاپاى روزنامه خلاف قانون است و حال آن‌كه دو نفر آدم براى اجراى آن لازم است . از طهران هم خارج نيست . روزنامه‌نويس هم يك عده معين [ است . 
  ] حالا وقتى كه اين قانون مختصر دربارهء بيست نفر آدم معين طهران جارى نشود چطور آن قانون مفصل در تمام بلاد ايران سارى و جارى خواهد شد . آنچه مردمان آگاه گفتند آن روز نظام السلطنه استعفاى با شرفى كرده بود ، مايل نشدند . اين بود گولش زده بعد از شش روز مجبور كردند استعفا كند كه اسمش به بدى دررفته باشد .\r\nحالا هم مىگويند بايد مجازات شود . تقديماتى كه گرفته پس بدهد . عهد غريبى است .\r\nحيف پول نداريم و الا بىتماشا نيست .\r\n\r\nفرار مقصرين\r\nدوشنبه 17 - اخبار و اتفاقات تازه بسيار است . آنچه در طهران واقع شده يكى فرار پنج نفر از مقصرين عمده هستند كه دو نفر آن از قتلهء فريدون ، دو نفر سرباز سيلاخورى قاتل دو نفر كسبهء طهرانى ، يكى هم ماشاء اللّه نام كاشانى برادرزادهء نايب حسين . يكى از\r\n\r\n","description":"","footnote":"","page_name":" 2054 ","page_number":306},
  {"content":"\r\n\r\nدو نفر قتلهء فريدون نزديك « انجمن آل محمد » در سرچشمه مجددا دستگير شد ، مابقى فرار كرده‌اند . اين پنج نفر ديوار محبس نطميه را كه به قدر دو ذرع قطر داشته سوراخ كرده و فرار مىكنند .\r\n\r\nمحبسهاى ايران\r\nمحبسهاى ايران بسيار بىنظم و كثيف و بد است . در حقيقت سياه‌چالى است ، معدن شپش و كيك و كنه و ساير حشرات الارض . هيچ تغييرى با عهد حجاج نكرده بلكه بدتر شده است . همه چيز را هم پنج مقابل قيمت مىدهند . از هر قبيل مقصر باشد در رديف هم است . بوى مسلمانى هم در محبس شنيده نمىشود . نماز ، روزه همه چيز موقوف است . دو شب كه تقى و سيف الله را حبس كرده بودند يازده تومان مخارج حساب كردند و سيزده تومان هم كدخدا و دوستاق‌بان گرفت . تفصيلات بيان مىكردند كه اسباب حيرت مىشود .\r\n\r\n« انبار دولتى » - شيخ محمود ورامينى\r\nسه چهار نفر از متهمين بمب را هم مرخص كردند . گفتند از استنطاق آنها چيزى معلوم نشد . بعد از فرار آن چند نفر پنج شش نفر از مقصرين عمده [ را 
  ] كه در ديوانخانه حبس بودند خواستند به « انبار دولتى » ببرند . از آن جمله شيخ محمود ورامينى بود . گويا درشتى كرده و فحش داده كه من تقصيرى ندارم كه انبار مىبريد . جماعتى كه آنجا هر روز جمع هستند به محكمهء جزا رفته تفصيل را مىگويند . گويا صدق الملك رئيس محكمه ( خروس اخته كن شاه مبرور ) خودش هم مىشنود ، لهذا حكم مىكند شيخ را چوب وافرى زده و انبار مىبرند . قول ديگرى شهرت دارد كه مخبر السلطان همشيره‌زادهء صنيع الدوله كه از مشروطه‌طلبان بسيار غيور است از اجزاء عدليه هم شده نزد شيخ رفته فحش بسيارى استغفر الله به دين و آئين شيخ مىدهد . شيخ طاقت نياورده صدا را بلند مىكند و به شاه و مشروطه ، آسمان و زمين ناسزا مىگويد . فورا مخبر السلطان مردم را جمع مىكند و شهادت آنها باعث تنبيه شيخ مىشود . اعلانهاى راجع به بابيه هم معلوم شد كار سيد محمد برادرزادهء آقا سيد على بوده و در عدليه محبوس است . اين سيد على هم از كسانى است كه در ميدان توپخانه بوده . حقيقت امر را خدا مىداند .\r\n\r\nوضع ولايات\r\nاسترآباد اطراف سپهدار را گرفته‌اند مىگويند در حالت بدى است . آذربايجان نهايت اغتشاش را دارد . رحيم خان هم در قراجه داغ مشغول نهب و غارت است . در پيله‌سوار\r\n\r\n","description":"","footnote":"","page_name":" 2055 ","page_number":307},
  {"content":"\r\n\r\nهم نزاع سرحدى موقوف نشده قريب چهل نفر از ايرانيها كشته شده ، گمرك‌خانه و دو قريه را هم آتش زده‌اند . كرمانشاهان بىاندازه مغشوش است . حكومت آنجا و كردستان را به ظفر السلطنه داده‌اند . شايد او هم نرود . وزير داخله هم معلوم نيست . اين بود مختصرى از مفصل از كليهء امورات . اما جزئيات بقدرى است كه حد و اندازه ندارد .\r\n\r\nمدرسهء قاجاريه\r\n« مدرسهء قاجاريه » براى تبريك عيد مولود شاه و تشكر از هزار و پانصد تومان انعام مرحمتى اعليحضرت امروز سه ساعت به غروب مانده قرار بود شرفياب شود .\r\nافخم الدوله براى ترتيبات از صبح رفته بود . من عصر رفتم . در « اطاق قاجاريه » « 1 » جنب تخت مرمر سالار السلطان و مؤيد السلطنه ، شاهزاده ملك‌آرا ، آقاى عماد السلطنه ، و اعتماد قاجار بودند . بعد شاگردها آمدند . لباس خوبى پوشيده بودند ، بسيار منظم و مرتب . حقيقة كمال الدوله و ساير معلمين خيلى زحمت كشيده‌اند . بعد [ از 
  ] قدرى استراحت به حضور برويم . آقاى عضد الملك را هم حاضر كرده بوديم . خيلى مورد تعريف و تمجيد شاه شدند . تمام معلمين را هم معرفى كرده زياد اظهار التفات كردند .\r\nبعد دعاى همه روزه را كه دعاى شاه و علما و غيره است قرائت كرده به شاه دعا كردند .\r\nزنده‌باد گفتند . دفيله كرده از حضور گذشتند . بيشتر شاگردها را هم حين دفيله معرفى كوچكى كرديم . اعليحضرت دويست تومان هم عيدى مرحمت فرمودند . عدهء شاگرد يكصد و هفتاد نفر است . اما امروز يكصد و سى نفر به عدد لباس كه تهيه شده بود شرفياب شدند . اگر فى الجمله كمكى از طرف سايرين هم بشود خيلى اميد داريم پيشرفت و ترقى حاصل كنند .\r\n\r\nقدغن شكار اطراف طهران\r\nجمعه 21 ربيع الثانى - برحسب معمول چند ساله عظيم‌آباد مهمان حاجى محمود مباشر آنجا بوديم . در اين مهمانى بايد شعاع الدين ميرزا و نسقچىباشى و محمد حسين ميرزا پسر ملك‌آرا قديمى نوكر من و ساير بچه شاهزاده‌ها كه قبول نوكرى را كرده‌اند حاضر باشند ، هركدام هم دوچرخه ( بىسكلت ) داشته باشيم بايد با آن برويم . امروز اعزاز السلطان و غلامحسين ميرزا پسر عميد الدوله و خبير همايون هم بودند . شاهزاده لسان الحكماء را هم دعوت كرده بوديم . دوچرخه خوب مىرود . چون كم سوار مىشويم لهذا بسيار لذت داد . سار توت‌خور زياد بود . قدرى شكار شد . شاهزاده لسان تولهء خوبى\r\n\r\n\r\n","description":"","footnote":"\r\n( 1 ) - ظاهرا اطاق قاجاريه اطاقى بوده است كه اختصاص به نشستن قاجارها داشته است . ( ا . ا . )\r\n","page_name":" 2056 ","page_number":308},
  {"content":"\r\n\r\nداشت . اما بقدرى دهات نزديك شهر صياد مىآيد كه بلدرچين هيچ نيست . در ايام ناصر الدين شاه در فصل بهار در طهران و ساير ولايات شكار قدغن بود . در [ دورهء 
  ] مظفر الدين شاهى اين قدغن منحصر به طهران شد . در مشروطه متروك و منسوخ شده است . اعزاز السلطان و حاجى افخم رفتند به سمت حضرت عبد العظيم و زودتر مراجعت كردند . معلوم شد آقاى عضد الملك را ديده بودند . چون نقص اعتبارات ايشان بود با دوچرخه دچار آقا شوند فورا فرار كرده بودند . ناهار بسيار خوبى خورديم . امسال گوشت بره قدغن بود ، امروز نوبر كرديم . اگرچه دزدى به شهر مىآورند و اغلب ترك نكرده‌اند ، بلكه اصرار هم داشته‌اند . اين نوكرهاى من بعد از آن‌كه شكمشان سير شد اول به جان آقاى خود مىافتند ، بعد از آن‌كه آقا را خوب از كار درآورده و حلاجى كردند منتظر اوامر ارباب شده ، اگر در ايذاء و اذيت سايرين باز ترحمى شود مجددا به جان آقا افتاده تلافى را سر من در مىآورند . بارى خيلىخيلى خوش گذشت و خنده كرديم . يك ساعت به غروب مانده از خيابانهاى جديد كه ارباب جمشيد زردشتى در ياخچىآباد كشيده آمديم . جماعتى از الوار دم قهوه‌خانهء خيابان خانىآباد ايستاده بودند . بىسكلتها را كه ديدند يك مرتبه بيرون آمدند . بقدرى تماشاى دوچرخه به آنها لذت داد كه ديدن تياترهاى ممتاز فرنگ به ما بدهد . قدرى هم براى تتميم تماشاى آنها جولان داديم ، بوق زديم ، بازى كرديم . حظ كردند . مغرب به شهر رسيديم . دم دروازه اسبها را سوار شده نوكرها دوچرخه را بردند . تقى هم بلد است و از ميان نوكرها او راحت به منزل مىرود .\r\n\r\nوضعى بيله‌سوار و شاهسونها\r\nچون عمل بيله‌سوار قدرى بالاگرفته مختصرى از آن قضيه ذكر مىشود . اسب يك نفر از نايب قزاقهاى روس دررفته داخل خاك ايران و ميان رمهء شاهسونها مىشود . اين نايب با چهار نفر قزاق داخل خاك ايران شده و مىخواهند اسب را بگيرند . سه چهار نفر كه مستحفظ رمه بودند مىگويند صبر كنيد خودمان گرفته رد مىكنيم . آن صاحب‌منصب متغير شده با تپانچه مستحفظ را مىكشد . آن‌دو سه نفر ايرانى حمايت مىكنند . قزاقها شليك كرده هر چهار پنج نفر كشته مىشوند . اربابان آنها ، مالكين رمه از دور صداى تفنگ را شنيده نزديك مىشوند . كسان خود را كه مقتول ديده‌اند آنها هم شليك مىكنند . آن نايب و چهار نفر قزاق كشته مىشود . بعد روسها كمك فرستاده اول گمرك خانه را آتش زده بعد دو قريه و چهل نفر هم ايرانى كشته مىشود . شاهسونها جمع شده كه بروند به‌سمت خاك روس كه سالار مقتدر از اردبيل وارد مىشود و نمىگذارد . اما مىگويند شاهسونها باز ساكت نشده تلافى كرده‌اند ، حتى يك عراده توپ هم گرفته‌اند .\r\n\r\n","description":"","footnote":"","page_name":" 2057 ","page_number":309},
  {"content":"\r\n\r\nلكن نبايد راست باشد . سفير روس در طهران سه روز است كاغذ اتمام حجتى نوشته سى هزار منات خسارت چهل قبضه تفنگ و دو نفر قاتل آنها را مىخواهد . نه روز مهلت قرار داده و تا ديروز عصر مصالحه نشده بود . آنها داخل خاك ما شده براى يك يابو پنج نفر كشته‌اند . آنها گمرك‌خانه و ده را آتش زده چهل نفر مجددا كشته‌اند ، ما بايد خسارت جريمه و قاتل را بدهيم ( زور است . . . ) . شاهسون اردبيل بسيار شجاع است . خيلى سوار مسلح با تفنگهاى نه تير آلمانى دارد . افسوس كه نظام نيست و فشنگ آنها هم كفايت از جنگ نمىكند ، و الا با سوار همان شاهسون اگر منظم و به قانون نظامى باشد فشنگ هم داشتيم تا تفليس را فتح مىكرديم .\r\nشنبه 22 ربيع الثانى - دوم درجهء جوزا ، صبح با شعاع الدين ميرزا دفتر رفتيم . خواتين هنوز پول نگرفته باز آن هنگامه و مرافعه هست . صنيع الدوله گويا رئيس الوزرا شده و محتشم السلطنه [ را 
  ] از ارومى و كميسيون سرحدى براى وزارت داخله خواسته‌اند . در اينجا به هركس حتى دبير حضور « 1 » و خود دبير الملك تكليف كردند قبول نكرد ، چه رسد به كسان ديگر .\r\n\r\nتيول همدان - مقررى\r\nكار ما چون راجع به صدر الملك است اطاق او رفتيم . اولا از اجارهء تيولات استعفا داده شد ، زيرا وضع الموت كه معلوم از دهات شخصى صرف‌نظر شده و از تصرف مالك خارج ، چه رسد به اربابى آن‌جا . از همدان هم عنايت الملك كه مباشر سابق ما بود نوشته بود كه اصل ماليات را نمىدهند چه رسد تفاوتى هم قبول كنيد و سند بدهيد . شيخ محمد باقر بهارى تمام همدان را برهم زده و امسال دينارى ماليات نمىدهند ، بلكه رعايا را هم به روى مالكين واداشته است . همه ساله از خانات « 2 » كه تيول ما بود نهصد تومان علاوه به حضرت و الا ، نهصد تومان به حاكم همدان عنايت الملك مىداد . البته خودش هم همين‌قدرها مىبرد . تيول را موقوف كردند . اين سه نهصد تومان كه از ميان رفت مواجب ما هم نرسيد و بايد از جاى ديگر يا از قيمت جنس بدهند . حالا در خود همدان از اين قبيل تيولات زياد بود و تمام ايران زيادتر . بعضى جا اصل و تفاوت ، بعضى جا همان تفاوت از بين رفته . مقررى آن صاحبان تيول هم نرسيده است .\r\nاگر بى جا و بىجهت مجلس به حرف چهار نفر تاجر كه مىخواستند عايدات دولت وارد بانك ملى شود اين رأى سخيف را نمىدادند صاحبان تيول براى آن‌كه به مواجب\r\n\r\n\r\n","description":"","footnote":"\r\n( 1 ) - احمد قوام السلطنه .\r\n( 2 ) - خان - كاروانسرا\r\n","page_name":" 2058 ","page_number":310},
  {"content":"\r\n\r\nخود رسيده باشند تمام اين تفاوت را هم مىدادند . خودش مبلغى بر عايدات علاوه شده بود . اما حالا رشتهء نظم گسيخته شده و نمىدهند . اصل و فرع تمام رفته ، مقررى مردم هم نرسيده است .\r\n\r\nمسيو بيزو\r\nوزير ماليه با مسيو بيزو خلوت داشت . مىگويند اين مسيو بيزو قبل از آمدن طهران چند ماهى در لندن و چند ماهى در پطرزبرق تشريف برده آنچه بايد و شايد دستورالعملهاى نهانى گرفته است . از طرف دولت فرانسه هم مأمور به پذيرفتن فرمايشات حضرات است .\r\n\r\nكتابچهء مستمرى - حرف تقىزاده\r\nكتابچه‌ها را مجلس برده‌اند . در كميسيون ماليه مجلس هم رأى داده‌اند كه جرح و تعديل نشده و زودتر به ولايات برود . اما در مجلس آقاى تقىزاده و يكى دو نفر ديگر راپرت كميسيون را رد نموده [ اند 
  ] كه بايد تمام را زد و به احدى از اين مفت‌خورها چيزى نداد . صحبت بسيار مىشود . وكلا همراهى نمىكنند كه اولا براى چه حقوق مردم را كه پارسال هرچه بود قطع و كسر كرديم امسال هم قطع كنيم . ثانيا بعد از آن قطع كرديم تمامش سيصد و پنجاه هزار تومان مىشود و اين مبلغ قابل اعتنا نيست و به درد كارى نمىخورد . باز او جد مىكند كه از چپ و راست همه را قطع كنيد و بسيار هم مىشود و اگر ما بخواهيم از سرى هشت هزار كه وزير ماليه گفتند ده شاهى علاوه بگيريم مردم از مشروطه برمىگردند . ( تعجب است اين وكيل عالم ما چرا در سرى هشت هزار اشتباه مىكند . ) بعد از مرافعهء بسيار وزير ماليه اين نطق را مىكند .\r\n\r\nنطق وزير ماليه\r\nاين‌كه گفته شد سرى هشت هزار نه اين است كه هر نفرى هشت هزار مىدهند ، بلكه به حساب اين‌طور درمىآيد . و الا ماليات بيشتر به متمولين تعلق مىگيرد و اين فرمايشات را بنده عقيده ندارم . ما اگر بخواهيم امورات را اصلاح كنيم اينها راه اصلاح نيست و با اين چيزها مملكت اصلاح نمىشود . چنانچه بعد از اين صورت مخارج به مجلس مىآيد و خواهيد ديد كه ماكرورها پول لازم داريم و لابد بايد ملت براى دادن آن حاضر باشد . و الا با اين جزئيات نمىشود كارى كرد و اگر بخواهيم همين‌طور باشد و به همين‌قدرها اكتفا كنيم هيچ فايده حاصل نخواهد شد و اگر بخواهيم اين شانزده كرور حاليه را به قشون تنها بدهيم باز كم است و نمىتوانيم با اين پول فقط قشون خودمان را منظم نمائيم . بر فرض اينكه تمام حقوق را بزنيم باز چيزى نيست . پس اگر بخواهيم\r\n\r\n","description":"","footnote":"","page_name":" 2059 ","page_number":311},
  {"content":"\r\n\r\nمملكت را اصلاح كنيم پول خيلى زياد لازم داريم و بايد محل جديد براى آن پيدا كنيم و شبهه ندارد چاره جز اين نيست و اگر نظر ما به همين مبلغ باشد ابدا هيچ نمىتوانيم امورات مملكت را اصلاح كنيم . عقيدهء بنده اين است و تغييرپذير هم نيست .\r\n\r\nماليات\r\nباز گفتگو بسيار مىشود و آخر الامر رأى گرفته مىشود و به اكثريت آرا جرح و تعديل امسال را موقوف مىكنند . مجلس چه كند ، اگر بخواهد با آن شانزده كرور كارها اصلاح شود همان است كه وزير ماليه مىگويد . بخواهد ماليات جديد بگيرد از غيرمستقيم كه روس و انگليس نمىگذارند . مستقيم بگيرد مردم نمىدهند ، سهل است تمام اين بساط را برهم خواهند زد . بخواهد قرض كند كسى نمىدهد . تمام مواجب پارسالهء مردم مانده .\r\nامسال هم اميدى نيست . از آن‌طرف بودجهء وزارت‌خانه‌ها خودش هشت كرور شده و نمىدانند چه بكنند ، از كجا بدهند . جنس ولايات هم خريدار ندارد در انبارها خواهد پوسيد . مجلس تمام جنس را در خروارى ده تومان تخمين زده بود ، امسال طهران را چهار تومان دادند . ساير ولايات بيست و پنج هزار و بيشتر در محل باقى [ ماند 
  ] و خريدار نيست . اگر مجلس در اول مىدانست وضع ماليه از نقد و جنس و برگشت تيول اينطور مىشود آن اصل قانون اساسى [ را 
  ] كه جمع و خرج مملكت از مختصات مجلس شوراى ملى است هرگز نمىنوشت و الان انجمنها پوست دولت و دولتيان را براى ماليات در آورده بودند . از دفتر دربخانه رفتيم . مدتى مديد نشستيم صحبت كرديم . باز دفتر آمديم .\r\nباز وزير ديده نشد . منزل آمده خسته ، مانده و گرسنه .\r\n\r\nمفت‌خورها و پوتين شش تومانى\r\nاين صحبتها كه در مجلس مىشود مثل اين است كه تمام حقوق مفت‌خورها رسيده و مال امسال را هم مساعده گرفته‌اند . نمىدانند روزى چند مرتبه دفتر مىرويم و خبرى نيست و اين مفت‌خورها را زحمت وصول اين جزئى مقررى از نفس انداخته و جانشان را به لب رسانيده . اگر يك مرتبه قطع كرده بودند حالا يك سال بود راحت و آسوده شده يا كاسبى و نوكرى در طهران براى خود پيدا كرده بودند يا در دهات و شهرهاى ديگر كه ارزانى و فراوانى است رفته و راحت شده بودند . پوتينهاى شش تومانى و شلوارهاى چند تومانى را از اين‌همه دوندگى ضايع نمىكردند . مرده‌شور اين مواجب را ببرد كه از دو سال قبل نرسيده و تمام را قرض كرده و براى وصول آن خرج كرده‌ايم . من از شعاع الدين ميرزا پرسيدم مىگوئى پانزده ماه است به نوكرها مواجب نداده‌اى چطور مانده‌اند . اشاره به‌سمت باغبان و سرايدارهاى باغ گلستان كرد . گفت مثل اينها كه براى\r\n\r\n","description":"","footnote":"","page_name":" 2060 ","page_number":312},
  {"content":"\r\n\r\nوصول مواجب خودشان سه سال است خدمت مىكنند . حالا ما هم براى وصول مواجب نمىدانيم چند سال بايد دوندگى كنيم و از كارهاى ديگر بمانيم .\r\nسه‌شنبه 25 - پريروز را تا غروب دنبال وزير ماليه بوديم فايده نكرد . كار زيادى هم نداريم ، فقط مقررى ملاير و همدان را چون فاضل نقدى دارند و نپرداخته‌اند مىخواهيم از بابت قيمت جنس حواله كند . اين ده دقيقه وقت تا امروز پيدا نشده است . اگرچه اميد نيست فروش برود و برسد . زيرا تمام جنس املاك حضرت و الا مانده و خريدار نيست .\r\n\r\nخرنامهء خنده‌دار\r\nوزير ماليه را امروز دربخانه ديدم گفت بعد از ناهار دفتر بيائيد . شاهزاده مؤيد السلطنه را اصرار دارند وزير عدليه كنند قبول نمىكند . وزير داخله هم تعيين نشده . « خرنامهء » خيلى خنده‌دارى سپهبد داشت خوانديم . الحق تمام را صحيح نوشته بود . معتمد الدوله و شعاع الدين ميرزا هم دفتر كار داشتند ، به آنها هم وعده بعدازظهر شده بود . خانهء من از التفات وزير ماليه « رستوران » ارباب رجوع ايشان شده . . . « 1 » همه آمديم منزل .\r\n\r\nمجازات قتلهء ارباب فريدون\r\nواقعهء تازه مجازات قتلهء ارباب فريدون است كه روز يكشنبه بعدازظهر در ديوانخانه جارى شد ، از قرار تفصيل ذيل - روح الله 932 تازيانه - عيسى نام 634 تازيانه - رحمن 1250 تازيانه - صادق كچل 1350 - على سرباز 822 - افراسياب 510 - صفر 640 - غلام خان و كاكائى اسمعيل كه اين دو نفر بالنسبه تقصيرشان كمتر بود هريك يك‌صد شلاق . دو نفر اخير چند ماه حبس و هفت نفر سابق الذكر حسب حكم حجج اسلام به كلات نادرى فرستاده [ مىشوند 
  ] و هريك از ده الى پانزده سال حبس باشند . عصر همان‌روز آنها را با قزاق و يك نفر امين وزارت عدليه روانهء كلات كردند . در صورتى كه مشرف به موت و يكى از آنها در كار مردن بود . اين حكم را دوازده نفر از علماى طهران « حكمت » نوشته‌اند . ديروز و امروز در « انجمن آل محمد » و در « انجمن اتفاقيه » طلاب در خصوص اين حكم و اين مجازات كه به كلى خلاف شرع مقدس بود مذاكراتى شده و عمامه‌ها زمين زده شده نزد آقا سيد عبد الله رفته‌اند . گفته است غلط نكنيد حالا گذشته است . از قرارى كه مىگويند بلكه محقق شده است مبلغ بيست و پنج هزار تومان جماعت زردشتيان براى صدور اين حكم تقديم كرده‌اند . نفرى ده تومان كلية دويست تومان به فراشها داده‌اند . سيصد تومان هم مخارج راه حضرات تا كلات را نقد پرداخته‌اند .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2061 ","page_number":313},
  {"content":"\r\n\r\n\r\nميزان طاقت در قبال تازيانه\r\nمن حتم دارم كه چند نفر آنها خواهند مرد ، زيرا در تمام حكومتها كه رفته‌ام مقصرين نظامى كه تنبيه شده‌اند از دويست تازيانه ممكن نشده علاوه طاقت بياورند . آن‌هم با علم و مشقى كه شيپورچيها به زدن آن دارند . حالا آن شلاق را فراش بىتعليم بزند آن هم هزار و چهارصد البته تلف مىكند ، خصوصا با همان حال در گارى انداخته مغلولا با كند و زنجير صد و پنجاه فرسنگ راه ببرند .\r\nبارى عموم مردم خصوصا روزنامه‌نويسها شادى داشتند و با آب و تابى اين تفصيل را نوشته بودند كه بايد خواند و هرگز خمس و ربع اين غم‌خوارى و گريه‌زارى را براى شهرهاى اروميه و بيله‌سوار و آن‌دو نفر سيد جليل القدر كه در شيراز كشته [ شدند 
  ] و جسد آنها را سوزانيده بودند نكردند .\r\n\r\nدر خانهء وزير ماليه\r\nناهار خورده رفتيم دفتر . نه وزير ماليه بود نه صدر الملك . اولى مجلس و ديگرى خانهء خودش رفته بودند . معلوم است چه حال به آدم دست مىدهد . درشكه كرايه كرده خانهء معتمد الدوله رفتيم . مدتى از شدت اوقات تلخى تخته‌بازى كرده غروب كالسكه آوردند با شعاع الدين ميرزا سوار شده يك سر خانهء وزير ماليه . جماعتى از كسانى كه در كاشان حقوق داشتند دادوبيداد مىكردند . وزير از چنگ آنها خلاص شده معلمين و بعضى شاگردان مدرسهء فلاحت آمدند كه حقوق ما را از گمرك نمىدهند . او صريح جواب داد گمرك امسال به قدر منافع قرض روس عمل نخواهد كرد . از آن‌جهت تمام حواله‌جات را رئيس گمرك رد كرده و امكان ندارد از آنجا داد . اصرار زياد كردند . در آن بين مخبر الملك برادرش كه وكيل دارالشوراست داخل جمعيت شده خطاب به صنيع الدوله [ گفت 
  ] كه دو شب است در اين باغ هنگامهء ديگرى است و حال آنكه امروز در مجلس مطالبى در خصوص شما مذاكره شده كه فعلا ابدا تكليف نداريد قلمى براى حواله روى كاغذ بگذاريد تا روز پنجشنبه كه احضار مجلس شده‌ايد و بعد از دادن توضيحات يا مستعفى هستيد يا باقى . آن‌وقت تكليف شما معلوم مىشود .\r\nحضرات ساكت نشده يكى از ديگرى سؤال مىكرد قانونا وكيل مىتواند داخل اجرائيات بشود يا نه . بارى وزير ماليه كم‌كم خودى بالاتر كشيده در ميان درختها و تاريكى ناپديد شد . شعاع الدين ميرزا از حضرات پرسيد چند وقت است مواجب شما نرسيده جواب دادند يك ماه . قاه‌قاه خنديده گفت پس ما چه كنيم كه سه سال است . اين تماشا به كلى مأيوسمان كرده بيرون آمديم . معلوم شد امروز در مجلس صنيع الدوله را\r\n\r\n","description":"","footnote":"","page_name":" 2062 ","page_number":314},
  {"content":"\r\n\r\nدنبال كرده و دور نيست ورقهء آبى را بدهند . از روزنامهء فردا معلوم مىشود .\r\nدو ساعت از شب رفته دست از پا درازتر به منزل آمديم . حالا كدام‌يك از مستخدمين ادارات دولتى با صاحب‌منصبان افواج به قدر ما زحمت دارند . پس وصول مقررى از هر كارى و خدمتى دشوارتر شده است ، پشت ميز نشستن و كاغذ خواندن ، مداخل كردن ، مواجب گرفتن صد هزار مرتبه راحت‌تر از اين زحمات ماست . به اين ادله و براهين واضح ما مفت‌خور نيستيم ، بلكه كار ما بيشتر است . آنها مفت‌خورند كه پشت ميز نشسته‌اند .\r\nهوا گرم شده . انجمنها صحبتى كرده‌اند كه شاه و سايرين نبايد ييلاق بروند . جمعى گفته بودند شاه خيال فرار دارد . از پشت كوه لب دريا و از آنجا روسيه برود . يك احمقى گفته بود حالا اگر محرمانه مثل لوئى شانزدهم برود تكليف معلوم است . اگر خداى نكرده رسما با اردو و جمعيت برود چه بايد كرد .\r\n\r\nديوانخانهء عدليه\r\nپنجشنبه 27 - امروز مرا ديوانخانهء عدليه محكمهء ابتدايى احضار كرده بودند آنجا رفتم . ديوانخانه فعلا در جايى كه سابقا مدرسهء نظام بود در ارگ واقع است . اينجا مكرر با شاه شهيد براى امتحان شاگردها آمده بودم . روزهاى سلام هم با امين نظام محمد صادق خان كه آن‌وقت امير توپخانه بود در اين اطاقها ناهار كه بيشتر چلو و بورانى اسفناج بود خيلى خورده‌ام . حالا اين عدليه تماشاگاه عمومى شده . بقدرى اين مردم بيكار از هر قبيل جمع مىشوند كه اندازه ندارد . درست مثل عصرهاى ماه رمضان و مسجد شاه شده . آجيل‌فروش ، بستنىفروش ، شربت‌فروش و از اين خوردنيها هم فراوان [ است 
  ] . صداى آنها علاوهء دادوقال محكمه‌ها است . رفتيم اطاق ابتدايى . عدالت السلطنه رئيس محكمه است و ما را رجوع به شعبهء ثانى كه اطاق ديگر بود كرد . عارض من محمد حسين خان سرهنگ توپخانهء قزوينى از آن پدرسوخته‌هاى نمره اول مواجب دوازده سال قبل ، كه در قزوين بوديم مىخواهد . در صورتى كه برات حواله شده در دست اوست و ادعاى جرايمى هم از قريهء توره‌بين كه چند ماهى در آن تاريخ تيول او بود و حاليه نه ملك او است نه تيول . من بعد از آن‌كه شرط كردم در صورت خلاف مجازات بدهند نشسته و شروع به محاكمه كردند . صفاء الملك رئيس محكمه بود . حرفهاى غريب عجيب خيلى زده شد . آخر از عهده برنيامدند يعنى گذاشتند براى روز شنبه كه مستوفى قزوين هم بيايد .\r\n\r\n","description":"","footnote":"","page_name":" 2063 ","page_number":315},
  {"content":"\r\n\r\n\r\nوضع عدليه\r\nيك جماعت بىعلم ، بىسواد ، بىشرفى اجزاء ديوان‌خانه شده‌اند . نه قانون است ، نه اينها علم به محاكمه دارند . فقط از عدالت همان تساوى در شئونات متخاصمين است كه هر دو را نزد هم روى يك صندلى مىنشانند . تمام رؤساى محكمه هم با هم قسم خورده‌اند . به هرجا به روى تصديق محكمهء اولى را مىكند . بسيار هم مداخل مىكنند .\r\nآنچه هم از ده يك و ده نيم و جرايم حاصل شود عوض مواجب و قيمت ناهار برمىدارند . عدالت آنها هم از آن مجازات پريروز درست معلوم مىشود . سيد نقيب آنجا مىگفت حجج اسلام پول گرفته‌اند اما اين حكم را نكرده بودند . فقط مضمون حكم آنها اين بوده است كه ردع و زجر مولم بشوند . در ديوانخانه آن قسم مجازات دادند كه خودم بودم ، روده‌هاى يكى از آنها بيرون آمده بود و اين همه مردم سنگدل هيچ نگفتند . ملك هم متصل مىگفت ياد بياوريد آن شب هولناك را ، به‌خاطر بياوريد حال عيال مظلومهء او را . سه نفر آنها محققا مرده‌اند ، مابقى هم خواهند مرد . مزه در اين بود كه فرياد مىكردند زنده‌باد اسلام ، زنده‌باد عدالت . باز مىگفت تمام اهل اين محكمه‌ها پول گرفته‌اند . ملك و روزنامه‌نويسها هم سرشان بىكلاه نمانده چون در روزنامهء مجلس با آن آب‌وتاب كه نوشته بود وعده داده بود صورت حكم حجج اسلام را درج كند و نكرد . ناچار مضمون حكم همان است كه نقيب گفت .\r\n\r\nتوضيحات مخبر الملك\r\nنزديك ناهار منزل آمدم . در روزنامهء مجلس تفصيل صنيع الدوله را نوشته بود . باز تقىزاده عنوان مىكند كه پول حوالهء امير بهادر كرده و مقررى شاه را حوالهء خراسان كرده .\r\nپرگرام ناصر الملك اين بود كه در بانك هميشه سيصد هزار تومان پول داشته باشد و مميزى علمى شود . صنيع الدوله از حسد همه را برهم زده . نبايد به همان حسن‌ظن كه فلان شخص سى سال قبل در فرنگستان درس خوانده ما اطمينان داشته باشيم . دو سه نفر از وكلا هم همراهى مىكنند جمعى ضديت . آخر الامر مخبر الملك مىگويد شما از وزير اول توضيح بخواهيد مثل همه پارلمانها . اگر توضيح او به قاعده نبود آن‌وقت اعتراض كنيد و بد بگوئيد . چرا قبل از احضار وزير و دادن توضيح بدگوئى مىكنيد . با اين تفصيلات هركس قبول وزارت كند سفيه است . بعد از مباحثات طولانى قرار مىشود روز پنجشنبه وزير ماليه براى حواله‌جاتى كه داده ، وزير خارجه براى بيله‌سوار ، دبير الملك معاون وزارت داخله براى اغتشاش تمام ولايات خصوصا خلخال ، يزد ، كرمانشاهان و همه آذربايجان احضار شوند .\r\n\r\n","description":"","footnote":"","page_name":" 2064 ","page_number":316},
  {"content":"\r\n\r\nاز لسان الحكما بليت ورود مجلس را فرستاده گرفتم كه امروز عصر براى تماشا برويم . افخم الدوله زودتر رفت . من وقتى رسيدم كه اطاق پر شده بود و جا نبود . خانهء عميد الدوله آمدم . ملك‌آرا ، مؤيد السلطنه از « مجمع قاجار » آنجا آمدند . بعد افخم الدوله و شعاع الدين ميرزا هم آمدند .\r\n\r\nتوضيحات وزراء\r\nحاجى افخم مىگفت وزير ماليه كاغذى نوشته بود كه آنچه ايراد وارد آورده‌ايد بنويسيد تا توضيحات و جواب آن را كتبا داده درست مسبوق شويد . وزير خارجه هم گفتند اقدامات در اسكات فتنهء بيله‌سوار شده و مىشود . ليكن از دادن توضيح متعذرم .\r\nباز اصرار مىكنند كه مختصرى بفرمائيد جواب سابق را مىدهد . باز اصرار كردند . آن وقت رئيس مىگويد يك نفر وزير كه گفت از دادن توضيح متعذرم اصرار نبايد كرد . از دبير الملك توضيح مىخواهند جوابهاى خوب مىدهد . من‌جمله از جوابها احضار معتضد السلطنهء بيچاره بوده است .\r\n\r\nمذاكرات مؤيد السلطنه و صنيع الدوله\r\nمؤيد السلطنه مىگفت شاه در باب استعفاى من خيلى متغير شد ، اما باز من قبول نكردم . مزه داشت صنيع الدوله اصرارش بيشتر بود . به ايشان گفتم مىدانيد انجمنها دربارهء شما چه مىگويند . جواب داد بلى . آمدند و جواب خود را شنيدند . گفتم وكلا هم بناى ايراد را گذاشتند . دور نيست ورقه آبى داده شود . جواب داد بدهند . گفتم خوب من مىخواهم به اينجاها نكشد . حالا كه آزاد و راحت هستم چه ضرر دارد . باز به شاه پيغام داد كه حتما مؤيد السلطنه را راضى كنيد وزير عدليه بشود . جناب شيخ سيف الدين مىگفت صنيع الدوله بيان كرد سپهدار و فرمانفرما مشغول تخريب كار من هستند .\r\nانگليسها هم از آن روز كه با شارژدفر طرف شدم آنى غفلت ندارند . مسئلهء اولى نقلى نيست اما انگليسها دشمن قوى هستند . باز گفته بود ندامت و افسوس من از انفصال اين وزارت فقط براى اين است كه تلگرافى از پطر [ زبورغ 
  ] به سفارت درباب گمرك قند و چاى رسيده كه ممكن است برقرار شود و مىترسم سايرين از عهده برنيايند ، يا به ديگرى آن تلگراف را ارائه ندهند و خبر نشود .\r\n\r\nحرفهاى امين التجار كردستانى\r\nامروز ظهر كه از عدليه مىآمدم امين التجار كردستانى وكيل مجلس [ را 
  ] كه همسايه است در راه ديدم . گفتم باز چه خبر است كه ورقهء آبى مىخواهيد بدهيد . تازه اين وزير\r\n\r\n","description":"","footnote":"","page_name":" 2065 ","page_number":317},
  {"content":"\r\n\r\nمىخواست اصلاحاتى كند كارى صورت بدهد ، مواجب ما را بدهد . جواب داد آنقدر ورقهء آبى داديم تا دولت و مملكت رفت . تعجب از شما دارم ، باز حرف اصلاح مملكت و عمل مواجب ، نظم بلاد را به زبان مىآوريد . ده نفر مفسد ميانه افتاده دقيقه‌اى نمىگذارند وكلا مشغول كارى بشوند . تمام همّ آنها خرابى و بر باد دادن مملكت است .\r\nبه هر شكل كه پيشرفت كند .\r\n\r\nيك نفر تقىزاده\r\nهمين يك نفر تقىزاده براى تمام وكلا و تمام اهل دربار كافى است تا برسد به آن مابقى . اين‌كه وزير خارجه هم توضيح نداده براى اين است كه مبادا وكلاى نادان يك نامربوطى به سفارت و دولت روس از دهانشان بيرون بيايد و آن‌وقت از عهدهء اصلاح آن احدى برنيايد .\r\n\r\nروس و شاهسون\r\nفعلا هشت هزار قشون روس با ده عراده توپ ، شش فرسنگ داخل خاك ايران اردو زده و مقصرين را مىخواهند . شاهسونها هم جمع شده و اعتنا به حرف مأمورين نمىكنند و مصمم حمله به‌سمت روسها شده‌اند .\r\n\r\nييلاق ممنوع\r\nشنبه 29 - صبح كه بيرون رفتم اول مستشار الممالك اعلانى به دست من داد كه عموم ملت غيور به هيئت وزراء كه حالا سه نفر بيشتر نيستند [ اعلام 
  ] مىكنند كه بواسطهء تعدى روس و اغتشاش بيله‌سوار اعليحضرت شهريارى البته امسال به ييلاق تشريف نمىبرند و با هيئت وكلاى محترم مشغول اصلاح امورات مىشوند . لهذا هر كس بخواهد ييلاق برود و آنجا مشغول عيش و راحتى بشود در مراجعت او را نمىگذاريم وارد شهر شود . امضاء عموم ملت .\r\n\r\nعموم ملت !\r\nاين ملت را احدى نشناخته ، هركس منبر مىرود از طرف تمام ملت حرف مىزند .\r\nهركس روزنامه مىنويسد از طرف عموم ملت فحش مىدهد ، هركس يك ورق اعلان هم چاپ مىكند « عموم ملت » مىشود . قانون هم كه نيست كه صاحب مطبعه را آورده محاكمه كنند .\r\n\r\n","description":"","footnote":"","page_name":" 2066 ","page_number":318},
  {"content":"\r\n\r\n\r\nاستعفا و درد زايمان\r\nرفتم دربخانه . شاه قدرى در باغ ايستاد . بعد اطاق تشريف بردند . عضد الملك مشير السلطنه ، نظام الملك و جمعى بودند . صنيع الدوله هم آمد . دور هم نشسته بوديم خواستيم لغتى براى بين دادن توضيح و استعفا پيدا كنيم . زيرا صنيع الدوله استعفا نكرده اما به كار هم نمىرسد . آخر شعاع الدين ميرزا گفت زنى كه دردش گرفته اما هنوز فارغ نشده عرب « مخاض » مىگويد حالا اين موقع را ما هم « مخاض » بگوئيم زيرا مىخواهد استعفا بدهد اما هنوز نداده . خيلى خنده شد .\r\n\r\nزردشتيها\r\nمؤيد السلطنه مىگفت براى صدور اين مجازات زردشتيها از بيست و پنج الى پنجاه هزار تومان مىگويند مايه گذاشته‌اند . سايرين هم سربلند كرده‌اند اگر به آنها هم وجه قابلى داده شد فبها ، و الا اغتشاش بزرگى برپا مىكنند و دور نيست يزد و كرمان هم بلوا شود . براى زردشتيها خطر دارد .\r\n\r\nاملاك حضرت و الا\r\nحالا مختصرى براى حضرت و الا و خودم گريه كنم . از كار الموت و مقرريها كه مفصلا نوشته شده . حالا برويم سر ساير علاقه‌جات . از عظيم‌آباد هرچه پارسال و امسال درآمده خرج قنات آن شده . در شكرآباد مبلغى خرج سيل‌گردان كردند هنوز تمام نشده سيل آمد و همه را برد . كشمرز را مصطفى خان سرهنگ توپخانه جمعيت آورده دوازده خروار سبز و مقدار زيادى باغات آنجا را ضايع [ كرد 
  ] و بريد . امروز صبح كاغذى از قزوين رعاياى برزلجين نوشته بودند كه شاهسون اينانلو هنگام رفتن ييلاق آنچه توانست خرابى كرد و بيشتر زراعت را چرانيده و خراب نمود . عصر هم تلگرافى از همدان رعاياى كوريجان كرده بودند معلوم شد با حاتم‌آباديها نزاعى شده از طرفين دو نفر مقتول شده است .\r\n\r\nدزدى ، آدم‌كشى\r\nديوانخانه هم عارض داشتم و بايد آنجا هم بروم . هوا هم گرم شده . ملت غيور هم قدغن كرده شمران نروند . دزدى و آدم‌كشى هم در شهر و بيرون شهر طهران متصل واقع مىشود .\r\nهمين عصر از خيابان مىگذشتم يك نعش آورده بودند بيرون دروازه . دو نفر آدم به الاغ‌دارى رسيده مىگويند الاغ را بده تا نمىدهد به ضرب تپانچه هلاكش مىكنند . شبى\r\n\r\n","description":"","footnote":"","page_name":" 2067 ","page_number":319},
  {"content":"\r\n\r\nاقلا صد خانه در شهر چاپيده مىشود . خارج طهران كه اشرار و ئيلات شصت نفر و هفتاد نفر در دهات و جاده‌ها مشغول قتل و غارت مىباشند . بيشتر دهات آذربايجان كه سمت اردبيل است گاو و الاغ و گوسفند دانه‌اى ندارند ، تمامش يغما شده . حالا كه شاهسون با روس جنگ دارد و ابدا اطاعت نمىكند .\r\nبيچاره ميرزا محمود خان ميرزاى شعاع الدين ميرزا شبانه خانه‌اش رفته‌اند دو زخم به خودش يكى به زنش زده آن‌وقت هرچه داشته جمع كرده‌اند . هنگام رفتن به گوش ميرزا محمود گفته بودند « زنده‌باد مجازات » . در آن محله ميرزا محمود خان صاحب مايه بود .\r\nبيچاره گداى گدا شد . حالا من همه را خبر ندارم ، جرايد ما هم چيزى را كه نمىنويسند ، همان اخبار است . مثلا بعد از اين هركس به آن روزنامه‌ها نگاه كند گمان مىكند تمام ولايات امن بوده و هيچ اغتشاشى رخ نداده است .\r\n\r\nپردهء تراژدى علاء الدوله\r\nدوشنبه غرهء جمادى الاولى - پردهء تراژدى ديگرى براى فناى مملكت آقاى علاء الدوله بالا برده است . مختصر از مطول از قرار ذيل است . اولا بايد دانست كه اين علاء الدوله مفسد است و آن عهدها هم مشهور به افساد و تقلب و دوروئى و دروغ‌گوئى بود . از اول مشروطه هم كارهاى او را از شروع به انعقاد « انجمن قاجاريه » و « انجمن اكابر » و عريضه به شاه و قسم خوردن در مجلس و بعد بردن ظل السلطان را به مجلس براى قبول نيابت سلطنت در اين مجلد اشاره كرده‌ام . چندى بود مردم از شرّ او آسوده بودند باز مجددا شروع به نغمهء تازه و آهنگ جديدى كرده و آن از اين قرار است . فوج زرند را نوشتم در مسجد شاه متحصن شد و هزار فحش و نامربوط در منابر به علاء الدوله دادند . آخر الامر فوج را از او گرفته به پسر بهاء السلطان مرحوم كه از قديم پدرانش اين فوج را داشتند دادند . اين بود همه را جمع كرده به شاه از ظفر السلطنه شكايت كردند . بعد از آن واقعه فوج هفتم شقاقى در مسجد شاه بست نشست . اين فوج جزو افواج خاصه و قراول ارگ همايونى جمعى امير نظام بود . سيد جمال منبر رفته فحش زياد به امير نظام و همه سردارها داده بود . امير نظام مثل سايرين نيست ، صاحب غيرت و حميت است . رفت خانهء عضد الملك و از سيد جمال شكايت كرد . علاء الدوله موقعى به دست آورده وزير نظام [ را 
  ] كه ايشان هم كم از علاء الدوله نيست در اين مشروطه هم گل نكرده بلكه فوج خلج را هم از او گرفته‌اند همراه كرده . جلال الدوله پسر شاهزاده ظل السلطان كه از هر دو بد گوشت‌تر و مفسدتر است و هنوز از نايب السلطنه شدن پدرش مأيوس نشده بلكه پس از هلاك وليعهد و سلطنت پدرش وليعهد و سلطان با\r\n\r\n","description":"","footnote":"","page_name":" 2068 ","page_number":320},
  {"content":"\r\n\r\nاقتدار دولت ايران خود را مىداند و هر شب به همان نيت خوابيده خوابهاى خوب هم البته ديده است « ثالثهم كلبهم » مىشود ، مىروند به حمايت امير نظام خانهء عضد الملك .\r\nامير اعظم داماد علاء الدوله است ، خواهرش عروس علاء الدوله . ايشان هم رابعهم مىشوند . سه چهار نفر ديگر را هم از قبيل معين الدوله و سايرين جمع كرده هر يك به خيال شخصى . حالا مىگويند در اين موقع انجمنها انگشتى رسانيده علاء الدوله هم كه براى افساد حاضر است آن صحبت سيد جمال مبدل به تبعيد و عزل امير بهادر جنگ و موقر السلطنه و مختار الدوله و جمعى ديگر مىشود . قولى هم از جاى موثقى شنيدم كه شاه براى علاء الدوله پيغام سختى داده بود علاء الدوله از ترس خود اين فتنه را برپا كرد .\r\n\r\nدر خانهء عضد الملك\r\nاين مقدمه بود . صبح در خانهء شبل السلطنه مهمان خوردن توت بوديم . ملك‌آرا ، شعاع الدين ميرزا ، اعزاز السلطان بودند . قرار شد خانهء عضد الملك برويم . سه ساعت از دسته گذشته وارد آنجا شديم . ديديم تمام حياطها ، اطاقها ، راهروها ، حتى پشت‌بام مملو از جمعيت است . طبقات نوكر و هيئت همه انجمنها بودند . در طالار بزرگ سمت حسينيه خود عضد الملك و شاهزاده نير الدوله ، حاجى شيخ الرئيس نشسته بودند . ساير مردم ايستاده و نشسته ، پسر بزرگ مهدى موش ميرزا محمود خان برخاسته بود و نطق مىكرد از خرابى مملكت و آمدن روس به بيله‌سوار و قتل و غارت اروميه و غيره . در اينجا گريه گلوى آقازادهء مهدى موش را گرفته جمعى هم به صداى گريهء او گريان شدند . او ساكت شده و نشده آخوندى اروميه‌اى بيان كرد اين اجماع براى تبعيد چند نفر چه فايده به حال اروميه دارد كه باز هم تلگراف رسيده كه كردها قتل و غارت مجددى كرده‌اند . ايشان هم تقليد آن يكى را كرده گريه كرده باز مردم دروغى گريه كردند . امير اعظم جلوى در دستها را از عبا درآورده مؤدب ايستاده بود ، گفت « انجمن محترم شاه‌آباد » است . براى عرض تشكر از اقدامات مجدانهء شاهزادگان و امراء و سرداران آمده [ اند . 
  ] اين انجمن محترم نمايندهء سى هزار نفر است . از جان و مال در راه مشروطيت كوتاهى ندارد . مىگويند عضو فاسد را بايد قطع كرد و تا اين اشخاص اطراف شاه را گرفته‌اند امورات اصلاح نمىشود ، تا قطرهء آخر خون خود براى حمايت و همراهى حاضريم . زنده‌باد مشروطيت .\r\nآنوقت همه فرياد زنده‌باد كردند . زنده‌باد اتفاق . زنده‌باد امرا و سرداران . زنده‌باد حضرت اشرف . اين هم تمام شد .\r\n\r\n","description":"","footnote":"","page_name":" 2069 ","page_number":321},
  {"content":"\r\n\r\n\r\nفريب‌خوردن از علاء الدوله\r\nهواى اطاق بد بود . اطاق جلوى آمده نشستيم . بهاء الدوله ، معتمد الدوله ، احتشام الدوله هم آمدند . همه از اين پدرسوختگى علاء الدوله و نمك به حرامى او متعجب بوديم و عجب ما بيشتر از اين مردم بود كه باز فريب او را خوردند . من نمىتوانم تمام آنچه ديدم و شنيدم بنويسم مگر به اختصار بكوشم . هر انجمن لايحه‌اى نوشته مىخواند . تمام اظهار تشكر از طبقهء نوكر باب بود كه مىخواهند اطراف شاه را از مردمان مفسد خالى كنند و ساحت مقدس گلستان را از لوث وجود حضرات منزه نمايند .\r\nدر آخر هم زنده‌باد مشروطه ، پاينده باد مجلس ، زنده‌باد شاهزادگان و سرداران و امراء ، زنده‌باد حضرت اشرف . كه اين زنده‌بادها تغييرناپذير بود . گاهى هم مىگفتند نيست باد كسانى كه نيامده‌اند . پست باد مازارن ، درست همان حكايت سه تفنگدار .\r\n\r\nنطق ملك المتكلمين\r\nعضد الملك و مشير السلطنه كه به هزار زحمت قبول وزارت داخله و رياست وزراء را كرده است با نير الدوله دربخانه رفتند . ملك را كشان‌كشان با چشم كور جلوى ارسى آوردند نطق مفصلى كرد كه از روز بيدارى و طلب آزادى ما ملت غيور قدمى بر خلاف تمدن برنداشتيم ، خون‌ريزى نكرديم ، مملكت خود را به اجانب نداديم ، ناامنى واقع نشد ، جنگ خانگى نكرديم ، هر قدم كه برداشتيم باعث هزارها تمجيد بود . چنانچه در اين مدت كم‌كارى كرديم كه تمام دول روى زمين متحير ماندند . وكلا و عقلاى مملكت صلاح ديدند دوئيت برداشته شود . آن بود [ كه 
  ] نويسندگان ما آن‌همه از شاه خوب نوشتند ، ما اهل منبر هرقدر توانستيم تعريف كرديم ، در شب تولدش آن اظهار يك رنگى و چراغانى شد . اما افسوس صدهزار افسوس ، الف و هزار الف ، جمعى آدمى صورت ديو سيرت اطراف شاه ما را احاطه كرده‌اند كه تمام زحمات ما را برعكس جلوه مىدهند . ما فرزندان خلف را ناخلف معرفى مىكنند . اين است كه رجال مملكت از اين مسئله آگاه شده و قد مردى علم كرده [ اند 
  ] كه خودشان رفع و دفع اين محظور را بكنند .\r\nاما من از زبان ملت به آنها مىگويم اگر خداى نكرده اين مسئله [ را 
  ] كه مقصود و منظور تمام ملت است انجام نداده بخواهند از اينجا بيرون بروند واى به حال آنها ، واى به حال اهل و عيال و فرزند آنها . به خداى لا شريك له خانه‌هاى آنها را خراب كرده ، مال آنها را يغما كرده ، زن و فرزند آنها را خواهيم كشت . زنده‌بادها را از سر گرفته با پست بادها . در آخر هم گفت از هر انجمن يك نفر نمايندهء كلائى يعنى نوكر باب بماند مابقى بروند . اما باز فردا تشريف بياورند . جمعيت كم‌كم رفت . ما رفتيم . باز آن اطاق صحبت زياد شد .\r\n\r\n","description":"","footnote":"","page_name":" 2070 ","page_number":322},
  {"content":"\r\n\r\nحرف آخرى ملك كيك به كلاه حضرات انداخت ، اما نزد ما به روى بزرگوارى خود نمىآورند .\r\n\r\nسخنان بهاء الواعظين\r\nبهاء الواعظين آمد نزد ما . من هيچ مجلس او را نديده بودم . منبر او را هم يك روز در « انجمن مهديه » ديدم . اما معلوم شد پائين منبر بهتر از بالاى منبر است ، برعكس سيد جمال . از ما پرسيد اين هياهو و هنگامه را كى برپا كرده و براى چه جمع شده‌ايد .\r\nجواب داديم خبر نداريم . گفت « به » ما براى شما جمع شده‌ايم ، خبر نداريد جواب نمىشود . آن‌وقت نشست . گفت من خيال مىكردم براى آن بزرگه ( يعنى شاه ) جمع شده‌ايد ، و الا امير بهادر و ديگرى قابل اين اجماع نيست . اشاره به سمت شاهزاده معين دربار كه حالا احتشام الدوله است كرد : پنج تا پنج هزارى به اين شاهزاده مىدادند امير بهادر را مىكشت . احتشام الدوله گفت اگر مىدادند من ترا مىكشتم نه او را . گفت خوب ما كه كسى را جز شماها نداريم ، جمع شده‌ايد آنها را عزل كنيد . خودتان شغل و منصب آنها را بگيريد . فورا آنها هم از كار كه خلع شدند مقدس و مشروطه‌خواه مىشوند . يك همچو هنگامه براى عزل شما درست مىكنند . تكليف ما واعظين خيلى دشوار شده . امروز بايد بدگوئى از جماعتى كنيم ، پس‌فردا تعريف . من گفتم اگر درست از حاق مطلب ميل داريد مسبوق شويد زحمت كشيده برويد از خود علاء الدوله استفسار كنيد . گفت بر پدرش لعنت ، من از او قهرم . گفتم موقتا به قدر اين‌كه ده دقيقه سؤالات خود را كرده باشيد صلح كنيد . گفت مىدانم خودش مىخواهد كشيكچىباشى شود ، برادرش معين الدوله فراش‌باشى ، جلال الدوله هم سپهسالار . آن دزدها را بيرون كنند اين دزدها به جاى آنها باشند .\r\n\r\nنطق علاء الدوله\r\nدر اين بين امير اعظم از آن اطاق گذشت گفت هان اين حالا مشروطه‌خواه است ، عوض « انجمن شاه‌آباد » هم نطق مىكند . فردا كه گيلان رفت اول مستبد مىشود .\r\nعلاء الدوله پيدا شد گفت بر خواهم خاست . اگر سلام كرد جواب نمىدهم ، اگر سلام نكرد فحشش مىگويم . دور علاء الدوله را گرفتند . بهاء هم داخل آنها شد . اما شنيدم پرسيد آقاى علاء الدوله ديگر اين چه حقه‌اى است ؟ علاء الدوله از اطاق ما گذشته به طالار و جلوى ارسى رفت . معلوم شد تازگى نطق هم مىكند . عجب روئى دارد . از پيش هركس گذشت بد گفت . آنجا هم كه نطق كرد تمام فحش مىداد . ما حصل نطق اين بود كه بسيار تشكر از انجمنها داريم ، اما چون از عهدهء پذيرائى درست برنمىآئيم خوب است\r\n\r\n","description":"","footnote":"","page_name":" 2071 ","page_number":323},
  {"content":"\r\n\r\nنمايندگان هم تشريف ببرند . انشاء الله خودمان كار را درست مىكنيم .\r\n\r\nشعارهاى تازه\r\nيك مرتبه بهاء بالاى سكو رفته گفت ما ملت ديگر همه را شناخته‌ايم . به جاى دو چشم با چهار چشم آنها را نگاه مىكنيم . اين هم پرده‌اى مثل « انجمن اكابر » و قسم در مجلس نباشد كه براى خود و اغراض شخصى كار كنيد . آن‌وقت صدا زد زنده‌باد حسّ ملى ، زنده‌باد فشار ملى ، زنده‌باد قدرت ملى . اينها تازه درآمده بود . در سه تفنگدار ديده نشده . . . « 1 » نطق علاء الدوله كور شد ، انجمنها بدشان آمد . نزديك بود فتنه بشود .\r\nميرزا محسن خان برادر وكيل الدوله ميان آنها افتاده گفت علاء الدوله شما را جواب نكرد ، مقصودش اين بود برويد ناهار بخوريد بعد بيائيد .\r\n\r\nامامزاده عضد الملك !\r\nبهاء مىگفت خوب است عضد الملك را زنده‌به‌گور كنيد چنانچه مشغول هستيد . آن وقت در اين حسينيه بقعه و بارگاهى برپا كنيد كه اقلا تحصن اينجا يك عنوان صحيحى پيدا كند . قال و قال زياد شد . هركس هم از ما سؤالى كرد از معرفى علاء الدوله كوتاهى نكرديم . مزه اينجا بود كه بيشتر آنها از ما بهتر معرفت به حال او داشتند . آن‌وقت از بعضيها شنيده شد كه گفتند ما وارد « مجمع قاجار » شده‌ايم در صورتى كه « مجمع قاجار » از اين كنكاش و شيطنت خبر نداشت . اين بود برخاسته براى ناهار به منزلهاى خود رفتيم .\r\nچاى ، غليان به همه مردم مىدادند . ناهار هم تهيه كرده بودند . بينوا عضد الملك با همه قرض چقدر هم حالا بايد خرج كند تا مقصود علاء الدوله ، جلال الدوله صورت بگيرد .\r\n\r\nحرفهاى حسام الذاكرين\r\nحسام الذاكرين از روضه‌خوانهاى باسواد بامزه است . او مىگفت بلى تبعيد حضرات چندان در انظار وقعى ندارد ، اما خير اينها هستند كه روس را وادار به آمدن و داخل شدن خاك ما كردند . بعد از خندهء زياد به حرف آقا آنچه خواستيم حالى شود كه روس يا انگليس به حرف امير بهادر و شاپشال خان و موقر السلطنه و مجلل السلطان محبوبهء شاه نيست حالى نشد . بلكه بر اصرارش افزوده شد و جدا لاطائلى مىگفت كه آدم از نفهمى و بىادراكى اين مردم از كوره دررفته مىخواست كفر و ناسزا بگويد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2072 ","page_number":324},
  {"content":"\r\n\r\n\r\nآقا سيد عبد الله عاقل\r\nغروب براى تماشا باز خانهء عضد الملك رفتيم . جمعيت بيشتر بود . رجال و محترمين هم نصفى براى اصلاح ، نصفى براى تماشا [ آمده بودند 
  ] . انجمنها را هم آقاى آيت الله تحريك كرده به عنوان تشكر آمده بودند . چون همه از نيت حضرات خبر ندارند ظاهر اين اجماع كار صورت مىدهد . يك مسئله هم گفتند كه بيشتر آقاى آقا سيد عبد الله مردم را تحريك به آمدن آنجا براى اين كرد كه صحبت مجازات قتلهء فريدون از ميان برود و دنبال نكنند . او عاقل است و تا امروز ذره‌اى بىعقلى نكرده .\r\nهوا گرم بود [ و 
  ] جمعيت زياد . زود مراجعت كرديم . متصل انجمن مىآمد و خطابه قرائت مىشد . چيز ديگرى معلوم نشد .\r\n\r\nمردم ترسو\r\nظهر كه منزل آمدم مستشار الممالك ترسوى ما نفس‌زنان وارد شد كه ده دقيقه از منزل آمده‌ام . گفتيم براى چه . جواب داد مگر شما خوابيد . صداى اين همه توپ را نشنيديد .\r\nگفتم به تو چه . په من ، مردم تا اينجا رسيدم . روز دوشنبه اين همه توپ شوخى است !\r\nآخر مطمئن كرديم كه قزاقها چون دو سه روز ديگر به قصر قاجار اردو مىروند امروز سان داده مشق كرده‌اند . مردم بىاندازه ترسو شده‌اند . يك روز در بازار خودم از نزديك يابوئى گذشتم كه آن يابو شيههء طولانى كشيد به قدر يك ذرع من از جا پريده رنگ از رويم پريد .\r\n\r\nوضع علاء الدوله\r\nسه‌شنبه دوم - صبح دربخانه رفتم . شاه در باغ با مشير السلطنه كه به جبر و عنف رئيس الوزرا [ و 
  ] ، وزير داخله شده و ممتاز الدوله رئيس مجلس با صنيع الدوله خلوت داشت . بعد از آن شاهزاده نير الدوله را صدا زده به عمارت بلور ( مريم خانمى ) تشريف بردند . ما كنار حوض جمع شده تا نزديك ناهار از اين ترتيبات صحبت مىكرديم . هيچ مطلبى جز پدرسوختگى علاء الدوله دستگير نشد . ملك‌آرا و شعاع الدين ميرزا منزل ما آمدند . آقاى عماد السلطنه هم بودند . ناهار خورديم با دوغ ممتاز فراوان . خواب نكرديم .\r\nسه ساعت به غروب مانده خانهء عضد الملك رفتيم . جمعيت بىحساب بود . مردم به همديگر مىگفتند الحمد لله گذشت و تبعيد شدند . معلوم شد كارى صورت گرفته . به زحمت زياد داخل حياط خلوت عضد الملك شديم . اين خلوت سه اطاق و يك ايوان دارد . در يك اطاق اسباب چاى بود . اطاق ديگر نير الدوله ، مؤيد الدوله ، عميد الدوله و\r\n\r\n","description":"","footnote":"","page_name":" 2073 ","page_number":325},
  {"content":"\r\n\r\nمؤيد السلطنه . اطاق ديگر خود آقا و آقا سيد احمد و چند نفر ديگر از آقايان بودند .\r\nعلاء الدوله و جلال الدوله هم مثل مشاطه كه عروس خود را خوب آرايش داده باشد و به اين و آن نشان بدهند مىآمدند و مىرفتند . اما اين جمع هيچ اعتنا نمىكردند .\r\n\r\nملك المتكلمين\r\nيك نفر سيد آمد كه مردم از گرما و انتظار هلاك شدند . آقاى ملك بفرمائيد . ملك گفت زود است و آنها كه بعد مىآيند گله مىكنند . قدرى صبر كنيد . باز رفت‌وآمد . اين دفعه ملك گفت من مجبور نيستم ، ديگرى نطق كند . عضد الملك گفت من بايد دربخانه بروم چون وزير دربار كه استعفا كرده ، امير بهادر رفته يك ترتيبى بدهم . ملك فرمودند نمىشود بايد با حضور حضرت اشرف مطالب را گفت و از شما مردم تشكر كنند . بعد خود ملك المتكلمين برخاسته رفت كه مردم را نگاه دارد . يك ساعت و نيم به غروب مانده دستخط قرائت شود . عضد الملك هم رفت آن اطاق كه حضرات بودند نماز كند .\r\nدر اين بين علاء الدوله وارد شد بناى سرگوشى را گذاشت . نير الدوله و جلال الدوله هم نزديك شدند . بعد از قدرى صحبت يك مرتبه عضد الملك متغير شده گفت خدايا مرا از دست اينها مرگ بده .\r\n\r\nمشايعت مادر مشير الدوله\r\nمادر مشير الدوله به مشهد زيارت رفته ، پسرهايش مشايعت مىروند . چه ربط به اين صحبت دارد . مشير الدوله استعفا داده مىگويند دو تلگراف او را در فقرهء سرحدى مخبر السلطنه به دست آورده . در روزنامه‌ها هم بد نوشته بودند . من‌جمله در يوميهء « نداى وطن » كه مجلس براى روزنامه‌نويس ميزان سن برقرار مىكند كه نبايد مدير روزنامه از سى كمتر داشته باشد ، اما براى وزراء كه حل و عقد مملكتى به كف كفايت آنهاست سن را مناط اعتبار نمىداند . چون مشير الدوله داماد علاء الدوله است مىخواهند باقى باشد . در اين موقع البته بايد علاء الدوله كوشش كند . مؤيد الدوله تند شده كه مگر نبايد كسى از شهر بيرون برود . اين حرفهاى مزخرف چيست . جلال الدوله تندتند مىگفت شاهزاده موقع اين حرفها نيست سكوت كنيد . آخر نير الدوله گفت شما مطلب را بايد بدانيد سكوت كنيد . آنها كه بيرون رفتند عضد الملك از شدت اوقات تلخى چوبدست خود را چنان به ديوار اطاق زد كه سر چوب پريد و شروع به نماز كرد .\r\nعميد الدوله سر چوب را با چاقو اصلاح كرده تراشيد . بعد از نماز گفت شماها اينجا بمانيد تا آن خارجيها بروند ، آن‌وقت برويم خدمت شاه . شايد امشب ما را لازم داشته باشد .\r\n\r\n","description":"","footnote":"","page_name":" 2074 ","page_number":326},
  {"content":"\r\n\r\nنير الدوله گفت آمدن اينجا باعث سوءظن شاه است چه رفتنى دارد . فرمودند باشد ضرر ندارد خودش البته مىداند مايهء آشوب و فساد كيست .\r\n\r\nآب و ديسكور\r\nدر ظرف اين مدت متصل نطق مىكردند و لايحه قرائت مىشد . يادم هست اتابيك مرحوم وقتى كه با ناصر الدين شاه از سفر سيم فرنگستان شاه كه سفر اول اتابيك امين السلطان بود مراجعت كرده بودند به حضرت و الا از انگليس صحبت مىكرد و مثل زد از يك نفر فرانسه يا آلمانى پرسيدند انگليس رفتى چه‌چيز خوب خوردى . او جواب داد من جز نان و « ديسكور » « 1 » چيزى نخوردم . اين دو روز هم خانهء آقا انگليس شده .\r\nچون هوا گرم است ، آب است و « ديسكور » . تمام كارها را اين نطقهاى بىمعنى كه آخرش جانا مالا عمرا تا آخرين قطرهء خون خود است انشاء الله اصلاح مىكند . البته امير بهادر هم برود روس و انگليس هم چاره‌اى جز فرار و عقب‌نشستن ندارند .\r\nدر سر ساعت آقا برخاسته ما هم از دنبال ، بيشتر رجال و شاهزادگان بودند . از علماء هم اغلبى صندلى گذاشته بودند . مشير السلطنه و جماعتى قبل از وقت جاگرفته بودند .\r\nعضد الملك هم جائى پيدا كرد . سايرين در ميان جمعيت متفرق شدند . سيد جمال را عضد الملك فحش داده اين دو روز تشريف نياورده بود . ملك بالاى پشت‌بام رفته بود .\r\nچشمش خوب نمىبيند . يمين و يسارش را متملقين گرفته بودند كه به زمين گرم نخورد .\r\nوقتى از اطاق آقا مىرفت به ايشان فرمودند ملك ما را رسوا نكن . داد شاه‌پرستى را بده .\r\n\r\nسخنان ملك المتكلمين\r\nحمد و ثنائى فرستاد . تشكر از نظر امام عصر عجل الله فرجه كرده بعد با شدّ و مدّى از شاه تمجيد و تعريف كرده ، سه مرتبه شاهنشاه اسلام پناه محمد على شاه قاجار گفت .\r\nمردم تمام به صداى خيلىخيلى بلند زنده‌باد گفتند . بعد تعريف از عضد الملك كرده و دو مرتبه حضرت اشرف گفته . همه زنده‌باد گفتند . پس از آن توقيرى از مشير السلطنه و سايرين [ كرد 
  ] ، يك مرتبه براى شاهزادگان ، يك مرتبه براى وزرا ، يك مرتبه براى امراء و سرداران زنده‌باد گفتند . آن‌وقت تبعيد امير بهادر را ابلاغ كرده صداى پست‌باد ، نيست باد بلند شد . همانطور دربارهء پنج نفر ديگر كه اسامى آنها از اين قرار است : امين الملك پسر وزير دربار ( تازه اين لقب را بعد از فوت پسر جوان مرحوم امين الملك گرفته ، وزير افخم سابق ) ، موقر السلطنه ، مفاخر الملك تبريزى ، شاپشال خان روسى ، على بيك نام\r\n\r\n\r\n","description":"","footnote":"\r\n( 1 ) -  Discour  ( نطق )\r\n","page_name":" 2075 ","page_number":327},
  {"content":"\r\n\r\nترك كه آن‌هم رعيت روس است . [ صداى 
  ] مرده‌باد ، نيست‌باد ، پست‌باد مدتى بلند بود .\r\n\r\nفرمان ملك\r\nبعد يكى از نويسندگان مشير السلطنه ابلاغى از خود مشير السلطنه قرائت خواست بكند . تا خواند اين بنده مشير السلطنه رئيس الوزرا با حضرت اشرف و سركار نير الدوله ، از پائين صداى او را قطع كرده يكى گفت خير . يكى گفت مابقى چه شدند . يكى گفت هنوز ما او را رئيس الوزراء قبول [ نداريم . 
  ] از بالا ملك دست خود را تكانى داده گفت حكم است و احدى نبايد چون و چرا بكند . اين آهنگ صداى او و تكان دست او مثل فرمان يك جنرال خيلى مستقل به فوج مطيع فرمان بردار منظم خود اثر كرد . آبى بود كه به آتش همه پاشيده شد و نفسها قطع شد . همه ساكت شدند . آن وقت سيدى ابلاغ را از دست آن ميرزاى مفلوك گرفته به صورت بلند قرائت كرد كه ما سه نفر عرض مردم را به حضور مبارك كرده اعليحضرت درخواست ملت را با نهايت مهربانى پذيرفته اشخاص مفصله را از نوكرى و خدمت خارج و تبعيد فرمودند . ملك آن‌وقت گفت ختم كنيم صحبت را به دعاى بقاى شاه و عزت ايرانيان ، اسئلك بند عوك . . . « 1 » . همه يا الله گفته آن‌وقت به قدر ده دقيقه همه دست‌زده و شادى كردند . ما مجددا به حياط خلوت رفتيم جماعتى بودند . مردم اغلبى لندلند و قرقر داشتند كه ما را گول زدند . اينجا جمع كردند براى مقصود خودشان . البته نمىرويم براى اين‌كه اين تبعيد حضرات كار بزرگى نبود ، وانگهى به ما ربطى نداشت و اهميتى نداشت خيلىخيلى حرفها . . . « 1 »\r\nمن توى دلم مىگفتم از روز اول بيچاره‌ها همين‌طور شما را گول زده اسباب كار كردند . حالا حالا هم دچار و گرفتاريد و ملعبه و بازيچه اين و آن . . . « 1 » آخر جمعى را مثل ميرزا داود خان و ميرزا جهانگير مدير صور و ظهير السلطان و شيخ على زرگر را روانه كردند . به هر شكل بود مردم را ساكت كردند . آخر ميان خودشان باز قرار دادند فردا در « انجمن مظفرى » جمع شده از اين قضيه صحبت بدارند .\r\nپس از آن‌كه كمى حياط بزرگ خلوت شد ، آنجا رفتيم . در يك طرف روى صندلى نشستيم . آقاى عضد الملك دربخانه رفته بود . برحسب فرموده ناچار از توقف بوديم .\r\nلواء الدوله نزد ما بود . كمى از ما پائين‌تر علاء الدوله ، معين الدوله ، وزير نظام و جمعى ديگر نشسته بودند و متصل براى آنها چاى ، غليان ، بستنى مىآوردند و ما از حسرت خميازه مىكشيديم . لواء الدوله گفت ما همه به منزلهء يك نفر باشيم . هر يك يك عضو آن\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2076 ","page_number":328},
  {"content":"\r\n\r\nشده ، من زبان مىشوم تا ملاحظه كنيد چقدر به ما احترام كرده چاى ، قهوه ، غليان و بستنى خواهند داد . بعلاوه مقصود شما از اذيت علاء الدوله هم حاصل مىشود كه همه مطلب را مىدانند . گفتيم بسيار خوب .\r\n\r\nصحبتهاى مؤيد السلطنه و لواء الدوله\r\nشاهزاده مؤيد السلطنه را مخاطب كرده « زبان » ما بناى صحبت را گذاشت . من يك ساعت قبل مىخواستم اين سؤالات را بكنم چون صحبت زياد بود و شخصى مثل حضرت و الا را هم پيدا نكردم ساكت شده حالا جويا مىشوم . آيا اين اجماع و ازدحام و هياهو براى چه بود . مؤيد السلطنه قدرى بلند كه آنها بشنوند جواب داد ملت سوءظنى از آن اشخاص پيدا كرده بود و اجماع كردند كه شاه آنها را از گرد خود خارج كند . گفت نه به شما اشتباه شده ملت آن عرض « 1 » را نداشت و آنها قابل اين هنگامه نبودند . بودن و نبودن آنها هم فرقى نمىكند . اين مقصود و منظور جمعى بود . اما ملت . . . « 2 » مؤيد السلطنه جواب داد كسى قصدى نداشت ، اينها هم كه ديديد از طرف ملت آمده بودند و عرض حال آنها را كردند . صحبت به اينجا كه رسيد چند نفرى جمع شدند و آنها هم اگرچه با خود حرف مىزدند اما معلوم بود به ما گوش مىدهند . از همه بهتر پيشخدمتى با سينى كه پر از فنجان چاى تازه دم بود ظاهر شد . هريك فنجانى برداشته خورديم . سيگاردى پس از آن كشيده ، عميد الدوله گفت من غليانى هستم . لواء الدوله گفت الان خواهند آورد و بناى صحبت را گذاشت . من مىدانم چه كسى باعث اين هنگامه شد و مقصودش چه بود و الان هم چه تصور مىكند . [ مؤيد السلطنه گفت 
  ] بنده كه نمىدانم و گمان هم نمىكنم احدى مقصودى داشته باشد . [ لواء الدوله گفت 
  ] ميل داريد اسامى آنها را من واضح بگويم و شما تصديق كنيد .\r\n\r\nقليان چارتخمه\r\nدر اين بين علاء الدوله با ظهير السلطان سرگوشى كرده و به طرف ما روانه كرد . به لواء الدوله دستى داده نزد او نشست و فورا به گوش او چيزى گفت . لواء الدوله به گوش او . بعد لواء الدوله بلند گفت من مىگويم آدم بايد مرد مردانه كار كند و حرف بزند .\r\nكالسكه ، اسب ، پارك به خرج ديگر نمىرود . امير بهادر برود ، فلان الدوله به جاى او چه ثمر براى ملت دارد . باز ظهير السلطان به گوش او چيزى گفته رفت . غليان « چهارتخمه » براى عميد الدوله رسيد . او مشغول شد . دور ما را گرفتند . قايم‌مقام و معاون الدوله\r\n\r\n\r\n","description":"","footnote":"\r\n( 1 ) - عرض - درخواست - تقاضا\r\n( 2 ) - نقطه‌چين در اصل است .\r\n","page_name":" 2077 ","page_number":329},
  {"content":"\r\n\r\nبرادرش پشت درخت ايستاده گوش مىدادند . اين دفعه بهاء السلطنه نويسندهء سپهدار را علاء الدوله گسيل كرد . او به عوض دست ، ماچى به لواء الدوله داد ، بناى درگوشى را گذاشت .\r\n\r\nاعمال سپهدار تنكابنى\r\nسپهدار سه انجمن را براى تقويت كارهايش در طهران داير [ كرده است 
  ] و مخارجش را مىدهد و به‌همين واسطه تمام ماليات تلگراف‌خانه و معدن فيروزه و املاك قزوين خود را نداده ، ماهى بيست و پنج هزار تومان هم خرج اردوى استرآباد گرفته . اينك براى نقد و جنس سنواتى استرآباد هم بازى درآورده . در تنكابون هم هرچه مىخواهد مىكند .\r\nمجددا چاى آوردند . علاء الدوله مضطرب شده بود . ما ديديم جمعيت زياد مىشود و صحبت دنباله پيدا مىكند به يك اندازه هم مقصود ما حاصل شد لواء الدوله را بلند كرديم .\r\nعضد الملك نيامد و ما بيرون آمديم . لواء الدوله لندلند داشت چرا قدرى صبر نكرديد تا بستنى بياورند . تمام اين حكايت عجيب را به اين يك شعر خرنامه ختم مىكنم تا تتمهء آن را بعد بنويسم .\r\n يك نكته گويمت كه پس از رنج بيشمار * خود را حمار كردى اى ملت غيور \r\n\r\nشاپشال\r\nچهارشنبه سيم - صبح دربخانه براى سرسلامتى در حقيقت رفتيم . شاه گفتند كسالت دارد بيرون نيامد . شاپشال خان و مفاخر الملك هر دو در باغ زيارت شدند .\r\nامير بهادر زرگنده به سفارت روس رفته ، چون اصلا اهل قراباغ است و بيشتر اقوامش صاحب‌منصب و نوكر روس هستند . مطالبهء سيصد و هشتاد هزار تومان به موجب برات و دستخط از دولت با فرع سه ساله مىكند و اگر هم بايد برود علاقهء او را ملت يا دولت خريدارى كند . شاپشال هم چهل هزار تومان مقررى هشت سالهء آتيهء خود را مطابق كنترات كه در دست دارد خواسته و گفته است من رعيت روس هستم ، نمىخواهم از ايران بروم .\r\n\r\nسرباز ملى\r\nمنزل آمدم ، عصر خانهء وزير ماليه رفتم . امام جمعه و جمعى ديگر بودند . صداى تفنگ بسيارى آمد بطورى كه از باغ به اطاق خواستند بروند . بعد معلوم شد سربازهاى ملى انجمن شاه‌آباد مشق مىكنند ، هر انجمن ده دوازده دست لباس دوخته ، هر روز تن\r\n\r\n","description":"","footnote":"","page_name":" 2078 ","page_number":330},
  {"content":"\r\n\r\nچند نفرى مىكند و « سرباز ملى » مىگويند . صنيع الدوله مىگفت تمام كار مملكت بازى شده . به توسط عماد السلطان به صدر الملك پيغام داد مقررى حضرت و الا حوالهء همدان است ، از بابت جنسى بدهند . مىگفت چهار كرور از قوى ئيل ماليات نرسيده ، امسال هم اميدى نيست چيزى عايد شود . گمرك هم حسابش پاك است . من گفتم از اين قرار مردم بايد بميرند . آهى كشيده گفت از بس ما از هم ترس و واهمه داريم هيچ كار نمىكنيم .\r\nهمين واهمه از همديگر كار مملكت را تمام كرده است . همين مطلب را حسينقلى « 1 » خان نواب در مجلس علنى گفته كه تا وزراء از ما بيم دارند كار از آنها ساخته نيست . هروقت با ما وكلا مجادله و محاجه كرده بدون ترس كار خود را بر ما مدلل داشتند آن وقت كارى صورت خواهد گرفت . آن‌وقت مثل مىزند كه وزير داخلهء فرانسه براى يك مسئلهء خيلى مختصر كه وكلاى مجلس مبعوثين بر خلاف آن بودند شش ماه تمام زحمت كشيد و مجادله كرد تا بر وكلا ثابت مىكند . اينجا هروقت ما اعتراض مىكنيم يا توضيحى مىخواهيم از ترس تمام را به ميل ما جواب داده و مىروند .\r\n\r\nحكم قتلهء ارباب فريدون\r\nاز امام جمعه پرسيدم اين چه حكمى بود دربارهء قتلهء فريدون كرديد . جواب داد حكم را داديم چاپ كنند تا بر مردم واضح باشد كه ما همان زجر مولم فتوى داده‌ايم . حالا در ديوانخانه آنطور ترجمه و تفسير نموده‌اند به ما مربوط نيست . براى همين‌كار قرار شد يك نفر از علما را منتخب و به ديوانخانه روانه كنيم كه حدود را او جارى كند . امام مىفرمود از قرارى كه متواترا شنيده‌ام هر پنج نفر مرده‌اند .\r\nهفته‌اى سه روز با حجج اسلام و چند نفر از علماى ديگر در كمسيون مجلس قانون عدليه را تطبيق مىكنيم . من پرسيدم با شرع مقدس وفق مىكند . گفت آنچه متعلق به شرع است و مطابقت بكند عليحده ، مابقى را عرفا بايد جارى نمايند .\r\n\r\nخرنامه « 2 »\r\n مدتى تأخير در « خرنامه » شد * بر بجاى ديگر عطف خامه شد \r\n\r\n\r\n","description":"","footnote":"\r\n( 1 ) - اصل : حسنقلى\r\n( 2 ) - ورقهء خرنامه به خط خوش ديگرى بر روى كاغذ نيم‌ورقى است و به صفحه الصاق شده . عين السلطنه بر روى آن نوشته است . اين دو نمره خرنامه را بنا بود در اين مجلد بنويسم . در ميان كاغذجات مفقود شده بود . حالا كه پيدا شد اين جلد تمام گرديده بود . لهذا عين آنها را لف كتابچه گذاشتم . بىمزه نيست . اشعار خوب دارد . عين السلطنه قهرمان قاجار .\r\n","page_name":" 2079 ","page_number":331},
  {"content":"\r\n\r\n كند شد گر چند روزى خامه‌ام * رونق ديگر گرفتى نامه‌ام\r\nنامهء من رهبر اهل وفاست * نامهء من حاوى صدق و صفاست\r\nنامهء من محيى هر مرده دل * رستگار هر خر رفته به گل\r\nنامهء من رافع رنج و مرض * نامهء من مونس هر بيغرض\r\nهر خرى كه پيرو « خرنامه » شد * لايق . . . شد \r\nدو چيز مانع درج اين نامه شد . اول بىلطفى مشتركين عظام در وجه اشتراك ، دويم مختصر مسافرتى به طرف يكى از ايالات جنوب . . . « 1 »\r\n ما خريم و پايمان در سلسله * ما خريم و پاكش هر قافله \r\nآزادى وزراء يا پيشرفت قانون\r\nاستعفا وزراء به شدت اسباب هيجان پارلمان شد . وكلاى محترم اين حركت را از نادانى و جهالت وزراء دانسته و چنان احساس كردند كه اين حركت خودسرانهء وزراء عاقبت وخيمى از براى آتيهء مملكت خواهد داشت و اختيار تامه به عموم دوائر و ادارات خواهد داد . چه هركس ملتفت شد كه از عهدهء شغل و كارى برنمىآيد فورا از شغل و كار استعفا خواهد داد و اين حركت به كلى مخالف با قانون آزادى است . وزراء را به مجلس احضار و در كمال سختى قانونا آنان را امر به قبول وزارت نمودند ، چنانچه حفظ قانون جبلى و فطرى شخص رئيس است مسؤوليت آنان را بنفسه به عهده گرفت كه از آن به بعد اگر مسامحه و اغفال و عدم كفايت و لياقتى در امور از آنان مشاهده شود رئيس مجلس را مسؤول قرار دهند . وزراء برحسب اين غيرت و نوع‌پرستى مجددا شغل وزارت را به‌عهده گرفته و به كلمهء « مرسى » از طرف رئيس كفايت [ كردند 
  ] و لياقت خود را صاحب شدند . ملت غيور هم كمال تشكر را از اين اقدام قانونى به مجلس تقديم كرد .\r\nدر آنجا شبهه‌اى نداريم كه وكلا برحسب وكالتى كه دارند قيم شرعى موكلين خود هم هستند . البته مجلس تكليف وزراء را بهتر از خودشان مىداند . بخصوص بعضى از وزراء كه امورشان مقتضى آن نيست كه خودشان همه‌چيز بفهمند و چون بعضى از آنها عالم به علم وزارت هم نيستند در اين‌صورت قيمومت رئيس و قبول مسؤوليت از طرف آنان روح تازه به جسد بيروح وزارتخانه‌ها دميده و به عالم تمدن جلوهء تازه داد . زنده‌باد رئيس مجلس . پاينده‌باد آزادى وزراء .\r\n\r\nخرنامه\r\nاعضاء خرنامه از صميم قلب اين آمدن غيورانهء قانونى رئيس و وكلاء مقدس را [ كه 
  ]\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2080 ","page_number":332},
  {"content":"\r\n\r\nدر واقع سلب مسؤوليت از چندين وزراء و افراد مملكت بود تشكر نموده و آنان را به اين خدمت بزرگ تبريك و تهنيت مىگوئيم . در حقيقت ملت ايران به‌وجود چنين پارلمان بر تمام ملل صاحب « كنستى توسيون » افتخار كرده و اين امتياز را به خودمان منسوب خواهيم دانست .\r\n\r\nمكتوب شهرى\r\nخدمت جناب مستطاب غلام مهربانم . مدير محترم جريدهء فريدهء خرنامه دامت تعليقاته .\r\nاينكه در اين موقع ما از شغل وزارت جنگ استعفا كرديم و قبول حرف قانونى مجلس را نكرديم اولا چندان اعتنايى به اين شغل نداشتيم . ثانيا معروف است يك پول جگرك سفره قلمكار نمىخواد . اگر ما وزير جنگ بوديم ميرزا سليمان خان چه گه مىخورد . يك سند كه فرمان تمام دخل وزارت جنگ را او مىبرد ما بدنام مىشديم ، دور نيست اين پسرك هم كه شغل ما را قبول كرده تا چند روز ديگر او هم مخالفت مجلس را كرده استعفا بدهد . از قرارى كه مىشنويم بعضى مىگويند شاه ما را معزول كرده . اينكه زحمت داديم براى اين است كه رفع اشتباه بشود . ما خودمان زير بار اين كار نمىرفتيم .\r\nعزيز اللّه قاجار .\r\nراه نجات يا شركت عمومى\r\n بس افتخار كرده‌اى اى ملت غيور * اصلاح كار كرده‌اى اى ملت غيور\r\nباغ وطن كه بود خزان از نهيب ظلم * رشك بهار كرده‌اى اى ملت غيور\r\nبا دوستان به زعم عدد با هزار جهد * خوش گير و دار كرده‌اى اى ملت غيور\r\nجدا خطا صواب و اكيدا وطن خراب * از يك فشار كرده‌اى اى ملت غيور\r\nاز اتحاد دولت [ و 
  ] ملت به تازگى * رنگى به كار كرده‌اى اى ملت غيور\r\nگاهى به دشمنى و گه از راه دوستى * شرّ را مهار كرده‌اى اى ملت غيور\r\nبا اين همه كشاكش و فرياد و جرح و رنج * بر گو چه كار كرده‌اى اى ملت غيور\r\nبيدار شو ببين كه اروميه را چسان * با غم دوچار كرده‌اى اى ملت غيور\r\nهشيار شو نظاره به بيله‌سوار كن * كز غم فكار كرده‌اى اى ملت غيور\r\nيك چند تن منافق ظاهر صلاح را * بر خود سوار كرده‌اى اى ملت غيور\r\nزالوى بهبهان بمكد خون اين و آن * تا فكر كار كرده‌اى اى ملت غيور\r\nدر حيرتم خريت و كورى و ابلهى * از چه شعار كرده‌اى اى ملت غيور\r\nبا مفسدين نگر كه به تحريك مملكت * عهد استوار كرده‌اى اى ملت غيور\r\nيك نكته گويمت كه پس از زحمت زياد * خود را حمار كرده‌اى اى ملت غيور \r\n\r\n","description":"","footnote":"","page_name":" 2081 ","page_number":333},
  {"content":"\r\n\r\n با افتخار باش كه با ديزه خران * خود همقطار كرده‌اى اى ملت غيور\r\nاين راه عدل نيست كه آهست بىگمان * با كردگار كرده‌اى اى ملت غيور \r\nالها ، به مشروطه‌طلبى و قانون‌خواهى و غيرت مدير مساوات كه اين شركت عمومى مثل آن شركت عمومى نباشد . خدايا به فقر و فاقهء ملك المتكلمين و به حجب و حياى فطرى بهاء الواعظين و به اسلام حاج ميرزا يحيى ، به شركت و ماهيت ميرزا جهانگير ، بالف اكيدا و تشديد جدا تقىيوف كه اين اتحاد مربوط به امر سرّى اهل سر نباشد ، و الّا اين مرتبه\r\n ما خران را آب از سر بگذرد * روزگارى بدتر از خر بگذرد\r\nاى كه از ما خوبتر دانسته‌ايد * برگ از بهر خر دانسته‌ايد\r\nايها الانسان از ما بهتران * رحم فرمائيد بر جان خران\r\nرمز اين بازى رموز عالى است * مغز خر از فهم رمزش خالى است\r\nرمز اين بازى يقين خرميرى است * رحم بر آن كره‌هاى شيرى است \r\nاجراء قانون\r\nقانون انطباعات بر خلاف ميل و مقصود مدير مساوات بعضى فصول درج كرده و مظنون است وكلاء دارالشوراى كبرى را به محكمهء عدالت جلب نمايند و الا قانون رسما توقيف و به جزا خواهد رسيد .\r\nاستدعا\r\nبعضى از وطن‌پرستان خرج و دخل ناطقين را از اداره خواسته‌اند كه كسر دخل آنها را از جيب فتوت كارسازى دارند . از مشتركين عظام و ناطقين كرام خواهشمنديم كه مرحمت فرموده صورت صحيحى به اداره ارسال دارند تا شايد به توجه آن برادران گرامى خدمتى به عالم تمدن و رفع زحمتى از اين اداره شود . مستدعى است كمال دقت را در صحت صورت به كار برند كه عند اللّه و عند الرسول ضايع نخواهد شد .\r\n[ پايان خرنامه 
  ]\r\nپنجشنبه چهارم جمادى الاولى - امروز حركت خيلىخيلى مضحكى از ملت غيور سر زد كه باعث بسيارى اميدوارى شد . صبح بيرون بودم محمد حسين ميرزا و خبير - همايون ، ميرزا شيخ على زرگر هم آمد . مشغول مجادله با شيخ على بوديم كه ميرزا ضياء وارد شد . گفت سرباز سيلاخورى . بازار را غارت كردند ، مردم هم دكاكين [ را 
  ] بسته فرار مىكنند . فورا رنگ از روى مستشار الممالك پريد و بناى عرق ريختن را گذاشت . . . « 1 » اين\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2082 ","page_number":334},
  {"content":"\r\n\r\nحرف تمام نشده حاجى افخم الدوله از پشت شيشه عميد الدوله و بهاء الدوله را نشان داد كه خنده‌كنان مىآمدند . آنها نقل كردند كه دكان « باقدار سر » « 1 » براى خريد آمده بوديم ديديم تمام دكاكين بسته است و مردم به شتاب و عجلهء هرچه تمامتر فرار مىكنند . عبا و عمامه است كه به زمين افتاده . هرچه پرسيديم كسى اطلاع كاملى نداد . آمديم اينجا و دو نفر دربخانه فرستاديم تا بلكه از آنجا خبرى بياورد . قهوه صرف شد . محمود بيك آدم بهاء الدوله آمد كه شاه سوار شد . سوار و فراش و سرباز را كه بىخبر بودند به عنوان سان حاضر كرده بودند ، يك مرتبه اعلان مىكنند سوار تاخت مىكند ، سرباز و فراش مىدوند كه درب اندرون به كالسكهء شاه ملحق شوند . از اين هياهو اجزاء وزارت عدليه و دفتر يك مرتبه مضطربانه بيرون آمده به سمت خانه‌هاى خود فرار مىكنند . از فرار آنها مردم متوحش شده اين هنگامه برخاسته مىشود .\r\nيك مطلبى هم صبح واقع شده بود كه آن هم ممد و كمك مىشود . باطرى قزاق‌خانه را صبح از سمت خيابان پست‌خانه و خانه‌هاى ظل السلطان و جلوى عمارت بهارستان حركت داده بيرون شهر برده بودند [ و 
  ] از آنجا و دروازه شمران به قصر قاجار كه محل اردوى قزاق است . اين توپها هم در نظر مردم بود بيشتر اسباب واهمه شد . معلوم است چقدر خنده كرديم و به چه اندازه از اينها كه تا قطرهء آخر خون خود را فداى وطن مىكنند اميدوار شديم .\r\nشاه از ترس آن دفعه بىخبر سوار مىشود . تاخت كردن سوار از ميدان سمت نقاره‌خانه به درب اندرون تمام شهر بسته مىشود و اين همه مرافعه درست مىشود .\r\nدرست مثل شب 21 رمضان كه يك چوب به درب مسجد خورد صد نفر غش كرد و چهار هزار تومان مال مردم به سرقت رفت .\r\n\r\nجارچى\r\nبعد از يك ساعت با عميد الدوله و بهاء الدوله به سمت بازار حركت كرديم . كم‌وبيش دكانها را باز مىكردند . اما همه مردم از كسبه و عابر سبيل به هم نگاه كرده و خنده مىكردند . همه بازار صداى خنده بود . آنها در سبزىميدان سوار درشكه شده من مراجعت كردم . جارچى نمايان شده و جار مىزد از طرف وزير داخله : « اعليحضرت شهريارى سوار شدند . مردم شما چرا دكاكين را بسته فرار كرديد ، برويد باز كنيد . » من تا نزديك خانهء خودم دنبال او بودم . هرجا ايستاده جار مىزد . آن‌وقت نفرين زياد به بچه‌ها\r\n\r\n\r\n","description":"","footnote":"\r\n( 1 ) - ظاهرا مراد باغداسار است كه از اسامى ارمنى است . قبلا هم ازين دكان نام برده بود . اين دكان در كاروانسراى ارامنه جنب سبزه‌ميدان بود .\r\n","page_name":" 2083 ","page_number":335},
  {"content":"\r\n\r\nمىكرد كه از جلو و عقب يمين و يسار او را احاطه كرده و انواع اذيت را مىكردند . آخر به تنگ آمده و به التماس افتاد از جان من چه مىخواهيد . گفتند براى صلوات فرستادن همراه مىآئيم . « 1 »\r\n\r\nرفتن شاه به باغ شاه\r\nتا غروب همين صحبت بود و ادارات حتى وزارت داخله [ را 
  ] كه در حياط صندوقخانه جنب باغ گلستان است بسته بودند . سراغ حجج اسلام رفته بودند كه شاه چرا اينطور سوار شده . جواب گفته بودند آنطور سوار مىشود آن بلا را به سرش مىآوريد ، اينطور بىخبر سوار مىشود اين هنگامه را راست مىكنيد . پس چه قسم سوار شود و چه كار كند . شاه يقين است مثل كسى كه از زندان فرار كرده باشد امشب دماغى دارد و نفس راحتى در باغ شاه مىكشد .\r\n\r\nمؤلف در باغ شاه\r\nشنبه ششم - عزت ملك دختر حاجى افخم الدوله خيلى ناخوش است . قريب يك ماه است . بسترى است و تب مىكند .\r\nكالسكه حاضر بود كه باغ شاه برويم . با خبير همايون خانهء شعاع الدين ميرزا رفتم . او و ملك‌آرا هم درشكه نشسته راست به باغ شاه رفتيم . جلوى باغ سوار و قزاق زياد چادر زده بودند . توى باغ هم از سوار كشيكخانه ، سرباز سيلاخورى و سوادكوهى قدم‌به‌قدم ايستاده قزاق هم مزيد شده بود . نزديك چادر حاجب الدوله ، مؤيد الدوله ، مؤيد السلطنه و جمعى روى صندلى نشسته بودند . ما هم جلوس كرديم . بعد از صرف سيگاردى خواستيم حضور برسيم معلوم شد شاه مشغول كاغذ خوانى شده‌اند و خلوت شده است . باغ شاه عمارت مفصلى ندارد . اندرون و حرم را در باغ وزير دربار جا داده‌اند .\r\nخود شاه هم در چادر و يكى دو اطاق كه نزديك آن است منزل دارد . من اسب‌دوانى اينجا را ياد دارم . . . « 2 »\r\n\r\n\r\n","description":"","footnote":"\r\n( 1 ) - اين شعرها تازه درآمده بچه‌ها مىگويند :\r\n شاه رفته به شمران - ملت * . . . به تنبان - آسابيش كن بىايمان \r\n حالا كه رفتى باغ شاه * - آسيابى كن محمد على شاه \r\nمىگويند آسيابى فريدون گبر داشته تقديم . . . براى صدور حكم كرده‌اند . اين آسيابى كن مقصود آنست ( يادداشت مؤلف در حاشيه . )\r\n( 2 ) - نقطه‌چين در اصل است .\r\n","page_name":" 2084 ","page_number":336},
  {"content":"\r\n\r\n\r\nحرفهاى شاپشال بر ضد مشروطه\r\nباز آمده آنجا نشستيم . مؤيد الدوله رفت احتشام الدوله ، مفاخر الدوله و ممتحن الدوله علاوه شدند . در اين بين شاپشال خان و على بيك وارد شدند . چشمش به اعزاز الدوله پسر مدير الدوله برادرزادهء مشير السلطنه افتاد نزديك ما آمد گفت پيغام مرا به مشير السلطنه داديد . اعزاز الدوله احتراما برخاسته گفت بلى . گفت جواب مرا چه داد .\r\nاعزاز الدوله تمججمى كرد يك قدم جلوتر آمده دست خود را بلند كرد . تركى اول گفت ، بعد ديد اغلب فارس هستيم اينطور بيان كرد : « در حضور اين جمع مىگويم اگر پدر مشروطه را در نياورم شاپشال نيستم » . با سر تعارفى به ما كرده رفت . اعزاز الدوله با خجلت تمام نشست . سؤال كرديم پيغام جناب ايشان چه بود . گفت پريروز در شهر با كمال خصوصيت كه به من دارد پيغام داد كه اصلا من شاپشال خان اديب السلطنه هستم .\r\nمرا شما چرا شاپشال تنها نوشته بوديد . ثانيا كسى مىتواند بنويسد و مرا حكم تبعيد كند كه كنترات شش سالهء مرا داده و از امپراطور روس حكمى آورده باشد . هرچه من گفتم مشير السلطنه را مجبور كردند و مهرش را جبرا از جيبش بيرون آورده به پاى نوشته زدند ديگران تقصير دارند متقاعد نشد . اين است كه حالا اين‌طور مىگويد . حالا از اين وزير داخله چه كار پيشرفت مىكند .\r\nآقاى عضد الملك و نير الدوله كه منتظر است عضد الملك مرحوم [ شود 
  ] خودش مقام او را تحصيل كند آمدند و رفتند حضور . ما ديگر بعد از تماشاى شاپشال و فرمايشات او انتظارى نداشتيم . يك سر خانهء شعاع الدين ميرزا [ آمديم 
  ] . گفتيم رفيق ديگر نوبهء شما است . همانطور كه خانهء من به ارگ شهر نزديك بود خانهء شما به باغ شاه نزديك است .\r\nناهار خورديم . اما بدبختانه خانهء كثيفى است . اطاقش رو به مغرب ، حمام مجاور ، از گرما و تعفن و دود حمام ناهار زهرمار است . عصر باغ حاجى امير الدوله رفتيم . پسرهاى او حكايت كردند وقتى كه توپ را از جلوى مجلس بردند سى چهل نفر از وكلا ضعف كردند . وقتى كه بازارها بسته شد همه از در مخفى فرار ! گفتم صبح كه مجلس نيست .\r\nجواب داد روز پنجشنبه بود و تمام وكلا در كمسيونها جمع بودند . از آنجا خانهء مقبل السلطنه رفتيم شربتى خورده منزل آمدم .\r\n\r\nحبس علاء الدوله و . . .\r\nدوشنبه هشتم - ديروز عصر از حاجى صفر آدم حاجى افخم الدوله شنيدم كه مىگفت دربخانهء آقاى عضد الملك ده بيست كالسكه و درشكه ايستاده بود . من براى تماشا توقف كردم ديدم عضد الملك با نير الدوله سوار كالسكه شد و جمعى هم از قبيل\r\n\r\n","description":"","footnote":"","page_name":" 2085 ","page_number":337},
  {"content":"\r\n\r\nعلاء الدوله ، جلال الدوله ، معين الدوله ، وكيل الدوله ( پدرسگ توتون‌فروش نويسندهء مرحوم امير نظام گروسى كه در عهد مظفر الدين شاه به واسطهء مرحمت آن بىمصرف صاحب دو كرور مكنت شده است ) به كالسكه‌هاى ديگر نشسته [ اند 
  ] . پرسيدم گفتند باغ شاه مىروند . يك ساعت و نيم از شب رفته ميرزا يحيى كاغذى نوشته بود كه شاه علاء الدوله و جلال الدوله و چند نفر ديگر را حبس كرده است . صداى يا حسين ، يا على هم تا پنج از شب رفته از نزديكى خانهء من بلند بود . من امروز را زودتر بيرون رفتم .\r\nهركس از نوكرها آمد چيزى گفت كه ضد اولى بود . آن‌كه درست محقق شد صداى يا حسين بود كه ملايريها جمع شده بودند . براى آن‌كه دهات ملاير و نهاوند را الوار لرستان غارت كرده [ اند 
  ] و متصل بيشتر مىآيند .\r\n\r\nمردانگى عضد الملك\r\nعصر رفتم « مجمع قاجار » و اخبار ديشب به تحقيق معلوم شد . عضد الملك از حضور مبارك درخواست مىكند حضرات را باغ شاه ببرد . شاه هم مىفرمايند چه ضرر دارد ، خيلى هم اظهار التفات مىكند . آقا آنها را ديروز احضار مىكند . جمعى زير بار نمىروند .\r\nآخر اكثريت آرا ، اقوال آن چند نفر را ضايع مىكنند . اجماعا برخاسته مىروند شرفياب مىشوند . شاه خيلى كم حرف مىزند . بعد كه از حضور بيرون مىآيند در چادر وزير دربار مىنشينند كه رفع خستگى كنند . حاجب الدوله با يك نفر صاحب‌منصب قزاق وارد شده جلال الدوله و علاء الدوله و سردار منصور ( بيگلربيكى سابق رشت كه پيش سپهدار و رئيس تلگراف‌خانه و پست‌خانه از طرف او باشد ) را بلند مىكنند كه شما محبوس هستيد . آنها را به عمارت قديم اسب‌دوانى كه حالا در اول باغ و عمارت بزرگ آنجا است مىبرند . عضد الملك هم برخاسته كه من هم مىروم نزد آنها ، براى آن‌كه به قول و اطمينان من آمده‌اند . مىروند پيغام عضد الملك را به شاه مىگويند . شاه مىفرمايند چه ضرر دارد ، ايشان هم باشند . سايرين فورا به درشكه‌ها نشسته به سمت شهر [ مىروند 
  ] .\r\nعلينقى ميرزا از قول كالسكه‌چى قايم‌مقام حكايت كرد كه مشار اليه به عوض آن‌كه به درب خانه دق الباب كند چوبش را به شكم اسب كالسكه مىزد . فحش مىداد كه چرا در باز نمىشود . آخر من گفتم آقا اين شكم يابو است در حياط نيست ! فعلا حضرات به كيفر اعمال مستبدهء خود گرفتار و محبوس هستند .\r\nدر مجمع رأى داده شد كه ماندن آقاى عضد الملك صحيح نيست ، به جهت آن‌كه دولت و ملت از حركات ناشايستهء اين سه نفر منزجر است ، چنانچه تمام مردم شادى مىكنند . پس خوب است دو نفر از طرف مجمع نزد آقا برود و او را بياورد . شاهزاده\r\n\r\n","description":"","footnote":"","page_name":" 2086 ","page_number":338},
  {"content":"\r\n\r\nمعتضد السلطنه كه تازه از كاشان و مقرّ حكمرانى وارد شده بودند ( كه آن‌هم حكايت مفصلى است و مجال ندارم بنويسم ) با شعاع الدين ميرزا گسيل شدند . يك ساعت از شب رفته مراجعت كردند و من تقرير معظم اليهما را بدون كم و زياد مىنويسم .\r\n\r\nملاقات عضد الملك\r\nشاه اندرون بود و همه جلوى درب اندرون بودند . حشمت الدوله [ ما 
  ] را ديده كه از « مجمع قاجار » آمده‌ايم نزد عضد الملك برويم . گفت غير مقدور است مگر حاجب الدوله بگويد . نزد حاجب الدوله رفتيم . جواب داد ممكن نيست . ديدم امير بهادر آنجا است ( ايشان را هم ديروز آورده فعلا مستقل در كار خود است ) . به گوش او گفتم آمده‌ايم عضد الملك را ببريم و بايد او را ملاقات كنيم . گفت نمىشود مگر به اجازهء شخص شاه .\r\nگفتيم خوب تحصيل اجازه كنيد . عبد الله خان خواجه را خواسته به شاه پيغام داد . جواب آمد كه به شهادت آقا عبد الله و حاجب الدوله بروند . با آنها آمديم و از قراولها به زحمت گذشته صد قدم به عمارت مانده قزاق جلوى ما را گرفت . حاجب الدوله گفت فرمان شاه است ، گفتند ما هم بايد باشيم . عضد الملك جلوى در نشسته بود . علاء الدوله هم نمايان بود كه غليان مىكشد . ما از آنجا تعظيمى به آقا كرديم . او برخاست و گفت حالا كه نمىگذارند شما اينجا بيائيد من نزد شما مىآيم و از اطاق بيرون آمده نزد ما آمد .\r\nعلاء الدوله [ چون 
  ] با معتضد السلطنه سر « انجمن قاجار » و آن حكايت محمد تقى خان و اجماع به دربار دو مرتبه دعوا كرده‌اند رؤيت معتضد السلطنه از ديدار عزرائيل براى او تلخ‌تر است . ما چهار نفر نشستيم چهار نفر قزاق و يك صاحب‌منصب گرد ما ايستادند .\r\nخواستيم درگوشى صحبت كنيم ممانعت كردند . ناچار علنى گفتيم كه از طرف « مجمع قاجار » آمده‌ايم هر فرمايشى هست بفرمائيد . ثانيا شما براى چه اينجا مانده‌ايد . جواب داد زحمتى ندارم و براى اين مانده‌ام كه من اينها را آوردم . ناچار حالا كه آنها حبس شده‌اند من هم بايد محبوس باشم . ما هرچه اصرار كرديم كه شما خارج شويد و شرف خود را حفظ كنيد شاه هم از ماست ، مملكت از ماست در صورتى كه خود شما مىدانيد حضرات تقصير دارند و شاه مرخص نمىكند ، ملت همراهى ندارد به خرج آقا نرفت و ما به واسطهء حاجب الدوله و عبد الله خان و آن قزاقها نمىتوانستيم آزاد و بطور دلخواه حرف بزنيم لهذا مراجعت كرده ، اما به حاجب الدوله گفته شد كه صبح براى ملاقات مىآئيم ديگر ممانعت نكنيد . بعد از گفتگوى زياد قرار شد صبح جناب شيخ سيف الدين را معتضد السلطنه همراه ببرد و آقا را هر قسم هست از آنجا خارج نمايند .\r\n\r\n","description":"","footnote":"","page_name":" 2087 ","page_number":339},
  {"content":"\r\n\r\n\r\nاردوى باغ شاه - اعلاميهء شاه\r\nاردوى مفصلى هم در اطراف باغ شاه زده شد . در شهر هم قزاق گردش مىكند و حكم شده هركس تفنگ به دوش دارد بگيرند . تمام انجمنها را هم مجلس قدغن كرده اقدامى نكنند . يك اعلان هم از طرف شاه چاپ و منتشر كرده بودند كه چند نفر مفسد از روز ظهور مشروطيت به جان دولت و ملت افتاده‌اند يكى براى ارتقاء رتبه و منصب ، يكى براى خيالات شخصى ، يكى براى غلبهء خصم مشغول فساد بودند . و الا ما مشروطه‌طلب و حامى اساس مشروطيت بوده و هستيم . آن چند نفر گرفتار [ شده‌اند 
  ] و انشاء الله كارها بطور خوبى صورت خواهد گرفت . اعلان خيلى مفصل و خوب بود ( الحمد للّه على اصغر به زبان آمد ) . چند نفر از آنارشيستها در يكى دو جا خواسته بودند اعلان را پاره كنند ديگران نگذاشتند . حتى آنها را كتك زده بودند . ديگر خبرهاى اراجيف بقدرى تا آمدن خانه شنيده شد كه حد و اندازه ندارد . شهر امن و مردم ساكت [ اند 
  ] . همه‌كس هم از حبس حضرات كه حقيقة مفسد بودند خوشحال است ، تا بعد چه پيش آيد و پلتيك روس و انگليس چه اقتضا كند و كدام طرف را به رقاصى وادارند و مقصود باطنى آنها چه باشد . زيرا دولت و ملت ما اسباب‌بازى آنها شده .\r\nطرفين حركت به غير اراده مىكنند . صاحب اختيار و قيم شرعى ما آنها هستند .\r\n\r\nتقليد محمد على شاه از لوئى 14\r\nسه‌شنبه نهم جمادى الاولى - هواى شهر گرم شده . شاه معلوم نيست شمران مىروند يا نه . مردم در تكليف خود متحير هستند . نايب احمد را باغ شاه فرستاديم خبرى بياورد . چون مردم از روى سه تفنگدار رفتار كرده و مىكنند ، شاه هم گويا به خيال افتاده لوئى چهاردهم بشود . همانطور به قصر باغ شاه آمد كه لوئى به سنت ژرمن رفت .\r\nاما شهريهاى ما گمان نمىكنم مثل آنها جنگ « فروند » « 1 » را برپا كنند . ليكن دور نيست تقليدى از آن بيرون بياورند . نايب احمد نزديك ناهار آمد . شيخ و معتضد السلطنه را ديده بود كه با عضد الملك بودند . خبر نوظهورى نداشت .\r\n\r\nكلاه سرباز\r\nمىگفت پلكنيك قزاق آمده سان ديد ، هورا كشيدند ، كلاه قزاق بيچاره به شاخهء درخت بند شد افتاد . فورا بيست و پنج تازيانه زدند و چهار ساعت حكم شد در آن\r\n\r\n\r\n","description":"","footnote":"\r\n( 1 ) -  Guerre Fronde  يكى از جنگهاى داخلى زمان طفوليت لوئى 14 است و بواسطه سوء سياست مازارن روى داد . ( م . سالور )\r\n","page_name":" 2088 ","page_number":340},
  {"content":"\r\n\r\nآفتاب گرم بايستد .\r\nناهار آقاى عماد السلطنه اينجا بودند . دو ساعت به غروب مانده هرسه « مجمع قاجار » رفتيم . هم براى ترتيب مدرسه ، هم براى شنيدن تفصيل امروز . وارد آنجا كه شديم گوش تا گوش اطاق قاجاريه نشسته بودند ، در صورتى كه ابدا معهود نبود . قدرى نشستيم اعتماد قاجار كه عاقلهء آنها است گفت مطلب محرمانهء طايفگى داريم . خوب است به باغ تشريف ببريد . ما برخاستيم ده دقيقه نگذشته بطورى صداى آنها بلند شد كه همه به سمت اطاق دويده حرفها معلوم نبود . اما صداها به عرش مىرفت . من گفتم مطلب محرمانهء شما اينطور باشد واى به صحبت غيرمحرمانه . به هر نحو بود حضرات را ساكت كرده زود عقب شيخ فرستاديم . بعد معلوم شد اين فريادها براى اين بود عريضه به شاه بنويسند كه ما همه قسم براى خدمت حاضريم . بىاندازه اسباب خنده و خجلت شد . دور شاهزاده معتضد السلطنه جمع شده اينك تمام را از قول ايشان درج مىكنم :\r\n\r\nخارج‌كردن عضد الملك\r\nصبح جناب شيخ اينجا آمده كالسكه نشسته رفتيم باغ شاه . همان در اول جلوى شيخ را قزاق گرفت . من آنچه خواستم شيخ را داخل كنم نگذاشت . فورا درب اندرون رفتم به امير بهادر گفتم . او آدمى فرستاد شيخ را به چادر دربار بردند . بعد گفتم براى بردن آقا آمده‌ايم . آقا عبد الله آمده با حاجب الدوله و شيخ روانه شديم . عضد الملك ما را كه ديد از اطاق بيرون آمده آخر ايوان با هم نشستيم . چهار نفر قزاق هم دور ما ايستادند . من به حاجب الدوله گفتم يا اجازه بدهيد سرگوشى حرف بزنيم يا قزاق را مرخص كنيد . قزاقها مرخص شدند . جناب شيخ نطق مفصلى كرد . همان جوابهاى ديشب شنيده شد . مكرر اين صحبتها شد . آخر من گفتم اجازه مىدهيد بروم شاه را زيارت كرده مطلب را درست بدانم . گفتند چه ضرر دارد . با آقا عبد الله آمديم . اين آقا عبد الله سفيد است . خواجهء امين اقدس و للهء عزيز السلطان بود . در عهد ناصر الدين شاه از آفتاب و ماه باج و خراج مىگرفت . بعد از آن تبريز رفت حالا نزد وليعهد است . شاه در باغ ، وزير دربار اطاقهاى جلو بود . شرفياب شدم عرض كردم اگر حقيقة حضرات را گرچه تقصير زياد دارند عفو مىفرمائيد ، پس بهتر آن است به عضد الملك ببخشيد و الا هرطور هست آقا را ببريم .\r\nشاه به من سخت توپ زد كه امكان ندارد . مجرم و مقصر و برباددهندهء ملت و دولتند .\r\nبعد از من پرسيدند عضد الملك كجا با شما حرف مىزند . عرض كردم آخر ايوان و نزد آنها نيست . فورا به گوش يك پيشخدمت فرمايشى كرد كه من تقريبا ملتفت شدم . من مجددا نزد آقا آمدم . ديدم چهار نفر قزاق راهى كه به سمت اطاق مىرفت قطع كرده مثل\r\n\r\n","description":"","footnote":"","page_name":" 2089 ","page_number":341},
  {"content":"\r\n\r\nديوار ايستاده‌اند . من آن‌وقت يقين كردم شاه امر كرده ديگر نگذارند آقا آنجا برود . باز شيخ تجديد مطلب كرد . من آخر به تنگ آمده گفتم آقا هر جاى ضرر گرفته شود منفعت است . شما آبروتان رفته ، هتك احترام شما شده ، راست است . اما از اين بيشتر احترام خود و حرمت طايفه را نبريد . شاه ممكن نيست مرخص كند . حالا خوب است بعضى توسطهاى ديگر بفرمائيد . آقا باز راضى نمىشد . گفتم ديگر شما را به اطاق راه نمىدهند و اشاره به سمت قزاقها كردم . پس برخيزيد كه ديگر ابدا جاى درنگ نيست . آقا را بلند كرديم . قزاق رد نمىشود كه اقلا از پله پائين بيائيم . هرطور بود رد كرده آقا را وارد باغ كرديم . پيغامات زياد به شاه داد . شاه هم قبول كرد حضرات را با اسب خودشان و آبدارى و لوازمات سفر روانه كند ، يعنى از طرف شاه مىگفتند . . . « 1 » آقا را به كالسكهء نير الدوله سوار كرده و گفتيم شهر هم نمانند . يك سر به سليمانيه تشريف ببرند . آن‌وقت شاه بيرون آمد . ديروز به ملاحظهء عضد الملك بيرون نيامده بود . من شرفياب شدم و عرض كردم شيخ حاضر است ، شيخ را احضار فرمودند اظهار التفات كردند . فرمودند نزد ما بيا . شيخ كم حرف هم خطبهء غرائى مثل اين‌كه از ده روز پيش تهيه ديده [ بود 
  ] قرائت كرد . شاه خيلى خوشش آمد . « 2 »\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - يك شب‌نامه به خط نستعليق خوش الصاق شده ولى چون سراسر بددهنى و طعنه و ممزوج به عبارات و كلمات مستهجن است سطورى از آن‌كه دور از ادب نيست بطور نمونه نقل مىشود .\r\n« يكى از وقايع‌نگاران خبر مىدهد كه رفتم منزل شاهزاده حسرت به دل ميرزا ديدم نشسته مثل زن بچه‌مرده گريه مىكند . پيش رفتم ببينم چه شده . ديدم چيزى مىخواند . گوش دادم . ديدم مىخواند : « كدام مدرسه رفتم كه خادم و متولى ، مرا چو سگ نزدند و من چو سگ ندويدم . » از اصفهان معزولم كردند ، شيراز نگذاردند بروم . خواستم وكيل شوم ، نشد . پس من چه خاك به سر كنم . خوب است پارك را صيغه‌خانه بسازم . حاج سياح هم همين رأى را داده است . همين روزها مشغول مىشوم .\r\nبه حضرت آقاى تقىزاده گفتم تمام انجمنهاى طهران جهت مخارج درمانده انجمن آذربايجان قريب صد هزار تومان از كجا در صندوق اعانه جمع كردند ؟ فرمودند تو از وسيله‌سازيهاى خدا خبر ندارى .\r\nخدمت آقاى آقا سيد جمال عرض كردم اى زنده‌كنندهء ملت ايران شما كه صد هزار قسم مىخوريد كه سالى سيصد تومان زيادتر دخل ندارم پس از دو سال شش هزار تومان خانه چگونه خريديد و اين همه پول را پيش همسايگان از كجا گذاردى . گفت جد بزرگوارم عطا فرمود .\r\nبه آقا سيد رضاى شيرازى گفتم قزاق بيچاره را با ششلول كشتن آدم را مشروطه‌طلب مىكند . گفت حرف حق مزن سرت را مىبرند .\r\nبهاء الواعظين را گفتم سركار تا پارسال مرد مندرس بوديد چه شد اين قسم از آب بيرون آمد . جواب داد كمال همنشين در من اثر كرد و گرنه . . .\r\nتمام خائنين دولت و ملت و ارباب رجوع مملكت را ديدم اطراف خانهء . . . جمع شده‌اند يكى پول -\r\n","page_name":" 2090 ","page_number":342},
  {"content":"\r\n\r\n\r\nحركت‌دادن محبوسين\r\nچون مذكور شد عصر حضرات را مىبرند من خانهء نصرت الدوله ناهار رفتم و عصر مجددا باغ شاه . دو ساعت به غروب مانده بود ديدم جمعيت به سمت در اندرون كه رو به شمال است مىرود . من بيرون آمدم ديدم كالسكهء چهار اسبهء دولتى حاضر است .\r\nسوار و قزاق هم آمده و صف كشيد . امير جنگ ( امير بهادر ) آمد ايستاد . در بزرگ كه سمت عمارت است باز شد . علاء الدوله ، جلال الدوله كه هر دو عباى نازك بر كرده بودند با سردار منصور بيرون آمدند . معلوم است از ملاقات امير جنگ چه حال به آنها دست مىدهد . صاحب‌منصب قزاق اشاره به سمت كالسكه كرد . جلال الدوله اول رفت .\r\nعلاء الدوله ايستاد و گفت سه نفر كه در يك كالسكه نمىشود . امير جنگ سر خود را پائين\r\n\r\n\r\n","description":"","footnote":"\r\n- مىخواهد ، يكى حكومت مىخواهد ، يكى منصب مىخواهد ، يكى مواجب مىخواهد . گفتم سبحان اللّه اساس سلطنت مستبده برچيده شد . اينجا چه خبر است . صاحبدلى به گوشم گفت « ديده مىبايد كه باشد شه‌شناس - تا شناسد شاه را در هر لباس . » شاه سفيد و سياه ندارد .\r\nبه جناب ملك المتكلمين گفتم شما كه جان و مال خودتان را در راه محبت مشروطه گذارديد پس اين مكنت و تمول را از كجا تحصيل فرموديد . با انگشت اشاره به جانب سفارت انگليس كرد . . .\r\nاز شيخ على زرندى پرسيدم تو چرا فحش‌دادن را شيوهء كار خود قرار دادى ، گفت : چرا همه رخت نو داشته باشند من نداشته باشم . ديدم حق به جانب اوست .\r\nبه حاج ميرزا يحيى گفتم . . . نيشش را باز كرد و خنديد .\r\nبه ظهير الدوله گفتم خوب است يك مجلس هم در طهران بسازيد . گفت اگر مىدانستم كار مجلس به اينجا مىرسد در همدان هم هرگز همچو اقدامى نمىكردم .\r\nبه احتشام السلطنه گفتم چه نامربوطى بود گفتى كه صاحب بيست و چهار تقصير قانونى شدى . گفت شقشقة هدرت . گفتم توبه كن . گفت قبول نمىشود . گفتم چرا . گفت به جهت اينكه علاء الدوله ديگر پول خرج نمىكند .\r\n- از مدير صوراسرافيل پرسيدم شما در اول خيلى بيغرض چيز مىنوشتيد چرا تغيير دادى و هر روز بىجهت پاچهء مردم را مىگيرى . گفت مقصودم تحصيل وجوهات است . . . مرا به خير و شر مملكت چه كار .\r\nمن پول لازم دارم . . .\r\nبا شخص عاقلى صحبت مىكردم كه آيا . . . انجمن آذربايجان كه مىخواهند شاه را عزل كرده به جاى او سالار الدوله و ظل السلطان و عمه گرگه و سكينه شله را بگذارند مىتوانند ، فرمود اينها خيالاتى است كه . . . با سى و چهل تفنگ دو لول و يك لول كه به دست ستاربك و غفاربك و شجاع نظام رقاص باشد تغيير سلطنت نمىتوان داد .\r\nبه پسر عين الدوله گفتم شنيدم مىخواهند پدرت را بياورند گفت . . . شايد اشخاص ديگر در كار باشند كه من خبر نداشته باشم . ولى همين‌قدر مىدانم چون پدرم با انگليسيها خوب نيست . . . تا جان دارد نخواهند گذاشت بيايد در خانه‌اش بنشيند . گفتم اينكه مطلبى نيست . شما برويد از هواخواهان انگليس بشويد . گفت محرمانه عرض مىكنم پدرم پانصد تومان داده جزو انجمن آذربايجان شد . گفتم پس كار تمام است . . .\r\n","page_name":" 2091 ","page_number":343},
  {"content":"\r\n\r\nكرده و به زمين نگاه مىكرد . همان‌طور جواب داد حكم اين‌طور شده . علاء الدوله و سردار منصور داخل كالسكه شدند . يكى يك بقچه رخت آنها را هم توى كالسكه گذاشتند و كالسكه حركت كرد . ديگر معلوم نشد كجا حضرات را مىبرند . من با مؤيد السلطنه مراجعت كرديم . اسب و آبدارى حضرات را ديديم كه به سمت شهر و خانه‌هاى آنها مىبرند . جويا شديم گفتند ما را مرخص كردند و گفتند حكم شده تنها بروند .\r\n شرانگيز هم بر سر شر شود * چو كژدم كه با خانه كمتر شود \r\n\r\nافادهء جلال الدوله\r\nاين بود نتيجه و كيفر اين‌همه شيطنت و صدمه كه به مردم بيچاره زدند . من نمىدانم حالا آن سوار امير جنگ به سر آنها چه خواهد آورد . اما اين آقايان كه نمره اول دولتمندان و خوش‌گذران مملكت ما بودند با آن‌همه فرنگىمآبى و غمزات در اين گرما و مهمان‌نوازى اين سوار بىانصاف چه به روزگارشان خواهد آمد . خداوند تمام مردم را از اين قبيل كارها محافظت فرمايد كه عاقبت و نتيجهء خوش ندارد . جلال الدوله گذشته از پسر عمى پسر خالهء شاه هم هست . اما خود و پدرش از روز اول كه داراى فهم و شعور شدند مفسد و شيطان بودند . اين جلال الدوله يك افاده و غرور بىاندازه داشت كه نصف آن را ظل السلطان پدرش ندارد .\r\nاين صحبتها كه تمام شد صحبت خود معتضد السلطنه به ميان آمد . شيخ را مدعى كرده ، در مقابل جوابهاى كافى و اسناد شافى داشت و ارائه داد . همه به حقانيت شاهزاده تصديق كردند . درست مطالب را براى ديوانخانه زير چاق كرد . در حقيقت مشقى بود كه نمودند . اما اين هم حكومت نمىشود كه از اول صبح خود حاكم را تا غروب محاكمه كنند . متصل در خانهء اين و آن ببرند و براى هر حكمى كه كرده از آخوند ، سيد ، ملا ، تاجر استشهاد تمام كنند . مثل اين‌كه در ظرف اين چهل روز شش حكم معتضد السلطنه كرده و براى هر حكمى پنجاه استشهاد و تصديق در دست دارد !\r\n\r\nامير اعظم و عقايد مشروطه‌خواهى\r\nقدرى در ايوان باغ خواستيم راحت كنيم و انتظار داشتيم دو سه نفرى كه مجلس مقدس رفته بودند بيايند معلوم شود چه مىگويند . يك مرتبه سر و كلهء امير اعظم با چند نفر نوكر نمايان شد . بعد از طى تعارفات آمده نشست و گفت هيچ حال ندارم .\r\nشيخ الرئيس گفت خدا نكند . گفت نمىدانيد در خانهء من براى بردن علاء الدوله چه هنگامه‌اى است . گفتند حق است . خودم را هم خواهند گرفت . مؤيد السلطنه گفت ابدا .\r\n\r\n","description":"","footnote":"","page_name":" 2092 ","page_number":344},
  {"content":"\r\n\r\nجواب داد شما نمىدانيد . گفت مىدانم . جواب داد وقتى كه علاء الدوله و آن دو نفر را گرفتند مگر به شما گفتند . گفت بعد از حبس آنها مىدانم خيال گرفتن احدى نيست .\r\nامير اعظم باز گفت عجب ! شاه به ده نفر فرموده اما آنها گفته‌اند كه ما نمىتوانيم ! يك نفر از نوكرهايش گفت . حتى نشان قدس هم وعده داده باز قبول نكرده است . امير اعظم باز گفت من تا يك دانه از فشنگهايم باقى است . آدم مىكشم و تسليم نمىشوم . شيخ سيف الدين گفت همين حرفها غلط است . امير اعظم به اصطلاح خودش دود كرده صدا را بلند كرد : من آزادى مىخواهم ، من مشروطه مىخواهم ، من خونم به جوش آمده طاقت ندارم . كشته شوم ، بميرم دست‌بردار نيستم . من رگ دارم ، غيرت دارم . دو سه لغت فرانسه كه براى اين مواقع ياد گرفته بود قيقاج انداخت . حالا كه آمدم چون صبح تفنگ از دوش آدم من قزاق گرفته بود من هم دو نفر قزاق ديدم تفنگ هر دو را گرفتم . شيخ باز گفت همينها غلط است .\r\nآن‌وقت ناله كرد دوازده خانه يتيم سرم ريخته . نمىدانم چه كنم . من بدون جهت خواستم حرف حقى زده باشم گفتم سركار كه مىفرمائيد دوازده خانه يتيم داريد پس رحم به حال آنها كرده قدرى تقيه كنيد و تقيه براى همين روزها است . يك مرتبه باز صدا را بلند كرده در صورتى كه حكم جهاد شده تقيه وارد نيست . من گفتم كى حكم جهاد كرده ، من كه نشنيده‌ام . گفت شما نمىدانيد . خواست پرگوئى كند من زود جواب دادم بله من نمىدانم در صورت حكم البته جهاد است . جهاد .\r\nدر اين بين آدم سالار اكرم حاكم طهران تعظيمى كرده كه سلام مىرسانند ، اين دو تفنگ مال قزاق قراول من است لطف كنيد . گفت برو پدرسوخته ، برو پدرسگ . من با يك شاه طرف شده‌ام ، حالا تو براى من پيغام مىآورى . مرد كه عقب‌عقب رفت ، يعنى ترسيد بيشتر از ما كه دور او جمع شده بوديم . او هيكلا قوىتر ، قلدرتر و بلندتر از ما بود .\r\nصحبت اينجا كه رسيد آقاى عماد السلطنه گفت من در جائى كه آنقدر از شاه بد بگويند بيش از اين نمىنشينم . برخاست رفت . ما هم ملاحظه كرديم اولا بين خودمان نزاع مىشود . ثانيا قزاق و آدمهاى حاكم طهران براى گرفتن تفنگ بيايند البته دعوا شده ما چرا به آتش ديگرى بسوزيم . يكىيكى بلند شده حضرت اقدس و الا را گذاشتيم . با شيخين متشخصين بيرون آمده سوار كالسكه‌ها رو به منزلها و شكر كرديم خدا را كه اولا معتضد السلطنه يا يكى از ما با اين ديوانه طرف نشد . ثانيا از مرافعهء حاكم و تفنگ قزاق .\r\nجوانى ، فوج و سوار ، ملك و كرورها پول سپهسالار البته آدم را مست مىكند . امير اعظم\r\n\r\n","description":"","footnote":"","page_name":" 2093 ","page_number":345},
  {"content":"\r\n\r\nمست نباشد من باشم كه براى يوميهء خود معطلم . « 1 »\r\nچهارشنبه دهم - دكاكين باز بود اما مردم را كم‌كم اغوا به رفتن مسجد سپهسالار و تحصن آنجا مىكنند . قولى هم شنيدم گفتند دكاكين را ببندند كسى گوش نداد .\r\n\r\nمحمد على شاه و امير اعظم\r\nاز روزى كه شاه تشريف برده بودند حضرت و الا يك مرتبه باغ شاه رفته بودند ، شاه بيرون نبود . عصر امروز در ركاب حضرت و الا رفتيم داخل باغ شديم . امير بهادر روى صندلى نشسته بود ، برخاسته تعظيم كرد . حضرت و الا پس از احوال‌پرسى جويا شدند كه حضور مىشود مشرف شد . عرض كرد بله . راه افتاديم ، شاه در خيابان وسط نزديك حوض جوش ايستاده بود . قراولها به همان ترتيب سابق برقرار بود . شاه احوال حضرت و الا را پرسيد . بعد از من احوال‌پرسى كرد . جلوى شاهزاده آمد كه حقيقة ديشب عماد السلطنه پسر شما در « انجمن قاجاريه » كارى كرده كه باعث امتنان من است و از شما تشكر مىكنم . حضرت و الا عرض كرد حق نمك و غلامى خود را به‌جاى آورده . من جلوتر رفتم عرض كردم التفاتهاى قبلهء عالم ، فوج و سوار و مكنت بىاندازه معلوم است آدم را هار مىكند و از جادهء عقل خارج مىكند . فرمودند شما هم بوديد . عرض كردم بلى . فرمودند مىگويند اين پسره قطار مىبندد ، كارها مىكند . عرض كردم خيلى غريب است كه شاه تازه مىفرمايند قطار مىبندد . اين‌كه يكى از كارهاى ممدوح اوست .\r\nفرمودند چه مىگفت . عرض كردم من جرأت جسارت آن را ندارم ! اين فوج و سوار او را ديوانه كرده . فرمودند البته عزلش مىكنم همين امروز .\r\nدر اين بين آقاى عماد السلطنه اتفاقا حاضر شد . شاه از روى نيمكت برخاسته خطاب به آقا كرد كه امتنان شما را از شاهزاده مىكردم . من فورا گفتم حكايت ديشب را مىفرمايند . عماد السلطنه عرض كرد خيانت و بىغيرتى صفت بدى است . پدر اين شخص از قبل شاه مبرور پدر اعليحضرت بيست كرور مكنت به هم رسانيد ، حالا پسرش اينطور مىكند . ما اگر چيزى نبرديم و نخورديم باز حق نمك و پاس احترام اعليحضرت را نگاه مىداريم . آن‌وقت باز مدتى صحبت از كارهاى امير اعظم شد كه نوشتن آن ديگر زيادى است . من نمىدانم اين راپرت ديشب را كدام پليس مخفى كه هيچ نداريم داده بود .\r\n\r\n\r\n","description":"","footnote":"\r\n( 1 ) - كابينهء وزراء از اين قرار در مجلس معرفى شدند : مشير السلطنه رئيس الوزراء - مستوفى الممالك وزير جنگ - علاء السلطنه وزير خارجه - مشير الدوله وزير علوم - مؤتمن الملك [ وزير 
  ] تجارت - محتشم السلطنه كه فعلا اروميه است وزير علوم - سلطانعلى خان به وزارت دربار ابقا شد . پسرش امين الملك مطهر شد و سيدين حكم تطهير دادند اما نمىدانم . . . ( يادداشت نويسنده در حاشيه ) .\r\n","page_name":" 2094 ","page_number":346},
  {"content":"\r\n\r\n\r\nورود شمس الملك\r\nشمس الملك اميرآخور كه حالا عضد الدوله است سوار اسب كهر بسيار درشتى وارد شد . همين‌طور جلودار ديگرى سوار اسب ديگر . دو سه مرتبه راه بردند . معلوم شد اين دو اسب را امپراطور روس به شاه مبرور تعارف داده . بعد از تماشاى اسبها شاه به همان اطاق مدور تشريف برد . حضرت و الا نزد وزرا كه در باغ نشسته بودند براى صرف چاى تشريف بردند .\r\nآنجا مذكور شد شاپشال خان چند نمره روزنامه خدمت شاه آورده بود كه در آنها از شاه بد نوشته بودند . شاه مىفرمايند اولا يك نفر هرزهء روزنامه‌نويس ملت نمىشود . ثانيا آنها جاهل هستند و عفو مىكنم . اما به شما نيامده كه قبايح اعمال آنها را نزد من تذكار كنيد . همان ساعت امر مىفرمايند ديگر او را راه ندهند . ديگر خبر تازه نبود و شهر آمديم .\r\n\r\nگرفتن ابو ابجمعى از امير اعظم\r\nپنجشنبه 11 - امروز صبح امير اعظم از ترس خودش مسجد سپهسالار رفت در يكى از حجرات معتكف شد . بعد كم‌كم ساير انجمنها رفتند و آنجا جمعيت شده است .\r\nعصر افخم الملك آمد گفت تمام مناصب و شئونات و ابو ابجمعى امير اعظم را با لقب و مقررى گرفتند . فوج و سوار او را به امير معظم همان حاجب الدولهء سابق دادند .\r\n\r\nيكصد و هفتاد لوحهء انجمن\r\nدرشكهء افخم الملك نشسته « مجمع قاجار » رفتيم ، غروب از آنجا به مسجد سپهسالار .\r\nجمعيت زياد بود . تمام لوحهء انجمنها را آويخته بودند . گفتند يكصد و هفتاد لوحه است .\r\nاما اغلب آنها يك مدير و يك ناظم بيش ندارد ، بلكه بعضى همان تابلو است كه در مسجد به اسم ولايت يا صنفى نوشته شده ، مثل انجمن دامغان يا قم يا آسيابانها و ماست‌بندها و پينه‌دوزها . در يك صفحه هم نوشته بودند شاه خلاف دوازده مادهء قانون اساسى كرده است .\r\n\r\nتابلو بود باد انداخت\r\nاز نزديك حوض گذشتيم . امير اعظم ، عماد السلطنه را نشان به دو سه نفرى داد و حرفى زد كه از بس همهمه بود مفهوم نشد . عميد الدوله و بهاء الدوله ملاقات شدند .\r\nايستاده صحبت مىكرديم . يك مرتبه صداى تپانچه يا نارنجكى كه بچه‌ها مىاندازند بلند شد . يك سكوت طبيعى در آن واحد دست داد ، درست مثل آن‌كه به درخت نارون كه گنجشك زياد صدا مىكند سنگى انداخته شود . دو دقيقه اين سكوت ممتد شد .\r\n\r\n","description":"","footnote":"","page_name":" 2095 ","page_number":347},
  {"content":"\r\n\r\nآن‌وقت از بالا بعضى پرجرأتها صدا زدند « تابلو بود باد به زمين انداخت » . آن‌وقت صداى « تابلو بود ، تابلو بود » از همه بلند شد . خدا مىداند پنج دقيقه نگذشت نصف مردم رفتند و مسجد خلوت شد . ما هم آمديم بيرون . اسبها را پيدا نكرديم . درشكه كرايه كرده آمديم منزل .\r\n\r\nحيل سياسى - تلگراف جعلى\r\nتلگرافات جعلى از هرجا و هركس در مسجد قرائت كردند كه عقل از تصور آن قاصر است . مثلا از ئيل قشقائى كه با شهر شيراز و تلگرافخانه چهل فرسنگ مسافت دارد كه : بيست هزار سوار حاضر حركت و [ به 
  ] امر ملت است . از ئيل عرب صد هزار سوار ، از ظل السلطان به شاه كه بعضى بىاعتداليها مىكنيد حاضرم با « شمشير مسعودى » بيايم آن‌وقت « نه خسرو بماند نه خسروپرست » . از ئيلات لرستان با جان و مال و اولاد با دويست هزار سوار چه وقت حركت كنيم . اما مردم اندكى پى به اين حيل برده و وقعى نمىگذارند ، مگر آنكه عمدا سهو فرمايند . كسبهء بازار اطاعت نكرده دكاكين را نبستند .\r\nگفتند از طرف سه مقصر كه تبعيد شدند دكانى سه تومان دادند كه دو روز ببندند . بعضيها بلكه خيليها پول را گرفته اطاعت نكردند . در مسجد تابلو روى تابلو بود كه آويخته بودند .\r\nاگر بنا بود هر تابلو بيست نفر همراه داشت جمعيت دو مقابل بود .\r\nجمعه 12 جمادى الاولى - جمعيت مسجد بواسطهء جمعه خيلى زيادتر شده بود . باز در بسته بود . همه آنجا رفته بودند اما سورى نبود . گويا پول ته كشيده باشد و انگليسها هم ديگر خرج نمىدهند . زيرا حالا پلتيك اينطور اقتضا مىكند كه جنگ بين دربار و پارلمنت شروع شود .\r\n\r\nهشت مفسد ديگر\r\nقبل از ظهر خبر آوردند در كوچه و بازار جار كشيده شد كه به حكم اعليحضرت شاهنشاهى سه نفر مفسد تبعيد ، هشت نفر ديگر هم حكما گرفته مىشود . سه ساعت به غروب مانده هركس نزديك مجلس و مسجد باشد خونش هدر است . ناهار خورده استراحت كرديم . دو نفر هم مجلس فرستاديم تا بيدار شدن خبر بياورند . چهار ساعت به غروب مانده ابو القاسم وارد اطاق شد كه از مجلس مىآمد . گفت يك ساعت بعدازظهر عضد الدوله با كالسكه رسيد به مسجد رفت . يك دور گردش كرد بعد امير اعظم را ملاقات كرد ، هرچه اصرار كرد خارج شود قبول نكرد . آن‌وقت گفت پسر عمو روى شما را ببوسم و وداع كنم . صورت او را بوسيده از مسجد به مجلس رفت .\r\n\r\n","description":"","footnote":"","page_name":" 2096 ","page_number":348},
  {"content":"\r\n\r\n\r\nحرف تقىزاده\r\nيك ساعت طول نكشيد تقىزاده آمده گفت مردم برويد . بعد آقا سيد عبد الله آمد .\r\nمن ديدم مردم رو به فرار گذاشته فحش مىدهند و مىدوند . من هم جزو آنها بيرون آمده ديگر از مطالب مسبوق نشدم . پشت‌سر هم نوكرها از متفرق شدن مردم گفتند ، اما هر يك به اختلاف . خانهء عميد الدوله نزديك مجلس است آنجا رفتم نبود . معلوم شد خانهء بهاء الدوله است . حاجى افخم آنجا رفت من خانهء همشيره‌ها رفته قدرى از اخبارات داده آنها را خاطرجمع كردم كه اتفاقى انشاء الله نخواهد افتاد ، از آنجا منزل بهاء الدوله .\r\nشاهزاده مؤيد السلطنه هم بود . جمعى ديگر هم بودند . حاق واقع اين‌طور معلوم شد :\r\n\r\nدستخط تازه شاه\r\nعضد الدوله از مسجد به مجلس مىرود و حامل دستخط اتمام‌حجت شاه بوده . شاه دستخط فرموده بودند آن سه نفر كه مراجعت داده نخواهند شد ، چند نفر ديگر هم بايد دستگير شوند . اين جمعيت را متفرق كنيد و اگر تا سه ساعت به غروب مانده متفرق نشوند آن حكمى كه صادر نشده صادر خواهد شد . اين دستخط جواب هم ندارد . وكلا پس از مختصر مذاكره ، رئيس مجلس و تقىزاده را به مسجد روانه مىدارند . مىگويند ما وكلا در اصلاح كارها مشغول مذاكرات هستيم . بودن جمعيت در مسجد فايده ندارد ، بلكه مخل اصلاح است متفرق شويد . اگر وجود شما لازم شد مجددا خبر مىكنيم .\r\nبعضيها مىروند ، برخى سماجت مىكنند . اين بود [ آقا سيد عبد الله 
  ] را روانه مىكنند .\r\nبيشتر مردم تابلوها را برداشته مىروند . اما جمعى به آقا سخت مىگويند ، حتى فحش مىدهند . يكى هم تفنگ مىكشد كه نمىگذارند . آقا با كمال خفت مىرود . [ با 
  ] رفتن آقا يك مرتبه جمعيت از مسجد خارج مىشود . از بالاخانه‌ها جماعتى فرياد مىكنند اى بىغيرتها ، اى از زن كمترها نرويد . بمانيد كار يك‌طرفى شود . مردم كه از جار قبل از ظهر و وداع عضد الدوله و فرار نظام الملك با كوچ و بنه از نظاميه به خانهء شهر مسبوق بودند همان عبارات را به حضرات جواب مىگويند . بلكه جمعى مىگويند بىغيرت هستيم و مىرويم . آن حدت و حرارت ، جوش و خروش سابق در مردم باقى نيست . چيزى هم از اين مشروطه حقيقة معلوم آنها نشده ، لهذا خيلى زود متفرق مىشوند .\r\n\r\nخروج امير اعظم\r\nبارى آن‌وقت امير اعظم بناى هل من ناصر را مىگذارد . روى صفه ايستاده بناى نطق را مىگذارد كه بيشتر مستمعين از اجانين بودند . آن چند نفر آدم سيرت فحش زياد در\r\n\r\n","description":"","footnote":"","page_name":" 2097 ","page_number":349},
  {"content":"\r\n\r\nجواب نطق حضرت و الا داده مىروند . معظم له آخرين كسى بوده است كه از آنجا خارج مىشود . دم مجلس فحش زيادى به قراولهاى مجلس مىدهد كه مبادا آنجا را بىمستحفظ بگذارند و بروند . سربازها بعد از رفتن او به صرافت مىافتند كه چرا فحشهاى حضرت و الا را جواب نداده بلكه چند « سخمه » سرنيزه هم نزده‌اند .\r\nغروب مشير السلطنه با دستخط شاه مجلس مىرود . گفتند شاه دستخط فرموده بودند كه محض حرف‌شنوى ملت ما آن اشخاص مفسد [ را 
  ] كه بنا بود دستگير كنيم عفو كرديم و از تقصير ناطقين و روزنامه‌نويسها هم گذشتيم . مجلس هم در كمال قوت از فردا مشغول قانون وزارت عدليه باشد كه از همه كارها لازمتر است . به اصطلاح اين ايام اين پرده هم تمام شد ، حالا دو روز ديگر پردهء ديگرى بالا برود خدا مىداند .\r\n\r\nوضع باغ شاه\r\nشنبه 13 - باغ شاه رفتيم . اين باغ در مغرب شهر به فاصلهء صد قدم از دروازه واقع است . سابقا اينجا اسب‌دوانى بود . ناصر الدين شاه باغ كرد و اسب‌دوانى را در دوشان تپه در محلى كه الان عمارت و باغ فرح‌آباد است كه مظفر الدين شاه بنا كرده مقرر داشت .\r\nغريب است كه اين دو محل اسب‌دوانى هركدام را يكى از آن دو پادشاه باغ ساختند ، اما عمارت فرح‌آباد خيلىخيلى عالى است . اينجا عمارت خوبى ندارد .\r\n\r\nشمشير عيد\r\nشاه بيرون آمد جمعيت زياد بود . فرمودند مشير السلطنه اول عمل عدليه را درست كند كه اهم كارها است . سفير فرانسه مىآمد رفتيم صندوق‌خانه براى گرفتن شمشير . در ورود اول سفرا و عيد تولد شاه و عيد نوروز شاهزادگان اولاد وليعهد عباس ميرزاى مرحوم بايد شمشير بگيرند . قدارهء دسته الماس برليان خوبى را به من دادند . وسط اين باغ خيابان عريض طويل چنارى دارد كه سر به هم آورده ذره‌اى آفتاب نمىافتد . اين خيابان به درياچه‌اى منتهى مىشود كه وسط باغ است .\r\n\r\nمجسمهء ناصر الدين شاه\r\nدر ميان جزيرهء اين درياچه مجسمهء ناصر الدين شاه كه از برنز سواره در قورخانهء ايران ريخته‌اند گذاشته شده . در جشن افتتاح اين مجسمه من سرتيپ توپخانه و حاضر بودم .\r\nآقاى نايب السلطنه پردهء آن را بالا كرد كه گوش اسب پرده را پاره كرده و مدتى طول كشيد تا از گوش اسب بيرون آمد . اقبال السلطنهء مرحوم وزير قورخانه بود . جشن مفصلى گرفتند ، خود شاه و تمام سفرا بودند .\r\n\r\n","description":"","footnote":"","page_name":" 2098 ","page_number":350},
  {"content":"\r\n\r\nوسط اين خيابان چادر گل‌دوزى زده بودند . آنجا صف كشيديم تا شاه آمد . سفير خطابه خواند . بعد نامه را تقديم كرد . شاه جوابى داد ، بعد احوالپرسى كرد . از سلامتى رئيس جمهور جويا شد . مترجم پسر علاء السلطنه بود « 1 » . ادب را بايد از فرنگيها ياد گرفت . اين سفير بقدرى تعظيم كرد و احترام نمود كه حساب نداشت . اين وزير مختار قبل از اين مأموريت سفير آتن بوده .\r\nشمشيرها را رد كرده گفتيم ناهار امروز بايد در رستوران معتمد الدوله باشد . من و شعاع الدين ميرزا ، ملك‌آرا و خود معتمد الدوله سوار يك درشكه شده آمديم . قدرى نگذشت عميد الدوله ، بهاء الدوله و مؤيد السلطنه را هم آورد . مؤيد السلطنه خيلى باوقار و متانت است . اگر كسى يك سال با او سر كند مثل آن‌كه من در شيراز سر كردم گمان نمىكند با اين شخص مىشود اندكى شوخى كرد . اما برعكس شوخى مىكند و شوخى مىشود كرد . اما در عين شوخى باز اگر كسى باشد كه درست واقف به حال او نباشد گمان مىكند تمامش جدّ است و در هر كلمه شاهزاده البته رنجش حاصل مىكند و مدتها قهر .\r\n\r\nجغرافىدانى معتمد الدوله\r\nيك كتاب هيئت آنجا بود كه نقشهء آسمان و ستارگان و فصول اربعه را كشيده بود .\r\nمؤيد السلطنه برداشته گفت به چه زبان است . معتمد الدوله گفت انگليسى . يك ورق زد و نگاهى كرد فورا عميد الدوله پرسيد شما هيئت مىدانيد . مؤيد السلطنه عينك را برداشته ( طبعا بلند حرف هم مىزند ) فرياد كرد من معلم علم هيئت جديد و قديم هستم . بلى ميدانم ، خوب هم مىدانم . شعاع الدين ميرزا نزديك شد كتاب را باز كرد كه اين دو منطقه را بفرمائيد چيست . شاهزاده عينك را گذاشته و فرمود بخوانيد من تفسير كنم . آنها هم به گمان انگليسى چون كمى فرانسه در سنهء « جرته مائه » خوانده بودند چيزى گفتند .\r\nمؤيد السلطنه صدا را بلندتر كرد بطورى كه پردهء گوش آدم پاره شود . گفت خط معدل النهار است . من و ملك‌آرا و معتمد الدوله از صداى حضرت و الا فرار به گوشهء اطاق كرده مشغول تخته شديم . اما كجا صداى شاهزاده مىگذارد . يك كره نپتون مىگويد كه سقف اطاق چيزى نمانده بود پائين بيايد . من يقين دارم ساكنين آن كره آن صدا را شنيدند .\r\nمعتمد الدوله برخاست پاى شاهزاده را بوسيد . التماس كرد بس است . خير تازه به سر مباحثه رفته يك مريخ مىگويد نزديك است زمين اطاق به لرزه بيايد . بعد و قرب سيارات از صداى حضرت و الا خوب معلوم مىشد . هيچ محتاج تعيين فرسنگ و ليو\r\n\r\n\r\n","description":"","footnote":"\r\n( 1 ) - ظاهرا حسين علاء ( و شايد مهدى مشير الملك ) . هر دو فرزندان علاء السلطنه بودند . فرزندان ديگرش دكتر حسين علاء و جمشيد علاء بوده‌اند . ( مسعود سالور )\r\n","page_name":" 2099 ","page_number":351},
  {"content":"\r\n\r\nنبود . سر يك اسمى معلم و متعلمين گير كردند . آمده مرا بردند بخوانم . ديدم نقشه به زبان آلمانى است از معتمد الدوله پرسيدند چرا گفتى انگليسى است . جواب داد به جهت آنكه اين نقشه از كتابهاى مرحوم جدم فرهاد ميرزا معتمد الدوله است و او به غير زبان انگليسى زبانى نمىدانست . بقدرى از اين فرمايش شاهزاده خنده كرديم كه حساب نداشت .\r\nناهار خوبى خورديم . بعد از ناهار مؤيد السلطنه رفت بخوابد تلافى فريادهاى قبل از ناهار را به وجه اتم و اكمل درآورديم . بقدرى آب سرد سر هم ريختند كه پيراهن شعاع الدين ميرزا تا وقت رفتن خشك نشد . پس از صدماتى كه موقع خواب به سر مؤيد السلطنه آورديم معتمد الدوله پوزش بسيار كرد . لباس پوشيد ، عبا دوش كرد ، با همان وقار و متانت طبيعى مثل والى فارس با اخم تمام روى تشك نشست . من فورا يك قدح آب مملو يخ روى او پاشيدم كه چهار ذرع جستن كرد كه از آن مزه‌دارتر چيزى نمىشود . بارى مدتها بود آنقدر خنده نكرده و بيعارى نكرده بوديم . صداى ما از شدت خنده گرفته بود .\r\n\r\nتصفيهء دربار\r\nعصر ركن السلطنه آنجا آمد . مؤيد السلطنه تفصيل علاء الدوله را گفت كه ده روز قبل از آن هنگامه شب منزل او بودم . يك نفرى كه اسمش را نمىبرم وارد شد . ميان جمعيت گفت دوازده نفر از ميان خودتان كه مبغوض ملت نباشند جدا كنيد برويد خانهء عضد الملك ، او را هم برداشته برويد دربار . شاه را مجبور كنيد بعضيها را خارج كرده دربار خود را تصفيه كند . بنا كردند به شمردن اسامى . چون من حضور داشتم خجالت كشيده اسم مرا هم بردند . سه روز بعد شاه مرا صدا زده كه علاء الدوله و جلال الدوله و جمعى ديگر پيغامى به توسط وزير دربار و نير الدوله براى من فرستاده‌اند كه ديگر بس است . چه پرده‌اى خيال دارى بالا كنى . برو به علاء الدوله بگو من در فكر آن هستم كه اين مشت مردم را از دست روس و عثمانى خلاص كنم . پرده‌اى در نظر ندارم مگر اين‌كه پدر همهء شماها را بيرون بياورم .\r\nمن دو روز ديگر در خيابان دوشان‌تپه ديدم علاء الدوله مىآيد . درشكه را نگاه داشته او هم پائين آمد . من گفتم شما پيغامى به شاه داده‌ايد . حاشا كرد كه خير . گفتم پس شاه اين‌طور فرمودند . فورا رنگش متغير شده به لرزه درآمد و گفت از همين‌جا مىروم ده ، به شهر و خانه نمىروم . من گفتم خير لازم نيست . پس برويم خانهء عضد الملك . آنجا رفتيم معلوم شد بدون اطلاع من پيغام داده‌اند . دو سه روز نگذشت كه امير نظام آنجا رفت كه رفع تعدى سيد جمال را بكند . اينها هم جمع شده آن هنگامه برپا شد .\r\n\r\n","description":"","footnote":"","page_name":" 2100 ","page_number":352},
  {"content":"\r\n\r\nامير اعظم مرخص شد فرنگستان برود . آن تفنگ قزاق را هم معلوم شد به شاهزاده قزاق رسيده بطور مهربانى و خويشاوندى تفنگ را خواسته نگاه كند . او هم اطاعت كرده .\r\nبعد امير اعظم تفنگ را پس نمىدهد . پلكنيك هم منصب شاهزاده را گرفت و حبسش كرده است . اين هم قوم خويشى امير اعظم مردى را از نان خوردن انداخت .\r\n\r\nاعلان تجار و اصناف\r\nدوشنبه 15 جمادى الاولى - از ديروز دكاكين سرچهار سوق كوچك و بازار پشت مسجد شاه بسته است . اعلانى هم از « انجمن تجار و صراف و اصناف » شده است كه شاه خلاف قانون كرده و ما مثل ساير ولايات بايد تعطيل عمومى كنيم تا كارها درست شود .\r\n\r\nميرزا سليمان خان\r\nبعد از ناهار به تواتر خبر رسيد كه ميرزا سليمان خان مدير « انجمن برادران دروازهء قزوين » را گرفته باغ شاه بردند . اين ميرزا سليمان خان يك سال و نيم است در حقيقت لشكرنويس‌باشى بلكه وزير لشكر است . يكى از مقصرين و مفسدين عمده تشريف دارند . در مذهب او هم ، گردن خيليها ، حرف است . عصر « مجمع قاجار » رفتيم . آنچه از اخبارات محقق شده اين است .\r\n\r\nآلمانها\r\n كم بود جن و پرى * يكى هم از دريچه بپرّى \r\nروس و انگليس ما را كم بود آلمان هم تازه سرى بلند كرده و از اين نمد كلاه مىخواهد . بعد از آن تقسيم قدرى ملت از انگليس رم خورد . آلمانها از آن طرف به جان ملت افتاد [ ند 
  ] و از آن راه خودى داخل كرد [ ند 
  ] . روس و انگليس مشغول كشتىگيرى با او شده‌اند . ملت هم همان حرفها كه اوايل دربارهء انگليسها مىزد حالا براى آلمانها سينه سپر كرده و مشغول آن هستند كه حقى هم براى مشار اليها معلوم و محقق كنند . دولت آلمان دوست مسلمين است ، حامى مظلوم است ، خيرخواه ترقى است ، چنين و چنان است . بايد آنجا تحصن گرفت و او را به ميانجىگرى قبول كرد . چون خواستند به سفارت روس يا انگليس بروند راه ندادند . هنوز درست معلوم نشده كه آنجا خواهند رفت يا خير روس و انگليس خواهند گذاشت ، يا نه ؟\r\n\r\nامنيت - امير جنگ\r\nدر سفارت روس چند روز قبل تمام سفرا دعوت مىشوند ، آنجا مذاكرات بسيار در\r\n\r\n","description":"","footnote":"","page_name":" 2101 ","page_number":353},
  {"content":"\r\n\r\nباب نظم ايران و اينكه شورش عمومى شده است مىشود . چنانچه مكرر خوانده و شنيده‌ايم تمام مىگويند بايد از شاه نظم مملكت و امنيت تبعه را خواست و الا روس و انگليس قشون آورده منظم كنند . سفير روس سند كتبى به مهر و امضاء همه دريافت مىكند . حالا محض خاطر شاه باشد يا مقصود ديگرى ، اما سلب امنيت عمومى شده يا نه ، كار نداريم .\r\nپس از آن به شاه اعلان مىشود كه بايد مملكت را نظم بدهى و به اعتبار شخصى يك كرور يا سه كرور تومان پول ايران بانك روس قرض مىدهد و شاه جدا براى امنيت و نظم ايستاده سوار و سرباز هم متصل جمع مىشود . پياده دو هزار ، سوار چهار هزار يوميه پول نقد در اردو مىدهند . توپ و قورخانه هرقدر لازم بوده بيرون برده‌اند . رئيس اردو هم امير جنگ است .\r\n\r\nتفنگ در مفرش\r\nظهر هم جار زدند هركس فردا دكان خود را باز نكند آن دكان چاپيده مىشود . قزاق هم متصل در شهر گردش مىكند . تفنگ و طپانچهء بسيارى هم ضبط شده است .\r\nمخصوصا امروز صبح دو مفرش مملو تفنگ به سمت مجلس مىبردند . قاطر سكندرى خورده بار به زمين مىافتد سر تفنگها بيرون مىآيد . فورا قزاقهاى ميدان توپخانه تمام را ضبط مىكنند .\r\n\r\nتلگراف جعلى\r\nجمعيت در مجلس و اطراف آن جمع نمىشود . در انجمنها هستند . از مجلس عريضه به شاه نوشته شده كه حافظ قانون شما هستيد . چند ماده از قانون اساسى برهم خورده ، يا شاه كه حافظ و نگاهبان قانون است اقدام فعلى فورى بكند يا ما هم كناره گرفته با ملت و ساير شهرها هم‌ناله مىشويم .\r\nصبح بنا بود بروند موقوف شد . عصر هم شاه فرموده بودند پايم درد مىكند . اما گفتند شاه جوابهاى صحيح حاضر كرده كه اسباب خجالت آنها خواهد شد . بقدرى تلگراف جعلى يا حقيقى از ولايات نقل مىكنند كه سر آدم دوار مىآورد و گيج مىشود .\r\nجلال الدوله و آن دو نفر را از راه سرخه حصار و بومهند به فيروزكوه برده‌اند . گويا جلال الدوله و سردار منصور ناخوش شده‌اند حكم توقف شده . نوكر و اسباب هم براى آنها از عقب بردند . شاه مجددا بالصراحه فرموده است تمام مفسدين را خواهم گرفت و به سزا خواهم رسانيد .\r\n\r\n","description":"","footnote":"","page_name":" 2102 ","page_number":354},
  {"content":"\r\n\r\n\r\nسردار منصور\r\nاين سردار منصور چندان شأنى ندارد كه در رديف آن دو باشد . فقط خانهء او را بواسطهء سليقه و مكنتى كه دارد حضرات مسكن دائمى خود قرار داده‌اند . تلگرافات جعلى هم در اين مدت منتشر مىكرد و اخبار دروغ از طهران به ولايات بسيار مىداد .\r\n\r\nراه نظم\r\nفعلا مملكت ايران از روزى كه نادر طلوع و خروج كرد به مراتب مغشوش‌تر است .\r\nمحمد على شاه بايد اين مملكت را مجددا فتح كند و مالك شود . دقيقى مىگويد .\r\n به دو چيز گيرند مر مملكت را * يكى زعفرانى يكى پرنيانى\r\nيكى زرنام ملك برنبشته * دگر آهن آبداده يمانى\r\nكرا پويهء وصلت ملك خيزد * يكى جنبشى بايدش آسمانى\r\nكه ملكت شكارى است كاو را نگيرد * عقاب پرنده نه شير ژيانى \r\nامروز با اين همسايگان قوى و اين محب تازه‌نفس ايران ( آلمان ) ، با اين اغتشاش داخلى نظم‌دادن و امن‌نمودن كار حضرت فيل است و حكم سيمرغ و كيميا را دارد .\r\n\r\nبستن دكانها\r\nپنجشنبه 18 - دكاكين راسته بازار و كاروانسراهاى جنب آن بسته است . گويا شاه هم از صرافت باز كردن افتاده [ و تصور مىكند 
  ] خودشان خسته مىشوند . ديگر وقعى هم براى بستن دكاكين نمانده ، مثل همه كارها بىمزه شده . گفتند روز شنبه باز خواهند كرد .\r\n\r\nعريضهء مجلس\r\nوكلا با عريضهء مجلس شرفياب شدند . خواسته بودند خودشان عريضه را قرائت كنند شاه فرموده بودند خودم ملاحظه مىكنم . شفاها فرموده بودند من نقض قانون نمىكنم بلكه عاشق اين اساس هستم . اما مفسد را بايد گرفت و مجازات داد و مملكت هم كه از دست رفته بايد نظم داد . وكلا مراجعت مىكنند . اگرچه جواب خود را شنيده‌اند اما باز در مجلس انتظار جواب كتبى را مىكشتد . تا امروز كه نرسيده بوده است .\r\n\r\nقرض گرفتن شاه\r\nفوج تهران و سوار مهديه [ را 
  ] كه اولى با امير اعظم و دومى با جلال الدوله بود به مصطفى خان امير معظم دادند . او هم فوج را به بهاء الدوله داده است . براى اردو فوج و سوار را احضار كرده‌اند . متصل هم فوج و سوار وارد مىشود . قرض شاه و آن مجلس\r\n\r\n","description":"","footnote":"","page_name":" 2103 ","page_number":355},
  {"content":"\r\n\r\nسفرا صحت دارد . سه كرور پول گرفته‌اند .\r\n\r\nاسامى مفسدين\r\nآنچه از مفسدين معلوم و محقق است كه اسم آنها را همه مىدانند از اين قرار است :\r\nملك المتكلمين - آقا سيد جمال - مديرين صور اسرافيل كه ميرزا جهانگير و ميرزا قاسم خان باشد - مدير مساوات سيد محمد رضا و سيد عبد الرحيم خلخالى - سيد حسين مدير كتابخانه و روزنامهء شرافت ( اگرچه خود او هيچ سواد ندارد . روزنامه را ديگرى مىنوشت اما به اسم او طبع شده . اين روزنامهء شرافت به زبان « مشهديها » چاپ مىشد . خدا مىداند بقدرى وقيح و مفتضح و نامربوط و مزخرف بود كه حد و حصر نداشت . آدم از قرائت آن خجلت مىكشيد و متألم مىشد ) - بهاء الواعظين - فخر الاسلام يهودى كه بعد از اسلام [ آوردن 
  ] بابى شد - امجد الملك و ظهير السلطان و ميرزا داود عضو انجمن برادران - يحيى ميرزا و سليمان ميرزا عضو انجمن و مدير روزنامهء حقوق . احتمال مىدهند دستگير شوند ليكن به قدر آن چند نفر اهميت ندارند .\r\nجمعى ديگر از طلاب و فكليهاى ديگر هم در ميان هستند كه من بواسطهء آنكه با آنها و آن انجمنها حشرى و رابطه ندارم اسمشان را نمىدانم .\r\nبعد از گرفتن اينها اگر قوه و قدرتى داشته باشند اول آقاى آقا سيد عبد الله و بعد چند نفر از وكلا مثل تقىزاده ، مستشار الدوله ، احسن الدوله ، سيد حسين ، حاجى امين ضرب ، وثوق الدوله خواهند بود .\r\n\r\nسيد جمال و ملك المتكلمين\r\nمىگويند شاه سياههء مفصلى دارد كه اسامى همه را نوشته است . يك روز براى گرفتارى ملك و سيد جمال رفته‌اند هر دو را توى زغال‌دان مخفى كرده و خاك زغال بسيارى روى آنها ريخته بودند . معتضد ديوان همه‌جا را گشته و به چنگ نياورده است .\r\nفعلا مىگويند خانهء آقا سيد عبد الله مخفى شده‌اند .\r\nملك و سيد جمال هركدام صاحب پنجاه شصت هزار تومان مكنت در ظرف اين دو ساله شده‌اند . چند روز قبل حاجىآباد زير حضرت عبد العظيم را ملك خريد . در اصفهان هر دو علاقهء ملكى به هم زده‌اند . حرف در اين است تمام ملت فهميده‌اند و خود مردم اگر آنها را در كوچه يا بازار رؤيت كنند خواهند كشت .\r\nاز « انجمن مجاهدين طهران » چندين نفر دنبال مدير مساوات افتاده‌اند كه هرجا پيدا كنند گرفته تسليم شاه كنند . مىگويند اگر اينها آنقدر به شاه فحش نمىدادند و اذيت نمىكردند لج نمىكرد و از ما برى نمىشد . ما شاه لازم داريم . اين مفسدين قلب شاه را\r\n\r\n","description":"","footnote":"","page_name":" 2104 ","page_number":356},
  {"content":"\r\n\r\nرنجاندند . يك سال و نيم فحش دادند و ناسزا گفتند . او تحمل كرد حالا ديگر طاقت نمىآورد .\r\n\r\nشيخ الرئيس\r\nاز اينها بگذريم . از همه تماشائىتر حضرت شيخ الرئيس خودمان است . چند روز است عصرها روضه مىخواند و منبر مىرود . از اولى كه به منبر جلوس مىكند به اسم و رسم به شاه فحش مىدهد تا وقت مغرب كه پائين بيايد . جناب شيخ سيف الدين ، ملك‌آرا ، حاجى امير الدوله ، شجاع نظام كه هركدام يك روز پاى منبر او رفته بودند بيان كردند . در اين موقع نازك فحشها به شاه مىدهد كه در اين مدت هرگز يك كلمه از آن از دهن ملك يا سيد جمال يا بهاء كه شخص لوطى مفتضحى است شنيده نشده است .\r\nچيزها شنيده شد كه عقل از باور كردن آن قاصر است . گفتند امين ضرب و چند نفر ديگر مثل سالار الدوله خرجى به شيخ داده‌اند اين روضه را برپا كرده فقط براى فحش‌دادن به شاه .\r\n\r\n« مير ابو » !\r\nشيخ على اكبر زرگر همان روز پنجشنبه كه در مسجد جمع شده بودند مردود ملت واقع شده طپانچه برايش كشيدند كه تو راپرتچى امير جنگ شده‌اى و از آنها پول گرفته‌اى . اين شيخ على مقلد و مضحكه كه در حقيقت كارش الواطى و مسخرگى در مجالس عرق و شراب بود در اين ايام مشروطه پيشوا و مقتداى سى كرور ملت غيور شده بود كه بيشتر همان مردم شرح زندگانى و امر معيشت او را مىدانستند از چه ممر است .\r\nخودش را « مير ابو » لقب داده بود . بالاى حرف او كسى حرف نمىزد . يك بازوبند چهارصد تومانى مرا كه داده بودم پاك كند گرو گذاشت تمامش را خرج گلين مهدى خانى كرد . چون ما را ولى نعمت و آقاى سابق خود مىدانست جواهرات چند نفر بيچارهء ديگر را فروخته آن را بعد از نه ماه از گرو درآورد .\r\nشيخ على مسخره است و براى مجلسهاى شب بىنهايت بامزه . گفتند مشار اليه هم رفت باغ شاه و به توسط امير جنگ حضور رفته آنجا تقليد مجلس و وكلا و انجمنها و آقا سيد عبد الله را كاملا بيرون آورده . حالا اين مطلب آخر راست باشد يا دروغ ، به محض ملاقات با شيخ على معلوم من شده خواهم نوشت . زيرا او به من و حاجى افخم دروغ نمىگويد . اندكى بگذرد احوالات ديگران هم بر همه محقق و معلوم مىشود .\r\n\r\n","description":"","footnote":"","page_name":" 2105 ","page_number":357},
  {"content":"\r\n\r\n\r\nولايات\r\nاراجيف از ولايات خيلى مىگويند . آنچه محقق است همه جا دو تيره شده‌اند و آن حدت و حرارت هم در مردم باقى نيست . در اين‌كه براى شاه از علماى ولايات تلگرافات عديده رسيده و درخواست نظم و امنيت كرده‌اند شكى نيست . گرسنگى و اغتشاش مردم را به ستوه آورده و از دست دررفته‌اند . هيچ‌كس داراى شعيرى نيست و هر شهر دچار جمعى مفسد [ ست 
  ] كه فساد عمل آنها يكىيكى معلوم مىشود . اين زد و خورد ، اين نزاع خانگى ، اين فقر و پريشانى گويا نهايت ندارد و به اين سهولت يك طرفى نمىشود . « 1 » به حق خدا من براى يك پول معطلم و حواله در دست دكاكين بسته .\r\nنمىدانم چه بكنم .\r\nشنبه 20 - صبح باغ شاه با حاجى افخم الدوله رفتم . شاه بيرون تشريف آوردند .\r\nجمعيت زياد بود از هر قبيل . در وسط خيابان چند قدمى دور از جماعت ، شاه با مشير السلطنه و صنيع الدوله صحبت مىفرمود . وزير جنگ هم دو قدم فاصله ايستاده بود . تلگرافى هم دست شاه بود كه چند مرتبه به دست آن دو وزير دادند و گرفتند .\r\nصحبت شاه تمام شد . آنها رفتند شاه به سمت ما آمد . احوال‌پرسى عمومى فرمود .\r\nمدير الدوله و صدر السلطنه جلوتر رفته چيزى عرض كردند . شاه بلند فرمود من اين مسئله را رجوع به وزراء كرده‌ام . هر قسم صلاح بدانند عمل مىشود . تعظيم كرده بيرون آمديم .\r\nدر چادر دربار نشستيم . متصل مردم مىآمدند و شرفياب مىشدند .\r\n\r\nامير اعظم\r\nموقر السلطنه آنجا بود به زبان فصيح گفت آن محبوب ملت ، فدائى وطن ( يعنى امير اعظم ) يك تفنگ پنج تير آلمانى با يك اسب دويست تومانى نزد اين مبغوض ملت و خائن وطن فرستاد اجازهء رفتن فرنگستان او را بدون تنبيه و سياست گرفته دادم .\r\n\r\nخصائص نوكر باب\r\nاينها كه مىگويند دور شاه را چند نفر گرفته‌اند و نمىگذارند مملكت ما فرانسه و انگليس شود راست و پوست‌كنده مىنويسم همه اين نوكر باب از بزرگ و كوچك فرمانبردار شاه شده‌اند . زيرا علم ، فضل ، هنر و آگاهى به حال اين مملكت در اين طبقه است .\r\nاواسط الناس ما چيزى نمىدانند . عوام كالانعام هستند . هرچه تا امروز كوشش\r\n\r\n\r\n","description":"","footnote":"\r\n( 1 ) - در اصل نشود .\r\n","page_name":" 2106 ","page_number":358},
  {"content":"\r\n\r\nكرده‌اند ابدا فرقى به حال آنها پيدا نشده . آن خطبا و روزنامه‌نويسهاى ما هم باز به قدر اين طبقه آگاهى ندارند . اگر هم دارند براى مداخل و منافع غرض به خرج داده [ اند 
  ] و مىدهند .\r\n\r\nاطرافيان شاه\r\nاما حالت آن چند نفر ، احدى منكر زرنگى و كاردانى و عرضهء امير جنگ نيست .\r\nموقر السلطنه راپرت‌چى شاه است . امين الملك خيلى شيطان است اما پدرش زنده و خودش جوان است . نزد شاه با بودن پدرش منزلتى ندارد و كاره نيست . شاپشال معلم وليعهد و پيشخدمت بود . على بيك فعله است . مجلل السلطان جوان سادهء آفتابه به مبال بگذار است . اينها آدمى نيستند كه به شاه مسلط باشند . تمام بهانه بود .\r\n\r\nپلتيك شاه\r\nخوبش را بدانى شاه پلتيك مخصوص دارد و ابدا گوش به حرف آن بزرگ بزرگها نمىدهد . مىخواهم بگويم كه از باطن شاه تا امروز هركس بگويد خبر دارم دروغ محض و محض دروغ است . چيزى كه خيلى ظاهر است همان حلم شاه است كه آن هم از اندازه گذشته است .\r\n\r\nوضع مملكت\r\nبارى از مطلب دور افتاديم . طبقهء نوكر از روز اول اين مشروطه را غلط مىدانستند و حالت امروز مملكت را حدس زده بودند ، منتهى مظفر الدين شاه عليل و ناخوش ، مشير الدوله جبون و ترسو ، مثل دستخط لقب و منصب خيلى مختصرى اين فرمان را امضاء كردند و باعث [ بر 
  ] باد دادن مملكت شدند . امروز [ وضع 
  ] مملكت ما خيلى خطرناك است . اگر شاه از عهدهء نظم برنيايد فورا قشون حضرات داخل مىشود . توپ كشتى انگليس در بوشهر و توپ روس در چهار سمت مملكت به آواز بلند مطالب نگفتنى را خواهد گفت . اما بازاريهاى ما در مسجد جمع شده مطالبهء نقض قانون و مطالبهء علاء الدوله را مىكنند ! !\r\n\r\nدوازده هزار تفنگ\r\nدوازده هزار تفنگ و سه كرور فشنگ [ را 
  ] كه از سفر سيم فرنگستان مظفر الدين شاه از فرانسه خريده بود در بندر انزلى اين چند روز به غارت بردند و دولت تا امروز يك دانه فشنگ آن را نتوانسته مسترد دارد . با همچو مملكتى چه بايد كرد .\r\n\r\n","description":"","footnote":"","page_name":" 2107 ","page_number":359},
  {"content":"\r\n\r\nبارى هرقدر باغ سايهء خوب و آب روان اعلى دارد بيرون آفتاب [ است 
  ] بدون قطعه‌اى سايه . پدر درشكه‌چى و جلودارها درمىآيد . زودتر منزل آمديم .\r\n\r\nانجمن قدس محمودى\r\nديروز در « انجمن قدس محمودى » كه مشير السلطنه و بعضى اعيان و شاهزادگان ترتيب داده [ اند 
  ] و در خانهء مشير السلطنه منعقد مىشود آقاى عماد السلطنه تفصيل روضهء شيخ ملعون را فرموده بودند ، به اكثريت آراء شيخ را از عضويت خلع كرده و پيغام دادند ديگر حاضر نشود .\r\nبعد از خواب خانهء فخر الملك براى كار همدم خانم رفتم . عضد الملك در بيرونهاست و كسى را به خود راه نمىدهد . كاغذ كسى را هم نمىخواند . شيخ سيف الدين را به ميان انداخته‌اند . الحق اين شيخ به كلى بر خلاف آن شيخ است و حقيقة آدم به اين نازنينى و جامعى ديده نشده است .\r\nاز خانهء فخر الملك كه به خانهء شيخ مىرفتم راه از دم مسجد و مجلس است . جمعيت زياد بود اما بىحربه و اسلحه . نطق و خواندن لايحه هم موقوف است . آن تفصيلات سنگربندى و اسم شب و آن حركاتى [ را 
  ] كه در « سه تفنگدار » قرائت شده و آن دفعه در قضيهء ميدان فكليها معمول داشته بودند متروك داشته‌اند . فقط به حالت تظلم و تحصن اصناف آنجا رفته و مىگويند اگر شاه مشروطه است چرا عمل نمىكنند ، اگر نيست بدانيم . در هر دو صورت اطمينان بدهند دكاكين را باز كنيم . اما دروغ مىگويند . مجلس تا امروز سر صلح نداشته تمام « اشتلم » است و اين تدبير سكوت و مظلوميت كه دستورالعمل داده‌اند به عقيدهء من يك عاقبت وخيمى دارد . ان اشتلم وكلا ، اين سكوت مردم بىخدعه و تزوير نيست .\r\n\r\nصنيع الدوله - نقض قانون\r\nشيخ محمد على تاجر خرازى فروش [ را 
  ] كه از قديم با خانوادهء ما معامله دارد ملاقات كردم ، پرسيدم شيخ چه خبر است . گفت ملاحظه مىكنيد . گفتم از طرف شاه از ديروز و امروز كسى آمده گفت بلى . ديروز آن صنيع الدولهء مستبد . . . آمد . گفتم سبحان الله صنيع الدوله مستبد شد ! گفت از اول بود ، ما نمىدانستيم . فهميدم كه بايد حرف حقى زده باشد ، زيرا به محض آنكه از دو لب آدم يك كلمهء حقى بيرون بيايد فورا نزد اين جماعت مستبد و كافر مىشود . گفتم خوب حرف شما چه‌چيز است . گمان كرد من الان فرمايش جناب شيخ را به شاه عرض مىكنم . جواب داد . ما مىگوئيم نقض قانون اساسى شده .\r\nمن گفتم قانون اساسى شما كه از قرآن بالاتر نيست ، هزار و سيصد سال است نقض\r\n\r\n","description":"","footnote":"","page_name":" 2108 ","page_number":360},
  {"content":"\r\n\r\nاحكام آن شده چرا آنقدر جوش و خروش نكرديد . حالا هم مفسد بودند تبعيد كردند .\r\nگفت بلى اما خوب بود در ديوانخانه استنطاق مىشدند . گفتم آن شش نفر را كه آن روز تبعيد كرديد مگر استنطاق شده بودند . شيخ جواب نداشت كه بدهد . گفت عدليه ببرند .\r\nگفتم جواب را كه دادم ، اما عدليه . پس عوض اين حرف مفت بگوئيد عدليه نداريم و عدليهء صحيح به ما بدهيد تا من و شما و آنها همه در پناه قانون عدالت از اين گفتگو و صدمات آسوده باشيم . اين عدليه نيست كه حالا داريد . قاضى آن آن . . . بابى ارداقى [ است 
  ] كه از قزوين به حكم تمام علما كافر [ شناخته 
  ] و تبعيد شد . اين عدليه نيست كه پنج نفر مسلمان را جاى يك نفر مجوس بكشند . شيخ و آن كسانى كه اطراف من و او جمع شده بودند تصديق صحيح كرده و گفتند همين مطلب را الان مذاكره مىكنيم . من سوار شدم رفتم .\r\n\r\nپلو و چلو - نان و خيار\r\nاز قرار معلوم پولى قرار شده به فقراى اصناف بدهند . اگر برسانند شايد چند روز ديگر دكاكين بسته باشد . اگر حرف باشد ممكن نيست . ديگهاى زياد هم برده‌اند . اما گفتند اصناف گفته‌اند اگر مثل آن دفعه پول غذا را از ما خواهيد گرفت ما پلو چلو لازم نداريم . همان نان و پنير كافى است . اگر نخواهيد گرفت خود دانيد ، هر گل زده‌ايد سر خودتان زده‌ايد . از قرار معلوم ديشب و امروز را نان و خيار داده‌اند . معلوم است پولش را خواهند گرفت .\r\nشيخ حيدر معلم بچه‌ها مىگفت ملك و بهاء را ديروز در مسجد ديدم . شاهزاده عميد الدوله هم مىگفت اين چند نفر در مجلس مسكن دارند و منتهى مسير آنها از توى باغ به مسجد است . ليكن نطقى نمىكنند و مردم تنفر دارند .\r\n\r\nروزنامهء « هدايت »\r\nامروز در باغ شاه شنيدم كه ميرزا على اكبر قزوينى مدير روزنامهء « هدايت » در نمرهء هشتم روزنامهء خود چندين تقصير براى شاه نوشته و در خاتمه هم پوست‌كنده نوشته خوب است تخت و تاج را به وليعهد داده و خودت به روى ، تا اين مردم با شاه و نايب السلطنه خود امورات را منظم دارند . الحق تكليف خيلى سهل و آسانى كرده است .\r\nمأمورين نظميه او را گرفته و ديوانخانه بردند . از آنجا فرار مىكند . مجددا امروز او را گرفته باغ شاه آوردند . يك نفر هم كه اعلان به اهل اردو مىداده گرفته‌اند .\r\n\r\n","description":"","footnote":"","page_name":" 2109 ","page_number":361},
  {"content":"\r\n\r\n\r\nحرف صنيع الدوله دربارهء روزنامه‌ها\r\nيك روز نزد صنيع الدوله كه حالا مستبد شده بودم مىگفت ديشب روزنامهء تازهء آوردند و اين روزنامه مثل علفهاى هرزه‌اى مىماند كه در اول بهار مىرويد و بعد از چندى به خودى خود مىخشكد . باز لوئى شانزدهم را نوشته بود . اى بر پدر لوئى لعنت ، اى گور پدر فرانسه . اى لعنت به هرچه لوئى است . صنيع الدوله بلند حرف مىزدند ، صدايش تا توى باغ مىرفت .\r\n\r\nمقالهء صور اسرافيل\r\nدر روزنامه « صور » اول قشون را تحريك به نافرمانى مىكند كه خود اين مطلب خلاف قانون مطبوعات است ، بعد در « چرندپرند » چيزها نوشته . من‌جمله شاه اول همه باغ شاه را فتح كرده بعد مهرآباد را فتح خواهد كرد . يواش‌يواش از بوشهر قايق كوچكى راه انداخته ، از تبريز هم دسته سوارى . يك روز صبح ادوارد هفتم پادشاه انگليس و نيكلاى دوم امپراطور روس از خواب بلند مىشوند كه سى نفر سوار كشيك خانه با شمشيرهاى كشيده بالاى سر آنها حاضرند .\r\n\r\nمجد الاسلام و سه روزنامه\r\nبارى هر اساس مقدس و آيين منزهى كه به دست ايرانيان افتد آن را خراب و مفتضح مىكنند . اين مشروطه و مجلس درست كردنشان ، اين روزنامه‌نويسى آنها . روزنامه در هر مملكتى باعث آبادى و آگاهى شد در ايران باعث خرابى و ويرانى . مملكت ما را اين روزنامه‌ها ضايع و خراب كرد ، مثلا مجد الاسلام كرمانى يك طلبه‌اى است كه عربى و فارسى مىداند . از روى انصاف بايد در ادارهء يك روزنامه مستخدم باشد كه بعضى ستونهاى متعلق به مضحكه و ادبيت را گاهى بنويسد . حالا او سه روزنامه را مىخواهد اداره كند و مدير سه اداره باشد . حالت اين روزنامه‌ها معلوم است چه خواهد بود . يك نفر هم نويسنده ، هم مدير ، هم مترجم ، منشى ، فراش . . . « 1 »\r\n\r\nخودكشى مهدى گاوكش\r\nدر روزنامهء مجلس كه بالاترين روزنامه‌هاست شرحى نوشته بود كه يوزباشى مهدى مشهور به مهدى گاوكش از جوانهاى غيور مشروطه‌خواه وطن‌پرست براى آنكه چند نفر او را شماتت كردند كه اساس مشروطه برهم خورد طاقت نياورده ترياك خورده و هلاك\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2110 ","page_number":362},
  {"content":"\r\n\r\nشد . اين مختصر را به قدر يك صفحه آب‌وتاب داده بود . در صورتى كه اين مهدى گاوكش چنانچه از اسمش پيداست يكى از آن مشديها و الواطهاى عودلاجان است كه صد مرتبه بيشتر چوب خورده حبس شده ، مهار شده و تمام اهل طهران او را كاملا مىشناسد .\r\nمخارج او را برادرش على خدايار كه آدم كاسب آرامى است مىداد و بيچاره متصل دچار الواطى او بود . چند شب قبل مهدى گاوكش مطرب مىآورد و مهمانى مىكند . آخر شب نزد برادرش فرستاده مطالبهء تنخواه مىكند . على فحش مىدهد كه در اين بىپولى و اين مرافعه باز تو دست از الواطى برنمىدارى . اين مسئله به رگ غيرت مهدى خورده مىخواهد خود را با طپانچه بكشد نمىگذارند . روز بعد ترياك خورده خود و مردم را آسوده مىكند . روزنامه‌هاى ما سرتاپا دروغ يا فحش يا اخبار بىثمر بىفايده است .\r\n\r\nكو برادرانت !\r\nميرزا سليمان خان در اردو حبس است . مىگويند گذشته از شيطنتها تفنگ زياد از ذخيرهء دولت به « انجمن برادران » و جاهاى ديگر داده . امير جنگ گفتند از نزديك چادر او مىگذشته به مشار اليه گفته است ميرزا سليمان خان كو برادرانت .\r\n\r\nكسادى شميران\r\nدوشنبه 22 - اول درجهء سرطان . از گرماى امروز معلوم بود كه حقيقة اول تابستان است .\r\nحضرت و الا در تهيهء رفتن شمرانند . تكليف ما معلوم نيست . عمارات بالا پاك خراب است . اگر برويم با آن همه وسعت مكان خانه بايد كرايه كنيم . شمرانيها امسال بازارشان كساد است و به‌قدرى اوقات آنها تلخ است كه شيخ حيدر مىگفت دو مرتبه نوشتند بيائيد هيچ جواب ندادند .\r\n\r\nتلگراف ظل السلطان\r\nعريضه‌جات تلگرافى [ را 
  ] كه از ولايات براى شاه آمده و از آن جمله تلگراف ظل السلطان دربارهء جلال الدوله است ، چاپ [ كرده 
  ] و همه‌جا چسبانيده بودند . از صبح سر اين اعلان دعوا بود . تا غروب مشروطه‌طلبها پاره مىكردند . مردم ديگر يا به قول آنها مستبد يا بيطرف نزاع مىكردند . چندين كلاه و عمامه و فكل و قبا و عبا سر اين اعلان پاره شد . دور نيست اعلان ديگرى يا از طرف مجلس يا از طرف شاه اگر بشود كار به تير و تفنگ و نزاع كلى بكشد . از حيدرى و نعمتى عهد صفويه و پرتستان و كاتوليك فرنگستان امروز مملكت ما بدتر شده .\r\n\r\n","description":"","footnote":"","page_name":" 2111 ","page_number":363},
  {"content":"\r\n\r\nدر مسجد و مجلس جمعيت هست و هيچ بوى اصلاحى نمىآيد . دو ساعت به غروب مانده « مجمع قاجار » رفتيم . جز شيخ و سالار السلطان كسى نبود . ولى خان قاجار كه به يك اندازه دماغش معيوب است عنوان كرد اين مطالب كه شيخ الرئيس مىگويد ابدا صحيح نيست و من امروز آنجا رفته ادبش مىكنم . به قدر نيم ساعت قجر آقا را نصيحت كردند . خصوصا من اصرار زيادى كردم كه نرود . باز جدّ داشت . گفتم احمق كاسه از آش گرم‌تر نمىشود . اگر خود شاه بخواهد ده نفر قزاق فرستاده يا خود جنابعالى را مأمور مىكند دستگيرش مىكنند . پس او ميل ندارد ، به من و شما نيامده آنقدر دلسوزى كنيم . شايد پلتيك اين‌طور اقتضا كرده . از نزد ما رفت ميان باغ نزد حاجى افخم و سالار السلطان . آنها هم همين مطالب را گفته بودند . بعد كه اغلب آمدند ، مشار اليه گم شد .\r\n\r\nحكومت نظامى\r\nآنچه از مطالب معلوم شد ديشب تا ساعت دو وزراى مسئول مجلس بودند و آنچه خواستند اصلاحى بشود ممكن نشد . گفتند تكليفات شاه سه فقره بوده : يكى آنكه مادامى كه مملكت اين‌طور غيرمنظم است بايد طهران و ساير شهرها نظامى ( « مارشال لا » ) بشود و تا درست نظم نگرفته اين لغت و اسم بىمعنى قانون ذكر نشود . يك اردوى هفت هزار نفرى هم به طرز جديد در خارج شهر طهران منظما برقرار باشد . مطلب سيم دادن مقصرين كه در مجلس نگاه داشته‌اند . اين هرسه را مجلس رد كرده و جدا مطالبهء نقض قانون و آمدن حضرات و تبعيد جماعت كلى درباريان را مىكنند .\r\n\r\nوزراى فرنگىمآب\r\nحرف در اين است كه وزراى فرنگىمآب و مشروطه‌طلب ما مثل صنيع الدوله ، مشير الدوله ، مؤتمن الملك ، علاء السلطنه هرچه خواسته‌اند از روى قوانين فرنگستان آنها را ملزم كنند زير بار نرفته [ اند 
  ] . مختصرا وزراى فرنگى و ايرانى ما از عهدهء اصلاح به قانون و استبداد برنيامده و به خانه‌هاى خود مىروند .\r\n\r\nكميسيون اصلاح\r\nبايد دانست رئيس مجلس از همان مفسدين كه ساير وكلا را افسار كرده‌اند كمسيونى به اسم « كمسيون اصلاح » تشكيل داده ساير وكلا داخل نيستند . اين جواب سؤال را كمسيون مىكند والّا تمام وكلا هرگز اين راى را نمىدهند اگر مجلس علنى بود معلوم مىشد .\r\nاز آن طرف مؤيد السلطنه مىگفت : دوست محترمى دارم كه صبح به من حكايت كرد\r\n\r\n","description":"","footnote":"","page_name":" 2112 ","page_number":364},
  {"content":"\r\n\r\nكه ديشب سيد جمال و ملك و مدير مساوات و صور و چند نفر ديگر پيغام دادند كه اين پدرسگها پس از آنكه ما را به اين كارها واداشتند ديشب بعد از رفتن وزرا رأى داده‌اند كه ما را بيرون كنند . يقين است گرفتار و دستگير مىشويم . امشب به ما پناهى داده در منزل شما مخفى شويم . من با كمال اكراه قبول كردم . مجددا پيغام حضرات رسيد كه نمىآئيم اما شما براى ما شامى به مسجد روانه كنيد . من فوز عظيمى دانسته شام روانه كردم . صبح كه به احوال‌پرسى فرستادم هيچ كدام نبودند .\r\n\r\nشيخ الرئيس\r\nمعتمد قاجار جارچىباشى آمد . تفصيلى از ملاقات با شيخ الرئيس گفت كه پول خواسته بود تا حرف بى جا نزند ، اما شرط كرده بود از فردا كه شنبه پريروز باشد فحش ندهد . همان شنبه صد هزار ناسزا گفته بود . لهذا معتمد قاجار جرأت نكرده بود كه به شاه بگويد .\r\nخبر آوردند كه « انجمن آذربايجان » نمدهاى زياد با كيسه‌هاى پر از پهن آب‌زده روى پشت‌بام بردند و سنگربندى مىكنند . معلوم شد ترك مراوده از طرفين شده . مجمع به مجلس و اين انجمنها نزديك است . يك نفر فرستاديم از مجلس و مسجد خبر بياورد .\r\n\r\nولى خان و شيخ\r\nدر اين بين صداى بسيارى بلند شد . يك نفر از قاجاريه آمد و گفت ولى خان خانهء شيخ رفته و آنچه كردم بيايد نيامد . ديگرى آمد كه نزاع شد . عباسقلى ميرزا را فرستاديم .\r\nمعتضد السلطنه فورا برخاست كه بايد رفت . اينجا نزديك لانهء زنبورها است . همه حكايت آن روز بلواى ميدان و فرار شاهزاده را مىدانستند كه مرا هم شريك خود كرده بود . بناى تمسخر از حضرت و الا شد . او اعتنا نكرد رفت . خواست از در مجمع بيرون برود ديد كه در كوچه جنجال است فورا مراجعت كرد . خندهء زياد كردند و آنچه شوخى خواستند كردند . معتضد آرام نمىگرفت . خواست از آن در آن روزى بيرون برود بدبختانه پشت در را مسدود كرده بودند . باز خندهء مجددى شد . لاعلاج نشست و ورد زبان خود كرده بود كه شما عقل نداريد ، شعور نداريد . در صورتى كه بيست دقيقه قبل مىگفت شاه مرا روانه كند دست تمام مفسدين را گرفته از مسجد خارج مىكنم . . . « 1 »\r\nعباسقلى ميرزا آمد گفت ولى خان از پشت‌بام صدا زده مردم را امر به سكوت مىكند . آن‌وقت مىگويد اى مردم شاه مشروطه‌خواه است و عادل ، اما اين شيخ تا كى\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2113 ","page_number":365},
  {"content":"\r\n\r\nبايد بدگوئى كند و فحش بدهد . شيخ از پائين جواب مىدهد مردم اعتنا نكنيد . اين همان است كه پنجاه تومان از امير بهادر گرفته . او هم از بالا مىگويد شيخ همان است كه سيصد تومان از حاجى حسين آقا امين ضرب گرفته . زنها ترسيده و بلند مىشوند . مجلس برهم مىخورد . ديگر نزاعى و جنگى نمىشود . حرف عباسقلى ميرزا را معتضد السلطنه باور مىكرد اگر هر آينه صداى قال‌مقال و دو تير ششلول نمىآمد . اما چه كند كه راه فرار مسدود بود . راضى بود از سوراخ آب برود و شماتت اين جمع را نشنود . مضمونهاى عميد الدوله و مؤيد السلطنه و عماد السلطنه با كنايات شيخ هنگامه‌اى بود .\r\nقهوه صرف شد . آنكه مجلس رفته بود آمد بيان كرد لوايح انجمنها را به عجلهء تمام مىبردند و روى پشت‌بامها جماعتى با تفنگ نشسته بودند . از قرار معلوم سر نزاع دارند .\r\nتمام اطراف مجلس را مشغول سنگر بستن و قراول گذاشتن هستند . مسجد سپهسالار هم كه خودش قلعهء مستحكم بسيار معتبرى است .\r\n\r\nاتمام حجت\r\nگفتند عصر يا به دستورالعمل مجلسيان يا بىاطلاع آنها لايحهء « اولتيماتوم » ( اتمام حجت ) به مجلس روانه شده ، يا در بيست و چهار ساعت عمل اصلاح را فراهم كنيد يا استعفا كنيد و ما ملت خود دانيم . رئيس مجلس هم رقعهء اتمام حجتى براى مشير السلطنه روانه مىكند به همان مضمون بلكه قدرى سخت‌تر .\r\n\r\nاردوى يزيد\r\nصورت چند تلگراف هم يك ساعت به غروب مانده منتشر شد از علماى اصفهان و جاهاى ديگر كه با اردوى يزيد بن معاويه جنگ بايد كرد . اما اين اعلان را براى آنكه پاره نكنند بقدرى بالا چسبانيده بودند با وجودى كه سواره بودم ممكن نشد درست بخوانم .\r\nيك نردبان ده پله لازم داشت .\r\nامشب صداى تير و تفنگ بسيار مىآيد ، برعكس چند شب قبل . فردا معلوم نيست چه مىشود . در هر صورت كار يك طرفى بشود و همه تكليف خود را بدانند بهتر از اين شكل است كه دو سال [ است 
  ] دچار و گرفتار هستيم و تكليف احدى معلوم نيست .\r\n بدانيم تا اسب اسفنديار * سوى خيمه آيد همى بىسوار\r\nو يا بارهء رستم جنگ‌جوى * به ايوان نهد بىخداوند روى \r\n\r\n","description":"","footnote":"","page_name":" 2114 ","page_number":366},
  {"content":"\r\n\r\n\r\nتوپ‌بستن به مجلس\r\nسه‌شنبه 23 جمادى الاولى - دوم درجهء سرطان روز شوم نامباركى بود . سردسته صداى توپ بلند شد . بيرون رفتم در كوچه زن و مرد به صداى توپ بيرون آمده و متوحش بودند . داخل حياط شدم معلوم شد حاجى رمضان از سمت مجلس آمده و گفته است توپ را به مجلس و مسجد بسته‌اند . حضرت و الا هم اندرون خود را شمران فرستاده خودشان هم مصمم حركت بودند . اين صداى توپ مانع حركت شد . تا يك ساعت و ربع از دسته گذشته پىدرهم صداى توپ آمد و ظرف اين مدت هركس از در وارد شد خبرى داد كه نوشتن آن اخبار باعث طول كلام مىشود .\r\nحاجى افخم الدوله را باغ شاه روانه كرديم و گفتيم كار تمام شد . اما خير ، دو ساعت و چيزى بالا از دسته گذشته بود كه مجددا صداى توپ بلند شد ، اما از دور تر . مثل اين‌كه از خارج شهر خالى كنند . سه ساعت و نيم از دسته رفته شليك مقطوع [ شد 
  ] و درست يك ساعت و بيست دقيقه امتداد اين حملهء دوم بود . پس از نيم ساعت فاصله كه ساعت چهار از دسته رفته بود صداى توپ بلند شد . اين مرتبه به فاصله مىانداختند اما صدايش مهيب‌تر بود و معلوم شد از توپهاى بزرگ است . تا شش ساعت از دسته گذشته شليك اخير طول كشيد ، اما هر سه دقيقه چهار دقيقه صداى يك توپ مىآمد .\r\nناهار را زهر مار كرده بيرون آمده بودم حاجى افخم الدوله آمد . من تمام اين مدت آب خوردم و سيگار كشيدم و حرفهاى بىمعنى گوش دادم . مثلا ميرزا حسين وثوق الممالك مىگفت از مجلس آمدم چهار عراده توپ را شهريها گرفته دوتا را بالاى گنبد مسجد گذاشته ، دوتا را سر در مجلس و به سمت قزاق و سرباز شليك مىكنند . ديگرى مىگفت مجلس را خراب كرده و اين توپها [ را 
  ] به شادى خالى مىكنند . مستشار الممالك كه رنگ به صورت نداشت . يك مسئله خنده‌دارى هم رخ داد و آن اين بود وسط حياط تمام نوكرها حلقه زده بودند رمضان پسر ده سالهء جيران يك دانه كلاغ وسط حوض انداخت تا ميان جلوخان و حياط خلوت اينها از ترس دويده مخفى شدند . حالا ما تقريرات حاجى افخم را مىنويسيم :\r\n\r\nتقريرات حاجى افخم\r\nدر جلوى باغ وزير دربار كه اندرون شاه است در چادر امير جنگ مشير السلطنه ، نير الدوله ، علاء السلطنه ، آصف الدوله و خود امير جنگ نشسته بودند . من هم داخل شده روى صندلى نشستم و پيغام حضرت و الا را دادم كه مسبوق از اين واقعه نبودند ، اندرون را شمران فرستاده‌اند خودشان چه كنند . مشير السلطنه گفت از راه يوسف‌آباد و اين\r\n\r\n","description":"","footnote":"","page_name":" 2115 ","page_number":367},
  {"content":"\r\n\r\nسمت شهر به سلامتى بروند . مرا هم اگر مرخص كنند خيلى ميل دارم بيايم . ( باغ شمران مشير السلطنه جنب باغ حضرت والاست . )\r\n\r\nتسليم مفسدين\r\nمعلوم شد ديشب در ساعت دو باز صنيع الدوله و مشير الدوله مجلس رفته بودند .\r\n« كمسيون اصلاح » حضرات را جواب كرده و نپذيرفته است . عصر ديروز هم دستخط شاه را برده بودند مىخواندند تا جائى كه مرقوم شده بود اگر مفسدين را تسليم نكنيد به قوهء قهريه خودمان خواهيم گرفت . مستشار الدوله وكيل آذربايجان دستخط را گرفته وسط اطاق كمسيون پرت مىكند . آقا سيد عبد الله هم مضحكه كرده . امين الملك كه حامل دستخط بوده با افتضاح خارج مىشود . ديروز باز از بيست و پنج انجمن عريضه به شاه و مجلس عرض مىشود كه راضى نيستيم اين مفسدين باشند . مجلس گرفته تسليم شاه كند . رؤساى اصناف هم اردو رفته مىگويند نمىگذارند دكاكين را باز كنيم .\r\n\r\nدستور پلكنيك\r\nامروز يك ساعت قبل از دسته يك دسته سوار قزاق با نايب پلكنيك دم مجلس رفته ، سوار ايستاده نايب پلكنيك مجلس مىرود و مىگويد حكم شاه است هشت نفر مفسد را بدهيد و اين جمعيت متفرق شده وكلا مشغول مذاكره باشند . جواب درستى نمىدهند . بيرون آمده كه سوار شود ، از مسجد به سمت اين دسته قزاق شليك مىكنند .\r\nچهار قزاق و چهار اسب با پسر قاسم آقاى ميرپنج كه صاحب‌منصب اين دسته بوده يك مرتبه به زمين مىافتند . باز نايب پلكنيك مىگويد ما براى جنگ نيامده بوديم . با وجودى كه از ما كشتيد باز مىگويم مردم را متفرق كنيد . در جواب شليك مجددى مىشود كه سه نفر كشته مىشود . باز نايب پلكنيك مىگويد دفعهء سيم است مردم برويد . اين دفعه يك عدد بمب مىاندازند كه جمعى كشته مىشوند . قزاق حركت مىكند كه برود نزد پلكنيك آن‌وقت وسط خيابان از انجمن مظفرى و آذربايجان و مسجد و مجلس به سمت آنها شليك پىدرپى مىشود كه جمع كثيرى از آدم و اسب كشته مىشود . آن‌وقت پلكنيك حكم شليك توپ مىدهد و چهار تير باروطى بىگلوله خالى مىكنند . از سنگرها صدا بلند مىشود كه پنبه‌اى بود و قزاق فرار كرد و نمىزند . اين باعث تجرى حضرات شد . از سنگرها شليك مىكنند . قزاق و سرباز عقب مىنشينند . مجددا از سه سمت كه يكى جلوى خانهء ظل السلطان باشد . ديگرى خيابان دروازه شميران قرب پارك امين الدوله ، يكى هم جلوى سرچشمه ميدان گاهى پست قراول‌خانه هست شليك توپ مىشود ، اما بيشتر همان باروت خالى . هرقدر از اين طرف ملايمت مىشود بر تجرى حضرات\r\n\r\n","description":"","footnote":"","page_name":" 2116 ","page_number":368},
  {"content":"\r\n\r\nافزوده مىشود و قزاق بسيارى از بمب و گلولهء سنگرها كشته مىشود . ناچار توپهاى ساچمه‌اى مىاندازند و سرباز سيلاخورى و سوادكوهى و فوج مخصوص و هفتم شقاقى و ماماقانى با پيادهء قزاق حمله مىآورد و چند تير « شرپنل » و « گرناد » به خود مجلس و گنبد مسجد مىاندازند كه شيروانى و در مجلس خراب شده ، در گنبد هم چندجا سوراخ مىشود . آن‌وقت حضرات مىفهمند كه شوخى نيست بلكه جدى است .\r\n\r\nگرفتارى روح القدس\r\nاز ميان « قهوه‌خانهء عرش » در خيابان چراغ برق بمب به سمت قزاق مىاندازند كه جمعى تلف مىشوند . اما پسرهء بمب‌انداز را اهل قهوه‌خانه گرفته تسليم مىكنند . اين پسره و مدير روزنامهء « روح القدس » و شجاع نظام [ را 
  ] كه رئيس « انجمن آذربايجان » و اول مفسد است اردو مىآورند . مدير روح القدس دو عدد بمب همراه داشته كه روى ميز گذاشته بودند . پلكنيك سردار است . ارشد الدوله همان كه سال قبل در بهارستان رئيس « انجمن مركزى » بود و آن‌شب ملاقات كرديم رئيس سرباز سيلاخور و سوار كشيكخانه .\r\nساير افواج هم سرتيپهاى خودشان . توپخانه هم كه سواى توپخانهء قزاق است آجودانباشى توپخانه . در اين بين آمدند كه توپ كوهستانى لازم شده دو ارابه بردند . باز آمدند كه فشنگ تمام شده يك گارى فشنگ بردند .\r\n\r\nحالا عهد عين الدوله نيست\r\nدر اين بين ممتاز الدوله آمده به گوش مشير السلطنه چيزى گفت . مشير السلطنه اطراف را نگاه كرده جواب داد حاجى افخم الدوله حاضر است برود . ممتاز الدوله نزد من آمد كه از طرف شاه برويد نزد آقا سيد عبد الله و بگوئيد شاه مىفرمايند خدا مىداند كه من اين مقصود را نداشتم خودتان فراهم كرديد ، بدانيد عهد عين الدوله نيست هرجا برويد و مردم را جمع كنيد . براى حفظ مملكت همين اوضاع است . در اندرون خود نشسته بيرون نيائيد و الا كار شما تمام است .\r\nنصرت الدوله پسر فرمانفرما گفت خطر دارد . من گفتم از خطر نمىترسم . شما بچه هستيد . بعد رفت و مجددا آمد كه شما نرويد تا معلوم شود آقا سيد عبد الله كجاست .\r\nمدتى نشستم على بيك از شهر آمد كه مجلس گرفته شد ، مسجد هم خالى شد . اما اين دو سه انجمن هنوز باقى است . شاه فرموده بودند از هرجا به شما شليك كردند شما هم به آنجا شليك كنيد ، اول از مسجد شليك كردند بعد از مجلس . وكلا را هم حكم شده بود با حجج اسلام كسى متعرض نشود مگر آنكه بيم خطر آنها باشد . انجمنها مشغول جنگ بودند كه على بيك آمده بود و من به شهر آمدم تا محل و مكان آقا معلوم شده خبر\r\n\r\n","description":"","footnote":"","page_name":" 2117 ","page_number":369},
  {"content":"\r\n\r\nكنند و بروم . ( انتهى ) . « 1 »\r\n\r\nاساس مقدس\r\nهيچ خواب نرفتم . غذاى من آب بود و سيگار . زيرا اين مردم كم‌حوصله ، اين مردمان شرير بىعلم ، اساس به اين مقدسى را كه در هر مملكت بواسطهء كرورها اتلاف نفوس محترم و مليونها خسارت مالى به چنگ آوردند در ايران در كمال سهولت و آسانى و نهايت معقولى مظفر الدين شاه عطا و مرحمت كرد و محمد على شاه يك سال و نيم است در تتميم آن كوشيد براى خاطر چند نفر مفسد به رايگان از دست دادند و ديگر به اين زوديها به مقصود نايل نخواهند شد .\r\n\r\nتسخير انجمنها - غارت\r\nبارى خبر صحيح متواتر بعد از ساعت شش آمد كه مجلس و مسجد با آن سه انجمن كه « آذربايجان » و « مظفرى » و « حميت » « 2 » باشد مسخر شده . خانهء ظل السلطان هم تسخير شده شروع به غارت و چپاول شده . دست هركس چيزى است كه مىآورد . بعد آمدند كه در بازار و جلوى ارگ هم سربازها عبا و قبا مىبرند . دور نيست كم‌كم اين غارت به سمت بازار و خانه‌ها سرايت كند و خود شهريها بدتر كنند .\r\nحضرت و الا فرمودند برو باغ شاه و از قول من به مشير السلطنه تفصيل را بگو . چون كار خير بود با وجودى كه هيچ عاقل در اين گيرودار از منزل حركت نمىكرد سواره به سمت باغشاه در اين آفتاب رفتم . بين راه سرباز سوار و شهرى غارت مىآورد ، از در و تخته و درخت سبز گرفته تا چراغ و صندلى ، لحاف ، تشك ، قالى و قاليچه ، آينه و مبلهاى ديگر . نزديك اداره سربازى عباى بچه تاجرى را برداشت . من فورا سواره با چوب حمله به سرباز كرده و پليسها را هم صدا زدم عبا را رد كرد . آن‌وقت به پليسها بد گفتم و تهديد كردم به همين پا حضور شاه مىروم و مىگويم . چون مرا مىشناختند سردارى نظامى هم تنم بود جمع شده بناى خضوع و خشوع را گذاشتند و تعهد كردند مواظب باشند .\r\n\r\nدر باغ شاه\r\nوارد باغ شاه شدم . گفتند مشير السلطنه وسط خيابان نشسته . يكسر آنجا رفتم . بعد سلام و احوالپرسى جلو رفتم گفتم حضرت و الا مىفرمايند اين سمت شهر بسيار شلوغ\r\n\r\n\r\n","description":"","footnote":"\r\n( 1 ) - يعنى انتهاى گفته‌هاى افخم الدوله .\r\n( 2 ) - اصل : هميت ( در صفحه 2126 هم ذكرش آمده ) .\r\n","page_name":" 2118 ","page_number":370},
  {"content":"\r\n\r\nاست . اين سرباز و سوار اغتشاش مىكنند . مردم بىگناه چه تقصيرى دارند . فورا صدا زد امير جنگ بيا ، حضرت و الا هم پيغام داده . پس از بيان مشير السلطنه امير صدا را بلند كرده حالا هرچه شود سر من خراب مىكنند . سرباز من ، شهر ديگر نمانده . من جواب دادم شما مىفرمائيد اما من به چشم خودم ديدم . آن‌وقت آدم روانه كردند كه هرچه سرباز و سوار در شهر باقى مانده بياورند . مشير السلطنه هم برخاست . من شاهزاده معين دربار [ را 
  ] كه تازگى لقب احتشام الدوله گرفته جزو فراش‌خانه و رئيس سواره نظام و اهل دربخانه است صدا زده بناى سؤالات را گذاشتم .\r\nحكايت جنگ را چون مختلف شنيدم مىگذارم براى فردا كه هم خودم رفته تمام آن مكان را به چشم رؤيت كنم ، هم از بهمن ميرزا برادرزادهء عميد الدوله كه صاحب‌منصب قزاق است كاملا جويا شدم . برويم سر مطالب ديگر .\r\n\r\nسيدين سندين\r\nجويا شدم از مفسدين و مقصرين كدام را آورده‌اند . جواب داد جماعتى را كه الان در عمارت و چادر حبس هستند از آن جمله است سيدين سندين . . . در چادر اگر ميل داريد مشاهده كنيد . گفتم اينها را كه شاه حكم كرده بود نگيرند . جواب داد پس از آنكه صداهاى توپ بلند شد و ديدند كار از كار گذشته از در سمت شمال عمارت بهارستان به پارك امين الدوله رفتند . امين الدوله ورود حضرات را با ملك المتكلمين و ظهير السلطان و چند نفر ديگر در باغ عمارت خود چندان مناسب نديد . از در ديگر فرار به خانهء نير الدوله كرده و از آنجا تلفن زد كه تفصيل از اين قرار است .\r\n\r\nمحبوسين\r\nشاه فورا مرا روانهء شهر كرد كه امين الدوله را از خانهء نير الدوله بردار و برو پارك از حضرات پذيرائى كن كه من مقصودى ندارم . من سوار درشكهء سيف السلطان شده در آن گيرودار به خانهء نير الدوله رفته امين الدوله را برداشتم . نزديك پارك ديدم قزاق آنجا را احاطه كرده و راه عبور نمىدهد . ما هم حكم كتبى نداشتيم و مراجعت كردم . وقتى وارد باغ شاه شدم كه حضرات را دم در پياده كرده بودند و قزاق چوب و چماق بود به سر و صورت و تن آنها مىنواخت . هيچ نمانده بود با شوشكه و قمه آنها را تكه‌تكه كنند كه حشمت الدوله و حاجب الدوله بيرون آمده هركدام روى يكى از آنها افتادند و به قدر واقع كتك خوردند . به هر شكل بود آقايان را با دو نفر از پسرهاى آقا سيد عبد الله و يك نفر پسر آقا سيد محمد بىعمامه و عبا ، بلكه آقازاده‌ها بىپيراهن و شلوار يعنى تكه‌تكه شده وارد باغ و چادر دربار كردند . ظهير السلطان را با سه چهار نفر ديگر در عمارت حبس\r\n\r\n","description":"","footnote":"","page_name":" 2119 ","page_number":371},
  {"content":"\r\n\r\nكردند . ملك را قزاقخانه نگاه داشته بودند .\r\nپلكنيك آقايان را اول قزاقخانه برده نعش قزاقها را نشان مىدهد و مىگويد خون اينها و آنها كه در مجلس از دو طرف كشته شدند به گردن شما دو نفر است و اگر شما را مرخص كنند من با قزاقم هرجا باشيد تلافى مىكنم . بعد آنها را با درشكهء كرايه روانه مىكند .\r\nشاهزاده ناصر الممالك كه هفت نفر قزاق را از « انجمن مظفرى » كشته بود آوردند .\r\nعين السلطنه پسر بانوى عظمى ( هم لقبى من ) در « انجمن آذربايجان » گفتند گلوله خورده و مشرف به موت است . چند نفر از خواجه‌هاى مظفر الدين شاهى كشته شده‌اند . هفت بمب از انجمنها و خانهء ظل السلطان خالى كرده‌اند . به قدر صد هزار تومان تفنگ و فشنگ از « انجمن آذربايجان » بيرون آورده در دوگارى به اردو آوردند و حالا مىگويند بيشتر تفنگها را در ميان حوضها انداخته‌اند . قزاق رفته كه بيرون بياورد .\r\n\r\nزنجير كردن مستشار الدوله و شيخ الرئيس\r\nمستشار الدوله هم دستگير [ شده 
  ] و زنجير بود ، حضرت شيخ الرئيس هم دستگير .\r\nمزه اينجاست نزديك چادر قاجاريه كه رسيده فرياد [ كرد 
  ] آخر من از شما هستم حمايت كنيد . قاجاريه هم نامردى نكرده از چادر بيرون آمده - هرقدر تا آنجا كتك خورده بود كم بود - يك چندان هم قاجاريه كتك زده بردند نزد مستشار الدوله زنجير كردند .\r\n\r\nامام جمعهء خوى\r\nبيچاره امام جمعهء خوى كه يكى از وكلاى مسلم مقدس كه متفق عليه دوست و دشمن بود دستگير شده نصف ريش نازنين او را هم كنده بودند . هركس روزنامهء مجلس را قرائت كرده باشد از خيرخواهى و وطن‌پرستى و زهد و همه چيز معظم له مسبوق است كه همچو وكيلى هرگز پيدا نمىشود .\r\n\r\nسيد عبد الله مثل كوه البرز\r\nبارى خوش خوشك نزديك چادر آقا شدم . اولا آقا سيد محمد را چون تمام بدنش خونى بود حمام خود شاه برده بودند . اما آقا سيد عبد الله بىعبا و عمامه پشت به يك صندلى داده مثل كوه البرز نشسته بود . حشمت الدوله هم آنجا نشسته بود . پسرهاى آقا و پسرهاى آقا سيد محمد كه دو نفرشان بعد از شهر آمده بودند دوروور چادر سردرگم بودند .\r\nزود مراجعت كرده در چادر دربار نشستم . حشمت الدوله ، ناصر السلطنه ، احتشام الدوله هم بودند . خازن دفتر مشغول تلگراف ولايات بود كه تجرى حضرات بىاندازه شد ،\r\n\r\n","description":"","footnote":"","page_name":" 2120 ","page_number":372},
  {"content":"\r\n\r\nچنانچه به سمت قشون دولت شليك كردند . ما هم ناچار گوشمالى داديم . انشاء الله حكام صحيح با قوانين مضبوط به زودى روانه خواهد شد .\r\n\r\nوضع محبوسين\r\nمن كنار جوى با احتشام الدوله نشسته بودم . پسر كوچك آقا سيد محمد با يكى از اقوامش ( بنى اعمام ) كه كفش و عبا نداشت آمدند اين چادر . سيگارد دست آن بىعبا و كفش بود . من هم سيگار مىكشيدم . اما شرم داشت از من . كسى كه ديروز صد تومان مىخواست حكما مىبايست نقد بدهم امروز خواهش گوگردى و آتش سيگار مىكند .\r\nمن فورا ملتفت شده و قوطى كبريت را بيرون آورده گوگردى آتش زده تقديم آقازاده كردم . ايشان هم با نهايت ادب گرفتند . بعد هر دو در اين چادر بواسطهء آنكه نزد آقا سيد عبد الله سيگار نمىكشيدند نشستند . من سيگارد قوطى خود را با قوطى كبريت تقديم كردم . آقازاده گفت ما شهر مىرويم مرحمت شما زياد . اما كفش ندارم . من ديگر خجالت كشيدم جويا شوم كفش ايشان چه شد . كفش هم نداشتم تقديم كنم . آن‌وقت دو پسر آقا سيد عبد الله آمدند ، زير شلوار و پيراهن حشمت الدوله را پوشيده بودند . يكى عمامه داشت عبا نداشت ، ديگرى عبا داشت عمامه نداشت .\r\nناصر السلطنه بود حاجب الدوله هم آمد . خواهش كرد چند دست رخت‌خواب براى حضرات ناصر السلطنه بدهد ، چون خانهء ناصر السلطنه نزديك باغ شاه است . او هم داد .\r\nآقازاده‌ها صحبت كردند كه همه اين كارها زير سر آن مفسدين شد . به ما چه مىكنند .\r\nجواب دادند شما كه آزاد هستيد . گفتند به آقا . گفتيم هيچ معزز و محترم [ اند . 
  ] اما چرا امروز صبح زود با آنكه مسبوق از كارها بودند مجلس رفتند . آن‌وقت هم مردم را متفرق نكردند . جواب دادند ما نبوديم مستشار الدوله را كشتند ، ملك را چه كردند ، سيد جمال و تقىزاده چه شدند . گفتيم مستشار الدوله زنجير است ، آنها را نمىدانيم .\r\n\r\nحشمت الدوله و امتحان چاى\r\nحشمت الدوله گفت سواى كتكها كه خورده‌ام كه تمام استخوانهايم خرد شده از بس چائى خورده‌ام مردم . پرسيدم چرا . گفت هر فنجان چاى كه براى آقايان مىآورند براى اينكه مبادا خيالى كنند اول نصف آن را مىخورم و تقريبا پنجاه فنجان چاى شده . آن وقت حرف از سيد جمال به ميان آمد . ناصر السلطنه گفت خودم چند روز قبل پانصد تومان از طرف شاه بردم دادم كه آنقدر فساد نكند . من گفتم ديروز همين ساعت شيخ الرئيس صد هزار تا ناسزا مىگفت . آقازاده‌گان گفتند از امين ضرب پول گرفته بود .\r\nخبر دادند مشهدى باقر وكيل بقالها را با حمزه آجودان را در قزاق‌خانه بواسطه آنكه ديده\r\n\r\n","description":"","footnote":"","page_name":" 2121 ","page_number":373},
  {"content":"\r\n\r\nبودند سه نفر قزاق را كشته « فوزيه » « 1 » كرده‌اند .\r\n\r\nمحبوسين ديگر\r\nهشت نفر ديگر كه ملك و ميرزا جهانگير مدير صوراسرافيل و غيره باشند در قزاقخانه حبس هستند و غروب مىآورند . كسى كه دستگير نشده از آن سرسلسله‌ها امين ضرب ، معين بوشهرى ، تقىزاده و سيد جمال است با بهاء الواعظين ، و الا بيشتر دستگير شده‌اند .\r\n\r\nاموال غارتى\r\nمن هرچه معطل شدم نه آقا سيد محمد از حمام درآمد نه سايرين را آوردند . بيرون آمده به سمت منزل شريكه [ رفتم 
  ] . پلكنيك آمد و رفت يك سر در اندرون خدمت شاه .\r\nيك نفر سرباز فوج مخصوص ديدم پرسيدم كجا بودى . گفت [ در 
  ] جنگ از فوج ما خيلى كشته شد . اما هيچ غارت نياورديم . غارت را فوج سيلاخور آورد . گفتم چند فشنگ داشتى . گفت بيست و پنج عدد و تمام را خالى كردم . آنچه گفتند از فوج سيلاخور فقط يك نفر كشته شده . اما از فوجهاى ديگر زيادتر . اما فوج سيلاخور به قدر صد هزار تومان غارت از پول نقد « انجمن آذربايجان » تا خرقهء بطانه خز جلال الدوله و ظل السلطان آورده .\r\nتوپچى از فوج افشار بكشلوى قزوين بود ، سرتيپ آن مصطفى خان شريك الملك ما ، بقدرى گفتند روى توپ اسباب غارتى آورده بود كه اسبها طاقت كشيدن آن را نداشتند .\r\n\r\nكودتا شد\r\nخانهء شريكه راپرت داده منزل آمدم . شهر « مارشال لا » شده . قزاق و ژاندارم گذاشته شده . اما باز دزد و دغلى بسيار مىشود . امشب شير بيشهء مازندران قاسم بيك را گفتيم بيايد اينجا بخوابد . معلوم است امشب چه به حال اين مردم مىگذرد . مادرهاى بىاولاد ، زنهاى بىشوهر ، پسرهاى بىبابا ، دو طرف مسلمان و مسلمان‌زاده . خدا نيامرزد و نيست كند جمعى مفسد لامذهب را كه دو سال است اين مملكت را آشوب كرده باعث هزارها قتل نفس و ملياردها ضرر مالى شدند . اين هم عاقبت و نتيجهء آن . به قول فرانسه‌ها « كودتا » شد . سلطنت مشروطه مبدل به مستبدهء خيلى سختى گرديد . حالا بايد گرفتار جناب شيخ فضل الله و آقاى امام و برادر تازه نفس ايشان آقا سيد محمد كه پريروز از نجف آمده ، ديروز مجلس رفته ( قدم نامبارك محمود ) ، امير بهادر ، مختار الدوله بشويم . شاعر خوب\r\n\r\n\r\n","description":"","footnote":"\r\n( 1 ) - كشته شده با تفنگ - تيرباران  Fusille \r\n","page_name":" 2122 ","page_number":374},
  {"content":"\r\n\r\nگفته :\r\n يك قوم را ز تارك برداشتند تاج * يك قوم را جواهر بستند بر جبين \r\nآنكه هيچ وقت هيچى نشد و نمىشود همان ما چند نفر هستيم . . . « 1 »\r\n عزاخانه‌اى را ، مرغى را غزا * عروسى خونه‌اى را ، مرغى را عزا \r\nاميدواريم شاه عدالت كند و بواسطهء حلم و عدالتى كه در او سراغ داريم تلافى مافات بشود . آمين يا رب العالمين .\r\n\r\nملك المتكلمين و ميرزا جهانگير خان\r\nچهارشنبه 24 جمادى الاولى - صبح به اتفاق حاجى افخم الدوله باغ شاه رفتيم . لدى الورود مسموع شد كه ملك المتكلمين بهشتى و ميرزا جهانگير مدير صوراسرافيل را طناب انداختند . آن يكى و اصل به جهنم ، ديگرى هم پى او انتظار نفخ صور را بايد بكشد . اين است سزا و جزاى كسى كه از خدا گرفته تا تمام انبياء و رسل را بد بگويد و هزارها بيت در كهنه‌پرستى و دين و مذهب و تربت حضرت سيد الشهدا ( ع ) مضمون و ناسزا كتابت كند . خداوند منتقم حقيقى است و دست‌بردار نيست . براى سى و دو عدد « 2 » روزنامه خودش را به كشتن داد . اما ملك پولى جمع كرد ، افسوس كه لذتى از آن نبرد . اين دو نفر اگرچه مىگويند بابى ازلى هستند اما عقيدهء بيشتر مردم در لامذهبى آنهاست .\r\n شرانگيز هم بر سر شر شود * چو كژدم كه با خانه كمتر شود \r\n-\r\n مپندار اى در خزان كشته جو * كه گندم ستانى به وقت درو \r\n( بوستان سعدى )\r\nخداوند همه را از سوء اعمال خود حفظ فرمايد . هركسى را گم كرده بودى درب خانه پيدا مىشد . آقاى امام و دو برادرش حاجى سيد محمد و ظهير الاسلام با صدر العلماء و شيخ عبد النبى و سه پسر مرحوم ميرزاى آشتيانى احضار شده بودند . شاه بيرون آمد . به همه اظهار التفاتى كرد . به سمت چادر كه علما نشسته بودند تشريف برد . همه مراجعت كرده اطراف باغ پراكنده شدند . ما با ملك‌آراء ، مؤيد السلطنه ، عميد الدوله و ساير دوستان كنار نهر آب نشسته بناى شنيدن اخبارات و صحبت شد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - مراد روزنامهء صوراسرافيل است كه سى و دو شماره در تهران منتشر شد . ( ا . ا . )\r\n","page_name":" 2123 ","page_number":375},
  {"content":"\r\n\r\n\r\nمدير انجمن غيرت\r\nدر اين بين قزاق چندى نمايان شده . در بزرگ سمت عمارت را باز كردند . مقصرى را وارد كردند گفتند مدير « انجمن غيرت » است . اين عمارت پر از محبوس است و تا باغ بزرگ صد قدم فاصله دارد و آنجا نردهء چوبى كشيده‌اند . اين اشخاص از روى ثبت و سياهه گرفته مىشوند . اما بعضى را هم استنطاق كرده اگر رفقاى خود را بگويند دستگير مىكنند . اما به هيچ‌وجه معلوم نيست به آنها صدمه بزنند ، مگر آن دو نفر را كه صبح از زحمت نطق و تحرير روزنامه نجات دادند . هنوز آن چند نفر كه ديروز نوشتيم گرفتار نشده‌اند و خيلى دل‌نگران هستند كه چرا پيدا نمىشوند . علما اصرار براى بردن سيدين سندين كرده بودند ، لهذا شاه از چادر بيرون آمده صراحة پيغام داد كه مرخص نمىكنم .\r\nناچار آنها هم اطاعت كرده باطنا هم خيلى خوشحال بودند بلكه تقديمى هم مىدادند . . . « 1 »\r\n\r\nغارت مجلس\r\nاز آنجا به شهر آمديم . دكاكين همه باز بود . اين مردم سست‌عنصر كه ديروز جان و مال و خون خود را فداى مشروطه مىكردند هيچ تغييرى در حالشان نبود ، بلكه ساحت مقدس دار الشوراى ملى را غارت كرده به چوب خشك و درخت تر آن ابقا نكردند و چيزى براى آن ساحت قدس مقدس باقى نگذاشتند . اگر يك قاليچه سرباز برد ده قالى دوازده ذرعى مشروطه‌طلبان و ملت غيور آورد [ ند 
  ] . هى گفتند ملت پى به حقوق خود برده ، هى گفتند ملت بيدار شده ، همه دروغ ، همه تزوير ، همه خدعه . اين بود بيدارى و علم و آگاهى آنها كه هرچه يقه پاره كرديم دستگير آن لامذهبها نشد كه نشد .\r\n\r\nخانهء ظهير الدوله\r\nديروز و ديشب خواب و خوراك نكرده بودم . امروز شكمى از عزا درآورده خواستم خواب خوبى هم كرده باشم يك چرت زدم . ساعت پنج به غروب مانده بود صداى توپ آمد ، پشت سر آن يكى ديگر . مختصر شش توپ خالى شد . هراسان برخاسته هرچه پرسيديم معلوم نشد . تا مشهدى اكبر آمد گفت خانهء ظهير الدوله را توپ بسته‌اند . خندهء زيادى به حرف اكبر كرده هرچه خواست ثابت كند ما گوش نداديم ، بلكه آخر فحش هم داديم . بيچاره از اطاق بيرون رفت .\r\nصبح وعده داده بوديم كه خانهء عميد الدوله برويم براى آنكه ديروز به ايشان هم خيلى صدمه رسيده بود . گلوله توپى آنجا تركيده بود . زن و بچه‌اش خيلى ترسيده بودند .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2124 ","page_number":376},
  {"content":"\r\n\r\nيكى هم از ترس غارت ، زيرا چند خانهء آن اطراف را چاپيده بودند . خانهء رئيس مجلس هم كه ديوار به ديوار و در هر دو خانه در يك دالان است . . . « 1 » اما الحمد لله به‌خير گذشته بود ، هم از غارت هم از صدمهء جانى .\r\n\r\nتعداد گلولهء توپ\r\nسيد جندقى كه خانهء عميد الدوله بود هر تير توپ كه خالى شده بود خطى به ديوار كشيده ، درست مىگفت يكصد و چهل و هشت تير خالى كردند . اگرچه نصف بيشتر آن باروتى بود .\r\nبارى سوار شده از بازار گذشتيم . ديديم هركس از سرباز ، سوار ، قزاق ، شهرى در ، پنجره ، تير ، تخته و اسباب كول گرفته مىآورد . سؤال كرديم گفتند از خانهء ظهير الدوله مىآوريم . معلوم شد اكبر راست گفته بود . درشكهء ما كرايه‌اى بود گفتم برو نظاميه نزديك مسجد . گلوله‌ها كه به گنبد و مناره خورده بود جايش نمايان بود . منار سوراخ شده بود . اما گنبد سوراخ نشده . معلوم است توپهاى نه سانتيمترى آنقدر اثر ندارد كه همچو گنبد محكمى را سوراخ كند .\r\n\r\n« گرنارد » در نظاميه\r\nنظاميه در حوض‌خانه خدمت آقا رسيدم . دست آقا را بعد از نشتروزلو « اپراسيون » كرده بودند . تمام ديروز را هم در همين حوض‌خانه با اهل خانه سر كرده بودند . يك گلولهء « گرناد » كه چاشنى آن پس از آنكه به آن محل خورده خواهد تركيد از عمارت سر در نظاميه از اطاق سفره‌خانه گذشته از سالون و به اطاق كتابخانه خورده و تركيده ، يك چهل‌چراغ و مقدارى ديواركوب را خورد كرده است . گلوله تركيده را آقا در دستمالى كرده و نشان مىداد .\r\n\r\nصدر السلطنه : سر درازهائى دارد\r\nصدر السلطنه بود . اول مستبد است . در اظهار بشاشت خوددارى نداشت . مىگفت بله به قول صدر السلطنه فيلسوف زمان ما وزير علوم آتيه اين رشته سر درازهائى دارد .\r\nخوب بود امروز به « صور » مىگفتند تو مضمون گفتى ، اما حقيقت پيدا كرد سر درازهائى دارد . بله سر درازهائى دارد . در نمرهء 22 آن مضمون را نوشته بود . منصور طبيب آمده بود دست آقا را باز كند ، ما برخاستيم . صدر السلطنه از در آشپزخانهء نظاميه رفت ، اما ما\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2125 ","page_number":377},
  {"content":"\r\n\r\nاز در بزرگ . براى آنكه تماشاى مسجد و مجلس و جاهاى ديگر را بكنيم .\r\n\r\nنقشهء محل حادثه\r\nمسجد را كه قزاق نگذاشت داخل شويم . در مجلس هم بسته بود باز قزاق راه نمىداد . بهمن [ ميرزا 
  ] همان‌جا پيدا شد كه مقصود من بود . اگرچه دلش اسبهاى قزاق كه به قدر ده رأس باقى مانده بود چنان تعفنى داشت كه احدى طاقت ايستادن نمىآورد من هرطور بود به خود هموار كرده كه نقشهء جنگ و محل و مكان آن را درست ملاحظه كنم .\r\nدر مجلس رو به مغرب به سمت ميدانى است مربع مستطيل عريض كه مقابل آن به فاصلهء پانصد ذرع يك قراولخانهء كوچكى است كه آن سمت قراولخانه كه سمت جنوب و شمال باشد دو خيابان است . سمت جنوب اول خانهء بانوى عظمى ، بعد خانهء ظل السلطان كه مقابل خانهء ظل السلطان رو به جنوب كه جنوب آن سه در بزرگ عمارت ظل السلطان خانهء ديگر بانوى عظمى است كه « انجمن آذربايجان » كرايه كرده . سمت شمال اين قراولخانه خيابان صفى عليشاه است كه تلاقى مىكند با خيابان شاه‌آباد . سمت شمال اين ميدان در سمت مجلس اول قهوه‌خانه « 1 » ، بعد عمارت صدر السلطنه ، بعد عمارت اندرون و ديوار باغ نظاميه است كه منتهى به خانه‌هاى بانوى عظمى مىشود .\r\nسمت شمال اول عمارت معين السلطان است كه تحتانى آن تمام دكاكين است كه همه چاپيده شده ، بعد خانه‌هاى مشار الدوله كه بيرونش « انجمن مظفرى » و عمارت اندرون كه بالاخانه‌ها دارد « انجمن حميت » بوده است .\r\n« انجمن مظفرى » اول از نوكرهاى مظفر الدين شاه تشكيل شد ، بعد جمعى از آنها ماندند باقى عذر خواستند . « انجمن حميت » بانى آن بنان همايون ما بود ، از كليهء نوكر باب طبقهء دوم . اما از هر دو اسمى بود . مردم از هر طبقه جمع شده خصوصا آن روز كه فدائى ، مجاهد سنگر بسته بود .\r\n\r\nمشاهدات بهمن ميرزا\r\nبهمن ميرزا مىگفت صبح دو ساعت و نيم قبل از دسته به ما حكم شد در سر تمام معبرها كه به سمت مجلس مىرود بايستيم . بعد نايب پلكنيك با يك دسته سوار مجلس\r\n\r\n\r\n","description":"","footnote":"\r\n( 1 ) - اين قهوه‌خانه تا حوالى 1330 پابرجاى بود و روزى كه دانشجويان دانشگاه تهران دكتر محمد مصدق را از خانه‌اش به مجلس بردند ( به مناسبت آنكه پس از گفتن دزدگاه نسبت به مجلس از رفتن به مجلس اعراض كرده بود ) پس از اينكه قواى نظامى به جمعيت شليك كرد مصدق را در درون اين قهوه‌خانه پناه دادند تا اينكه به مجلس برده شد . ( ا . ا . )\r\n","page_name":" 2126 ","page_number":378},
  {"content":"\r\n . \r\n","description":"","footnote":"","page_name":" 2127 ","page_number":379},
  {"content":"\r\n\r\nآمده ابلاغ فرمايش شاه را كرده كه جمعيت را متفرق كنيد و مقصرين را بدهيد . آقا سيد عبد الله گفته بزنيد . آن بود به سمت آنها شليك كرده و پسر قاسم آقا و جمعى كشته شدند . اين دفعه دو ارابه توپ از سمت خيابان چراغ‌برق آورده از در مجلس رد كرده پهلوى قراولخانه و مقابل مجلس نگاه داشته ، مجددا ابلاغ اولى را كردند . اين دفعه سيد جمال افجه‌اى با جمعيت وارد شد . كه به « انجمن آذربايجان » برود . قزاق مانع شد كه نروند . آن‌وقت از سه چهار سمت شليك كردند و پلكنيك حكم به دفاع داد . دو تير توپ باز باروتى انداخته شد . اين مرتبه شليك خيلى مفصلى به ما كردند كه از قزاق خيلى كشته شد . اسبهاى توپ هم كشته شد . قزاق پس نشست . توپ بىصاحب ماند . اما آنها جرأت پائين آمدن و گرفتن توپ را نكردند . قزاق ناچار پياده شده توپ را هر شكل بود با دست از محل خود كه جلوى سنگر « انجمن مظفرى » و « حميت » بود به خيابان صفى عليشاه بردند . تون حمام عمارت مشار الدوله كه اين دو انجمن آنجا است و مردم جمع هستند درى داشت باز كرده از آنجا بالاخانه‌ها را نشان كرده دو تير توى بالاخانه انداختيم .\r\nآنها كه ديدند از جاى غريبى شليك به اطاق شد بناى فرار را گذاشتند . سرباز سيلاخورى و پياده قزاق هم از توى قراولخانه و جاهاى ديگر يورش آورده از هر دو انجمن جمعى كشته [ شدند 
  ] و تتمه فرار كردند . در اين بين از ميدانگاهى سرچشمه و خيابان پارك امين الدوله هم شليك توپ به سمت مجلس و مسجد مىگرديد ، اما بيشتر باروتى [ بود 
  ] . باز كمى در اين دو محل تفنگ‌چى بود و شليك كرد .\r\n\r\nشش ساعت جنگ\r\nقزاقهاى معابر هم ديگر نگذاشتند كسى داخل شود . هركس هم ميل رفتن داشت اسلحهء خود را رد كرده مىرفت الّا مفسدين كه اگر رد مىشدند قزاق مىشناخت دستگير مىكرد . از اينجا فراغت حاصل شده اشرار در خانهء بانوى عظمى كه وزير اكرم سابق ميرزا صالح خان منزل دارد و سر در عمارت ظل السلطان و « انجمن آذربايجان » جمع شده شليك مىكردند . توپ را به خانهء وزير اكرم بسته آنجا متفرق كرديم . بعد به زحمت زياد سر در ظل السلطان و عمارت « انجمن آذربايجان » تسخير شد . گذشته از تفنگ از هرجا بمب مىانداختند . مىگفتند شاه بمب آورده ، پس اين‌همه بمب كجا بود .\r\nاين سه چهار جا تخليه شد . در مسجد و مجلس هم سرباز و قزاق جنگ مىكرد . ما كه به آن سمت رفتيم ديگر كسى باقى نمانده بود و درست شش ساعت اين جنگ طول كشيد .\r\n\r\n","description":"","footnote":"","page_name":" 2128 ","page_number":380},
  {"content":"\r\n\r\n\r\nغارت\r\nبعد بناى غارت شد و آن توپهاى تك‌تك آخر را براى آن خالى مىكردند كه مردم گمان كنند جنگ باقى است و اطرافى براى غارت نيايد . از سر در ظل السلطان وقتى كه براى غارت رفتند گذشته از آن بمب و تفنگها كه خالى كردند خواجهء او و نوكرهاى او باز دو بمب انداخته و جمعى را كشتند . امّا غلبه كرديم و داخل شدند . از هر خانه كه اشرار شليك كرده بودند غارت كرديم ، حتى خانهء سيد على قمى و سايرين [ را 
  ] .\r\n\r\nزنها و آينه‌ها\r\nباقى مطالب از گرفتارى آقايان و ديگران همان بود كه از قول حاجى افخم [ الدوله 
  ] نوشتم . ديگر اين خانه‌ها در ، پنجره ، حتى آهن ، شيروانى باقى نداشت . يعنى آنچه از دست قزاق و سرباز باقى ماند ملت غيور چپاول كرد و تا امروز صبح هم تير و تخته‌سنگ و آهن مىبردند . حتى زنها ديروز عصر آينه‌هاى كوچك حوض‌خانهء مجلس را با ميخ و چاقو بيرون آورده بردند .\r\n\r\nغارت خانهء جلال الدوله\r\nاز خود بهمن [ ميرزا 
  ] پرسيدم چه غارت بردى افسوس مىخورد ، آدم نداشتم فقط يك تولهء جلال الدوله و دو عدد قنارى با قفس نصيبم شد . بقدرى از خانهء جلال الدوله غارت بردند كه حساب نداشت . خرقه‌هاى خز ، شمشير الماس ، جواهرات زنانه و مردانه آنچه بود و نبود . چندين كالسكه [ و 
  ] درشكهء ظل السلطان و جلال الدوله با اسبهاى روسى و ايرانى .\r\n\r\nغارت خانهء ظهير الدوله\r\nاز آنجا خانهء عميد الدوله رفتم . دختر ظهير الدوله عروس اوست . خودش هم از اخوان است . تفصيل خانهء آقا را پرسيدم . آنچه تحقيق كرده بود و يقين نداشت صحت داشته باشد از اين قرار است .\r\nچند نفر كه مىگويند از مقصرين بودند يكى از آدمهاى انجمن را آنجا مخفى مىكند .\r\nقزاق آمده به سراغ آنها راه نمىدهند و يك دانه بمب به سمت قزاقها خالى مىكنند . فورا قزاق زياد جمع شده و توپ مىآورند . هشت تير توپ به سمت « انجمن اخوان » « 1 » و عمارت بيرون ظهير الدوله خالى مىكنند . آن‌وقت داخل شده مقصرين را دستگير و تمام\r\n\r\n\r\n","description":"","footnote":"\r\n( 1 ) - مراد انجمن اخوت است كه چند سطر بعد همچنين نوشته .\r\n","page_name":" 2129 ","page_number":381},
  {"content":"\r\n\r\nاندرون و بيرون را غارت مىكنند . بقية السيف تقسيم شهرى مىشود . ظهير الدوله از تمام مكنت پدرش و تحصيلى خودش همين خانه و اثاث البيت آن را داشت كه به يك نادانى نوكرش از بين رفت . فرخى چه خوب گفته و گويا خيلى مناسب باشد .\r\n گنه يك تن ، ويرانى يك شهر بود * اين من از خواجه شنيدستم در مجلس شاه \r\n\r\n« مرشده »\r\nكتابخانه و اشياء عتيقة ظهير الدوله را احدى نداشت . البته جواهرات « ملكه » را هم كمتر كسى داشته . ساعتى گذشت يك نفر صاحب‌منصب پليس از طرف رئيس پليس آمد كه ملكه در خانهء امين السلطان است ، كالسكه روانه كنيد اينجا بيايد . من گفتم درشكهء كرايه حاضرتر است . رفتند و « مرشده » « 1 » را آوردند . نه نفر زن بودند . بيچاره چه حالى داشت . در ظرف سه ساعت لاشئ محض شد .\r\n\r\nظهير الدوله\r\nظهير الدوله حاكم گيلان است . مرشد بسيار معتبرى است . « صفا على » لقب دارد .\r\nدست‌كم سى هزار نفر مرده دارد . حرف در اين است اين « انجمن اخوت » حالا ده سال است منعقد شده . در اين ايام كه انجمن بازى فراوان شده بود با هيچ يك از آنها مربوط نبودند . نه نماينده فرستادند نه دعوت كردند ، نه نطق نه لايحه . اما از اخوان داخل انجمنهاى ديگر بسيار بودند . اگر حركتى از آنها سر زده باشد به عنوان عضويت آن انجمن بوده ، ربطى به اين محل و مكان نداشته .\r\n\r\nملت خواب\r\nما منزل آمديم . مغرب بود . اما شهر خاموشان شده بود . چراغ برق هم روشن نيست .\r\nخيابانها تاريك بود . جمعى را هم امروز گرفته‌اند . يعنى متصل اشرار را دستگير مىكنند .\r\nبه نطق دو نفر واعظ كور و لنگ و چهار نمره روزنامهء مجد الاسلام كرمانى يا حبل المتين و پول ناقابل امين ضرب و معين [ التجار 
  ] سى كرور ملت خواب را ممكن نيست بيدار و آگاه كرد . پاى غرض و استبداد و خودخواهى هم كم‌كم به ميان آمد تا كار را به اينجا رسانيد فاعتبروا يا اولى الابصار .\r\nجمعه 26 - ديروز تازه‌اى رخ نداد . اگرچه مردم انتظار صداى توپ را تا غروب كشيدند كه زود براى غارت خودى برسانند . من خانهء همشيره‌ها رفته هرجا فصلى از\r\n\r\n\r\n","description":"","footnote":"\r\n( 1 ) - اشاره است به ملكه ايران ( فروغ الدوله ) زن ظهير الدوله كه به درويشى و تصوف روى آورده بود . ( ا . ا . )\r\n","page_name":" 2130 ","page_number":382},
  {"content":"\r\n\r\nواقعات را راپرت دادم .\r\n\r\nدستگيرى يحيى ميرزا\r\nيحيى ميرزا مدير روزنامهء « حقوق » را ديروز با عبا و عمامه دستگير كردند . قاضى ارداقى . . . بابى و حاجى محمد تقى بنكدار هم دستگير شده [ اند . 
  ] اما سيد جمال با پاى لنگ از همه پادارها خوب‌تر فرار كرده [ است . 
  ] هيچ جا سراغش را ندارند .\r\n\r\nدستگير كردن حيدر خان\r\nامروز آقاى عماد السلطنه و شريكه با ملك‌آرا اينجا بودند . تمام صحبت منحصر به همين فقرات بود . آقاى عماد السلطنه فرمودند حيدر خان چراغ برقى را مجددا دستگير كردند . شاه فرموده‌اند تمام اين بمبها را او ساخته است . ديروز هم در كوچه براى قزاق بمب انداخته بودند . خود مرتكب به جاى قزاقها كشته شده بود .\r\nحضرات تماشاى مجلس و آنجاها را نكرده بودند . عصر درشكه نشسته [ كه 
  ] اول تماشاى صحراى جنگ را كرده بعد خانهء شيخ سيف الدين برويم . نگويد پاك فراموشش كرده‌ايم . مسجد و مجلس را قزاق گذاشته‌اند . كسى داخل نمىشود . هركس هم آنجا زياد مكث كند جبرا ردش مىكنند . اعزاز السلطان و ميرزا على اكبر و عكاسباشى ديروز زياد ايستاده بودند لهذا چند نفر سرباز آنها را لخت كرده با آن حال درشكه كرايه كرده تا منزل رفتند . اعزاز السلطان بسيار بانمك است . صحبت او بسيار مزه دارد .\r\n\r\nحاج ميرزا ابراهيم آقا\r\nدرتون حمام مشار الدوله را باز كرده خوب تماشا كرديم . حاجى ميرزا ابراهيم آقا وكيل آذربايجان هم در پارك امين الدوله شهيد شده ، گويا تسليم نشده فرار كرده قزاق زده است . رفتيم خانهء عميد الدوله و آدمى خانهء شيخ فرستاديم منتظر باشد .\r\n\r\nزن ظهير الدوله\r\nعميد الدوله ديروز حضور رفته بود و حكايت خانهء ملكه را گفته بود . آقاى نايب السلطنه هم عريضهء ملكه را فرستاده بودند . شاه سرور الدوله مادر زن خود عيال آقاى نايب السلطنه را فرموده بودند برود ملكه را بياورد . لهذا امروز بعد از ظهر ملكه رفته است . اين حكايت غارت خانهء ظهير الدوله تقريبا مثل سرّ و معمائى شده . گمان مىكنم آخرش معلوم نشود كه حقيقت آن‌چه بوده .\r\nبرادر ممتاز الدوله رئيس مجلس آنجا آمد . بعد هم شيخ آمد كه روضه دارم و تمام اهل\r\n\r\n","description":"","footnote":"","page_name":" 2131 ","page_number":383},
  {"content":"\r\n\r\nخانهء سيد على قمى هم كه خانه‌اش غارت شده آنجا هستند . بهتر ديدم خودم بيايم .\r\nآن روز دوشنبه شيخ مىگفت مىگوئيد توپ خواهند بست من نمىفهمم . آخر در ميان اين مردم بىگناه هست ، تبعهء خارجه هست ، چطور مىشود . به جناب شيخ گفتيم ملاحظه فرموديد كه چطور شد ! با كمال وقار جواب دادند باز هم مىگويم خوب نشد . . . « 1 » اما كتمان نمىكنم كه آنها اول شليك كردند و بد كردند .\r\n\r\nسرنوشت ديگران\r\nممتاز الدوله معلوم شد سفارت فرانسه رفته چون برادرش ممتاز السلطنه سفير [ در 
  ] فرانسه است . تقىزاده و صديق حضرت سفارت انگليس [ رفته‌اند 
  ] يعنى از « انجمن آذربايجان » تقىزاده با كلاه فرنگى و كت بيرون آمده همه گمان كرده‌اند فرنگى است .\r\nصنيع الدوله با مخبر الملك و حسنعلى خان و تمام كسانش بعد از واقعهء خانهء ظهير الدوله كه از دروغ به آنها گفته‌اند يك ساعت ديگر خانهء شما را توپ مىبندند به سفارت ايتاليا كه شمران نرفته در خانهء آقاى ناظم الدوله قرب آنجا منزل دارد رفته [ اند . 
  ] ليكن خبر آوردند شاه جمعى را فرستاده و مراجعت به خانهء خودش كرده . صنيع الدوله آنچه خواست اين فتنه را ساكت نمايد از او نپذيرفتند و مردود ملت هم شد .\r\nآقا سيد محمد حكم شد با آقازاده‌گان دركه رفته از آنجا زودتر به هر سمت ميل دارد جلاى وطن كند . اما سيد عبد الله را با پسرش و دامادش برادر صدر العلما كه وكيل هم بود از سمت قزوين بردند با مستحفظ زياد . حالا كجا ببرند نمىدانم . اما من جاى شاه بودم اعلان عمومى مىكردم كسانى كه در اين مدت . . . داده‌اند حاضر شوند . يك مجلس بسيار يا شكوهى از هر قبيل مردم تشكيل داده آن وقت روانه‌اش مىكردم . . . .\r\n\r\nقانون نظامى\r\nقانون نظامى در ورقهء بزرگ چاپ شده و همه جا به ديوار چسبانده‌اند . اجتماعات بدون اجازهء حكومت به كلى ممنوع [ است . 
  ] دارندهء اسلحه دستگير [ مىشود 
  ] مگر بليت از حاكم شهر داشته باشد . ساعت سه تمام دكاكين بايد بسته شود . حاكم نظامى شهر پلكنيك لياخف است . تمام پليس و سرباز شهر در تحت فرماندهى او است . ولايات ديگر هم در تحت حكام نظامى خواهد بود و اين قواعد آنجا هم جارى است .\r\nشهر ساكت ، بازارها باز ، احدى اسمى از مشروطه يا مستبد نمىبرد . كانه ايام ناصر الدين شاه است ، بلكه باطنا از كشمكش انجمن و دادن پول و گرفتن بليط و رفتن پاى\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2132 ","page_number":384},
  {"content":"\r\n\r\nموعظهء اين و آن و بستن دكاكين و نداشتن تكليف همه شاد و مسرورند . در واقع همچو روزى را مگر معدودى مىخواستند . يك دانه از آن آخوندهاى فرنگىمآب . . . ، يك دانه از آن فكليهاى بزك‌كردهء زلف فرزده در تمام خط عبور امروز ما ديده نشد . همه زلفها را تراشيده ، فكلها را خانه گذاشته بيشتر خودشان هم مخفى هستند . يك تابلو در سر دكانها و خانه‌ها نيست ، حتى اطبا و بعضى مغازه‌ها تابلو دكان و مطب خود را موقة برداشته‌اند .\r\n\r\nتبريز - مخبر السلطنه\r\nچيزى را كه فقط انتظار دارند صداى توپ است كه فورا مثل مور و ملخ براى غارت حاضر شوند ! ديروز از تمام ولايات تلگراف امنيت رسيده بود ، فقط نگران تبريز بودند .\r\nآنجا هم معلوم شد مير هاشم و ساير علما بر ديگران غلبه كرده [ اند . 
  ] اگرچه به خانهء حاجى ميرزا حسن آقا بمب انداخته‌اند ليكن يكى دو جا را توپ بسته به قدر چهارصد نفر از اشرار را گرفته و حبس كرده‌اند . مخبر السلطنه باطنا با آنها همراه بوده لهذا بعد از مغلوبيت حضرات به قونسولگرى روس متحصن مىشود . پنج روز قبل از جنگ طهران بيست و سه نفر از اشرار [ را 
  ] كه عضو انجمن ايالتى تبريز بودند اهل شهر گرفته و حبس كرده بودند . بعد از جنگ طهران آنها هم جنگ كرده‌اند .\r\n\r\nمشروطه زود بود\r\nاين مردم علم ندارند ، تربيت نشده‌اند ، تاريخ نخوانده‌اند دنبال يك چيز تازه زود مىروند . تا فايدهء آنى نديدند به همان زودى برمىگردند . مشروطهء ايران زود بود . بعد از آنكه جبرا و به ميل و دلخواه چند نفر و اغواى انگليس مشروطه شدند و آن شاه مثل فرمان و دستخط لقب كه به من بدهد امضاء اين حكم و فرمان را ندانسته كرد نمىبايست به اين زودى و رايگانى از دست بدهند . اندكى صبر و كمى حوصله كنند . حالا كه از دست دادند در حقيقت پنجاه سال ملت را عقب انداختند ، ديگر بوى آزادى به مشام آنها نخواهد رسيد . به همان سهلى كه گرفتند به همان آسانى اين گوهر گرانبها را از دست دادند !\r\n\r\nملت نيست\r\nملتى كه اهل پايتخت آن‌كه ناچار متمدن‌ترند به يك خوردن عصا به در مسجد آن هنگامه را راست كنند و به يك سوار شدن شاه و دويدن چند نفر سوار آن حركت را بكنند اين ملت قابل اينكه خود را ملت بخواند و خود را تربيت شده خطاب كند به شهادت تمام عقلاى روى زمين نيست . حالا كارهاى ديگر آنها به جاى خود .\r\n\r\n","description":"","footnote":"","page_name":" 2133 ","page_number":385},
  {"content":"\r\n\r\n\r\nعلت قضايا و دنبالهء قضايا\r\nسه‌شنبه غرهء شهر جمادى الثانيه . من روز شنبهء گذشته باغ شاه رفتم تازه‌اى نبود . مگر اين‌كه بعضيها را از شهر دستگير [ مىكردند 
  ] و آنجا مىآوردند . بعد از استنطاق اغلبى مرخص مىشوند . معدودى را حبس مىكنند . امام جمعهء خوى را مرخص كردند . معززا به خانهء خودش رفت . آدمى از اين بهتر نمىشود . امين ضرب آن مفسد پرپول به توسط نايب السلطنه من غير حق بخشيده شد . اما مىگويند به اقوال مختلف از سيصد هزار تومان تا سه كرور تومان پول داده است . معين بوشهرى و حاجى محمد اسمعيل و بعضى از وكلاى ديگر اصناف پريروز حضور رفتند . شاه فرموده بود تقصير از شماها شد و اگر اشرار را داده بوديد يا شليك سه مرتبه به سمت قشون دولت نمىكرديد ابدا از طرف ما اقدامى نمىشد . همه اقرار و اعتراف كرده‌اند ، اما به اين زبان كه ملت اختيار را از ما گرفته بود و اين اشرار طورى ميان مردم خود را جلوه داده بودند كه مقام آنها خيلى بالاتر از ما بود . هرچه گفتيم قبول نكردند و آقاى آقا سيد عبد الله نگذاشت .\r\nحقيقة اگر اين چند نفر را تسليم كرده بودند شاه هم جرأت كشتن آنها را نداشت و زبان ملت چندين مقابل درازتر و شاه ناچار از همراهى بود . خبط بزرگى شد ، و چنين شهرت دارد كه صبح سه‌شنبه بنا بود در مجلس علنى به اغواى همان مفسدين شاه را خلع كنند . آقاى آقا سيد عبد الله را اميدوار كرده بودند كه او نايب السلطنه يا شاه خواهد شد . به اين واسطه صبح به آن زودى حاضر شده بود و مىگفت بزنيد .\r\n\r\nعدالت و غارت\r\nاما آنچه عقيدهء من است عدالت خداوندى به جنبش آمد . بعد از اين همه اتلاف نفوس محترم به اسم عدالت غارت مال مردم ، به اسم عدالت احكامات ناصحيح من غير حق ، خصوصا اين قتل شش نفر مسلمان به آن زجر براى يك نفر مجوس همه آنها را كور كرد ، كر كرد . جلوى چشم آنها توپ را از سه سمت آورده گذاشتند . نديدند و گفتند نخواهند زد . هرچه وزرا گفتند نشنيدند . شاه دستخط كرد نخواندند . تا كار يك طرفى شد و آن ظلمها از ميان رفت .\r\nمملكت ما آن روز در خطر بود اگر خداى نكرده شكستى داده بودند اولا اين اشرار خانهء هرچه شاهزاده و قجر بود غارت مىكردند و خود آنها را مىكشتند . بعد هم به جان و مال همديگر افتاده . پس از آن جنگ از بيرون به شهر شروع مىشد . دهات و شهرهاى ديگر صد مقابل بدتر و يقين بود از چهار سمت قشون اجانب وارد مملكت ما مىشد . باز خواست خدا بود و به اين شكل طى شد .\r\n\r\n","description":"","footnote":"","page_name":" 2134 ","page_number":386},
  {"content":"\r\n\r\n\r\nتعداد قزاقهاى كشته شده\r\nآنچه مىگويند از قزاق صد و سى نفر كشته شد ، از سرباز و سوار ديگر شصت هفتاد نفر ، اما از طرف آنها خيلىخيلى كمتر زيرا همه در سنگر بودند و براى همه آنها راه فرار را باز گذاشته بودند . مثلا در زنانهء مسجد را مخصوصا قزاق نگذاشته بودند . در رو به شمال بهارستان باز بود . آن انجمنها هم هريك راه فرار داشتند . نعش قزاقها را قزاقخانه برده به آقايان ارائه دادند . اما نعش مردم ديگر را قزاق در مسجد برده و محافظت كرد شب با گارى حمل كردند . يك نفرى از اجزاء نظميه گفته بود سيزده گارى حمل شد ، اما هر گارى از ده دوازده بيشتر جنازه نداشت .\r\nاسباب طلاب مسجد را هم غارت كرده بودند . من از بهمن ميرزا و جمعى ديگر شنيدم كه به قدر يكصد عكس عباس افندى ( بهاء ) از حجرات با بطرى و شيشه‌هاى زياد مملو از مسكرات درآمد . مخصوصا بهمن مىگفت عرقها با خلال نارنج اخته‌شدهء اعلا بود . از مجلس هم مقدار زيادى كنياك و ساير مسكرات بيرون آمده كه بيشتر اهل شهر ديده بودند . چون خانهء عضد السلطنه هم آنجا بود و از غارت اسباب او تار و تنبك و كمانچه داخل غارت مجلس شده و به اسم مجلس شهرت كرده است مردم بسيار مذمت مىكنند .\r\n\r\nسه شاهزادهء تربيت شده\r\nديروز را خانهء لسان الحكماء رفتيم و امان الله ميرزا و اسد الله ميرزا كه وكلاى شاهزادگان بودند تشريف آوردند . خيلى شكرگزارى از سلامتى آنها كرديم . معلوم شد همه مستعد حركت به سمت مجلس بودند كه شليك توپ شده بود و نرفته بودند . اين سه شاهزاده تربيت شده و به اعلم هستند . امان الله ميرزا كه سالها در قزاقخانه [ بود 
  ] و آخر رئيس « اتاماژر » بود همه از ترتيب مجلس و مردم شكايت داشتند و گفتند به كلى ما مسلوب - الاختيار بوديم و اگر شاه مجلس را به هم نزده بود وكلا برهم مىزدند ، يعنى ديگر نمىرفتند . تمام كارها از صبح تا غروب قرائت لوايح انجمنها و اصغاى فرمايشات آنها بود .\r\n\r\nانشاى عز الدوله\r\nمقارن ظهر حضرت و الا تشريف آوردند . از شميران باغ شاه رفته بودند . شاه خيلى اظهار التفات كرده بودند و از عريضهء حضرت و الا كه از شمران نوشته بودند بىاندازه اظهار امتنان . حضرت و الا هرقدر در محاوره كند است در نوشتن استاد [ ست 
  ] يعنى امروز كسى نيست كه مثل حضرت و الا چيز بنويسد . اگر رقعه‌جات حضرت و الا را\r\n\r\n","description":"","footnote":"","page_name":" 2135 ","page_number":387},
  {"content":"\r\n\r\nبخواهند به صورت اختصار درآورده كه تلگراف كنند هرقدر دقت نمايند از آن مختصرتر و جامع‌تر نمىشود . تعريف من زيادى است . هركس در اين عهد هست و ديده مىداند كه شاهزاده اعجاز مىكند . مكرر مىفرمايند شاه شهيد اگر تشويقى كرده بود از قايم‌مقام بهتر انشاء مىكردم . چندين دستخط شاه شهيد هم هست كه در صدر عريضهء حضرت و الا نوشته كه تمام تمجيد و توصيف از انشاء اوست .\r\n\r\nمستشار الدوله\r\nآقاى عماد السلطنه هم از دربخانه آمدند . اخبارات صحيحه : مرخصى شيخ الرئيس با مبلغى انعام كه يك جهنمى برود . مرخصى مستشار الدوله يعنى نقل و تحويل او از چادر و زنجير باغ به خرگاه امير جنگ . اين مستشار الدوله را ما مثل همه اهل دربار مفسد و مغرض تصور مىكرديم اما آن روز آن سه شاهزاده بقدرى از صلح‌طلبى و حسن‌نيت و شاه‌پرستى و وطن‌دوستى ، علم و كمالات او تعريف كردند كه حد و حصر نداشت و من كه به قول حضرات معتقدم از ديروز مستشار الدوله را از اين حركات و آن اعتقادى كه دربارهء او داشتم مبرى و منزه مىدانم . اگر خدا خواست و به شرف ملاقات او نايل شدم اظهار امتنان كرده و معذرت از خيال باطنى خود خواهم خواست .\r\n\r\nسيد يعقوب - ظهير السلطان\r\nگرفتارى سيد يعقوب شيرازى با يك جعبه بمب و اسباب و ادوات ساختن آن . اظهار ظهير السلطان بر اين‌كه در خانهء ظهير الدوله دو جعبه بمب موجود است . رفتن قزاق براى تفتيش و ممانعت آنها و انداختن يك بمب و قتل دو قزاق كه همان اسباب غارت آنجا شد و آخر هم دو جعبه بمب را پيدا كردند يكى شش عدد ديگرى هشت عدد بمب داشته .\r\n\r\nانتصابات جديد\r\nاشتهارات ديگر : حكومت نير الدوله به خراسان ، آصف الدوله شيراز ، سردار افخم ( زياد بن ابيه ) گيلان ، صاحب اختيار كرمان و از همه بهتر تمجيد سلطان پسر كوچك مجد الدوله وكيل مجلس كه در ظرف اين مدت يك دفعه آن هم چهار كلمه حرف زده بود به جاى مثل فخر الملكى حاكم زنجان . جناب مشير السلطنه صدراعظم شدند . دستخط ايشان قرائت شد . وعدهء مرحمتى هم دربارهء ما شاه كرده است اما باور نمىكنم . باز حكايت سابق است .\r\nعصر مجددا حضرت و الا باغ شاه رفتند كه از آنجا تجريش بروند . ما امسال مشكل است شمران برويم .\r\n\r\n","description":"","footnote":"","page_name":" 2136 ","page_number":388},
  {"content":"\r\n\r\n\r\nتوپ ساخت خياط\r\nيك مطلب تازه كه از دهان مشير السلطنه شنيده بودند اين است . يك ارابه توپ از مجلس بيرون آورده‌اند . اما معلوم نشده مال ذخيره بوده و مثل تفنگها ميرزا سليمان خان داده يا از فرنگ آورده‌اند . يا اينجا ريخته‌اند . بعد معلوم شد خياطى است كه توپ مسلسلى ريخته و به اعتقاد خود نهايت امتياز را دارد . در توپخانه امتحان كردند چيز پوچى بود . به مجلس برده بود كه وكلا امتحان كرده پول بدهند بريزد و تاكنون آنجا باقى مانده . خدا رحم كرد زود شروع به آن كار نكردند . راهها را هم قزاق گرفته و صبح زود بود و الا خيلى از مسلمانها كشته مىشدند .\r\nپلكنيك لياخف اعلانى كرده و تكليفاتى براى اهل شهر معلوم نموده كه ذكر آن باعث طول كلام است . تقىزاده ، سيد جمال ، مدير مساوات و تمدن و چند نفر ديگر از مشروطه‌طلبها سفارت انگليس هستند . اما سفارت اطمينانى به آنها نداده دور نيست تسليم كند .\r\n\r\nعين الدوله فرمانفرماى آذربايجان\r\nيك مسئلهء عمده را ننوشتيم . عين الدوله فرمانفرماى آذربايجان شد . به مشهد آمد اصرار داشت از راه طهران برود . حكم شد از شاهرود به استراباد از آنجا به آستارا و اردبيل و تبريز برود . سواى تبريز تمام شهرهاى آذربايجان روزى كه تلگراف شاه رسيده چراغان كرده‌اند . قم ، كاشان و يزد هم چراغانى كرده‌اند .\r\nدر عراق به محض انتشار خبر تابلوى انجمن را آورده به حكومت داده‌اند . حالا اين وقايع را اگر ديگران مثل همان روزنامه‌نويسهاى ما به اشكال ديگر در تاريخ و روزنامه‌هاى خود ذكر كنند به ذوق و انصاف و دانش خواننده واگذار مىكنم . من مقصودى ندارم . روزنامه‌هاى چاپى آنها كه مملو از دروغ است حاضر است . آنها مغرض‌اند . مهدى گاوكش لوطى آدم‌كش را يوزباشى مهدى خان متمدن مىنويسند .\r\n\r\nتف و لعنت به مشروطه‌طلبان\r\n« تمدن » مىنويسد سيد محمد كه اعلان راست يا دروغ را به ديوار نصب نكرده نوزده سال حبس با زنجير كافر مطلق خطاب مىكنند ، آخوند رستم‌آبادى اول زاهد ايران را ملا رستم آخوندآبادى مىكند . مقتداى آنها ملك جهنمى ، سردار آنها امير اعظم ، نويسندهء آنها ميرزا جهانگير ، وكيل آنها بحر العلوم كرمانى و تقىزاده ، عدالت آنها كشتن پنج مسلمان با تازيانه براى يك مجوس ، آن هم روز آخر عمر آنها كه عدالت‌خانهء مملكتى\r\n\r\n","description":"","footnote":"","page_name":" 2137 ","page_number":389},
  {"content":"\r\n\r\nباعث ننگ مملكتى در ميان تمام دول شد . پارلمان كجا و توپ پارلمان كجا و آن‌همه تفنگ‌چى پارلمان كجا و قتل صد و سى قزاق بيگناه پارلمان كجا و تكيه‌گاه هزار نفر مفسد شرور . از روز اول فرياد زديم اين اقدامات غلط است ، اين رسم عدالت و عدالت‌خانه نيست به خرج كسى نرفت . تا تمام مردم را منزجر كردند كه امروز همهء آن مشروطه‌طلبان [ را 
  ] تف و لعنت مىفرستند و هيچ همراهى نكرده بلكه وجد و شادى و چراغان مىكنند .\r\n\r\nشيخ محمد تقى\r\nپنجشنبه سيم جمادى الثانيه . اولا از ديروز بنويسم كه به همت و اقدام شيخ سيف الدين عمل همدم خانم با سردار مخصوص بعد از يك سال و نيم گذشت . جناب شيخ محمد تقى از فحول علماى كم‌نام بىاسم اين شهر است كه من هم او را نمىشناختم . بواسطهء دوستى شيخ آمده اقرار و اعتراف شنيدند . نصف مهر و مخارج اين مدت را بخشيده سردار هم از مختصر جواهرى كه داده بود صرف‌نظر كرد .\r\nبارى شيخ محمد تقى مىفرمودند روزى كه ملك و ميرزا جهانگير را كشتند دو سه نفر از عدول كه در محضر من بودند گفتند كه اميدواريم بواسطهء اين عدالت و عبادت كه امروز شاه كرد خود او و مملكت او از حوادث مصون و محفوظ ماند . آن شيخ محمد تقى را اول وكيل علماء كرده بودند خودش قبول نكرد ، بعد آقا ميرزا محسن برادر صدر العلماء داماد آقا سيد عبد اللّه شد و آن همه مداخل كرد .\r\n\r\nدربارهء ملك المتكلمين\r\nجناب شيخ سيف الدين فرمودند اين مطلب را من تا امروز نگفته‌ام و نمىگفتم . چون جنابعالى تشريف داريد مىگويم . در مهمانى كه ملك و جمعى از هم مذهبان او بودند ملك مرا مخاطب كرده كه باز شما از عهد « سلطان جمجمه » و شاه صفى روضه مىخوانيد . گفتم چه بخوانم . گفت ذوق شما كجا رفته ، عقل شما كجا رفته [ . . . مطالبى گفت كه 
  ] تمام بدنم به لرزه درآمد . ديد كه حالت من تغيير كرد و ديگر طاقت نمىآورم گفت خواستم شما را امتحان كرده باشم . من ديگر ننشسته و رفتم . همين مطلب را از شيخ على زرگر كه پريروز در كوچه به او گفته بودند ترا خواهند گرفت و آمد اينجا متحصن شد شنيدم كه ملك اين حكايت را در مجلس مهمانى كه . . . در دستش بود گفت و بعد هم يك نفر نزديك شام گفت خوب است تطهير كنيم . ملك جواب داد عجب آدمهائى را من مىخواهم تربيت كنم . فورا دست خود را گرفته . . . و به سر و ريش خود ماليد كه بهترين مطهرات است . اگر من از جانب شيخ آن حكايت را نشنيده بودم قول شيخ على را باور نمىكردم . حالا معلوم شد شيخ على صادق بود .\r\n\r\n","description":"","footnote":"","page_name":" 2138 ","page_number":390},
  {"content":"\r\n\r\n\r\nشيخ على\r\nحكايت شيخ على خودش تئاترى است و چندين ورق را بايد سياه كرد . آن روز من و تمام نوكرها از دست صحبت و تقليد او از بس خنديده بوديم دلمان درد گرفته بود . با وجودى كه صبح خواب نكرده بودم خوابم نبرد . گاهى مشروطه شد گاه مستبد . گاهى گريه كرد ، گاهى خنده . تقليد همه را هم درآورد . بالاتر از همه رفتن خراسان او بود كه دو ماه و بيست پنج روزه تا آنجا رفته و كارها كرده بود . اما قسم خورد باغ شاه نرفته‌ام و حالا از هر دو جا بازمانده‌ام . امير بهادر دو هزار تومان به من داد نگرفتم . آخر هم آن روز از مسجد و مجلس مرا بيرون كردند . گداى ارمنى شده‌ام .\r\nاما امروز رفتيم دربخانه . خبير همايون هم بود . يك قاپى « 1 » تجير هم امروز علاوه شده بود كه فاصلهء اين دو تجير و قاپيها دربار و محل جلوس وزير اعظم شده بود . شاه دو ساعت و نيم از دسته گذشته بيرون آمد . قبل از وزراء شرفياب شديم احوال‌پرسى كرد [ ند . 
  ] بعد از شهر جويا شدند . همه از آسايش و راحتى و امنيت تشكر كردند .\r\nفرمودند مقصود من تمام آسايش مردم است . از قاجاريه كه آنجا بودند اظهار امتنان كردند و فرمودند بايد سوار آنها را پادار كرد مشغول خدمت باشند . بعد وزراء آمدند . كار ما تمام شده بود تعظيم كرده بيرون آمديم .\r\n\r\nتبريز\r\nآنچه شنيده شد تبريز به كلى امنيت حاصل كرده و يك محلهء آن را كه مأمن اشرار بوده به كلى كوبيده‌اند . امروز تلگراف عفو عمومى مخابره شد .\r\n\r\nدر سفارت انگليس - چرچيل\r\nآنها [ را 
  ] كه در سفارت انگليس بودند اين چند روزه به ملايمت شاه خواسته بود طفره زده بودند . اين بود سفارت ايران در لندن با وزارت خارجهء انگليس گفتگو كرده بود حالا از آنجا تلگرافى آمد شاه به همان كاغذى كه سفراى طهران داده‌اند اطمينان داشته ديروز با چرچيل نايب سفارت انگليس بسيار درشت صحبت فرموده‌اند . حتى حكم [ كرده‌اند 
  ] كسانى [ را 
  ] كه آنجا هستند دستگير كنند . و اين مطلب ديروز در شهر شهرت كاملى كرد . معلوم نيست آنها از سفارت كجا رفته‌اند . چند نفرى گفتند تقىزاده ، سيد جمال و مدير مساوات را باغ شاه بردند ، مابقى معفو شدند . اين چرچيل برادر يا پسر عموى چرچيل سابق است كه با عرب صاحب روس و سركيس افندى عثمانى بيمزگيها و\r\n\r\n\r\n","description":"","footnote":"\r\n( 1 ) - قاپى - قاپو - تركى به معنى درب ورود .\r\n","page_name":" 2139 ","page_number":391},
  {"content":"\r\n\r\nكارها در ايران به همراهى امين السلطان كردند . قولى هم گفتند شارژدفر انگليس معزول شد .\r\nيك نفر انگليسى در شهر در خانهء خود ششلولى خالى مىكند فورا قزاق داخل شده آقاى انگليسى درشتى مىكند كه من تبعهء خارجه هستم خوب كردم ششلول انداختم .\r\nفورا صاحب را گرفته تحت الحفظ باغ شاه بردند كه تا امروز حبس بود .\r\nبه اتفاق نديم السلطان و شعاع الدين ميرزا خانهء ملك‌آرا آمديم ناهار خورديم . تخته بازى مىكردند .\r\n\r\nاخبار خراسان\r\nاعزاز السلطان پاكتى از عيالش صبيهء ملك‌آرا از مشهد داشت كه در بيستم ماه علاء الدوله و جلال الدوله و سردار منصور را وارد كرده و به كلات بردند . همهء اهل طهران گمان مىكردند حضرات سوادكوه هستند . خيلى مزه داشت . و همان روز بيستم ركن الدوله اعلان كرده بوده است كه انجمن ايالتى و ساير انجمنها را بايد بست و الّا توپ مىبندم . ديگر خبرى نداشت كه سر انجمنها چه آمد . اگرچه خراسان بواسطهء استعمال ترياك اين حكايتها كمتر بلكه مثل هيچ بود . اعزاز السلطان با آن مشروطه‌طلبان راه داشت . حالا هم دارد . مىگفت شاه براى آقا سيد عبد الله به توسط نظام السلطنه پيغامات داده بود و سيد عبد الله را از پشت‌بام مسجد و جاهاى غريب عجيب مخفيا به ملاقات نظام السلطنه بردند . دويست هزار تومان از شاه خواسته بود . نظام السلطنه خودش را كشت تخفيفى بدهد راضى نشد و همه را مىگفت مردم مىگويند من يك كرور گرفته‌ام .\r\nحالا كه شهرت كرده از دويست هزار تومان كمتر نخواهم گرفت . بعد كه مأيوس شد باز نزد خود اميدوار بود كه بواسطهء اين افساد بلكه علاوه شود . از آن طرف از جانب آن سه نفر شش هزار تومان نقد ، دوازده هزار تومان تمسك سپرده بودند كه مراجعت كنند .\r\nاين مفسدين هم مىدانستند اگر دستگير شوند يا ملت آنها را بدهد كشته مىشوند .\r\nمردم را كه نفوذى و اقتدارى به سر آنها داشتند جمع كرده اگر نزاعى هم بشود تا آنها مشغول هستند حضرات فرار كنند . بهتر از اين است كه دست آنها را بسته تسليم كنند .\r\nقوه و اقتدار آقاى آقا سيد عبد الله با نفاذ امر اين مفسدين كلمهء حق وكلا را باطل كرده هر چه خواستند فتنه را تسكين بدهند ممكن نشد . زيرا . . . از آن همه پول و حضرات از جان خود مشكل بود دست برداشته و صرف‌نظر كنند . طمع آقا به مال و بيم حضرات از جان وكلا را مضمحل كرد تا كار به اينجا كشيد كه تبعيت از انجمن آذربايجان شد و كسى نتوانست جلوگيرى كند .\r\n\r\n","description":"","footnote":"","page_name":" 2140 ","page_number":392},
  {"content":"\r\n\r\nعصر از آنجا خانهء نسقچىباشى رفته بعد منزل آمدم .\r\n* * * تمام شد اين جلد دوم روزنامه در صورتى كه حال مملكت ما از مشروطهء به آن حدت و حرارت به يك سلطنت مستقله مبدل گرديد . حالا من‌بعد چه پيش آيد اگر عمرى داشته باشم در مجلد سيم [ يادداشت خواهم كرد . 
  ]\r\nعين السلطنه قهرمان قاجار - طهران\r\n\r\n","description":"","footnote":"","page_name":" 2141 ","page_number":393},
  {"content":"\r\n . \r\n","description":"","footnote":"","page_name":" 2142 ","page_number":394},
  {"content":"\r\n\r\n\r\nجلد سوم دوران استبداد صغير از هفتم جمادى الثانيه 1326 تا 29 صفر 1327\r\n\r\n","description":"","footnote":"","page_name":" 2143 ","page_number":395},
  {"content":"\r\n . \r\n","description":"","footnote":"","page_name":" 2144 ","page_number":396},
  {"content":"\r\n\r\nبسم اللّه الرحمن الرحيم دوشنبه هفتم شهر جمادى الثانيهء 1326 هجرى - پانزدهم درجهء سرطان - ششم جولاى سنهء 1907 ميلادى - خانهء نسقچىباشى مهمان بوديم . باغچهء خوبى دارد .\r\nمؤدب السلطنه للهء شاهزاده مشدى پسر آقاى نايب السلطنه كه تازگى لقب ظل السلطنه گرفته آنجا بود .\r\n\r\nحبس شدن سيد جمال\r\nاز اخبارات تازه گرفتارى آقا سيد جمال است در همدان . از شهر طهران مشار اليه را توى تابوت گذاشته و بيرون برده‌اند . با گارى به قم مىرود . آنجا لباس نظام پوشيده ريش خودش را هم مىتراشد . سيد جمال كوسج [ است 
  ] و چشمهاى ريز [ و 
  ] قد بلند دارد . سال گذشته هم از درشكه زمين خورده يك پايش كوتاه شده و مىلنگد . بسيار بدتركيب است . با اين هيئت سوار گارى مىشود . يك نفر از آدمهاى مظفر الملك هم برحسب اتفاق رديف آقا شده كه همان‌نظر اول سيد را مىشناسد . هيچ به روى خود نياورده تا وارد همدان مىشوند . لدى الورود نزد مظفر الملك رفته تفصيل را بيان مىكند . مأمورين حكومت فورا سيد را دستگير و به طهران تلگراف مىكنند . فعلا حكم شده در همدان حبس باشد . دويست تومان هم شاه به آن آدم مظفر الملك انعام مرحمت مىفرمايند . مثل سيد جمال آدم طرّار حرّاف ناقلائى ديده نشده . ميرزا محمد حسين حكيم‌باشى مىگفت سالهاست كه پاى منبر بيشتر واعظين اين شهر نشسته‌ام ، تا امروز كه عمرم به شصت سال رسيده مثل اين سيد اهل منبرى نديدم . مثلا اگر بخواهد از جهنم تعريف كند طورى بيان خواهد كرد كه همه‌كس ميل رفتن دوزخ را مىكند . اين‌كه ترتيب فرار سيد جمال بود .\r\n\r\n","description":"","footnote":"","page_name":" 2145 ","page_number":397},
  {"content":"\r\n\r\n\r\nفرار ممتاز الدوله رئيس مجلس و حكيم الملك\r\nرئيس مجلس و حكيم الملك هم بىتماشا فرار نكرده‌اند . اين دو نفر از باغ امين الدوله خودى بيرون مىاندازند . يك نفر مقنى را مىبينند التماس مىكنند آنها را جائى مخفى كند . اتفاقا خانهء مقنى در همان كوچه بوده . داخل خانه مىشوند . شب مىگويند ما را بايد به يك شكلى به شمران و به سفارت‌خانه برسانى . مىگويد به غير از آنكه لباس مقنى پوشيده چرخ و دلو برداشته به عنوان شاگرد من فرار كنيم چاره‌اى نيست . اين دو نفر فرنگىمآب پاريس تربيت‌شده ناگزير از اين‌كار مىشوند . صبح زود لباس كثيف مقنى را پوشيده چرخ را به دوش گذاشته پاى برهنه با كلاه نمد پاره‌پاره همراه مقنىباشى و تا شمران پياده به اين تركيب بيچاره‌ها رفته‌اند . در صورتى كه اين دو نفر مثل بيشتر وكلا ابدا تقصيرى نداشتند .\r\n\r\nمعاضد السلطنه\r\nمعاضد السلطنه هم يكى از وكلاى تازه بود ، خيلى قطور . هفت ساعت تمام در ميان راه آب پارك امين الدوله مخفى بوده . تا شب شده فرار مىكند . ديگر از سايرين خبر ندارم . امّا همهء وكلا امروز صبح حاضر نبودند . به همه جهت ده پانزده نفر بودند .\r\n\r\nسخنان شاه\r\nپريروز به قدر چهل پنجاه نفر از وكلا را آقاى امام جمعه تهران به حضور برد . شاه فرموده بودند آنچه تا امروز از طرف ملت و مجلس به من گفته شد چون شخصى بود همه قسم تحمل كردم . بعد ديدم مذهب را به ميان آوردند و حالا ديگر كارشان بالا گرفته ناچار از اين اقدام شدم . باز هم آن مقصرين كه مذهب اسلام را به ميان آورده بودند و مشغول توهين و اضمحلال آن شده بودند ، خواستم نداديد ، سهل است آن اقدام را كردند . البته نتيجه همين مىشد . مرخص هستيد ، آنها كه اهل تهرانند سركار خود ، مابقى به اوطان خود بروند . ما مجلس صحيح خوبى برقرار خواهيم كرد كه به وظيفهء خود رفتار كند ، نه اسباب توهين مذهب جعفرى شود .\r\nمشهدى باقر وكيل بقالها كه گفتند كشته شده در جزو وكلا بود . معلوم شد مشهدى باقر سمسار « فوزيّه » « 1 » شده نه اين .\r\n\r\n\r\n","description":"","footnote":"\r\n( 1 ) - يعنى به گلولهء تفنگ كشته شده ( تيرباران ) .\r\n","page_name":" 2146 ","page_number":398},
  {"content":"\r\n\r\n\r\nزندانيهاى باغشاه : يحيى ميرزا\r\nمعتمد الدوله نزديك ناهار از دربخانه آمد . مىگفت امروز عصر مقصرين را استنطاق مىكنند . عكس حضرات را هم انداخته‌اند با سرهاى شكسته ، يك تاى پيراهن ، سرهاى باز بىكلاه . آدم رقت مىآورد . كسى كه لباسش درست است همان يحيى ميرزاست با عمامهء بسيار بزرگ .\r\nمىگويند شاه فرموده مادام العمر يحيى ميرزا بايد عمامه بگذارد و همين‌طور ريش خودش را هم بتراشد .\r\n\r\nقاضى ارداقى\r\nقاضى ارداقى را مىگويند به همان جراحتى كه برداشته در محبس وفات كرده . اين شخص از آن بابيهاى متعصب بود . همچو آدمى را قاضى عدالت‌خانهء مملكتى كرده بودند كه به همه مسلمانها حكومت كند . آن‌وقت هم متصل مىگفتند و مىنوشتند نظر امام زمان است و دست غيبى كار مىكند . نه و الله مذهب ما از ميان رفته بود . دست غيبى و نظر امام زمان در برهم خوردن اين‌كار بود كه در ظرف شش ساعت مضحمل شد و از ميان رفت .\r\n\r\nوضع فارس\r\nظل السلطان مرخص شده از بوشهر به فرنگستان رفت . ميرزا حسين خان كوارى معتمد ديوان و برادرش ميان ئيل عرب رفته بودند . نزاعى مىشود هر دو مقتول شده‌اند .\r\nشيراز همانطور كه از افساد قوام آسوده شد از شيطنتهاى اين آدم هم نجات يافت .\r\n\r\nحكومتهاى ولايات\r\nآصف الدوله فارس مىرود . حكومت خراسان مجددا به خود ركن الدوله مرحمت شد . تلگراف رسمى مخابره شد . مازندران را به ظهير الدوله دادند [ كه 
  ] از همان گيلان آنجا برود . ملكه خانهء آقاى نايب السلطنه است ، همين‌طور عضد السلطنه . امّا بقدرى كه دايره و دمبك و تارهاى خانهء عضد السلطنه مجلس را نزد عوام مفتضح كرد آن تفنگ و فشنگ نكرد .\r\n\r\nگلستان خط ياقوت\r\nپلكنيك اسبابهاى ملكه را هرقدر ممكن است جمع مىكند . از جمله كتاب گلستان سعدى خط ياقوت كه در عهد سعدى براى مستعصم خليفه نوشته شده است پيدا\r\n\r\n","description":"","footnote":"","page_name":" 2147 ","page_number":399},
  {"content":"\r\n\r\nكرده‌اند . اين كتاب قيمت ندارد . شاه بيست هزار تومان به ملكه انعام مرحمت فرمود و مرخص شد مازندران برود . خانه‌اش را هم تعمير كردند . ده هزار تومان هم عضد السلطنه گرفت . با اين بىپولى اين مخارج هم پيدا شده .\r\nمستوفى الممالك متصل از وزارت جنگ استعفا مىكند . مىگويند امير جنگ سپهسالار مىشود . صنيع الدوله را هرقدر شاه اصرار و ابرام كرد قبول كار نكرد .\r\nمخبر السلطنه هم به سمت فرنگستان رفته .\r\n\r\nجنگ تبريز\r\nآنچه به تواتر شنيدم جنگ تبريز خيلى مفصل بوده . اعيان شهر هم دو تيره شده ، هر دو سمت هم داراى توپ بودند . هفت شبانه‌روز نزاع كرده‌اند . آخر الامر رحيم خان كه اردبيل رفته بود به كمك مير هاشم مىرسد و فتح مىكنند . شيخ سليم هم گفتند كشته شده . علماء همه طرف مير هاشم بودند . از چهار هزار نفر تا دوازده هزار نفر عدهء تلفات طرفين را مىگويند . گويا همان چهار تا باشد . تبريزيها خوب تنبيه شدند . تمام هرزگى زير سر آنها بود . اول پيش قدم مشروطيت آنها بودند . آخر هم آنها خراب كردند .\r\n\r\nانجمن آذربايجان\r\nآن روز اگر اقدام از طرف « انجمن آذربايجان » نشده بود بمب و شليك به سمت قزاق نمىكردند اولا مجلس برهم نمىخورد ، ثانيا قزاق كه حكم زدن نداشت . چه بسا اگر حكم هم مىشد نمىزد . خونى نشده و جنگ نمىكردند . بىجهت اقدام به شليك و انداختن بمب كردند . من خودم از چند نفر قزاق در ميان خيابان سؤالات كردم همهء آنها گفتند ما هرگز به سمت آنها شليك نمىكرديم . اما بىانصافها از چهار پنج طرف به سمت ما تفنگ خالى كردند و چندين نفر كشتند ، چاره جز دفاع و زدن نداشتيم . از « انجمن آذربايجان » دوازده گارى تفنگ و فشنگ حمل كردند ، سواى تفنگهائى كه بردند و آنچه در حوض و مبال ريخته بودند .\r\nمحمد صالح خان وزير اكرم هفت هشت نفر آن روز آدم كشته و تاكنون مخفى است .\r\nعين السلطنه را مىگويند كشته شده ليكن مخفى كرده‌اند ، يعنى بانوى عظمى و خودهاشان « 1 » . امجد الملك پسر معتضد السلطنه هم به چنگ نيامده . شاه جانش را بخشيده ليكن چوب بايد بخورد .\r\n\r\n\r\n","description":"","footnote":"\r\n( 1 ) - عين السلطنه سفارت روس متحصن بود از آنجا فرنگستان رفت . محمد صالح خان عفو شد در طهران سگ مىزند . امجد الملك تاكنون مخفى است و دستگير نشده ( يادداشت مؤلف در حاشيه ) .\r\n","page_name":" 2148 ","page_number":400},
  {"content":"\r\n\r\n\r\nامين الضرب\r\nمؤدب السلطنه مىگفت امين ضرب را آقا « 1 » توسط كرد ليكن يك شاهى شاه نگرفت .\r\nفرموده بودند من در اين موقع كه براى خدا و محض راحتى خلق كار مىكنم پول از كسى نخواهم گرفت . اما او حسابى دارد كه بعد بايد بدهد . معلوم شد آن شهرتها تمام دروغ بود . قول مؤدب السلطنه اينجا سنديت دارد . در دربخانه هم از جمعى شنيده بودم اما باور نمىكردم .\r\n\r\nاخبار ديگر\r\nغروب از آنجا اميريه خدمت آقا رفتيم اندرون تشريف داشت . فورا بيرون آمد خيلى اظهار التفات كرد . چاى ، سيگارد تعارف كرد . از سيگارد قوطى خودش التفات كرد . در باب هبه‌نامچه عرض كرديم ، قسم خورد همراهى دارد و اين چند روز به شاه عرض خواهد كرد . پسر كوچك نقيب كه مىگفتند چشم مردكه را در ميدان توپخانه درآورده امروز در اميريه ديده شد . اين مدت را مخفى بود . شيخ على اكبر رئيس درب‌خانه و كار چاق‌كن جناب شيخ فضل الله هم آفتابى شده خدمت آقا آمده بود . حالا نوبهء حضرات است .\r\nنيم ساعت از شب رفته منزل آمدم . هوا به شدت گرم است . متصل آدم عرق مىكند .\r\nشهر امن است . صداى يك دانه ترقه شب نمىآيد ، چه رسد به صداى طپانچه و تفنگ .\r\nديروز هم اعلانى از طرف حكومت شده بود كه مساجد و روضه‌خوانى آزاد است و اجتماع در آن دو نقطه ممنوع نيست . . .\r\nپنجشنبه دهم جمادى الثانيه - هوا به شدت گرم شده . عمارت شمران هم خراب است مشكل بروم . حاجى افخم الدوله هم اين دو سه روزه الموت مىرود . متجاوز از پنجاه هزار تومان در اين دوره مشروطيت به حضرت و الا ضرر وارد آمده است . حرف در اين است جز معدودى به كوچك و بزرگ ، وضيع و شريف ، غنى و فقير ضرر و خسارت وارد آمده . آنها هم كه چيزى بردند طورهاى ديگر حاليه داده و مىدهند .\r\n\r\nامير جنگ ( سپهسالار )\r\nهر دو كالسكه را حضرت و الا شمران نگاه داشته بود و همه روزه مرقوم مىداشتند درب خانه برويد . درشكه‌ها هم خراب است و تعمير لازم دارد . به زور يك كالسكه را شهر آورديم . سوار شده دربخانه رفتيم . امير جنگ ( سپهسالار اعظم خيلى سفت و\r\n\r\n\r\n","description":"","footnote":"\r\n( 1 ) - آقا - كامران ميرزا نايب السلطنه .\r\n","page_name":" 2149 ","page_number":401},
  {"content":"\r\n\r\nمحكم شده ) قدارهء براقى بسته بود . سردارى سفيد با علامت يقه و سردوشى پوشيده بود . بعضى از صاحب‌منصبان اردو هم كه در باغ آمدند شمشير بسته بودند . هنوز صاحب‌منصبان ايران فرم مخصوص ندارند و مقيد به لباس نظام نمىباشند . مگر اين سپهسالار كارى كند . اگرچه از سى سال قبل « كر » صاحب‌منصبان اطريشى لباس نظام و قوانين نظام را جارى و معين كردند ليكن بعد از رفتن آنها مثل همهء كارها كم‌كم به همان اسم قناعت شد و از ميان رفت . مثل آنكه از عهد عباس ميرزا مرحوم قوانين نظام جارى و موقوف شد . واقعا اين سپهسالار روئين تن بود . از جلوى اين همه فحش و ناسزا ، تهديد ، تبعيد ، فشار ملى ، احساسات ملى در نرفت و حقيقة به شاه خدمت كرد . اگر مملكت مقننه شود و نظامى قانونا بگيرد بايد دعا به وجودش كرد . مثل آنكه در ايام مشروطه به علاء الدوله و عين الدوله بعد از فحشها باز دعا مىكردند كه استبداد آن دو نفر باعث جنبش ملت شد . امير جنگ در محاوره مؤدب نيست و محضرش آبروئى ندارد ، مگر من‌بعد ترك كند .\r\nچادرى هم براى تلگرافخانه زده بودند . چراغ برق هم يوسف تندتند مىكشيد .\r\nمعلوم شد شاه جاى ديگر نخواهد رفت .\r\n\r\nدر حضور شاه\r\nحضور مبارك ، جناب شيخ فضل الله و حاجى آخوند رستم‌آبادى و شيخ آملى بودند .\r\nاز آمدن حاجى آخوند هم تعجب داشتند ، زيرا اهل اين كارها نيست . زاهد عابد وارسته‌اى است .\r\nبعد هم نقيب السادات [ و 
  ] پسرش و جمعى ديگر آمدند . ما پشت تجير كنار نهر آب نشسته بوديم .\r\n\r\nمؤيد السلطنه\r\nمؤيد السلطنه وارد شد . پاكتى مملو كاغذ در دستش آمد نزد مرغابيهاى ديگر نشست .\r\nدو روز است مقصرين را استنطاق مىكنند . از تمام وزارت‌خانه‌ها و از تجار شهر و علماء هم هستند . روى هم قريب سى نفر مىشوند . شاهزاده مؤيد السلطنه از طرف قبلهء عالم آنجاست كه تعدى به كسى نشود . ديروز دو نفر و پريروز دو نفر را استنطاق كرده‌اند . شيخ ابراهيم طالقانى بىتقصير [ بود 
  ] پريروز مرخص شد . بيست تومان هم شاه انعام داده بودند . ديروز پسر ملك المتكلمين را مرخص كردند . معتمد الدوله گفت جعبهء كاغذ ملك را خوب بود مىگرفتند . مؤيد السلطنه با بىاعتنائى جواب داد ديگر نمىشود به خانهء او جبرا داخل شد و جعبه را ضبط كرد . من گفتم داخل شدن به خانهء او لازم نبود . به مادر\r\n\r\n","description":"","footnote":"","page_name":" 2150 ","page_number":402},
  {"content":"\r\n\r\nپسره پيغام مىداديد اگر مرخصى پسرت را مىخواهى جعبهء نوشته‌جات را بده . با قدرى تغير جواب مرا داد چهل جور ديگر كه شما عقلتان نرسد مذاكره شد رأى ندادند .\r\nمعتضد السلطنه فورا به گوش من گفت همين پاكت كه دست شاهزاده است همان نوشته‌جات است كه ديشب پسره را برده و گرفته . افسوس مىخورند كه قاضى زود مرد .\r\nاز او خيلى مطالب كشف مىشد كه از ديگرى نمىشود .\r\n\r\nغارت اسلحه\r\nبعد حضور رفتيم . شاه به همان احوال‌پرسى و اظهار التفات خشك و خالى سرما را پيچانده از همهء اين كارها يكى را به ما نداده است . يك جعبه « رولور » نه تير سيستم اعلى تازه در گمرك بوشهر گرفته بودند ، منوچهر ميرزا و مسيو مرنارد حضور آوردند . شاه يكى را تماشا كرد . زود اسلحه‌دارباشى برداشت و برد . ياد مظفر الدين شاه افتادم كه عملهء خلوت او خواه ميل داشت يا نداشت جعبه به زمين نرسيده غارت مىكردند . بلكه آن‌وقت جمعى كه حاضر نبودند و سهمى نبرده بودند مطالبهء سخت مىكردند و لاعلاج بود از طپانچه‌هاى اسلحه‌خانه بدهد .\r\nظهر منزل آمدم . بيرون باغ جاى كالسكه‌چى و جلودارها خيلى خراب است . يك ذره سايه ندارد تمام در آفتاب بايد باشند .\r\n\r\nوثوق الدوله و دخترش به نام مشروطه\r\nديشب همشيره ، عيال نصير الدوله اينجا بود . اولا نصير الدوله بعد از آن هم كه عزل شده تهران نيامده و نوشته تا پدر همهء مردم درنيايد من نخواهم آمد . گفتم بشارت بده مدتى است پدر مردم اين طرف درآمده ، حالا هم پدر مردم آن‌طرف درمىآيد . از دو جانب به مقصود خود نايل شدى بيا . بعد از اين صحبت چون از خانهء وثوق الدوله آمده بود از فرار و اختفاى او جويا شدم . ( همشيرهء نصير الدوله عيال وثوق الدوله است ) . گفت زنش خيلى اظهار خرمى و بشاشت مىكرد به‌جهت آنكه وثوق الدوله اولا خيلى بىقيد در مذهب شده بود ، ثانيا خيلى متفرعن و مغرور . من جويا شدم كه شما هميشه از عبادتهاى وثوق الدوله تعريف مىكرديد . گفت بلى اما تابستانى كه همان سال مشروطه شد و من باغ نصير الدوله ييلاق بودم قريب چهل روز اين ملك المتكلمين شب و روز آنجا مهمان بود ، از مجالست او كم‌كم وثوق الدوله بعضى كارها را ترك كرد . مثلا نماز مىخواند ترك كرد . مسكرات مىخورد احتياط مىكرد دهانش را آب مىكشيد موقوف كرد . صبحها حكما قرآن تلاوت مىكرد ديگر رنگ قرآن را نديد . آخر من يك شب بناى داد و فرياد را گذاشته فحش زيادى به ملك دادم . صبح آن شب ملك رفت . از آن تاريخ\r\n\r\n","description":"","footnote":"","page_name":" 2151 ","page_number":403},
  {"content":"\r\n\r\nوثوق الدوله لامذهب شده است . اما روز 23 يك هفته قبل نصف شب وثوق الدوله مرا بيدار كرد گفت خانم خواب هولناك بدى ديدم . گفتم خير است چه بوده ؟ گفت خواب ديدم از طرف شاه جمعى وارد مجلس شده زنجيرى به گردن همهء ما گذاشته كشان‌كشان ما را مىبرند . از شدت تكان و هول بيدار شدم . صبح سه‌شنبه درشكه نشست مجلس برود بين راه يكى از دوستانش جلوى در خانه ايستاده بوده پياده مىشود قهوه مىخواهند . هنوز قهوه خورده نشده صداى توپ بلند مىشود . وثوق الدوله مسئله را مسبوق بود و قسم مىخورد كه سه مرتبه به آقاى سيد عبد الله جدا گفته است اين كار عاقبت ندارد . بگذاريد صلح شود و اين چند نفر مفسد داده شود ، قبول نكرد . سوار درشكه شده رو به فرار [ مىگذارد 
  ] . نزديك دروازه از ترس آنكه او را بشناسند پياده شده درشكه را حكم به مراجعت مىكند ، خودش از راههاى عجيب غريب پاى پياده شمران مىرود و تا يك شب قبل آنجا بود . دخترش را « مشروطه » خانم اسم گذاشته بود . بعد از اين واقعه مستوره خانم گذاشت . از شاه واهمه ندارد ، زيرا از برگشت تيول و كسر حقوقات خدمت كرده و هرگز سوء ادب هم نكرده است . اما آنچه به سر او بياورند اهل درب خانه و نوكربابها مىآورند كه حقوقشان قطع [ شده 
  ] و تيولات آنها رفته است . « 1 »\r\n\r\nشيخ الرئيس\r\nشيخ الرئيس را نوشتيم مرخص شد . قطعه‌اى كه به شاه عرض كرده بود و زنجيرش را برداشته‌اند اين است :\r\n اى شاه به عز و رحم و قدس و قرابت * من بندهء اين دولتم وداعى درگاه\r\nاز گردن من سلسله بردار تو از لطف * بر گردن يك سلسله منت بنه اى شاه \r\nدو سه روز قبل از آن واقعه مىگفت اين لكهء ننگ و عار شاهزادگى را يكى از من مىگرفت خوب بود . دو روز بعد خدا اين‌طورش مىكند كه متصل به قزاقها مىگفت از اقوام شاه هستم ، من شاهزاده و قاجارم . اما قاجاريه خوب كتكش زدند و تف به رويش\r\n\r\n\r\n","description":"","footnote":"\r\n( 1 ) - معتمد السلطنه عيالى داشت بنام مفتخر الدوله دختر ميرزا عباس خان قوام الدوله و از او داراى پسرى شد بنام مهدى خان ملقب به يمين السلطنه . اين خانم از معتمد السلطنه جدا شد و به عقد ميرزا احمد خان مشير السلطنه درآمد در اين هنگامه صدراعظم بود . وثوق الدوله بوسيلهء برادر خود و مادرش كه در خانهء مشير السلطنه بود صدراعظم را وادار كردند نزد شاه وساطت كرد و به او تأمين داده شد . آقاى محمد قوام فرزند يمين السلطنه كه باهم باجناق بوديم مىگفت وثوق الدوله به كرات به من گفت پدر تو مرا از مرگ حتمى نجات داد و خانوادهء او حق به گردن من دارند و به همين جهت براى فرد فرد اولاد يمين السلطنه مستمرى برقرار كرد . ( مسعود سالور ) .\r\n","page_name":" 2152 ","page_number":404},
  {"content":"\r\n\r\nانداختند . شيخ هميشه سجع و قافيه مىگويد . وارد چادر نزد سيد عبد الله كه مىشود مىگويد « انجير را تو خوردى زنجير را به گردن من گذاردند » . بعد چاى مىآورند آقا سيد عبد الله نمىخورد . باز شيخ مىگويد « آقا شما از من افقه بوديد اما حالا اسفهى . اگر ما را بخواهند بكشند همه قسم قدرت دارند . چاى را بخور كه مسموم نيست . » شهر كه آمد مىگفت چندين مرتبه دستگير شده بودم اما مثل اين دفعه پوستم را دباغى نكرده بودند . گفته بودند چطور ؟ جواب داده بود از پشت ميدان مشق قزاقها مشغول خدمت شدند تا باغ شاه . آن‌وقت هم آن قاجاريهء بىانصاف . ديگر از صحبتهاى شيخ چيزى نشنيده‌ام ، چه شعر و قافيه‌هاى تازه گفته است .\r\n\r\nمشروطه گرفتن آسان نيست\r\nروزنامه‌جات فرنگستان رسيد در « پتى پاريزين » « 1 » كه براى آقاى عماد السلطنه مىآورند شرح اين واقعه را خيلى اغراق نوشته بود . اگرچه در نمرات بعد تكذيب كرده بود . در آخر واقعات نوشته بود در روزنامه‌جات ايران هميشه مندرج بود ، مشروطه را در نهايت سهولت و آرامى گرفتيم . حالا خوب است به آنها گفت ملاحظه كرديد مشروطه گرفتن آسان نيست . مشروطه شدن و مشروطه گرفتن هزار چيز لازم دارد و به اين آسانى و سهولت نيست كه شما تصور كرديد .\r\n\r\nروس و انگليس\r\nاز بس واقعات مملكت خود ما زياد است به كلى اخبار خارجه ترك مىشود . يكى از اخبارات عمده ملاقات پادشاه انگليس است از امپراطور روس و اين اول ملاقاتى است و اول دفعه‌اى است كه پادشاه انگليس به روسيه رفته . اين پذيرائى در شهر روال در ميان كشتى واقع شد و هيچ در خشكى پياده نشدند . باعث اين ملاقات هم دولت فرانسه شد .\r\nفعلا ما بين اين سه دولت عقد اتحادى بسته شده كه تفصيل آن بسيار است و من وقت ندارم . هوا بقدرى گرم است كه اندازه ندارد عرق متصل جارى است .\r\nسه‌شنبه 14 - حاجى افخم الدوله صبح زود به سمت شمران و شب از آنجا طرف الموت حركت خواهد كرد . مستشار الممالك ترسو را هم براى رسيدگى محاسبه همراه بردند . من باز دچار تنهائى شدم . ناچار خبير همايون را گفتم از صبح بيايد ، محمد حسين ميرزا هم عصرها .\r\n\r\n\r\n","description":"","footnote":"\r\n( 1 ) -  Petit Parisien \r\n","page_name":" 2153 ","page_number":405},
  {"content":"\r\n\r\n\r\nپارسال ، امسال\r\nپارسال مثل ديشبى جشن ملى بود و جلوى بهارستان و خود بهارستان هنگامه .\r\nصداى زنده‌باد مشروطيت ، زنده‌باد آزادى بلند بود . نورين نيرين ، سيدين سندين را به چه تفصيلى آوردند . من‌جمله اسبهاى درشكهء آنها را باز كرده با دست درشكه را تا توى بهارستان آوردند . چه آتش‌بازى و چراغانى كردند ، چه دستها زدند [ كه 
  ] صدايش به آسمان مىرسيد . اما امسال بهارستان ويران ، خيابانش طويلهء يابوهاى قزاق . نه صدائى ، نه فريادى . به كلى برعكس ، احدى جرأت نفس كشيدن نداشت . چه اشخاصى سال قبل در اوج عزت بودند كه امسال به خاك مذلت گرفتار [ ند 
  ] . دنيا تمامش عبرت است . امّا احدى عبرت نخواهد گرفت . حقيقة خواب طولانى مفصلى ديديم . بارى بگذريم و برويم سر اخبارات . گرچه آزادى قلم به كلى از ميان رفته . من هم به يك اندازه بايد خوددارى كنم ليكن چون مقصودى جز حقيقت‌نويسى ندارم انشاء الله در هر دوره باشم حاق وقايع را خواهم نوشت .\r\n\r\nسيد على قمى\r\nخانهء جناب شيخ سيف الدين رفتم . سركار « شريكه » هم بودند . سيد على قمى هم بود . خانه‌اش تاراج شده ، مىگويند سى هزار تومان مالش رفته ، اما خودش بيشتر مىگويد . من اول شوخى كردم كه هرچه مردم را لخت كردى به سرت آمد . سيد در تهران مشهور [ بود 
  ] و از مال مرده و زندهء هركس سهمى برده . خودش مىگفت كسى مرد در اين شهر كه از ارث او سهمى نبرم . كسى وزير و امير شده كه به من چيز نداده .\r\nمشير السلطنه به من گفت از كجا اين همه مال را آوردى . گفتم چهل نفر مثل ترا لخت كردم . من با مرده و زندهء اهل طهران شريك و سهيم بودم . مىبايست خيلى زيادتر داشته باشم . مىگفت چهارصد دستمال ابريشمى داشتم و الان اين دستمال پاره برايم مانده .\r\nطاقه شال ، قاليچه ، هرچيز بىاندازه داشت . محل خوبى هم براى خسارت خود معلوم كرده بود : يكى ظل السلطان ، يكى بانوى عظمى خواهرش . مىگفت اگر او خانهء خودش را بدون اجاره و ماهى صد تومان دستى تعارف « انجمن آذربايجان » نمىكرد و ظل السلطان و جلال الدوله آنقدر فساد نمىكردند خانهء من كه در جوار آنها بود يغما نمىشد . حالا هم شاه بايد خسارت مرا از آنها بگيرد . شب و روز لعن به سيد عبد الله مىفرستم ، تمام اين كارها گردن او بود . جناب شيخ مىگفت نير الدوله به من گفته كه شاه از من تكدرى دارد و حال آنكه شما همه شاهد و گواه من هستيد . من سرا و جهرا به راه معقوليت از روى صداقت هميشه حق را گفته و شاه را همراهى كرده‌ام .\r\n\r\n","description":"","footnote":"","page_name":" 2154 ","page_number":406},
  {"content":"\r\n\r\n\r\nنير الدوله\r\nحالا نير الدوله فرموده است كه جهت نگرانى شاه را جويا شود . براى شما هم اگر موقعى به دست آمد استفسار كنيد ، باز مىگفت نير الدوله از اوضاع خوش نمىگفت .\r\nحتى گفته است اهل دربار مثل اينكه سر لاش افتاده باشند متصل نزاع دارند . مجد الدوله توپخانه را مىبرد ، اصطبل توپخانه را مىبرد . حكومت زنجان را براى پسرش گرفته باز ول‌كن نيست و مثل لاشخور روى لاش افتاده . حكومت طهران را اصرار دارند من قبول كنم . آيا شايسته است من بدتر از پلكنيك حكومت كنم . او هزار و پانصد قزاق دارد . من مىگويم اين هشتصد پليس كه در مجلس براى شهر طهران رأى داده شده برقرار كنيد تا من بتوانم نظم بدهم . قبول نكرده‌اند . اين شكل باشد خيلى بدتر از سابق است . . . . « 1 »\r\n\r\nانتصابات جديد\r\nوزارت عدليه را به مشير الدوله داده‌اند . اما حكومت طهران و ادارهء نظميه هم فعلا به عرض و داد رسيدگى مىكنند . قوام الدوله هم وزير ماليه شد . ناصر السلطنه رئيس خلوت و خزانه‌دار كل كه هيچ كارش به هم ربط ندارد .\r\n\r\nاستنطاق\r\nمتصل از استنطاق حضرات كسان ديگر گرفتار مىشوند و دستگير مىكنند . طهران و خارج طهران و ساير شهرها به كلى منظم است . متصل سوار و سرباز براى اردو مىآيد .\r\n[ اسامى 
  ] مقصرين و مردودين اين دوره كه فرار [ كرده 
  ] يا مخفىاند :\r\n\r\nاسامى مشروطه‌خواهان\r\n- حاجى ميرزا يحيى و برادرش دولت‌آبادى اصفهانى كهنه . . . « 2 » هزار ساله .\r\n- ميرزا حسن رشديه كهنه . . .\r\n- حبل المتين آنارشيست . . .\r\n- سيد رضا [ مساوات 
  ] ساده‌لوح .\r\n- ميرزا عبد الرحيم خلخالى . . . و آنارشيست .\r\n- سيد حسن شرافت احمق بىسواد .\r\n- تقىزاده شيطان آنارشيست .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - نقطه‌چينها درين صفحه به جاى كلمات فحش و طعنه و نسبتهاى غير محقق است . ( ا . ا . )\r\n","page_name":" 2155 ","page_number":407},
  {"content":"\r\n\r\n- ميرزا على اكبر قزوينى دخو لوطى بامزه .\r\n- ميرزا قاسم خان .\r\n- امجد الملك ديوانهء فقير .\r\n- سلطان المداحين كرمانشاهانى ابله فقير .\r\n- سيد رفيع ديوانه .\r\n- ابو السادات جوان احمق .\r\n- آقا شيخ مهدى واعظ عرب باسواد ، وزير اعظم . . .\r\n- شيخ محمد واعظ عالم مسلمان .\r\n- بهاء الواعظين . . . مسخره .\r\n- نايب الصدر شيرازى . . . بىسواد هتاك .\r\n- مجد الاسلام كرمانى نويسندهء سه روزنامهء مسخره . . .\r\n- بهجت دزفولى نويسندهء روزنامهء معارف ، كور . . خنك .\r\n- فخر الاسلام واعظ نويسندهء « تدين » ، ارمنى بعد مسلمان بعد . . . بىتدين .\r\n- شيخ على زرندى فضول خنك .\r\nحالا خيليها را من نمىشناسم و شايد از اينها هم كه نوشتم دستگير و پيدا شده باشند يا معفو بشوند ، انشاء الله تعالى و آنچه از عقايد مذهبى حضرات ذكر شده برحسب شهرت عموم است و الّا جز خدا كسى از باطن شخص آگاه نيست ، گردن آنها كه مىگويند .\r\nمقتول و محبوس آنچه مىدانم و جلاى وطن داده شده :\r\n- سيدين سندين نورين نيرين و اولادهم .\r\n- آقا سيد محسن برادر صدر العلماء .\r\n- قاضى ارداقى . . .\r\n- ملك المتكلمين . . . مقتول .\r\n- ميرزا جهانگير . . . مقتول .\r\n- سيد جمال محبوس همدان . . .\r\n- برادر قاضى .\r\n- يحيى ميرزا . . آنارشيست .\r\n- ناصر الممالك بدذات .\r\n- ظهير السلطان ديوانه .\r\n- ميرزا داود علىآبادى . . . بدبخت .\r\n\r\n","description":"","footnote":"","page_name":" 2156 ","page_number":408},
  {"content":"\r\n\r\n- حاجى محمد تقى بنكدار شيطان .\r\n- ميرزا سليمان خان . . . شيطان .\r\n- مدير روح القدس ديوانهء خراسانى آدم‌كش\r\n- سيد يعقوب شيرازى . . . بمب‌ساز .\r\n- حاجى خان خياط . . . بمب‌ساز .\r\n- علاء الدوله مستبد ديوانه .\r\n- جلال الدوله شيطان .\r\n- سردار منصور خر .\r\nكسانى كه بىجهت ترسيده و اغلب تغيير لباس داده و مخفى شده‌اند : مديران انجمن و جرايد - فكليهاى جوان خواه از زمرهء طلاب ، خواه از جملهء نوكر باب كه كفيل مخارجشان پدر يا مادرشان بودند .\r\n\r\nاسامى مخالفان\r\nضد اين مشروطه [ خواهان 
  ] و مردودين سنهء ماضيه :\r\n- شيخ فضل الله عالم اما جاه‌طلب .\r\n- حاجى آخوند رستم‌آبادى زاهد عابد .\r\n- شيخ آملى .\r\n- حاجى ميرزا ابو طالب زنجانى متفرعن جاه‌طلب .\r\n- تمام پيشنمازهاى مساجد محلات تهران .\r\n- نقيب السادات و تمام سادات شيرازى بيسواد .\r\n- بيشتر تجار و كسبه كه كسب و تجارتى داشتند و گدا و مال مردم‌خور نبودند .\r\n- تمام نوكرباب از هر صنف\r\n- بيشتر روضه‌خوانها و طلاب .\r\n- شيخ محمود ورامينى .\r\n- اهل نظام و قزاق .\r\n- وزراى مسلك قديم .\r\n- نجبا .\r\n- امير جنگ و تمام درباريان .\r\n- سيد على يزدى .\r\n- كليهء رعاياى فلك‌زده كه متصل غارت مىشدند و دادرسى نبود .\r\n\r\n","description":"","footnote":"","page_name":" 2157 ","page_number":409},
  {"content":"\r\n\r\nپنجشنبه 16 جمادى الثانيه - صبح با خبير همايون باغ شاه رفتم . ما بين دو تجير سپهسالار مشغول چادر زدن بودند . بسيار هم شلوغ بود . مدتى آنجا نشستيم ، همه بودند . اهل نظام با شمشير و سردوشى بودند . اما سردارى و شلوار و كلاه آنها هركدام يك رنگ بود . اخبارى كه شنيدم از اين قرار است .\r\n\r\nعدليه\r\nبه مشير الدوله حكم شده عدليه را منظم و قانونى كند و به تمام ولايات شعبهء آن داير شود . عقيدهء شخص اعليحضرت است كه تمام اجزاء عدليهء حاليه را بيرون كنند . اما وزير اعظم چندان مايل نيست .\r\n\r\nتعداد قزاق\r\nهزار نفر قزاق هم كه پانصد سواره و پانصد پياده باشد پلكنيك بگيرد . در صورتى كه تمام ايلات ما سوار بده است . خيلى بهتر بود آنها را به قانون نظام در مىآوردند . فوج سيلاخور زياده منزلت پيدا كرده . حكم شده هشتصد نفر ديگر هم گرفته ، فوج سيلاخور هزار و ششصد نفرى بشود . اردوى گيلان ، پانصد سرباز فوج مخصوص ، دويست سوار ، چهار عرابه توپ كوهستانى حركت كرد با سردار افخم برود . رياست نظام با سردار امجد طالشى است .\r\n\r\nفوت سيد جمال\r\nسيد جمال در همدان سكته كرد از دنياى فانى به سراى جاودانى شتافت و با ميرزا حسينعلى و ازل و سايرين در اسفل السافلين مشغول نزاع و جدال شد . همين‌طور گفتند ابو السادات احمق در راه كرمانشاهان دچار سكته شد . از قرار معلوم مرض سكته فراوان است . . . « 1 »\r\n\r\nاستنطاقات - ظهير السلطان\r\nشاهزاده مؤيد السلطنه را ملاقات كردم . صحبت از استنطاقهاى حضرات شد .\r\nمىگفت از اين استنطاقات مطالب بسيار مهم كشف شده و مىشود . مقصود حضرات از روز اول تاكنون و من‌بعد خوب معلوم مىشود . در حقيقت اسناد صحيح به دست آمده و من عقيده‌ام اين است تمام را چاپ كرده منتشر نمايند تا معلوم همه بشود كه اين حكايت\r\n\r\n\r\n","description":"","footnote":"\r\n( 1 ) - نقطه‌چين در اصل است . مؤلف در حاشيه نوشته : « ابو السادات بعد از چندى در طهران ملاقات شد و الان هم تهران است » .\r\n","page_name":" 2158 ","page_number":410},
  {"content":"\r\n\r\nمشروطه از چه قرار بوده . از دكان حاجى خان خياط پنج بمب فتيله‌اى بيرون آورده‌اند و از استنطاق او تقصير ظهير السلطان علاوه شده كه مجددا زنجيرش كردند . اين بمبها را مؤيد السلطنه هم ديده بود و با حضور جماعتى از دكان او بيرون آوردند . « 1 »\r\nگفتند يحيى ميرزا در قتل اتابيك امين السلطان شركت داشته . شايد قاتل بودنش هم معلوم بشود . يازده نفر كه در سفارت انگليس متحصن هستند كه اسامى آنها را از بس مختلف شنيده‌ام مىگذارم به وقت ديگر . چهار نفرش فرنگستان ، تتمه از طهران بروند .\r\n\r\nتقىزاده\r\nيكى از آنها كه محقق است تقىزاده مىباشد . گاهى مىشنوم كه مىگويند تقىزاده در سفارت خيلى كار مىكند ، يا سيم تلگرافخانه سفارت روزى دو ساعت در اختيار اوست .\r\nتمام پارلمنتهاى فرنگستان را برهم زده و حال آنكه تمام اينها دروغ است . فقط چيزى كه راست است پس از آنكه اينها به عادت مملكتى خودمان در سفارت انگليس و ساير سفارت‌خانه‌ها متحصن شدند به سايرين امنيت داده و خارج شدند . به كسانى كه سفارت انگليس رفته بودند تأمين داده نشد ، حتى قزاق هم اطراف سفارت‌خانهء طهران آنها گذاشتند . شارژدفر انگليس براى گذاشتن قزاق پروتست كرده . قزاق را برداشتند .\r\nصحبت در تأمين بود كه مىگويند آن هم داده شد . اين مسئله از نطق وزير خارجهء انگليس در پارلمنت انگليس به خوبى معلوم مىشود .\r\n\r\nنامهء سفرا به شاه\r\nهمين‌طور از كاغذ اول سفراى آلمان و روس و انگليس و عثمانى كه به شاه نوشتند كه عبارت از اين قرار است : مملكت ايران قابل مشروطيت نيست . اين مردم نمىتوانند امورات خود را اداره كنند شاه مظلوم واقع شده و شاه بايد به هر شكل و ترتيب ممكن است مملكت خود را امنيت بدهد . اين نوشتهء سفرا باعث قوت قلب شاه شد و بعد از چند روز مجلس را به توپ بست . سفارت انگليس با وجود اين نوشتهء خود همراهى با كسى ندارد . اگر مىداشت اولا نمىنوشت و ثانيا مثل دو سال قبل از همه پذيرائى كرده آن هنگامه را درست مىكرد .\r\nبارى شاه بيرون آمد شرفياب شديم . شاه وسط خيابان با لباس ساده روى صندلى نشسته بود . از بىنظمى قشون ايران صحبت مىكرد و فرمودند بارها گفته‌ام قشون ايران\r\n\r\n\r\n","description":"","footnote":"\r\n( 1 ) - ظهير السلطان را سردار امجد ضامن شده به طالش روانه كرد ، از آنجا به سوئيس رفته آنجاست .\r\n( يادداشت مؤلف در حاشيه )\r\n","page_name":" 2159 ","page_number":411},
  {"content":"\r\n\r\nپول زياد مىگيرد ، اما چون بىترتيب است نظم نخواهد گرفت . بعد با وزير اعظم [ و 
  ] سپهسالار خلوت كرد .\r\n\r\nعضد الملك - علاء الدوله - جلال الدوله - سردار منصور\r\nمن از كمى حافظه فراموش كردم ذكرى از مرخصى علاء الدوله و جلال الدوله و ورود مقتدر نظام و صنيع حضرت بكنم . آقاى عضد الملك اين مدت قهر بود و در سليمانيهء دولاب منزل داشت . چند روز قبل وزير اعظم و نير الدوله حسب الامر آنجا رفته آقا را آوردند با گيوهء پا و عباى دوش كه اين دو را عذرى قرار مىداد و آنها براى اينكه روز ديگر در اين هواى گرم آنجا نروند هرطور بود راه عذر را مسدود كرده به باغ شاه آوردند . شاه اول با حضور جمعى بعد خلوت از آقا پذيرائى مىكنند . دستخط آزادى آن دو را مرحمت مىكنند به شرط آنكه يك‌سره فرنگستان بروند . اينكه نوشتم عيال اعزاز السلطان نوشته بود آنها را به كلات بردند به كلى بىاصل بود و به آنها مشتبه شده بود ، بلكه در سوادكوه محبوس بودند . عضد الملك مراجعت به سليمانيه مىكند .\r\nدستخط را يكى از اجزاء سپهسالار مىبرد و سپهسالار مىگويد دو هزار تومان مژدگانى بگيرد .\r\nعلاء الدوله راضى بود حبس باشد و پول ندهد . سردار منصور حكم مىشود مشهد برود ، در تحت نظارت فرمانفرماى خراسان باشد .\r\n\r\nورود صنيع حضرت و مقتدر نظام\r\nمقتدر نظام و صنيع حضرت را با تفصيلى وارد كردند . يدك زياد ، مستقبلين فراوان ، زياده از صد گوسفند قربانى كردند و تا شاهرود استقبال رفته بودند . شب ورود آنها خانه و كوچه و بازارچهء جنب خانه را چراغان و تزيين كردند و مهمانى بسيار مفصلى دادند .\r\nاينها مطلبى نيست . كارى كه به نظرها ركيك آمد حضرات را با همان طمطراق باغ شاه وارد كردند . اگرچه حضور نرفته بودند اما خيلى بد شد و هرگز پسنديدهء مقام منيع سلطنت نبود كه اينها را به اين ترتيب وارد سراى و باغ پادشاهى كنند .\r\n\r\nظل السلطان و خرج كردن\r\nظل السلطان وارد اصفهان شده . هرچه تضرع و زارى مىكند و به توسط سپهسالار تلگرافات مىكند كه در قمشه بماند شاه امر مىفرمايند بايد فرنگستان برود . شاهزاده و علاء الدوله راضى هستند قبرستان بروند و جائى نروند كه حكايت پول خرج كردن باشد .\r\nپنجشنبه 24 - صبح درب خانه رفتم . بسيار شلوغ بود . جلوى چادر سپهسالار وزير\r\n\r\n","description":"","footnote":"","page_name":" 2160 ","page_number":412},
  {"content":"\r\n\r\nاعظم درست مثل حياط تخت مرمر بلكه از آن بدتر شبيه سبزه‌ميدان بود . شاه را زيارت كرده شهر آمدم .\r\n\r\nتالار لندن\r\nناهار خورده ، بيغوله‌اى در بيرونى زير تالار مشهور « لندن » داريم . اين طالار در عهد مرحوم اعتضاد السلطنه يكى از مشهورترين عمارات طهران بود كه اينك آن قرب و منزلت و اشتهار را ندارد و خيلى مفلوك شده است . ميرزا يحيى مبله‌اش كرده ، خنك و خوب است . خواب را كردم چهار ساعت به غروب مانده براى گرفتن دست‌نماز بيرون آمدم .\r\n\r\nفوت مظفر الممالك\r\nاصغر تلگرافى دست من داد باز كردم . اسد الله ميرزا همشيره‌زاده از سبزوار زده بود كه شاهزاده مظفر الممالك فوت كرد . خدا مىداند مثل اين بود كه عالم را به سر من خراب كردند . مدتى متحير بودم ، بعد قدرى گريه كردم . اين پسرخالهء من از جمله آدمهاى خوب روزگار بود كه نظير آن كمتر خواهد آمد . چهل و چهار سال بيش نداشت .\r\nحاكم بام [ و 
  ] صفىآباد و جوين بود . يك همچو آدم نيك فطرت باسخاوت جوانمردى پيدا نمىشود . با هركس دوستى داشت از جان و مال مضايقه نمىكرد ، خصوصا با ما كه قوم بوديم . اسد الله ميرزا داماد اوست . يك دختر بيشتر نداشت و محض خاطر ما به او داد . با وجودى كه عيالش هيچ ميل نداشت و مىخواست به اقوام خودش بدهد . حرف در اين است عيالش [ كه 
  ] پانزده سال است سل دارد و ده دفعه براى تشييع جنازه‌اش حاضر شديم ماند و اين ناكام مرد . شب منزل آمدم تمام اهل كوچه از شنيدن اين خبر كه سالها با او بودند ناله و گريه داشتند . قاسم پيرمرد لله‌اش نمىدانم چه خواهد كرد . من هم در خانهء او منزل دارم . خانه‌اى كه هر گوشه آن شبى و روزى را از ضيافتها و مهربانى و انسانيت او به‌خاطر مىآورد . خدايش رحمت كند آدمى به اين حسن خلق و سخاوت و مهربانى مادر روزگار كمتر به ياد دارد .\r\n زارى نكن كه نشنود او زارى * كى رفته را به زارى باز آرى\r\nابرى پديد نى كرد نىنى * بگرفت ماه گشت جهان تارى \r\nمن هرقدر غم و غصه خود را شرح دهم كم است ، فسبحان الذى لا يموت .\r\nشنبه 26 جمادى الثانيه . هوا به شدت گرم است . درجهء سانتىگراد در اطاق ما 32 و 34 است ، امّا بيغوله يا فريادرس من هوايش بهتر است . بچه‌ها را تجريش باغ حضرت و الا فرستادم . نزهت خانهء آقاى عماد السلطنه است كه اول ماه با آقا و اهل خانه‌اش به\r\n\r\n","description":"","footnote":"","page_name":" 2161 ","page_number":413},
  {"content":"\r\n\r\nسمت فرح‌زاد امام‌زاده داود و از آنجا پس قلعه مىروند . فقط روشنك كوچك نزد من است . اين طفل هم دايهء اولش بواسطهء شرارتى كه داشت عوض شد . اين دايه كه حالا دارد شيرش بد است . دايهء سيمى در كار آمدن است . تا اين چه شود و چه باشد . ملكه و روشن كه طفل هستند آن سه‌تاى ديگر هم بقدرى از افعال مادرشان رنجيده‌اند كه اسمش را نمىآورند .\r\nبارى ديروز خانهء نير الدوله رفتم . چون مظفر الممالك در سفر خراسان و حكومت طهران نزد او بود تلگراف را گرفت تا براى مواجبش كارى صورت بدهد . به همه جهت سيصد و سى تومان مقررى دارد .\r\n\r\nمقررى\r\nدرب‌خانه هم رفتم . متصل براى وصول مقررى سال گذشته دوندگى دارم و وصول نمىشود . امروز صدر الملك ما را خدمت ناصر السلطنه فرستاده بود . ايشان جواب دادند جنس سنهء ماضيه مربوط به من نيست . از آنجا با شعاع الدين ميرزا در اين گرما دفتر آمديم . قرار شد . امشب صدر الملك با وزير ماليه كه قوام الدوله شده بلكه تمام كند .\r\n\r\nمؤيد السلطنه - معتضد السلطنه\r\nشاهزاده مؤيد السلطنه را ديدم ، مىگفت شاه منصب بزرگى براى من معين كرده . در عهد جاهليت ( مشروطه ) وكيل شاه با مساوات بودم ، در اسلام مستنطق شده‌ام . از صبح تا ساعت سه گرفتارم . مذكور شد معتضد السلطنه سكتهء ناقص كرده و بهتر شده شمران رفته .\r\n\r\nمتحصنين سفارت انگليس\r\nاشخاصى كه در سفارت انگليس بودند خارج شده‌اند ، يعنى هشت نفر آنها : تقىزاده و برادرش - سيد حسن مدير حبل المتين - معاضد السلطنه - مدير مساوات سيد محمد رضا « 1 » - دخو - بهاء الواعظين - صديق الحرم كاكا .\r\nمخارج از طرف دولت داده شده فرنگستان بروند . دوازده نفر ديگر كه اسامى آنها به اختلاف شنيده شد و چون درست نمىدانم از ذكر آنها صرف‌نظر مىكنم معفو [ شدند 
  ] ، اما شش نفر آنها به ميل خود با آنها كه فرنگستانى بودند مسافرت كردند : ميرزا حسن رشديه و بعضيهاى ديگر مثل شيخ على زرندى و بهجت و مجد الاسلام را چند مرتبه در شهر ديدم . گويا عفو شده باشند كه آفتابى بودند . ابو السادات هم سكته نكرده در طهران\r\n\r\n\r\n","description":"","footnote":"\r\n( 1 ) - مدير مساوات را مىگويند مخفى است جزو آنها نيست ( يادداشت مؤلف در حاشيه ) .\r\n","page_name":" 2162 ","page_number":414},
  {"content":"\r\n\r\nملاقات شد .\r\nبارى فرنگستان فعلا مركز محبوسين ايرانى شده . اما طبايع مختلف آنها ممكن نيست همه را به يك جاى جمع [ كند 
  ] و كارى بتوانند صورت داد .\r\n\r\nوضع احتمالى تبعيديها\r\n- سيد حسن هندوستان نزد برادرش مؤيد الاسلام مىرود .\r\n- دخو را در بادكوبه براى روزنامهء « ارشاد » نگاه مىدارند .\r\n- تقىزاده نوكر انگليسها و در مصر تربيت شده باز آنجا مىرود .\r\n- بهاء [ الواعظين 
  ] از گرسنگى تلف مىشود . ديگر خانم مشدى خواهرش آنجا نيست . . . نان برادرش را مثل قبل از مشروطه بدهد .\r\n- علاء الدوله نزد ماهىگيرهاى كرفو خواهد رفت كه كمتر مخارج كند .\r\n\r\nتبريز\r\nشهر طهران خوب منظم است . اما تبريز باز جسته‌جسته آدم مىكشند . گاهى اغتشاش دارد . عين الدوله ترسيده است . سپهدار ، سپهدار اعظم و امير نويان [ شده 
  ] و با اردوى مفصل تبريز مىرود .\r\nاين همه اغتشاش ايران و اين همه قتل نفس و نهب اموال مسلمين كه واقع شده گناهش به گردن تبريزيها بود . اين است كه مكافات آن را به وجه اتم و اكمل كشيدند .\r\nمىگويند دعواى مشروطه و استبداد همان چند روز اول بود ، بعد ضديت ما بين طايفگى و محلى پيدا شد . اين بود كه پدر همديگر را درآوردند و بسيار خوب به مجازات و كيفر اعمال خود رسيدند ، اگر باز غرض بگذارد .\r\n\r\nقزاق و لياخف\r\nپلكنيك لياخف و بريگاد قزاق حق بزرگى براى امنيت به گردن اهل طهران دارند . اگر اين قزاق نبود شهر ما كمتر از تبريز نمىشد ، يعنى دزدى خيلى مىكردند و به اسم مشروطه و مستبد پليس و اجزاء حكومت خيلى صدمه مىزدند . اين قزاق دهنهء محكمى براى همه آنها شد . هيچ‌كس را جرأت نكردند بىتقصير و گناه بگيرند ، يا صدمه و آزارى برسانند ، يا تقديم و تعارقى بگيرند . خوب مگر اين قزاق از جنس همان پليس و اجزاء حكومت نيست . چرا ، اما فرقى كه دارد مؤونهء آنها را مىدهند و مؤاخذه و سياست هم در كار است . پس همه خوب‌اند ، اما آن دو چيز كه نباشد نظم و ترتيب از ميانه مىرود .\r\nحالا مىگويند پليس جديد و ژاندارم شهر را هم پلكنيك خواهد گرفت . مثلا اين پليس\r\n\r\n","description":"","footnote":"","page_name":" 2163 ","page_number":415},
  {"content":"\r\n\r\nمنحوس و ژاندارم كه داريم از روزى كه در تحت رياست پلكنيك آمده‌اند اول ماه به اول ماه مقررى و مواجب آنها را داده و بواسطهء همين يك فقره نظمى گرفته و آدم شده‌اند .\r\n\r\nوفات شاهمراد ميرزا\r\nشنبه سيم . بيچاره شاهزاده شاهمراد ميرزا شوهر خاله جانم نور العين خانم وفات كرد . اولاد زياد دارد [ و 
  ] هيچ ندارد . از عهد مرحوم اعتضاد السلطنه تا حال جزو تلگرافخانه بود . صبح را آنجا رفتم مقارن ظهر باغ شاه .\r\nسوارهء بختيارى هم هشتصد نفر آمده از ميان شهر با دهل و سرنا گذشته زير جمشيد آباد اردو زدند . همين‌طور سوارهء كلهر و گورانى .\r\nقدرى كار از بابت مقررى مظفر الممالك داشتم ، قدرى هم از بابت مقررى خودمان ، با قوام الدوله صحبت كردم نتيجه حاصل نشد .\r\nراستى افخم الدوله پانصد تومان پول از الموت فرستاده بود و جمعى از اشرار را هم تنبيه كرده است . امجد الدوله هم با رفعت السلطان كنار آمده ، اميدواريم منظم شود . آن پدرسوخته كه قاطر ما را ميان بازار گرفت و برد در مدرسهء شيخ عبد الحسين دستگير شده چوب وافرى خورده است .\r\n\r\nنوكرهاى آن شاه\r\nشاه حاليه در به دو ورود ، چون به نقشهء شاه شهيد رفتار مىكرد نوكرهاى او را جلو كشيد . چون كاشيها نفاق كردند مشروطه هم بود بو و رنگى نديدند آن‌طور كه بايد نچسبيدند تا امير بهادر كشيكچىباشى و سلطان على خان وزير دربار شد . اينها با خيالات شاه همراهى كردند و امير بهادر كه از همه چيز گذشت تا مجلس برهم خورد حالا نوكرهاى مظفر الدين شاه پيش افتاده اطراف شاه آنها هستند . ميانهء نوكرهاى شخصى خودش هم آدم لايقى گويا نيست جز حاجب الدوله . ديگران كاره نمىباشند يا اصلا به آنها ميل و رغبت نمىكند كار رجوع كند .\r\n\r\nوفات ساعد نظام\r\nسه‌شنبه ششم - نزديك است دعاهاى ملك المتكلمين و نفرينهاى سيد جمال مصداق خارجى پيدا كند . امروز خبر كردند جمشيد ميرزا ساعد نظام عموى بهاء الدوله در امام‌زاده قاسم وفات كرده در شهر ختم گذاشته‌اند . در اين هواى گرم آنجا رفتيم . همه بودند . مؤيد الدوله آمد ختم را جمع كرد . با امير معظم و عميد الدوله و مؤيد السلطنه در يك‌جا نشسته بوديم . شعاع الدين ميرزا هم آمد .\r\n\r\n","description":"","footnote":"","page_name":" 2164 ","page_number":416},
  {"content":"\r\n\r\n\r\nاستنطاقها\r\nصحبت از استنطاقها شد . گفتند كه دو مقصود از اين استنطاقها هست : اول آنكه دوازده عدد كپسول بمب كه وارد گمرك طهران شده كى دزديده ، چند عدد آن به مصرف رسيده ، تتمه كجاست . آورنده ، سرقت‌كننده و اندازنده كيست .\r\n\r\nكپسول بمب\r\nاز استنطاق يحيى ميرزا معلوم شد يعنى خودش گفت كه شما بىجهت از ديگران استنطاق مىكنيد . اين كپسول بمب را آن تاجر انزلىچى كه آورده و الان در انزلى حجره دارد تلگراف كنيد بياورند طهران و جويا شويد و آن‌وقت حقيقت امر مكشوف مىشود .\r\nاسم تاجر را مؤيد السلطنه نگفت . امير معظم مىگفت از گمرك گفتند در بقچهء رخت يك نفر بادكوبه‌اى اين كپسولها بوده كه گمرك ضبط كرد و طهران آورد . آن‌وقت در اطاق گمرك ما بين پنج نفر كه اسامى دادند مفقود شد . پس بايد از گمرك مجددا تحقيق كرد .\r\n\r\nيحيى ميرزا\r\nمطلب ديگر اين است كه آن حكايت عزل شاه را كى باعث شده بود و چند نفر اين توطئه و دسيسه را محرك شده بودند و پول مىدادند . و الّا براى فحش دادن يا روزنامه نوشتن استنطاقى نمىشود و با كسى كارى نيست . يحيى ميرزا هم اگر جزو آن پنج نفر نباشد بىتقصير است و مرخص مىشود . يحيى ميرزا پسر محسن ميرزا كفيل الدوله پسر محمد طاهر ميرزاست . خانوادهء [ با 
  ] كمال هستند .\r\n\r\nمشروطهء عثمانى\r\nخبر تازهء تلگرافى مشروطيت عثمانى است . از قرار معلوم اغتشاش مقدونيه و رومانى شدت كرده و سلطان اعلان مشروطه را امضاء فرموده‌اند . به وزارت خارجه ما هم تلگراف آمد . بايد دانست دولت انگليس همين بلائى را كه به سر ايرانيها آورد اول در مصر و بعد در عثمانى هم در سى و پنج سال قبل درآورد .\r\nعثمانى در سنهء 1873 ميلادى مشروطه شد . وكلا جمع شدند و قانون اساسى نوشته شد . مدحت پاشا كارى كرد تا سلطان عبد العزيز را عزل كردند و بعد مقتول . سلطان مراد پادشاه شد . ديوانه بود عزلش كردند . اين سلطان حاليه به تخت سلطنت جلوس كرد مدحت پاشا و جمعى ديگر از مردم را گرفت و مقتول كرد ، تبعيد كرد و مشروطه را برهم زد . مملكت را مقننه كرد . حالا دولت عثمانى خيلى معتبر است و بسيار ترقى كرده .\r\n\r\n","description":"","footnote":"","page_name":" 2165 ","page_number":417},
  {"content":"\r\n\r\nقشون برى و بحرى صحيح دارد ، طورى كه يك ماه قبل به دولت روس التوماتوم « 1 » ( اتمام حجت ) كرد و روسها از ميدان دررفته و از در صلح درآمدند .\r\nما هم اميدواريم شاه همين‌طور كه آن مشروطهء غلط را برهم زد مثل سلطان عبد الحميد خان مملكت را قانونى و آباد و منظم كند تا موقع مشروطيت آن هم برسد .\r\n\r\nخلعت به مشير السلطنه\r\nسه‌شنبه 13 رجب - 20 درجهء اسد . روز مبارك و عيد بزرگى است . صبح باغ شاه رفته در چادر وزير اعظم نشستيم . موقع سلام جبهء ترمهء شمسهء مرصع كه شرابه‌هاى مرواريد اعلى داشت به مشير السلطنه خلعت مرحمت شد . همه گمان كردند صدراعظم شد ، اما خير خلعت التفات بود .\r\nچادرى براى شاه مقابل خيابان بزرگ زده بودند . تخت مخملى وسط آن روى تخت صندلى طلاى جواهرنشان را گذاشته بودند . سلام خيلى مفصل بود . افواج و سوار بسيار با ساير طبقات نوكر همه حاضر بودند .\r\n\r\nارشد الدوله سردار ارشد شد\r\nاين اول سلامى است كه به استقلال تام تمام شاه نشست . بيشتر سردارهاى كهنه حمايل آبى انداخته بودند و اغلب امير تومانها سردار شده بودند . معلوم است وقتى ارشد الدوله سردار ارشد بشود وزير نظام و مجد الدوله و ديگران كه خيلى بالاتر هستند تمكين نمىكنند . يك ماه ديگر همه امير تومانها سردار مىشوند . آنقدر سردار تمام اروپا و ينگى دنيا ندارد .\r\nشاه تشريف آورده جلوس فرمودند . بعد از تهنيت عيد از امنيت ولايات فرمودند .\r\nخطبه و قصيده خوانده شد . سلام تمام شد . بناى دفيله شد و خيلى طول كشيد . صداى شاه زنده‌باد و « ساق‌اسّن » « 2 » به آسمان مىرفت .\r\nمن ناهار نمانده شهر آمدم . بچه‌ها شمران هستند . هوا به شدت گرم است . من خيلى كم تابستان طهران مانده‌ام . اما اشخاصى كه هميشه بودند اقرار مىكردند كه كمتر سالى به اين گرمى خاطر دارند . بسيار بسيار گرم است . يخ هم خيلى گران است . اردو زياد به مصرف مىرساند .\r\n\r\n\r\n","description":"","footnote":"\r\n( 1 ) - ( - التيماتوم )\r\n( 2 ) - ساق‌اسّن ( تركى ) - سلامت باشيد .\r\n","page_name":" 2166 ","page_number":418},
  {"content":"\r\n\r\n\r\nعين الدوله مورچه‌سوار\r\nاغتشاش تبريز هنوز آرام نشده متصل جنگ است . رحيم خان سردار شجاع رشيد خوبى است ، اما با اهل تبريز براى آن‌كه پدرش را درآوردند و پسرش را هم كشتند غرض دارد . عين الدوله مورچه‌سوار است و نرسيده . آن‌قدر خيال دارد در راه بماند تا تبريز آرام شود ، اما مشكل است .\r\nشنبه 17 رجب - 24 درجهء اسد . من روز سه‌شنبه عصر شمران رفتم يك‌سره باغ دزاشوب عز الممالك . جناب فخر الملك و همشيره شاهزاده والى موقة چندى است آنجا هستند . برعكس هواى شهر بسيار خوش هوا بود .\r\nامامزاده قاسم رفتم . جمعيت كم است ، مگر فراريهاى شهر . آنها كه خود را خيلى مقصر مىدانند در پس قلعه و آخرهاى دربند هستند . سايرين در دهات ديگر گاهى جمع مىشوند .\r\n\r\nفخر الملك\r\nآقاى عماد السلطنه هم يك روز و يك شب شميران آمد . دو روز باغ خدمت حضرت و الا رفتيم . يك روز هم با فخر الملك و عز الممالك شكار بلدرچين . فخر الملك وقتى بيكار است تمام وقت خود را صرف شكار و طبخ غذا مىكند . ناظر خوبى هم دارد . همه چيز را خوب طبخ مىكند . اما قناعت به غذاى او نمىكند ، بايد در اندرون هم متصل تدارك كنند . از اين دو گذشته از خانم هم صحبت زياد مىكند . بسيار بسيار اين چند شب خوش گذشت .\r\nبنائى حياط مجد الاشرافى نزديك اتمام بود . حمام گرم نرم بسيار پاكيزه ، افسوس كه با همه زحمت و سركارى پارسال امسال نصيب ديگران شد و يك مرتبه هم استحمام نكردم .\r\nجز سفارت‌خانه‌ها و حضرت و الا و سعد الدوله ، معاون الدوله ، فخر الملك چندان اشخاص معرفه بالا نيست .\r\n\r\nسعد الدوله\r\nسعد الدوله پس از قضيهء ميدان توپخانه در سفارت هلند متحصن بود . ييلاق هم با سفير رفت . بعد از 23 جمادى الاولى خارج شد . باغ ساعد الدوله مرحوم جنب باغ حضرت و الا منزل كرد . مصدر كارى هنوز نشده .\r\nملك‌آرا هم خرقان رفته . عميد الدوله و شعاع الدين ميرزا هم رفتند شايد براى ماه رمضان بيايند . اما مشكل است .\r\n\r\n","description":"","footnote":"","page_name":" 2167 ","page_number":419},
  {"content":"\r\n\r\n\r\nفوت فتح السلطنه\r\nخبر فوت بيچاره فتح السلطنه پسر نير الدوله شمران رسيد . همين يك پسر بزرگ را داشت . ترياك مىكشيد ، ترك كرده بود سكته كرد . نهايت دوستى را با من داشت .\r\nخداوند رحمتش كند . بسيار دلم سوخت . نير الدوله حالا يك پسر سه ماهه دارد .\r\nفتح السلطنه سه پسر دارد .\r\n\r\nتبريز\r\nبرويم سر اخبارات - هزار سوار بختيارى با نظم تمام وارد شده با چهار عرابه توپ به سمت تبريز رفت . فوجهاى قزوين و سوار ايلات قزوين با فوج اول خمسه ضميمهء آن شده رفتند . مىگويند رئيس تبريز ستار نام و باقر بناء است .\r\n\r\nشيخ سليم\r\nشيخ سليم مفقود است . فرارا به اسلامبول رفت . ايشان را شاه سليم مىگفتند . مقيم آن‌جا است . تمام ذخيرهء دولت و توپها را مخبر السلطنه به آنها داده . حاكمى هم زود از طهران نرفت . جنگ ما بين خود اهالى شروع شد . اين است با هم خونى شده و تمام نمىشود .\r\nاگر فورى حاكمى از طهران رفته بود هرگز به اينجاها نمىكشيد . ساير ولايات كلية منظم [ است 
  ] و همه آسايش دارند .\r\n\r\nعثمانى\r\nآنچه از روزنامه‌جات ارپ از مشروطهء عثمانى نوشته بود مضمونش اين است كه مدتهاست در مقدونيه و رومانى و بيشتر شهرهاى متمدن اروپاى عثمانى اغتشاش دارد و متصل ياغى مىشوند . اردوى سيم عثمانى كه بهترين قشون آن دولت است در آنجا مأموريت داشت و مواظب نظم بود . اين ايام خود قشون بناى ياغىگرى و نافرمانى را گذاشته ، با اهالى هم‌آواز شده دو نفر سرتيپ و چندين نفر صاحب‌منصب ديگر خود را مقتول كردند . سلطان از اردوى ديگر براى تنبيه و برقرارى نظم قشون فرستاد . اينها هم آنجا كه رسيدند نافرمانى كرده با اردوى سيم يار شدند . سلطان تا مسئله را فهميد اعلان مشروطيت را نمود ، به همان ترتيب و قانونى كه برهم زده بود و براى ماه سپتامبر وكلا را احضار كرده است كه هر پنجاه هزار نفر يك وكيل از نژاد ترك بايد انتخاب كنند . در اسلامبول جشن و عيدى گرفتند . جمعيت مرد گرد قصر يلدوز جمع شده خود سلطان در بالكن عمارت آمده مردم شادى كردند و فرياد كشيدند آرزوى ما زيارت سلطان بود كه\r\n\r\n","description":"","footnote":"","page_name":" 2168 ","page_number":420},
  {"content":"\r\n\r\nبيست و پنج سال است پادشاه خود را زيارت نكرده بوديم .\r\nكميته‌ها ( انجمن ) از « ژون ترك » ( تركهاى جوان ) منعقد شده و چندين دفعه هم كابينهء وزرا عزل شده هفت نفر از وزراء هم حبس شده‌اند . وزير جنگ و صدراعظم جديد برقرار شده . فعلا در عثمانى آشوبى است به يك اندازه شبيه گذشتهء ما . ليكن هرچه باشد آنجا قانون دارد ، قشون دارد ، وزارت‌خانه‌هاى منظم و مدارس معتبر دارد . به احدى مقررى بى جا داده نمىشود . از هيچ‌كس ماليات و تقديم بىقاعده گرفته نمىشود .\r\nمملكتى است آباد ، پرپول ، صاحب قانون و نظام صحيح . ابدا طرف مشابهت با مملكت خراب ويران و بىچيز ما نيست . از همه چيز بهتر نظام آنجا و عدليهء آنجا و تمدن آنجا با نداشتن اسلحه است . در عثمانى رعيت داراى اسلحه نيست و همين يك فقره براى استقرار نظم آنجا كفايت مىكند .\r\nحريق سختى در اسلامبول شده بيست و يكهزار باب خانه آتش گرفت .\r\nاز روزنامه‌جات ارپ چنين مستفاد مىشد كه « كانستيتوسيون » « 1 » عثمانى بر خلاف استقلال و استقرار و نفاذ امر ممالك ارپ است و حتى المقدور مانع خواهند شد و شايد خود سلطان هم مايل نباشد و به زودى برهم بخورد . فعلا « جون ترك » مثل مشروطه‌طلبان غيور ما با حدت و حرارتى مشغول هستند . تا چه شود .\r\nبچه‌ها شهر آمده‌اند . روزها محمد حسين ميرزا و خبير همايون هستند . شب به همان صحبت بچه‌ها مىگذرد .\r\nباغ شاه هم براى من يك اسباب زحمتى شده . براى اين چهار غاز مقررى پارسال و مواظبت از شيطنت عميد الملك در باب الموت اغلب بايد آنجا باشم . كالسكه نيست ، اسب هم نمىشود سوار شد . روزى شش هزار هروقت مىروم كرايهء درشكه مىشود .\r\nحاجى آقا از هواى زوارك شكايت مىكند . چهار ماه قزوين راحت كرد حالا هم الموت حكومت مىكند . معلوم است هواى قلعهء زوارك سازگار نيست . براى دل‌خوش كنك من ناچار بايد از اين مزخرفات مرقوم دارد . تا من دل‌خوش شوم و مثل سگ براى كار او دوندگى كنم .\r\nدوشنبه 26 - رجب - هوا خنك نمىشود . همه ساله يكى دو مرتبه بلكه زيادتر باران مىآمد امسال هيچ باران نيامده و ابرهاى تابستانى مثل لحاف ضخيمى هر شب تشريف مىآورد كه به زحمت نفس بايد كشيد . اين ابرهاى معروف به « شير خشتى » در تابستان ده بيست روزى مىآمد ، امسال دايم و هميشگى شده .\r\n\r\n\r\n","description":"","footnote":"\r\n( 1 ) -  Constitution . \r\n","page_name":" 2169 ","page_number":421},
  {"content":"\r\n\r\n\r\nآب گوارا\r\nشاه هم از باغ شاه تكان نمىخورد و با گرما ساخته . فقط يك روز عصر سوار شده و اردوى زير درشت تشريف برده . اين آب قنات باغ شاه است كه از شدت گوارايى همه را سالم نگاه داشته . و الّا با اين گرما كه در چادرها چهل و پنج است و اين هرزه خوراكى اهل اردو ناخوشى و بيمارى زياد پيدا نشده ، بلكه اين آب مزاجها را سلامت كرده ، هرچه بخورند تحليل مىبرد . واقعا اين آب حكايت غريبى دارد و به داد همه اهل اردو رسيده .\r\nمن هر روز آنجا ناهار بخورم هرقدر زياده‌روى كرده باشم باز عصر گرسنه مىشوم .\r\n\r\nمراكش\r\nدر « مارك » مدتها است ما بين دو برادر ، عزيز كه پادشاه است و حافظ كه « پاپولر » « 1 » است جنگ برپا است . دولت فرانسه هم قشونى فرستاده كازابلانكا را تسخير كرده ، چندين مرثيه عزيز شكست خورد و باز فتح كرده است . شهر فز متصل گرفتار چپاول قشون يكى از اين دو بود . ميل فرانسه‌ها به عزيز است ، اما ظاهرا همراهى نمىكنند . به هر شكل است اين دولت اسلامى را مضمحل خواهند كرد .\r\nفخر الملك خيال مكه دارد تا چه شود . « 2 » با همه دوندگى يك غاز از مقررى پارسال وصول نشده ، برات امسال را هم عوض حسابهاى ملاير و خمسه توقيف كرده‌اند .\r\nحضرت و الا هم شمران نشسته و متصل دستخط مرقوم مىدارند .\r\n\r\nسلام دربار\r\nدوشنبه 3 شهر شعبان المعظم - صبح عيد بود باغ شاه رفتم . سلام مفصل‌تر از آن عيد بود . پسر دوم شاه از ملكه جهان محمد حسن ميرزا لباس قزاقى قرمز پوشيده با پلكنيك آمد . خيلى قشنگ . پلكنيك بسيار بلند است . اين شاهزاده كوچك هر وقت مىخواست او را نگاه كند بىتماشا نبود . گفتند رئيس كل بريگاد قزاق شده .\r\n\r\nمدال وفا\r\nوليعهد لباس نظام پوشيده پاى تخت ايستاده بود . مدال وفا كه براى روز 23 ضرب زده‌اند طلا و مطلا و نقره به اغلبى داده بودند و به گردن آويخته بودند . اين مدال وفا به همان قاعده كه مرحوم نايب السلطنه عباس ميرزا براى جنگ روس و عثمانى ضرب كرده و مرحمت فرموده بود داده شده است !\r\n\r\n\r\n","description":"","footnote":"\r\n( 1 ) -  Populaire . \r\n( 2 ) - سفر فخر الملك به مكه در سال 1324 ق بود و سفرنامه‌اش در سال 1372 ش چاپ شده . ( ا . ا . )\r\n","page_name":" 2170 ","page_number":422},
  {"content":"\r\n\r\n\r\nحاجى محمد اسمعيل مغازه\r\nحاجى محمد اسمعيل مشهور به مغازه كه از وكلاى مشهور بود در ضرابخانه ضرب كرده و مباشر بوده . اين شخص آدم دوروى ملعونى است . مىگويند راپرت‌چى بود و حالا ظاهرا بواسطهء همان خيانتها محترم و رئيس ضرابخانه شده است .\r\n\r\nمجلس شور\r\nمن در چادر شاه بودم به وزير اعظم مىفرمودند مجلسى كه بنا بود از وزراء و نجبا تشكيل داده شود و اعضاء هم معلوم شد و حاضر هم شده‌اند در تخت مرمر منعقد كنيد و اين كارها را رجوع كنيد انجام بدهند . عرض كرد اطاعت مىكنم و البته مجلس را بايد منعقد كرد .\r\nجمعى را براى مجلس شورا منتخب و دعوت كردند . دو سه دفعه هم حاضر شدند يعنى در باغ شاه . اما همه صحبت از شعر و شاعرى و اختراعات غريبه و عجايب دنيا بود . اين توقف در باغ شاه براى همه سخت است . حالا آنها كه اسب و كالسكه و نوكر دارند به جاى خود ، مردم ديگر چه كنند .\r\n\r\nوضع عدليه\r\nديوانخانهء عدليه هم اگرچه اجزاى بد را بيرون كرده و مشير الدوله دقتى دارد اما خوب كار نمىكند . پول هم نمىدهند . هرچه از هرجا پيدا شود صرف قشون مىشود ، اما نه به ترتيب صحيح باز مثل سابق منتهى قدرى بهتر . قانون نظامى و ترتيبى براى قشون جارى نشده همان سردوشى و شمشير بستن گويا كفايت مىكند .\r\nماليات و گمرك آذربايجان پنج كرور مىشود . يك شاهى عايد نشده و بايد چند كرور هم خرج آنجا را از جاهاى ديگر بكنند . ايران نفرين كرده است بايد خراب [ شود 
  ] و به دست اجانب بيفتد . آن مشروطه اين مستقله . . . « 1 »\r\nسه‌شنبه 4 شعبان - سفير بلژيك شرفياب مىشد . براى حمل شمشير دو ساعت قبل از ظهر وزارت تشريفات دعوت كرده بود . با آقاى عماد السلطنه كالسكه نشسته رفتيم .\r\n\r\nجواهرات ايران\r\nجواهرات خزانهء ايران را كمتر بلكه هيچ دولتى ندارد . بعد از آن‌كه حضرات از تشكيل بانك ملى مأيوس شدند ديدند به قدر اشتهاى آنها پول جمع نشد اين جواهرات را\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2171 ","page_number":423},
  {"content":"\r\n\r\nمىخواستند به هر نحو ممكن است از چنگ دولت درآورده در بانك گرو بگذارند يا بفروشند . افسوس كه مشروطه دوامى نكرد و به مقصود نايل نشدند .\r\nدر صندوقخانه شمشير گرفتم . شمشير دست من مكلل به ياقوت و هديهء الكسندر دوم امپراطور روس به ناصر الدين شاه بود .\r\n\r\nدندان شاه\r\nبه چادر شاه رفتيم . احوال‌پرسى فرمود . از دندان‌درد خودشان فرمودند . عماد الدوله گفت دندان احتساب الملك را در فرنگستان از طلا درست كرده [ اند 
  ] و بسيار خوب است .\r\nخود احتساب الملك بيرون چادر ايستاده بود . شاه هيچ جوابى نفرمودند . بلكه نفرت از گذاشتن دندان داشت . ياد مظفر الدين شاه افتادم كه اگر او بود الان دهان احتساب الملك را مثل غار اصحاب كهف باز مىكردند و دندان او را با همه كثافت بيرون آورده خنده‌ها و مسخرگيها مىشد كه حد و حصر نداشت . بالأخره دو سه هزار تومانى هم صرف دندان‌سازى مىشد .\r\nسفير آمد خطابه قرائت كرد . رسومات معموله به جاى آمده شاه اظهار رضايت از خدمات مستخدمين بلژيكى فرمودند . شارژدفر مرخصى گرفت برود ، بعد از رفتن سفير ما هم مرخص شده صندوق‌خانه شمشيرها را رد كرده به شهر آمديم .\r\nنواب عاليه عيال رفعت السلطان براى ديدن از قزوين طهران آمده امروز با ساير همشيره‌ها خانهء عماد السلطنه بودند . يك‌سره آنجا رفتم . الحمد لله تا عصر بسيار خوش گذشت .\r\n\r\nفوت نظام السلطنه\r\nنظام السلطنه مرحوم شد . مكنت بىاندازه دارد . سنش هشتاد و پنج متجاوز بود . بسيار خوب مانده بود . پسرش پارسال مرد . يك دختر معيوب و سه نوهء پسرى دارد .\r\nنظام السلطنهء ما فى از غلامى كشيك‌خانه به اين‌جا رسيد .\r\n\r\nوفات ملكم خان\r\nميرزا ملكم خان مشهور هم وفات كرد . اين اول كسى بود كه مردم را از قوانين ممالك متمدنه آگاه كرد . بسيار كتابها نوشته ، خيلى خوب چيز مىنوشت . آخر هم مشروطهء ايران را ديد . اما افسوس كه خود او از اين ترتيبات منزجر [ بود 
  ] و هرچه به مريدها و پيروان خود نوشت ثمر و اثرى نكرد تا برهم خورد .\r\n\r\n","description":"","footnote":"","page_name":" 2172 ","page_number":424},
  {"content":"\r\n\r\n\r\nوفات نجم الدوله\r\nحاجى نجم الدوله معلم كل علوم رياضى هم مرحوم شد . انحصار تقويم از وقتى كه به خاطر دارم با او بود ، مرد با علم دانشمندى بود . بلا عقب است . يك برادرزاده داشت كه بىعلم نبود . اواخر تقويمها را به اسم او طبع مىكرد . چند ماه قبل در مازندران ترياك خورد مرحوم شد . نجم الدوله از تربيت شده‌هاى مرحوم اعتضاد السلطنه است .\r\n\r\nزنجير كردن مستشار الدوله\r\nاستنطاقات حضرات تمام شد . يحيى ميرزا را مىدانم مرخص شده . ليكن سايرين را شنيدم بعضى را كلات و برخى را در انبار طهران حبس كردند . مستشار الدوله را هم مجددا زنجير كردند . آنچه افواها شنيدم از استنطاقات بيشتر تقصير به گردن مستشار الدوله و تقىزاده و شيخ ابراهيم « 1 » كه در پارك امين الدوله كشته شد وارد آمده .\r\nمؤيد السلطنه را خلوت نديده‌ام . يك روز منزل او خواهم رفت . اگر تقيه نكند و مطالب را بگويد خيلى خوب است .\r\nهوا خنك نمىشود . ماه رمضان هم چاپارى مىآيد . امسال گمان مىكنم مهمانيها هم يا قدغن شود يا خود مردم طفره بزنند . رفقاى ما هم كه اغلب تشريف ندارند .\r\n\r\nعيد و سلام\r\nشنبه 15 شعبان المعظم - روز مبارك و عيد بزرگى است . على الرسم درب‌خانه با محمد حسين ميرزا و خبير همايون رفتم . در چادر به سلام ايستاديم . امروز سفير روس براى تماشاى سلام آمده بود . ناهار هم مهمان سپهسالار بود . تازه‌اى نبود مگر آن‌كه افواج جديد كه وارد شده بودند با لباسهاى تازهء قشنگ دفيله كردند .\r\nسوارهء بختيارى و كلهر و گورانى با لباس خودشان خيلى تماشا داشتند . گورانيها سردارى ترمه و قباهاى مخمل رنگارنگ تن كرده بودند . هزار سوار ديگر از بختيارى خواسته‌اند . دفيله خيلى طول كشيد . ناهار را آنجا خورديم .\r\n\r\nصدراعظمى مشير السلطنه\r\nمشير السلطنه هم امروز صدراعظم شد . شاه در سلام فرمودند اين صدراعظم با امين السلطان و عين الدوله خيلىخيلى توفير دارد . ابدا آن ابهت و احترام را ندارد . به قدر آنها با عرضه و مردم‌دار و رند نيست . از فخر الملك شنيدم كه صدراعظم مىگفت در اين\r\n\r\n\r\n","description":"","footnote":"\r\n( 1 ) - اشتباه است : ميرزا ابراهيم آقا منظورست . ( ا . ا . )\r\n","page_name":" 2173 ","page_number":425},
  {"content":"\r\n\r\nمشروطه از همه ايرادها گرفتند ، مضمونها گفتند ، تقصيرها وارد آوردند ، از من هيچ ايرادى نگرفتند مگر اين‌كه گفتند فلانى خر است .\r\n\r\nآفتابه براى شاه\r\nباز چندى قبل از عماد السلطنه شنيدم كه ما بين قاپى كه از تجير كشيده‌اند عضد الدوله با حضور سپهسالار و جمعى يقهء وزير اعظم را گرفت براى اصطبل پول مىخواست و بعد از مذاكرهء زياد گفت شاه اگر اسب بخواهد من هم حاضر نمىكنم . وزير اعظم گفت خودم مىروم مىآورم . خودم زين مىكنم . بعد ايستاد در ميان همهء آن مردم گفت در تبريز يك روز عملهء خلوت مظفر الدين شاه براى نرسيدن حقوقشان هيچ‌كار نمىكردند . شاه آفتابه خواست ندادند من خودم رفتم و آفتابه خلا گذاشتم .\r\nاين صحبتها و اين معرفى و امتيازات البته اسباب كسر ايشان مىشود . اما او و نظام الملك اين مقوله فرمايشات را ركيك نمىدانند ، سهل است اسباب اعتبار و احترام خود قرار داده‌اند . من همه را نمىتوانم بنويسم ، همان يكى كه فخر الملك از زبانش پريد كفايت مىكند . نظام الملك قدرى بيشتر .\r\nبارى ديشب واقعه‌اى براى من دست داد كه لازم است بنويسم . با محمد حسين ميرزا به تماشاى آتش‌بازى رفتيم . دم دروازه از خاكريز بالا رفتيم جمعى شهرى تماشا مىكردند ايستاديم . سرباز سيلاخورى آمد مردم را رد كند كه قدغن است . به ما دو نفر كارى نداشت . براى آنكه اسباب تجرى ديگران نشود اول ما پائين آمديم . سوار شده خيابان پشت سالاريه را گرفته سربالا شديم كه از حسن‌آباد رفته باشيم كه گرد و خاك كمتر دارد . آخر خيابان سرپيچ يك سرباز با تفنگ از ميان درختها بيرون آمده جلوى اسب را گرفت ، اسم شب خواست . گفتم سرشب است . ديد سهو بزرگى كرده بليت اردو خواست . گفتم اينجا ميان شهر است نه اردو . اين‌بار دو نفر از رفقاى خود را آواز داده ما را مجبور كردند كه پياده شويد . پياده شديم . روى خاكريز ما را بردند كه بعد از آتش‌بازى اردو نزد سپهسالار ببرند . نشستيم هرچه آهوگردانى كردند بلكه واهمه كرده پولى بدهيم فايده نكرد . آخر گفتند تا صبح بايد بمانيد . گفتيم بسيار خوب . پس اسبها را مرخص كنيد قبول كردند . اسمعيل جلودار با اسبها رفتند . ما هم مشغول سيگار كشيدن و تماشا شديم و بناى صحبت را با حضرات گذاشتيم . از بروجرد و سراب ونائى و خانهء لطيف خان صارم السلطان . قدرى با هم نجوا كردند . يكى از آنها گفت شما را اردو ببريم حبس مىكنند . گفتم هرگز ، بلكه سپهسالار با درشكهء خودش مرا منزل روانه مىكند . هيچ اصرارى هم در رفتن نداريم . قدرى گذشت گفتند برويد بهتر است . گفتم اسب نداريم مىمانيم .\r\n\r\n","description":"","footnote":"","page_name":" 2174 ","page_number":426},
  {"content":"\r\n\r\nباز هم صحبتى كرده اصرار در رفتن ما كردند . اين دفعه كه قبول نكرديم تهديد كردند كه نمىرويد صدمه خواهيد ديد . گفتم يكى از شماها مرا خانهء معتضد السلطنه برساند كه درست خاطر جمع شويد . سرباز ديگر هم مرا نگيرد . دو نفر آمدند از وسط راه يكى برگشت با يك سرباز فضل الله نام از دستهء بهادران . آن وقت شب به خانهء معتضد السلطنه وارد شديم . دو هزار هم انعام دادم سرباز رفت . قدرى نشسته خنده كرديم تا كالسكهء كرايه حاضر شد به عجله منزل آمدم . مبادا اسماعيل چيزى گفته باشد يا آنكه شيپور بكشند و مجددا گرفتار شويم . در حياط بسته بود . مدتى معطل شديم تا تقى آمد كرايهء درشكه را داد . بىاندازه مزه داشت و بسيار خنده كرديم . اين‌هم تماشاى ديشب من بود .\r\nهركس امروز رسيد مضمونى گفته و خنده كرد .\r\n\r\nختنه كردن وليعهد\r\nبارى امروز قرار بود حضرت وليعهد را ختنه كنند . از واهمه تب كرده بودند و موقوف شد .\r\n\r\nوفات امير نظام\r\nامير نظام مرحوم شده بود شجاع السلطنه سردار شجاع شد ، پسر دومش شجاع السلطنه . لقب امير نظامى را فورا حاجى امير نويان عبد الله خان همدانى گرفت .\r\nامير نظام كهنه صاحب‌منصبى بود كه سالها نه فوج از افواج آذربايجان با او و قراول خاصه بود . پسرش از بس بىقابليت بود همه را گرفتند و از قراولى خاصه عزل شدند .\r\nبيچاره از غصه سكته كرد و مرد .\r\n\r\nعروسى ظل السلطنه\r\nديشب حضرت و الا شهر و خانهء فخر الملك براى خداحافظى تشريف آورده بودند .\r\nچند روز بود همدم خانم را براى ظل السلطنه ( شاهزاده مشدى ) خواستگارى كرده بودند . سركار سرور الدوله خودش آمد لباس گرفتند . به اصطلاح « بلّه‌برى » كردند .\r\nخانمها مشغول تدارك عروسى شدند . شاهزاده والى تندتند كسر جهيزيه را تهيه مىكرد .\r\nيك هنگامه‌اى بود . حضرت و الا ابدا خبر نداشت . ديروز و امروز از سمت داماد خبرى نرسيده بود با وجود آن شاهزاده والى اصرار داشت لباس عروس دوخته شود . من و فخر الملك به هزار زحمت مانع شديم .\r\nدر خدمت حضرت و الا باغ شاه رفتيم . شاه التفات خشك خالى بسيار مىفرمايند .\r\nكار و شغلى كه رجوع نفرمودند سهل است ( لازم هم نداشتيم ) اين مقررىهاى در محل\r\n\r\n","description":"","footnote":"","page_name":" 2175 ","page_number":427},
  {"content":"\r\n\r\nمانده را هم ابدا مرحمتى نكردند كه وصول شود .\r\nنوكرهاى مظفر الدين شاه يواش‌يواش همان‌طور رسوخ و نفوذ پيدا مىكنند كه آن عهد داشتند و آخر الامر كار بدتر مىشود . منتهى در مادهء اين شاه اندكى مدت لازم دارد .\r\n\r\nختنه‌سوران\r\nعصر ختنه‌سوران بود و مشغول تهيه بودند . حضرت و الا عذر خواستند كه بايد شمران بروند . من هم با حضرت و الا كار داشتم و نماندم .\r\nجنس الموت را با نصر السلطنه در خروارى سه تومان و نيم تمام كردم . به هزار زحمت از حضرت و الا حوالهء صراف گرفتم . با وجودى كه شش هفت هزار تومان از خزانه طلب داريم از روى لاعلاجى قيمت را نقد رد كردم كه مأمور الموت نرود و باز مرافعه نشود .\r\nعميد الملك مقررى پارسال را هنوز نداده و نخواهد داد مثل ملاير و همدان . آنچه دوندگى مىكنم همان كفش پاره مىشود . امسال گمان نمىكنم ثلث مقررى مردم برسد .\r\nهركس فروخته مفت برده .\r\n\r\nشهرت ستار خان\r\nتبريز آرام نشده . عين الدوله مىخواهد بدون خونريزى و جنگ كار را تمام كند . از تهران تشدد مىكنند كه جنگ كند . ستار خان قراجه‌داغى اسمى در كرده . در روزنامه‌هاى ارپ همه‌جا اسمش را درج مىكنند .\r\nسوار ماكوئى كه تبريز وارد مىشد سيصد نفر از طرف ستار جلوى آنها مىروند كه مانع وصل آنها به اردو شوند ، ماكوئيها نزاع مىكنند و آن سيصد نفر كشته مىشوند . بعد از كشته شدن آنها به شهر حمله مىآورند ، سه سنگر و سه عرابه توپ گرفته [ اند . 
  ] جماعت زيادى هم زيرپاى اسبها و از شليك آنها مقتول و مجروح مىشوند . از اردو هيچ كمكى به آنها نمىشود . از شدت عطش بيرون مىدوند ، حالا اين خارج شدن را برخى به فرار ترجمه و تفسير مىكنند . اخبار صحيح پيش شاه و چند نفر ديگر است . ما اطلاع كامل نداريم . همين‌قدر يقين است كه قطع مادهء نزاع نشده .\r\n\r\nمراكش\r\nعزيز شكست فاحش خورده و به قشون فرانسه پناه آورده ، حافظ در فز جلوس كرد .\r\nهمه قونسولها را احضار كرد . جز قونسول آلمان كسى نرفت و به سلطنت سلام نكرد .\r\nحالا ما بين فرانسه و انگليس و آلمان مشاجره است . مىگويند عزيز سلطان و وارث تخت سلطنت است ، ما پادشاهى او را اقرار كرديم و عهدنامه الجزيراس را با او بستيم . حافظ\r\n\r\n","description":"","footnote":"","page_name":" 2176 ","page_number":428},
  {"content":"\r\n\r\nياغى است چرا قونسول آلمان آن حركت را كرد . چون آلمان نفوذى آنجا ندارد و تنها واقع شده البته حضرات پيش خواهند برد . اين عهد با ايام سابق خيلى فرق دارد . سلطنت موروث و قانونى شده . حتى المقدور به ظاهر نمىگذارند حق ديگرى غصب شود ، مگر پاى خودشان داخل باشد . آن‌وقت مثل هندوستان و ماداگاسكار و آنام و ساير جاها قانونى در كار نيست و سلطنت ارث كسى نمىشود .\r\n\r\nسفر مكهء فخر الملك\r\nسه‌شنبه 25 - عروسى به هم خورد . بى جا و بىجهت مبلغى به مردم ضرر زدند .\r\nامروز صبح بسيار زود جناب فخر الملك به سمت مشهد مقدس روانه شد كه از آنجا از راه تركستان به ارپ و ازوينه و اسلامبول به سمت مكهء معظمه بروند . همشيره شاهزاده والى با عز الممالك و عليقلى خان « 1 » برادرش ده ساله ، يك كلفت زهرا سلطان ، حاجى سيد محمد و يك آشپز همراه بردند . خداوند نصيب همه بكند . بسيار خوب سفرى رفتند .\r\nعز الممالك لذتى مىبرد . تا عصر را با همشيره‌ها خانهء فخر الملك مانديم . هوا هنوز گرم است باران هيچ نمىآيد پول هيچ پيدا نمىشود . اين كسادى غله پدر رعاياى ايران را درآورده ، امسال هم آن‌طور باشد پاك فقير شده از دست در مىروند .\r\n\r\nگرانى و قيمتها\r\nنداشتن راه اسباب اين همه ضرر مىشود . سالها بود به اين ارزانى كسى خاطر نداشت . اما در مقابل اين ارزانى غله همه چيز گران است . ايامى كه غله رو به گرانى گذاشت مزدها ، كرايه‌ها ساير ارزاق به آن جهت گران شد . اما حالا پائين نمىآيد خصوصا كرايه . هيچ‌كس هم جويا نمىشود و دربند نيست . بنا همان پنج هزار است .\r\nعمله سه هزار ، زغال ، روغن و برنج به همان گرانى .\r\n\r\nشرفيابى\r\nشنبه 29 شعبان - شاهزاده ملك‌آرا از خرقان تشريف آوردند . صبح را به اتفاق معظم له باغ شاه رفتيم . مدتى در چادر صدراعظم نشستيم تا شاه بيرون تشريف آوردند .\r\nشرفياب شديم . عريضه‌اى حضرت و الا در باب مقررى پارساله و امساله عرض كرده بودند تقديم كردم . ملاحظه فرمودند جوابى به خودم كه ندادند . . . . « 2 »\r\n\r\n\r\n","description":"","footnote":"\r\n( 1 ) - دكتر عليقلى اردلان كه بعدها سفير و وزير خارجه و وزير دربار شد .\r\n( 2 ) - نقطه‌چين در اصل است .\r\n","page_name":" 2177 ","page_number":429},
  {"content":"\r\n\r\nامسال پول كمتر است . ماليات و گمرك آذربايجان از ميان رفته مبلغى هم خرج آنجا مىشود . هرجا هرچه هست سپهسالار براى قشون مطالبه مىكند . ترتيب و نظم جديدى هم داده نشده به همان شكل سابق است مثل ساير كارها .\r\n\r\nاختراعات جديد - « بال انسان »\r\nمنتظرند دانشمندان ارپ و آمريك بالون و « سومارين » « 1 » را كه تكميل كردند ، جنگ كلية روى آسمان و زير آب شد ، همان را بياورند . . . . « 2 » تلفن بىسيم كه در فرانسه كامل و مخابره شد . حالا در اطريش اصرارى دارند كه صورت شخص هم ديده شود . « آئروپلن » را دو برادر هستند يكى در فرانسه و ديگرى اتازونى متصل امتحان مىدهند و دور نيست به زودى كامل شود . آئروپلن را ما بايد « بال انسان » بخوانيم . اسم ديگرى نداريم . اين با بخار و گاز بالا نمىرود . موتورى دارد آتش مىكنند و به آسمان مىرود .\r\n\r\nبالون\r\nبالون معتبر بزرگى چندى قبل در آلمان هوا كردند كه از عجايب بود . طول اين بالون 143 متر و قطرش چهارده متر ، حجم آن 1300 متر مكعب بود . كنت زيپلن كه از صاحب منصبان قشون آلمان است و هفتاد سال دارد . مىبايست هشتصد كيلومتر را در بيست و چهار ساعت به اختيار طى كند و پنج كرور مارك را ببرد . در چند ساعت اول هر ساعتى از پنجاه كيلومتر بيشتر طى كرد ، اما بدبختانه بالون آتش گرفته به زمين افتاد و به مقصود نايل نشد .\r\n\r\nزيپلن\r\nاين كنت سى سال است كه زحمت اين كار را مىكشد و مبلغها مخارج كرده . باز هم از همهء اهل آلمان اعانه داده شد و شروع به ساختن بالون ديگر كرد . اسم خود بالن هم « زيپلن » است . چيزى نخواهد گذشت كه تمام مسافرتها بواسطهء بالون خواهد شد . از حالا مشغول هستند كه سرحدات ممالك را در هوا معين نمايند ، تا عمل بالون تكميل شود .\r\n\r\nعمارت باغ شاه\r\nدر ماه شعبان بناى عمارتى در باغ شاه گذاشته شد . كلنك اول را به رسم ممالك ارپ خود اعليحضرت به زمين زدند . اين عمارت وسط همين خيابان بزرگ چنار است . رو به جنوب ، به درياچه نزديك‌تر است . چندان هم مفصل نيست . فعلا مشغول ساختن مىباشند .\r\n\r\n\r\n","description":"","footnote":"\r\n( 1 ) -  Sous Marine \r\n( 2 ) - نقطه‌چين در اصل است .\r\n","page_name":" 2178 ","page_number":430},
  {"content":"\r\n\r\n\r\nوضع تبريز\r\nاز صدر السلطنه حكايت تبريز را پرسيدم . خوب نمىگفت . ما بين سپهدار و شاهزاده صفا نيست . گويا سپهدار احضار شود . شاهزاده هم جنگ نمىكند . اين متمردين بيشتر از قفقازيه هستند كه اشرار [ را 
  ] گرد خود جمع كرده‌اند . توپچيهاى آنها از عثمانيها هستند يعنى از تركهاى آنجا . اهل آن دو سه محله از ترس آنها جرئت تسليم شدن و به اردو رفتن را نمىكنند .\r\n\r\nتوپهاى جديد\r\nبنا بود دويست سيصد قزاق و يك باطرى توپ از اين توپهاى جديد كه سيستم شنيدر است و تازه وارد كرده‌اند برود ، گويا موقوف شده . اين توپها چهل عرابه است و مظفر الدين شاه در سفر آخر خريدارى كرده . خيلى اعلى و سيستم جديد است . دقيقه‌اى شصت تير خالى مىكند . با خيلى محسنات ديگر كه توپهاى قديم يكى از آنها را ندارد .\r\n\r\nصدراعظم\r\nصدر السلطنه مىگفت وضع را خوب نمىبينم . جز آن شش ساعت در روز 23 جمادى الاولى مابقى را تمام به خطا مىروند . تمام كسانى كه مصدر كار شده‌اند فكرى جز مداخل ندارند . فردا را ابدا آمدنى نمىدانند . مثل آنكه حشمت الدوله مىگفت وزراى ما هيچ قوهء جذابه ندارند . قوام الدوله وزير ماليه قوهء دافعه را هم مزيد آن كرده .\r\nهمه‌كس از مقابلش فرار مىكند . باز صدر السلطنه مىگفت مكرر به صدراعظم گفته‌ام معمار ده دقيقه كار مىكند كه نقشهء عمارت را بكشد . بنا و عمله تمام روز را . شما حكم معمار را داريد . نقشهء صحيح بريزيد و سايرين كار كنند . اين‌كه متصل بگوئيد يك پاكت بلاجواب نزد من نمانده ، يا از صبح تا نصف شب كار كردم تمام غلط است و بىمعنى .\r\n\r\nآقا سيد عبد الله در كرمانشاه\r\nبارى با سيد علاء الدين در باب همان فيلستان كار داشتم . ماشاء الله زرنگ است . هر دو طرف را در دست داشت . اين است كه حالا هم معززا باقى است . خيلى صحبت داشت . من‌جمله مىگفت دو شب قبل از برهم خوردن مشروطه نزد آقا سيد عبد الله رفتم ( داماد آقاست ) گفتم آقا ترتيب و شالودهء كار خوب به نظر نمىآيد . شما بهتر اين است فردا كالسكهء خود را سوار شده به حضرت عبد العظيم برويد . جواب داد هرگز امكان ندارد بروم . گفتم پس قدرى كوچك شويد و براى خاطر آنكه خون مسلمين نريزد برويد باغ شاه و با اعليحضرت اصلاح كنيد . جواب داد « النار و للعار » . جمعى بادمجان\r\n\r\n","description":"","footnote":"","page_name":" 2179 ","page_number":431},
  {"content":"\r\n\r\nدور قاب‌چين هم حاضر بودند . بناى ستايش آقا را گذاشتند . آقا رو به من كرده گفت فلانى مگر . . . مادر نادر غير از سايرين بوده . من ديگر جوابى به اين حرف نتوانستم بدهم .\r\nبرخاسته منزل رفتم و در تهيهء كار خودم شدم .\r\nآقا سيد عبد الله را خواستند وارد خاك عثمانى كنند مانع شدند كه اگر اختيار مكان و محل سكناى آقا را به ما واگذار مىكنيد وارد شود ، و الّا يك همچو مقصرى را نمىتوانيم آزاد و به خيال خودش باقى باشد راه بدهيم . قول ديگر گفتند سفير كبير گفته است اگر اين شخص مقصر است چرا به خاك ما داخل شود . اگر مقصر نيست براى چه خارجش مىكنيد . در هر حال آقا را از خانقين مراجعت به كرمانشاهان دادند . در قريهء بشيوه كه مىگويند جاى بدآب و هوايى است توقيف كردند .\r\n\r\nمشروطيت عثمانى\r\nپادشاه انگليس يك شب در آلمان به ملاقات امپراطور رفته از آنجا اطريش و به ديدار امپراطور اطريش . آنچه سياسيون حدس زدند و قريب يقين است براى مشروطه شدن عثمانى بوده . از قرار معلوم نتيجه اين شده كه كارى نداشته باشيد . بلكه تقويت از آن اساس بكنند كه مستحكم شود .\r\n\r\nنظامنامه انتخابات\r\nامروز رقعه‌اى از صدراعظم براى حضرت و الا آوردند كه به شمران روانه كنم . باز كردم ديدم مرقوم شده از روز غرهء رمضان همه روزه چهار ساعت به غروب مانده باغ شاه تشريف آورده كه نظامنامهء انتخابات با حضور حضرت و الا قرائت و تصحيح شود .\r\n\r\nبىآبى\r\nجمعه ششم رمضان المبارك - نهم درجهء ميزان . هوا گرم است . گردوخاك اندازه ندارد . امسال باران خيلى دير كرده حتى در كوهستان دود از زمين بلند مىشود . آبها نقصان كلى كرده . اغلب قنوات خشك است . غله امسال كم آمده با وجود آن ارزان است و خريدار هيچ نيست . پدر رعيت و ارباب بيرون آمد .\r\n\r\nدورهء دوستانه\r\nدورهء مهمانى معمولى از پريشب شروع شد . دعوت اول را من كردم . پارسال جمعيت زياد شد و خوب نبود . امسال خيلى ملاحظه كرده همانها كه هميشه مىآمدند دعوت شدند . اين دورهء مهمانى رمضان خيلى شيوع دارد . هيجده سال بيشتر است كه ما دوره را\r\n\r\n","description":"","footnote":"","page_name":" 2180 ","page_number":432},
  {"content":"\r\n\r\nداريم كه از بعد از افطار مىآيند نزديك سحر مىروند .\r\nعميد الدوله و شعاع الدين ميرزا چند روز ديگر خواهند آمد ، اما دست از پا درازتر .\r\nديشب را خانهء معتضد السلطنه بوديم .\r\n\r\nقماربازى\r\nرمضان بهار قمار است . در هيچ ماهى آنقدر قمار نمىشود . در تمام شهرهاى ايران معمول است كه شبهاى رمضان قمار كنند . در دورهء ما همان ما چند نفر قمار نمىكنيم . آن هم شايد از باب بىپولى باشد . امسال قدرى هم كلان‌بازى مىكنند . فخر الممالك پسر فخر الملك هم سر پدرش را دور ديده بيست و پنج تومان « آس » مىزند و مبلغى هم باخته . ابدا بازى بلد نيست ، اما اصرار زيادى دارد ، مثل منصور الدوله پسر معتضد السلطنه .\r\n\r\nروزه\r\nدرست چهارده ساعت بايد روزه گرفت . يكى دو روز اول خيلى تشنه شدم . نواب عاليه منزل من اين ماه مهمان هستند . ميرزا اسماعيل خان هم آمد كه در مدرسهء قاجار تحصيل كند . نواب عاليه هم برود او خواهد ماند . عين الملوك دختر من امسال مكلف است و روزه دارد . عصرها بىطاقت مىشود . اما حكم است و ناچار از گرفتن .\r\n\r\nشرفيابى سفير انگليس\r\nبارى امروز سفير انگليس كه تازه آمده به حضور تشرف مىجست . چهار ساعت به غروب مانده براى حمل اسلحه باغ شاه رفتم . اطاق صندوقخانه آفتابرو و به شدت گرم بود . دو ساعت هم كار داشت تا سفير بيايد . بيرون آمديم . خداوند به معتمد الدوله پسرى داده خيلى خوشحال بود كه پس از چند سال زنش زائيده . قرار شد سورى بدهد . مدتى در باغ راه رفته چرند گفتيم تا نزديك آمدن سفير شد و شاه بيرون تشريف آورد . ما هم به چادر رفتيم .\r\nشاه سردارى مرواريددوز را پوشيده بود . اين سردارى را ناصر الدين شاه درست كرد .\r\nمرواريدهاى ممتاز اعلى دارد .\r\n\r\nقضيهء امامزاده زيد - سيد محمد يزدى\r\nمؤيد الدوله هم امروز بود . شاه از قضيهء امام‌زاده زيد استفسار فرمودند . عرض كرد چيزى نبود . فرمودند كه اين سيد محمد ديوانه است رسما بنويسيد آنجا نماز نكند ، وعظ\r\n\r\n","description":"","footnote":"","page_name":" 2181 ","page_number":433},
  {"content":"\r\n\r\nنكند . من عرض كردم مردم هنوز او حرف نزده بلند مىشوند . فرمودند بلى اما هيچ نرود بهتر است .\r\nاين سيد محمد برادرزادهء سيد على يزدى است . همان است كه آن اعلان را در اواخر مشروطه به او نسبت دادند و براى اعلانى كه منتشر نشده و خيال انتشار آن را داشت سيد را نوزده سال حبس با زنجير مجازات تعيين كرده بودند و تا به امروز بيست و سه حبس بود و بعد با سالار مفخم بجنوردى و شيخ محمود ورامينى و چند نفر ديگر مرخص شدند . هنوز مردم دنبال اين سيد را دارند . در اين ايام آمده [ است 
  ] و امام‌زاده زيد را چادر زده منبر و محرابى تهيه نموده مردم زياد جمع مىشوند .\r\nيك روز آقا كه منبر رفت پس از حمد و ثنا خطبه‌اى قرائت كرده ، به اسم امام عصر عجل الله فرجه كه مىرسد مردم احتراما برخاستند و همان‌طور از امامزاده بيرون رفتند .\r\nسه چهار نفرى فقط از خدمهء آقا ماندند . روز ديگر آقا منبر رفت . بعد از چند كلمه حرف يكى فرياد كرد آى نيفتى ، يكى داد زد نرو ، يكى نيا . مجلس شلوغ شد و همه برخاستند .\r\nديروز آقا ختم صلواتى براى گرم شدن مجلس خواسته بود . يك مرتبه به آواز بلند همه يا على كشيده بودند ، يا الله گفته بود ، همه يا حسين كشيده بودند ، آقا فحش داده بود مردم جواب . ژاندارم چند نفرى را گرفت . ديدند اسباب اغتشاش مىشود اين بود حكم شد تشريف نبرند .\r\n\r\nسفير انگليس\r\nسفير آمد با تمام اجزاء سفارت . خودش بلند قد است . در اسلامبول و ژاپن بوده .\r\nنطق مفصلى كرد . عباسقلى خان نواب ترجمهء آن را نوشته بود خواند . شاه به يك اندازه جواب را مفصل دادند . پسر علاء السلطنه « 1 » ترجمه كرد . سفير نامه را تقديم كرد . بعد شاه احوال پرسيدند . سفير مرخصى شارژه‌دفر را گرفت روز دوشنبه برود . بعد يك دستگاه ساعت بغلى طلا تقديم كرد . دو نفر از اجزاء سفارت [ را 
  ] كه هر دو جوان [ و 
  ] تازه آمده بودند معرفى كرد و عرض نمود اين دو نفر زبان فارسى را خوب تحصيل كرده‌اند و براى آن همراه من به طهران مأمور شده‌اند . شاه فرمودند به درد شما خيلى خواهند خورد .\r\nسفير رفت . شاه از عطش خيلى شكايت داشت . آب خيلى مىخورند و حالا صدمه مىزند . ما بيرون آمده شمشيرها را تحويل داده مراجعت كرديم .\r\n\r\n\r\n","description":"","footnote":"\r\n( 1 ) - مهدى مشير الممالك يا حسين علاء .\r\n","page_name":" 2182 ","page_number":434},
  {"content":"\r\n\r\n\r\nو با\r\nاز سمت تركستان و با به روسيه سرايت كرده . در خود پطرزبورق از همه‌جاى روسيه بيشتر است . از قرارى كه شاهزاده عماد الدوله مىگفت در آستارا و پل خداآفرين چهار نفر مبتلا شده‌اند . خدا به داد برسد . همه‌چيز ما درست است فقط همين را كسر داريم .\r\nنمىدانم فخر الملك با آن‌همه واهمه كه از و با دارد چه خواهد كرد .\r\nاز قرارى كه عماد السلطنه مىفرمودند « حافيد » يا حافظ « 1 » را به پادشاهى مارك قبول كردند و عزيز استعفا داد . معطل تنخواهى است بگيرد و به يك سمت برود . عهدنامهء الجزيره را « حافيد » امضاء خواهد كرد .\r\n\r\nمجلس شور\r\nمجلسى كه بنا بود از حضرت و الا و پنج نفر ديگر از روز غرهء رمضان منعقد شود هنوز معوق [ است 
  ] و منعقد نشده . اما اعلانى سه روز است منتشر شده كه خطاب به صدراعظم است .\r\nما برحسب وعده‌اى كه به سفراى دول متحابه و مردم داديم موقع انعقاد مجلس شورا نزديك شده لهذا براى نوزدهم شهر شوال هر دو مجلس را برقرار كنيد كه موافق با مزاج مملكت و قوانين شرع مطهر باشد .\r\nاما انجمن و ساير عنوانات به كلى موقوف خواهد بود . شما نظامنامهء انتخابات را زودتر تصحيح نمائيد تا در موقع حاضر باشد . شهر تبريز بواسطهء هرزگى و اين‌همه قتل نفس محترم و نافرمانى از اين انتخابات مستثنى و خارج خواهد بود . محمد على شاه قاجار\r\nاين اعلام خيلى مفصل است و مشروطه‌طلبان بىدماغ نمىباشند . اگرچه من باور نمىكنم درست باشد .\r\n\r\nمجادلهء ناصر السلطنه\r\nمقررى ما از هيچ‌جا نرسيد . برات امسال را هم نمىدهند . آقاى ناصر السلطنه مطالبهء طلب موهومى از جنس ملاير مىكند . پريروز هر دو روزه بوديم . حرفها جور نيامد و به جاى بد رسيد . به من گفت مال ديوان را خورده‌ايد كه دولت فقير شده . گفتم من مال ديوان را نخورده‌ام تو خوردى كه پاركهاى صد هزار تومانى دارى و براى پاركت هشتاد هزار تومان آب خريدى . گفت من باغ ساختم شما اشرفى كرديد . گفتم اگر راست باشد\r\n\r\n\r\n","description":"","footnote":"\r\n( 1 ) - حفيد درست است .\r\n","page_name":" 2183 ","page_number":435},
  {"content":"\r\n\r\nما در ظرف شصت سال از پسرى شاه تا عمويى شاه درست كرديم . تو در مدت ده سال صاحب اين همه مال و مكنت شدى . خيلى مزخرف گفتيم . آخر حشمت الدوله و سعيد السلطنه مرا توى چادر بردند و ساكت كردند .\r\n\r\nعروسى ملكه زمان و ظل السلطنه\r\nيكشنبه 15 شهر رمضان المبارك - امروز عصر عقدكنان دختر شاهزاده جلال الدوله بود براى شاهزاده ظل السلطنه پسر آقاى نايب السلطنه كه مشهور به « شاهزاده مشدى » بود . حضرت و الا را در پارك ظل السلطان دعوت كرده بودند . فقط در آنجا خود آقا و صدراعظم و هفت هشت نفر از ارواح مقدسه بودند . اسم دختر ملكه زمان است . ساير مردم را شب بعد از افطار در باغ اميريه دعوت كرده بودند . حضرت و الا ديگر شب تشريف نبردند . من رفتم . اميريه چراغان بود و مجلس را در همان طالار بزرگ كه صورت سلاطين ايران كشيده شده تدارك ديده بودند . همه مردم بودند . نفرى دو پنج هزارى هم « دلمه » دادند .\r\nمن شب تولد ظل السلطنه درست يادم هست . در عمارت خورشيد بود . شب آن روز بود كه نايب السلطنه دزد جواهرهاى تخت طاوس را پيدا كرده بود و پالتو سردوشى اعلى شاه خلعت داده بود . يك نيم امپريال « دلمه » دادند كه گمان مىكنم در جعبهء من الان باقى باشد .\r\nخطبهء مفصلى نظام الاسلام قرائت كرد . ساعت سه مردم متفرق شدند . دور نيست محض اين نسبت جلال الدوله طهران بيايد . فعلا امر يك است ، شاهزاده ظل السلطان در پاريس است . تلگراف مباركبادش امروز عصر رسيد . اواخر رجب يا اوايل شعبان طهران آمد . يك مرتبه حضور شاه مشرف شده شب را ماند و صبح زود به سمت گيلان و فرنگستان با اكبر ميرزا و اسماعيل ميرزا مسافرت كرد . نمىدانم در شرفيابى حضور كدام يك بيشتر خجالت كشيدند . گمان مىكنم شرمسارى ظل السلطان بيشتر بود .\r\n\r\nوثوق حضور - فاضل قوزى\r\nاز اميريه خانهء وثوق حضور دعوت داشتم . در هر رمضانى چند نفر اطرافى بر عدهء هميشگى علاوه مىشود . يكى از آنها امسال وثوق حضور بود . جناب فاضل قوزى جزو اعظم اين مهمانى است . سالى چهل پنجاه تومان بايد عايدش شود . فقير و پريشان است .\r\nامسال كه قمار كلان است بينوا خيلى كمتر عايدش شده . شاهزاده عميد الدوله و شعاع الدين ميرزا هم دو روز است تشريف آورده‌اند . امشب بودند .\r\n\r\n","description":"","footnote":"","page_name":" 2184 ","page_number":436},
  {"content":"\r\n\r\n\r\nسينما توگراف\r\nدر اين رمضان چهار دستگاه « سينما توگراف » در طهران داير است . الحق خيلى تماشا دارد و صنعت بزرگى است . از سابق كه ديده بودم كامل‌تر شده . شبها تا صبح مردم دسته‌دسته مىروند .\r\n\r\nفرمانفرما\r\nخبر تازه ورود شاهزاده فرمانفرماست . حضرت معظم له بعد از آن‌كه از اقامت آذربايجان خسته شد خوش خوشك رو به طهران آمد تا به قزوين رسيد . بعد از چند شب اقامت شيخ الاسلام قزوين ( نخود هر آش ) را طهران فرستاد كه اجازهء آمدن خودش را بخواهد . غروب پريروز شيخ الاسلام وارد شد ، صبح آن فرمانفرما . سپهسالار در چادرش خواب بود چشم خود را كه باز كرد ديد فرمانفرما پايش را مالش مىدهد . تمام مردم چشم به راه هستند تا در ظرف چهار پنج روز چه انقلاب و تغيير و تبديلى روى بدهد . زيرا فرمانفرما دقيقه‌اى آرام نخواهد نشست و انتظار تغيير كلى را بايد داشت !\r\n\r\nخلوتى مساجد\r\nهوا اندكى سرد شده اما از باران خبرى نيست . گرد و خاك چشم خورشيد را تيره و تار مىكند . بازارها و مسجد شاه جمعيت زياد است . اما خيابانها از شدت خاك خبرى نيست .\r\nمساجد كلية براى وعظ و نماز خلوت است . حرفهاى تازهء اين دو سال مواعظ قديم را سرد و خنك كرده . همين مسجد شاه بود كه سال گذشته براى وعظ آقا سيد جمال سوزن به زمين نمىرسيد . امسال براى وعظ سيد عبد الحسين اصفهانى صد يك آن جمع نمىشوند .\r\n\r\nسيد جمال - تقىزاده\r\nاين‌كه نوشته شد سيد جمال در همدان سكته كرد دروغ بود . آقاى مظفر الملك چون مىگويند ازلى است از رفيق خود شفاعت كرده بود . شاه تلگراف فرمودند كه سيد را بروجرد نزد امير افخم حسام الملك روانه كند و اگر تعلل نمايد خودش را به جاى سيد شكم پاره مىكنند . لاعلاج سيد را بروجرد گسيل مىكنند . امير افخم در بروجرد سيد را علنا طناب مىاندازد و از زحمت زندگى خلاص مىشود . سيد جمال خبط كرد . اگر او هم به سفارت انگليس رفته بود حالا فرنگستان مشغول تعيش بود . زيرا نسبت به شاه و مردم بالاتر از تقىزاده چيزى نگفته بود . شبى كه در تابوت بيرونش بردند مىبايست قتل خود را محقق بداند .\r\n\r\n","description":"","footnote":"","page_name":" 2185 ","page_number":437},
  {"content":"\r\n\r\n\r\nبابى و ازلى\r\nاين بابيها دو طايفه و دو تيره هستند . قسمت عمدهء آنها بهائى و بعد از ميرزا حسينعلى عباس افندى را جانشين مىدانند . جماعت ديگر برادر ميرزا حسينعلى صبح ازل را خليفه يا امام يا هرچه كه نمىدانم مىدانند . با هم بد و بسيار ضديت مىكنند . بهائيها مردم بىآزار ساكت معقولى هستند . ازليها بلوائى ، آشوبى ، از قتل و غارت مسلمين پروا ندارند .\r\nبلكه مىگويند واجب مىدانند . روزى كه اعلان مشروطيت ايران شد ازليها سخت دنبال كردند . چنانچه نطاقين آنها را ديديم ، روزنامه‌نويسهاى آنها را شناختيم . در حقيقت آنچه به سر مردم آمد از جانب آنها بود . تمام آنها ميان مردم افتادند ، كردند آنچه را كه بايد كرد .\r\nاما برعكس بهائيها دست از پا خطا نكرده داخل هيچ انجمن و كنكاش و روزنامه و منبرى نشدند . آنچه من از يك نفر آنها شنيدم مىگفت از روز اول الواح مفصل پىدرپى از عكا رسيد كه شما ابدا داخل اين مشروطه نشويد و كارى نداشته باشيد . ما هم داخل نشديم .\r\nلكن جهت اين امر مؤكد و حكم محكم را با كمال عجز و اطلاع و خاكسارى از آن مقام قدس تمنى كرديم . جواب رسيد اگر اين مشروطه و اين اساس مستحكم برقرار شد شما جزو ملت [ ايد 
  ] و از ايرانى بودن خارج نيستيد . اگر استحكام نگرفت و برهم خورد شما متهم و گرفتار حبس و زنجير و قتل و جلاى وطن نمىشويد . پس با شاه همراهى كنيد و باطنا او را در دست داشته باشيد كه در هر دو صورت فلاح و رستگاريد . اين بود ما جماعت بهائى داخل ديگران نشده بلكه با شاه هم همراهى كرديم . همين الواح را هم به توسط ميرزا عزيز الله خان پسر ورقا كه علاء الدوله در زنجان به حكم ناصر الدين شاه او را كشته بود به نظر شاه رسانيديم و از طرف خودمان او را مطمئن كرديم .\r\nاين شد كه مشروطه برهم خورد ازليها گرفتار ، منهوب و مغضوب [ و 
  ] مقتول شدند ، ما در نهايت امنيت زندگانى مىكنيم . در چند مسئله هم شاه از ما نگاه‌دارى كرد . يكى در مسئلهء سلطان عثمانى كه عباس افندى را از عكا حكم كرد خارج كنند شاه به توسط ارفع الدوله مانع شد و سلطان بخشيد . ديگر در سمنان كليهء بهائيه را خواستند بكشند شاه تلگراف سخت فرمود نگذاشت . در قضيهء روز 23 هم جمعى از ماها را بى جهت گرفتند همه را شاه مرخص كرد . فعلا از جان و دل خدمتگزار و جان‌نثار شاه مىباشيم . آن‌كسى كه اين مطالب اخير را به من مىگفت نهايت وجد را از اين فقره داشت و يكى از معجزات عباس افندى مىدانست . از منكوب و مخذول شدن جماعت ازلى بسيار تردماغ و شاد بود . آن شخص مؤيد السلطنهء خودمان را از اين طايفهء بهائيه مىدانست . من گفتم شيخى بودن حضرت و الا را مىدانستم اما بهائى بودنش را يقين ندارم و باور\r\n\r\n","description":"","footnote":"","page_name":" 2186 ","page_number":438},
  {"content":"\r\n\r\nنمىكنم . اگرچه يك روز در خانهء شاهزاده عميد الدوله تعريف ساختن مسجد عشق‌آباد كه موسوم به مشرق الاقصى است مىكرد ، بر همه سوءظنى حاصل شد .\r\n\r\nاحتمال عزل عين الدوله\r\nسه‌شنبه 17 شهر صيام - ديشب را خانهء آقاى عماد السلطنه مهمان بوديم . مطلب تازه كه شنيده شد فرار و عزل عين الدوله است و نصب فرمانفرما به حكومت و رياست قشون آذربايجان . من جزو وزرا نيستم ، از محارم آنها هم به شمار نمىآيم ، يعنى سنم مقتضى محرميت آنها نيست ، اين اخبارات هم چيزى نيست كه بگويند . آنچه هم كاغذ از تبريز برسد اولا خود مردم تفصيل نمىدهند . ثانيا در پستخانه باز و ضبط مىشود . به همين جهت آنها كه مكاتبه دارند كلمه‌اى خوب يا بد نمىنويسند تا پاكتهاى آنها سالما به دست صاحبش برسد . پس اين مختصرى كه نوشته مىشود بواسطهء شهرت كامل آن است كه از بس شهرت دارد مىتوان راست تصور كرد . حالا كمى هم دروغ داشته باشد نقلى نيست .\r\n\r\nاشتباه دولت\r\nدر دو موقع دولت خبط كرد : يكى آنكه فورا از طهران حاكمى روانه نكرد . ثانيا رحيم خان را مأمور نظم آنجا كرد . نمىبايست رحيم خان مأمور شود . وقتى كه آنجا رفت و پدر مردم را درآورد و باعث تجرى آنها شد ديگر به استمالت و مهربانى تبريزيها تمكين نمىكردند چنانچه نكردند و تا امروز براى همان بىعصمتيها و بىدينيها و ظلم رحيم خان ايستاده و تلافى مىكنند . امّا اگر رحيم خان را ابقاء كرده بودند باقى شهر را هم مىگرفت ، منتهى خونريزى كلى مىشد . با امروز كه همان كار را بايد بكنند فرقى نمىكرد .\r\n\r\nاختلاف سپهدار مستبد و عين الدولهء صلح‌جو\r\nما بين عين الدوله و سپهدار اعظم برهم خورد . زيرا عين الدوله تمام را مهربانى مىكرد و ميل داشت صلح بشود . سپهدار سر جنگ [ داشت 
  ] و مىگفت هرقدر صبر كنيم استعداد آنها علاوه مىشود . ما را فريب مىدهند و صلح نمىكنند . در دربار شورائى شد كه كدام را باقى بگذارند . سپهسالار جدا ايستادگى كرد كه سپهدار بيايد ، عين الدوله بماند . اين بود سپهدار احضار شد و تمام امورات راجع به حضرت و الا گرديد .\r\n\r\nتبريز\r\nقبل از رمضان اهل شهر جنگى كرده چند سنگر كه اهل اردو در شهر داشتند به\r\n\r\n","description":"","footnote":"","page_name":" 2187 ","page_number":439},
  {"content":"\r\n\r\nتصرف درآورده و كشتار زيادى نمودند . باز شاهزاده جنگ نكرد و عنوان صلح نمود و پيغامات مىداد . تا در شب يازدهم رمضان شبيخونى از شهر به اردو مىزنند و توپ زيادى به سمت اردو خالى مىكنند . اردو از هم پاشيده شده جماعت زيادى هم كشته مىشوند . حضرت و الا خودى به باسمنج مىرساند و خسته و گريخته‌گان اردو آنجا جمع مىشوند . از اينجا تلگراف سخت مىشود و حكم مىكنند شاهزاده عتبات برود و به جاى او فرمانفرما مأمور مىشود و اردو را به سالار جنگ بختيارى سپرده‌اند . چهارصد قزاق و شش عرابه توپ شيندر هم چند روز قبل با ساز و برگ صحيح كه پالكنيك تهيه و تدارك ديده بود به سمت آذربايجان رفته حالا هم افواج همدان و هزار سوار با فرمانفرما خواهد رفت .\r\nاما حالت تبريز ، در اين مدت راه آذوقه را شاهزاده نبسته بود . همه چيز دارند مگر از اين به بعد سد آذوقه شود . گذشته از ستار رشيد الملك ( تقى خان شاگرد آشپز مرحوم على خان والى ) با اجلال الملك داماد حشمت الدوله و خان خانان بصير السلطنه ( هركدام از اين چهار نفر براى فتنه و آشوب يك مملكتى كافى هستند ، چه رسد به آنكه با هم جمع و در يك شهر باشند ) و جمعى ديگر از صاحب‌منصبان سركرده [ اند 
  ] و رياست دارند . مبلغ زيادى هم پول از مردم به رضا و عنف جمع كرده‌اند . مثل آنكه پسر حاجى ميرزا حسن آقا را گرفتند و براى پدرش پيغام دادند يا سى هزار تومان بده يا شكم پسرت را پاره مىكنيم . فورا داد . هركس را هم مخالف دانسته‌اند از شهر خارج نموده‌اند . آنچه دور آنها جمع است مطيع و فرمان‌بردار مىباشند . از قرار معلوم از خارج هم كمك مالى و اسلحه به آنها شده . از اهالى قفقاز و بادكوبه جمعيت زيادى جمع شده ، از تركهاى عثمانى هم زياد هستند . مىگويند قريب چهل نفر آلمانى مهندس و صاحب‌منصب و جمعى روس داخل دارند . سنگرهاى بسيار مستحكم از خاك ( سيمون ) « 1 » درست كرده‌اند كه عرض هر يك هفت الى ده ذرع است . تمام كوچه‌ها را هم سيبه‌بندى كرده و از اغلب خانه‌ها زير نقب به بازار و دكاكين سر گذرها زده‌اند كه محتاج به عبور كوچه نباشند . از چراغ برق هم « رفلكتور » « 2 » دارند و توپها را آن شب به روشنايى « رفلكتور » به اردو بسته و شكست داده‌اند . بالاترين اسلحهء آنها در مقابل خصم سرما و باد شديد دائم آنجاست كه از اين به بعد خواهد بود و در زير چادر اين قشون بىتهيه و تدارك بىلباس و غذا و سوخت هرگز دوام نخواهد آورد .\r\n\r\n\r\n","description":"","footnote":"\r\n( 1 ) - ( - سيمان )\r\n( 2 ) .  reflecteur \r\n","page_name":" 2188 ","page_number":440},
  {"content":"\r\n\r\n\r\nتلگراف ستار خان\r\nافخم\r\nالملك محرمانه از قول نظام الملك بيان كرد كه ستار خان سيم تلگراف شهر را وصل به سيم صاحب ديوان مىكند و از قول عين الدوله تلگرافى مستقيما به شاه مىكند كه به اقبال بىزوال اعليحضرت . . . « 1 » شهر تبريز مسخر ، ستار و سايرين [ كشته 
  ] . آن‌وقت يكان يكان از سركردگان اسم مىبرد دستگير و حبس شدند . هرچه رأى ملوكانه اقتضا مىفرمايد دربارهء آنها امر شود .\r\nجواب از شاه مىرسد اولا اظهار التفات بىنهايت به عين الدوله و ساير صاحب منصبان ، بعد جنازهء ستار را طهران روانه كنيد . ساير را هم به اسم و رسم براى هركدام مجازاتى عليحده معين مىكنند .\r\nاين تلگراف را ستار خان فرداى آن روز با حضور همهء اين اشخاص قرائت مىكند و مىگويد اين است نتيجهء دستگير شدن ما . پس حالا كه عاقبت كار ما اين است تا جان در بدن داريد بايد جنگ كنيد . به نام كشته شويد بهتر از اين ترتيب است كه در تلگراف تصريح شده . عهد و ميثاق مجددى مىكنند و از آن روز با تمام قوه و قدرت ايستادگى دارند . اين ستار پسر اسمعيل قراجه‌داغى است كه دزد و شرير بوده و در وليعهدى مظفر الدين شاه سرش را مىبرند و به كيفر اعمال خودش دچار مىشود .\r\n\r\nواعظ شش ساله\r\nپنجشنبه 19 رمضان - مهمانى تا بعد از احياء تعطيل است . دستهء قماربازهاى ما در خانهء خودشان از هم باز دعوت كردند . ديشب مسجد نرفتم ، همان منزل مشغول بودم .\r\nامسال يك پسره از گلپايگان آمده هر سه روز در يك مسجد وعظ كرد . اين پسره شش سال بيشتر ندارد . در چند روز اول هيجان غريبى در مردم پيدا شد ، بطورى كه نزديك بود از كثرت جمعيت جمعى مقتول و پايمال شوند . آخر الامر معلوم شد پانزده مجلس از مواعظ حاجى ملا اسمعيل واعظ حفظ كرده ، ديگر نه نايب امام است نه معجزه و كرامت [ دارد 
  ] . سه روز در مسجد شيخ آمد . من از پشت‌بام خودمان تماشا رفتم . الحق با اين سن بسيار بسيار خوب از عهده برآمد . خداوند حافظهء غريبى به اين طفل كرامت كرده . ساير حركات واعظين را از ذكر صلوات و زدن دست به منبر و سرفه كردن و گريه نمودن هم كاملا مشق كرده . بزرگ بشود آيتى خواهد بود . آقا سيد جمال سر از قبر درآورد و مردم را\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2189 ","page_number":441},
  {"content":"\r\n\r\nتماشا كند كه به پاى وعظ كودكى چه‌قدر ازدحام و جمعيت مىكنند كه نصف آن در پاى منبر خودش جمع نمىشد . . . « 1 » واعظين شهر طهران دست به يكى كرده در منابر خيلى بد گفتند . اما كسى گوش نداد و روزبه‌روز جمعيت زيادتر جمع شد . مردم پى چيز تازه مىروند . اگر امسال آقا سيد جمال مانده بود معلومش مىشد كه مستمعين وعظ او هم در پارسال و پيرارسال فقط براى صحبتهاى تازهء او بود و الّا اين مردم شعور درك آن مطالب را ندارند .\r\n\r\nمسجد سپهسالار\r\nمسجد سپهسالار را تعمير كردند . ظهير الاسلام هم مسجد رفت . اما قزاق بعد از نماز مردم را خارج كرده و باز در تصرف آنها بود . ظهير الاسلام بىميل نبود باز طلاب مسكن كنند ، ليكن در وقفنامه شرط است تا مسجد تمام نشود طلاب مسكن نكنند . از آن سمت شاه كه متولى است فرمودند نشستن طلاب بر خلاف وقفنامه بوده . تا تمام نشود كسى حق سكنى ندارد ( مگر قزاق ) . آقا سيد محمد برادر ديگر امام كه از ظهير الاسلام بزرگتر است امسال مسجد شيخ را از ملا عباس نوهء شيخ مرحوم اجاره كرد . صد تومان پول داد و نماز مىكرد . اما خودش بود و سه چهار نفر از مرده ، مگر آن روزى كه آن پسره وعظ كرد كه از در و ديوار آدم بالا مىرفت .\r\n\r\nوضع تبريز\r\nدر ايران خبر و چيزهاى نوشتنى مثل ايام مشروطه نيست . فقط همان تبريز است كه گاهى شرح داده شد .\r\nبىپولى و نيامدن مال التجاره هم بواسطهء اغتشاش تبريز تازگى ندارد . سفراى دول متحابه چند دفعه كتبا و شفاها در امنيت تبريز اصرار كرده‌اند . به كلى راه تجارت آنها مسدود است .\r\n\r\nآكسيدان\r\nحالا قدرى از فرنگستان بنويسم . آئروپلن در آمريكا گرفتار « آكسيدان » ( سانحه و عايق ) گرديد . از هفتاد و پنج فيت متر رايت مخترع با يك نفر صاحب‌منصب آمريكايى به زمين افتادند . خود رايت زخمى شد ليكن آن صاحب‌منصب مرد . بالن « ريپليك » فرانسه هم شش ساعت و بيست دقيقه در هوا به اختيار حركت كرده و بدون هيچ عايقى به زمين آمد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2190 ","page_number":442},
  {"content":"\r\n\r\n\r\nبلغارستان\r\nپرنس بلغارستان وينه رفته . خيلى اصرار دارد كه بلغارى را آزاد [ كند 
  ] و خودش پادشاه شود . از قرارى كه در روزنامه‌ها نوشته‌اند در اسلامبول صدراعظم مهمانى كرده نمايندهء بلغار را دعوت نكرده است . سفير بلغار پرتست مىكند . صدراعظم جواب مىدهد بلغارستان تبعهء عثمانى است و سفير او در اين مهمانى حق حضور نداشت .\r\nمشار اليه از اسلامبول به سمت صوفيه حركت مىكند . در مسئلهء راه‌آهن آنجا هم مذاكراتى ما بين دو سه دولت هست . آن هم مزيد علت مىشود و پرنس بلغارى به خيال استقلال و پادشاهى مىافتد . ساير دول استقلال آنجا را مخالف عهدنامهء برلن مىدانند و شايد سر نگيرد . بلغارستان در اين مدت قليل خوب ترقى كرده . فعلا سيصد هزار قشون دارد كه يكصد و سى هزار آن را هر دقيقه بخواهد در صحراى جنگ با اسلحهء ممتاز حاضر مىشود .\r\nاينها صاحب هيچ نبودند . در ظرف بيست و دو سال به اين پايه رسيدند . پرنس اول آنجا الكسندر دو با تن برگ بود . بعد از هفت سال استعفا كرد . پرنس فردينان از شاهزادگان گوتا به جاى او برقرار شد . اين شاهزاده از طرف مادر بوربن و نتيجهء لوئى فيليپ است . در قشون اطريش نايب بود كه در روزنامهء « لندن نيوز » بطور استهزاء مىنويسد نايبى كه نصف مواجب داشت يك زن از شاهزاده خانم‌هاى بوربن گرفت مرد . عيال ديگر در 1899 گرفت بسيار زشت و بدگل است . چون به حمايت اطريش پرنس آنجا شد الكسندر سوم پادشاه روس تا مرد تصويب نكرد . در 1300 كه حضرت و الا به تاج‌گذارى همان الكساندر سيم تشريف برد با اين شاهزاده كه آن وقت همان صاحب‌منصب اطريش بود خيلى مراوده كرده و دوست شدند . بعد از رفتن به بلغار چند مرتبه هم مكاتبه كردند عكس خودش را هم فرستاده بود .\r\nعثمانيها گفته‌اند فردينان چون داراى سيصد هزار قشون است ميل دارد يك جنگى هم كرده باشد . سفير فرانسه ميانجى شده بلكه همديگر را صلح بدهد . بوسنى و هرزگوين كه در تحت حمايت اطريش است بناى عصيان را گذاشته‌اند و ميل دارند مجددا جزو عثمانى و مشروطه بشوند .\r\n\r\nكثافت طهران\r\nشنبه 28 - اول درجهء عقرب - پريروز ( 26 ) عصر به كوه برف زد . در صورتى كه همه ساله در اول ميزان اگر به كوه برف نمىآمد در ششم هفتم ممكن نبود برف نبارد . شهر هم ابر شده . ديشب ساعت شش و هفت باران آمده امروز قبل از ظهر هم باران آمد .\r\n\r\n","description":"","footnote":"","page_name":" 2191 ","page_number":443},
  {"content":"\r\n\r\nعكس فرديناند كه خودش به خط فارسى زير آن را امضا كرده است .\r\nلله الحمد كمى گرد و خاك نشست . امروز گردش خيابان بىصفا نبود . بقدرى خيابانها خاك داشت كه هر آدمى اقلا روزى چند مثقال بلكه چند سير خاك مىخورد كه مملو از كثافات است . اگر خيابانهاى ما را پاك و تميز كنند بواسطهء آن عادت چندى مريض خواهيم شد .\r\n\r\n","description":"","footnote":"","page_name":" 2192 ","page_number":444},
  {"content":"\r\n\r\n\r\nباغ شاه\r\nاز اردو و باغ شاه خبر ندارم . حقيقة توقف آنجا ديگر بىمزه و خنك شده . اين همه عمارت شهر را گذاشته‌اند آنجا در چادر منزل مىكنند . اندرون شاه به همه جهت چهار اطاق دارد . آن كسى كه شاه را آنجا حفظ مىكند كه بيابان است در شهر هم حافظ او است . وانگهى تمام اين اسباب هم در شهر بهتر فراهم مىشود . مگر خدا گفته در اين سرما و باران تمام اين مردم را مجبور به اقامت باغ شاه كرد .\r\n\r\nعين الدوله در تبريز\r\nرفتن فرمانفرما موقوف شد . عين الدوله بعد از آن دست دست [ كردن 
  ] از بس از طهران سخت تلگراف كردند نازى كرد . چون زود قبول كردند و حكم شد عتبات برود پشيمان شد . فرمانفرما هم بناى ايراد و توقعات بى جا را گذاشت . اين بود از اينجا قدرى نرم شدند و عين الدوله راضى شد . فعلا در باسمنج است و نمىدانم چه تدبير كرده . يقينا بودن عين الدوله كه حالا مدتى است آنجا است بهتر از رفتن فرمانفرما خواهد بود كه تازه از طهران بايد حركت كند . آن‌هم معلوم نبود چند ماه طول بكشد . تا خواهشهاى حضرت و الا انجام بگيرد و ديد و بازديد تمام شود هيهات بود .\r\n\r\nوضع مقررى\r\nديشب در خانهء مشير السلطان كه وزير بقايا است و پريشب خانهء ميرزا رضاى مستوفى با عميد الملك ملعون مرافعه داشتيم . قبوض نايب الحكومهء او را آورده‌اند . حالا بايد پول بدهد . هيچ‌كس نيست حكم كند . تمام مقررى ما مانده . امسال هم كه توقيف بى جا كرده‌اند . فقط براى خاطر ناصر السلطنه كار خزانه و پول خيلى اشكال پيدا كرده . براى فرستادن اردو ششصد هزار تومان پول لازم دارند . هركس قبض خودش را فروخته ، به هر قيمت كه باشد كار صحيحى كرده و مفت جسته .\r\n\r\nگندم - گرانى\r\nاز قرارى كه يكى دو نفر گفتند شاه خيال دارد جواهرهاى سلطنتى را بفروشد يا رهن بگذارد تا تهيه و تدارك پولى شود . اگر تمام پولهاى روى زمين را به ايران وارد كنند تا راه‌آهن كشيده نشود مثل اين است كه داخل رودخانهء آمازون كرده باشند ، ابدا فايده و ثمر ندارد . از اين دست مىآورند از دست ديگر به هزار لطايف الحيل مىبرند . اين غله كه امسال در ايران بود در عوض آنكه كرورها مردم مداخل كنند كرورها ضرر كردند .\r\nتمام ماند و ضايع شد . الان در طهران گندم و جو به يك قيمت است . هر دو را چهار\r\n\r\n","description":"","footnote":"","page_name":" 2193 ","page_number":445},
  {"content":"\r\n\r\nتومان و پنج تومان مىفروشند . اما همه چيز سواى آن دو گران است و هيچ تنزل نكرده است . تجارت و معادن و ساير صنايع و چيزها كه ممالك ديگر دارند ما نداريم ، فقط غله است . آن هم چون خارج نمىشود اگر كم بيايد واويلا كه قحطى مىشود و همه‌چيز به واسطهء آن گران . [ زياد 
  ] بيايد فروش نمىرود و هيچ چيز هم ارزان نمىشود مگر همان گندم .\r\n\r\nمقررى ورثهء اميرزاده\r\nوباى روسيه كم نشده . فخر الملك هم مصمم رفتن است . شايد رفته باشد . مقررى ورثهء مرحوم اميرزاده را كه گروى حساب مرحوم مظفر الممالك نگاه داشته بودند و بنا شد فخر الملك وصول كند هيچ خبرى نرسيد . شاهزاده خانم بيچاره يك پول ندارد .\r\nابدا حسابى در كار نيست . هركه هرچه نكند از دستش برنيامده . و الّا مواجب ورثهء محمد حسن ميرزا چه ربطى به حساب مظفر الممالك دارد . معلوم شد اسد الله ميرزا هم يك پسرهء بيكارهء احمقى است . شاهزاده خانم همشيره از هيچ چيز بخت ندارد . در حقيقت الگوى بدبختى است .\r\n\r\nنقاره\r\nسه‌شنبه غرهء شوال ، چهارم درجهء عقرب - هوا به واسطهء باران خنك شده ديشب هم ابر بود . ماه در طهران رؤيت نشد . ساعت پنج نقاره‌خانه زدند . ساعت هفت توپ در كردند . معلوم شد در ساير بلاد رؤيت شده . اين چند ساعت را علما احتياط كرده مردم را معطل نمودند . خواب هيچ نكردم . لهذا برخاستم . باران هم كم‌كم مىآيد .\r\nكالسكه نشسته باغ شاه رفتم . سلام به واسطهء باران موقوف شده بود . شاه در اطاق منحصر به فرد خود تشريف داشت . اين اطاق مدور و تمامش در است . يك ايوان هم دورش دارد . براى يكى دو ساعت توقف ناصر الدين شاه ساخته بودند و حالا مسكن دائمى اين شاه شده كه از تمام قصور سلطنتى به همين قناعت فرموده‌اند .\r\n\r\nشاه و سپهسالار\r\nهوا چون كمى باز شده بود سپهسالار چند دسته سرباز و سوارى از اردو خواسته بود كه « دفيله » بكنند . آنها كه وارد باغ شدند شاه به ايوان تشريف آورد . مردم رفته بودند .\r\nفقط صاحب‌منصبان نظام و عملهء خلوت بودند . من و اسعد السلطان پسر ركن الدوله هم پشكل ميان مويز شديم . خيلى نزديك شاه پائين ايوان سپهسالار ايستاده به فاصلهء كمى از او سايرين . صاحب‌منصبان قزاق سمت ديگر . وليعهد هم در ايوان ايستاده بود . من و\r\n\r\n","description":"","footnote":"","page_name":" 2194 ","page_number":446},
  {"content":"\r\n\r\nنصرت الدوله پسر فرمانفرما پشت سر شاه بوديم . هيچ علامت عيدى نبود . باز عرض كرد خوشحالى اين سربازها همان زيارت جمال مبارك است . خوب نبود زيارت نكرده بروند . شاه جوابى نداد . آن‌وقت شمشير خود را نشان داد . تمامش طلا بود و عرض كرد اين شمشير قديمى است ، خيلى خدمت كرده . تا امروز هم دو مرتبه طلايش را فروخته باز طلا كرده‌ام . شاه لبخندى زد . بعد از اندكى سكوت شاه به تركى آرام فرمود باران خيلى اذيت كرد . سپهسالار جواب داد باران به نوكر چه مىكند . صندلى براى شاه خواست . شاه فرمود من هم يكى از اينها هستم و ايستاده‌ام . اشاره به سمت صاحب‌منصبان كرد . سپهسالار بازديد نيامدند به شاه عرض كرد بفرمائيد . آقا را پلكنيك مشق بدهد . شاه فرمود گفته‌ام مثل همان پسرهاى سايرين تعليم بدهد . سپهسالار به آن فرمايش شاه معتقد نشده صدا كرد اسكندر خان به پلكنيك بگوئيد اين را مشق بدهد .\r\nاسكندر خان به روسى به پلكنيك گفت . جواب داد شاه هم فرموده‌اند البته اطاعت مىكنم . يكى دو مرتبه هم در نهايت بىادبى به بعضى از صاحب‌منصبان پيغام داد كه هيچ موقع نداشت .\r\n\r\nبختيارى\r\nبختياريها بودند و گفتند سوار وارد حضرت عبد العظيم شده . شاه فرمودند كى وارد شهر مىشوند . سپهسالار عرض كرد فردا و بايد از اردو هم مستقبلين بروند . در تمام ايران مخصوص‌اند . شاه هم فرمود بلى مخصوص هستند و من مىترسم آنقدر كه به اين بختياريها رو داده و التفات مىكنند يك اسباب انقلاب و آشوب بزرگى بشوند .\r\n\r\nدفيله\r\nدفيله شروع شد . خيلى مختصر بود . دو فوج همدان مخبران و فدوى بقدرى بد و بىقاعده دفيله كردند كه اندازه نداشت . بعضى از صاحب‌منصبان آن به عوض سلام با شمشير تعظيم مىكردند . سپهسالار هر دسته كه بد مىگذشت مىگفت تازه وارد شده‌اند .\r\nتوپخانه هم بسيار كثيف گذشت . هيچ طرف مشابهت با آن ايامى كه من بودم نبود .\r\nمعلوم شد هيچ مشق به آنها نمىدهند و ابدا مواظبت در مشق آنها نمىشود .\r\n\r\nسردارهاى ايران - سن نصرة الدوله\r\nهمهء ترتيبات را به همان سردوشى گذاشتن و با شمشير وارد باغ شدن قناعت كرده‌اند . مقبل السلطنه و نصرت الدوله هم سردار شده بودند . حالا قريب هفتاد نفر\r\n\r\n","description":"","footnote":"","page_name":" 2195 ","page_number":447},
  {"content":"\r\n\r\nسردار دارند .\r\nمن در روزنامه ديدم جنرال اماد كه با قشون فرانسه در كازابلانكا است تازه جنرال ديويزيون شده و نوشته بود « اماد » پنجاه و دو سال دارد و اين جوان‌ترين جنرالهاى ديويزيون فرانسه است . بيايد ايران و سردارهاى ما را تماشا كند . گذشته از آن‌كه بوى باروت به دماغشان نرسيده و تيغ برهنه هرگز نديده‌اند بيشتر بيست ساله و بيست و دو ساله‌اند . نصرت الدوله كه نوزده سال هم ندارد . دفيله تمام شد شاه به اطاق رفت و من به شهر آمدم .\r\n\r\nعمارت جديد\r\nدرختهاى بيرون باغ را بريده بودند . نجار زيادى هم مشغول ساختن چوب‌بست بود كه چادرها را از برف و باران حفظ كند . عمارت جديد را به عجله مشغول هستند . روزى شصت بنا و پانصد عمله كار مىكند . هفتاد ذرع طول عمارت ، چهل ذرع عرض آن است .\r\nدورتادور ايوان دارد تمام با تيرهاى آهن . اندرون مفصلى با خوابگاه مخصوص . مىگفتند حياط اندرون از حياط شهر بزرگتر است . اين عمارت با لوازماتش و ملحقاتش از چندين كرور بالأخره خواهد گذشت . در صورتى كه ابنيه و قصور سلطنتى طهران و خارج طهران از بىكاه‌گلى و تعمير نكردن نزديك انهدام است .\r\n\r\nعين الدوله - رحيم خان\r\nعصر افخم الملك اينجا آمد . از كسالت همشيره گفت . به اتفاق ايشان نظاميه رفتم .\r\nپس از عيادت همشيره و اداى نماز بيرون خدمت آقا رسيدم . سعيد حضور پسر سعيد الدوله وزير آذربايجان آمد از تبريز حكايت كرد . آقا و من هم خيلى سؤالات كرديم . همهء تقصير را به گردن عين الدوله مىگذاشت و مىگفت تا او نيامده بود رحيم خان بيشتر شهر را گرفته بود و ستار آدم به خانهء تمام ما فرستاد كه نزد رحيم خان توسط كنيم . رفتن او و اهمال عين الدوله اسباب تجرى آنها شد . اگر عين الدوله راه آذوقه را بسته بود همه تسليم مىشدند . دو سه روز بست همان زنها هجوم آورده نزديك بود مردها را مجبور تسليم كنند . هرجا را روز گرفتند شب خالى گذاشته اردو رفتند مجددا حضرات صاحب شدند . اغلب اين متمردين اردو آمدند . هيچ‌كدام را نگرفت و حبس نكرد . مىگفت پانصد نفر الواط همه اين كارها را مىكنند و سايرين از ترس جان خودشان تبعيت دارند . حاجى آقاى معتبر را مىآورند قراول مىكنند . زنهاى تمام مردم به دست آنهاست . هركس از حكم ستار تمرد كند يا از شهر بروند زنها را صدمه مىزنند .\r\nتوپچيها را شبها حبس مىكنند روز به سنگر مىآورند . حاجى جليل تاجر معتبر مرندى\r\n\r\n","description":"","footnote":"","page_name":" 2196 ","page_number":448},
  {"content":"\r\n\r\nيك روز گفت اين كارها صحيح نيست . از اطاق كه بيرون آمد كشته شد . اجلال الملك نزد عين الدوله كمى همراهى كرد چهار شب [ او را 
  ] حبس كردند . اعتقاد او بود كه ده بيست روز راه آذوقه را مسدود كنند حكما تسليم مىشوند .\r\n\r\nفرنگى - برات ستار\r\nپرسيدم فرنگى آنجا هست گفت ابدا يك نفر فرنگى ندارند . جمعى از اهل قفقاز بودند بيشتر كشته شدند . همهء اين شهرتها دروغ است . ستار به همهء متمولين برات حواله مىكند . هركس ندهد يا كمى اهمال كند فورا خانه‌اش چاپيده مىشود . مىگفت ده هزار نفر در محلهء خيابان زخمى است . نه دوا دارند ، نه مريض‌خانه ، نه طبيب صحيح . خانهء بيشتر مردم هم غارت شده . فقط از خانهء اعتماد الدوله دويست هزار تومان غارت بردند .\r\nاسب كالسكه دانه‌اى هفت تومان فروش رفت . درشكه و كالسكه دانه‌اى دوازده تومان .\r\n\r\nسنگر\r\nمىگفت در تمام اطراف تبريز يك الاغ پيدا نمىشود . هركه هرچه داشته غارت شده . من پرسيدم اردو سنگر دارد گفت ابدا سنگر نداشتند . شبها از پشت ديوارهاى عمارات شهر شليك به سمت چادر مىكردند . ابدا در فكر سنگر ساختن هم نبودند .\r\nپرسيدم به اردو شبيخون زدند كه متفرق شدند . گفت خير . عين الدوله كه استعفا كرد چريك و سوار آذربايجانى كه او خواسته بود رفتند . ساير [ ين 
  ] به جاى خود بودند .\r\nمختصر تمام تقصير را گردن عين الدوله مىگذاشت . فعلا اردو و عين الدوله در قزلجه ميدان چهار فرسنگى تبريز هستند . يك برف هم آنجا آمده . عين الدوله به عوض آنكه جلو برود عقب نشسته .\r\n\r\nغارت خانهء حشمة الدوله - ستار خان\r\nنظام الملك مىگفت دو سه عدد روزنامه از تبريز آمده ستار را « سالار المله » و مختار الدوله لقب داده‌اند . خانهء حشمت الدوله را هم غارت كردند . در صورتى كه اين ستار مدتها جلودار او بود بعد جزو فراشخانهء شاه شد . در ايامى كه نظام الملك آنجا بود خواسته بود نايب فراشخانه شود بواسطهء الواطى قبول نشده بود .\r\nباقر بنا هم هست . سعيد حضور مىگفت ستار بواسطهء تعليمات و راهنمائى اجلال الملك و رشيد الملك و سايرين اين كارها را مىكند ، و الا خودش قابل اين تفصيلات نيست . آنها مىكنند به اسم ستار .\r\nپرسيدم شما اين مدت كجا بوديد . گفت من و تمام آنها كه [ از 
  ] طهران آمدند خارج\r\n\r\n","description":"","footnote":"","page_name":" 2197 ","page_number":449},
  {"content":"\r\n\r\nشهر بوديم و در دهات منزل كرده بوديم . هركس در شهر هست جرأت خارج شدن ندارد .\r\n\r\nواقعات اروپ\r\nپنجشنبه سيم شهر شوال المكرم - سابقا مختصرى از واقعات جديد ارپ شرح دادم . حالا هم آنچه در روزنامه نوشته بود درج مىشود . فردينان پرنس بلغارى به حمايت اطريش و ايتاليا و آلمان تاج پادشاهى را در شهر ترن‌او پاىتخت قديم بلغارى به سر گذاشت و رسما به تمام دول اعلان سلطنت مستقلهء خود را نمود . ايالت رميلى عثمانى را با راه‌آهن دعوائى تصاحب و ضميميه بلغارستان نمود . دولت اطريش هم ايالات بسنى و هرزه‌گوين را ضميميهء مملكت خود كرد . اين دو ايالت جزو مملكت عثمانى و در تحت حمايت و قانون اطريش بود . تقريبا سه كرور جمعيت دارد . باعث تخريب عهدنامهء برلن و نسخ آن وزير خارجهء اطريش بارون اهرنتال و سنيور توتوئى وزير خارجه ايتاليا شده‌اند . جزيرهء كرت هم كه مدتى بود از خاك عثمانى منتزع [ شده بود 
  ] و پرنس ژرژ يونان حكمرانى داشت كلية تابع يونان شد . مصر هم بلوا و شورش برپاست كه آزاد شوند . معلوم نيست انگليس بگذارد . اگر مايل نباشد ثمر ندارد . دولت انگليس و روس و فرانسه نهايت همراهى را با عثمانى دارند و به كلى بر ضد آن سه دولت خصوصا اطريش برخاسته [ اند . 
  ] حتى كشتيهاى انگليسى به سمت اسلامبول حركت كرد .\r\nدولت سربى هم پرتست سختى كرده و قشون خود را در سرحدات اطريش جمع كرده كه نبايد اطريش بوسنى و هرزه‌گوين را ببرد . در بلگراد پايتخت سربى به تبعهء اطريش خيلى سخت گذشته . عكس امپراطور اطريش را در ميدان شهر آتش زده‌اند . دولت عثمانى هم به همهء دول يادداشتى فرستاده و دور نيست جنگ بزرگى در بگيرد . در روزنامهء « لندن نيوز » نوشته بود اگر شش ماه قبل اين تعديات واقع شده بود دولت عثمانى بدون دوستى و حمايت دولت ديگرى از عهدهء آنها برمىآمد . اما افسوس كه فعلا عثمانى شلوغ است و ممكن نمىشود . نتيجهء مشروطه شدن عثمانى هم كه اين بود .\r\nمعلوم مىشود به مسلمين مشروطه نمىآيد .\r\n\r\nراه‌آهن حجاز\r\nيكى از اخبار كه به درد ما مسلمين مىخورد رسيدن راه‌آهن حجاز است به مدينهء منوره . اين راه‌آهن از بيروت شروع و در جده ختم مىشود . به اعانهء كل مسلمانهاى روى زمين ساخته شده كه بيشتر اعانه را عثمانيها داده‌اند . اشكال زيادى در روزنامه از ورود راه‌آهن به مدينهء منوره بود . مختار بيك مباشر راه در حضور مردم نطقى مىكند كه حضرت رسول ( ص ) اجازه نمىداد كه راه‌آهن وارد شهرش بشود قبل از آن‌كه سلطان\r\n\r\n","description":"","footnote":"","page_name":" 2198 ","page_number":450},
  {"content":"\r\n\r\nآزادى به مردم خود بدهد . انشاء الله به مكهء معظمه هم به زودى خواهد رسيد . تمام مسجد مقدس را هم با چراغ برق روشن كرده‌اند . راه تمام شود خيلىخيلى مسافرت مكهء معظمه آسان مىشود . در غير اوقات حج هم همه وقت خواهند رفت .\r\nدر حيدرآباد دكن بواسطهء طغيان رودخانه پنجاه هزار نفر تلف شده خانه و كاشانهء مردم همه خراب شده است .\r\nيكشنبه 6 شوال - صبح شاهزاده عميد الدوله اينجا آمد . از چوب خوردن وكيل الدوله كه خودش حاضر بود حكايت كرد . شاه كه از اندرون بيرون آمد معلوم بود خلق خوشى ندارند و اوقاتشان بسيار تلخ است . يك سر به همان اطاق مدور تشريف بردند . صدر اعظم هنوز نيامده بود .\r\n\r\nمفخم الدوله و پابوسى\r\nعلاء السلطنه وزير خارجه با مفخم الدوله وزير مختار روسيه در ايوان ايستادند . شاه فرمودند من نمىدانم چرا به سر مأموريت خودت نمىروى ، چه جهت دارد آنقدر بمانى . وزير عرض كرد مىرود . شاه فرمودند تو وزير خارجه [ اى 
  ] تمام كارت را من بايد بكنم . اين شخص يك سال است مأمور شده و هنوز نرفته . وزير فورا عرض كرد امروز آمده پاى مبارك را بوسيده مرخص شود . شاه پاى خود را دراز كرده فرمودند زود بيا پاى مرا ببوس و برو . او هم با وجودى كه براى مرخصى نيامده بود بوسيد و زود رفت .\r\n\r\nچوب‌خوردن وكيل الدوله\r\nصدراعظم وارد شد با سايرين . شاه فرمودند مثل اين‌كه بعضى از مردم همه روزه اينجا هستند ، اما دست از شيطنت و بدذاتى برنمىدارند . همه ديدند اوقات شاه تلخ است كسى جوابى نداد . بعد فرمودند مثل اين پدرسگ وكيل الدوله كه متصل مشغول افساد است . وكيل الدوله عرض كرد چاكر تقصيرى ندارم ، خلاف عرض كرده‌اند . شاه با تشدد تمام فرمودند پدرسوختهء زن قحبهء قرمساق سى راپورت از تو بيشتر داده‌اند .\r\nحاجب الدوله بكش اين پدرسگ را . حاجب الدوله كشان‌كشان او را برد . بيشتر مردم بيرون آمده آنجا توقفى نكردند ، خصوصا كسانى كه مظنون بودند . من هم آمدم بيرون .\r\nشاه چوب خواست . وكيل الدوله را با چوب و فلك بردند ، حضورا چوب مفصلى خورد .\r\nحكم شد گوشش را ببرند . سپهسالار به حاجب الدوله التماس كرد كه قدرى تأمل كنند .\r\nخودش حضور رفت . هرطور بود شفاعت كرد . فورا او را به كاشان مغلولا بردند . براى تقصير او حدسها زده‌اند . بيشتر مردم مىگويند چوب را بواسطهء حركات پسرش دبير السلطان خورد ، زيرا پسرهء شرّى است . از استيفاى اصفهان هم اول مشروطه استعفا\r\n\r\n","description":"","footnote":"","page_name":" 2199 ","page_number":451},
  {"content":"\r\n\r\nكرد به تقلب وكيل شد . بعد ملتفت شدند و خارجش كردند . تا حالا مشغول افساد بود .\r\nبعضى مىگويند كاغذهائى كه به تبريز نوشته بوده است به دست آمده و تقصيرش همان است .\r\nاين وكيل الدوله توتون‌فروش بود . جزو نوكرهاى امير نظام گروسى شد ترقى كرد .\r\nوكيل طهران او شد . مظفر الدين شاه بواسطهء وكالت آذربايجان التفاتى پيدا كرد . وقتى كه به طهران آمد مرحمتى داشت . تا آنكه امين السلطان اتابيك از قم مراجعت [ كرد 
  ] و صدراعظم شد . چون اين ميرزا محمد در پيشكارى آذربايجان نزد او بسيار مىرفت و حالا هم حضور شاه تقربى داشت اسباب فراهم آورد وكيل الملك پدر حشمت الدولهء حاليه را معزول [ كرد و 
  ] كاغذنويسى حضور را به اين دادند . تا زمان عين الدوله كاغذ خوانى با اين بود . در اين مدت آنچه دستى از شاه گرفت و آنچه از مال شاه و تقديمات حضور دزديد و از استيفاى اصفهان برد از يك كرور متجاوز شد . بلكه مكنت او را خيلى علاوه مىدانند . اين پول ، اين املاك ، اين احترام هارش كرد . اين است كه دچار تكبر و غرور خود شد و به سزاى اعمال خود رسيد .\r\n\r\nانجمن دبير السلطان\r\nعصر من خانهء عميد الدوله براى عمل فيلستان رفتم . اعتماد الاسلام آمد . او مىگفت شب شنبه دبير السلطان انجمنى داشت جمعى از مهمانها كه مىرفتند خودش هم به درشكهء يكى از آنها نشسته رفت . سرمست بودند . در ميان خيابان بعضى حرفها زده بودند . چند نفر از سربازهاى ماماقانى مصادف مىشوند ، حرفها را مىشنوند و مىگويند به شاه بد گفتند . بايد گرفت . دنبال مىكنند . اما چون آنها سواره بودند و سربازها پياده گرفتار نمىشوند . صبح واقعه را راپورت مىدهند . شاه بواسطهء ملاحظهء تلگرافى خلقش تنگ بود . بيرون كه آمد وكيل الدوله را ديد تلافى پسر را به سر پدر درآورد .\r\n\r\nشب‌نامه\r\nصحبت زياد مىشد . گفت آقا سيد عبد الله در بزده ملك ظهير الملك شش فرسنگى كرمانشاهان توقيف است . من گفتم مدتى است شب‌نامه بيرون نيامده . دست به جيب برده يك مشت شب‌نامه جلوى من ريخت . همان حرفهاى سابق بود . تازه‌اى نداشت . باز شيخ نارى ، سعد الدولهء پدرسوخته ، حاجى محمد اسمعيل سگ‌پدر ، ملت غيور بود .\r\n\r\n","description":"","footnote":"","page_name":" 2200 ","page_number":452},
  {"content":"\r\n\r\n\r\nتلگراف جعلى\r\nدو صورت تلگراف علماى نجف هم بود : يكى در جواب ايرانيهاى مقيم اسلامبول و معلوم بود صحيح است . يعنى خود آقا هم مىگفت كتبا براى من از عتبات آمده و مقابله كرده‌ام . ديگرى خيلى مفصل و خيلى بىمعنى . صورت تلگرافى نداشت و معلوم بود فرمايش آقايان نيست . جعلى و كذب محض است . مثل آنها كه هميشه چاپ مىكردند .\r\n\r\nگفتهء كاشف السلطنه دربارهء تقىزاده\r\nكاشف السلطنه هم بود . مىگفت از تعديات سردار افخم بيشتر مردم گيلان تبعهء روس و انگليس شده‌اند . باز مىگفت تقىزاده و سايرين كه هيجده نفر بودند به قونسولگرى آمده مدتى ماندند . هروقت در كوچه حركت مىكردند مردم بابى بابى مىگفتند و بچه‌ها دنبال آنها افتاده سنگ مىزدند . يك روز تقىزاده از حمام بيرون مىآمد بقدرى بچه‌ها بابىبابى گفتند فحش و دشنام دادند و سنگ زدند كه روز ديگر صبح بسيار زود فرار كرد و رفت . بهاء الواعظين در خانه‌ها افتاده گدائى مىكرد . كسى هم چيزى نداد . خواست منزل من هم بيايد راهش ندادم . به هر شكل بود رفتند .\r\n\r\nطلاق تاج السلطنه\r\nدوشنبه هفتم - خانهء ملك‌آرا كه حالا در خيابان معز السلطان و قرب خانهء تاج السلطنه است وعده داشتيم . « سپهسالار از تقصير امير بهادر نگذشت تا آخر راضى شد تاج السلطنه را طلاق بدهد . آن‌وقت شش هزار تومان نقد داد تاج السلطنه طلاق گرفت . »\r\n\r\nكشته شدن شجاع نظام\r\nعميد الدوله ، نديم السلطان ، شعاع الدين ميرزا ، ربيع آقا بودند . بيشتر تخته‌بازى كردند و صحبت نشد . مطلب تازه كه تلگراف رسيده اين است كه جعبه با پست يا غير پست از فرنگستان يا تبريز براى شجاع نظام مرندى مىرسد . او به گمان فشنگ باز مىكند فورا محترق شده شجاع نظام و پسرش با پانزده نفر نوكر كشته مىشوند . « 1 »\r\nاينجا هم سفير روس براى شاه پيغام داده كه دور نيست از اين جعبه براى شاه و ديگران هم بيايد . محض دولت‌خواهى عرض شد كه نهايت مراقبت را داشته باشند .\r\nچند تلگراف ديگر هم به سيم كمپانى براى آذربايجانيهاى مقيم طهران آمده . من از حيدر ميرزا شنيدم ستار خان به فرمانفرما تلگراف كرده مباشرين شما جنس بدهند پول بگيرند . اگر ندهند املاك چاپيده خواهد شد .\r\n\r\n\r\n","description":"","footnote":"\r\n( 1 ) - در اين باب به مقالهء سيد حسن تقىزاده مندرج در مجلهء يغما ( سال پنجم ) مراجعه شود .\r\n","page_name":" 2201 ","page_number":453},
  {"content":"\r\n\r\n\r\nساعد الملك\r\nمال ساعد الملك ( اول متمول تبريز ) را از نظام الملك شنيدم دو هزار تومان آدمش داده بود پنج هزار تومان ديگر خواسته بودند ، فورا تلگراف و حواله كند و الا خانه‌اش غارت خواهد شد . ساعد الملك فورا به بانك روس حواله مىدهد . عين الدوله حالا باسمنج است معلوم نيست چه مىكند .\r\n\r\nقاتل فريدون زردشتى\r\nاين مطلب را ننوشتم كه در شب احياء تلگرافى از كلات روح الله نام قاتل فريدون [ زردشتى 
  ] به حضرت و الا كرده بود بلكه شفاعتى بكنند مرخص شوند . حضرت و الا هم درب خانه اتفاقا مىرفت . بعد از خيلى فكر تلگراف را به شاه داده بودند . سپهسالار عرض كرده بود به من هم تلگراف زده بودند به حضور نياوردم . شاه فرموده بود من استخاره كرده بودم مرخصى آنها خوب نيامد . سپهسالار عرض كرده بود براى اين خوب نيامده بود كه شاهزاده توسط كنند . آن‌وقت شاه فرموده بودند اين روح الله و عيسى و افراسياب تقصير نداشتند در ميان حياط بودند . دستخط فرمودند مشير السلطنه صدراعظم به حاكم كلات تلگراف كند اين سه نفر را مرخص كند ، به شرط آنكه طهران نيايند و به ولايت خود بروند . گويا سايرين تلف شده باشند . من درست نمىدانم مگر همان وقتى كه گفتند مردند .\r\nنواب عاليه امروز عصر به سلامتى به سمت قزوين رفت . ميرزا اسماعيل خان ماند كه تحصيل كند . اين مدت تنها نبودم و حقيقة رمضان خوش گذشت . بچه‌ها سرگرم بودند .\r\nافخم الدوله قزوين آمده بود الموت رفت . حضرت و الا اصرار دارند زمستان الموت بماند . او ابرام دارد بيايد . صريح نوشته بود هزار تومان حضرت و الا بدهد نخواهم ماند ، از تنهائى خسته شدم . حضرت و الا مىفرمايند الموت هم‌صحبت پيدا كند .\r\nجمعه يازدهم شهر شوال المكرم - چند روز است هوا صاف و ملايم شده . امروز نظاميه حضرت و الا دعوت داشت . من و آقاى عماد السلطنه هم بوديم .\r\n\r\nنسخ خطى\r\nچندين مجلد مرقع و نسخ خوب نظام الملك نشان داد از خطوط مير و ساير اساتيد و اشكال چينى . يكى از مرقع اشكال را مىگفت چهارصد تومان خريدند من ندادم . يك پندنامه هم به خط مير بود كه حقيقة تماشا داشت و قيمتى بود .\r\n\r\n","description":"","footnote":"","page_name":" 2202 ","page_number":454},
  {"content":"\r\n\r\n\r\nاسناد خطى\r\nاز همه تماشادارتر قريب سى دستخط شاه شهيد بود به مرحوم ميرزا آقا خان صدراعظم . مىفرمودند تمام دستخطها كه دو صندوق بزرگ بود حاجب الدوله حسب الحكم برد . اين دستخطها را مخفى كرده و به بازوى خودش بسته بود . خواندنى و ديدنى بود . بيشتر متعلق به جنگ ايران و انگليس و فتح هرات بود . پلتيكى و بسيار دقيق بود . حقيقة شاه شهيد در همان عهد خيلى مدبّر و پلتيك‌دان بود و بسياربسيار دستخطها خوش عبارت و خوش خط بود . دستخط عزل ميرزا آقا خان هم بود كه شاه مرقوم فرموده بودند .\r\n\r\nدستخط عزل اعتماد الدوله\r\nچون شما تمام كارها را شخصا به عهده گرفته ديگرى را شريك و سهيم قرار نداديد و معلوم است از يك نفر همه كار برنمىآيد و به اين واسطه خللى در نظم امورات حاصل و خطاى چندى به ظهور رسيده ، خود شما هم كه نوكر صديق محترم ما هستيد نمىبايست راضى به اين باشيد كه همه كارها غيرمنظم باشد لهذا از امروز 22 محرم شما را از منصب صدارت عزل كرده در خانهء خود محترما در نهايت امنيت نشسته از هر بابت مطمئن باشيد . ساير فرمايشات را هم حاجب الدوله شفاها خواهد گفت .\r\n\r\nحكم شاه به دستگيرى موچول ميرزا\r\nيك دستخط ديگر هم ملاحظه شد . عضد الدولهء مرحوم كه آن‌وقت لقب نداشت موچول ميرزا بود با سه نفر از برادرهايش خيلى هرزگى مىكردند ، بسيار هم موچول ميرزا خوشگل بود . گويا در سفارت عثمانى شبى رفته و به شاه راپرت داده بودند . شاه حكم فرموده بود حاجب الدوله هر چهار نفر را كه رئيس آنها عضد الدوله بود دستگير چوب زده و زلف آنها را بتراشد . اين حكايت مشهور است و همه اهل اين زمان مىدانند .\r\nاعتضاد السلطنه و بعضى از اخوان آنها منزل صدراعظم رفته كه او شفاعت كند . ايشان هم عريضه به شاه مىكنند . شاه دستخط فرموده بود شفاعت شاهزاده‌گان و موچول ميرزا را كرده بوديد اينها پسر فتحعلى شاه نيستند . اگر فتحعلى شاه . . . بود اينها اولاد او مىشوند و حال آنكه بهترين ناس بود . جز تراشيدن موى سر و گذاشتن ريش و ترك هرزگى چاره نيست . منزل شما هم نبايد باشند . اطاق حاجب الدوله كه مظهر غضب ما است بايد بمانند . بعد مطالب ديگر مرقوم شده بود .\r\n\r\n","description":"","footnote":"","page_name":" 2203 ","page_number":455},
  {"content":"\r\n\r\n\r\nچوب خوردن عضد الدوله\r\nسر همه را در خلوت كريم خانى تراشيدند و التزام و ضامن گرفته شد ريش بگذارند ، هرزگى نكنند و مرخص شدند . اما باز وفا به عهد خود نكردند . آخر عضد الدوله چوب خورد و مدتى در خانهء مرحوم اعتضاد السلطنه حبس بود .\r\n\r\nتاريخ عضدى\r\nعضد الدوله خوب زندگى كرد . خودش و اولادش و اولاد اولادش همه خوشبخت بودند و هستند . در سنهء 1319 فوت شد . كتابى نوشت « تاريخ عضدى » . از آن بهتر شرح احوال فتحعلى شاه و محمد شاه را كسى ننوشته . حقيقة خواندن دارد . سواد نداشت ، خط نداشت . اما از آن بهتر كسى چيز نمىنوشت و حرف نمىزد . رسمش اين بود مىگفت و منشى تحرير مىكرد . هركس رقعهء او را قرائت مىكرد يقين داشت اول فاضل است . از شباب تا شيخوخت خوش گذرانيد . اين اواخر كه خيلى معزز و محترم شده بود .\r\n\r\nپسران عضد الدوله\r\nسه پسرش عين الدوله اتابيك ، سيف الملك سپهسالار مرحوم ، حاجى سيف الدوله ايران مدار شدند . دخترش شمس الدوله زن محترم ناصر الدين شاه شد ، همين‌طور نوادگانش مثل عضد الدوله امير آخور و امير اعظم . اينها . . . هركدام حكاياتى دارند كه من بعضى را شنيده و برخى را ديده‌ام . سيف الملك وجيه الله ميرزا نزد سپهسالار ميرزا حسين خان قزوينى بود و ترقى او بواسطهء او شد . تمام مردم اين عهد از عشق و عاشقى سپهسالار و آقا وجيه مسبوقند و اغلبى رؤيت كرده‌اند . سيف الدوله آقاى داماد لقب داشت . حكايت فوج سربند و تفصيل آن مشهور است . شمس الدوله هم هركس آغا بشارت خواجهء او را با يك من ريش و يك ذرع سبيل [ و 
  ] زن و فرزند ملاقات كرده از مسئله مسبوق مىشود .\r\nاين بشارت خان را بعد از چندين سال از نزد شمس الدوله خارج كردند . تا ناصر الدين شاه بود ريش و سبيل خود را مىكند . بعد از فوت او رها كرد و زن گرفت . غريب اين است كه عين الدوله و سپهسالار مرحمت مخصوص هم به مشار اليه داشتند كه خوب . . .\r\nآنچه نوشته شد راجع به شخص آنها بود .\r\n\r\nعين الدوله و سپهسالار\r\nاما آنچه راجع به اين ملت فقير است . سپهسالار قشون ما را تمام بلكه تباه و نابود كرد .\r\n\r\n","description":"","footnote":"","page_name":" 2204 ","page_number":456},
  {"content":"\r\n\r\nعين الدوله بواسطهء لجاجت باعث تخريب اين مملكت شد . تخمى كاشت كه تا ايران باقى است اين نزاع و مرافعه و قتل و غارت باقى خواهد بود . الان هم در تبريز تمام آنچه مىشود بواسطهء اوست . سپهسالار قشون ما را تمام كرد كه نداريم روانه كنيم . اين هم مملكت را خراب ، بلكه همراهى مىكند و شش ماه است از صلح و جنگ خبرى نيست .\r\nنه صلح كرد و نه جنگ . اگر يك طرفى كرده بود امروز دويست نفر قزاق روس وارد تبريز نمىشد و شايد دنبال آن هم قشون زيادى وارد شود . يكى لشكر را خراب كرد يكى كشور را .\r\nشنبه 12 شهر شوال المكرم - امروز چهار ساعت به غروب مانده دعوتى در باغ شاه براى اصغاى فرمايشات شده بود . من نرفتم . حضرت و الا كه تشريف برده بودند شب حكايت را از اين قرار نقل فرمودند .\r\n\r\nمجلس عالى براى مجلس\r\n« من اول در اطاق حضور شاه رفتم . مؤيد الدوله نشسته بود برخاست . شاه فرمودند خيلى خوب شد اول نزد من آمديد . و نشستم . مؤيد الدوله هم نشست . شاه پس از احوال‌پرسى فرمود ما به مردم وعده داده بوديم مجلس را برقرار كنيم . از طهران و ساير ولايات از علما ، تجار و محترمين تلگرافى و كتبى زياد رسيده كه مجلس نمىخواهيم . من گفتم اول طهران است ، همه مردم را خبر كنند و در اين باب گفتگو شود .\r\nمن عرض كردم آن مجلس كه همه مىدانيم مجلسى نبود كه نتيجهء خوبى داشته باشد . جواب فرمودند بلى آن مجلس كه باعث هرج‌ومرج و برهم‌خوردن مملكت شد .\r\nآن‌وقت مؤيد الدوله تقبيح زيادى از آن مجلس كرد . من ساكت بودم . بعد شاه فرمودند دير مىشود . برويد كه مردم منتظرند . برخاسته بيرون آمديم چادر صدراعظم و سپهسالار را وصل كرده ، يك چادر ديگر هم علاوه نموده بودند . همان‌جا كه هميشه صدراعظم مىنشيند من و مؤيد الدوله نشستيم . نير الدوله و شعاع الدوله هم آمدند آنجا و بعد صدراعظم آمد . قدرى نزد من نشسته آن‌وقت گفت خود شما ميزبان هستيد ، اجازه بدهيد من نزد علما بروم . من تعارفى كردم او رفت نزد علماء كه وسط اين چادر نشسته بودند . [ و 
  ] مقابل آنها سپهسالار و سران سپاه و باقى مردم هر يك بدون ترتيب . همهء علماى تهران حتى پسرهاى آقا سيد محمد و آقا سيد عبد الله بودند [ و 
  ] بيشتر تجار حتى امين ضرب و معين [ التجار 
  ] بوشهر [ ى 
  ] . جمعيت به قدر سيصد چهارصد نفر بود .\r\n\r\n","description":"","footnote":"","page_name":" 2205 ","page_number":457},
  {"content":"\r\n\r\n\r\nخطابهء صدر السلطنه\r\nصدر السلطنه با تشدد زياد مثل آن‌كه با همه دعوا دارد برخاسته كه خطابه بخواند .\r\nقليانى يك گوشهء چادر مانده بود به يك تغيرى حكم به اخراج آن كرد كه باعث تمسخر اغلبى شد .\r\nبعد خطابه خواند ، خيلى مفصل و با همان تغير و تشدد . مقصود و مضمون آن اين بود كه به قدر دويست تلگراف از ولايات و صد عريضه از اهالى طهران در عدم رضايت از مجلس و مشروطه رسيده . اعليحضرت اقدس همايونى حكم به انعقاد اين مجلس عالى دادند تا رضا و عدم رضاى مردم محقق شود .\r\nدر القاب شاه خوش‌رو ، خوش‌مو ، خوش‌خو و بعضى لغات به اين الفاظ غير مأنوس قرائت كرد . بعد بناى خواندن تلگرافها را كرد . يك‌جا هم اسم حضرت حجة ( ع ) برده شد به يك عتاب و خطابى حكم تواضع و برخاستن كرد كه بىاندازه خنده داشت . از هر ولايت تلگراف مفصل بود كه فقط اسم شهر و نام امضاءكنندگان را قرائت كرد . هرچه اصرار كردند شما خسته شديد ديگرى بخواند راضى نشد . يك غلطى هم خواند .\r\nآخوندى از يك گوشهء چادر غلط او را مىگفت و اصرار داشت صدر السلطنه تصحيح كند . گفته بود اعراب با عرب است .\r\nبعد از خطابه و تلگرافات از طرف علماء و تجار و اهالى محلات شهر طهران عريضه‌ها قرائت شد . مال تجار را افتخار التجار خواند كه امين ضرب داده بود . اما از همه بهتر عريضه و خطابهء كردستانيها بود كه امام جمعهء كردستان قرائت كرد . بقدرى خوش مضمون و با ادله و برهان بود كه حظ كردم و بقدرى خوب و به لهجهء كردى خواند كه آواز تحسين از همه بلند شد .\r\nآن‌وقت رأى همه را در ورقهء خيلى مطولى نوشته دادند ، همه مهر كردند . حاجى آخوند رستم‌آبادى در صدر همان خطابه يا عريضهء كردستانيها نوشت . گفتند براى اين‌كه مردم طهران را پست‌تر و سست عقيده‌تر از آنها دانسته بود . . . « 1 » من زودتر برخاسته آمدم . سايرين يعنى علماء ماندند كه با آن عريضه خدمت شاه بروند . شب هم در خانهء علاء السلطنه وزير خارجه سفرا دعوت دارند كه نشان آنها هم بدهند به ولايات هم تلگراف شود .\r\nمشروطه كه از روى بىعلمى و عدم فهم و رضاى اهل مملكت به هواى نفس چند نفر داده شود نتيجه و ثمرش اين است كه به التماس و تملق نسخ و توقيف آن حكم را\r\n\r\n\r\n","description":"","footnote":"\r\n( 1 ) - نقطه‌چين در اصل است\r\n","page_name":" 2206 ","page_number":458},
  {"content":"\r\n\r\nبخواهند . بلى مردم از وضع سابق خوب نمىگفتند . الحق خوب هم نبود . اما پس از مشروطه و آن هرج‌ومرج كه باعث مليونها خسارت و هزارها كشتار و قتل و بربادى شرف و آبرو و مملكت گرديد و عاقبت وخيم آن فعلا مملكت آذربايجان را از كف داده چراغ به دست [ اند 
  ] و دنبال اولى مىروند .\r\n\r\nنامهء ارفع الدوله\r\nكاغذى و كتابى از پرنس صلح ارفع الدوله ، سردار ، امير نويان ، دانش و غيره و غيره براى حضرت و الا رسيده بود كه نوشته بود به قول يكى از وكلاى عثمانى حكومتهاى اسلامى به هر كار نيك و بدى كه دست زدند جز خرابى و ويرانى مملكت نتيجه و ثمرى حاصل نشده . بلى شدت ظلم و ستم و هرج‌ومرج ، ويرانى مملكت ، هتك شرف و آبرو كه در آن دو ساله روى داد امروز غلبه با اينهاست و اگر اين طرف غالب نبود مجلس بر هم نمىخورد و اين اساس از ميان نمىرفت . هروقت غرض و مرض ، خودخواهى ، خودستائى ، رشوه ، تملق از ميان رفت يا اقلا كم شد [ و 
  ] علم ، هنر ، ثروت و شرف زياد شد مشروطه و صحبت آن بجا است . اما مملكتى كه دو ثلث آن ايلات و باديه‌نشين هستند ، شرف مردمانش هيچ ندارند ، ثروت ندارند ، علم ندارند ، صنعت ندارند ، راه ندارند همين‌طور هست كه هست تا نصيب ديگران شود .\r\n\r\nثمرهء جهل\r\nتفصيل اين مجلس را در يكى از شب‌نامه‌ها كه آن روز سيد علاء الدين اعتماد الاسلام داد نوشته بود . ليكن به اين مفصلى نمىدانست ! روس يا انگليس صرفهء خود را ملاحظه مىكنند . هروقت پاى ضرر آنها باشد خودكشى مىكنند ، نباشد كار ندارند . امروز صرفهء آنها در اين است و ساكت هستند . تخم نفاقى بين ما بواسطهء لجاجت عين الدوله و جهل و نادانى مظفر الدين شاه و ضعف مشير الدوله صدراعظم كاشتند كه ثمرش را به زودى ببرند كه الان مشغول مىباشند و فوق‌العاده موفق شده‌اند . « ز هر طرف كه شود كشته سود اسلام است . » من يك نفر ، ايران را رفته مىدانم . منتهى مشروطه بود زودتر حالا قدرى ديرتر خواهد رفت .\r\n\r\nوفات حاجى ميرزا حسين طهرانى\r\nسه‌شنبه 15 شوال - تلگرافا خبر فوت حجة الاسلام آقاى حاجى ميرزا حسين ميرزا خليل از اجلهء علماى نجف اشرف ، قدس سره رسيد . بازارها را بسته تعطيل عمومى شده . در مسجد شاه از طرف دولت و جاهاى ديگر از جانب مردم طهران ختم\r\n\r\n","description":"","footnote":"","page_name":" 2207 ","page_number":459},
  {"content":"\r\n\r\nگذاشته‌اند . بعد از مرحوم مغفور ميرزاى شيرازى طاب‌ثراه اعلم علماى نجف بود و بيشتر مردم مقلد ايشان بودند . آقاى معظم له تقليد ميت را هم جايز مىدانست . آنها كه مقلد ميرزاى شيرازى طاب‌ثراه بودند ( كه تمام شيعهء ربع مسكون باشد ) و حالا مقلد اين آقا كارشان آسان بود . فاميل ما هم مقلد اين آقا بودند .\r\nگفتند نود و شش سال داشت . از چشم نابينا و از گوش كر شده بود . تلگرافات و احكامى كه از ايشان طبع و نشر مىكردند غالب ساختگى [ بود 
  ] و آنچه حقيقت داشت آقازادگان گرامى نوشته و مهر آقا را مىزدند . خودش به يكى دو نفر پيغام فرستاده بود من كارى به اين كارها ندارم . آنچه شهرت مىدهند اطلاع ندارم .\r\n\r\nفخر الاطباء\r\nسيد جمال افجه‌اى ( حجة الاسلام آن وقت ) دامادش بود ، فخر الاطباء حكيم عزيز السلطان برادرش . اين فخر آدم بامزه‌اى بود . فرنگستان هم سفر آخر شاه شهيد ملتزم بود . عزيز السلطان بلاها به سرش آورده ، اما او هم دخلها كرد .\r\nفعلا علماى محترم عتبات حجة الاسلام آقا سيد اسمعيل صدر است با حجة الاسلام حاجى سيد كاظم و حجة الاسلام ملا عبد الله مازندرانى و حجة الاسلام محمد كاظم خراسانى ، در ايران و طهران كه آيت الله‌ها بسيار است .\r\n\r\nروز فوت ميرزاى شيرازى\r\nدر فوت مرحوم ميرزاى شيرازى شاه شهيد خودش آمده ختم مسجد شاه را جمع كرد . من آن روز آنجا بودم . دعوائى در مسجد شد . روزى به من گذشت كه مدت العمر نخواهد گذشت . من از منزل تا مسجد شاه را سه ساعته رفتم . آنقدر جمعيت و هنگامه بود و حال آنكه از خانهء ما تا آنجا دو هزار قدم نيست . مسئلهء ترك استعمال تنباكو ، ميرزا را خيلى بزرگ كرد . آن هم حكايت عجيبى بود . خداوند هر دو را رحمت كند .\r\nپنجشنبه 17 شوال المكرم . دكاكين بسته است . در تمام مساجد و خانه‌هاى آقايان ، دالان‌ها ، كاروانسراها ، تيمچه‌ها حتى دكاكين بزرگ ختم گذاشته‌اند . دالان كاروانسراى امير سمت خانهء ما كه دكاكين يهود است ختم گذاشته‌اند . به آهنگ غريبى تورات قرائت مىكنند و نوحه‌گرى مىكنند . خيلى تماشا دارد .\r\n\r\nبلغارستان\r\nروزنامه‌ها رسيد . در « لندن نيوز » فردينان را در لباس تاجگذارى « زار » « 1 » قديم\r\n\r\n\r\n","description":"","footnote":"\r\n( 1 ) - ( - تزار )\r\n","page_name":" 2208 ","page_number":460},
  {"content":"\r\n\r\nبلغارى كشيده بود . كره به دست ، تاج بر سر . خودش را فردينان اول « زار » بلغارى اسم گذاشته ، سفير فوق‌العاده هم به اسلامبول روانه كرد . صدراعظم عثمانى از ملاقات اول مىگويد اگر گفتگو ما بين اين دو دولت بود حالا جنگ شروع شده بود . اما با شما كارى نداريم . اين گفتگو ما بين تمام ملل ارپ است . پس ناچار با آنها بايد قرارى داد و شما سه « مليان » پول همه ساله مىدهيد كه به قرض عثمانى داده مىشود . « رميلى » را تصاحب كرده‌ايد ، راه‌آهن را ضبط كرده‌ايد ، شاه شده‌ايد ، اينها همه بر خلاف عهدنامه است و مطالب شما پذيرفته نيست .\r\nوزير خارجهء روس هم به همهء پايتختها سواى اطريش و اين دو سه جا مسافرت كرده اما مذاكرات مخفى است . دولت سربى هم وزير خارجهء خودش را فرستاده مىگويند وزير خارجهء آلمان به مشار اليه گفته شما با اطريش نمىتوانيد جنگ كنيد ، بىجهت به خود زحمت ندهيد .\r\nدر « لندن نيوز » نوشته بود جنگ مشكل است بشود . اما مطالب خيلى « كومپليكه » « 1 » [ است 
  ] و به زحمت زياد تصفيه مىشود .\r\nسمت حجاز و عراق عرب عثمانى هم بسيار مغشوش است . اينجا شهرت دارد بغداد را توپ بسته‌اند .\r\n\r\nفخر الملك - فخر الممالك\r\nاسد الله ميرزا از قرارى كه خودش مىگويد از صدمات مادرزنش عيال مرحوم مظفر الممالك فرارا طهران آمده . يعنى به عنوان مشايعت فخر الملك تا عشق‌آباد رفته و آمده است . جناب فخر الملك دوم شوال از راه تركستان ، الم برق و مسكو ، از عشق‌آباد حركت كرد . براى مقررى شكوه السلطنه خواهر شاه چند نفر مأمور سر فخر الممالك گذاشته‌اند . ايشان هم همه روزه منزل من مىآيد . شبها خيلى دير به خانهء فخر الملك مىرود . حرفش حسابى است . اولا سه هزار تومان فاضل دارند ، چهار هزار تومان از اشخاص معين طلب‌كار [ است 
  ] . هرچه مىگويد از آنها گرفته برسانيد صدراعظم مىگويد اين پول را بدهيد بعد من آنها را وصول مىكنم . تمام مردم هم شفاعت كردند قبول نشده .\r\nجناب شيخ فضل الله كاغذى نوشت ، قال تبارك و تعالى :  وَ لا تَزِرُ وازِرَةٌ *  الخ . باز پذيرفته نشده جواب همه را خود صدراعظم مىدهد و حال آنكه فخر الملك متحد و هم قسم و دوست او بود .\r\n\r\n\r\n","description":"","footnote":"\r\n( 1 ) -  Complique  - پيچيده\r\n","page_name":" 2209 ","page_number":461},
  {"content":"\r\n\r\nمجلس امروز عصر در خانهء صدراعظم بود . حضرت و الا دعوت داشت . يك ساعت از شب گذشته تشريف آوردند مجال شرفيابى نشد .\r\n\r\nباز دربارهء آن مجلس\r\nجمعه 18 شوال المكرم - صبح اندرون حضور مبارك حضرت و الا شرفياب شدم .\r\nتفصيل مجلس ديروز خانهء صدراعظم را تعريف فرمودند . فقط بيست نفر از اعاظم رجال محترم بودند و صدراعظم گفت اعليحضرت شهريارى مىفرمايند پس از مجلس شنبهء گذشته باز بعضى صحبتها شده كه راپورت داده‌اند . اگر حقيقة مجلس خوب بود و بايد برقرار شود بىپرده بگوئيد والّا مجددا راى خود را نوشته به عرض برسانيد .\r\nعلاء الملك جواب داد هر كارى اسبابى و لوازمى مىخواهد . اگر بخواهيد پلو درست كنيد برنج و روغن و هيزم و يك آشپزخانه و آدم لازم دارد . ما هيچ يك از لوازم مجلس را نداريم و ممكن نيست بطور دلخواه منعقد شود .\r\nحضرت و الا مىفرمودند همين تمثيل او را در جزو رأى همه نوشتند و اصرار داشت پلو را برداريد و به لهجهء تركى « پيلو » مىگفت و ممكن نشد .\r\n\r\nفرمانفرما : عبد الحسين مجاهد\r\nفرمانفرما كه آن‌وقت « عبد الحسين مجاهد » امضاء مىكرد نطق مفصلى كرد . ما شبان مىخواهيم ، راعى مىخواهيم . من اين مدت كه وزير بودم و مجلس مىرفتم فقط دو نزاع بود يكى ما بين مالدار و فقير ، ديگرى دين‌دار و بىدين . چنين و چنان .\r\nمن گفتم آن مجلس كه خوب نبود . اما عدالت ، امنيت ، رفاه را نمىشود منكر شد و همه كس البته طالب است . شاه به هر ترتيبى مىدانند زودتر شروع به آن بفرمايند .\r\nمختصر هركسى حرفى زد و آخر همه گفتند آن مجلس و آن ترتيب به درد نمىخورد ، امّا مجلس شورائى لازم است .\r\nاز مشير الدوله و مؤتمن الملك پرسيدند . آنها هم اذعان كردند آن مجلس خوب نبود و باعث بسى خرابى و هرج‌ومرج شد .\r\n\r\nرأى نظاميها فرمان شاه است\r\nجلال السلطان صورت مجلس را نوشته بعد به ترتيبى كه نشسته بودند رأى هركس را در ذيل آن نوشت و به مهر رسانيد [ و 
  ] به دست صدراعظم داد . وقتى كه نزد وزير نظام سردار كل برد او گفت من رأى ندارم . رأى اهل نظام فرمان شاه است . سردار مؤيد هم كه پيش او نشسته بود و از سردارها همين دو نفر بودند همان حرف وزير نظام را زد . آن‌وقت\r\n\r\n","description":"","footnote":"","page_name":" 2210 ","page_number":462},
  {"content":"\r\n\r\nسپهسالار فرياد زد پس بياوريد من هم رأى خودم را پاك كنم . سايرين گفتند ديگر نمىشود و شما سپهسالار وزير جنگ هستيد عيب ندارد .\r\n\r\nرأى نسوان\r\nوزير نظام هم اين مطلب را از قانون و نظامنامهء انتخابات درك كرده بود كه اهل نظام رأى ندارند و اينجا « قيقاج » انداخت . مثل آن‌كه نسوان راى ندارند . امير اعظم امروز مىگفت ما را با زنها برابر كردند . خاك بر سر من كنند . آنها كه با او شوخى داشتند گفتند تو از زن هم كمترى .\r\n\r\nسالار الدوله\r\nسالار الدوله به ضمانت دولت روس مرخص شده روسيه رفت . مىگويند در شهر ورشو در تحت نظارت ادارهء پليس آنجا مسكن دادند . جمعى را عقيده اين است به يك شكلى فرار كرده و اين دفعه به سفارت روس رفته محض اين‌كه مستحفظين دولتى مفتضح نشوند فورى ضمانت سفارت را قبول و روانه‌اش مىكنند .\r\n\r\nركن السلطنه\r\nركن السلطنه عموى شاه هم مرخصى گرفته با آن‌كه هيچ پول و ملك و مال ندارد فرنگستان رفت .\r\n\r\nتبعيديها\r\nاگر دولت ايران با يكى از دول كنتراتى در باب تبعيد ايرانيها كرده بود كه فقط همان‌جا بروند ممكن بود سالى مبلغى پول بگيرد . قريب سيصد چهارصد نفر الان از متمولين ايران انگلستان مىباشند كه انقد وجوه خود را خواهىنخواهى خرج مىكنند يقينا امسال پنج كرور خرج آنها مىشود .\r\nارفع الدوله نوشته بود سواى آنها كه تبعيد شده‌اند جمع كثيرى به خيال خود آمده در اسلامبول انجمن دارند و اسباب دردسر بىنهايت من شده‌اند . هركس هم بخواهد فرنگ برود شاه فورا مرخص مىكنند و ابدا ممانعت ندارد . آنجا هم « سرزمينى است كه ايمان فلك رفته به باد » . از احدى كارى ساخته نيست جز پول دادن .\r\n\r\nسيد على آقا يزدى\r\nشنبه 19 شوال المكرم - حاجى سيد على آقاى يزدى ، آنكه در ايام مشروطه آنچه از آب و آتش به عمل مىآمد درباره‌اش گفتند و نوشتند كه متمم آن‌هم هنوز باقى [ است 
  ] و\r\n\r\n","description":"","footnote":"","page_name":" 2211 ","page_number":463},
  {"content":"\r\n\r\nدر شب‌نامه‌ها ذكر مىشود پنجشنبهء گذشته به عنوان فاتحه چادرى در خانه‌اش برپا كرده در منبر خودش يا همان سيد محمد برادرزاده‌اش ( كه حكم شد امامزاده زيد نماز نكند ، منبر نرود ) مىگويند كه آقاى شما را كشتند . زيرا حكمى داده بود كه مشروطه حكما بايد برقرار شود . كسانى كه آقا را ديده و به اين كار بازداشته بودند گريه‌ها از قتل مرحوم حاجى ميرزا حسين حاجى ميرزا خليل طاب‌ثراه كرده در سن نود و هشت سالگى [ مرده 
  ] .\r\nمختصر گفتگوئى مىشود . شب چادر آقا را خوابانيده و مذكور شد ديشب شاهزاده مؤيد الدوله حكمران دار الخلافه ساعت پنج آنجا مىرود و مىگويند آقا را بگوئيد بيرون تشريف بياورند . آقا به گمان اين‌كه حضرت و الا . . . آمده‌اند تا آقا را همراه كنند و از اين صحبتها نكنند فورا بيرون تشريف مىآورند . مؤيد الدوله مىگويند جنابعالى را شاه خواسته خوشحال‌تر مىشود . بيرون عمارتش كالسكه حاضر آقا را سوار كرده مىبرند .\r\nاين سيد على آقا يزدى است . تبريز مسكن داشت همراه مظفر الدين شاه آمد ، اين هم از اعمال سئيهء آن مرحوم است . پول [ و 
  ] خانه گرفت ، مواجب ، مرسوم ، نقد ، جنس . درد دين داشت مستبد شده بود . آن‌همه كارها كرد . حالا براى آنكه همراهى كرده مىخواهد سيد بحرينى نهاوند را برده اين اقلا سياه‌دهن را مالك شود . . . اين حرفها را مىزند گفتند آقا سيد ابو طالب زنجانى هم در بستر بيمارى از اين مقوله صحبتى كرده . اين دو نفر مايل هستند همچنانكه شيخ فضل الله ترقى دارد و مرجعيت عموم دارد بشوند . نمىدانند يكى يزدى و ديگرى زنجانى است . از اول عمر طهران نبوده‌اند . ديگر آنكه فضل و كمال آنها به قدر شيخ نيست و مردم اين شهر اين دو را غريب و از ولايت خود به جهاتى آواره مىدانند . همان‌طور كه در آن ايام آقا سيد عبد الله و آقا سيد محمد ، شيخ و امام جمعه را بازى نگرفتند . حالا هم شيخ و امام آن‌دو را بازى نمىگيرند . اين است دست به اين نغمه زده‌اند و بلكه آقا سيد محمد و آقا سيد عبد الله شوند . اما ممكن نيست . نه اهل اين ولايت هستند نه مردم آنها را مىشناسند و نه آن علم را دارا . كارى دست آقايان افتاده . . .\r\n\r\nوكلاى سابق\r\nجمعى مردم ديگر هم گرفتار شده‌اند . گفتند يكى از آنها سيد مهدى وكيل بود . اينها در اين دو ساله فايده‌ها برده‌اند و تا ممكن است از شر و فساد كوتاهى نمىكنند . اين سيد مهدى يك نفر سقط فروش بود . آقا محمود يك نفر كتاب فروش ، حاجى باقر يك نفر بقال . وقتى كه وكيل شدند و مقدس و محترم آن يكى راپرت‌چى اقبال الدوله و صاحب اختيار [ شد 
  ] و مبلغى كلى فايده برد . آقا محمود كه منتهى ترقىاش فروش كتاب به اعيان و اشراف بود فرمانفرما خانه‌اش برود و قاليچهء سيصد تومانى تقديم كند در\r\n\r\n","description":"","footnote":"","page_name":" 2212 ","page_number":464},
  {"content":"\r\n\r\nظرف دو سال صاحب كالسكه و اسب و مكنت شود . چرا دست برمىدارند ، مملكت مىرود برود . هرج‌ومرج مىشود بشود . خودشان دخل كنند و پول بگيرند .\r\n\r\nبستن دكاكين\r\nاز اين قبيل اشخاص ، اين بستن دكاكين چند روزه را فوزى دانسته خواستند فتنه كنند باز نشود . مردم كه راضى نيستند چند نفر هم كه دستگير شده عنوانى به دست همه افتاد .\r\nاين بود تمام باز كردند . براى آنكه مبادا به بچه‌ها پول بدهند و از باجه و سوراخ‌هاى بازار خاك بريزند پلكنيك صبح زود تمام پشت بامهاى بازار را قزاق گذاشته بود . از ترس آنها بزرگ و كوچك بالاى بام نرفت . شهر هنوز نظامى و دست پلكنيك است و الحق خوب منظم است . مختصر اين است به هيچ‌وجه من الوجوه نبايد آب خوش از گلوى مردم اين مملكت فرو رود . هر روز يك بازى است و يك مرافعه . ترتيب سابق خيلى بد بود .\r\nمشروطه از آن بدتر شد . حالا هم تعريفى ندارد . خدا خودش رحم كند . كسى دربند نيست . شاه هم يك نفر است و مشتبه مىكنند نمىگذارند .\r\n\r\nمقررى پارسال و امسال\r\nسه‌شنبه 22 شوال المكرم - از مقررى پارسال و امسال خبرى نيست . آنچه متعلق به قزوين و عميد الملك بود در خانهء مشير السلطان جمعى از مستوفيان حاضر شده محقق شد هزار و چهارصد تومان لاكلام بايد بدهد . راپرتى نوشته همه مهر كردند . در صورتى كه محتاج به عرض صدراعظم نيست باز گفتند به عرض برسانيد .\r\nامروز مشير السلطان پيغام داده بود من رفتم باغ شاه شما هم بيائيد . ناهار خورده و رفتم . مشير السلطان ديده نشد . رفتم چادر صدراعظم . يك گوشهء چادر آلاچيق درازى زده‌اند سقف آن هم شيروانى از تخته دارد . دور « چيق » هم به عوض نمد كرباس كشيده‌اند . در حقيقت قفس درست كرده‌اند . بقدرى تاريك است كه روز بايد چند چراغ روشن كنند . صدراعظم بيرون اين قفس در چادر جاى تنگى نشسته بود كه روى هم سوار شده بودند .\r\nمن يك گوشه‌اى نشستم تا بعضيها رفتند و من به جاى يكى از آنها نشستم . از زمين و آسمان كاغذ مىريخت . براى آنكه اين صدراعظم در مكالمه قدرى بىادب شده و به عوض مدعى هم جواب مىدهد . مطالب خود را نوشته بودم . مشير افخم را حضرت و الا پيغام داده بود و خيلى گله كرده بود . جوابى كه مشير افخم نوشته بود تمام اظهار بندگى و وعدهء انجام مقاصد بود . از آن جهت من رفته بودم كه تمام آن كارها را انجام داده مراجعت كنم .\r\n\r\n","description":"","footnote":"","page_name":" 2213 ","page_number":465},
  {"content":"\r\n\r\n\r\nمقررى امسال\r\nيكى از مطالب برات مقررى امسال بود ، مخصوصا اسم برده بودم مقررى خودم و حاجى افخم الدوله و همشيرگان . جواب داد اينها را براى عمل حساب نگاه داشته‌اند .\r\nدومى مقررى ملاير بود كه معلوم نشد چه امر فرمودند . جواب داد من نمىگويم حاكم صحيح مىگويد ، اما حرف او اين است جنس ببريد يا صبر كنيد تا فروش برود . سيمى مقررى همدان بود كه حكم فرموده‌ايد مظفر الملك از بابت جنس سنهء ماضيه و امسال بدهد تا قرار تسعير داده شود . حكم مجددى مرحمت شود كه تعطيل نكند . اين را هم جواب داد اين هم مثل ملاير بايد صبر كنيد تا تسعير و فروش معلوم شود . مطلب چهارم حكايت عميد الملك بود . جواب داد عميد الملك از انتصار السلطان طلب دارد ، اينجا ديگر من سكوت نكرده گفتم رجوع كرديد ، شش نفر مستوفى رسيدگى كرد راپرت نوشت . عميد الملك شايد از ده نفر ديگر هم طلب‌كار باشد چه ربط به من دارد . مابقى را هم جواب عرض كنم . در باب مقررى اگر حضرت و الا حساب دارد به من و حاجى افخم الدوله چه . مگر من حاكم بوده‌ام . اينجا مختار الدوله وارد شد با يك پاكت راپرت تلگرافى ولايات و صحبت قطع شد . در بين قراءت راپرت گفتند كالسكه هم حاضر است . تا راپرتها تمام شد برخاسته رفت .\r\n\r\nمشير السلطنه\r\nاين صدراعظم وقتى كه من مشهد رفتم آنجا بود ، يعنى عين الدوله از طهران تبعيدش كرده بود در ظرف دو ماه و نيم مگر همان چند روز كه من تركستان رفتم يك شب نگذاشت منزل خودم باشم . تمام را نزد او بودم و نهايت محبت و التفات را با من پيدا كرده بود . طهران هم آمديم مراوده قطع نشده بود و من يقين داشتم اگر صدراعظم شود به من خيلى التفات خواهد كرد . حالا طورى شده كه واضح و آشكار با من عداوت مىكند و دشمنى دارد . يك كلمه حرف حساب مرا هم گوش نمىدهد . مقررى مرا هم به عوض حساب حضرت و الا توقيف كرده .\r\nاما حكايت حساب : اولا دويست و شصت حساب اواخر عهد ناصر الدين شاه و مظفر الدين شاه و اين شاه مانده . مثلا آصف الدوله بيست [ سال 
  ] حساب بايد بدهد .\r\nمؤيد الدوله از سال عزل ظل السلطان كه گيلان رفته تا حالا همه را گذاشته . همان حساب هشت ماههء حكومت ملاير شاهزاده را مىخواهند . در صورتى كه از عهد وزارت ماليهء اول ناصر الملك تا امروز تظلم داريم و جواب كاغذها حاضر است كه دو نفر نايب الحكومهء نهاوند و تويسركان حاضر شده حساب و اسناد ما را بدهند تا استاد مرتب\r\n\r\n","description":"","footnote":"","page_name":" 2214 ","page_number":466},
  {"content":"\r\n\r\nو به دفتر داده شود و از عهدهء حضور آنها يا آمدن وكيل آنها برنيامده‌اند . با اين‌حال برات بايد توقيف شود .\r\n\r\nرسوم مستوفيها\r\nاين اصرار كه براى حساب مىكنند فقط براى گرفتن مرسوم آن است . وقتى كه رسومات آن داده شود ديگر اسمى از آن نيست . از ما براى ملاير هشتصد تومان مىخواهند . ميل داريم ندهيم . اين است دنبال مىكنند . اين رسوم يك پول زورى است مستوفيها دريافت مىكنند . براى هرجائى قرارى و ميزانى است . مثلا فارس ده هزار تومان ، خمسه هزار و پانصد تومان ، همين‌طور ساير جاها . پول كه نيست و من يقين دارم نمىدهند پس توقيف باشد باز بهتر است . حضرت و الا بىجهت اصرار دارد .\r\n\r\nوضع ديوانخانه\r\nروز وانفساست . قيامت است . كسى به كار كسى نمىرسد . تمام وقت صدراعظم هم به قراءت كاغذ مىگذرد كه دو ثلث آن بىمعنى و بىمصرف است . وزارت‌خانه‌ها هم غير مرتب ، كوچك و بزرگ كارها را ناچار است آدم به صدراعظم بگويد ، شايد انجام بگيرد . ديوان‌خانه از همه‌جا شلوغ‌تر است . همين امروز جمعى فرياد و داد از وضع ديوانخانهء عدليه داشتند . شاه خوب شاهى است ، شب و روز كار مىكند اما نوكر ندارد .\r\nرشوه و تملق هم در اين مملكت رواجى دارد . پير كنعان را شيخ صنعان مىكنند . آنچه اين مملكت را خراب كرده همان زبان چاپلوسى و تملق است با رشوه . اين مشير الدوله كه يك مملكت را مىخواست قانونى و منظم كند ، يك عدليهء شهر طهران را با آن‌همه تأكيدات شاه مرتب نكرده و نخواهد كرد . فقط اجزاء را كم يا زياد كرد . تقديمى گرفت و حالا هم از متظلمين متصل پول مىگيرد و اعتنا به فلك ندارد .\r\nپنجشنبه 24 - ديروز عصر و ديشب باران آمد . نصف شب باد شروع كرد . به شدت سرد شد . اندرون مهمان داشتم . نور العين خانم ، خاله‌جان يا همشيره‌ها بودند . از شدت باد و سرما از اطاق بيرون نرفتند .\r\n\r\nاصناف و مجلس و شاه\r\nامروز عصر تمام تجار و بيشتر رؤساى اصناف را باغ شاه احضار كرده بودند . حضرت و الا و عميد الدوله هم امروز اميريه خدمت آقا رفتند . غروب كه تشريف آوردند اولا در باب املاك حاجى آقا اطمينان داده بود به قول سابق خود باقى است و با صدراعظم گفتگو خواهد كرد . ثانيا مجلس امروز عموم تجار و اصناف شرفياب خاكپاى مبارك\r\n\r\n","description":"","footnote":"","page_name":" 2215 ","page_number":467},
  {"content":"\r\n\r\nشدند همه عرض مىكنند مشروطه و آن مجلس باعث ويرانى و خرابى شد نمىخواهيم .\r\nصنيع الممالك زرگرباشى نطق مىكند اين اسم منحوس را نمىخواهيم من‌بعد اعليحضرت به زبان بياورد . همين‌طور چند نفر ديگر عرايض مفصل مىكنند . شاه در جواب مىفرمايند شما روح مملكت هستيد ، آسايش شما را طالبم . حالا كه از هر طبقه و طايفه و شهر شكايت از آن وضع مىرسد ما هم طالب رأى عموم هستيم و من‌بعد از مجلس و انعقاد آن اسم نخواهيم برد . شما آسوده و در نهايت امنيت مشغول كسب و كاسبى خود باشيد . دعا و ثنا به شاه مىكنند و بيرون آمده همين مطالب را عريضه نوشته تماما مهر مىكنند .\r\n\r\n« نمىخواهيم »\r\nدر روزنامهء « كشكول » در ضمن « كرىكتور » « 1 » اشكالى كشيده بود جماعتى فرياد مىكنند نمىخواهيم ! نمىخواهيم ! يكى از فكليها را كشيده بود از يك نفر آنها سؤال مىكند چه چى را نمىخواهيد . جواب مىدهد من نمىدانم ، همه مىگويند نمىخواهيم من هم مىگويم نمىخواهم .\r\nآن وقت نفهميده نسنجيده از روى جهل و نادانى گفتند مىخواهيم ، حالا هم مىگويند نمىخواهيم . اين ملتى بود كه در روزنامه‌ها مىنوشتند ديگر اين ملت نجيب شش هزار ساله زيربار استبداد نمىرود . تا قطرهء آخر خون خود را فداى حريت و آزادى مىكند . در روزنامهء مجلس متصل مىنوشت ترقى ايران و ژاپن ! ! ! « 2 »\r\n\r\nتحصن امين الضرب\r\nبارى خبر تازهء ديگر تحصن حاجى حسين آقا امين ضرب است به سفارت روس .\r\nسفارت روس بست‌خانهء مفصلى شده . روزى نيست كه آدم بست نرود . سابقا نوشتم حساب با دولت از بابت بانك ملى و آن اشرفيها را دارد . اين روزها حساب خواسته‌اند .\r\nچون همه را بلعيده و مىخواهد تاوان ندهد به سفارت رفته . از طرف دولت خواستند دار التجاره و مغازه و املاك او را توقيف كنند سفارت هم براى طلب بانك استقراضى كه مىگويند سه كرور طلب دارد خواهش كرد شريك توقيف باشد . مىگويند از طرف سفارت و ادارهء تجارت مهر موم و توقيف كردند . اين اول تاجر و اول صاحب‌مكنت ايران بود . خودش را خراب و ضايع كرد و از اعتبار افتاد . اگرچه هركس در ايران ورشكست شد معتبرتر گرديد .\r\n\r\n\r\n","description":"","footnote":"\r\n( 1 ) - ( - كاريكاتور ) .\r\n( 2 ) - علامتها از خود نويسنده است\r\n","page_name":" 2216 ","page_number":468},
  {"content":"\r\n\r\nمن آنچه از احوالات پدر اين شخص مىدانم كه اين مكنت و اعتبار را براى پسر منحصر به فردش گذاشت اين است :\r\n\r\nحاجى محمد حسن\r\nحاجى محمد حسن امين ضرب « 1 » اصلا اصفهانى به طهران آمد . دوره‌گردى مىكرد و تقريبا سوزن و سنجاق مىفروخت . صاحب مايه شد ، دكان باز كرد . از متاع اصفهان و فرنگ فروش مىكرد . به شكل زريهاى اصل ايران از فرنگستان زريهاى بدل آورد و به قيمت اصل فروخت و خيلى منفعت كرد كه جزو تجار معتبر شد و تا مدتها اين زريها را به قيمت اصل خريدند . آن‌وقت داخل كارهاى دولت شد . در عهد امين السلطان آقا ابراهيم پدر امين السلطان اتابيك جزو خزانه شده مدير ضرابخانه شد . تقلب زياد در سكهء دولت كردند . او مرد . امين السلطان اتابيك روى كار آمد و ضرابخانه را به هفتاد هزار تومان اجاره كرد . بقدرى پول سياه ضرب زد كه از بيست عدد يك هزار آمد به هفتاد و هشتاد عدد يك هزار رسيد . هفت هزار مس قراضه مىخريد و ضرب زده سه تومان و نيم مىفروخت . طورى شد كه زمين و زمان پول سياه شد . دولت مجبور شد خريدارى كند .\r\nمظفر الدين شاه آمد . تا اتابيك بود كسى جرأت نكرد دست به تركيب پدر و پسر بزند . او كه عزل [ شد 
  ] و قم رفت مخبر الدوله وزير داخله شد ، صنيع الدوله وزير خزانه ، پدر و پسر را حبس كردند . هفتصد هزار تومان براى شاه گرفتند ، مبلغى هم فرمانفرما ، مخبر الدوله و صنيع الدوله . مرخص شد . طولى نكشيد مرد . تمام مايملك كه گفتند هيجده كرور از املاك پول و مطالبات و كارخانه‌جات فرنگستان باشد به اين حاجى حسين آقا رسيد .\r\nپول سياه را هم دولت جمع كرد و به جاى آن پول نيكل آورد كه فعلا آن پول سياه جز در مشهد كه به جاى « جندك » سابق هشتاد عدد يك هزار فروش مىرود جاى ديگر رايج نيست . تقريبا پول مملكت را تمام آن . . . برد و به جاى آن‌كه تمام دارائى او را بگيرند هفتصد هزار تومان گرفتند . چهار مرتبه پول اين مردم تنزل كرد . هركس يك قران داشت پنج شاهى شد . اين پسرش هم كه هنگامهء مشروطه را برپا كرد نايب رئيس شد . با وجود همه خيانت‌هاى فاحش بيّن پول‌هاى بانك ملى را هم حالا خورده نمىخواهد حساب بدهد . عمامه سرش بود حالا كلاه گذاشته . پدرش مرد . . . زرنگى بود پسرش هم للّه الحمد بىنصيب نيست ، . . . فرنگستان زياد رفته فرانسه هم مىداند . . .\r\nجمعه 25 شوال المكرم - باد ساكت شد اما سرما هست . ديشب يخ بست . 28 اول\r\n\r\n\r\n","description":"","footnote":"\r\n( 1 ) - درست امين دار الضرب است . فرزندش امين الضرب لقب داشت . در نوشتهء قهرمان ميرزا همه‌جا امين ضرب ضبط شده است ( ا . ا . )\r\n","page_name":" 2217 ","page_number":469},
  {"content":"\r\n\r\nقوس است . هواى طهران خيلى توفير كرده تا پارسال كه سرما كم شده بود و قوس خوش بود . امسال را نمىدانم .\r\nمهمانهاى من جز خاله‌جان ديشب را بودند و الحمد لله خوش گذشت . تازه‌گل تا شب آخر رفتن نواب عاليه مغضوب بود ، به اصرار نواب عاليه صلحى شد . ناهار و شام خوبى تهيه ديده بود .\r\n\r\nدستخط شاه\r\nسواد دستخطى از شاه امروز عصر نزد شيخ على اكبر داماد و محرر مرحوم آقا سيد على اكبر تفرشى رحمة الله عليه ديدم خطاب به علماى طهران .\r\n« چون همهء شما مجلس شوراى ملى را مخالف شرع مقدس دانستيد و تمام مردم پايتخت و شهرهاى ايران هم همين‌طور عريضه كردند ما هم من‌بعد اسم آن را متروك و به انعقاد آن راى نمىدهيم . »\r\nاما سرماى ديروز سربازهاى سيلاخورى را به افغان و فغان واداشته بود . دور نيست شدتى كند همه فرار كنند .\r\n\r\nنصيب سرباز\r\nاز روز پنجشنبه 17 كه آن مجلس عالى بود سه فوج سوار و توپچى سان دادند كه تبريز بروند . فقط دويست سوار بختيارى با قدرى قورخانه رفته مابقى مانده‌اند . افواج ما كه نظام نيست ، نصف فوج هم در سال عوض مىشود كه مداخل سركرده و صاحب منصب است . با وجودى كه سرباز ايران آنچه روى هم حساب كرده‌اند نفرى هشتاد و پنج تومان مىبرد كه تمامش به جيب و كيسهء ديگران است و نصيب سرباز چيزى نمىشود .\r\n\r\nفوج مخبران\r\nفخر الممالك مىگفت سپهسالار يك عجز و الحاحى به منصور الدوله برادر مهدى خان برادر ناصر الملك كه اين هم مدتى است فرنگستان است مىكرد كه حساب نداشت . او هم مىگفت اين سفر اول من است ، من بچه هستم سفر با فوج نرفته‌ام . هرچه كرد راضى به رفتن نشد .\r\nاين فوج مخبران همدان بسيار خوب فوجى است . اما رئيس آن فقط دخل آن را طالب است و چندين سال است فرنگستان تشريف برده . من سفر آخر همدان موزيك و نظام اين فوج را خيلى ممتاز ديدم . آن وقت مهدى خان جوان و مايل آن كار بود ، حالا نه . اگر بخواهند بگيرند اين چند نفر لختى كه حالا هست بواسطهء رعيتى آنها و قدمت رياست\r\n\r\n","description":"","footnote":"","page_name":" 2218 ","page_number":470},
  {"content":"\r\n\r\nآنها پراكنده و بدتر از امروز مىشود ، ناچارند تملق كنند اگر به خرج برود . زيرا هواى باسمنج و رفتن جلوى گلوله و گرسنگى طول سفر هيچ عاقلى را به اختيار تجويز نمىكند .\r\n\r\nوضع تبريز\r\nحضرت و الا مىفرمودند از نير الدوله پرسيدم از تبريز چه خبر گفت نهايت امن است .\r\nبا تعجب گفتم چطور جواب داد آنها در شهر راحت [ اند و 
  ] ، عين الدوله هم در باسمنج .\r\nهيچ‌كدام به هم كارى ندارند . متصل آدم است از تبريز وارد طهران مىشود تمام غارت شده و خانه خراب . حالا سوارى هم تهيه كرده به دهات روانه مىكنند . مير هاشم هم طهران تشريف آورده فعلا طهران است . ديگر ما تبريز را نمىتوانيم بگيريم مگر قشون روس گرفته تسليم ما كند . اين افواج هم اگر روانه شود حكم چريك را دارد بلكه بدتر .\r\nنظام نداريم و قشونى كه منظم نباشد چه كار مىكند . دويست نفر قزاق روس براى حفظ تبعهء خودش تبريز وارد شده و در روزنامه نوشته بود متصل تبعهء روس و ارامنه را همراهى كرده به سرحد مىرسانند .\r\n\r\nعين الدوله در تبريز\r\nاز اصل فرستادن عين الدوله غلط و خطاى محض بود . مىبايست فورا از طهران يك نفر برود . ايشان تا از فريمان لنگ‌لنگان و غمزه‌كنان آنجا رسيدند بعد هم چهار ماه بيرون شهر نشسته املاك خود را منظم كردند كار را به اين‌جا رسانيد ! مخبر السلطنه هم يا به رضا يا جبرا قهرا هرچه ذخيرهء دولت بود تسليم كرد . فقط دو كرور فشنگ بردند . تا رحيم خان هم خواست منظم كند گفتند به زنها بىسيرتى شده ، يا سوار او بىعصمتى و غارت كرده خارجش كردند . تا آقا برسند و صحبت صلح يا جنگ كنند عمل طى شد .\r\nفرار برقرار رو به ياسنمج تا يومنا هذا . حالا هم زمستان در باغ شاه كه كسى طاقت اقامت نياورد ، در تبريز و اردوى باسنمج مطلب معلوم است .\r\nآن روز كه افواج را سان دادند مزه داشت . گاريها مملو چادر و لوازم سفر ، خصوصا از همين منصور الدوله عبد العلى خان ميز ، صندلى و ديگ و ديگبر دنبال سرباز حركت مىكرد . مثل اين‌كه الان عازم حركت مىباشند و تازه منصور الدوله گريه مىكند من سفر نرفته‌ام و نمىتوانم . سالار الملك كه فوج گروس را دارد زير وافور ، و گويا از منزلش حركت نكند اگر هزار چماق بخورد . خيلى حكايت است كه بعد از آنكه به حس و عيان ديدند همه كار با قشون است در اين شش ماه ذره‌اى به فكر نيفتاده بلكه بدتر شده است .\r\nمثل آنكه اين اواخر كه اردوئى در عهد مظفر الدين شاه زده بودند وقتى كه با حالت خراب آنجا آمد به آقاى نايب السلطنه فرمود يك كارى كنيد قشون ما مثل ده سال پيش\r\n\r\n","description":"","footnote":"","page_name":" 2219 ","page_number":471},
  {"content":"\r\n\r\nبشود . خرابى تمام اين‌كار بواسطهء مظفر الدين شاه شد . گوربه‌گور بيفتد سپهسالار غيرمرحوم هم .\r\n\r\nرئيس‌جمهور امريكا\r\nيكشنبه 27 شوال - انتخاب رئيس‌جمهور ممالك متحدهء [ آمريكايى 
  ] شمالى ما بين دو نفر يكى مستر تافت ، ديگرى مستر بريان ، به اكثريت آرا مسيو تافت رئيس‌جمهور شد . اما اين دو نفر چه كوششها براى انتخاب خود كردند تحرير آن از عهدهء من خارج است . خودشان بهتر تفصيل و شرح داده‌اند . اين مستر تافت در يك روز شصت نطق كرده .\r\nديگر حلق به اين آدم مىماند ! سواى پولها كه خرج نموده است و سفرها كه كرده است .\r\n\r\nاروپا\r\nوليعهد سربى به پطرزبورق با رقعه‌اى به خط پادشاه رفته بود از قرار معلوم با نهايت مسرت مراجعت كرده و امپراطور به كلى مخالف نسخ عهدنامهء برلن است . آلمان با وجود دوستى و نهايت محبت كه با عثمانيها داشتند با اطرايش همراه [ است 
  ] و رضايت به كنفرانس ندارند . عثمانى هم مىگويد تا كنفرانسى نشود من دست‌بردار نيستم . فرانسه و انگليس با عثمانى و روس همراه هستند .\r\n\r\nآئروپلن\r\n« آئروپلن » را دولت فرانسه در پانصد هزار فرانك خريد و همه روزه مستر رايت مشغول تعليم دادن است . اين به دست علماى فرانسه بيفتد البته تكميل مىشود .\r\nاز همه بامزه‌تر پرنس مونتنگرو قشون حاضر مىكند ، قشون سان مىبيند ، پرتست مىكند و با همه دولتهاى ارپ خيال جنگ دارد . البته معلوم است فتح هم مىكند .\r\nخصوصا اتحادى اگر با دوك دوموناكو داشته باشد .\r\n\r\nكاريكاتور محمد على شاه\r\nدر روزنامهء « مون دىمانش » « 1 » چند « كرى كتور » كشيده بود . ( اين روزنامه را آقاى عماد السلطنه مدتهاست آبونه مىباشد . ) شاه را روى تخت با جبّه و تاج كيان نشسته كشيده بود . جمعى از وكلا در مقابل ايستاده مىفرمايند مملكت من مال شما است ، هر چه شما بگوئيد صحيح است و من همراه ! نقشهء ديگر : شاه فتيله به دست توپ را آتش مىدهد به سمت عمارت بهارستان و امپراطور روس گوشه‌اى ايستاده مىگويد آى\r\n\r\n\r\n","description":"","footnote":"\r\n( 1 ) -  Mon Dimanche \r\n","page_name":" 2220 ","page_number":472},
  {"content":"\r\n\r\nهمكار تو خوب زرنگ بودى من هم مىبايست از اول اين‌كار را بكنم .\r\nهوا امروز بهتر است . اين باغ شاه عجب مرافعه‌اى شده . تابستان به مردم آنقدر سخت گذشت حالا بدتر و سخت‌تر .\r\n\r\nبازگشت سيد على آقا يزدى\r\nسيد على آقا را يا برده بودند يا مخفى شده بود ، به خانهء خودش آمده . . . پشيمان شده .\r\nاما اين شاه مثل مظفر الدين شاه عقايد باطل ندارد و مشكل است سياه‌دهن را بدهد . آقا سيد ابو طالب كه زنجان براى او تنگ بود طهران آمد . حالا هم طهران تنگ است . نمىدانم كجا خواهد رفت . . .\r\nسه‌شنبه 29 شوال - بعد از گرفتن تصديق از مشير السلطان و پنج نفر مستوفى معتبر آقاى مشير السلطنه به يك تلگراف انتصار السلطان قناعت فرموده طلب حضرت و الا را از عميد الملك نگرفت بلكه مرخص كرد قزوين برود .\r\n\r\nبدهى عميد الملك\r\nيك‌جا سر فخر الممالك آن‌طور بلا مىآورند كه در عوض فخر الملك پول بدهد ، يك جا بده شخص عميد الملك را حكم نمىكنند بدهد . من از خجالت هنوز به حضرت و الا عرض نكرده‌ام . از مقررى سه ساله نقدش و معلومش اين بود كه نگرفت ، خيلى بىحقوق و بىمعنى است . سه چهار نوكر كه در مشهد بودند از اين مرد حقوقشان بيشتر است . در ورود و خروج چادر او بقدرى كه امروز از عهدهء آنها به فعل مىآيد به من احترام كرده و پذيرائى مىكنند .\r\n\r\nوضع سرباز\r\nخانهء مشير السلطان خبيث رفتم نبود . منزل مقتدر نظام آنجا نزديك است آنجا رفتم تا بيايد . باغ شاه صبح رفته بود مىگفت فوج دماوند را سان دادند تبريز برود . قسم مىخورد لباس آنها از بس نازك بود بعضيها روى گوشت بركرده بودند كه پيراهن نداشتند و از تمام ملزومات سفر زمستان فقط يك « زنگال » داشتند . آن افواج همدان و غيره كه نرفتند . امير نظام هم عذرها آورده مىگويند سردار ارشد ( على خان كاردى ) خواهد رفت . از همچو سرباز چه برمىآيد . آذربايجان خيلى مغشوش است ، شاهسون هنگامه مىكند . مملكت آباد ايران فقط آذربايجان بود از ويرانه ويرانه‌تر شد . هرچه هر كه داشت غارت شد . اشعار قطران [ را 
  ] كه در زلزله تبريز گفته براى همه آذربايجان بايد خواند .\r\n\r\n","description":"","footnote":"","page_name":" 2221 ","page_number":473},
  {"content":"\r\n\r\nشاهزاده ملك‌آرا مىگفت خرقان كه مىرفتم در راه به توپچيها كه تبريز مىرفتند گفتم چرا مردم را صدمه مىزنيد . در قهوه‌خانه‌ها هرزگى مىكنيد . به من گفتند از اينجا تا تبريز چند منزل است گفتم پانزده . گفتند سه روز هم براى لنگ‌ولونگ هيجده منزل . به انصاف شما روزى چند خرج ما مىشود و بايد دولت بدهد . گفتم اقلا روزى يك هزار . گفت به ما نفرى دو ريال كه دو هزار و پانصد دينار باشد داده‌اند . با اين قشون چه قسم كار پيشرفت مىكند .\r\n\r\nتفنگهاى مؤتمن الملكى ، اسلحهء حاجى ميرزا آقاسى\r\nعوض مواجب [ به 
  ] صاحب‌منصب قورخانه و توپخانه تفنگ مىدهند دانه‌اى پانزده تومان . اين تفنگها دولول گلوله‌زن خان‌دار است سرپر كه ميرزا سعيد خان وزير خارجهء مرحوم در عهد ناصر الدين شاه سنهء 1268 خريد . اگر ساچمه‌زن بود بسيار خوب بود .\r\nگفتند هفت هزار قبضه تفنگ است . چيزهاى ديگر هم از قبيل چرم ، آهن ، مس ، برنج ، روى ، قلع ، كاغذ ، كفش چرمى براى شتر ، نعل ، ميخ و چوب در قورخانه مىفروشند .\r\nاينها را تمام حاجى ميرزا آقاسى مرحوم ذخيره كرده بود و تا امروز به مصرف رسانيده‌اند . باز باقى است . و هفت هزار تومان كاغذ فقط چندى قبل فروختند ! هرقدر چوب تا امروز مصرف شده باز بقدرى باقى است كه حد و حصر ندارد و انسان از ديدن آن انبار چوب حيرت و تعجب مىكند ! هفتاد سال خرج [ شده 
  ] و به مصرف رسيده ، باز به اين اندازه باقى است . حتى كفش چرمى براى شتر درست كرده بود كه اگر شتر را لازم شود به كوهستان ببرند پاى آن كنند . « كاغذ قورخانه » مشهور است . نمىدانم به چه اندازه تدارك براى فشنگ كرده بود كه هفت هزار تومان يك دفعه فروختند و حالا هم باقى است . حاجى هشت كرور تومان آن‌وقت كه قريب بيست كرور حاليه بشود در مدت صدارتش تهيه و تدارك قورخانه و ذخيره كرده بود و هزار عدد توپ ريخته بود . تا امروز به مصرف رسيده و چقدرها دزديده و سرقت شده باز اين مقدار باقى است .\r\nاين چنين وزيرى را تكذيب مىكنند و تمام تقصير او اين است كه درياى خزر را به روس داد و گفت ما آب شيرين خيلى داريم محتاج آب شور نيستيم . خيلى خوب بود ملت و دولت ايران آنقدر خرده‌بين باشند . اما افسوس كه يك مملكت را به روس دادند و اسم آنها را من‌بعد شايد به خوبى بياورند . اينها كه ذخاير حاجى مرحوم بود در طهران . در بيشتر ولايات هم ذخيره داشت . مثل آن‌كه در شيراز خيلى بود ، خودم ديدم .\r\nاما ناصر الدين شاه . آقاى نايب السلطنه ماه رمضان پارسال كه وزير جنگ بود مىگفت روزى كه شاه شهيد شد [ براى 
  ] هفتاد فوج ذخيره داشتيم امروز براى يك فوج نداريم .\r\n\r\n","description":"","footnote":"","page_name":" 2222 ","page_number":474},
  {"content":"\r\n\r\nچقدر باروت در مهران بود كه يك سير نيست . تعجب در آن است همهء اينها را صرف كرده‌اند و برات پولى هم صادر نموده و گرفتند . هرچه آتش‌بازى اعياد شد از مهران باروت آوردند و برات قيمت باروت هم صادر كردند . طويلهء شاه را سان ديدند دويست اسب داشت ، اما هزار و سيصد اسب برات عليق صادر مىكردند . من نمىدانم مظفر الدين شاه چه بود و چه به روز اين مملكت آورد . در حقيقت بلائى و آفتى بود كه از آسمان براى بدبختى ايران نازل گرديده بود . همين مشير السلطنه يا معير الممالك و من نشسته بوديم كه آقا اين فرمايشات را كرد .\r\n\r\nامين الضرب\r\nحجره و مغازهء حاجى امين ضرب باز شد . آنچه رندان فهميده‌اند حاجى ولايت را شلوغ ديده . مشروطه هم نيست كه آقا و آقازاده باشد ، دو كرور مطالبات دارد ، سه كرور بانك روس و يك كرور بانك شاهنشاهى را طلب‌كار خود كرده . يك كرور پول بانك ملى را زيادتر خورده . يك كرور كمتر هم به ساير مردم بده دارد . مىخواهد دو كرور مطالبات را عوض بدهد : املاك و كارخانهء چراغ برق و آجرپزى ، خانه ، باغ ، دكاكين هرچه دارد به جاى چهار كرور رد كرده آسوده شود فرنگستان برود و ديگر مراجعت نكند .\r\n\r\nبانك استقراض\r\nبانك روس هم كه هيچ معمول نبود املاك رهن بگيرد چندى است ولايت را شلوغ ديده و متصل رهن مىكند . مردم بيچاره ديگر طلا ، نقره ، جواهر ، حتى مس و برنج هم ندارند گرو بگذارند ناچار املاك مىدهند و او هم بر خلاف عهدنامه و قرارنامه رهن مىكند . املاك امين ضرب را هم ببرد چه ضرر دارد .\r\n\r\nوضع باغشاه\r\nپنجشنبه غرهء ماه ذيقعدة الحرام . صبح باغ شاه رفتم . اولا تمام درختهاى باغ جلو كه محل سوار قزاق و سوار بود بريده بودند . نرده‌هاى چوبى آنچه بود كنده و سوزانده‌اند ، حتى جرزها را خراب كرده ، آجرها را هم برده‌اند . يك حالت بدى اين باغ جلو پيدا كرده بود كه حقيقة باعث تألم و افسوس من شد . بنا و عمله و نجار زيادى هم به عجلهء تمام مشغول ساختن اطاق براى قزاق و سرباز و فراش بودند .\r\nوارد باغ شدم . سپهسالار چند اطاق براى خودش درست مىكند و ده روزه قرار است تمام شود . يكى سقف مىكوبيد ، يكى پى بالا مىبرد ، يكى كاه‌گل مىكرد . هول‌هول ، به عجلهء هرچه تمام‌تر . توى باغ الاغ ، قاطر ، نجار ، بنا ، عمله مملو بود . عمارت قديم را براى\r\n\r\n","description":"","footnote":"","page_name":" 2223 ","page_number":475},
  {"content":"\r\n\r\nشاه درست مىكنند . جلوى در آن براى حاجب الدوله و قاپچيها اطاق مىسازند . جنب اطاق مدور هم كه مقر جلوس شاه است اطاق ديگرى براى صدراعظم . گفتند در اندرون هم همين‌طور به عجله اطاق درست مىكنند و براى مسكن توپچى ، سرباز ، قراول مخصوص هم با شتاب تمام . عمارات وسط باغ هم دستگاه عليحده است كه روزى پانصد عمله كار مىكند . هنگامه و آشوبى بود . درست مثل اين‌كه تا حال اينها گمان مىكردند در خط استوا ساكن مىباشند كه فقط داراى يك فصل است . و الّا اگر مىدانستند اينجا منطقهء معتدله و داراى چهار فصل است كه يكى از آنها زمستان باشد از سه ماه قبل نه يك ماه قبل اين عمارات را درست مىكردند .\r\n\r\nدوشان‌تپه و فرح‌آباد\r\nدر صورتى كه قصر و عمارت دوشان‌تپه و فرح‌آباد داراى تمام اين عمارات بعلاوه طويله و كالسكه‌خانه و منزل براى يكان‌يكان پيشخدمتها و خواجه‌ها حاضر آماده ، با مبل و اسباب خيلى مرتب و منظم ناصر الدين شاه تهيه و تدارك كرده است كه ابدا محتاج اين همه خرج براى باغ شاه نيست . با بودن عمارتى مثل دوشان‌تپه ، مظفر الدين شاه يك كرور خرج فرح‌آباد كرد و هرقدر مبل اعلى بود آنجا برد . اين فرح‌آباد كه ضميمهء دوشان‌تپه شده از هر حيث جامع و قابل توقف شاه و دربار است و قصر زمستانى اعلى .\r\n\r\nچرا باغشاه !\r\nشاه هرگز به طلسم و جادو عقيده ندارد . گمان نمىكنم منجم و كوكب‌شناسى هم براى اقامت باغ شاه تفألى زده باشد . اگر شاه نوكر مىداشت هرگز آنجا توقف نمىكرد شهر تشريف نمىآورد مسأله‌اى بود ، اما دوشان‌تپه يا سرخه حصار مىرفت و براى اجراى احكام آنجا و باغ شاه هم تفاوتى ندارد .\r\nبه شيراز و تبريز حكم فرمودن از باغ شاه يا دوشان‌تپه توفيرى ندارد . من يقين دارم و قسم مىخورم اگر خانهء صدراعظم و سپهسالار دروازه قزوين و نزديك باغ شاه نبود و در دروازهء دولت يا وسط شهر منزل داشتند به شاه عرض مىكردند و باغ شاه توقف نمىفرمودند . يقينا اگر عين الدوله اتابيك و صدراعظم بود كه خانه‌اش خيابان امين حضور دروازهء دوشان‌تپه است يك ماه بود شاه دوشان‌تپه رفته بود . چون اين دو بزرگوار با چند نفر ديگر از مخصوصين مثل وزير دربار و ناصر السلطنه و غيره نزديك به باغ شاه هستند و تا دوشان تپه دور هيچ عرض نكردند . بلكه محسناتى ذكر كردند كه اعليحضرت مايل توقف باغ شاه شد . و الّا دورى به شهر براى خارج طهران كه فرق نداشت . كسانى كه درب‌خانه هم مىروند همه داراى اسب و كالسكه هستند ، چه باغ شاه چه جاى ديگر\r\n\r\n","description":"","footnote":"","page_name":" 2224 ","page_number":476},
  {"content":"\r\n\r\nبروند . آنها كه اسب و كالسكه ندارند به دربار پادشاه كارى ندارند . پس امتياز باغ شاه با نداشتن لوازم توقف با دوشان‌تپه كه همه چيز دارد چه چيز است و چرا اين مخارج را در اين موقع دست‌تنگى ، بىپولى به اين عجله و شتاب اين موقع سال مىكنند ؟ براى اين‌كه سپهسالار و صدراعظم خانه‌شان دروازهء قزوين و نزديك باغ شاه است . . . « 1 »\r\nشاه با صدراعظم خلوت داشت . مدتى با عميد الدوله ، ملك‌آرا ، آقاى عماد السلطنه ، شعاع الدين ميرزا ، سالار السلطان ، معين السلطان صحبت كرده گردش كرديم . آنها كه شاه را زيارت كرده بودند رفتند . من و ملك‌آرا مانديم . صدراعظم رفت . شاه جلوى ايوان اطاق آمد . شرفياب شده تعظيمى كرديم . احوال‌پرسى فرمودند . مشير الدوله كاغذى به شاه داد و بناى درگوشى را گذشت . تعظيم كرده مرخص شديم . جمعيت اين باغ از عمله و بنا و خركچى مثل بازار امير بود .\r\n\r\nشورائى ديگر\r\nباز پريروز مجلسى در باغ موثق الملك جنب باغ شاه صدراعظم منعقد كرده بود كه شاه مىفرمايند شورائى لازم است و خيلى زود بايد اعضاء آن معلوم شده و منعقد شود .\r\nنظام الملك مىگويد خوب است در كارها قدرى تعمق و تعقل شود . چه لزوم داشت آن اعلان ماه رمضان كه در 19 شوال مجلس شورى و سنا منعقد مىشود و بعد آن مجالس ديگر كه مردم بگويند ميل نداريم و خلاف شريعت مىكنند . بعد نوشتن آن دستخط كه چون تمام مردم ضد آن مجلس هستند ما هم اسمى از آن نخواهيم برد و بعد توقيف اين دستخط و حالا حكم به انعقاد شورا و شايد فردا پشيمان شويد . در هيچ‌كدام از اينها شما مجبور نبوديد و نيستيد . نه كسى مجلس خواسته و نه اصرارى داشته . خودتان اعلان مىكنيد ، خودتان تكذيب مىكنيد . صدراعظم قدرى مغلوب مىشود و مىگويد امر شاه است و بايد اطاعت كرد . صورت مىنويسد كه اعضاء شورى در يكى از عمارات حاضر شوند .\r\n\r\nترياك براى خواباندن بچه\r\nناهار شهر آمدم . ملكه چند روز است ناخوش شده . فاطمه سلطان نه‌نهء ملكه خوب توجه مىكند . اگر همه زنهاى ايران به قدر اين فاطمه علم بچه‌دارى را مىدانستند تمام مردم تربيت شده و آسوده بودند . روشنك از وقتى كه دايهء ديگر برايش آورده‌ام رنگ و روئى گرفته چاق شده ، آدم شده . اين دايه فشندى است و شير خوبى دارد . بر پدر آن\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2225 ","page_number":477},
  {"content":"\r\n\r\nيكى لعنت ، بچه را ترياكى كرده بود . وقتى كه رفت نمىدانستيم . يك هفته ناخوش شد نزديك به مردن . هرچه حكيم بردند دوا دادند فايده نكرد ، تا كمى ترياك دادند بلكه ساكت شود آرام شده خوابيد و محقق شد تمام اين ناخوشيها براى ترياك بوده .\r\nشيخ حيدر معلم بچه‌ها رفت مشهد . معلم ديگر طالقانى آورديم . بسيار خوب معلمى است و خوب درس مىدهد . اگر اين معلم و مشاق زودتر پيدا شده بودند خيلى زودتر بچه‌ها ترقى مىكردند . حالا خط خوبى دارند اما در علومات جديد عقب‌اند . اين معلم حساب و جغرافى و تاريخ درس مىدهد .\r\n\r\nمجلس دار الشوراى كبراى دولتى\r\nيكشنبه چهارم شهر ذيقعدة الحرام - ديروز عصر رقعهء دعوتى از صدراعظم براى حضرت و الا آوردند كه : خاطر خطير ملوكانه ارواحنا فداه چون مايل به رفاه و آسايش عموم مردم است لهذا يكشنبه سه ساعت از دسته گذشته مجلس دار الشوراى كبراى دولتى در عمارت خورشيد به ساعت سعد منعقد مىشود . حضرت و الا به عضويت اين مجلس منتخب ، در ساعت مذكور تشريف بياوريد .\r\nمن كه بيرون رفتم حضرت و الا تشريف‌فرما شده بودند و بعد از ناهار تشريف آوردند . آقاى عماد السلطنه جزو منتخبين بودند و در ركاب حضرت و الا آمدند . مجلس در طالار بزرگ عمارت خورشيد بود . امروز چون روز افتتاح بود صدراعظم و تمام وزراء بودند . صدراعظم به نظام الملك گفت نطقى بكند و مشار اليه بيان كرد :\r\n\r\nنطق نظام الملك\r\nاعليحضرت اقدس شهريارى حكم به انعقاد اين مجلس فرمودند كه ناظر تمام جزئى و كلى كارها باشد و حافظ عدل و داد . نظامنامهء مجلس هم قرائت مىشود . كسانى كه در اين مجلس انتخاب شده‌اند پنجاه نفرند و هر يك از آنها مصدر كارى من‌بعد بشود به جاى آن ديگرى را اعليحضرت اقدس شاهنشاهى برقرار خواهد كرد .\r\nنظامنامه قرائت شده هنوز درست تصحيح نشده بود و چاپ خواهند كرد . شيرينى شربت صرف شده بود . سى قاب هم ناهار آوردند و در هر هفته شنبه و سه‌شنبه منعقد مىشود .\r\nاين مجلس اگر بقائى پيدا كند و شاه مايل باشد يا شاه را بگذارند ميل پيدا كند خيلى كار خواهد كرد و هيچ ربط به آن مجلس كه ديديم نخواهد داشت . به شرط آن‌كه پولى هم برسد كه اسباب خجالت نشود كه متصل بگويند راه‌آهن خوب است ، قشون منظم خوب است ، عدليه و وزارت‌خانه‌هاى مرتب لازم داريم ، اما براى اصلاح آن يك شاهى پول نباشد . خودشان بگويند خودشان بشنوند . ناهار صرف شده به خانه‌ها تشريف ببرند !\r\n\r\n","description":"","footnote":"","page_name":" 2226 ","page_number":478},
  {"content":"\r\n\r\nحضرت و الا از صحبتهاى بامزهء صدر السلطنه فرمودند . اول به امين دربار گفت چرا فلان شخص را كه من گفتم دعوت نكردى ، تمجمجى كرد . صدر السلطنه اصرار نمود جواب داد به جهت آنكه مقصر شده ورشكست شده . گفت اگر اين است جناب قوام الدوله چرا آمده‌اند . صدراعظم گفت قوام الدوله حالا شخصى است ، وزير ماليه است . به نرخ روز حرف بزنيد . جواب داد من به همان وزير ماليه بودنش حرف دارم ، نبايد وزير باشد . اين گذشت . گفتند چرا وزير دفتر نيامده جمعى جواب دادند او زمانى كه معزول است با احدى مراوده نمىكند و هيچ مجلسى حضور به‌هم نمىرساند . هر كس در اين خصوص چيزى گفت . صدر السلطنه گفت به مضمون حديث موتوا قبل آن تموت رفتار مىفرمايند كه از همه خنده درگرفت و تحسين كردند .\r\nدرين بين علاء الملك آمد بالاى دست صدر السلطنه نشست . برخاست ، اگر در اين مجلس چند نفر نطاق كه هستند حرف نزنند و رأى آزاد نباشد من نخواهم نشست و رفت .\r\n\r\nصدر السلطنه\r\nصدر السلطنه پسر ميرزا آقا خان صدراعظم و عموى نظام الملك ، باسواد است عربى خوب مىداند . فرانسه و انگليسى هم بلد است . وقتى سفير امريكا بود . دلسوز است ، غيرت دارد . اما قدرى ديوانه است . اين مشكوة الدوله ابراهيم ميرزا در اسلامبول سر ميز حاجى محسن خان مشير الدوله سفير كبير انگشت صدر السلطنه را دندان گرفت . تا طهران آمد زخم بود . هركس ديدنش مىرفت نشان مىداد و مىگفت « كلب عقور » گزيده . اشعار صدر السلطنه از همه‌چيز بامزه‌تر است ، خصوصا سه قصيده كه در مرثيهء شاه شهيد گفته .\r\n\r\nصدر الصدور\r\nپسر نداشت چند سال قبل صيغه‌اى گرفت پسرى آورد اسمش را صدر الصدور گذاشته . هنوز قابل راه رفتن نشده بود و كلاه لچك نداشت ، در مجالس رسمى همراه مىبرد و به همهء مردم نشان مىداد . از هوش و ذكاوت و حركات طفوليت او حكايت مىكرد . در شب جشن ميلاد مظفر الدين شاه در مهمانى رسمى پارك امين السلطان اتابك همراه برده بود . تمام فرنگيها را برد طفل را معرفى كرد . اين بچه با كلاه لچك بغل مردى بود . مردمى كه از ترتيبات صدر السلطنه اطلاع داشتند دور طفل و صدر السلطنه را گرفته بقدرى اسباب خنده و مضحكه شده كه از هر تياترى بالاتر . آخر الامر اتابيك ديد خيلى بد وضعى شده خواهش كرد كه صدر السلطنه اجازه بدهد صدر الصدور در اطاق ديگر قدرى راحت كند و ميوه‌جات و شيرينى بخورد . الحمد لله سه سال است كه\r\n\r\n","description":"","footnote":"","page_name":" 2227 ","page_number":479},
  {"content":"\r\n\r\nصدر الصدور پيدا نيست و همراه صدر السلطنه نمىآيد .\r\n\r\nاشعار صدر السلطنه - صدرنامه\r\nما در هر مجلس مهمانى مرافعه داشتيم و حكما صدر السلطنه با يكى دو سه نفر دعوا مىكرد . كتاب اشعارش موسوم به « صدرنامه » ديدنى است . اغلب اشعارش مشهور است . مردم به آن استشهاد و حجت مىكنند . از آن سه قصيده در روزنامهء آن سال اشعارى نوشته‌ام . تمام كار مردم منحصر به خواندن آن قصايد شده بود . در هر مجلس و محفلى ذكر آن بود ، حتى در كوچه و بازار به دست مردم [ بود 
  ] و قرائت مىكردند ، چنانچه فوت ناصر الدين شاه را فراموش كرده بودند . يك قصيده صد و پنجاه فردى به وزن قصيدهء ابو حنيفه اسكافى در مدح ملك التجار و « شركت عمومى » گفته است ، از آن اين چند شعر را به‌خاطر داشتم تيمنا و تبركا قلمى شد .\r\n آن ملك خوش خصال كاظم جازم * لطف ز تو يافته ، نه از مه و كيوان\r\nجبههء او بىگره چو آب روان است * چيده بر ميهمان دو صد خوان\r\n. . . . . . . . . . . . . . . . . . . . « 1 » * قصر ملك را ببين تو به شمران \r\nخطاب به امين همايون است كه مايملك او را ارباب جمشيد برده بود و حاكم سمنان شده بود .\r\n رخت و لباست به بانك روس گرو رفت * خانه ندارى جناب حاكم سمنان\r\nحضرت اشرف به زير دين مجوسى * خانه و ده را فروختى ارزان \r\nوقتى كه از بمبئى آمده بود لباس مخصوصى براى خودش ترتيب داده بود . تكمهء الماس داشت . بند ساعت الماس آويزان مىكرد . امريكا رفت در روزنامه نمىدانم از ايران يا خودش آرتيكل مذمتى نوشته شد ، پروتست كرد كه روزنامه‌نويس بايد تنبيه شود . جواب دادند تا محاكمه نشود ممكن نيست . قهر كرد و « باش پرت » « 2 » خواست و آمد به فرنگستان . شاه شهيد سفر سوم و در انگليس بود ، بدش نيامد التفات كرد . آمد اسلامبول كه « كلب عقور » او را مجروح كرد . وقتى كه بغداد جنرال قنسول بود آقاى عماد السلطنه و حاجى افخم الدوله با مرحوم والده عتبات بودند ديدن آمده بود . يك نفر نوكر با علامت مخصوص چتر گلى بالاى سرش نگاه داشته بود . هروقت كاظمين عليهما السلام مشرف مىشد يك نفر بيرق بسيار بزرگى به دست داشت كه به پردهء آن به خط جلى نوشته بود شاهنشاه ايران زنده‌باد . در عيد فطر با نشان و حمايل شمسهء مرصع\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - تذكره  Passe Port . \r\n","page_name":" 2228 ","page_number":480},
  {"content":"\r\n\r\nتمثال مرصع به كاظمين عليهما السلام مشرف شده و با همان هيئت نماز كرده بود در حضور مردم . مىگفت من در اين سفر جواهرات خود را همراه نياورده‌ام ، از اين دو شاهزاده جويا شويد كه مرا در سلام شاه مكرر ديده‌اند .\r\nدر تهران كه آمد مىگفت با تمام البسهء رسميه خودم در حضور دو حجت خدا نماز گزاردم . خانه‌اش چند در دارد . بالاى هر كدام در كاشى بزرگى به خط جلى نوشته صدر السلطنه . طويله‌اى به معمار گفت بسازد اول يك سر در خيلىخيلى عالى بنا نهاد ، بالاى آن هم در كاشى بزرگى نوشته بود حاج صدر السلطنه . تمام آنچه نوشتم كه واقعات بزرگ عمر اوست . اشعارى دارد كه در « صدرنامه » مندرج است . وقتى كه از ينگى دنيا آمد بعضى رنود او را « حاج واشنگتن » گفتند . از اين لقب خوشش آمد . تا وزير فوايد عامهء دروغى نشده بود خودش هم مىگفت . حال عيب وى جمله بگفتى هنرش نيز بگو .\r\nمردى است مسلمان ، متدين ، باتعصب ، وطن‌دوست ، خيرخواه ، بافهم ، باسواد ، محدث ، از اشعار عرب و عجم مطلع ، خوش‌خط ، منشى ، خوش‌بيان ، صاحب مكنت و جواهرات صحيح اعلى . منتهى گاهى شعر مىگويد و حاشيه مىرود مطلبى است عليحده . در دربار ايران ده نفر به نيك نفسى و وطن دوستى او پيدا نمىشود . يك غصه دارد كه برادرزاده‌اش نظام الملك از او محترمتر است .\r\nچهارشنبه هفتم - باد شديدى مىآمد هوا را سرد كرده . كرسى گذاشته شد اما در اطاق بچه‌ها .\r\n\r\nعدالتخانه\r\nاعلانى به مضمون همان دستخط كه نوشتم شيخ على اكبر نمود . ديروز منتشر كردند كه توقيف شده بود . در صورتى كه تمام علما و تجار و كسبه و عموم رعايا از مشروطه ناراضى [ اند و 
  ] شفاها و كتبا و تلگرافا شكايت كردند ما هم متروك داشتيم و عدالت‌خانه منعقد مىشود كه قوانين شرع مطهر را جارى و سارى كند .\r\nديروز عصر خانهء عميد الدوله رفتم . جناب ملا رضى طباطبائى آنجا بود . حكايت غريبى كرد كه لازم است بنويسم .\r\n\r\nبيرقهاى شمس العماره و كلاغ سياهها\r\nامروز صبح كه اينجا مىآمدم نزديك شمس العماره جماعت كثيرى ديدم بالا نگاه مىكنند . من هم بالا نگاه كردم ديدم كلاغ سياه بسيارى [ دور 
  ] پرده‌هاى دو بيرق كه بالاى شمس العماره آويخته‌اند جمع شده [ اند 
  ] و نصف بيشتر پردهء بيرق [ را 
  ] كنده [ اند 
  ] و مىبرند . به تعجب زياد نگاه مىكردم و كلاغها مثل آن‌كه مأموريتى دارند پرده را پاره\r\n\r\n","description":"","footnote":"","page_name":" 2229 ","page_number":481},
  {"content":"\r\n\r\nمىكنند . تا من بودم به قدر نصف دو پرده پاره شده بود . من پرسيدم چند عدد بود گفت در يك بيرق شمردم پانزده دانه . در ديگرى بيست دانه بود .\r\n\r\nتطيرات\r\nمملكت ما رو به زوال است . اين تطيرها هم بيشتر اسباب نااميدى مىشود . من اعتقاد ندارم ، امّا يكى دو مسئله همين‌طور قبل از شهادت ناصر الدين شاه واقع شد . يكى آنكه كتيبهء كاشى تكيه دولت ، آنجا كه اسم ناصر الدين شاه را نوشته بودند به زمين ريخت .\r\nديگر آنكه همين بيرق عمارت شمس العماره را خواسته بودند براى جشن عوض كنند .\r\nبعد از شهادت ديده شد كه واژگونه بود ، پاهاى شير بالا سر شير پائين بود . ديگر آنكه پردهء تخت مرمر را براى جشن عوض كردند ، روز ديگر بدون جهت پرده به زمين افتاد .\r\nجمعه نهم ذيقعده - ديروز غروب حاجى افخم الدوله به سلامتى وارد شد . هرچه اصرار در آمدن كرد حضرت و الا اجازه مرحمت نمىفرمودند ، آخر بىاذن آمد . لدى الورود تغيرات زياد شد . بعد از يك ربع با هم كنار آمدند . صلح و صفا واقع شد .\r\nابو القاسم خان را آنجا گذاشت با ابو القاسم جلودار و چند نفر از كوريجانيها . نهايت امنيت را دارد . تمام رعيت راضى و شاكر و لعنت به شيخ محمد على و ملا محمد و سايرين مىكنند كه اسباب آن همه ضرر و خسارت و صدمه گرديدند .\r\n\r\nفوت پادشاه چين و وضع آنجا\r\nاخبار تازه فوت امپراطور كونك‌سو چين است . چون « پوبليك نيوز » خيلى گران شده چند سال است آبونه نمىباشيم . اين است كه اخبار دير به ما مىرسد .\r\nكونك‌سو سى و هشت سال داشت . مرضى داشت كه مىبايست عمل يدى كنند امّا براى پسر آسمان ممكن نبود و به همان عارضه مرد . مرگ امپراطور چند روز پنهان بود .\r\nغريب مرگ ناگهانى ملكه دوارير است كه در مجلس شورى غش مىكند به فاصلهء دو سه روز فوت مىكنند . مردم چين مىگويند سم داده‌اند . اين ملكه اعجوبهء زمان بود . هفتاد سال متجاوز داشت . بعد از فوت شوهرش هوسين فاك پسرش پادشاه شد و نايب السلطنهء مستقل بود . پسرش مرد يا او را كشت و اين كونك‌سو پسر پرنس چوان را پادشاه كرد ، ليكن تمام سلطنت را خودش مىكرد و هيچ به قوانين جديد ميل نداشت و از امپراطور همان اسمى بود . در همهء روزنامه‌ها مشار اليها را به كاترين دو مديسى شبيه كرده‌اند . اسم ملكه تاسوشى است و دختر يك صاحب‌منصبى بود . چون هوسين‌فاك از ملكهء بزرگ اولاد نداشت پسر اين پادشاه شد . فعلا پوئه طفل دو ساله برادرزاده يا خواهرزادهء كونك‌سو را امپراطور كردند و نايب السلطنه پرنس چوان شد . اين پرنس\r\n\r\n","description":"","footnote":"","page_name":" 2230 ","page_number":482},
  {"content":"\r\n\r\nچوان پس از جنگ دول اروپ و صلح با چين به معذرت كشتن سفير آلمان به برلن رفته فرنگستان را ديده است . تصوير ملكه در « لندن نيوز » بود . ناخنهاى ملكه از انگشتش بلندتر بود مثل منقار حواصيل يا حقارى . بسيار عادت بدى است كه پا كوچك و ناخن آن قدر بلند باشد . اما آنجا پسنديده و علامت نجابت و اصالت است .\r\nاطلاعات ايرانيها از چين خيلى كم است . در آنجا گويا اسم ايران را كسى نداند !\r\nكتاب خوبى افتخار التجار براى حضرت و الا فرستاد كه تمام سلطنت و حكومتهاى روى زمين را از جمهورى و مستقله نوشته و اشكال بسيار ممتاز پادشاهان و عمارات سلطنتى و غيره را كشيده . تفصيل چين را خيلى خوب نوشته است ، خصوصا از اين ملكه . اسم كتاب « لىوينگ اولرز آف من‌كايند » « 1 » [ است 
  ] . در چين وليعهدى كه قانون معين كند نيست . خود امپراطور به ميل خودش تعيين مىكند .\r\nناصر الدين شاه هم در اين عهد خواست اين كار را بكند امّا خدا نخواست و هردو پسران جيران مرد [ ند 
  ] . فقط قانونى كه در سلطنت قاجاريه بايد مراعات بشود اين است كه مادر وليعهد شاهزاده باشد . در مشروطه هم همين‌طور كردند .\r\n\r\n« كميك اپراوار »\r\nاشكالى از ستار خان و باقر بنا و عمارات خراب شدهء تبريز در روزنامه بود . ما يك مير باقر آجرپز هم در كتاب حسين كرد سراغ داريم . اين باقر بنا شايد از نسل اوست . از طرفين مذمت كرده و مسخره نموده بود . « كميك اپراوار » نوشته بود ، يعنى جنگ مسخرهء تماشاخانه . قشون دولتى را هم نوشته بود وقت شليك چشمهاى خود را برهم گذاشته بعد از التماس به الله تفنگ را خالى مىكنند .\r\n\r\nسكهء ستار خان\r\nشنيدم از حسن خان پيشخدمت حضرت و الا كه سكهء ستار را طهران آورده‌اند . يك سمت آن شير و خورشيد سمت ديگر السلطان ستار خان است .\r\nاز اواسط رمضان تاكنون اغلب جاها شلوغ شده ، يعنى دزدى و سرقت خيلى مىشود و روزبه‌روز شدت مىكند . حكام هم استعداد صحيح ندارند . آذربايجان كه هيچ‌كس صاحب جان و مال نيست . پانصد سوارى هم تبريزيها درست كرده متصل براى تحويل آذوقه به اطراف روانه مىكنند ، هرجا از صدمهء ايلات و سوار دولتى محفوظ مانده [ باشد 
  ] اينها غارت مىكنند .\r\n\r\n\r\n","description":"","footnote":"\r\n( 1 )  The Living Euler's of Mankind \r\n","page_name":" 2231 ","page_number":483},
  {"content":"\r\n\r\n\r\nخراسان و شهرهاى ديگر\r\nمىگويند خراسان هم برهم خورده . در گيلان خيلى اغتشاش است . در انزلى گمرك خانه را آتش زدند . دزد بازار آشفته مىخواهد . اين عشاير و ايلات فرصت خوبى به چنگ آورده‌اند و متصل مشغول هستند .\r\nاز قرار معلوم سفير روس قدرى بر خلاف ميل و پلتيك انگليسها در طهران حركت كرده و به آن جهت احضار روسيه شده . گران دوك الكسى عموى امپراطور هم در پاريس فوت كرده اسما براى تسليت و رسما براى بعضى گفتگوها علاء الملك به روسيه رفت . تا چه نتيجه حاصل شود .\r\n\r\nوضع مملكت\r\nاين مملكت رفته . هر قدر زودتر يك طرفى بشود به حق خدا مردم زودتر آسوده مىشوند . اين ساعت به ساعت مردن به مراتب بدتر است . همان اغراض ، همان پدر سوختگى كه سابق بود در مشروطه شدت كرد و زيادتر شد . حالا هم از ميان نرفته . اين مردم دست خوش اغراض شخصى چند نفر در هر عهدى مىباشند و چون علم ندارند ممكن نيست از چنگ آنها خلاص شوند . هر طرح تازه ، هر قانون جديدى ، هر زير و بالائى بشود باز صدمه به ملت مىخورد . رفاه و آسايش براى آنها نيست .\r\nيكشنبه يازدهم ذى القعده - تولد حضرت امام ثامن حضرت رضا عليه آلاف التحية و الثنا را مرسوم نبود عيد بگيرند . امسال در عيد تولد حضرت خامس آل عبا عليه الصلاة و السلام شاه فرمودند اين عيد هم گرفته شود . من كه درب خانه نرفتم اما عيد و سلام ترتيبش معلوم است . مردم مىگفتند اينجا عيد گرفتند آنجا توپ به گنبد مطهر و مقدس بسته‌اند .\r\n\r\nخراسان\r\nآنچه در افواه است پسر حجة الاسلام آخوند ملا محمد كاظم خراسانى همان كه در مشروطه رفيق شيخ بود در مسجد گوهرشاد منبر رفته و گفته است و الله نوشته‌اند مرحوم حاجى ميرزا حسين را مسموم كردند ، والّا در نود و شش سالگى در صورتى كه پانزده سال بود كور و كر بود نمىمرد ، قاتلين را بايد بگيرند . اين ترتيبات هم صحيح نيست ، چنين و چنان بايد كرد . تركها و جماعتى ديگر با فرمايشات آقازاده همراهى مىكنند اغتشاش مىشود . از طهران حكم مىشود آنها را دستگير كنند . جنگ مىشود . بعضيها مىگويند همه را دستگير كردند ، حتى پسر آخوند را . برخى مىگويند ركن الدوله فرار\r\n\r\n","description":"","footnote":"","page_name":" 2232 ","page_number":484},
  {"content":"\r\n\r\nكرده و شهر مغشوش است [ و 
  ] دكاكين بسته .\r\n\r\nقضيهء بيرق شمس العماره\r\nاما حكايت كلاغها و پردهء بيرق شمس العماره . كلاغ زياد جمع شده بود پرده هم پاره شده و پردهء نو آويختند . اما چرا و براى چه . ما از قول حاجى امير الدوله مىنويسم : « شاه بوف » از باغ گلستان از دست كلاغها فرار كرده پناه به شمس العماره مىبرد . كلاغها بر حسب عادتى كه دارند و بوف را اذيت مىكنند دنبال مىكنند . چندين عدد از كلاغها به پرده‌هاى بيرق نشسته بودند و چون باد مىوزيد چنگالهاى خود را به پرده محكم مىكردند پرده پاره شده بود . بعد از زدوخورد زياد بوف برخاسته و مجددا به درختهاى باغ پناه برده مردم كلاغها را ديدند و بوف را نديده بودند .\r\nمن وقتى كه قزوين بودم آنجا هم كه كلاغ بىاندازه دارد و حكايتى است ، چندين مرتبه اين تماشا را كردم . دو دفعه هم بوف را شكار كرديم . هرجا بوف فرار كند كلاغها دنبال مىكنند ، اما جرأت جلو رفتن و نزديك شدن ندارند . همان اطراف آن مكان جمع شده قارقار مىكنند بىتماشا نيست . « 1 »\r\n\r\nبنائى بيموقع\r\nجمعى ديدن حاجى آقا آمدند . همه از اين بنائى بىموقع به عجله باغ شاه تعجب داشتند . نسقچىباشى مىگفت صد و سى هزار تومان براى اين بنائىهاى جديد كه براى سرباز و قراول قاپچى اطاق مىسازند پول داده‌اند و اگر تا بهار دوام بياورد آن وقت مبلغى بايد پول بدهند و خراب كنند . آقاى عماد السلطنه مىفرمودند اين سبك بنائى مثل بناهاى عهد اولى است كه در دنيا ساخته‌اند كه هيچ اين عمل و صنعت نبوده و تازه شروع به آن شده بود . عميد الدوله مىفرمود اين بنائى باغ شاه دستورالعمل جديدى است براى همهء بىجهت پى نكنند ، گچ‌كارى نكنند . همان آجر و گل را روى زمين گذاشته بالا ببرند كافى است .\r\n\r\nقشون ايران\r\nفوج دماوند رفت . افواج همدان هم دسته‌دسته مىرود . نفرى چهار تومان خرجى دادند با يك پالتو . اين سرباز بيچاره كرامت مىدانست . قشون ايرانى بواسطهء كم‌خرجى و\r\n\r\n\r\n","description":"","footnote":"\r\n( 1 ) - در 1339 دو بوف شمس العماره را اقامتگاه و مسكن خود قرار داده همه روز صبح و عصر اين تماشاى نزاع كلاغها را به مردم دادند . طورى كه در ميدان جلوى عمارت ازدحام كثيرى بود . ( يادداشت مؤلف در حاشيه )\r\n","page_name":" 2233 ","page_number":485},
  {"content":"\r\n\r\nبىتكلفى خدا مىداند بهترين قشون عالم است . اما افسوس كه نظام ندارد . به اسم آنها پول خيلى گرفته مىشود اما به كيسهء ديگران مىرود . اين قشون ما همان شكم و لباسش مرتب باشد از هيچ‌چيز برنمىگردد و هرجا بگويند مىرود . اين همه فتوحات ژاپن را از همان سادگى خوراك و پوشاك سربازش گفتند بود . سرباز ما به مراتب از آن كم‌خرج‌تر و ساده‌تر است . نان جو بدهند ، همين قدر سير شود از جلوى هيچ قشونى بر نخواهد گشت . نه چاى لازم دارد نه سيگار ، نه شراب نه عرق . جوان باشد و شكمش سير يك فوجش برابر ده فوج سپاه ديگران است . خصوصا سوار ايرانى كه تالى ندارد و در هيچ مملكتى جز افغانستان نيست . هيچ‌چيز قشون ما را بيشتر از صاحب‌منصبان محلى ضايع نكرده . اين سركرده‌ها تا نايبان فوج فقط اين سرباز و فوج را براى بردن ملك مردم و آبادى ملك خودشان مىدانند ، يا متصل سرباز را عوض كنند پول بگيرند . سالى شش ماهى يك مرتبه فوج عوض مىشود . هر وقت ملك كسى را بخواهند ببرند سى نفر سرباز يا سوار يا توپچى از ده داوطلب مىگيرند . هرچه رعيت يا صاحب ملك فرياد كند من سه نفر سرباز بايد بدهم گوش نمىدهند تا قبالهء ملك تقديم شود ، يا اقلا نصف قيمت ملك نقدا . آن وقت سر ديگرى اين بلا را مىآورند . خانوار ، سرباز ، كمك سرباز ، داوطلبى . سرباز كه همه مال خودشان است . اگر بنا بود صاحب‌منصب از محل نگيرند حالا به مراتب قشون ما ترقى كرده بود . با اينها ممكن نيست . مثل اين‌كه اگر حكومت فارس را به امير نظام بدهند و فوج فدوى همدان را بگيرند او حكومت فارس را نخواهد رفت . سهل است مبلغى هم تقديم مىدهد كه فوج مال او باشد . اگر ايران را به جهانشاه خان بدهند سوار افشار را بگيرند او سلطنت ايران را رد مىكند و سوار افشار را مىخواهد . همين‌طور هريك به جاى خودش . قزاق هم اول اين‌طور بود ، خصوصا دستهء مهاجرش . صاحب‌منصبان روس ديدند ممكن نيست نظام پيدا كند جرئت هم نمىكردند برهم بزنند ، آخر تدبيرى كرده گفتند ما افواج را بايد به رنگ اسبها مرتب كنيم . هر فوج اسبش يك رنگ باشد . ترتيب تمام افواج برهم خورده مهاجر داخل ديگرى شد . زنجانى داخل قمى ، تهرانى داخل همدانى ، يك وقت صاحب‌منصبان ديدند داراى فوج هستند اما نه آن فوج كه همه از ولايت يا ايل خودشان بود . نفاذ آنها كم شد و پلكنيك اقتدارى به هم زده و مسلط گرديد و منظم شد . اين است كه به ماهى شش تومان نقد و دو دست لباس ، گاهى مؤاخذه ، گاهى انعام و منصب ، به يك شيپور حاضر و براى هر خدمتى آماده است . مختصر عيب كلى نظام ، صاحب‌منصب محلى است و تا فوج خمسه صاحب‌منصبش زنجانى است و همدانى همدانى ، اصفهانى اصفهانى هر چه بكنند و هرچه بدهند هدر و بىحاصل است . تقلبات و مداخلها مىكنند كه اگر شرح\r\n\r\n","description":"","footnote":"","page_name":" 2234 ","page_number":486},
  {"content":"\r\n\r\nبدهم يك كتابى مىشود . مزه اينجا است هرچه از گير دزد بيرون مىآيد نصيب رمال مىشود . اين لشكرنويسها هم كلاه صاحب‌منصبان را برمىدارند اما باز كمتر است و اين همان در ايام خدمت و حضور فوج است ، آن هم بسته به اقتدار سركرده . مثلا آن مداخل كه لشكرنويس از فوج زرند مىكند كه سركردهء مقتدر ندارد از فوج همدان نمىكند كه سركردگان معتبر مقتدر دارند .\r\nحكايتى است ، تياترى است . در هيچ نقطهء دنيا اين گفتگوها باقى نمانده مگر در ايران خراب ، از شخص پادشاه گرفته تا كدخداى فلان ده . . . « 1 »\r\n\r\nعمارت نايب السلطنه ( اميريه )\r\nسه‌شنبه 13 ذى القعده - امروز اميريه به عروسى ظل السلطنه موعود بوديم . دو ساعت به ظهر مانده در ركاب حضرت و الا رفتيم . باغ را تزيين كرده بودند . موزيكانچى زيادى بود ( كه از نظام موزيك و از صنايع آتش‌بازى ترقى كرده ) . جمعيت زياد ، كالسكهء درشكه داخل هم . در تالار بزرگ كه اشكال سلاطين ايران را كتيبهء آن كشيده‌اند وارد شديم . اين تالار چهل ذرع طول و پانزده ذرع عرض دارد . آقاى نايب السلطنه اين عمارت و اين تالار را در عهد شاه شهيد ساخت كه شب مهمانى تولد شاه را اينجا فراهم نمايد .\r\nعمارت كه تمام شد عيد شاه كه ششم صفر بود به تابستان افتاد . تا خواست داخل پائيز شود شهيد شد . اين عمارت اگرچه از روى « پلان » و نقشهء صحيح ساخته نشده اما از حيث عظمت و سنگهاى مرمر و اشكال سلاطين و حوضخانهء مرمر اعلى كه در مهمانيها روى حوض را گرفته سفره‌خانه مىكنند نهايت امتياز را دارد .\r\n\r\n« ماندلين »\r\nحضرت و الا نزديك آقا بود با صدراعظم و چند نفرى . من رفتم نزديك دوستان خودم كه عميد الدوله و معتضد السلطنه و جمع خودمان باشيم . غلامرضا خان « 2 » رئيس موزيك قزاق اركسترى از موزيكانچى قزاق ترتيب داده بود كه « ماندلين » مىزدند . من اين ساز را نديده بودم ، اسمش را نمىدانستم . غلامحسين ميرزا پسر عميد الدوله ( يكى از نوكرهاى من است ) معرفى كرد . صدايش خيلى آرام و ملايم بود .\r\nناهار را در حوضخانه خورديم . غذا سرد بود و به آن واسطه مأكول نبود . سپهسالار خيلى حرف مىزد . آتش‌بازى عروسى را هم تقديم كرد . گفت قرض وزارت جنگ است .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - غلامرضا خان مين‌باشيان مقصودست ( ا . ا . )\r\n","page_name":" 2235 ","page_number":487},
  {"content":"\r\n\r\n\r\nتنزل ايران\r\nبعد از ناهار مطربها آمدند . بيست نفر رقاص مسلمان ، بعلاوه پنج نفر يهودى بود .\r\nهمه ما تعجب كرديم . در صورتى كه اين رقاصى مردانه از ميان رفته . يعنى كسى تا خانمها هستند دعوت نمىكند . اين‌همه رقاص كجا بود . صد نفر هم تارزن ، آوازه‌خوان ، ضربگير و مقلد بود . يك رقص شلوغ درهم و برهمى كردند كه نه سر داشت نه ته . تقليد خنك ركيكى هم بيرون آوردند كه ابدا شايستهء اين مجلس و حضور اين اشخاص نبود . همه چيز ايران تنزل كرده حتى تقليد . پنج سال قبل به مراتب از اين بهتر بازى بيرون مىآوردند و رقص مىكردند و ساز مىزدند . دو ساعت به غروب مانده مجلس ختم شد و برخاستيم .\r\nبا اين شلوارهاى تنگ و كفشهاى سگك‌دار نوك بلند ، نشستن زمين نهايت اشكال را دارد و خيلى اسباب اذيت همه شد . روزى هفتصد تومان ناهار مىدهند از قرار مجموعه‌اى سه تومان و نيم .\r\n\r\nمقررى ظل السلطنه\r\nآقاى نايب السلطنه مواجب پارسال و امسال و سال آيندهء ظل السلطنه را كه سى و شش هزار تومان مىشود از شاه گرفته كه خرج عروسى كند . مقررى ظل السلطنه دوازده هزار تومان بود ، يعنى مظفر الدين شاه داده بود . در مشروطه ده تا را زدند . بعد از مشروطه شاه همان دوازده مرحمت كرد . اين مقررى ظل السلطنه هم از همان بخششها و مقرريها است كه مظفر الدين شاه بلاجهت مىكرد و مىداد ، و الّا هيچ مناسبت نداشت .\r\nنايب السلطنه عريضه كرد « شاهزاده مشدى » مقررى ندارد . او دستخط كرد ماهى هزار تومان بدهند .\r\nمعتضد السلطنه اصرارى داشت ما را به عمارت ظل السلطنه ببرد . هيچ يك نرفتيم مگر افخم الدوله . وقتى كه مراجعت كردند معلوم شد راه نداده بودند . خودش به افخم الدوله قسم داده بود بروز ندهد ، اما او گفت كه دم عمارت به ما گفتند اگر براى تبريك مىرويد مختاريد . اما براى توقف اجازه نداريد . اين شاهزاده معتضد السلطنه هنوز خيال مىكند جوان است و به همان و تيرهء جوانى باقى . مثل اين‌كه مدتى است شهرت داده كه عاشق شده‌ام !\r\nاز روز دهم عروسى شروع شده . شب هجدهم عروس را مىآورند . شب بيستم فرنگيها دعوت دارند و ختم عروسى است .\r\n\r\n","description":"","footnote":"","page_name":" 2236 ","page_number":488},
  {"content":"\r\n\r\n\r\nنظامنامهء مجلس شوراى مملكتى\r\nجمعه 16 ذى القعده . افخم الدوله رفت كه صدراعظم را ملاقات كند . من نظاميه به عيادت افخم الملك رفتم . الحمد لله رفع كسالت شده بود . اتفاقا بيرون خدمت آقاى نظام الملك رفتيم . نظامنامهء مجلس شوراى مملكتى را چاپ كرده بودند . « 1 » يك نسخه آنجا بود . مىگويند سفير انگليس خيلى اصرار در انعقاد مجلس سابق دارد . روسها همراهى نداشتند ، سفير روس احضار شد تا راضى بشوند يا نه .\r\n\r\nبازگشت ظل السلطان\r\nنظام الملك مىگفت پريروز شاه فرمودند ظل السلطان استدعاى آمدن كرده چه صلاح مىدانيد . من عرض كردم خوب است همه را مرخص فرمائيد بيايند . ايران الحمد لله وسعت دارد . ميل نداريد طهران باشند جاى ديگر مقيم شوند . بالاترين ضرر اقامت آنها در فرنگ همين تنخواهى است كه خرج مىكنند . شاه فرمودند همه را كه لازم نيست مرخص كنيم ، حالا در آمدن شاهزاده چه راى مىدهيد . من و صدراعظم و سپهسالار هر سه تصويب كرديم كه بيايد . دستخطى صادر شد كه مراجعت به ايران نمايد .\r\n\r\nعلاء الدوله\r\nمىگفت معين الدوله شرفياب شد كه مرخص شده سر علاقجاتش برود . شاه فرمود از علاء الدوله چه خبر دارى . عرض كرد چاكر ابدا خبرى ندارم . شاه فرمود علاء الدوله خوب نوكرى است . من عرض كردم سردار قابلى است . فرمودند بله سردار قابلى است اما در خارج ايران .\r\n\r\nنزاع خراسان\r\nنظام الملك مىگفت خراسان هم امن شد و بيشتر اين شهرتها دروغ بود . نزاعى شد جمعى كشته شدند ، بعد اصلاح شد . اين نزاع خراسان و قتل چند نفر به كلى بىاصل بود .\r\n\r\nتبريز\r\nاز تبريز پرسيدم گفت فعلا نمىتوانند به شهر حمله بياورند . شهرى هم نمىتواند خارج شود . از حيث آذوقه هم سخت شده . قند ، چاى ، ساير اجناس فرنگ كم و در نهايت گرانى است . مثل اين‌كه در طهران جز متاع روس كه از انزلى مىآيد ساير امتعهء فرنگستان كه از تبريز مىآيد روزبه‌روز گرانتر مىشود و كمياب‌تر . قرقرهء نخ را دانه‌اى\r\n\r\n\r\n","description":"","footnote":"\r\n( 1 ) - نظام‌نامه در كتاب سفرنامه‌هاى عز الدوله باروبا درج شده است . ( مسعود سالور )\r\n","page_name":" 2237 ","page_number":489},
  {"content":"\r\n\r\nچهار عباسى ، دستهء پاكت بيست و پنج دانه يكهزار فعلا فروش مىرود .\r\n\r\nشبيخون عين الدوله\r\nاز حكايت شبيخون و فتح عين الدوله جويا شدم . گفتند جمعى از تبريز معاهد متفرقا در بعضى دهات منزل كرده بودند ، يك شب جمعا به سمت توپخانهء اردو شبيخون مىزنند . عين الدوله مسبوق از اين مسئله بوده و تهيهء كار را ديده بود فورا سوار بختيارى و قزاق كه قبل از وقت حاضر بوده حمله به آنها مىكنند ، جمع كثيرى كشته شده مابقى را تا نزديك شهر تعاقب مىكنند . آنجا حكم به مراجعت مىرسد و رجعت مىنمايند .\r\nهمين‌طور شصت نفر از تبريزيها را در مراغه كه براى اغتشاش آنجا رفته بودند حاكم گرفته بيشتر را دار مىزند .\r\n\r\nقتلهء حاجى قاسم\r\nمىگويند جمعى از قتلهء حاجى قاسم تاجر كه در اواسط مشروطه در تلگرافخانهء تبريز روز روشن قطعه قطعه‌اش كردند در جزو اين شصت نفر بودند و به سزاى عمل خود رسيدند . اين قتل حاجى قاسم كه مرد متمول صاحب پولى بود در ايام حكومت خود نظام الملك واقع شد . فقط براى آنكه پول زياد داشت و به الواط كه خواسته بودند نداده بود قطعه‌قطعه كرده و آتش زدند .\r\nپاى حضرت و الا درد گرفته . اين تفرس ارثى را حضرت و الا در ميانهء اولاد ذكور شاه مرحوم نداشت . در سن پنجاه و پنج سالگى گرفتار شد اما خيلى كم است . اما باز بقدرى است كه اذيت كند و راه كمتر بروند .\r\nميرزا اسماعيل خان مدتها بود سرش جوش كرده بود . در قزوين گفته بودند كچلى نيست روغن زده بودند . حالا كه زياد شده محقق گرديد كچل است و آن‌وقت هم كچلى بوده . اگر فورا زفت انداخته بودند به اين صدمه و زحمت او و من گرفتار نمىشديم .\r\nگردى سر را تراشيده خديجه زفت انداخت .\r\nهوا سرد شده تمام كرسيها گذاشته شده . آتش مطلوب است . امسال زغال چندان گران نشد .\r\n\r\nمادر زن سلام - ساق‌دوش\r\nيكشنبه 18 ذى القعده - از روز مهمانى « اميريه » قرار گذاشته بوديم ديشب را براى تماشاى بردن عروس خانهء عميد الدوله جمع شويم كه به خانهء ظل السلطان خيلى نزديك است . من وقتى كه مىرفتم داماد از « مادر زن سلام » مراجعت كرد . ژاندارم و سوار همراه\r\n\r\n","description":"","footnote":"","page_name":" 2238 ","page_number":490},
  {"content":"\r\n\r\nكالسكهء داماد بود . يمين السلطنه و عضد السلطنه هم ساق‌دوش و سل‌دوش بودند در كالسكهء داماد . معتمد الدوله هم از شدت فضولى جلوى داماد در كالسكه نشسته بود .\r\nجمعيت زن و مرد بسيار بود . تمام بامها زن نشسته بود . عميد الدوله خانه نبود . از غلام حسين ميرزا پرسيدم گفت براى آوردن عروس اميريه دعوت كرده بودند آنجا رفت . در صورتى كه من و ملك‌آرا و آقاى عماد السلطنه هم همين دعوت را داشتيم و نرفته بوديم .\r\nفرار عميد الدوله معلوم شد از پذيرائى ما بوده نه امتثال امر .\r\n\r\nنقاره‌خانه\r\nتا دو ساعت از شب رفته نشسته چرند گفتيم . صداى خمپاره اعلان بردن عروس بود .\r\nبرخاستيم همه‌جا را تماشا كرده در ميدان توپخانه به انتظار آمدن عروس ايستاديم . اول يك دسته سوار قزاق گذشت . بعد نقاره‌خانه گذشت كه اين ساز قديم ما از اغلب سازها صدايش بهتر است . بعد فوج خرقان همه لاله به دست با موزيك . بعد فوج طهران و موزيك آن . آن وقت ژاندارم پياده و سواره و دسته‌جات موزيك . ساير افواج و قزاق بعد ، فراشهاى ديوانى لاله به دست . در وسط همهء اين دسته‌جات طبقهاى چراغ مرتبا مىگذشت ، بعد قريب دو فوج توپچى و موزيك توپخانه ، آن‌وقت يدكهاى اصطبل مباركهء شاهنشاهى با نيزه‌دارها كه حقيقة اسبهاى ممتاز و يراقهاى اعلى داشت .\r\n\r\nكالسكهء عروس - كيلهء طلا\r\nبعد از همهء اين تجملات كالسكهء عروس رسيد . شش اسب كهر اعلى به كالسكهء سلطنتى بسته بودند كه تمام اسب و كالسكه به كيلهء طلا مزين شده بود . اما عروس مخالف ما واقع شده بود و مرئى نبود . پشت سر عروس هم كالسكهء بسيار از خواتين كرام . همه‌جا هم جلوى عروس آتش‌بازى مىكردند . موشكها گاهى زمين افتاده به پروپاچهء مردم مىرفت كه خيلى اسباب زحمت مردم شد . يكى دو جا هم نزديك بود ما را آتش بزند . از ميدان توپخانه همه‌جا جلوى عروس افتاده تا دم اميريه بيعارى و تماشا را كامل كرديم ، از ميدان توپخانه تا اميريه را هم از دو سمت خيابان چراغان كرده بودند و بيرقهاى رنگارنگ آويخته بودند . جمعيت زن و مرد هم بىنهايت بود . عروس را داخل باغ اميريه كه كردند با درشكهء كرايه مراجعت كرديم .\r\nچهار ساعت از شب رفته وارد خانه شدم . تفصيل مهمانى زنانه را و آمدن عروس را بايد از همشيره‌ها كه در اميريه و خانهء ظل السلطان رفته بودند من‌بعد سؤال كرده بنويسم .\r\nهيچ‌كدام از ما عروسى به اين تجمل و تجليل نديده بوديم . هرقدر خانم خوشگل مىخواستيم در طى اين طريق ديده شد ، زيرا هيچ كدام رو نمىگرفتند .\r\n\r\n","description":"","footnote":"","page_name":" 2239 ","page_number":491},
  {"content":"\r\n\r\n هزار جنت ديدم ، هزار كوثر بيش * ولى چه سود كه لب تشنه باز برگشتم \r\n\r\n« چهار آينه »\r\nپنجشنبه 22 ذى القعده . صدراعظم به حضرت و الا نوشته بودند تصديق دفتر را بياورند تا حكم كند عميد الملك پول را بدهد . اين تصديق هم ما بين مشير السلطان و خازن دفتر براى ما مجهول مانده بود . افخم الدوله خانهء مشير السلطان رفت به هزار زحمت از كيف تحرير او بيرون آمد ، زره و « چهار آينه » كرده دربخانه رفتيم . عميد الدوله هم بود و تلگرافى مىخواست . زودتر رفته در اطاق دو ذرع و نيمى جا گرفتيم .\r\n\r\nوضع باغ شاه\r\nهيكل باغ شاه وقتى كه از دروازه بيرون مىروى به مراتب از اين عمارتهاى بهارستان و ساير كه چاپيده [ اند 
  ] و غارت و خراب شده خراب‌تر و مفلوك‌تر است . همين اشخاص مىباشند كه مملكت ايران را مىخواهند منظم و آباد كنند كه در اينجا منزل دارند .\r\nگذشته از شخص پادشاه هر كدامى روزى چهار يا ده مرتبه عبور مىكنند و به چشم مشاهده مىنمايند . اين ايراد به خود شاه هم وارد است كه از باغ خود خبر ندارد .\r\n منجم كه از خود ندارد خبر * چه مىداند احوال شمس و قمر \r\nاينها نظم يك باغ را نمىتوانند بدهند كه يكى آجر مىبرد ، يكى نرده برده ، يكى اره به دست درخت مىاندازد ، ديگرى داس در دست شاخه مىبرد ، اين يكى تبر به دوش ريشه مىكند . چه توقعى بايد داشت .\r\nبارى ناهار مدتى بود انداخته شده بود كه صدراعظم آمد . ده نفر بيشتر جمعيت اطاق نبود . تا سفره جمع شد مثل باران كاغذ از هر سمت ريخت . من هم تصديق را نمودم .\r\nواضح و آشكار عداوت مىكند و هرچه فكر مىكنم جهت و سبب معلوم نمىشود .\r\n\r\nخروس جنگى\r\nگفت ميرزا ابراهيم كيست . او مىگويند بايد بدهد . جواب دادم رجوع كرديد اين تصديق دفتر است . ديگر جاى ترديد نيست . باز خواست مهمل بگويد افخم الدوله مثل خروس جنگى از آن سمت برخاسته آمد جلو بنا كرد به حرف زدن . اول صدراعظم قدرى صدايش را كلفت كرد . افخم الدوله در جواب خشن‌تر كرد . فورا صدراعظم سپر انداخت . اما باز رقعه به وزير ماليه نوشت در صورتى كه تصديق صحيح باشد مأمور گذاشته بگيريد . دو سه حكم ديگر هم لازم بود ، بعد از توپ و تشر افخم الدوله مهر كرده داد .\r\n\r\n","description":"","footnote":"","page_name":" 2240 ","page_number":492},
  {"content":"\r\n\r\nامجد الدوله و عميد الملك را خوب ساختيم . خانوارى همدان حضرت و الا را هم حكم گرفتم تبديل قزوين و از بابت غلهء الموت منظور دارند ، تا انشاء الله از شرّ اين غلهء الموت آسوده شويم كه ما را رسوا كرده . اطاق كوچك بود كارها كه انجام گرفت برخاسته شهر آمديم .\r\n\r\nمجلس شوراى مملكتى\r\nاما مجلس شوراى مملكتى . نظام الملك خودش را رئيس قلم داده بود . گفتند نه شاه فرموده نه مجلس راى داده . دو دفعه است نمىرود . حضرت و الا هم پايشان درد مىكند جز دو مرتبه تشريف نبرده‌اند . صدر السلطنه گفته بود شاه به من فرمودند از اين چهار نفر يك نفر را به قرعه يا اكثريت آراء منتخب كنيد . عز الدوله ، نظام الملك ، مدير الدوله ، صدر السلطنه . عميد الدوله گفته بود در صورتى كه مثل شاهزاده عز الدوله كسى باشد كه از حيث سن و كمال و شأن و مقام بالاتر از همه ، يا او رئيس است يا از آن گذشت راى بايد گرفت . به هركس راى دادند . فعلا رئيس ندارد و قانون عدليه را تصحيح مىكنند . دو سه امتيازنامه هم آورده‌اند كه رأى بدهند . هنوز كه نضجى نگرفته و كارى صورت نداده مثل همه كارها .\r\n\r\nقوام الدوله\r\nافخم الدوله رفت خانهء قوام الدوله . اين وزير بىنظير روى خوش و ناخوشى دارد كه بسته به اقبال آن آدم است كه حاجت دارد . اگر نظر خوشش باشد حق يا ناحق كارش خوب است ، و الّا ضايع و تباه مثل سعد و نحس كواكب و ستارهء « سكزيولدوز » مىباشد .\r\nالحمد لله روى خوش به سمت افخم بود . چند نفر مأمور گماشت از عميد الملك مقررى را بگيرند و رقعهء بسيار سختى به امجد الدوله نوشت كه شاهزاده جنس خود را تسعير كرده از نقد هم كه بده‌كار نيست ، چرا پانصد تومان مقررى امسال را نگاه داشته [ ايد 
  ] و مأمور براى جنس الموت روانه مىكنيد . به وصول اين مكتوب پول را بدهيد . اگر مأمور هم الموت برود گفته‌ام جواب كنند . حق گله نداريد . زبانى هم گفته بود مأمور را كتك بزنيد . مقررى را هم نداد مأمور تعيين مىكنم جبرا و قهرا وصول كند . خيلى شكر خدا را كردم كه با وجود حقانيت برعكس حكم نكرده بود .\r\n\r\nتحصن سفارت عثمانى\r\nدوشنبه 26 - نزديك ظهر خبر آوردند جماعتى به سفارت عثمانى متحصن شده و مشروطه مىخواهند . فورا حاجى صفر را به سفارت عثمانى كه در خيابان علاء الدوله\r\n\r\n","description":"","footnote":"","page_name":" 2241 ","page_number":493},
  {"content":"\r\n\r\nاست روانه كرديم كسب خبر كند . دو ساعت بعد آمد و مىگفت آقاى صدر العلما ، آقا سيد محمد برادر امام جمعه ( همان كه تا رسيد به طهران مشروطه برهم خورد ) و دويست نفر طلبه و تاجر و فكلى و كسبه آنجا بودند . جماعت زيادى هم براى تماشا و كسب خبر آمده [ بودند 
  ] و مىرفتند . در دو در سفارت هم دو سيد فكلى و دو قزاق ايستاده از مردم دعوت ورود مىكرد [ ند . 
  ]\r\nمتعاقب اين خبر گفتند سيد على آقاى يزدى با جمعى حضرت عبد العظيم رفته و پناهنده شده‌اند . در سفارت طهران حاجى محمد تقى شاهرودى و حاجى على پسر حاج حبيب مشهور شال‌فروش مباشر مخارج و ترتيب پذيرائى مردم هستند .\r\nاين حكايت تازه‌اى است ، اما اگر پاى روس و انگليس داخل باشد و تحريك از طرف آنها باشد اهميت پيدا خواهد كرد ، و الّا عثمانى امروز دولتى نيست كه داخل آدم باشد . به اصطلاح اگر بيل‌زن است . . . « 1 » مملكت خودش صد مقابل بدتر از حالت حاليهء ايران است چنانچه شرح داده‌ايم و مزيد آنها اغتشاش حجاز و شورش اعراب است ، بطورى كه فخر الملك نوشته بود مشكل به زيارت مدينهء منوره مشرف شده و از آن راه برويم .\r\nمملكت ما در چنگ روس و انگليس است . ساير دول بيطرف [ اند 
  ] و با ما كارى ندارند و اگر حمايت آن دو دولت باشد كه باطنا همراه بشوند ديگران دخالتى نمىتوانند بكنند .\r\nغروب شعاع الدين ميرزا آمد . صحبت ديگرى جز رفتن سفارت عثمانى نبود . تا دو ساعت از شب رفته اينجا ماند . شب يلدا و اول چلهء بزرگ بود . هندوانه على الرسم بود خورديم . جواهر خانمى هم پيدا شده بود مىخواند و مىزد .\r\nاين حكايت رفتن سفارت من يقين دارم اسباب مىشود كه عميد الملك باز چند روز طفره بزند و مأمورين اهمال كنند .\r\n\r\nكارخانهء چرم‌سازى\r\nشنبه 27 - اول درجهء جدى هوا صبح ابر و سرد بود . باغ شاه همت نكرده برويم . در شهر هم بهتر خبر تحصيل مىشود . اراجيف خيلى گفتند تا عصر شاهزاده ملك‌آرا و عميد الدوله از مجلس شورا آمدند . هيچ اين مذاكره در آنجا نشده بود . فقط قرارنامهء كارخانهء چرم‌سازى كه حاجى باقر تاجر به شركت حشمت الدوله مىخواهد بياورد قرائت كرده بودند . مىفرمودند سه دفعه است قراءت مىشود . بقدرى مداقه و دقت\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2242 ","page_number":494},
  {"content":"\r\n\r\nشده كه ابدا مورد ايراد واقع نخواهد شد و بهتر از اين امتياز نامچه تا امروز داده نشده و حتى كسانى كه با حشمت الدوله همراهى تام و تمام داشتند و عضو اعظم مجلس بودند مجاب شدند . صدر السلطنه گفت هيچ همچو ملاحظاتى در ساير امتيازنامه‌ها نشده .\r\nعماد السلطنه جواب داد چه وقت آن امتيازنامه‌ها رجوع به مجلس و مردم مىشد . يك نفر صدراعظم در اطاق هفتم به صحه رسانيد كه مبلغى دخل كنند و همه شاهدند چه مفاسد از آنها برخاست . يكى عمل بانك است ، يكى عمل راه قزوين و عربستان كه به شرّ همهء آنها ايرانيها در مانده‌اند . اما امروز شاه فرموده رسيدگى و دقت شود . حق ما است آنچه صلاح و صرفهء دولت و ملت است منظور داريم . ميل دارند قبول كنند ندارند مجبور نمىباشند . مىگفتند شاه هم اعتضاد السلطنه را ( پسر بزرگ شاه از صيغه ) رئيس مجلس كرده و تشريف خواهند آورد .\r\n\r\nوضع سياسى شهر\r\nخبر دادند اطراف سفارت را ژاندارم احاطه كرده احدى را نمىگذارند خارج و داخل شوند . آنچه هم چادر ، ديگ و اسباب مىبردند گرفته به اداره برده‌اند . عميد الدوله گفت من كه به خانهء خودم مىروم . شما هم آمده تماشا كنيم و بدانيم چه خبر است . من و افخم الدوله و محمد حسين ميرزا همراه شديم . توى بازار خطيب الممالك كه نزد ظهير الاسلام است ملاقات شد . سؤال كرديم چه شده . گفت اهميت ندارد به زودى اصلاح مىشود . الان هم جمعى خانهء امام جمعه بودند و گفتگو مىكردند . پرسيديم مىگويند آقا سيد جمال افجه‌اى هم حضرت عبد العظيم رفته و آقا سيد ابو طالب زنجانى سفارت است . گفت هر دو در خانهء خود هستند . فقط صدر العلما و آقا سيد محمد و دو پسر مرحوم حاجى ملا على كنى در سفارت [ اند 
  ] . سيد على آقا حضرت عبد العظيم است .\r\n\r\nحاجى محمد تقى بنكدار\r\nحاجى محمد تقى بنكدار تازه مرخص شده بود كه اين هنگامه برپا شد . فورا با كوچ و بنه به قم رفت كه ديگر طاقت حبس و زجر ندارم . ميرزا داود ، ميرزا سليمان خان و بعضى ديگر هم مرخص شده‌اند .\r\nاز خطيب گذشته ميدان جلوى شمس العماره بهمن ميرزا قزاق‌باشى خودمان ملاقات شد . صدا كرديم و پرسيديم . گفت دويست نفر در سفارت هستند و از ظهر حكم شده ژاندارم تمام راههاى سمت سفارت را گرفته كسى نمىگذارد برود . آنچه هم مىبرند تصاحب كردند . ( توپ‌گير خوبى هم دارد ، ما هم حاضريم . )\r\n\r\n","description":"","footnote":"","page_name":" 2243 ","page_number":495},
  {"content":"\r\n\r\n\r\nسفارت عثمانى\r\nرفتيم تا چهار راه مخبر الدوله . جمعيت در راه زياد بود كه همه مراجعت مىكردند كه از چند نفر آشنا پرسيديم گفتند كسى را نمىگذارند به سفارت برود . فكليها بودند كه با نهايت يأس و حرمان مراجعت مىكردند ، اما جرأت تكلم نداشتند . مردمان ديگر بودند كه از اين حركت مسرور بودند كه نمىگذارند كسى برود . درست قيافه و رؤيت هر دو طايفه معلوم بود .\r\nدم چهارراه ژاندارمها ايستاده [ بودند 
  ] و چون همهء مردم را مىشناسند هركس مىرسيد اگر از محترمين بود يا عمله و نوكرباب و كسبه پست ممانعت نداشت . اما آنچه طلبه ، فكلى و از آن قبيل بود مانع بود . ميرزا حسن برادر تقى آنجا بود . خانهء آرشاك خان اربابش همان‌جا است . صدا زدم جويا شدم گفت از بعد از ظهر اينها آمده‌اند و دوبار فرش براى ارباب خودم مىآوردند ، به گمان آن‌كه سفارت مىبرند گرفته اداره برده بودند .\r\nعقب آن آنجا رفتم . دو گارى چادر ، فرش ، ديگ و لوازم حضرات را آوردند و تا آنجا معلوم بود سيزده چهارده نفر هم از كسانى كه خارج شده بودند آوردند . پرسيدم چطور دستگير مىكنند گفت جمعى به لباس مبدل در سفارت و خيابان جنب آن دارند . هركس خارج شود آنها دنبال كرده به ژاندارمها اشاره مىكنند . اينها هم به يك‌ديگر اشاره مىكنند . كمركش خيابان كه رسيد يك ژاندارم مچ دست او را گرفته و به ادارهء پليس مىبرد .\r\nاينجا است كه عقل از حركت اين مردم حيران مىماند و نمىداند چه بنويسد . اولا تا هيجان و شورش عمومى نشود و در تمام مملكت نباشد از اين چند نفر كارى ساخته نيست . ثانيا شاه اگر اطمينان از روس و انگليس نداشت اين‌طور بىاحترامى به سفارت عثمانى نمىكرد و آنجا را محاصره نمىكرد . اگر اينها به اغواى آن دولت متحصن شده‌اند چرا به سفارتخانهء خود آنها نرفتند كه « دولت در آن سرا و گشايش در آن در است . » اما يك چيز هست . اين دو دولت محيل بدذات خواسته باشند به مردم بفهمانند و حالى كنند جز ما كسى در ايران نفوذ ندارد داخل آدم نيست . اول گفته‌اند به سفارت عثمانى برويد .\r\nبعد تقويت از دولت كردند كه خير عثمانى غلط مىكند شما محاصره كنيد ، بگيريد ، بزنيد جواب عثمانى به عهدهء ما .\r\nمن آنچه تفكر مىكنم اين مسئلهء اخير به نظرم صحيح مىآيد و الّا چطور آن روزى كه به سفارت انگليس رفتند با وجود تصديق تمام سفرا دولت ايران جرأت بىاحترامى نكرد . يا همه روزه مردم به سفارت روس و انگليس رفته با خط امان‌نامهء جانى و مالى خارج مىشوند . اما به سفارت عثمانى اين توهين را مىكنند . مسئله مشكل است و حل\r\n\r\n","description":"","footnote":"","page_name":" 2244 ","page_number":496},
  {"content":"\r\n\r\nآن خيلى وقت لازم دارد . فعلا اين اغتشاش اگرچه مختصر است در ساير جاها ابهتى پيدا خواهد كرد و باعث بىنظمى كلى مىشود ، نه از حيث مشروطيت بلكه اشرار و الواط و قطاع الطريق اسباب صدمه و زحمت مىشوند . و الّا در تمام ايران پنجاه هزار نفر آگاه به قانون جديد نيست . اينجا كه مركز و كرسى مملكت است پس از چهل ساعت عدهء علماى متحصن آن دو نفر و سايرين دويست نفر است . الحمد لله همه هم مىدانيم براى چه مىروند . اين صدر العلماء آه نداشت . با ما از ايام پدرش دوست است . برادرش وكيل شد . خود آقا در ظرف دو سال صاحب همه چيز شد . پول مىخواهد نه نظم و عدالت .\r\nو الّا از روز اول كه عدالت جارى شود دكان آقا جمع [ مىشود 
  ] و براى نان شب محتاج .\r\n\r\nيا فرنگى يا ايرانى\r\nراحتى و آسودگى از ايران گريخته هر روز يك آشوبى است . صبر و حوصلهء روس و انگليس هم تمام نمىشود يك مرتبه ما را آسوده كنند به خدا قسم راحت‌تر مىشويم .\r\nدر ممالك ارپ تا زمانى كه خواستند با كشيشها و روحانيين امورات دنيوى خود را مرتب و منظم كنند كارى صورت نگرفت . پس از آنكه قيد آخرت را زدند و دين را همان رسمى و پلتيكى قرار دادند و كشيشها را مضمحل و نابود كردند . . . در مجلس نشسته از كد ناپليون و قانون بلژيك صحبت كنيم و اصرار داشته باشيم هر دو را مطابق شرع كنيم امرى است محال . يا فرنگى بايد شد و به همان قانون رفتار كرد يا مسلمان و به عادت قديم ، يا دنيا يا آخرت ، يا فرنگى يا ايرانى ، شق ثالث ندارد . هركس جز اين خيال كند غلط است . اما آنچه گفتند و نوشتند توريه و دروغ بود . به خدا قسم آن روزى كه مردم از طرف شاه مطمئن مىشدند اين لامذهبها يك نفر ملا ، سيد ، آخوند ، تاجر ، كاسب كه بوى مسلمانى بدهد باقى نمىگذاشتند و آن‌وقت البته امر معاش و دنياى آنها مرتب مىشد . اما با وجود بودن آنها و اسلام اين قوانين مخالف شرع جارى نخواهد شد مگر شاه به زور استبداد جارى كند . آن‌هم اگرچه مخالف شرع است اما بىصداتر ممكن بود كه براى شاه هم زورى و قوتى نمانده و ناچار است از علماء به يك اندازه تملق كند كه پادشاهى خودش و اسم اسلام از ميان نرود . اين كار را ناصر الدين شاه مىتوانست بكند كه نكرد كه هم قوانين جارى شود هم لامذهبها مخل كار نشوند ، هم علما به جاى خود باشند . چنانچه چهل سال « بيع شرط » را نسخ كرد ظاهرا علما لزوم نوشتند امّا باطنا حكام جارى نكرده و هيچ مرافعه نشد . اما در اين عهد براى خواستن يك عدالت‌خانه نادانى و لجاج و غرض طرفين كار را به اين‌جا رسانيده كه از ايران همان اسمى باقى است .\r\n\r\n","description":"","footnote":"","page_name":" 2245 ","page_number":497},
  {"content":"\r\n\r\nپنجشنبه 29 ذى القعده . افخم الدوله پياده حضرت عبد العظيم رفت ، گويا نذرى داشت . محاصرهء سفارت كماكان باقى است . سفير عثمانى هم دو ماه است رفته . آنجا يك شارژدفر مفلوكى دارند . نان و گوشت مختصرى بقدرى كه كفايت خوراك آنها را بكند مىگذارند ببرند . جمعى را هم گرفته‌اند . به همه جهت صد و پنجاه نفرى آنجاست .\r\nهر حركتى كه از طرفين مىشود باعث خرابى است و نتيجه را اجانب مىبرند . يكى دو نفر از مشروطه‌خواهان را امروز ملاقات كردم تفصيل را محرمانه به من اين‌طور گفتند العهدة على الراوى .\r\n\r\nنامهء جعلى - قوانين فرنگ\r\nمكتوب مفصلى از جانب حجة الاسلام آخوند ملا كاظم خراسانى براى معتمدين خودش آمده : آنچه به من معلوم شده آن مجلس شما خوب نبود و جمعى از لامذهبها داخل بودند كه مىخواستند قوانين فرنگ را جارى نمايند . اما براى نشر عدالت و رفع ظلم و استبداد مجلس لازم است . من براى استرداد حقوق شما با سلطان و باب عالى مذاكرات لازمه را نموده‌ام . اين‌طور قرار شده است كه ملت به سفارت سنيهء عثمانى پناهنده شود . به حمايت و جانب‌دارى اين دولت اسلامى كارها صورت خواهد گرفت .\r\nضميمهء اين مكتوب سواد دستورالعمل باب عالى است به سفارت طهران كه شما نهايت پذيرائى را از متحضين بكنيد و تقويت لازمه را بنمايند . اگر دولت ايران حوائج آنها را اجابت نكرد و مشروطه نداد بيرق را خوابانيده و ما جنگ خواهم كرد .\r\n( اين سواد به نظر هر عاقلى جعلى مىآيد . هركه آن مكتوب اصل را گرفته دروغى بافته كه اسباب تقويت كار شود ) .\r\nبعد از مشورتها كه با صدر العلما و ديگران كردند قرار بود روز شنبهء آينده تماما به سفارت و حضرت عبد العظيم بروند . بعضيها عجله كرده صدر العلما را اينجا بردند و سيد على را حضرت عبد العظيم . جمعيت باز زيادتر مىشد اگر تماشاچى را منع نمىكردند . زيرا مشروطه‌خواه حقيقى كم است . شكوه اين اجتماعات به همان مردمان بازارى و بيكار است كه اسباب كار ما شده‌اند . اين مخالفت هم واقع نمىشد مگر آنكه رفتن به سفارت عثمانى به دماغ روس و انگليس خورد كه با وجود سفارت‌خانهء ما ايرانيها نبايد جاى ديگر را پناه و مأمن خود بدانند .\r\n\r\nمقروضين بانك روس\r\nاز طرف سفارت روس امروز هم پيغام به سفارت عثمانى رفته كه اينها تمام مقروضين بانك ما هستند و براى خوردن طلب ما اين بازى را بيرون آورده‌اند ، به دولت صورت\r\n\r\n","description":"","footnote":"","page_name":" 2246 ","page_number":498},
  {"content":"\r\n\r\nداده شده همه را دستگير كنند . ما نمىدانستيم اين دو دولت اين‌طور مىكنند و الّا هرگز آنجا نمىرفتيم . در حقيقت گول و فريب دستخط آخوند ملا كاظم را خورديم و تا يك مدتى باز معوق مىماند . ( انتهى )\r\nخانهء شعاع الدين ميرزا رفتم صحبتها معلوم است . آنجا هم جمعى بودند و همين را گفتند كه روس و انگليس از اين حركت مردم خوششان نيامده دولت را وادار كردند سفارت را محاصره كند و مردم را بگيرد . هيجان و شورش هم چون عمومى نيست علماء هم بجز آن سه چهار نفر داخل نمىباشند كه در حقيقت آقازاده و مرجعيتى و نفوذى ندارند نتيجه حاصل نمىشود ، مگر اغتشاش راهها . اما اين صحبت از ميانه مىرود و مردم ساكت مىشوند خيلى مشكل است ! آيا مشروطه مجددا برمىگردد . هرج‌ومرج و انقلاب زيادتر نخواهد شد . خيالى است محال . اين ترتيب هم كه حالا هست خوب است ، لا و الله ! پس چه بايد بشود و چه مىشود ، خداوند آگاه . آنچه به‌نظر مىآيد و قراين در دست است هيچ‌چيز جز تباهى و اضمحلال ايران نيست .\r\n\r\nشومى ماه ذى القعده\r\nشنبه دوم ماه ذى الحجة الحرام . يادم هست در روزنامهء « مجلس » خواندم احتشام السلطنه رئيس گفته بود ماه ذى القعده براى ايرانيها عموما و سلسلهء قاجاريه خصوصا ميشوم و نامبارك است . آنچه در اين چند سال تجربه شده همين‌طور بود .\r\nامسال هم باز در اين ماه انقلابى شد . سفارت باز محاصره است و حالا عدهء متحصنين به سى چهل نفر رسيده معلوم نيست كسى هم توسط و ميانجىگرى كند .\r\nدر حضرت عبد العظيم هم همان سيد على آقا است و گوشهايش . من هيچ از مذاكرات سفارت عثمانى و سايرين اطلاع ندارم . همين‌قدر مىدانم اگر عمل تبريز فيصله شده نظمى بگيرد اميدوار مىتوان بود كه فى الجمله آسايشى حاصل شود . اگر نگيرد اغتشاش و شورش عمومى مىشود . سفراى مختار سخت خواهند گرفت . به اين اندازه هم كه تحمل كرده‌اند خيلى بايد ممنون بود .\r\nبه علاء الدوله و جلال الدوله تلگراف از طرف صدراعظم شد به طهران بيايند . از غلامحسين ميرزا شنيدم از قول ملكهء ايران مىگفت عروس به ظل السلطنه گفته تا پدرم نيايد « دست » نمىدهم . معلوم شد اين مسئله راست بوده .\r\n\r\nسردار منصور در سفارت روس\r\nسردار منصور كه بعد از رفتن آن دو به فرنگستان باز محبوس بود گويا تا صد هزار تومان تقبل تقديم كرده بود بدهد مرخص شود . در حبس اين مبلغ را نگرفتند و\r\n\r\n","description":"","footnote":"","page_name":" 2247 ","page_number":499},
  {"content":"\r\n\r\nسپهسالار طمع را زيادتر كرده او را طهران و منزل خودش آورد . چهل هزار تومان براى خودش ، ده هزار تومان هم براى مجلل السلطان خواسته بود . سردار منصور خودى در طهران و آزاد ديده بود از راه مكر و حيله درآمد كه تهيهء آن مبلغ وقتى لازم دارد . مرخص فرمائيد بروم منزل تداركى كنم . سپهسالار با كالسكهء خودش او را روانه مىكند . سردار منصور پياده شده دو تومان به كالسكه‌چى انعام مىدهد مىگويد دو ساعت ديگر كالسكه را بياور . كالسكه كه رد مىشود درشكه كرايه كرده فورا سفارت روس مىرود و الان با حاجى حسين آقا آنجا تشريف دارد .\r\n\r\nبانوى عظمى\r\nدبير السلطان هم پسر وكيل الدوله از اميريه به سفارت روس رفت . خودم دستخط امان او را ديدم كه صدراعظم داد جلال السلطان نوشت و مرخص شد . بانوى عظمى و پسرهايش سردار اعظم ، عين السلطنه ، بديع الملك بواسطهء خانبابا خان سردار و يك دستخط نيكلاى اول امپراطور روس تبعه شدند . روز اسم‌گذارى امپراطور ده روز قبل در سفارت‌خانه از واردين پذيرائى مىكردند . باغ و عمارت سعدآباد كه تا حال مال ظل السلطان مىدانستند و او هميشه ييلاق مىرفت به همين واسطه به تصرف بانوى عظمى داده شد . بانوى عظمى تا شوهر اختيار نكرده تبعه خواهد بود .\r\n\r\nمقالهء « تان »\r\nعصر من خانهء دروازه قزوين رفتم . حيدر ميرزا از آرتيكل روزنامهء « تان » « 1 » مىگفت .\r\nستون اول روزنامه به قدر چهل سطر از تفصيل ايران و تبريز نوشته بود كه اين قشون و تهيه كه تبريزيها دارند همه ايران را برهم خواهند زد . اين قوم مظلوم به تمام پارلمانهاى دنيا نامه و سفير روانه كرده مظلوميت خود را شرح داده‌اند . از تمام بلاد حتى هندوستان براى آنها اعانه و كمك روانه شده . عريضهء آنها كه ششصد و هفتاد مهر و امضاء محترمين را داشت براى كور ديپلوماتيك طهران فرستاده بودند . به وزير مختار اطريش كه « دوين » « 2 » سفراى طهران است رسيده و گفته اين بيدارى ملت كهنهء فرسودهء ايران را بايد غنيمت شمرد . ما هم نهايت همراهى را داريم و اميدواريم « الى » روس و « امى » انگليس ما هم نهايت همراهى را بكنند .\r\nنعش كاظم آقاى ميرپنج قزاق‌خانه [ را 
  ] كه در تبريز كشته شده بود ديروز با احترام زياد وارد شهر كرده حضرت عبد العظيم بردند . جنازه را روى عرابهء توپ گذاشته بودند .\r\n\r\n\r\n","description":"","footnote":"\r\n( 1 ) -  Temps  روزنامه فرانسوى .\r\n( 2 ) -  doyen  ( رئيس ) مقدم السفرا .\r\n","page_name":" 2248 ","page_number":500},
  {"content":"\r\n\r\nبريگاد قزاق و پلكنيك و بعضى افواج در تشييع جنازه حاضر بودند . ورود قزاق به حضرت عبد العظيم اسباب وحشت مردم شده بود .\r\n\r\nسيد على آقا\r\nمن از مؤيد السلطنه شنيدم كه چوبدارها نزد سيد على آقا رفته بودند كه ما خودمان انحصار و كنترات گوشت را قبول داريم و اگر به ما بدهند پنج هزار تومان به شما تقديم مىكنيم . او هم نزد سپهسالار رفته بود . با هم باجناق و به قول كاشيها « هم پاچه » و « هم ريشند » . سپهسالار آنچه كرد صدراعظم راضى نشد و آخر الامر از گردن خود انداخته رجوع به شوراى مملكتى كرد . سيد على آقا مأيوس شده اين است كه حضرت عبد العظيم رفته و مشروطه و مجلس مىخواهد .\r\nمظلوميت صدر العلماء هم كه خيلى معلوم است . اين بيچاره سواد ندارد ، علم ندارد ، عمامه سرش گذاشته و لقب صدر العلمائى گرفته . ظلم از اين زيادتر به كه شده كه مجبور باشد در سلك علماء باشد و دچار هزار زحمت . . . « 1 »\r\nديشب باران آمد صبح مختصر برفى . هواى طهران هم مثل طبايع مردمانش تغيير كلى كرده ، آن سرماها و برفها نمىشود .\r\n\r\nقزوين و ما\r\nپنجشنبه هفتم ذيحجة الحرام - ديروز از صبح تب كردم . تا امروز حالت خوبى نداشتم ، خصوصا وقتى كه ناظم دفتر پيغام داده بود قوام الدوله حكم كرد عميد الملك را آورده در دفتر حبس كنيم و همان شبانه كالسكهء چاپارى نشسته فرارا قزوين رفت .\r\nافخم الدوله فورا دفتر رفت كه از آنجا باغ شاه [ برود 
  ] اگرچه هر قدر از اين حركات عميد الملك بكند طلب ما مستحكم‌تر مىشود . اما بىپولى و از جهت اين‌كه حضرت و الا تمام مقررى مرا موكول به گرفتن آن تنخواه كرده خيلى سخت مىگذرد .\r\nاز قزوين به رفعت السلطان نوشته بود باز مأمور براى گرفتن جنس الموت مىرود .\r\nاحتشام الملك پسر ديگر امجد الدوله به خط خودش كاغذى نوشته بود اگرچه شما جنس را تسعير كرده‌ايد اما مىخواهيد مأمور نرود قيمت آن را زودتر حواله كنيد . اين مكتوب را به نظر صدراعظم رسانديم . تلگراف بد سختى كرد و شفاها گفت آدمش را جواب كنيد . گفتيم آخر اين صحيح نيست . وانگهى ما دهات ديگر در قزوين داريم ، آنجاها را برهم مىزند و ما در دهات خود استحكامات و قلاع جنگى نساخته‌ايم كه در\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2249 ","page_number":501},
  {"content":"\r\n\r\nموقع نزاع غالب شويم . حاضرين خيلى خنده كردند . . . « 1 » اين پدر و پسر خيلى اسباب زحمت ما در اين دو سال شدند . خداوند قدرت تلاقى مىداد از خجالت آنها بيرون مىآمديم . پول نقد داده‌ايم جنس خريدارى كرده‌ايم يك تومان هم از وقتى كه آنها تسعير كرده‌اند علاوه دو هزار تومان هم از مقررى طلب داريم باز بىشرم مطالبهء قيمت جنس الموت را مىكند . بارى افخم الدوله زودتر آمد . قوام الدوله به صدراعظم تشكى كرده بود .\r\nايشان هم فرمودند حكم مىكنم غياث نظام همان‌جا از عميد الملك پول را بگيرد .\r\nحشمت الدوله هم گفته بود عريضهء حضرت و الا را به شاه تقديم كردم پيغامات سخت به توسط خود من به صدراعظم دادند كه تبليغ كردم . جلال السلطان هم وعده داده بود .\r\n\r\nعين الدوله و پول تا يك شاهى\r\nمطلب تازه‌اى مىگفت : سى هزار تومان از تبريز براى بانك شاهنشاهى پول نقد حمل طهران مىكردند عين الدوله حكم كرده تمام سى هزار تومان را حمل خزانهء اردو كردند . سفارت در طهران خيلى قال كرده بودند . جواب داده بودند بانك شاهنشاهى خيلى طلب‌كار است اين مبلغ را هم علاوهء آن كنند . شاهزاده بد تدبيرى نكرده . آنجا در نهايت بىپولى و دست‌تنگى باشد و از جلوى چشمش آنقدر پول حمل كنند . هركس باشد طاقت نمىآورد . اينها كه به رضا پول نمىدهند . حالا هم كه شلوغ است . تا وقت حساب شود كارش راه افتاده خوب است . مىگفت سپهسالار هم از اين حركت شاهزاده بدش نيامده بود و تعريف مىكرد .\r\nشش هزار سوار سواى قشونى كه از طهران رفته عين الدوله جمع كرده و تلگراف نموده است ديگر محتاج به قشون نيستم . صاحب‌منصب و قورخانه روانه نمائيد . از اينجا هم سردار ارشد و سردار اشجع بختيارى و جمعى ديگر مىروند . شش هزار گلولهء توپ از شرپنل و گرناد و ساچمه هم روانه شد .\r\nيك شب صدراعظم در بالاخانه‌هاى عمارت خورشيد و يك شب سپهسالار در عمارت شهر خودش مهمانى فرنگى دادند . در هر دوجا مشغول تهيه و تدارك هستند .\r\n\r\nجمشيد طايفه و مريض خانواده - رسم مساعده\r\nسپهسالار پول مىخواست و شكايت داشت كه چرا از حكام مساعده نمىگيرند . از عهد ناصر الدين شاه كه جمشيد طايفه بود تا مظفر الدين شاه كه مريض خانواده بود اين رسم مساعده سارى و جارى بود . حالا چرا متروك شود . آن وقت پول و استقلال بود\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2250 ","page_number":502},
  {"content":"\r\n\r\nحالا هر دو مرحوم شده .\r\nغروب كمى گردش رفتم . جناب شيخ محمد نقى محرر آقاى صدر را ديدم . گفتم به آقا عرض كنيد اگر خدمتى است رجوع فرمايند . گفت اگر سفارت رفتم مىگويم . گفتم علت رفتن چه بود . گفت هيچ ، آن روز عنوان مشروطه و استبداد نبود . آقا امنيت جانى و مالى نداشتند . متصل تهديد مىكردند . بعد از آن‌كه آقا به سفارت عثمانى رفت ديگران هم كه خيال سفارت انگليس را داشتند آنجا رفتند . الان خيلى سخت هستند و بيرون نمىآيند .\r\nحتى شاه ظهير الاسلام را فرستاد باز بيرون نيامدند . گفتم رفيق آقا كه مالى ندارد . يك خانه آن‌هم تقسيم ميان ده نفر كه مال نمىشود . به جان آقا هم كه كسى كارى نداشت .\r\nمعزز و محترم بود . پس بگو پى تحصيل مال رفته‌اند . خنده كرد . گفتم حالا اگر ميل دارد حضرت و الا در ميانه افتاده اسباب صلحى بشود .\r\n\r\nشيخ كرنا\r\nجمعى از سفارتيها را كه گرفته بودند در دار الحكومه چوب زدند . چند نفرى هم از بازار گرفته بودند تنبيه كردند . من‌جمله شيخ كرنا يكى از مسخره‌هاى طهران بود كه چوب مفصلى خورد . شيخ و ساير آقايان آن طرف هر روز مسجدى و خانه‌اى جمع شده دستخطهاى علماى نجف را كه در حرمت آن مشروطهء سابق داده‌اند قرائت مىكنند .\r\nمردم بيچاره گرفتار كش‌مكش اين دو جماعت شده‌اند . سابقا به نوبت كلاه آنها را برمىداشتند حالا از دو طرف و دو دستى . سفير روس و انگليس هم به سفارتيها پيغام داده‌اند كه ما نزديك بود كار را به ملايمت تمام كنيم اين حركت شما اسباب تعويق كلى شد .\r\n\r\nپيغام شاه\r\nسفارت سخت‌تر از پيش محاصره است و خيلى را گرفته‌اند . شاه هم صراحة پيغام داده است به توسط آقا سيد ابو طالب زنجانى كه من نه به توسط اجانب نه بواسطهء ضرب و زور شما مشروطه را خواهم داد . هر وقت ملت مطيع و منقاد معقول خوبى شديد خودم به طيب خواطر و ميل مشروطهء صحيح به قاعده ترتيب داده به شما فرمان آزادى عطا خواهم كرد . الان هم من نسخ فرمان پدرم و خودم را نكرده‌ام . مملكت را هرج‌ومرج كرديد ، شرارت و هرزگى كرديد ناچار شدم كه اصلاح و اسكات كنم و تا دست از شرارت برنداريد و امنيت كلى حاصل نشود مشروطه محال است محال .\r\n\r\n","description":"","footnote":"","page_name":" 2251 ","page_number":503},
  {"content":"\r\n\r\n\r\nاتفاقات فرنگستان\r\nجمعه هشتم ذى الحجه - اتفاقات اخيرهء فرنگستان تمام نمىشود و هيچ معلوم نيست قرارى ما بين عثمانى و اطريش و بلغارى و سربى و مونتنگرو داده شده باشد .\r\nامپراطور آلمان هم بواسطهء ملاقات خبرنگار روزنامهء « ديلى تلگراف » مورد طعن و شتم روزنامه‌جات انگليس و فرانسه و آلمان شده . از قرارى كه نوشته‌اند به خبرنگار روزنامهء مزبور گفته است من دوست دولت انگليس هستم بر خلاف دولت فرانسه . اين فرمايش امپراطور در انگليس نتيجهء برعكس بخشيده و باعث اين همه مرافعه شده است . فعلا امپراطور تمارض كرده و خودش را به ناخوشى زده و شفاى اين مرض هم فقط عزل كنت بولو صدراعظم آلمان است .\r\n\r\nمراسم افتتاح پارلمان عثمانى\r\nپارلمان عثمانى افتتاح شده . روزى كه اسامى منتخبين را به باب عالى مىبرند در محفظه گذاشته و آن را در كالسكه و تمام كالسكه و اسب و محفظه را گل زده و زينت نموده بودند . اين كالسكه خيلى شبيه عمارى جنازهء مردگان شده بود و جمعيت دنبال آن تشييع كنندگان ، در انظار خيلى بد شده و به فال نيك نگرفته‌اند .\r\nمسيو كاستر و رئيس‌جمهورى دائم ونزوئلا در اين ايام نسبت به فنسول هلاند نظير آنچه دربارهء قونسول آلمان انگليس و فرانسه بىاحترامى كرده بود جارى داشته ، دولت هلاند طاقت نياورده چهار فروند جهاز جنگى هلاند به تنبيه و تأديب روانه شده ، دو فروند از كشتيهاى جنگى ونزوئلا را گرفته‌اند . اين مسيو كاسترو از سلاطين خيلى مستقل است . قريب هفتاد هشتاد كرور ماليه و مكنت دارد . يكى از اعجوبه‌هاى روزگار است .\r\nمطالب مختصر بسيار است كه محتاج به شرح نيست .\r\nعصر خانهء عميد الدوله رفتم . شعاع الدين ميرزا ، بهاء الدوله ، نديم السلطان بودند .\r\nملك‌آرا هم بود ، ليكن رفت به ديدن عيد سفرا . امروز اول ژانويهء سنهء 1909 است .\r\n\r\nانجمن جعل اكاذيب\r\nبقدرى خبر دروغ در طهران زياد است كه همه تنگ آمده‌اند . گويا انجمن سرى مخصوص براى نشر دروغ در طهران تشكيل شده و متصل جعل اكاذيب كرده شهرت مىدهند . چيزها از تبريز ، خراسان ، فارس حتى از قم شهرت مىدهند كه آدم چهار شاخ بيرون مىآورد .\r\nامين الملك از پستخانه معزول ، امين الدوله منصوب شد . صاحب اختيار هم از كرمان\r\n\r\n","description":"","footnote":"","page_name":" 2252 ","page_number":504},
  {"content":"\r\n\r\nاستعفا كرده مىآيد .\r\nنديم السلطان درشكه داشت . اسبها را گفتيم بردند . بعد از آن‌كه هفت تومان باخت برخاسته سوار درشكهء نديم شديم . وسط خيابان باغ وحش اسب درشكه هرزگى كرده يك پاى اسب به مال‌بند افتاد . فورا پياده شديم و اسب بناى لگد را گذاشت . نديم چس خور هفت تومان باخته ، حالا هم اسب [ لگد مىزند و 
  ] مشغول اصلاح درشكه است .\r\nحالتى داشت كه انسان از تماشاى آن سير نمىشد ! اين نديم چس‌خور را در همان اشعار ورود مظفر الدين شاه به طهران گفته‌اند تازگى ندارد . چه خوب اشعارى است از حيث معنى .\r\n\r\n« فكليها »\r\nخيابان به كلى خلوت بود مگر چند نفر از آقايان فكلى كه از ما رد شده بودند و به تعجيل مراجعت كردند . من و افخم الدوله خواستيم كمكى از درشكه‌چى كنيم بقدرى خودش واهمه كرده بود كه نگذاشت نگاه به اسب كنيم . آقايان فكلى هم از ما خيلى تنبل‌تر و بيكاره‌تر بودند . آخر يك نفر از آنها عقلش رسيده به قهوه‌خانه‌اى كه نزديك بود رفت . ( قهوه‌خانه‌ها كه مركز كالسكه‌چى مهتر و جلودار است ) . صدا زده جمعى از اين قبيل اشخاص بيرون آمدند . آن‌وقت « فكليها » با سر و دست سلامى داده كه اگر امرى نيست برويم . من هم در نهايت « فرنگىمآبى » دست داده و بعضى را هم با سر و دست تعارفى كرده تشريف بردند .\r\n\r\nنديم السلطان\r\nنديم السلطان نزديك ما آمده و پرسيد به سر درشكه چه آمد . شعاع الدين ميرزا گفت نقلى نيست سى چهل تومان خرابى دارد . گفت بر پدر اين اسب لعنت . من گفتم آنكه نسيه است ، فعلا فكر انعامى براى اين جماعت بكنيد . نديم با حالت خراب گفت من يك شاهى ندارم در صورتى كه دروغ مىگفت . گفتيم نمىشود . گفت شما خداحافظى كرده برويد من به آخوندى مىگذرانم . همين كار را كرديم و رسيدن توپخانه درشكه و نديم السلطان رسيدند . شعاع الدين ميرزا گفت من پياده مىروم . من و افخم نشستيم از نديم پرسيديم حكايت انعام را چه كردى ؟ گفت دعاى خيرشان كردم . به هزار ترس و لرز تا سبزه‌ميدان آمديم . به قدر پنج شش تومان درشكه تعمير پيدا كرده بود . الحمد لله به خير گذشت .\r\n\r\n","description":"","footnote":"","page_name":" 2253 ","page_number":505},
  {"content":"\r\n\r\n\r\nفرمانفرما\r\nيكشنبه دهم - عيد مبارك قربان بود . هوا ابر [ بود 
  ] و دانه‌دانه برف مىآمد .\r\nعلى الرسم باغ شاه رفتم . پاك آن باغ جلو صحرا شده و از نرده‌ها و مجردى علامتى باقى نيست . فقط سردر باقى است . آن هم بدون در و پيكر . با شاهزاده ملك‌آرا حضور مبارك رفتيم . در بالاخانه‌هاى عمارت قديم منزل دارند . اطاق بزرگ گرم و مزين بود . آقاى نايب السلطنه حضور بود . شاه از ما سه نفر احوال‌پرسى فرمودند . در اين حين فرمانفرما وارد اطاق شد . شاه فرمودند فرمانفرما احوالت چطور است ، كجا هستى . عرض كرد از تصدق فرق مبارك خوبم و به اعتقاد خودم غالب منزل مىباشم . اگر طور ديگر عرض كرده باشند نمىدانم . شاه خنده كرده فورا به اطاق ديگر براى تبديل لباس تشريف بردند . شارژدفر عثمانى براى تبريك عيد اضحى شرفياب شد و پارسال هم در همچو روزى ساوجبلاغ را گرفته بودند و بدون خجالت سفير شرفياب شد كه همه تعجب كردند . امروز هم آمدن شارژدفر مثل اين بود [ كه 
  ] ابدا كدورت و بيمهرى طرفين ندارند .\r\n\r\nكوچكى بزرگى\r\nبارى سلام مثل سابق بود . من در چادر شاه بودم . نايب السلطنه هم با شاه آمد پشت تخت ايستاد ، اما خيلى بىاعتنا و متصل از اين سمت و آن سمت تماشا مىكرد .\r\nظل السلطنه هم با نصرت السلطنه برادر شاه به اتفاق وارد شدند . وقت ايستادن ظل السلطنه ابدا اعتنائى نكرده بالا دست نصرت السلطنه ايستاد . به همهء ما برخورد .\r\nعميد الدوله نزديك مؤيد الدوله رفته گفت پاك بزرگ و كوچكى از بين رفته . شاهزاده عز الدوله با آن كبرسن در روز مهمانى اميريه تمام اين شاهزاده كوچكها را مقدم بر خود نشانيد و هنگام حركت تمام را جلو انداخت . چرا بايد ظل السلطنه همچو حركتى بكند .\r\nمؤيد الدوله به شاهزاده ظل السلطنه كه چيزى نگفت ، اما نصرت السلطنه را آورده بالا دست خود اين سمت چپ تخت .\r\n\r\nشتر قربانى\r\n« دفيله » طول كشيد . دانه‌دانه برف مىآمد و سرد بود . زودتر به شهر آمديم . زن فرنگى زيادى تماشاى سلام آمده بودند . زن مسيو « بيزو » خيلى خوشگل و قشنگ بود .\r\nشتر را در ميدان مشق نحر كردند . آقاى عماد السلطنه منزل ما آمد . كاغذى برادر سيد جلال آدم عماد السلطنه از تبريز نوشته بود .\r\n\r\n","description":"","footnote":"","page_name":" 2254 ","page_number":506},
  {"content":"\r\n\r\n\r\nاخبار تبريز\r\nشهر در كمال امنيت است همه‌چيز وافر . يكان‌يكان اسم اقوامش را از زن و مرد برده بود كه همگى سلامت مىباشند .\r\nتبريز چهل هزار ژاندارم دارد كه مشق مىكنند . مقصود از ژاندارم همان قشون ملى است . در روزنامهء فرنگ بيست هزار مىنويسد و گويا صحيح باشد . بقدرى سنگر بسته‌اند كه حساب ندارد . شما كه در طهران هستيد هيچ حس نكرديد شاه چه خيال دارد . ديگر قشون روس هم بيايد اينجا را فتح نخواهد كرد . به يك حمله هم ممكن است باسمنج را اينها بگيرند . انجمن حكم كرده كوچه‌ها را راست و « شسه » كنند و مشغول ساختن مىباشند . از اين كاغذ معلوم مىشود نهايت فراغت را دارند كه به فكر ساختن كوچه افتاده‌اند . خداوند به خير بگذراند . اگر شكست دومى عين الدوله بخورد حساب پاك است ، خود مردم از آنها استقبال مىكنند .\r\n\r\nوضع اصفهان و اقبال الدوله\r\nسه‌شنبه 12 ذى الحجهء 1326 . حضرت و الا مجلس تشريف بردند . پا درد الحمد لله بهتر شده . مراجعت قضيهء اصفهان [ را 
  ] كه در شهر شهرت دارد بيان فرمودند . چندى است از اقبال الدوله شكايت داشتند خصوصا از دست نايب الحكومهء شديد العمل او .\r\nروز يازدهم آقا نجفى حكم به بستن دكاكين مىكند و در مسجد شاه اصفهان جمع مىشوند . يك نفر از كسان نجفقلى خان بختيارى صمصام السلطنه و ضرغام السلطنه برادر حسينقلى خان مقتول ( اين ضرغام السلطنه و صمصام السلطنه با اين بختياريها كه فعلا از مخصوصان مىباشند نقار و عداوتى دارند ) در حبس بود و نجفقلى خان هم با شصت هفتاد نفر سوار مىرسد كه ميان اين هاىوهوى محبوس را نجات بدهد . اين سوارها يك نفر توپچى كه در برج قراول توپ بوده هدف گلوله مىكنند . يا به حكم اقبال الدوله يا توپچيها خود سرانه پس از قتل آن يك نفر به سمت مسجد و ميدان نقش جهان شليك توپ مىكنند و جمعى كشته مىشود . حضرات پراكنده مىشوند . آن‌وقت بعضى از دكاكين را غارت مىكنند . مجددا اهل شهر جمع مىشوند . اقبال الدوله واهمه كرده كاشيگرى خود را به خرج مىدهد فرارا به سمت قونسول خانهء انگليس مىرود .\r\nاز مجلس آقاى عماد السلطنه و مشير ديوان تبريزى و سيد جعفر تاجر گلستانه را باغ شاه براى تحقيق و اقدامات صدر اعظم روانه مىكنند . صدر اعظم تلگرافاتى نشان مىدهد كه آقا نجفى و علماى آنجا كرده بودند كه تقصير نداشتيم ، از بختياريها آن حركت ناشى شد . حالا هم لازم فرستادن قشون نيست . دكاكين را باز مىكنيم و مردم را حكما\r\n\r\n","description":"","footnote":"","page_name":" 2255 ","page_number":507},
  {"content":"\r\n\r\nساكت مىكنيم . شاه هم براى خاطر آنها اقبال الدوله را از تمام مناصب و شغل و حكومت عزل فرمودند و حكم شد برود كاشان اقامت كند .\r\nضرغام السلطنه تلگراف كرده آقا نجفى به من نوشت براى امنيت شهر بيائيد . من اطاعت كرده آمدم . اقبال الدوله تلگراف كرده به كمك و حمايت آنها آمده و دروغ مىگويد . از قرار معلوم فرمانفرما را به عنوان تنظيمات اصفهان روانه مىكنند . شايد قبول حكومت را هم بنمايد .\r\nپنجشنبه 14 ذى الحجة الحرام 1326 - ديشب سپهسالار مهمانى داشت . چند نفرى هم شام نخورده و قهر كرده بودند .\r\n\r\nاوضاع تبريز\r\nتلگراف فتحى از عين الدوله رسيده بود كه دو هزار نفر قشون با يك عرابه توپ و قورخانهء سيار انجمن تبريز براى تسخير مراغه روانه مىكنند . دو شهر از شهرهاى آذربايجان يكى خوى ، ديگرى مراغه با خيالات اهل تبريز هم‌رأى هستند . اولى بواسطهء اقتدار اقبال السلطنه ساكت است . مراغه را مىخواستند برهم بزنند كه نشد . سردار مقتدر با ساخلوى مراغه و جمعيت خودش حضرات را استقبال مىكند . در قريهء عجب شير ده فرسنگى تبريز مقارن مغرب اردوى تبريز به آنها برمىخورد كه در ده راحت كرده بودند . لدى الورود تبريزيها بناى شليك را گذاشته تا صبح به سمت ده تير و تفنگ خالى مىكنند و از سمت صمد خان سردار مقتدر يك تپانچه هم خالى نمىشود . صبح زود سردار به سمت آنها حمله مىكند و جنگ سختى مىكند . تبريزيها تاب مقاومت نياورده فرار مىكنند . توپ و قورخانه و تمام لوازمات آنها به چنگ قشون دولتى مىافتد .\r\nاز قرارى كه مىگويند يك صندوق بمب همراه داشته‌اند و يك نفر گرجى بمب به سمت سردار انداخته به جاى سردار خودش مقتول مىشود .\r\n\r\nوفات زن لله آقا\r\nاز خانهء شاهزاده نصير الدوله خبر آوردند كه زن لله آقا وفات كرده بىاندازه دل من سوخت . اين زن آقا سيد حسين پسر دايهء شاهزاده نصير الدوله بود . بعد از آنكه سيد حسين لله پسر نصير الدوله شد لله آقا مىگفتند . زنى به نمك و مزهء او نخواهد آمد .\r\nبه خانهء هر يك از ما وارد مىشد بچه ، بزرگ ، آقا ، كلفت تمام مبهوت صحبتهاى بامزهء او بودند . هرجا مىرفت به التماس نگاهش مىداشتند كه صحبت كند . من خيلى زن ديده‌ام ، از خانم و كلفت يك نفر را به اين مزه و نمك تا حال نديده‌ام . خيلى هم خوش بنيه و خوش‌مزاج بود . چهل و دو سه سال هم بيشتر عمر نداشت . خدا رحمتش كند .\r\n\r\n","description":"","footnote":"","page_name":" 2256 ","page_number":508},
  {"content":"\r\n\r\nخيلىخيلى حيف شد . در حقيقت كسى بود كه عوض ندارد . بيچاره شاهزاده در غيبت نصير الدوله و پسرهايش مشغوليات و سرگرمى جز اين زن لله آقا نداشت . آن هم رفت .\r\nهر قدر من از مزه و صحبت و تقليدهاى او شرح دهم كم است . حيف صد حيف ، در واقع اين زن اسباب مشغوليات تمام فاميل ما بود .\r\n\r\nتيرخوردن شيخ فضل الله\r\nشنبه 16 - ديشب اتفاق بزرگى افتاد . حاج شيخ فضل الله را پشت خانهء عضد الملك در حين عبور به سمت خانه‌اش شخصى با تپانچه حمله كرده . تير اول به پاى آقا مىخورد . محرر آقا فورا جلوى ضارب را گرفته سه تير پياپى به محرر مىزند . با وجود زخم محرر ضارب را بغل مىكند ، آن‌وقت ضارب تيرى به خودش مىزند . مردم جمع شده هر سه نفر را به يك خانه مىبرند . هيچ كدام تلف نشده‌اند . مىگويند ضارب دواتگرى است كه نزديك ما پشت مسجد شيخ عبد الحسين دكانى دارد . فعلا برده‌اند باغ شاه مشغول معالجه و استنطاق هستند . حقيقت واقعه را پس از تحقيق مفصلا خواهم نوشت . امروز هرچه شنيده شد متضاد بود .\r\nهوا سرد شده ، از وعدهء صدراعظم و پيغام جلال السلطان خبرى نرسيد . ديشب هم صدراعظم مهمان داشت . همان‌جا اين خبر را داده بودند .\r\n\r\nتحصن سفارت عثمانى\r\nمردمى كه در سفارت بودند ، هستند . از اين قضيه خيلى البته شاد مىشوند . از طرف دولت ابدا استمالتى نمىشود كه بيرون بيايند . ژاندارمها را هم برداشتند . كسى هم ديگر نرفت . فؤاد بيك شارژدافر به نظام الملك گفته بود مهمان را كه نمىشود از خانه بيرون كرد ، دولت هم ابدا اعتنا نمىكند و يك نفر را روانه نمىكند . من هم تنگ آمده‌ام . بانك هم متصل آدم روانه مىكند و مطالبهء طلب مىكند .\r\n\r\nاخبارات خارجه\r\nاخبارات خارجه مختصر است . اولا دولت اطريش پنجاه مليان فرانك به عوض قرض عثمانى كه حصهء ولايات بسنى و هرزه‌گوين باشد مىدهد . ليكن دولت عثمانى راضى نشده و هفتاد و پنج مليان مطالبه مىكند . ثانيا سلطان عثمانى به افتتاح مجلس پارلمان رفت ، اگرچه احدى از روزنامه‌نويسها را راه نداده بودند و قدغن سخت شده بود . ليكن شرحى را كه شنيده بودند درج كرده بود . سلطان نطق خوشى مىكند و در ضمن مىگويد اين مشروطه و مجلس را در 1876 داده بوديم . چون مردم عالم و قابل\r\n\r\n","description":"","footnote":"","page_name":" 2257 ","page_number":509},
  {"content":"\r\n\r\nنبودند موقوف كردم و به جاى آن نشر معارف كرده آنچه لازم بود مكاتب و مدارس احيا كردم . تا به حمد الله مردم عالم و فهميده شدند و موقع پارلمان آنها رسيد . مجلس سنا را هم سلطان برقرار فرموده . عدهء منتخبين سنا از نجبا و اعزه هشتاد نفر است كه تمام را سلطان منتخب مىكند . سعيد پاشا صدراعظم سابق رئيس مجلس سنا است .\r\n\r\nمجروح شدن شيخ فضل الله\r\nيكشنبه 17 ذى الحجه : تفصيل مجروح شدن شيخ را مفصلا از شاهزاده ملك‌آرا و آقاى عماد السلطنه كه هر دو به عيادت رفته بودند شنيدم . يك ساعت و نيم از شب گذشته در جلو خان عضد الملك خيابان جليل‌آباد از كالسكه پياده شده كه به سمت خانه تشريف ببرند . الاغ و فانوس براى آقا آورده بودند . شيخ مىگويد سرد است پياده مىرويم . آقا على اكبر نوهء آقا جمال بروجردى جزو لاينفك آقا همراه بوده و با آن فانوس‌كش ميرزا حاجى آقا نام دماوندى و يك نفر طلبهء ديگر . شيخ كه از جلو خان به كوچه پشت خانهء عضد الملك وارد مىشود عبد الكريم نام زنجانى دواتگر به سمت شيخ تيرى خالى مىكند كه فورا شيخ به زمين مىافتد . فورا ميرزا حاجى آقا مهلت نداده فانوس را رها كرده جلوى عبد الكريم مىرود . دو تير پىدرپى به مشار اليه مىخورد ، يكى به شانه ، ديگرى به پايش . با وجود دو زخم عبد الكريم را بغل مىكند . آن‌وقت عبد الكريم خودش را هدف تپانچه مىكند . تير خودش هم كارى نمىشود . گلوله لپ را سوراخ كرده بيرون مىرود . چند نفرى از اين صدا جمع شده هر سه چهار نفر را به يك خانه مىبرند و معلوم مىكنند زخم هيچ كدام مهلك نيست . شيخ از ران چپ مجروح شده ، يعنى گلوله ران را ليسيده و رد شده فرو نرفته است . يكى دو ساعت بعد شيخ را منزل مىبرند و ضارب را ادارهء پليس از آنجا باغ شاه . ديروز و امروز خانه و كوچه‌ها مملو از جمعيت بود . مبلغى هم وجه تصدق و مخارج معالجه مردم بردند .\r\n حريف مجلس ما خود هميشه دل مىبرد * على الخصوص كه پيرايه‌اى بر او بستند \r\nخداوند حفظ كند مردم را از احكام و ناسخ و منسوخى . . . .\r\nمهمانى سپهسالار و صدراعظم اسباب گله جماعتى شده ، پول بى جا و بىجهتى خرج كردند . نصف بيشتر مردم هم رنجش حاصل كردند . آجودانباشى توپخانه هم در مهمانى صدراعظم مست كرده بودند و حركات غريب در حضور مردم كرده .\r\n\r\nبختياريها در اصفهان\r\nحاجى نجفقلى خان صمصام السلطنه در ارگ اصفهان نشسته اموال اقبال الدوله را هم غارت كرده همه جاى شهر را هم از بختياريها گذاشته است . در عهد ناصر الدين شاه\r\n\r\n","description":"","footnote":"","page_name":" 2258 ","page_number":510},
  {"content":"\r\n\r\nهميشه يك دستهء آنها روى كار بودند ، يك دسته زير زنجير . در عهد مظفر الدين شاه اتابك امين السلطان ما بين آنها را صلح داده اين صمصام السلطنه و طايفهء او را ايلخانى كرد . شهاب السلطنه و طايفهء آنها را ايل بيگى . در اين عهد تمام را به شجاع السلطان امير مفخم و طايفهء ايل بيگيها واگذار كردند . حضرات دلتنگى داشتند . در اين ايام آقا نجفى و حاجى آقا نور الله محرك شده به شهر آمدند . مىگويند اگر نجفقلى خان صاحب اين همه املاك در چهارمحال و لنجان نبود خطرش از تبريز زيادتر بود . فرمانفرما هم به تدابير عملى ضرغام السلطنه را از او جدا كرده و به سر خانه‌اش رفته . به نجفقلى خان هم تلگراف كرده به توسط آقا نجفى كه اين تلگراف آخر است . صمصام السلطنه اگر رفت فبها ، و الا در چهار محال يا لنجان يا شهر اصفهان خدمتش خواهيم رسيد . بختياريهاى ديگر را با سردار معتضد امروز يا فردا چاپارى روانه مىكند و بعد خودش مىرود . يك دسته از سوار بختيارى هم چند روز قبل از اردو فرارا رفتند . در راه به هركس رسيده‌اند هرچه داشته يغما نمودند . انگليسيها مدتى است با اين بختياريها مربوط هستند . دور نيست از جانب حضرات هم انگشتى در بين باشد .\r\nاين مشروطه‌بازى عجب مملكتى و ولايتى براى ما درست كرد . فرداست ايلات خراسان ، لرستان ، عربستان ، قشقائى شيراز ياغى مىشوند . مملكت آرامى را به اين شكل منقلب كردند . باطنا خوشحال هم هستند و اين شرارتها و هرزگيها را نتيجهء مشروطه و اسمش را آگاهى و تمدن مىگذارند . در صورتى كه اين ايلات از وحشى هم وحشىترند . مرد كه هنوز دو ذرع كرباس را به قصر و عمارت شهر ترجيح مىدهد . مثل حيوانات هر شب يك‌جا و هر روز يك جا مسكن دارند و به سر مىبرند . حقيقت متمدن و تربيت شده . قانون‌خواه و آزادىطلب هستند . ما كه اهل شهر [ و 
  ] پاى تخت هستيم چه خرى هستيم تا به آنها برسد كه فرسنگها مسافت دارند .\r\nدوشنبه 18 - عيد غدير خم از اعياد بزرگ شيعه محسوب است . باغ شاه رفتم جمعيت زياد بود . هوا هم سرد بود . شاه وقت سلام بيرون تشريف آوردند . آقاى نايب السلطنه يك دوجين پسر همراه آورده بود كه همه برادر زن شاه هستند ، از غير سرور الدوله . مىگويند نايب السلطنه پانزده شانزده پسر به‌همين قدر دختر دارد . شخصى مىگفت كه خودش اغلب جويا مىشود كه اين هم پسر من است . اين هم دختر من است .\r\n\r\nپليس\r\nسپهسالار غرق آهن و فولاد بود . بقدرى نشان داشت كه از سينه گذشته به پهلو و پشت رسيده بود . يك تمثال و يك نشان كوچك الماس كه وسط آن عكس شاه حاليه را\r\n\r\n","description":"","footnote":"","page_name":" 2259 ","page_number":511},
  {"content":"\r\n\r\nداشت با يك مدال طلاى وفا به گردنش مرتبه‌به‌مرتبه آويخته بود . غلامحسين خان امير تومان كه سابقا در قزاقخانه بود و مدتى است استعفا داده و در ادارهء حكومت طهران مستخدم بود رئيس نظميه و پليس شده آدم كامل با علم خوبى است . پليسها را لباس داده و پليس جديد هم گرفته . امروز اين . . . قديم شهر ما سروسامانى ، هيكل و لباسى پيدا كرده بودند . چند نفر « و لو سپيد » « 1 » سوار هم دنبال آنها بودند كه امير خان براى ناصر السلطنه گرفته بود . كاغذجات از باغ شاه ببرند و حالا گويا به اداره سپرده‌اند . يكى از يكى قشنگتر . آن‌وقت آرزو مىكردند پاكتى بياورند امروز همه ميل داشتند شرارتى كرده دچار اين پليس بشوند . واقعا دو نفر ميان آنها بود كه نهايت وجاهت و خوشگلى را داشتند . مشكل مىدانم ناصر السلطنه دست از همچو ابو ابجمعى بردارد و به اداره بسپارد . جمعى دم حوض ايستاده بودند . چون لباسهاى تازه به غير فرم نظام پوشيده بودند هركس مىرسيد از ديگرى جويا مىشد اينها كى هستند . تا گفته مىشد تفنگدار شاهى به تعجب مىگفت چرا تفنگ ندارند .\r\nوقتى كه قبل از اسلام توى چادر بوديم و صدر اعظم پائين ايستاده بود چون خيلى زود خبرش كرده بودند مدتى بود ايستاده و سرما مىخوردند به همان سردى و خشكى كه طبيعت اوست پرسيد اينها چه كاره‌اند . ناصر السلطنه به لهجهء تركى از آن يخ‌كرده‌تر گفت توفك‌دار ، گفت پس كو تفنگ آنها . چون ايراد صحيح بود و اينها هم در ادارهء ناصر السلطنه مىباشند ساكت شده وزير دربار جواب داد خواسته‌اند هنوز وارد نشده .\r\nناصر السلطنه دمق شده بعد از چند دقيقه جلو رفته چيزى مىگفت . معلوم بود از اسلحه‌دارباشى شكوه مىكند . يك دسته قزاق امروز دفيله كرد كه به همهء اين افواج مزيت و برترى داشت . اينها هنوز يك پا گرفتن و راه رفتن را به اين سرباز نتوانسته‌اند ياد بدهند تا برسد به چيزهاى ديگر .\r\nآقاى عماد السلطنه مىفرمود در روزنامهء فرانسهء « ماتن » « 2 » ديروز خواندم امپراطور آلمان در موقع سانى يك نفر سرهنگ را صدا مىكند و مىپرسد پره‌هاى مهميز در نظام چند دانه بايد باشد . جواب عرض مىكند پانزده پره . مىگويد پس مهميز تو چرا چهارده پرده دارد . بيچاره خودش خبر نداشته خجل مىشود . مىگويد شما بايد سه روز حبس باشيد تا من‌بعد بهتر ملاحظهء قانون نظامى را بكنيد .\r\nبارى مدتها بود حضرت عبد العظيم مشرف نشده بوديم . « شريكه » يك زوج اسب\r\n\r\n\r\n","description":"","footnote":"\r\n( 1 ) -  Velacipede . \r\n( 2 ) -  Matin \r\n","page_name":" 2260 ","page_number":512},
  {"content":"\r\n\r\nبراى درشكه خريده قرار شد ايشان ما را حمل كنند . از باغ شاه خانهء شعاع الدين « 1 » ميرزا « شريكه » رفتيم . دير شده بود . اشتها كامل بود . آقاى عماد السلطنه بعد آمدند فرمودند ديروز در مجلس مهندس‌باشى رقعهء دعوت عهد ميرزا حسين خان سپهسالار را آورده بود و گريه مىكرد كه چرا بايد حالا مرا دعوت نكنند . اسباب خندهء زيادى شده بود .\r\n\r\nوزير « نر » حاجى واشنگتن\r\nسر ناهار فرمودند فرمانفرما از من پرسيد مجلس چطور است . من هم عمدا خيلى بلند كه همه بشنوند جواب دادم اگر ميل حضرت اشرف صدراعظم باشد البته خوب است اگر نه‌نه . صدراعظم گفت البته من ميل دارم و همراه هستم . گفتم اگر اين‌طور است كه مىفرمائيد ناچار درست مىشود . فعلا يك نقص دارد كه رئيس ندارد . فرمودند پس حضرت و الا كيست . فرمانفرما گفت معلوم است وقتى حضرت و الا رئيس باشد هيچ كس عارش نمىآيد . من [ هم 
  ] تعظيم مىكنم . رو به مؤيد الدوله كرد . مؤيد الدوله تعظيم مىكند . صدراعظم گفت بله ، من هم تعظيم مىكنم و اين مجلس بايد همچو رئيسى داشته باشد . آن وقت صدر السلطنه « وزير نر » « 2 » و مشكوة الدوله و سايرين همه بناى تملق و تعريف را گذاشتند تا ناهار تمام شد و من آمدم .\r\nاگرچه دير بود باز حضرت عبد العظيم رفتيم . الحمد الله امروز درشكه مثل آن روز نشد كه بشكند و بمانيم . جمعيت زياد بود . مراجعت رديف دو درشكه مملو از خانم شديم . . . مد شده زنها بيشتر عينك مىگذارند آن هم غالب تيرهء مشكى و كبود .\r\n\r\nدامادى سردار ارشد\r\nدو عروسى تازه واقع شده يكى اختر الدوله بنت ناصر الدين شاه عيال عزيز السلطان به سردار ارشد على خان گاردى سابق كه از همان ايام ناصر الدين شاه كه اين على خان گارد نصرت عزيز السلطان بود به هم مايل شده بودند . اين ايام سردار ارشد شده و ترقى فوق العاده كرد و موقع ازدواج رسيد . فورا صورت گرفت اما افسوس كه زود سفرى شد .\r\n\r\n\r\n","description":"","footnote":"\r\n( 1 ) - به سهو شعاع السلطنه نوشته .\r\n( 2 ) - يك روز شاه گويا به صدر السلطنه فرموده است نر هستى حقيقتا وزير نر است . از آن روز صدر السلطنه خودش را « وزير نر » مىگويد مثل اين‌كه امريك رفته بود خود را « حاجى واشنگتن » اسم گذاشته بود .\r\n( يادداشت از مؤلف )\r\n","page_name":" 2261 ","page_number":513},
  {"content":"\r\n\r\n\r\nدامادى امين السلطنه\r\nديگرى كه مزه‌اش از اولى زيادتر است عروسى حاجى امين السلطنه هفتاد ساله است با اقدس السلطنه دختر مظفر الدين شاه كه عيال عين السلطان شاهزاده موثق الدوله ناظر بودند . امين السلطنه در اين سن با وجود اولادهاى بزرگ كار خنده‌دارى كرده ، نمىدانم اقدس السلطنه جوان چطور راضى شده . حاجى امين السلطنه داماد اتابيك بود ، يعنى خواهرش را داشت . صندوقدار شاه شهيد بود . مناصب ديگر خيلى داشت . آدم خوشبخت خوش‌روى خوش‌مزه‌اى است . همه با او شوخى دارند و خودش هم خيلى شوخ است ، امروز هر كس به او رسيد گوشه‌اى زده يا كنايه‌اى گفت و اسباب خنده گرديد . اما از ميدان احدى در نرفت . خانه و بچه همه را ول كرده خانهء عليحده رفته و مشغول عيش است .\r\nآن عيد اضحى « مخزن » را گرفته بود . ( كارى را كه بيست سال قبل در ادارهء او بود ) و حالا گفته بودند بايد لباس نظام بپوشى . امين السلطان « 1 » حاليه ما را جمع كرده كه چيزى تماشائى نشان بدهد . آخر معلوم شد طفره زده و حاضر نشده امروز عروسى كرده بود و تماشاى ديگر دارد . امين السلطان مىگفت حاجى امين السلطنه حسابى از بابت مخزن داشت تدبيرى براى طى حساب گويا نموده و مخزن را مجددا گرفته و الا هيچ مناسب نبود كار سى سال قبل خود را حالا بگيرد .\r\n\r\nوضع تبريز\r\nاز قرارى كه در باغ شاه آقا عبد الله خواجه گفت تبريز را از چند طرف محاصره كرده‌اند . سردار مقتدر كه بعد از آن فتح شجاع الدوله لقب گرفته داخل شهر تبريز شده و سه هزار نفر از شهريها نزد او رفته اسلحهء خود را داده اطاعت كرده‌اند . عين الدوله از باسمنج به شاه گلى يك ميدانى شهر آمده ، اقبال السلطنه با شش هزار سوار و پياده ماكوئى سمت ديگر شهر ، سردار نصرت رحيم خان با سوارش طرف ديگر . چند نفر ديگر را هم اسم برد كه فراموش كردم و الان مشغول جنگ مىباشند . آقاى عماد السلطنه عقيده نداشت شهر مسخر شود مگر ميان خودشان برهم خورده باشد و از تسليم سه هزار نفر اگر راست باشد همچو معلوم مىشود اهل شهر نفاق كرده‌اند . انشاء الله مسخر شود . زيرا تمام اين اغتشاشها بواسطهء تبريز روى مىدهد و تا آنجا مسخر و منظم نشود جاهاى ديگر امن نخواهد شد . امروز معلوم شد جهت اين‌كه سد آذوقه نكرده‌اند و\r\n\r\n\r\n","description":"","footnote":"\r\n( 1 ) - عبد إله خان امين السلطان پسر دوم ميرزا على اصغر خان اتابك .\r\n","page_name":" 2262 ","page_number":514},
  {"content":"\r\n\r\nراهها را نگرفته‌اند چه چيز بود . سفراى مختار مقيم طهران ممانعت داشتند و اجازه نمىدادند .\r\nپنجشنبه 21 ذى الحجه 24 درجهء جدى - هوا از ديروز شروع به آمدن برف كرد تا ديشب ساعت هشت از شب رفته و به قدر نيم ذرع برف آمد . چهار سال بود طهران آنقدر برف نيامده بود . هوا سرد امروز هم ابر است .\r\nپاى عميد الدوله به شدت درد گرفته پريروز عيادت كردم . خوابيده بود و ناله مىكرد .\r\nنقرس هم دواى معلوم معين ندارد ، تا دور خودش را نزند ساكت نمىشود .\r\nكاشف السلطنه و شعاع الدين ميرزا بودند . ملك‌آرا [ و 
  ] نديم السلطان هم آمدند . بعد مؤيد السلطنه آمد . اول كه گفتيم در استنطاق عبد الكريم تشريف داشتيد چه گفت . كمى عبوس شده و خوشش نيامد . قدرى كه گذشت مختصرى عنوان فرمود .\r\n\r\nاستنطاق ضارب شيخ\r\nمن و جمعى در استنطاق حضور داشتيم . مىگفت از انجمنى مأمور به اين كار نشدم فقط شيخ حسن نامى كه سابقا نوكر حضرت عليا بود و حالا در سر بنائى بعضيها سركشى مىكند و ربطى از معمارى دارد به اين كار بد واداشت . او تپانچه به من داد و گفت شيخ را بكش . اگر گرفتار شدى خودت را هم بكش و الا زود بيا سفارت . پرسيدند ديگر چه گفت . جواب داد وقتى كه مرا ترغيب مىكرد مىگفت چند نفر را بايد كشت :\r\nيكى سپهسالار ، يكى شيخ ، يكى مجلل السلطان ، ديگرى حاجى محمد اسمعيل مغازه .\r\nخود حاجى هم حضور داشت . خواستند باز سؤالات نمايند دكترش گفت بيشتر از اين نبايد تكلم كند خفه مىشود . جوان است ، بيست و پنج سال بيشتر ندارد . گلويش زخم است . بعد از برهم خوردن مجلس هم دستگير [ شد 
  ] و دو ماه حبس بود . تعجب در اين است كه به توسط خود جناب شيخ هم مرخص شده . رفتند شيخ حسن را دستگير كنند مخفى شده و پيدا نكردند .\r\n\r\nاستخارهء شيخ\r\nاز قول شيخ الاسلام قزوين مىگفت كه به شيخ گفته بودند از خانه بيرون نرويد در كمين شما هستند . شيخ از كلام الله مجيد استخاره مىكند بعد از مدتى فكر مىكند مىگويد به من صدمه مىزنند ، اما كارى نيست . خانهء شيخ هم سنگلج است و تا خيابان مسافتى دارد . تا بخواهد به كالسكه سوار شود مدتى پياده بايد برود . آخرش هم كشته خواهد شد . اين عبد الكريم كه انصافا بد تير انداخته .\r\n\r\n","description":"","footnote":"","page_name":" 2263 ","page_number":515},
  {"content":"\r\n\r\n\r\nسعد الدوله\r\nبارى سعد الدوله دو روز قبل از عيد غدير وزير خارجه شد . اين مرتبه جرأت نكردند « گرو » كنند . حضرت و الا مىفرمودند شاه به سعد الدوله مىفرمود وزارت خارجه را بايد خيلى زود مرتب و منظم كنى . سعد الدوله با همان تغير و اخم كه جبلى اوست جواب داد وزارت خارجه تنها نيست ، همهء وزارت‌خانه‌ها به هم مربوطاند . تا آنها منظم نشود اين يكى هم نظم برنمىدارد . دور نيست تغيير بشود . سعد الدوله صدراعظم يا رئيس الوزراء شود . شاه التفات دارد و به شاه خدمت كرده ، پدر ملت هم كه بود .\r\n\r\nشلوغىها\r\nاسترآباد مدتى است اغتشاش دارد . تركمانها با شهرى هم سازش كرده اعتنا نمىكنند . خوب عنوانى به دست اين ايلات و اشرار افتاده . به هرجا تلگراف تغيير يا تشددى مىشود جواب مىدهند ما براى ابقاى مشروطه ناچار به بعضى اقدامات هستيم . قشون هم ندارند . پول هم ندارند . از تلگراف و دستخط شاه هم بيش از اين كارى ساخته نيست . بعضى مردم نادان و مفسد هم اين عنوان عشاير و ايلات وحشى ما را باور كرده باطنا همراهى مىكنند و ضديت با دولت مىكنند . نمىگويند همين شما پدرسوخته‌ها بوديد كه آن‌وقت همه‌جا را برهم زديد ، شلوغ كرديد ، راهها را مسدود كرديد ، همه را چاپيده و خراب كرديد تا آن اساس مضمحل [ شد 
  ] و از بين رفت . بايد دانست كه ديگر از ايرانى جماعت كارى ساخته نيست . اين مملكت يك قوه و قدرتى به غير ايرانى مىخواهد تا منظم شود .\r\nما مىبينيم آنها كه در باغ شاه نشسته‌اند و نيز جلوى چشم ما هستند اشخاص تربيت شدهء به اعلم اين مملكت در ترتيب خانه و اكل و شرب خود حيرانند و از عهدهء نظم باغچه و اطاق و خوراك و نوكر خودشان برنمىآيند . بالعكس وقتى كه نظر به امورات نوكرى و شخصى يك نفر از خارجه مىكنيم كه دوافروش يا بيطار است در نهايت نظم و ترتيب كه شاه ما و صدراعظم ما يا آن متمدن به اعلم ما كه در سال آنقدر خرج مىكند و آنقدر اجزاء و مستخدم دارد بايد آرزو كند و حسرت بخورد .\r\nاين اتفاقات كه متصل در هر گوشهء مملكت ايران واقع مىشود و اين تجرى و تعدى ايلات و عشاير با آن ضديت كه مردم شهرى دارند و اين افلاس بىنهايت كه همه را احاطه كرده به آواز بلند و بانگ جلى اضمحلال و فناى ايران را اعلان مىكند . اين هم يك خفت و سرافكندگى كه ما فوق آن متصور نيست .\r\nهر روز كه ما دور هم جمع بشويم برعكس ايام گذشته آن روز و آن ساعت مثل جهنم\r\n\r\n","description":"","footnote":"","page_name":" 2264 ","page_number":516},
  {"content":"\r\n\r\nبر ما مىگذرد و تا چند روز از غم و غصه آرام و قرار نداريم . و الله غذا از گلوى ما در نهايت كلفت و زحمت فرو مىرود . خداوند هيچ قومى و ملتى را به روز حاليهء مردم ايران گرفتار نكند . هزار مرتبه مردن بر اين زندگانى ما ترجيح دارد . به دست خود داريم اساس و بنياد سلطنت و ملت شش هزار ساله را برهم مىزنيم . فرياد از اين غفلت ، داد از اين بىعلمى ، ناله از غرض و خودپسندى .\r\n\r\nحراج مناصب\r\nيكشنبه 24 ذى الحجهء 1326 - 28 درجهء جدى - شب شنبه هم به‌قدر چهار گره برف آمد و يخ بسيار سختى همه‌جا بسته است . امجد الدوله از قزوين احضار شد . با عميد الملك و احتشام الملك و كوچ و بنه آمدند . معلوم نيست حكومت را همان‌طور كه وعده داده‌اند به يكى از ما سه نفر مىدهند يا خير . حكايت حراج است . بعضى ديگر از حكام مثل مظفر الملك از همدان و مدير السلطنه از كاشان و امجد السلطان پسر مجد الدوله از زنجان احضار شده‌اند .\r\nآقاى نظام الملك وزير عدليهء اعظم شده . مىگويند عريضه به شاه كرده و چند استدعا كرده . تا جوابش نيايد آقا راضى نخواهد شد .\r\n\r\nمجلس شوراى مملكتى\r\nمجلس شوراى مملكتى چندان رونقى ندارد . حضرت و الا را رئيس مىدانند . اما نه دستخطى از شاه رسيده و نه در مجلس رأى داده شده . روزى كه مهر مجلس را مىخواستند بدهند حكاك بكند يك نفر گفته بود مجلس مقدس شوراى مملكتى . يك مرتبه همه به آواز بلند گفته بودند لازم نيست . لازم نيست مقدس كنده شود .\r\n\r\nزلزلهء سيسيل\r\nبارى خبر موحش و سانحهء غريب زلزله كه در جزيرهء سيسيل در جنوب ايطاليا موسوم به « كالدبريا » اتفاق افتاده ، در شب 28 دسامبر پنج ساعت از نصف شب گذشته كه تمام مردم خواب بودند چند مرتبه زلزله مىشود كه هريك از سى الى چهل ثانيه طول كشيده . از قرارى كه در روزنامه‌هاى يوميهء پاريس با شرح و تفصيل غم‌انگيز نوشته بودند تاكنون عدهء اموات به دويست هزار نفر رسيده است . قيامت بوده . از يك طرف زلزله ، از طرفى آب دريا طغيان كرده داخل شهرها و دهات شده . از يك‌جا حريق روى داده و آتش گرفته ، باران هم مثل لولهء آفتابه جارى بوده . اين مردم باقى مانده جا ندارند ، غذا ندارند ، آب براى آشاميدن نيست . همهء راه آبها خراب شده . پادشاه ايتاليا و ملكهء\r\n\r\n","description":"","footnote":"","page_name":" 2265 ","page_number":517},
  {"content":"\r\n\r\nآنجا رفته‌اند و از تمام دول فرنگستان هرقدر ممكن شده كشتى آذوقه و آب روانه شده .\r\nدسته‌دسته مردم را به شهرهاى ايتاليا مىبرند و مجروحين را در مريض‌خانه‌ها و جاهاى ديگر منزل مىدهند . بطورى كه در ناپل و بعضى شهرهاى نزديك جزيره جا و مسكنى باقى نمانده . متصل پادشاه ايتاليا تلگراف به وزرا مىكند كشتى و آهك . كشتى و آهك .\r\nچندين شهر خراب شده سواى قصبه و دهات ، و اموات هم تعفن برداشته . احتمال كلى مىرود مورث مرض و با و يا طاعون بشود . فعلا سى مليون فرانك پول خواسته است و از تمام دنيا طبيب و پرستار . پول و كشتى آذوقه روانه شده . در اين هنگامه و آشوب مردمان هرزه و قطاع الطريق فرنگستان هم موقعى به دست آورده از همه‌جا به سمت سيسيل روانه شده و مشغول دزدى مىباشند . هفت روز تمام پس از اين سانحه باران قطع نشده ، روز هشتم آفتاب شده است . يك همچو واقعه و يك همچو زلزلهء شديدى تاريخ هم نشان نمىدهد . شهرهاى مسينا ، كاتينا ، اكوستا ، نوتو با چندين شهر ديگر سواى قصبه و دهات زياد خراب شده . نظير اين زلزله در شهر يدو ژاپن سنهء 1703 و در چين سنهء 1731 فقط واقع شده . در يدو 120000 تلف كرده بود .\r\nعصر عيادت عميد الدوله رفتم . هنوز نمىتواند حركت بكند خيلى لاغر شده و بسيار صدمه ديده . بشدت سرد است و همه‌جا يخ .\r\n\r\nختم السنه\r\nشنبه سلخ شهر ذيحجة الحرام 1326 . 2 درجهء دلو . ختم السنه است . اين چند روز برف نيامده اما هوا به همان سردى است .\r\n\r\nنامهء صدر العلماء\r\nدو روز قبل پاكتى از جانب صدر العلما آوردند . رقعه به حضرت و الا نوشته بود كه سواد عريضه‌اى كه از طرف متحصنين سفارت به خاكپاى مبارك عرض شده محض استحضار حضرت اقدس و الا لفا تقديم شد . البته در موقع شرفيابى مختصر آن را معروض خاكپاى مبارك مىدارند . اما عريضه در نيم ورقى و خيلى مفصل بود . اول شمه‌اى از دولتخواهى خودشان و اين‌كه ما براى حفظ بقاى سلطنت اعليحضرت متحصن شده‌ايم ، آن‌وقت شرح مفصلى از تبريز كه اين مردم را كه در آستان مبارك به اشرار و الواط و مردمان بىسروپا معرفى كرده‌اند تمام كذب است و الان شش ماه است كه با كمال رشادت و غيرت جنگ مىكنند و براى ابقاى مشروطيت از جان و مال و ناموس خود گذشته‌اند . آن‌وقت از اغتشاش ساير ولايات مثل اصفهان و ايل بختيارى و سركشى يموت و تركمان كوكلان و ساير طوايف ، همين‌طور اغتشاش كرمانشاهان و\r\n\r\n","description":"","footnote":"","page_name":" 2266 ","page_number":518},
  {"content":"\r\n\r\nايلات سنجابى و گوران . اين انقلابات روى نداده مگر به جهت برهم‌زدن مشروطه و مجلس شوراى ملى . بعد مجملى از وجوب مشروطه و اين‌كه علماى نجف اشرف حكم به وجوب نموده‌اند و آن كسانى كه حكم به حرمت نموده‌اند فقط به صورت عالم و در لباس اهل علم هستند . با اين ترتيب و اين قشون غيرمنظم و اين بىپولى هيچ‌چيز جلوى اين انقلابات را نخواهد گرفت ، مگر آنكه اعليحضرت فورا حكم به تشكيل مجلس شوراى ملى و اعلان مشروطيت را تجديد فرمايند كه در كمال سهولت و نهايت خوبى و خوشى رفع و دفع تمام اغتشاشات به زودى شده هركس آسوده مىشود .\r\nدر صفحهء ديگر هم صدر العلما و آن دو سه نفر ديگر مختصرى نوشته بودند كه مصدق عرض حال آنهاى ديگر بود . خوب اگر همين‌طور است كه حضرات نوشته‌اند و امر به همين سهولت خواهد گذشت پس چرا شاه مضايقه دارد و نمىكند . عريضه مهر نداشت .\r\nحضرت و الا جواب مرقوم داشتند اگر بايد من مطالب را به شاه عرض كنم يك نفر بيايد تا درست مسبوق شوم مقصود چيست و از طرف كه بايد حرف بزنم . تا امروز كسى نيامد . حضرت و الا هم فرمودند اصل عريضه كه البته به شاه رسيده . اما چون سواى صدر العلما ديگران را نمىشناسم و نمىدانم چه پيشه هستند و مقصود اصلى چه چيز است عرض نخواهم كرد . به جهت آن‌كه مىدانم يموت و كوكلان و ايل سنجابى در فكر اغتشاش و دزدى است . هيچ گوش به اين حرفها نداده و نمىدهد . چطور صدر العلماء و آن جمع اطمينان دارند و از قول آنها عريضه مىكنند .\r\n\r\nدامادى سردار اكرم\r\nبارى برويم سر مطالب ديگر . حاجى امير نظام براى پسرش سردار اكرم دختر حاجى ناصر السلطنه را گرفته ، شب جمعه 29 را از من و افخم الدوله دعوت كرده بود . دم دروازهء بهجت‌آباد ديوار به ديوار سفارت فرانسه منزل دارد . درست سه ربع فرسنگ تا خانهء ما مسافت است . يك ساعت و نيم از شب رفته وارد مجلس شديم . اطاقها بسيار مزين و خيلى خوب گرم بود . به همه جهت ده نفر بوديم . سايرين گويا عذر خواسته بودند .\r\n\r\nامير نظام همدانى\r\nاين حاجى امير نظام كه تا حال سه چهار لقب عوض كرده پسر مصطفى قلى خان اعتماد السلطنهء همدانى است . با ما شريك الملك است و حاكم و سركردهء فوج فدوى .\r\nچند سالى است كه ظاهرا چشم از پنج دانگ كوريجان پوشيده . سابقا هر دو سال يك مرتبه ديگ طمع خان قراگوزلو به حركت آمده كوريجان را ويران كرده ، رعيت متوارى ،\r\n\r\n","description":"","footnote":"","page_name":" 2267 ","page_number":519},
  {"content":"\r\n\r\nعمارات خراب ، مباشر حبس و زنجير ، انبارها غارت [ مىشد 
  ] . چهار ماه پنج ماه گرفتار مرافعه و زدوخورد بوديم . دفعهء آخر كه انشاء الله تعالى تجديد نشود وقتى بود كه فارس به پيشكارى شعاع السلطنه مىرفت . به حمايت سپهسالار گوربه‌گورى قيامت به‌پا كرد .\r\nهزار تومان هم آخر داديم تا سرباز كوريجان راه افتاد . از بس به سربازهاى آن ده صدمه مىزد كسى جرأت سربازى نمىكرد . اين بود كه پول زياد گرفتند و سرباز شدند . رفت به فارس انواع اذيت را به سربازها كرد . من‌جمله كالسكه‌اى [ را 
  ] كه از بمبئى خريدارى كرده بود از بندر بوشهر الى شهر شيراز اين بيست و چهار نفر سرباز به دوش خود آوردند .\r\nپدرش مكنت زياد نداشت . امير نظام خيلى زياد كرد . از نمرهء اول متمولين ايران است و همه چيز دارد . در حاجيلو ديگر قريه‌اى باقى نمانده اغلب ملك اوست . پول نقد و جواهر بسيار دارد . خيلى عاقل است ، خيلى پلتيك‌دان ، بسيار زيرك و باهوش ، خوش تقرير و خوش تحرير ، در علم معاش اول شخص است . به اين دنيادارى آدم پيدا نمىشود . از تمام همدانيها پيش افتاده . فرانسه هم مىداند . فرنگستان هم رفت . يك قدم بدون مقصود بر نمىدارد و يك كلمه حرف بدون صرفه نمىزند . سرتاپا پلتيك است . از هفت سال قبل براى خاطر امروز با سپهسالار حاليه دوست شد و الان نزد او مقرب است . آنچه هم كم داشت در ظرف چند سال نزد نظام السلطنهء مرحوم تحصيل كرد .\r\nصفات بدش : حرص ، طمع ، دروغ و تزوير است كه با شير اندرون شد و با جان به در شود .\r\n\r\nمطرب\r\nمطربهاى بدى بود . سه نفر رقاص بود بقدرى زشت و كثيف كه انسان رغبت نگاه كردن نمىكرد . هرقدر سابقا دقت در خوشگلى رقاص داشتند زيادتر از آن امروز در زشتى و بدگلى دارند . آوازه‌خوان و كمانچه‌زنش بدتر بود . مثل اين بود اين سه نفر رقاص از جهنم بيرون آمده‌اند . بقدرى دست آنها كثيف و سياه بود مثل اين‌كه گردو پوست كنده‌اند يا شاه‌توت چيده‌اند .\r\nآس آوردند حريف نبود . عضد الدوله و امير نظام تخته‌بازى كردند . گاهى افخم الدوله براى عضد الدوله بازى مىگفت . امير نظام گفت گويا كوريجان را فراموش كرده‌ايد . افخم جواب داد حاكم ما و رئيس فوج سردار است ، به شما ديگر ربطى ندارد . انشاء الله آسوده شديم و از شرّ شما ايمن . خوشش آمد و از خوش‌حالى سرخ شد .\r\nسردار اكرم هم مدتى انگليس بود درس مىخواند . من از نظام السلطنه در زنجان شنيدم مىگفت از بس كودن است و هيچ ياد نگرفته سردار ( يعنى امير نظام حاليه )\r\n\r\n","description":"","footnote":"","page_name":" 2268 ","page_number":520},
  {"content":"\r\n\r\nخجالت مىكشد بخواهد طهران . آخر الامر شصت تومان امير نظام برد . نفرى يك پنج هزارى « شتل » داد .\r\n\r\nبصير السلطنه\r\nبصير السلطنه پسر سيد بحرينى بود ، خوب تخته‌بازى مىكرد . بسيار هم بامزه حرف مىزد . نزد مظفر الدين شاه بىاندازه تقرب داشت . يعنى شاه به سيد بحرينى و اولادش ارادت داشت . ملك شادمهان قزوين را بعد از فوت فيلسوف الدوله طبيب شاه به اين داد و به قدر دويست هزار تومان الان بصير السلطنه پول نقد دارد كه اين چند سال چه از شاه گرفت ، چه ديگران محض تقرب او دادند . اقلا چهل پنجاه انگشترى اعلى از شاه گرفته است .\r\n\r\nعبارات و اغلاط مؤلف\r\nمجملى از آقاى بحرينى بنويسم بد نيست . اگرچه من نمىتوانم خوب چيز بنويسم ، كمك و رفيقى هم در نوشتن ندارم . در حقيقت اينها كه نوشته مىشود مسوده است . اگر عمرى بود و ممكن شد تصحيح شود ، زياد و نقصان گردد مطالب زيادى محو و آنچه ترك شده ضميمه شود ، خوب خواهد شد . حالا عبارات سليس نيست . اغلب املاء غلط نوشته شده ، قلم‌انداز [ است 
  ] و در حقيقت كافى نيست و خواننده را كسل مىكند . زيرا خودم تجربه كرده‌ام كه كتاب بدخط و غلط و غيرمسلسل اسباب نفرت و كسالت خواننده مىشود . اما چه كنم تنها هستم و در تربيت من و افخم الدوله هم حضرت اقدس و الا نهايت كوتاهى را فرمودند . نه معلم خوبى داشتيم نه مشاق قابل . مواظبت هم هيچ نشد .\r\nپس از آن‌كه خودمان خواستيم تحصيل كنيم گرفتار عيال و اطفال شديم و ممكن نشد .\r\nفقط آقاى عماد السلطنه تحصيل خود را كامل كرد . اگرچه ايشان هم گرفتارى ما را داشتند امّا خداوند يك حافظه‌اى به ايشان كرامت كرده كه ما فوق آن متصور نيست . هرچه خواندند كالنقش فى الحجر شد ، ذره‌اى و كلمه‌اى محو نگرديد . تحصيل من به كلى ناقص است و تحصيل ناقص هم ابدا مفيد فايده نيست . اين « آرتيكل » مطوّل شد . در حقيقت از قارئين محترم معذرتى خواسته شد كه اگر ملول شدند دشنامم ندهند كه من تقصير چندانى ندارم . برويم سر مطلب .\r\n\r\nسيد بحرينى\r\nاين سيد بحرينى اهل قريهء بحران فيروزآباد شيراز است . نمىدانم به چه ملاحظه خودش را بحرينى شهرت داده . شايد براى اينكه اهل ايران بواسطهء غربت و دورى از\r\n\r\n","description":"","footnote":"","page_name":" 2269 ","page_number":521},
  {"content":"\r\n\r\nوطن مراعات نمايند باشد . مدتى در شهر شيراز در نهايت فلاكت زندگى كرده و تحصيل مىكرد . با همين صدر الملك در يك مدرسه و در يك اطاق بودند . از آنجا طهران آمدند .\r\nصدر الملك معلم اطفال مجد الملك مرحوم شد و اين آقا روضه‌خوانى پيشه كرد .\r\nنمىدانم چه شد كه تبريز رفت . چون غريب بود اهل درب‌خانهء شاه خيلى رعايت كردند . كم‌كم روضه‌خوان شاه شد . طهران كه به سلطنت آمدند آقا خيلى خودى گرفت و باد كرد . همه مردم تملق مىگفتند و حاجت مىخواستند . اما آقا اعتنا به حرف احدى نكرده ، آنچه ديگران مىخواستند براى خودش صورت مىداد . مبلغى پول خانه گرفت .\r\nملك نهاوند قزوين را گرفت . تمام نقد و جنس آنجا را مقررى گرفت . حتى سرباز و توپچى ديوان را هم نداد . روضه هم نمىخواند و به جاى خودش آقا سيد حسين پسرش روضه‌خوان مخصوص بود . بصير السلطنه پسر ديگرش پيشخدمت مخصوص و مكلا شد . اين دو پسر سه سفر فرنگستان با شاه بودند . مختصر تا كلفت و نوكر و غلام بچهء آقا مواجب و قيمت لباس جداگانه از شاه داشت ، يك تيول دائم صحيح به قاعده .\r\n\r\nرعدوبرق\r\nآقا هم [ مواظب 
  ] رعدوبرق بود كه هروقت آسمان بناى غرش مىگذاشت فورا شاه لرزان ، نالان ، هراسان در زاويهء تنگ و تاريك پنهان شده آقاى بحرينى و آقا سيد حسين بايد حاضر شده روضه بخوانند ، دعا بكنند . دعا مىخواندند تا رعد و برق تمام شده هوا صاف شود . شاه هم در اين موقع مثل ابر بهار گريه مىكرد و دست به دامان آقايان مىشد و نذرها و نيازها بود كه در آن موقع چه خودش مىكرد ، چه به عوض او آقايان مىكردند .\r\nمشهور است آنچه نذورات به غير خودشان شده بود شب كه آقاى بحرينى منزل مىرفت مىگفت بچه‌ها لخت شوند و آن‌وقت پولها را به آنها مىداد . صبح كه به حضور مىرفت قسم ياد مىكرد كه نذر شاه را به ساداتى دادم كه لباس در تن نداشتند . بارى اين آقا و دو پسرش بقدرى مال و دولت جمع كردند كه حساب ندارد . تنها ملك نهاوند و قاسم‌آباد كه از اراضى آنجا آباد كرده در سال سى هزار تومان اجاره مىرود و محققا يك كرور بيشتر قيمت دارد . در مشروطه مقررى آقا و آقازاده‌گان را قطع كردند ، نمىدانم مجددا برقرار كردند يا نه .\r\n\r\nپسر بحرينى\r\nاين آقا سيد حسين را شاه براى همين رعدوبرق و گذشتن از تونل و پلهاى بزرگ همراه به فرنگستان برده بود . اغلب هم در روزنامهء خود شاه ذكر روضهء او شده . در مواقع غريب كه آدم حيرت مىكند ، مثلا مراجعت از مهماتى امپراطور اطريش و مجلس « بال »\r\n\r\n","description":"","footnote":"","page_name":" 2270 ","page_number":522},
  {"content":"\r\n\r\nدر ساعت نه از شب رفته در قصر « شامبرون » يا بعد از مهمانى ملكهء هلاند . نمىدانم چه اوضاعى بود و چه هرج‌ومرجى . الان اين پدر و پسران از اشخاص خيلى متمول صاحب مكنت راحت و آسوده مىباشند . واقعا حكايت شاه و رعدوبرق و اين آقايان از مطالب تماشائى بود كه احدى سر در نبرد . معمائى بود كه حل نشد . در اين مدت كه مقرب بود و همه كار از دستش برمىآمد و رعدوبرق در اطاعت او بود به قدر صد دينار كار خير نكرد و به قدر يك شاهى از قبل او كسى نبرد . خبيث و حسود و بدخواه بود . مردم تنفر غريبى از او دارند و به كلى مردود است . براى همين تنفر مردم [ است 
  ] كه واضح دشنامش مىدهند ، از خانه هيچ بيرون نمىآيد .\r\n\r\nتقىزاده در تبريز\r\nحضرت و الا ديروز با ذوات محترم در خانهء امير نظام مهمان بودند . حضرت و الا فرمودند از صدراعظم عمل تبريز را جويا شدم گفت عين الدوله در شاه‌گلى است ، سردار مقتدر شجاع الدوله در شهر . تلگرافى عين الدوله زده بود كه اجلال الملك ، رشيد الملك ، تقىزاده و ثقة الاسلام شيخى مىخواهند نزد من بيايند تكليف چيست . دستورالعملى شاه دادند . تقىزاده از فرنگستان به تبريز رفته و حالا آنجاست .\r\n\r\nاصفهان و اقبال الدوله\r\nاز اصفهان پرسيدم . مىگفت اقبال الدوله بر خلاف ظل السلطان كه همراهى با آقا نجفى داشت رفتار مىكرد . آقا نجفى هم با آقا نور الله برادرش ظاهرا برهم زده . اقبال الدوله به گمان اينكه حقيقت دارد حاجى آقا نور الله را محرم خود نمود و آنچه در دل داشت از سيئات اعمال آقا نجفى مىگفت و شبها حاجى آقا نور الله تمام را راپرت مىداد . يك مرتبه آقا نجفى با اقبال الدوله برهم زد . به هزار مرافعه از اينجا اصلاح داديم . اين دفعه باطنا با نجفقلى خان صمصام السلطنه سازش كرده و اين ترتيب پيش آمد كه ملاحظه مىفرمائيد . اقبال الدوله با تمام ساخلو آنجا پناه به قنسول خانهء انگليس برد و هنوز آنجاست . ديروز تلگرافى آقا نجفى به توسط شيخ فضل الله زده بود برائت ذمه و اين‌كه لازم فرستادن اردو و قشون نيست ، همين يكى دو روزه عمل اصلاح مىشود و نجفقلى خان طهران مىآيد . من هم جواب مفصلى زدم .\r\nصحبت صدراعظم كه ختم شد حاجى صدر السلطنه بناى بدگوئى از اقبال الدوله گذاشت و بىنهايت تكذيب كرد . صدراعظم جواب داد شما انصاف نمىدهيد من از همه تصديق مىخواهم . اقبال الدوله پيرمرد نبود ، عاقل نبود ، از نوكرهاى قديم ناصر الدين شاه مجرب و تربيت شده نبود ، خط نداشت ، سواد نداشت ، از طفوليت در دربار بزرگ نشده\r\n\r\n","description":"","footnote":"","page_name":" 2271 ","page_number":523},
  {"content":"\r\n\r\nبود ، صاحب مكنت نيست ، پس از آن بهترى براى حكومت اصفهان نبود . حالا اتفاق آسمانى اين‌طور افتاد ، چه دخلى به او دارد .\r\n\r\nدر طهران\r\nاما در طهران انجمن دروغ‌سازها شهرتها داده كه به نوشتن درست نمىآيد . اما در اين‌كه اصفهان خيلى مغشوش است شكى نيست و اينجا را نمىشود شبيه تبريز كرد حرفى نيست . اين بختيارى ايل معظم بزرگ ايران است . همه سوار ، همه جنگى ، همه شجاع و رشيد ، با اسلحهء ممتاز جديد و اسبهاى اعلى نامى و سركردگان عاقل تربيت شده ، فرنگستان رفته ، دربار ديده ، اقلا پنجاه شصت هزار سوار قابل رشيد تيرانداز دارد .\r\nخداى نكرده خداى نكرده اين دو طايفه با هم صلحى كنند و يكى شوند هيچ چيز جلوى آنها را نخواهد گرفت . نعوذ بالله اگر با طوايف قشقائى هم عهدى و ميثاقى بكنند .\r\n\r\n","description":"","footnote":"","page_name":" 2272 ","page_number":524},
  {"content":"\r\n\r\n\r\n1327\r\nسه‌شنبه سيم محرم الحرام سنهء 1327 هجرى - پنجم درجهء دلو . هوا بيشتر ابر است ، اندكى يخها باز شده . روضه‌خوانى بواسطهء سرما خيلى كم است . باغ شاه همان جا كه سلام منعقد مىشد چادر زده تعزيهء مخصوص مىخوانند . مرد كه هيچ راه نمىدهند ، زن هم اگر بشناسند و از خانواده باشند مجاز است و الّا خير . اهل دربار هم جاى معين ندارند . صدراعظم و كسى نمىرود . خيلى احتياط مىكنند . مسجد شيخ عبد الحسين را حاجى محمد اسماعيل مغازه با همان تركهاى پارسال بانى شده‌اند . آنها كه در « انجمن آذربايجان » خواندند نمىدانم چه كردند . در مسجد سال گذشته تا آخر محرم كه روضه بود چاى ندادند . در انجمن سه روز اول بود كه قندهاى تقديمى بانك روس رسيد عهد و ميثاق برهم خورد مثل همهء عهود .\r\nبارى روز شنبهء گذشته دستخط رياست حضرت و الا در مجلس قرائت شد . خطاب به به شوراى مملكتى بود .\r\n« چون به اكثريت آراء عم اكرم عز الدوله به رياست منتخب گرديد ما هم با نهايت شعف معظم له را به اين سمت شناخته و از اين به بعد عم اكرم افخم را رئيس دانسته و اميدواريم اسباب آسايش و رفاهيت عموم فراهم آيد . »\r\nامروز هم براى نايبان رئيس رأى گرفتند . به اكثريت حاجى صدر السلطنه نايب اول ، شاهزاده مؤيد السلطنه نايب دوم گرديدند . اين دو سه روز را ديدن مىآمدند . افخم الدوله با عريضهء حضرت و الا دربخانه رفته بود . من هم خانهء فخر الملك رفتم . بيچاره فخر الممالك باز گرفتار مأمور است . مىخواهند تا فخر الملك وارد نشده هر حرف زور ناحسابى كه دارند و هر طلب سوخته كه هست بزنند و وصول كنند . كسانى كه تبعيد\r\n\r\n","description":"","footnote":"","page_name":" 2273 ","page_number":525},
  {"content":"\r\n\r\nكردند و مقصر بودند آنقدر اذيت نكردند .\r\nآنجا شنيدم مجد الدوله عزيز السلطنه دختر مرحوم ركن الدوله [ را 
  ] كه اول عيال اعتضاد الممالك جوان مرگ شده بود طلاق داد . اين مجد الدوله تمام آنچه زن گرفته به فاصلهء كم فوت شده . اول همشيرهء ظهير الدوله را داشت مرد . فخر الدوله دختر خوب با عفت ناصر الدين شاه را گرفت مرد . معصومه خانم دختر آقاى نايب السلطنه را گرفت يك سال بعد مرد . واليه دختر ديگر ناصر الدين شاه را كه عيال اعتضاد الملك مرحوم بود گرفت مرد . در بين اين عقدهاى مكرر صيغه‌اى گرفت كه دخترش عروس فخر الملك عيال عز الممالك [ است . 
  ] حساب كرده بود ، با عقديها بيست زنش مرده است . سه سال قبل عزيز السلطنه را خواستگارى كرد راضى شد اما به شرايطى . اول يك بيوه‌زن پير كثيفى را پول دادند تا راضى شد و عقد شد ، بعد از آن به درخت چنارى قوى عقد ازدواج حاجى مجد الدوله را بستند آن‌وقت شاهزاده خانم را عقد كردند . تمام زنها هم‌قول و هم عقيده شدند كه ديگر خطرى نخواهد بود . بعد از يك سال بيچاره عزيز السلطنه سخت ناخوش شد . بيوه‌زن فقير مرد ، درخت چنار خشك شد . يك ماه بسترى بود تا فى الجمله بهبودى حاصل كرد . از خانهء مجد الدوله فرار كرده در سبزىكار [ ى 
  ] فرمانفرما خانه‌اى كرايه كرد . بعضى اوقات مجد الدوله مىرفت . به نظر عزيز السلطنه عزرائيل مىنمود كه به قبض روحش آمده . اين هم افاقه نكرد . روزبه‌روز بدتر شد . تا اين ايام عريضه نوشته و كلام الله مجيدى فرستاد كه مرا طلاق بده . با نهايت اكراه حاجى مجد الدوله « طلقه » گفت تا جان به در ببرد يا نه . حالا مجد الدوله متصل اين خانه و آن خانه آدم روانه مىكند . گفتند هرجا اسمش را برده‌اند شيون از آن خانه بلند شده و بعد از ناله‌ها فحش داده بيرون كرده‌اند . زنها مىگويند هركس خانهء او برود قبل از فرستادن جهيز كفن و كافور و ساير اسباب موت را بايد روانه كند . اين خشك شدن درخت چنار هم كه برحسب اتفاق يا از اثر ازدواج واقع شده پاك مجد الدوله را رسوا كرده و خيلى باعث شكست كار ايشان شده .\r\nافخم الدوله آنجا آمد . عريضه را داده بود با فرد صورت مقررى و خيلى به شاه حرف زده بود . اعليحضرت هر دو را به ممتاز الدوله داده بودند به صدراعظم بدهد و فرموده بودند بگو شاهزاده مصدر كار بزرگى شده ما بايد او را آسوده كنيم كه با حواس جمع مشغول انجام خدمات باشد . آن‌وقت به افخم الدوله فرموده بودند حضرت و الا خيلى مواظب باشد و همه روز برود . كمال اطمينان من به او است و بايد مرا آسوده كند .\r\nفرمايشات زياد فرموده بودند . افخم الدوله هم جوابهاى شافى داده بود .\r\nغروب منزل آمدم . شبها خيلى تنها هستم . بچه‌ها هم درس حفظ مىكنند مجال\r\n\r\n","description":"","footnote":"","page_name":" 2274 ","page_number":526},
  {"content":"\r\n\r\nندارند . يواش‌يواش از اين ترتيب شب خودم دارم كسل مىشوم . مفرح الدوله متاركه و خانهء خودش است ، تا عمل او يك طرفى نشود با اين زندگى كه دارم و بودن بچه‌ها خيلى مشكل است به اصطلاح زنها سر و سامانى بگيرم .\r\n\r\nحاجى مجد الدوله\r\nاز اين حاجى مجد الدوله كه حالا امير توپخانه است شرح حالى نوشته شود .\r\nاسمش مهديقلى خان ، پدرش عيسى خان اعتماد الدولهء مرحوم دائى شاه شهيد بود . از ايل قاجار است . اول غلام بچه باشى بود و از همان طفوليت شجاع و دلير بود . بعد پيشخدمت شد . بعد سالها اميرآخور بود . در اواخر ايام شاه ناظر شد . محرم شاه بود و از همهء عملهء خلوت جسورتر . سواد ندارد ، اما خوب حرف مىزند . در آن عهد كه عهد شكار بود در ميان تمام دربار شاه اول شخص بود . هيچ‌كس استادى و تيراندازى و تهور او را نداشت . مكرر در سوراخ [ كه 
  ] پلنگ مخفى شده رفته و از پاى پلنگ گرفته و بيرون كشيده كه شاه زده است . هميشه پلنگهاى زخمى را مىگرفت و دهانش را به شكل غريبى مىبست كه اسباب حيرت همه مىشد . امروز هم كه پير شده باز در شجاعت و سوارى و شكار يگانهء عهد است و تالى ندارد . يك روز در 1305 كه حضرت و الا با شاه شهيد سفر نور و كجور رفته بودند آقاى عماد السلطنه با مجد الدوله شكار قرقاول رفته بودند پيش خود عهد كرده بود همه‌جا با مجد الدوله موافقت كند . در ساعت اول وامانده بود . پياده و سوار هميشه يك ميدان با او فاصله داشت . مىفرمودند او قباى اطلسى تن داشت و من لباس ماهوت پوشيده بودم . وقتى كه از شكار فارغ شدم تمام لباس مرا تيغ جنگل و شاخه‌هاى درخت پاره كرده بود اما قباى اطلس مجد الدوله ذره‌اى خراش بر نداشته بود . هيچ‌كس تهور او را در سوارى و اسب تاختن ندارد . هميشه هم اسبهاى ممتاز نگاه مىدارد . مشار اليه براى ميرشكارى و ميرآخورى لايق‌تر است تا شغل و منصب خطير امارت توپخانه . در نظام هيچ نبوده و ابدا اطلاع ندارد . اگرچه تمام سركردگان و سرداران مثل او هستند .\r\nپنجشنبه پنجم محرم 1327 - صبح برف مىآمد ، اما چون حضرت و الا پس از رياست مجلس به خاكپاى مبارك تشرف حاصل نكرده بودند و عاشورا جلو بود ناچار كالسكه نشسته رفتيم . خيابانها بىنهايت گل بود . پاك شهر را به طبيعت واگذار كرده‌اند و از همه وقت بدتر است . از در بالا كه نزديك عمارت است پياده شديم . همه‌جا را تا نزديك تكيه تجير كشيده بودند . آدم نابلد گم مىشد . خيلى اين تجيرها شبيه باغ\r\n\r\n","description":"","footnote":"","page_name":" 2275 ","page_number":527},
  {"content":"\r\n\r\n« لابيرنت » « 1 » شده بود .\r\n\r\nسوارهء شاهسون\r\nدر راهرو و پله‌هاى عمارت سوارهء شاهسون بغدادى ايستاده بود و تفنگهاى پنج تير كوتاه آلمانى داشتند . اين سوار چند سال جزو قزاقخانه بود . در مشروطه خوانين آنها عضو « انجمن برادران دروازه قزوين » شدند و به افتضاح از بريگاد موضوع كردند تا دخل و منافع آنها كه از ميانه رفته بود به جاى قديم خود عودت كند . اين نظم و مشق كه بلد هستند از دولت سر صاحب‌منصبان قزاق است .\r\n\r\nلباس و يراق شاه\r\nاطاق اول چند نفر فراش خلوت نشسته بود . اطاق دوم ممتاز الدوله و چند نفر پيشخدمت . ناظم خلوت عرض كرده داخل شديم . شاه تنها كنار ميز تحرير روى صندلى نشسته بود . پالتو مشكى پوشيده بودند . سردوشى سفيد و تكمهء سفيد به فرم قزاق داشت . سردارى شاه مشكى و تكمه‌هاى آن هم سفيد بود . شوشكهء قزاقى با بند گلابتون زردى حمايل فرموده بودند . چكمه هم پا كرده بودند . قبضه و ته و قفل و بند شوشكه طلا بود . من هيچ شاه را به اين فرم نديده بودم .\r\n\r\nسرما\r\nبعد از احوال‌پرسى ، حضرت و الا نشستند و من ايستاده بودم . اطاق خلوت و زينت اطاق بسيار بسيار ساده بود . شاه فرمودند خيلى سرد شده با تبريز تفاوتى ندارد . شما كه سرماى زنجان را ديده‌ايد . شاهزاده عرض كردند زنجان ، همدان . فرمودند گمان مىكنم آخر چله هوا خوب بشود . من عرض كردم پنج سال بود اين‌طور سرما نشده بود . دو سال آن را كه قبلهء عالم ديده‌اند . فرمودند امسال اين‌طور شد ، بد هم نيست !\r\n\r\nعدليه و ماليه\r\nبعد فرمودند به شما تبريك مىگويم . از رياست شما بسيار خوشحالم و مطمئن .\r\nحقيقة مثل اين بود كه دنيا را به من دادند . دو كار عمده داريد كه به صدراعظم هم گفته‌ام بعد از عاشورا شروع كنيد . يكى عدليه است ، يكى رفرم ماليه . اين دو كار خيلىخيلى لازم است و اصل مجلس براى اين دو كار است . عدليه باز آنقدر زحمتى ندارد . ماليه\r\n\r\n\r\n","description":"","footnote":"\r\n( 1 ) -  LABIRANT  يا  LABYRANTHE  - بنائى كه قطعات و شعب اصلى و فرعى بسيار دارد بطورى كه مدخل و مخرج آن بسيار مشكل باشد ( فرهنگ لاروس ) .\r\n","page_name":" 2276 ","page_number":528},
  {"content":"\r\n\r\nخيلى مغشوش است و پرزحمت . مرا بايد آسوده كنيد . شاهزاده بعد از اظهار تشكر كه با وجود علت مزاج و پادرد همه روزه مىروم عرض كردند اعضاء مجلس همه نوكر ، همه خدمت‌گزار ، همه آگاه [ اند 
  ] . هر فرمايشى شود در انجام آن خوددارى ندارند . وزارت عدليه هم به شخص قابلى رجوع شده كفايت و آگاهى كامل دارد .\r\n\r\nتقىزاده چه مىدانست\r\nشاه فرمودند نظام الملك قابل است اما مجلس بايد نظامنامهء آنها را درست كند ، خصوصا ماليه را . شما شاهزاده الحمد لله هم متمول هستيد ، هم عالم ، هم پيرمرد ، هم ملاك . مىدانيد چه بايد گرفت چه بايد داد . آنهاى ديگر هم همه مىدانند . مجلس محترم باشرفى است . بد نمىگويند ، فحش نمىدهند . اينجا شاه سر را بلند كردند و دست را حركت دادند و فرمودند تقىزاده چه مىدانست . او همه را مثل خودش نگاه مىكرد . پنج تومان پول را نمىتوانست جمع بزند .\r\n\r\nاعضاى مجلس\r\nشاهزاده باز عرض كردند اهل مجلس همه خوبند ، همه محترم . انشاء الله در زير سايهء مبارك كارها اصلاح خواهد شد . چند نفرى حاضر نمىشوند و چند نفرى داخل خدمت شدند . شاه نگذاشت مطلب تمام شود فرمودند عوض آنها را منتخب كنيد . عرض كردند صورت نوشته شده و حاضر است . روى ميز گذاشتند . شاه به دقت ملاحظه كرده هر كدام را درست نمىشناختند يا فراموششان شده بود پرسيدند ، بعد مجددا ملاحظه فرمودند . شش نفر از هفده نفر كه صورت نوشته شده بود جايزه « 1 » رفته . فرمودند عجالة اين شش نفر را خبر كنيد . مؤتمن الملك ( معزول شده وزارت علوم را به مهندس الممالك كاشانى دادند از شاگردهاى اول فرنگ است كه با حسنعلى خان امير نظام گروسى در عهد ناپلئون سيم فرانسه تحصيل كرده ) ، حاجى مشير خلوت ، امين الملك ، شعاع الدين ميرزا ، عين السلطنه راقم ، معتمد الدوله ، نصرة الملك ( من خر سوارى را حساب نمىكردم ، هفت نفر منتخب فرمودند ) . باز خيلى سفارش فرمودند كه عارضين وزارت‌خانه‌ها را هم به دقت رسيدگى كنيد ، حتى از من هم اگر عارض باشند حق مجلس است احقاق حق كند . در اين بين من هم خيلى فضولى كردم خصوصا از ماليه .\r\nمن بيرون آمدم گفتم شايد مطلب محرمانه‌اى باشد . آقا عبد الله خواجه نزد من آمد كه اسم مادر شاه شهيد را شما مىدانيد من يادم نبود ، امّا فورا اين شعر حكيم قاآنى كه در\r\n\r\n\r\n","description":"","footnote":"\r\n( 1 ) - الفى كه بر سر اعداد بعد از مقابله و تصحيح به علامت صحت بكشند ( دهخدا )\r\n","page_name":" 2277 ","page_number":529},
  {"content":"\r\n\r\nمدح عزت الدوله همشيرهء شاه گفته [ است 
  ] به خاطرم رسيد\r\n به رنگ‌وبوى جهانى و ليك خوش‌تر از آنى * به حكم آنكه جهان پير گشته و تو جوانى \r\nو گفتم جهان خانم . چند مرتبه گفته و به خاطر سپرده آن وقت سياهه به خط زنانه به مجلل السلطان نمود . مجلل گفت هيچ پول ندارم ، بى خود به شاه عرض نكن . آن اطاق هم كاغذ اعلى دارد . من قاليچه نمىگذارم بكوبند ، همه را ضايع كنند . مجلل سرايدارباشى شده . گفت ممكن نيست زن وزير مختار مىآيد و لازم دارند . گفت هركس بيايد . دكان بسته پول هم نيست . مگر زن وزير مختار قالى مىخواهد بخرد . آقا عبد الله رفت سمت بخارى و گفت مىگويند حتما بايد خريد . مجلل رو به من مىآمد و آرام زير لب مىگفت گه مىخورند كه حتما مىگويند . اما باز مىگفت به شاه نشان نده دكان بسته است . در اين بين حاجى محمد اسمعيل مغازه آمد زود رفت اطاق شاه . من به قدر خودم بدم آمد و نپسنديدم همچو آدم متقلب بدذات شيطانى به اطاق شاه داخل شود . با وجود صد قسم به يك ملت خيانت كرد .\r\nسعد الدوله وزير خارجه با اجزاء خودش براى آمدن سفيرى حاضر شده بودند . من از لباس امروز شاه حدس زدم بايد از روسها باشد . بعد كه پرسيدم معلوم شد شارژدفر عثمانى است . حضرت و الا بيرون آمدند سوار شده آمديم .\r\n\r\nحكايت عميد الملك\r\nيك ماه است خانهء عميد الملك مأمور گذاشته‌اند . از همه‌جا مأيوس شده ، مبلغى هم خرج رفتن قم و قزوين . تعارف اين و آن و قيمت مخابرهء تلگراف كرده . امروز صبح وزير ماليه كاغذى فرستاده بود كه حشمت الدوله از دفتر شاهنشاهى نوشته بود كه عميد الملك رئيس تلگرافخانه را مأمور گرفته از انتصار السلطان پول بگيرند ، شما قدغن كنيد متعرض او نشوند . پيغام هم داده بود . محض اطلاع شما پاكت را فرستاد . من جواب لازم را داده‌ام بد نيست شما هم در فكر باشيد . حضرت و الا بعد از بيرون رفتن من آن كاغذ را به شاه نموده بود . شاه متغير شده بودند كه به حشمت الدوله چه دخلى دارد .\r\nدفتر من چرا بايد اين‌طور بنويسد . يك دستخط بسيار سختى به وزير ماليه فرمودند كه خود شما تصديق داده‌ايد چرا وصول نمىكنيد و به نواب عز الدوله نمىرسانيد . آن‌وقت آن كاغذ را خواسته بودند نگاه دارند ، حضرت و الا محض همراهى و خصوصيت حشمت الدوله هر قسم بود كاغذ را نداده بودند . اين حكايت عميد الملك همان حكايت آن شخص است كه مجبورش كردند يا پياز بخورد يا صد عدد چوب يا صد تومان پول بدهد . آخر هم پياز را خورد ، هم چوب را ، هم پول را داد . نان و آب به رويش بسته‌اند .\r\n\r\n","description":"","footnote":"","page_name":" 2278 ","page_number":530},
  {"content":"\r\n\r\nهرجا رفته بد شنيده اما باز پول نمىدهد . اين يك تير را در تركش داشت كه باز فايده نكرد . اما شنيده‌ام مير هاشم را خانه‌اش منزل داده حالا شايد سراغ او رفته باشد كه از سپهسالار پاكتى بگيرد .\r\n\r\nعمارت اسب‌دوانى - باغ شاه\r\nاين عمارت كه حالا شاه مسكن دارد اول در ميان صحرا براى همان يك روز اسب‌دوانى ساخته شده بود . فوقانى ، شاه جلوس مىكرد و عملهء خلوت تحتانى . ساير ادارات نايب السلطنه و صدراعظم‌ها كه بودند . بعد كه باغ را ساختند باز چند سال اسب‌دوانى شد و اين عمارت بيرون باغ بود . پس از آنكه محل اسب‌دوانى به دوشان‌تپه رفت آنجا كه فعلا قصر و باغ فرح‌آباد است اين عمارت را جزو باغ شاه كردند و اندرون شاه شد . اين اطاق مدور كه حالا به جاى اطاق صدراعظم « مقبرهء صدراعظم » مىگويند ( براى اين‌كه فرد و شبه مقبره است ) با يك برج كه چند اطاق روى هم ساخته و بالاى آن ساعت است بيرونى شاه بود . ايام بهار اين چند سال آخر كه شاه ده شب آنجا مىرفت حكما يك زن تازه مىگرفت . دختر را در عمارت اندرون بزك كرده جواهر مىزدند آن وقت سوار الاغ كرده تمام خانمها كه بودند و خواجه‌سرايان با مطربهاى زياد و چراغ فراوان عروس را تا نزديك برج كه شاه شهيد تشريف داشت مىبردند . آن‌وقت شاه از عروس استقبال مىكرد و نارنجى به رسم قديم براى عروس پرتاب مىكرد [ و 
  ] فرار مىكرد . زنها عقب كرده [ كه 
  ] شاه را بگيرند هنگامه برمىخاست . عروس را با شاه دست به دست مىدادند و آنچه در عروسيهاى جوانها رسم است به اضعاف مضاعف اين خانمها به سر شاه و عروس درمىآوردند . آتش‌بازى مفصل هم در پائين باغ آتش مىدادند . . .\r\n\r\nخردوانى\r\nبعد از اسب‌دوانى يك « خردوانى » و يك عروسى ، چند سال آخر شاه در اين باغ داشت . « خردوانى » مال زنها بود ، عروسى مال خودش .\r\nاما مظفر الدين شاه عيشى در اين باغ نكرد . . . خيلى كم اين باغ مىآمد . آخر هم در اين باغ سكته كرد و بعد از مدتى به همان مرض فوت شد . اين باغ هر وقت سفيرى مىآمد چون سر راه قزوين است تهيه و تدارك ورود و مستقبلين حاضر مىكردند ، از اين‌جا با طمطراق به سفارت‌خانه مىرفت . براى ورود ولايت عهد هم اينجا مستقبلين حاضر مىشدند .\r\nامروز ترتيب ديگرى دارد و مقرّ سلطنت عظمى و خلافت كبرى شده . دور نيست\r\n\r\n","description":"","footnote":"","page_name":" 2279 ","page_number":531},
  {"content":"\r\n\r\nبلكه ظن غالب است همين‌طور باقى باشد بلكه روزبه‌روز بر آبادى و زمينش افزوده شود و در خوش‌بختى قرنها بماند . زياده چه بنويسم .\r\n\r\nعباسعلى قزوينى / كيوان\r\nچهارشنبه 11 محرم 1327 - عصر تاسوعا به اتفاق شعاع الدين ميرزا و حاجى افخم الدوله به خانهء ملا عباسعلى روضه رفتيم . مشار اليه قزوينى است و بسيار خوب موعظه مىكند . وقتى در مسجد جامع وعظ مىكرد به اتهام تصوف از منبر به زيرش آوردند ، از آن به بعد ممنوع است مگر در خانهء خودش . درويش است و از مردهء حاجى ملا سلطان على گون‌آبادى . خوب روضه خواند و مستفيض شديم . ملك‌آرا و محمد حسين ميرزا هم بودند و منزل شعاع الدين ميرزا چاى صرف كرده نماز خوانده خانهء عضد الملك روضه رفتيم . امسال شب روضه مىخواند و خرج مىدهد . همه مردم در اين مدت گمان مىكردند اين تعزيه‌دارى مفصل را از كيسهء فتوت خود مىكند . امسال خوانين قاجار نواده‌گان امير قاسم خان عرض و دادى كردند ، معلوم شد از موقوفات آن مرحوم است ربطى به عضد الملك ندارد .\r\n\r\nسپهسالار\r\nدر حياط حسينيه نشسته شاهزاده معتضد السلطنه و غلامحسين خان امير تومان رئيس پليس هم بودند . گفتند سپهسالار با وجود آن‌كه مىداند در كمين او هستند و در استنطاق عبد الكريم هم محقق شد باز چهل و يك منبر پياده و پاى برهنه به رسم همه سالهء خود رفت .\r\n\r\nاستنطاق عبد الكريم طهرانى\r\nاعليحضرت هم عصر اميريه تشريف بردند و شمع روشن كردند . من از غلامحسين خان استنطاق عبد الكريم را پرسيدم . بايد دانست كه عبد الكريم پسر درويش ميرزا آقاى طهرانى است و بيست و دو سال دارد . اين درويش ميرزا آقا جزو اخوان و از مردهء ظهير الدوله است . مرد محجوبى است و همه‌كس او را مىشناسد . با من هم آشناست .\r\nاين‌كه عبد الكريم را زنجانى نوشتيم اشتباه شده . اما حرفهء او دواتگرى است كه برنج‌ساز باشد ، از قبيل آفتابه‌لگن ، سماور و غيره . گفت اينها چهار نفر بودند كه هم قسم شده‌اند كه شيخ و سپهسالار و مجلل السلطان و حاجى محمد اسمعيل را بكشند . بعد از گرفتارى عبد الكريم هر سه نفر فرار كرده‌اند و پيدا نشدند مگر شيخ حسن كه الان در خانهء سعد الدوله حبس است . چون امان‌نامه از انگليسها دارد با حضور امين سفارت استنطاق\r\n\r\n","description":"","footnote":"","page_name":" 2280 ","page_number":532},
  {"content":"\r\n\r\nمىشود تا تقصير جديد او معلوم شود . اين شيخ حسن خان همان كسى است كه من تفصيل او را نوشته‌ام . عبد الكريم روز اول گفته بود او ما را اغوا كرد . اسم آن سه نفر را پرسيدم نگفت . باز از استنطاق جويا شدم طفره زد . باز چند تا دروغ شاخدار شهرت كرده بود پرسيدم خنده كرد و گفت جماعتى هستند كه به جماعتى پول مىدهند از نفرى پنج هزار تا سى شاهى كه اين دروغها را از روى جد و به قيد قسم در ميان مردم شهرت بدهند .\r\nبارى سالار السلطان آمده ما را خدمت آقا برد . در اندرون بودند ، همان اطاق خارج و داخل . پوستينى كول كرده بودند و ناله از ناخوشى بواسير داشت كه تازگى مبتلا شده‌ام .\r\nنفرى بيست عدد پنج شاهى مرسوم سنواتى را داد ، بيست عدد هم براى حضرت و الا نياز كرد .\r\n\r\nزيارت\r\nاز عصر قرار گذاشته بوديم صبح را حضرت عبد العظيم مشرف شويم . صبح عاشورا دم دروازهء خانىآباد جمع شده . شعاع الدين ميرزا باز دير آمد . اسبها را رجعت داده پياده هى به جانب قدم [ آورديم 
  ] . هواى خوبى بود . زمين هم بسيار مناسب پياده‌روى . نزديك قنات فيروزآباد كنار نهر نشسته زيارت عاشورا خوانديم . بعد به راه افتاديم . يك ساعت و سه ربع كشيد تا وارد دروازهء حضرت عبد العظيم شديم و هيچ خسته نشده بوديم . چند دسته به صحن آمد . بسيار رقت دست داد . نفرى چهار پنج شاهى براى ناهار داديم چلوكباب كثيفى آوردند . به عوض چاى خوبى خورديم . حرم مشرف شده زيارات مخصوص را خوانده با راه‌آهن يك ساعت به غروب مانده شهر رسيديم . امروز زوار دهاتى خيلى بود . الحمد لله از تماشاى زنهاى شهر آسوده بوديم . از تمام ايام سال شب و روز عاشورا زن بيشتر ديده مىشود . در حقيقت هرچه زن است در ميان اين بازار از طلوع صبح تا مغرب معتكف است . آقا سيد على آقا تنها حضرت عبد العظيم است .\r\nسيد محمد مىگفت از بس مردم حرف مفت مىزنند و تمسخر مىكنند ده روز يك مرتبه به زيارت نمىآيد .\r\n\r\nتعزيه براى پريان\r\nالحمد لله در شهر هم نزاعى و مرافعه‌اى نشده بود . اغلب دسته‌جات هم قدغن بود حركت نكنند . قمه‌زن بسيار بوده . اين معمول و نذر تركها بود . چند سال است داش مشديهاى طهران هم به ولع و حرص بسيار مشغول شده‌اند . با وجودى كه شرعا ممنوع است احدى نمىتواند ممانعت كند و در سالى چند نفر مقتول مىشوند . اين عمل\r\n\r\n","description":"","footnote":"","page_name":" 2281 ","page_number":533},
  {"content":"\r\n\r\nنامشروع را از علماى شيعه فقط ملا آقاى دربندى مستحسن دانسته . تعزيه كه براى پريان و اجانين در باغ شاه مىخوانند تا پانزدهم باقى است .\r\n\r\nعمارت خورشيد\r\nشنبه 14 محرم الحرام . صبح در ركاب حضرت و الا مجلس دار الشورى رفتم . جوانى و ايام شباب من در اين عمارت كه محل جلوس آقاى نايب السلطنه بود طى شد و هيچ نشدم . حالا كه رو به پيرى مىروم و اوضاع هم بسيار شلوغ است چه خواهم شد . گويا سرنوشت من بوده جوانى و پيرى را در اين « عمارت خورشيد » به بطالت و بيهودگى صرف كنم . عمارت به حال اول خود است مگر اطاق بزرگ عقب كه دو اطاق و يك راهرو شده .\r\n\r\nنانواها\r\nمشغول رسيدگى به عرايض و نوشتن بعضى رقعه‌جات شدند . ناهار بسيار مفصل مأكول خوبى صرف شد . بعد از ناهار جماعت خباز آمدند با ابلاغى از طرف قبلهء عالم كه اين قيمت نان ضرر دارد . مجلس چه صلاح مىداند . اين جماعت خباز از بس متقلب ، بدذات و خدانشناس هستند و به مردم ظلم مىكنند مردود خاص و عام هستند . ورود آنها كانهء انبان مار و عقربى به مجلس خالى كردند كه هريك لگدى به روى آن نهادند .\r\nمزخرفات چندى گفتند . ما نمىخواهيم نان را گران كنيم ، بعضى عرايض ديگر داريم .\r\nوقت تنگ بود قرار شد سه‌شنبه بيايند .\r\n\r\nشلوغ‌تر ، مغشوش‌تر\r\nمعلوم است هر مطلبى را كه رجوع به جمعى كنند و با مشورت و شور نتيجه بگيرند كمتر خبط و خطا مىشود . افسوس كه وقتى سر افتاده‌اند يا شايد باز هم سر نيفتاده باشند كه كار از كار گذشته و اگر تمام عقلاى روى زمين را ايران بياورند ثمرى و فايده با حالت حاليه نخواهد داشت . مردم مايل به ترتيبات جديد هستند . دربار هم به سبك و روش قديم نمىتواند پيشرفتى حاصل كند . اين ترتيبات هم بدون يك تنخواه معتد به اقلا سيصد چهارصد كرور تومان باشد جارى نخواهد شد . آنچه در اين عالم بىپولى بكنند همين است كه ملاحظه مىشود . روزبه‌روز شلوغ‌تر و مغشوش‌تر است . به عوض تمام اين كارهاى لغوى كه مىشود بايد نشست و فكر پول كرد . ترتيب قشون و نظم ادارات را داد . حالا پول از كجا تهيه شود يك مطلب بزرگى است . آن‌كه طالب بقاى ايران است بايد به هر وسيله مىدانند تهيه نمايد كه ايران در شرف زوال است و سلطنت در\r\n\r\n","description":"","footnote":"","page_name":" 2282 ","page_number":534},
  {"content":"\r\n\r\nاضمحلال . امروز وفات كند يا فردا .\r\n\r\nاز بختياريها بايد ترسيد\r\nاز اصفهان خيلى شهرتها مىدهند . شاهزاده مؤيد السلطنه مىگفت باقىماندهء ماليات دهات مرا حاجى نجفقلى خان حواله داده گرفته ، تومانى سه هزار هم از بابت ماليات سال نو مساعده حواله كرده . مشغول سنگربندى هستند . تلگرافى گويا صدراعظم كرده بود كه چند نفر دزد را بگيرد . جواب زده بود به عنوان بسيار زيادى و بعد كه البته سارقين را دستگير مىكنم و در خدمات ملى خوددارى ندارم . سردار معتضد از قم به طهران آمد و بعد از دو شب مجددا رفت . حاجى خسرو خان برادر كوچك صمصام السلطنه كه با حاجى عليقلى خان سردار اسعد كه برادر ديگرش باشد از فرنگستان آمد و اصفهان رفت . گفتند سردار اسعد فرستاده بود و پيغامات به برادرش صمصام السلطنه فرستاده بود . يك سوء تدبير كه ايلخانيگرى را از اين شخص گرفتند كار را به اينجا رسانيد . از كجا همهء اين خوانين با هم معيت نكنند . حاجى عليقلى خان چرا بدش مىآيد كه برادرش مالك رقاب شود . در يك تبريز كه سروكار با بقال و چقال و مردان كاسب كار بود كه سردار و مقتداى آنها باقر بنا و ستار جلودار باشد چه پيشرفت حاصل شد كه اينجا بشود كه تمام سپاهى و يك طايفهء رشيد و با سردارهاى شجاع تربيت شده مىباشند . من سابقا در همين روزنامه نوشتم كه از اين بختياريها بيشتر از همه بايد ترسيد . امروز مىبينيم كه چه مىكنند و دور نيست خيلى عقبه پيدا كند . مگر باز خودشان اسباب اصلاح فراهم كنند و الّا از دولت كارى ساخته نيست . اين سوار بختيارى مىتواند همهء ايران را برهم بزند .\r\nپس از نادر شاه افشار اگر عليمردان خان به شيراز نرفته بود و ابو الفتح خان را مقتول نكرده بود ممكن نبود كريم خان به عليمردان خان چيره شود و او را مقتول كند . نفاق آن دو نفر كار خودشان را تباه كرد . در ايام ناصر الدين شاه حسينقلى خان بختيارى طورى اقتدار به هم زده بود كه حاجى معتمد الدوله فرهاد ميرزاى مرحوم از فارس به شاه نوشت كه سلطنت شما را موئى و اقتدار حسينقلى خان را قيچى « راجزى » « 1 » . درست مىبينم كه هروقت اراده كند فورا آن مو مقطوع مىشود . و شاه شهيد ظل السلطان را با آن اقتدار مأمور به قتل حسينقلى خان كرد . براى اين‌كه هم از شر حسينقلى خان ايمن شود و هم اين قتل به دست ظل السلطان جارى شده ما بين آنها پدركشتگى به ميان بيايد .\r\nتا ظل السلطان نتواند با آنها بيعت كند ، در حيات يا پس از فوت او اسباب صدمهء ايران\r\n\r\n\r\n","description":"","footnote":"\r\n( 1 ) - راجز اسم كارخانه‌ايست كه بهترين كارد و چاقو و قيچى را مىسازد ( دهخدا ) .\r\n","page_name":" 2283 ","page_number":535},
  {"content":"\r\n\r\nشوند . حقيقة ناصر الدين شاه در اين تدبير فقط ملاحظهء سلطنت و بقاى ايران را كرد .\r\nاسفنديار خان پسر بزرگ حسينقلى خان فوت شده حالا اين سه پسر باقى است :\r\nنجفقلى خان ، عليقلى خان ، خسرو خان . نجفقلى خان را مىگويند از زن ديگرش است .\r\nاينها هيچ وقت معمول نبود متصل طهران باشند . اگر موقة مىآمدند فقط يكى دو مرتبه شاه را در نهايت بيم و خوف ملاقات مىكردند . فقط حاجى عليقلى خان مجاز شده بود در طهران براى پيشكارى آنها باشد و يك دسته سوار داشت . بواسطهء تملق و چاپلوسى عليقلى خان « گارد صدور » بودند و هميشه با صدراعظم چند نفر آنها سوار مىشوند . در حقيقت علامت موكب صدور بودند .\r\n\r\nسردار اسعد\r\nحاجى عليقلى خان كه سردار اسعد است فرانسه مىداند . چند كتاب رمان هم ترجمه كرده . الان انگليس است و مدتى است با انگليسها رابطه دارند . هميشه تفنگ و فشنگ و بعضى هدايا به آنها داده مىشود . امسال اينها مخصوص شدند . همه سردار شدند .\r\nمتصل در خلوت شاه بودند . سپهسالار پول گرفت ، اسب گرفت ، آخر هم براى خاطر شجاع السلطان كه امير مفخم لقب دارد كه چندى در تبريز خدمت اين شاه بود اين سوء تدبير را كرد كه از عاقبت وخيم آن كسى خبر ندارد .\r\n\r\nنوكرهاى درجهء اول\r\nنوكرهاى درجهء اول ما هم مثل قوشهاى شكارى سير هستند ، ديگر دنبال شكار نمىروند . خصوصا بيم هم دارند شايد مشروطه شد آنها را تف و لعنت مىكنند . غافل از اين‌كه به اين ترتيب پيش برود ايران داراى سلطنتى نخواهد بود كه مشروطه باشد يا مستبد . فرمانفرما ، نير الدوله و ديگران مكنت بيش از اندازه دارند . شأن و جلال آنها را احدى ندارد . انسان براى يكى از اين دو خدمت مىكند . پس شاه اگر تعمقى و غورى كند ناچار نوكرهاى درجهء دوم و سيم را بايد روى كار بياورد . اولا اين قسم نوكر بسيار است .\r\nثانيا هم مال ندارند هم شأن . پس از روى كمال ميل فقط براى حب جاه و مال هم شده بهتر خدمت مىكنند و دور نيست بلكه خيلى قريب به يقين است در ميان آنها اشخاص خيلىخيلى كافى و كاردان پيدا شود كه دربار را از ناز و غمزه آن چند نفر رجال مرتبهء اول به كلى مستغنى كند .\r\nاما شاه به اين صرافت نمىافتد و نخواهد افتاد . زيرا هر صبح كه چشم باز مىكند جز آنها كسى را مشاهده نمىكند ، اگر هم گاهى ببيند از بس زير دست سايرين ايستاده‌اند گمان مىكند ابدا كارى از شان ساخته نيست . اينجا هركس پارك دارد ، كالسكه و درشكه\r\n\r\n","description":"","footnote":"","page_name":" 2284 ","page_number":536},
  {"content":"\r\n\r\nدارد ، پول دارد معتبر است . امتياز فضلى نيست و ترقى من غير قاعده بوده است .\r\n\r\nمشق صدارت\r\nسپهدار حاكم قزوين شد . از بس از او ، اين انجمن دروغ‌سازها شهرتهاى لغو داد دولت مجبور شد احضارش كند . لهذا حكومت قزوين را دادند و گفتند سركشى آنجا كرده طهران بيايد . مشار اليه هم محض علاقهء زياد كه در قزوين دارد فوج و ايلاتش مدتها با او بوده و حالا هم البته رجوع شده قبول كرد . شايد سپهسالار يا صدراعظم هم بشود .\r\nاگرچه سعد الدوله مشغول مشق صدارت است . خود اعلان حكومت او تكليف ما را معلوم كرد كه همهء آن مطالب دروغ بود . ما هم فقط براى خاطر علاقه‌جات خودمان مىخواستيم ، و الّا حكومت فايده‌اى جز دردسر امروز ندارد .\r\n\r\nعميد الملك و امجد الدوله\r\nعميد الملك شيطان باز نمىدانم چه كرده كه صدراعظم يك ماه مهلت داده است و اطمينان مىدهد كه آخرين مهلت است . اگرچه باور نمىشود كرد . از كاه دود [ كردن 
  ] و توله‌سگ بستن فراشهاى دفتر هم اين پوست كلفت در نرفت . باز بگوئيد صدراعظم به كار نمىرسد . با همهء اين مشاغل به جزئى و كلى كار دفتر و جاهاى ديگر هم رسيدگى دارد . تا حال سى مرتبه اين مسئله را رجوع به ديگرى كرد تا رفتند كار صورت بدهند حكمى داده ضايع كرد . عميد الملك پسر بزرگ حاجى امجد الدوله است . مشار اليه از پيرمردهاى بدحساب و بدمعاملهء عهد ما هستند . سابقا حكومت بسيار رفته ، وقتى هم از خمسه ملك‌آراى مرحوم را براى اين‌كه بعد از او نايب الحكومه و بعد حاكم شود ترسانيده فرار به روسيه داد . متصل محصل و مأمور داشت . مخصوصا حكومت مىرفت كه در مراجعت گرفتار باشد . بعد از هر حكومت چند ماه حبس بود . نظام السلطنه هم مىگفت وقتى كه حاكم خمسه شدم شاه شهيد فرمود اگر عميد الملك ( آن‌وقت آن لقب را داشت ) طهران بيايد باقى را خواهد خورد ، همان‌جا حبس كن . چهار ماه حبس من بود . يك مرتبه از من نپرسيد علت حبس من چيست . لاعلاج باقى را خود دادم و روانه‌اش كردم . حاجى امير الدوله شوهر خواهرش مىگفت هزار تومان ارثيه طلب داشتم ديوانخانه هم مأمور گذاشته بود طلب كسى را از من مىخواست . يك روز با حاجى رضا قلى خان برادرش كه آن هم طلب‌كار بود به خانه‌اش رفتيم كه حكما پول را بگيريم . درب اول جمعى فراش قرمزپوش ايستاده بود . پرسيديم گفتند باقى مىخواهيم .\r\nدرب اندرون سيد جواد خزانه توله‌سگى را بسته و چوب مىزد . گفتيم چه خبر است .\r\nجواب داد خان مرحوم است ، چوب مىزنم پول بدهد . رفتيم اندرون . من درب ديگر\r\n\r\n","description":"","footnote":"","page_name":" 2285 ","page_number":537},
  {"content":"\r\n\r\nعمارت را رفتم قفل كنم ديدم جمعى آردل و سرباز ايستاده فضاحى مىكنند . پرسيدم گفتند حقوق فوج طلب داريم . ما دو نفر هم در اطاق خان نشستيم و نگذاشتيم قليان بياورند ناهار بياورند ، نزديك غروب قلمدان خواست فورى داديم . بنا كرد چيز نوشتن .\r\nما گمان كرديم حواله مىدهد . بعد از مدتى حاجى رضا قلى خان به كاغذ نظر كرد دو دستى توى سرش زده گفت اين مرد كه شعر مىگويد و مشغول پيدا كردن قافيه است .\r\nاين پوست‌كلفتى را كه ما ديديم برخاسته و منزل رفتيم . حالا عميد الملك چكيده و مرباى اين پدر است . ما چه توقع داريم .\r\n\r\nنطق صدر السلطنه\r\nسه‌شنبه 17 محرم - 19 درجه دلو . صبح دار الشورى رفتم . امروز بيشتر به نطق صدر السلطنه و ديگران گذشت . تمام عيوباب مملكتى بود كه از بس گفته و شنيده شده گوشها پر است . حاجى صدر السلطنه حقيقة خوب نطق مىكند . مثل اين است از پيش تهيه كرده . ليكن خبر مرتجلا مىگويد . گفتند خوب است او و شاهزاده مؤيد السلطنه كه هر دو نيابت دارند به سفارت نزد صدراعظم بروند بعضى مطالب بگويند . صدر السلطنه حديثى خواند كه حضرت امير وقتى كه نزد عثمان به رسالت رفته بود فرموده بود . . . « 1 » ( مفاد حديث اين بود شما بايد دنبال من باشيد تا من بتوانم حق رسالت را درست بجا بياورم . ) بعد مثلى از سفراى كبار فرنگ زد كه پشت آنها اين همه قواى جنگى و سر نيزه‌ها و توپها است . حضرت و الا در اين موقع فرمودند جناب صدر السلطنه ما شما را به مملكت‌گيرى روانه نمىكنيم كه محتاج آن همه اسلحه باشيد ، به مملكت خودمان و باغ شاه مىفرستيم . اسباب تفريحى شد . اما صدر السلطنه مىگفت همراه نباشيد ما « سفيرين » نيستيم « سفيهين » هستيم . مؤيد السلطنه گفت اگر تمام اختيار را به شما بدهند اطمينان مىدهيد كه اندكى كارها منظم شود . همه گفتند خير . مثل اين‌كه به آن مجلس داده بودند و ممكن نشد . صحبت قطع شد و تمام . . . « 2 »\r\n\r\nضرابخانه\r\nصورت حسابى تجار مجلس از ضرابخانه نوشته بودند كه اين حاجى محمد اسمعيل و شركاء شش كرور و صد و سى هزار تومان نقره آورده و ضرب زده‌اند ، خرج در رفته سيصد و بيست و پنج هزار تومان منافع عايدشان شده به دولت رسيده يا نه . و ما حاضريم مدلل داريم و آنچه هم من‌بعد بياورند منافع آن را دولت ببرد . ديگر مطلب\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - نقطه‌چين در اصل است .\r\n","page_name":" 2286 ","page_number":538},
  {"content":"\r\n\r\nعمده گفتگو نشد . يعنى فايده ندارد . همه مىدانيم پول لازم است و بىپول [ كارى 
  ] صورت نخواهد گرفت . باز گفتند به چند شرط كه يكى ضمانت روس و انگليس باشد .\r\nيكى رهن ماليهء ايران باشد . مىخواهند صد و پنجاه كرور از فرانسه قرض كنند .\r\n\r\nفوت دختر فخر الملك\r\nيك ساعت و نيم به غروب مانده منزل آمديم . صبيهء بزرگ فخر الملك همشيرهء بطنى فخر الممالك كه در كردستان بود فوت كرده ، حضرت و الا فرمودند ختم لازم نيست .\r\nهمان روضه كه مىخوانند از ختم بهتر است . اين دختر بىاندازه چاق بود ، هميشه آبستن مىشد بچه را سقط مىكرد . اين مرتبه بچه در شكم مرد و اسباب هلاكت مادرش هم شد .\r\nوالدهء شاهزادهء ملك‌آرا سكتهء ناقص كرده . متصل مىگويند امروز تمام مىشود فردا تمام مىشود . صبيهء مرحوم شاهزاده محمد على ميرزاست بقدرى سمن دارد و چاق است كه اگر در طهران دو سه نفر آن‌طور پيدا شود . ده نفر آدم زير تنه‌اش مىروند تا بلند شود . همه را خسته كرده .\r\n\r\nسلطانعلى خان وزير دربار\r\nسلطانعلى خان وزير دربار هم سكتهء ناقص كرده ، از يك سمت بدن فالج شده ، مىگويند بهتر است و خوب مىشود . اين برعكس والدهء ملك‌آرا خيلى لاغر است .\r\n\r\nكشته شدن سردار افخم در رشت\r\nدو ساعت از شب رفته حاجى افخم الدوله آمد . از باغ شاه آمده . بود مىگفت از روز عاشورا در گيلان نزاع شده ، پريروز سردار افخم و هشت نفر ديگر كشته مىشوند و الان گيلان نهايت اغتشاش و آشوب را دارد . وزراء بودند همه مبهوت و متحير . اما حضور شاه صبح شرفياب شدم از چهره و وضع شاه ابدا چيزى دستگير نمىشد ، يا نمىدانست يا اگر مىدانست خيلى استادى به خرج داده بود . اين‌هم مرافعهء تازه و مصيبتى بالاتر از ساير مصائب . خداوند چيز ديگرى براى اين مملكت خواسته كه ما نمىدانيم .\r\n\r\nعلاء الدوله - جلال الدوله\r\nظل السلطان نيامد . مىگويند دولتين روس و انگليس مانع شده‌اند . اغتشاش اصفهان هم خود علتى است . علاء الدوله و جلال الدوله با نهايت اشتياقى كه به آمدن دارند بعضيها محرمانه منع كرده‌اند كه صبر كنيد عماقريب مشروطه مىشود آن‌وقت با جلال و جبروتى برويد . آنها هم حالا كه به زور مشروطه‌خواه دروغى شهرت نموده‌اند البته\r\n\r\n","description":"","footnote":"","page_name":" 2287 ","page_number":539},
  {"content":"\r\n\r\nصبر نمايند بهتر است . اگر هم حقيقة سر نگرفت يك‌دل و يك جهت بيايند و مشغول شوند به كيسه‌برى .\r\nچهارشنبه 18 - صبح را خانهء فخر الملك رفتم جمعى بودند . ناهار هم تهيه كرده بودند .\r\nشاهزاده معتضد السلطنه كه از حكايت گيلان خوب مسبوق بود و سواد تلفون را ديده بود كه به شاه عرض شده بود بيان فرمودند . موثق الملك و سردار ناصر هم تصديق داشتند .\r\n\r\nآشوب رشت\r\nقبل از عاشورا سردار افخم آقا بالاخان مشهور ما تلگراف كرده بودند كه دسته‌جات خيال آشوبى دارند . از اينجا حكم شده بود قدغن كنيد دار الحكومه نيايند . ساخلو آنجا هم آن روز حاضر باشد . تمام از نداشتن ساخلو و قشون خوب است كه اين اغتشاشها مىشود . سردار هم همين كار را مىكند . مقارن ظهر يك دستهء معتبر سينه زن كه تمام مسلح و مكمل بودند از يك سمت ، دستهء ديگر از سمت ديگر بدون اسلحه بودند در سبزه‌ميدان شهر به هم مىرسند . از براى تقدم و رد شدن از يك‌ديگر نزاع مىشود .\r\nجمعى زخمى و يك نفر سيد هاشم نام كه آدم معتبرى است كشته مىشود . عصر آن روز چند نفر دستگير مىشوند . يك نفر شاطر حكومتى هم جزو آنها بوده كه مردم مىگويند قاتل سيد هاشم آن شاطر است . چند روز اين مرافعه در ميان بوده . ورثهء مقتول و اهل آن محله جدا مىگويند شاطر قاتل است و بدهيد قصاص كنيم . سردار مىگويد بايد استنطاق كرد بعد از استنطاق به طهران مىگويم هر قسم حكم شد رفتار مىشود تا روز دوشنبه شانزدهم محرم كه اين روز دوشنبه را سردار هر دفعه به يك باغى مهمان بوده .\r\nاتفاقا اين دوشنبه در « باغ مديريهء » جناب مدير الملك كه حالا سردار معتمد لقب دارد مهمان بودند . مردم كه منتظر موقع بودند جمعيتى جمع كرده به سمت دار الحكومه مىروند . قفقازى و بادكوبه‌ايها هم به ميان افتاده بيشتر اسباب فتنه مىشوند . يك دسته از اين جمعيت به سمت باغ مديريه رفته اول پنج شش نفر داخل اطاق مىشوند كه حضرات مشغول قمار بودند . بعد پشت‌سر آنها جمعيت زياد مىشود . ديگر معلوم نيست چه صحبت ميانه ردوبدل شده كه منجر به نزاع مىشود . سردار افخم و هشت نفر را با تپانچه و قمه و كارد مقتول مىنمايند . باغ را غارت كرده و به سمت دار الحكومه مىروند . آنجا هم عمارت را تاراج كرده با تلگرافخانه و پست‌خانه خراب [ مىكنند 
  ] و آتش مىزنند . زن و بچهء سردار و بعضى از نوكرها كه زنده مانده‌اند پناه به قنسولخانهء روس مىبرند . معلوم نيست آن دو سردار كه گيلانى هستند كشته شده‌اند يا نه .\r\nاين بود واقعهء گيلان و خاتمهء كار سردار افخم بيچاره كه پس از سالها عيش و راحتى و\r\n\r\n","description":"","footnote":"","page_name":" 2288 ","page_number":540},
  {"content":"\r\n\r\nمشاغل بىحد و حساب كشته و مقتول همان شد . نعش سردار هم به دست نيامده تكه تكه كرده و مىگويند مخفى نموده‌اند .\r\nاين قفقازيها بلائى شده و به جان ايرانيها افتاده‌اند . تمام از آن پدرسوخته‌هاى آنجا هستند كه مصدر شرارت شده فرارا به ايران آمده‌اند .\r\n\r\nحركت سردار مظفر\r\nاز طهران سردار مظفر اينانلو با سيصد سوار دو عرابه توپ و يك دسته سرباز ماماقانى امروز عصر رفت . در هيچ نقطه از نقاط دنياى قديم و جديد اين قبيل شهرها بدون ساخلوى منظم و توپخانهء مرتب و اقلا يكى دو قلعهء جنگى ممكن نيست باشد . ما اين شهرهاى عظيم را با « پف » بايد نگاه داريم . آرامى مملكت در اواخر ناصر الدين شاه و سلطنت مظفر الدين شاه كار قشون و سركردگان ايران را به اينجا رسانيد . امروز كه احتياج دارند هيچ نيست . « چون دل لشكر ملك نگاه ندارد . . . » « 1 » تا آخر قصيده وصف الحال امروز مملكت ايران است .\r\nنايب السلطنه قشون را ضايع كرد ، بعد هم سپهسالار گوربه‌گور طورى خراب و نابود كرد كه مزيدى بر آن منصور نيست . حقيقة مظفر الدين شاه سلطنت كرد . آنچه از مرحوم كيومرث و كيخسرو هم مانده بود به باد داد . در ظرف دوازده سال به قدر دو هزار سال ديگران خرابى كرد . بارى حالا بينوا اقبال الدوله حق داشت كه گريخت و پناه به قنسولخانهء انگليس برد يا نه .\r\nجمعه 20 - صبح بنا بود به اتفاق شعاع الدين ميرزا آقا شيخ فضل الله را ملاقات كنيم و [ بپرسيم 
  ] در باب املاك حاجى مرحوم چه اقدام كرده و چه دستورالعمل مىدهند .\r\nرفتيم حمام رفته بود ، خانهء شعاع الدين ميرزا مانديم .\r\nصبح در خيابان چراغ برق جار زده‌اند كه حكم آقايان نجف است ماليان به شاه كسى ندهد . دستخطى هم از آخوند ملا محمد كاظم خراسانى عكس انداخته‌اند كه ترغيب كرده مردم را به حمايت متحصنين سفارت عثمانى و اقدام به همراهى آنها . گفتند مجددا ژاندارمها را گذاشتند .\r\n\r\nسيد عبد الحسين و لار\r\nسواى اغتشاشهاى تبريز و اصفهان ، استراباد و گيلان در لار سيد عبد الحسين كه در ايام مشروطه هم به شهر شيراز با جمعيت و تفنگ‌چى بسيار آمده بود و باعث اغتشاش\r\n\r\n\r\n","description":"","footnote":"\r\n( 1 ) - جاى دنبالهء بيت در متن سفيد مانده است .\r\n","page_name":" 2289 ","page_number":541},
  {"content":"\r\n\r\nشد سربلند كرده و خود را نايب حضرت مىداند . خيلى از خوانين و مردم لار را به حكم او كشته‌اند . مال امام مىگيرد و حد مىزند . پسرهاى قوام را مأمور كرده‌اند اما معلوم نيست رفته باشند . اين سيد عبد الحسين لارى نماز جمعه را واجب مىداند .\r\n\r\nتفت و درگز\r\nدر تفت يزد هم ديگرى بناى اغتشاش را گذاشته . سيد ديگرى هم در درجز و تربت خراسان مشغول فساد است .\r\nاين ترتيب باشد هر ساعت از يك طرف دچار انقلاب و اغتشاش مىشوند . مملكت هم وسيع ، همه داراى اسلحهء ممتاز [ اند 
  ] . نه راه داريم ، نه قشون ، نه پول كه چاره كنند .\r\nرجال محترم و صاحب‌منصبان ايران هم بواسطهء عيش و آسودگى چندين ساله طورى جبون و ترسو شده‌اند كه به محض اغتشاش يك نقطه و كشته شدن يك نفر مثل اين است قبض روح همه را كرده‌اند .\r\n\r\nفرمانفرما\r\nبارى عصر از آنجا روضهء فرمانفرما رفتيم . جمعيت زياد بود . خود حضرت و الا متصل فكر مىكرد و بهتش زده بود . به توسط نايب السلطنه پيغام به شاه داده كه من سر خود را كف دست گذاشته مىروم . پانصد هزار استدعا و خواهش هم كرده است . هنوز هم معلوم نيست برود . فعلا روضه دارد .\r\n\r\nملاقات شيخ فضل الله\r\nنيم ساعت از شب رفته به خانهء شيخ وارد شديم . يك نايب و شش نفر ژاندارم آنجا معتكف بودند . از بيرونى به خلوت و اطاق مدتى نشسته تا پسر آقا پيدا شدند . زحمت كشيده اجازه خواستند و احضار شديم . چندين متكا و بالش اين سمت و آن سمت شيخ گذاشته بودند . دو اطاق هم مملو كتاب بود . عكس زيادى هم آويخته بودند . چندين قوطى سيگارد اطراف آقا بود با قدرى گز و شيرينى . خيلى پذيرائى گرم و نرمى كرده به توسط آقازاده پيغام داده بود كه آن مذاكره موقع ندارد براى صبح بگذارند . جهت را ندانستم .\r\nجمعى دنبال ما وارد شدند . آقا از حكايت امروز و شهر جويا شدند ، مختصرى حكايت كردند . آن‌وقت پرسيدند عدهء سفارتيها هم علاوه شده يا نه . گفتند نمىدانيم .\r\nبعد گفتند صورتى كه از سفارت داده بودند و عكس هم انداخته بودند به همه جهت يكصد و بيست نفر مقيم آنجا بودند و از اين بيشتر هم نيستند . مابقى كارى ندارند .\r\n\r\n","description":"","footnote":"","page_name":" 2290 ","page_number":542},
  {"content":"\r\n\r\n\r\nاعتماد الاطباء\r\nاعتماد الاطباء حاجى ميرزا حسين طبيب از پاى آقا پرسيد . گفت خوب است . پاى ديگرم حالا درد مىكند . آن‌وقت سيدى پرسيد پسره چه شد . جواب داد من او را عفو كردم . تقصير با محرك اين كارها است . آن را هم گرفته‌اند . پاك و صاف سفارت انگليس حمايت مىكند . كارها از يك‌جا و دوجا خراب نيست . مقصود شيخ حسن خان است .\r\nبعد فرمودند اين پسره مىگويد ما را در محلهء شغال‌آباد به خانهءاى بردند . شيخ حسن خان گفت شما آدميد . خير ، و الله آدم نمىباشيد . آدم بايد فايده داشته باشد . جمعى كه بودند پرسيده بودند چه فايده . جواب داده بود آدم بايد خيرش به مردم برسد و اسباب آسودگى ملتى بشود . مثلا راه‌آهن بسازد ، كارخانه بياورد ، رفع ظلمى كند ، مريضخانه ترتيب بدهد و غيره و غيره . جواب داده بودند ما كه از فقرا هستيم و از عهدهء اين قبيل كارها برنمىآئيم . گفته بوده است بسيار خوب حالا كه از عهدهء اين قبيل كارها برنمىآئيد دفع مضرّت از ملتى كردن هم همان‌طور كار بزرگى است و حسنهء زياد دارد . فلان .\r\nفلان . . . « 1 » مضرّ اين مملكت هستند ، آنها را بر طرف كنيد . جمعى برخاسته و گفتند ما آدم [ كش 
  ] نيستيم و از اين كارها نمىكنيم . من و سه چهار نفر ديگر نشسته و قبول كرديم و من مقدم بر همه اقدام كردم .\r\nاعتماد الاطباء گفت اين علماى نجف چه مىگويند . امروز از قول آنها مطالبى شنيدم كه عقل باور نمىكند . شيخ بدون هيچ تأمل جواب داد دوازده نفر خوارج نهروان با نفس ناطقهء پيغمبر مرسل ( ص ) چه گفتند و حال آنكه غالب آنها صائم [ اليوم 
  ] و قائم الليل بودند ، درك زيارت حضرت رسول ( ص ) را كرده بودند . گفت تكليف ما چيست . جواب داد شما مكلف هستيد و مختار . خوب مىگويند گوش بدهيد ، بد مىگويند قبول نكنيد .\r\n\r\nشيخ فضل الله\r\nمتفرقه صحبت زياد شد كه قابل نوشتن نيست . معين البكاء استفتائى براى تعزيه كرده بود و شكايت داشت تعزيه كم مىخوانند . جمعى خواهش كردند جواب نوشته شود . شيخ گفت من حكم خدا و رسول ( ص ) را مىنويسم نه مقتضيات عصر را . كنايه از آن فصل قانون اساسى است كه بعد از هجوم علما علاوه شد كه پنج نفر از علما كه واقف به مقتضيات عصر باشند در مجلس شورا باشند . قلم دست گرفته با وجودى كه خودش صحبت مىكرد و ديگران هم صحبت مىكردند بقدرى خوش مضمون و قشنگ نوشت\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2291 ","page_number":543},
  {"content":"\r\n\r\nكه حقيقة تعريف و تمجيد داشت و مثل اين بود مدتها كتاب نگاه كرده و از روى دقت و صبر بسيار نوشته باشد كه هيچ به درد معين البكاء نخواهد خورد . من هيچ به خانهء شيخ نرفته بودم ، صحبت او را هم درست نشنيده بودم . خيلى زرنگ و متين است . اما عاقل‌تر از آقا سيد عبد الله گمان نمىكنم باشد . آقا سيد محمد كه خيلى تند و كم مغز است .\r\nسه چهار شب است صداى تفنگ و شش لول زياد مىآيد . خيلى تفنگ و تپانچه كم داشتند ده پانزده هزار قبضه هم از قورخانه فروختند و علاوه گرديد .\r\nشنبه 21 محرم 1327 - صبح كه بيرون رفتم مذكور داشتند دكاكين را بسته‌اند ، حتى جمعى از نوكرها گفتند كه بيشتر اجناس دكاكين را به خانه‌ها حمل نموده‌اند ، مخصوصا بزازها كه مال مردم خورند و از تمام كسبه بىپاتر .\r\n\r\nلزوم مشروطه\r\nافخم الدوله حكايت كرد ديشب حاجى حسن برادر حاجى محمد تقى شاهرودى و حاجى على ماهوت‌فروش براى ملاقات حضرت و الا آمده بودند . چون بيرون تشريف نداشتند امروز صبح زود آمدند . سيد جعفر گلستانه هم با آنها بود . عريضهء مفصلى نشان دادند . بعد از اغتشاش ولايات و لزوم مشروطه شرحى گفتند . اول ميل داشتند حضرت و الا عريضه را با مطالب آنها شخصا و منفردا به نظر مبارك شاه برساند . بعد ترديد رائى پيدا كردند و گفتند به توسط آقا سيد جعفر كه عضو مجلس است به مجلس روانه مىكنيم و چند نفر با ما دو نفر هم خواهند آمد .\r\n\r\nعضد الملك ثانى\r\nبا حضرت و الا كالسكه نشسته مجلس رفتيم . بازار كلاهدوزها نصف كمترش باز بود .\r\nسمسارها هم باز بودند . لكن كاروانسرا بسته بود . حضرت و الا چون جنسا آدم سالم و آرامى هستند هيچ وقت ميل نكرده‌اند داخل پلتيك بشوند ، آن هم در اين موقع خيلى نازك نهايت كراهت را داشتند و بىاندازه ملول بودند . حضرات هم ميل دارند عضد الملك ثانى براى خودشان پيدا كنند كه با وضع حضرت و الا منافات كلى دارد . اول مجلس فقط صحبت بستن دكاكين بود و عيب‌كارها . هرقدر خواستند معالجه و دوائى براى اغتشاش و عيوبات گفته شود نتيجه نبخشيد . زيرا راه چاره مسدود است . هرچه گفته مىشد و مجادله مىكردند آخرش منجر به تنخواه مىگرديد و لال مىشدند . « قلم اينجا رسيد سر بشكست » . نزديك ناهار حكايت سفارتيها و ديگران شد . مىگفتند نزد شاه بايد رفت چنين و چنان گفت و پس از مباحثهء زياد حضرت و الا به تنگ آمده فرمودند آقا سيد جعفر پس آن چند نفر كه بنا بود با عريضه بيايند چه شد . حرف را نگفته كه نبايد\r\n\r\n","description":"","footnote":"","page_name":" 2292 ","page_number":544},
  {"content":"\r\n\r\nرفت و عرض كرد . گفتند شايد بيايند . آقا را بلند كردند كه آدم روانه كند و سر ناهار رفتيم .\r\n\r\nعريضهء كسبه و تجار\r\nبعد از ناهار تجار آن اطاق مانده و مؤيد السلطنه را نگاه داشتند . قدرى گذشته آمدند .\r\nاول مؤيد السلطنه از طرف آنها حرف مىزد . بعد گفتند عريضه حاضر است . معلوم شد از اول حاضر بوده . قرائت كردند مضمون عريضه اين بود . « ما كسبه و تجار از شدت اغتشاش از دست در رفتيم و ديگر قوه و قدرتى براى ما باقى نمانده . قبلهء عالم نظر شفقتى به اين مشت ضعفا فرمايند . جمعى را مقرر فرمايند نشسته به عرض ما رسيدگى كنند و امنيت بدهند ، بلكه انشاء الله تعالى به توجه اعليحضرت همايونى آسودگى فراهم شود . » به قدر صد و پنجاه تا دويست مهر هم داشت .\r\nآن‌وقت گفته شد جمعى الان از رجال و محترمين مملكت نشسته‌اند بگوئيم چه بايد كرد . تا قبل از ظهر كه علاجى به نظر نيامد . خيلى مذاكره شد . آخر الامر مؤيد السلطنه كه هميشه آن سمت كه تجار نشسته‌اند مىنشيند گفت من صندوقچهء سرّ كسى نيستم . اينها مىگويند شاه همين مجلس را چند نفرى علاوه كند و اقتدار كلى بدهد . بعد هم از ولايات وكيل بخواهد .\r\n\r\nتقاضاى مشروطه\r\nتجار خواهش كردند عريضه در اين خصوص نوشته و روانه شود . امين دربار كه قلم به دست گرفته بناى نوشتن گذاشت تجار خودشان به زبان آمدند كه استدعاى مشروطه شود . به محض آن‌كه مرحمت فرمودند تمام مفاسد رفع مىشود . اينجا مباحثه و مجادله زياد شد . اولا در اين عريضه كه نوشته‌اند ابدا خودشان اسمى نبرده‌اند . ثانيا مشروطه و آن هرج‌ومرج اسباب اين‌همه انقلاب شد . ثالثا اگر شاه آن عريضهء پنج هزار مهرى را و آن عريضه‌جات ولايات را بيرون آورده در مقابل اين عريضه بگذارند ما چه جواب بدهيم . كسى هم كه اينجا نيامده و نگفته . آن‌وقت تجار يعنى همان سيد جعفر بيانى كرد كه من از صبح تا حال به كنايه و اشاره يكى دو مرتبه گفتم حالا واضح مىگويم :\r\n\r\nمشروطهء بدون شيطنت و لامذهبى\r\nديشب حاجى محمد اسمعيل و مفاخر الملك ، آقا سيد حسين قمى و جمعى را حاضر كرده بودند مرا هم دعوت نموده بودند . گفتند شاه مىخواهد مشروطه بدهد و فرموده‌اند نشسته قرارى بگذاريد كه باز آن مطالب بىمعنى و آن شيطنتها به ميان نيايد ، لامذهبيها نباشد . امروز هم قرار شد صنيع الدوله و جمعى ديگر از طبقهء نوكرباب را\r\n\r\n","description":"","footnote":"","page_name":" 2293 ","page_number":545},
  {"content":"\r\n\r\nحاضر نمايند و نتيجه گرفته شود . اما اين دو نفر مطرود و مبغوض ملت هستند .\r\nمىخواهند به توسط آنها صورت نگرفته باشد . لهذا مرا گفتند خدمت حضرت و الا برسم كارى بكنم به توسط اين مجلس انجام بگيرد . صاف و ساده مىگويم مرحمت شده اما شما كمكى كنيد به توسط مجلس بشود نه بواسطهء آن دو نفر . گفتند اين صحبت جداگانه است . چند نفرى گفتند مشكل است و شايد دروغ گفته باشند . بعد اصرار كردند و قسم خوردند كه حقيقت دارد . آن‌وقت گفته شد به محض آن‌كه شاه اجازه مرحمت كند باز همان آش است و همان كاسه . اگر حالا چند ولايت شلوغ است آن‌وقت يك مرتبه همه‌جا شلوغ مىشود . ضديت و دشمنى هم كه آن‌وقت ظاهرا در ميانه نبود امروز مزيد آن گرديده است .\r\n\r\nمشروطهء صحيح\r\nسيد جعفر بنا كرد از ترتيب آن‌وقت تكذيب كردن و ساير تجار هم تصديق كردند .\r\nگفتند پس جناب آقا خود شما و سايرين كه الان بيشتر شكايت داريد و از ما زيادتر آه و ناله داريد . آن‌وقت آقا سيد جعفر گفت ما مشروطهء صحيح از شاه مىخواهيم نه آن‌طور .\r\nاگر بخواهد آن شكل بدهد ابدا كسى زير بار نمىرود . گفتند ممكن نيست و نمىشود آن ترتيب را فراهم نمود . هزار اسباب لازم دارد كه يكى از آن موجود نيست . گفت ما از شاهنشاه خودمان مىخواهيم و بايد ترتيب بدهد . مسئله خيلى مشكل شد . تا حال مشروطه مىخواستند حالا مشروطه‌اى مىخواهند كه شاه خودش منظم و مرتب كرده به دست آنها بدهد !\r\nاز بس اصرار كردند قرار شد حضرت و الا جناب حاج مدير الدوله ( برادر بزرگ مشير السلطنه صدراعظم ) ، شاهزاده مؤيد السلطنه ، معين الدوله ، مؤتمن الملك ، سيد جعفر و آقا اسد الله ارباب بروند باغ شاه و كارى كنند كه به توسط ديگران مرحمت نشود . اگرچه احدى از ما اين مطلب را باور نكرده بوديم .\r\nسه ساعت به غروب مانده بود رفتند . چون قرار شده بود صبح جمعا شرفياب آستان مبارك شوند مابقى مانديم تا از باغ شاه با تلفن خبر بدهند . در اين موقع من فرصتى به دست آورده از جناب حاجى سيد رضى كه از اعيان و متمولين گيلان است از قضيهء آنجا جويا شدم . گفت ديروز كاغذ مفصلى براى من آمد مختصر آن را به شما مىگويم .\r\n\r\nقضيهء گيلان از زبان حاجى سيد رضى\r\nروز عاشورا دستهء تركها با دستهء گيلانيها به هم خوردند . سيد على اكبر نام ترك كه سابقا نزد رضايفها بود و حالا بيكار كشته مىشود . نسبت قتل را به شاطر حكومتى\r\n\r\n","description":"","footnote":"","page_name":" 2294 ","page_number":546},
  {"content":"\r\n\r\nمىدهند . سردار گرفته حبس مىكند . اصرار در قتل آن مىكنند ، مىگويد بدون ثبوت ممكن نيست . مردم پى بهانه بودند . جمعى قفقازى و گرجى چه از قديم بودند ، چه تازه آمده بودند بيشتر محرك شده ، تا روز دوشنبه به باغ مديريه مىروند . سردار سر ناهار بود . به عنوان تظلم چند نفر گرجى و قفقازى وارد شده با تپانچه سردار و مستشار دفتر و اعزاز الممالك [ را 
  ] كه مأمور سپهسالار بود به قتل مىرسانند . به سردار شش گلوله خورده و نعش هر سه را مفقود كرده‌اند . از آنجا به شهر آمده جمعيت جمع مىشود به سمت عمارت مىروند . سى و يك نفر از عمله‌جات شخصى سردار و گيلانى كشته مىشود . دو نفر از خود قاتلين هم كشته مىشود ، من‌جمله از آنها سه نفر توپچى است كه نمىگذاشتند توپ را ببرند و ضبط كنند .\r\n\r\nسپهدار تنكابنى در فونسول‌خانهء روس\r\nغروب آن روز سپهدار وارد مىشود ، از ترس يك سر قونسولخانهء روس مىرود . زن و بچهء سردار هم آنجا مىروند . روز ديگر سپهدار را باغ و عمارت سردار منصور منزل مىدهند و تلگرافات به طهران مىكنند سپهدار را حاكم ما كنيد . الان هم مستحفظ زياد دور سپهدار گذاشته‌اند مبادا فرار كند . روى هم رفته سى و سه نفر كشته شد . الان هم عبد الله نام ترك سردستهء حضرات است . قورخانه و ذخيره را هم با توپها تصاحب كرده‌اند . يك خانه هم براى انجمن مشغول خالى كردن هستند تا اجزاء آن را معين كنند و اين گرجيها بيشتر ارمنى هستند .\r\nپريروز شنيدم كه سپهدار در اين مدت هرقدر خواست سردار مفخم لاريجانى حاكم استراباد و ظهير الدوله حاكم مازندران را با خود همراه كرده از آن سمت شروع به انقلاب كلى كنند مقدور و ممكن نشد . ناچار از سمت گيلان بنا گذاشت . سردار منصور هم به معيت او از طهران شروع كرده دو شب قبل از واقعهء قتل سردار وارد رشت شده خودش را مخفى نمود . بعد از قتل خود را مرئى [ كرد 
  ] و در قونسولخانه آشكار شد . در اين مدت از سپهدار خيلى صحبتها در طهران گفتند و شهرتها دادند . چون خيلى بعيد بود كمتر باور كردند . اما آنچه نوشته شد مثل اين است كه خودم از دهان مبارك شاه شنيده باشم . حالا هم به اعليحضرت هم مشتبه شده باشد نمىدانم . اما « تا نباشد چيزكى مردم نگويند چيزها » . العلم عند الله .\r\n\r\nحرف سيد\r\nحضرت و الا مغرب آمد . من با وجود خستگى شرفياب شدم . فرمودند نزد صدراعظم رفتم آقاى نايب السلطنه هم تشريف داشت ، عريضه را ملاحظه فرمودند . آقا\r\n\r\n","description":"","footnote":"","page_name":" 2295 ","page_number":547},
  {"content":"\r\n\r\nگفت اين عريضه بسيار خوب است من هم مهر مىكنم ، شما هم مهر كنيد ، چه كسى از امنيت و عدالت بدش مىآيد ( همان خودش ) . آن‌وقت به سيد گفتيم تفصيل ديشب و امروز خودت را بگو . تمام آن تفصيل را بيان كرد . صدراعظم و آقا انكار شديد كردند كه ابدا اطلاع نداريم و گمان نمىكنيم به مفاخر الملك ، رئيس التجار و حاجى محمد اسمعيل همچو چيزى فرموده باشند . ممتاز الدوله را خواسته براى شاه پيغام دادند . بعد از مدتى آمد و گفت شاه نماز مىخواند . مجددا رفت . تا مغرب نشستيم نيامد . برخاسته آمديم .\r\nقرار شد صبح همه شرفياب شوند . با تلفن خبر داده بودند و من سياههء كسانى كه حاضر نبودند نوشته به نايب هادى خان خبير دربار داده بودم خبر كند . شهر باز نظامى شد . قزاق و سرباز و ژاندارم گذاشته‌اند .\r\n\r\nتندروى پارلمنت\r\nهمان مشروطه كه به ما دادند ممكن بود صحيح كنند . گفتند تقصير جهال بود ، اما من مىگويم تقصير عقلاى آنها بود . كدام پارلمنت در قدم اول آنقدر تند رفته بود كه آنها رفتند . تمام مردم را از شاه گرفته تا گدا به يك چوب راندند و دست رد به سينهء احدى نگذاشتند . آن وضع مجلس و نطقهاى وكلا ، آن روزنامه‌نويسان ، آن نطاقين ، آن انجمن بازى ، آن رشوه‌ها ، آن پولها ، غرضها ، مرضها ضايع كرد ، خراب كرد . اسم مشروطه و آن اساس مقدس را بدنام و بدروز عالمش كرد .\r\nآنها كه هى از لوئى شانزدهم گفتند و نوشتند خوب بود يك ملاحظه‌اى هم به ترتيب پارلمان آنجا مىكردند كه دويست سال با شاه و مردم فرانسه مسالمت و مدارا كرد ، صبر كرد ، حوصله كرد ، ملايمت نمود . اى كاش اينها دو سال حوصله و صبر مىكردند ! حالا باز هم متنبه نشده‌اند ، عبرت نگرفته‌اند . بلكه براى همان كارها مىخواهند و جمعى منتظرند كه محل سايرين را به دست بياورند و نايب مناب مرده و زندهء آنها بشوند . مثلا شنيده‌ام جمعى متصل مشق وعظ سيد جمال را مىكنند ، برخى ترتيب نطق ملك را . صدر العلما و آقا سيد محمد هم كه از حالا آيت الله و حجة الله شده‌اند . اين يك مشت عاقلى كه هست از عهدهء اين همه نادان چطور برمىآيد . اين جمع در مقابل آن گروه مستهلك و نابود است .\r\n\r\nاستاتيستيك « 1 » بيسوادى - سواد مؤلف\r\nيك روز در دربار صحبت « استاتستيك » مملكتها بود كه درجهء علم و سواد هر مملكتى به چه اندازه است . فرمانفرما گفت در اين سفر آذربايجان دقت زيادى كردم\r\n\r\n\r\n","description":"","footnote":"\r\n( 1 ) -  Statistique  - آمار\r\n","page_name":" 2296 ","page_number":548},
  {"content":"\r\n\r\nمعلوم شد در آن صفحه كه آبادترين نقاط ايران است هر چهار هزار نفر يك نفر فارسى را مىتواند بخواند . حالا يك نفر با چهار هزار نفر چه كند . در صورتى كه آن يك نفر جاهل است . پر جاى دور نرويم . خود من كه تقريبا نمرهء دوم شاهزادگان ايران هستم خط و سواد فارسى را كامل نمىدانم . افخم الدوله از من بدتر . هرچه مىدانم ناقص است .\r\nمظفر الدين شاه مأمور را با « عين » مىنوشت .\r\n\r\nاستعفاى ملك‌آراء\r\nبگذريم از اين مبحث . دو مطلب خنده‌دار از امروز فراموش نشود . اولى عريضهء استعفاى ملك‌آرا به حضرت و الا بود . نديم السلطان مىگفت در بين راه مرا ديد و گفت مبادا مجلس به روى كه بمب خواهند انداخت و جانت در معرض تلف است . شاهزاده را نمىدانم كه ترسانده بود كه به شدت واهمه داشت و از ترس مىگفت استعفا كردم .\r\n\r\nنزاع دو قراول - نمونهء ترس رجال\r\nدومى ، بعد از آنكه يكى دو نفر هم گفتند ما را تهديد مىكنند و اذهان قدرى مشوش شد دو نفر قراول با هم در باغ نزاعى كردند . صداى آنها باعث يك اغتشاش حواسى شد كه به وصف نمىآمد . تا رفتند و خبر آوردند اغلبى نيمه‌جان شدند . از اين مطلب گذشته بوديم صداى گريهء شديدى آمد ، يك مرتبه سكوت شد . بعد از آن‌كه چيزى دستگير نشد لاعلاج يكى را روانه كردند خبر بياورد . مجددا صدا آمد . خيلى دقت كردند گفتند كلاغ است . ديگرى گفت آدم است . خيلى تشتت‌آرا شد تا پيشخدمت وارد شده گفت گربه بود و با هم دعوا مىكردند . اسباب تفريح كلى شد .\r\n\r\nمقتل ايران\r\nيكشنبه 22 محرم . صبح در ركاب حضرت و الا باغ شاه رفتيم ، در اطاق تازهء صدراعظم كه جاى مرطوب كثيف بدى است . شاه بيرون تشريف نياورده بودند .\r\nصدراعظم در همان اطاق كوچك قديمى با ساير وزراى مسئول مشورت داشتند .\r\nهفته‌اى سه روز از وقتى كه سعد الدوله وزير خارجه شده است در آنجا جمع [ مىشوند 
  ] و مشورت مىكنند . صدر السلطنه چند روز قبل به آقاى عماد السلطنه مىگفت و با دست اشاره به اطاق مىنمود : مقتل ايران است و سعد الدوله مشغول گول زدن صدراعظم است .\r\n\r\n","description":"","footnote":"","page_name":" 2297 ","page_number":549},
  {"content":"\r\n\r\n\r\nخاك و خل\r\nهنوز تير و تخته و كثافات تعزيه باقى بود و برنداشته بودند . شعاع الدين ميرزا به مهندس الممالك گفت امروز خوب است مشورت كنيد كه اين خاك و خل را بردارند .\r\nخرابى ايران از اين باغ خوب معلوم مىشود . تا اينجا نيامده بودند صد مقابل تميزتر بود .\r\nبايد در اين مدت كه مقرّ جلوس سلطنت شده بهتر باشد بدتر شده . يك خرابهء صحيح و درستى است كه آدم وحشت مىكند .\r\n\r\nحرفهاى شاه\r\nپس از يك ساعت شاه بيرون آمد . خبر كردند اجماعا شرفياب شديم . آقاى نايب السلطنه در حضور بود . فرمانفرما هم بود امّا رفت . شاه پس از اظهار مرحمت به حضرت و الا فرمودند تجار را معرفى كند . آن‌وقت فرمودند من همه كارها را رجوع به شما كردم ، بايد شبانه‌روز مشغول ترتيب و رفع نواقص امورات باشيد . هيچ معطلى نداريد . بعضى جوابها عرض شد . صدر السلطنه عرض كرد به وزارت‌خانه‌ها مقرر شود همراهى كنند . فرمودند همه در نظامنامهء شما هست . هركدام تخلف مىكنند عزل آن را از من بخواهيد . شما بنويسيد من فرمان بدهم . حالا كه مجلس صحيح داريد كار بكنيد .\r\nآن مجلس خوب نبود همه مىدانيد . هرج‌ومرج بود . باز فرمودند تكليف از من ساقط است . همه با شماست ، خداوند شما را تأييد كند .\r\n\r\nاگر خائن بگذارد\r\nسيد جعفر گلستانه نطقى كرد . پس از دعا و ثنا كه قبلهء عالم كار بسيار داريم . اگر بگوئيم خائف هستيم ، نگوئيم خائن ما شما را مىخواهيم و ميل داريم شما شاه باشيد سايهء شما سر ما باشد ، ما بين ما و كفار را پيغمبر مرسل جدائى انداخته ، با كفار دوست نمىشويم به آنها ميل نداريم . ( اينجا شاه فرمودند اگر خائن بگذارد ) . مرحمتى به اين مشت رعايا بفرمائيد كه مدتى است در صدمه و زحمت‌اند . اينجا يكى دو نفر فضول حرف ديگرى به ميان آوردند و صحبت آقا قطع شد . شاه فرمودند من شاه شما هستم و اين مجلس را داده‌ام كه از نجباء و اشراف و تجار معتبر است . هرچه صلاح و صواب مملكت است بگوئيد اجرا شود . شما هم راست مىگوئيد . من آنچه سعى دارم در آسايش مردم خواهم كرد . آن‌وقت صحبت متفرقه زياد شد چندان اهميت نداشت .\r\n\r\n","description":"","footnote":"","page_name":" 2298 ","page_number":550},
  {"content":"\r\n\r\n\r\nلنگر درياى مازندران\r\nصدر السلطنه حاجى سيد رضى را مجددا به شاه معرفى كرده و گفت لنگر درياى مازندران است . بيرون كه آمديم به سيد مىگفت خوب گفتم . يكى دو نفر گفتند دريا كه لنگر ندارد ، پس كشتى درياى مازندران است .\r\nديگر از حكايت ديروز هيچ ذكرى نشد . من يقين دارم حاجى محمد اسمعيل محض خودنمائى و فضولى آن حرف را زده است . امروز دكانها بيش از ديروز باز بود .\r\n\r\nآذربايجان\r\nمىگويند تبريز كارش نزديك به اتمام است . باقر بنا كشته شده . فخر العلماء سرابى در خانهء عماد السلطنه مىگفت ميرزا آقا بالا نامى او را كشته و مشار اليه را هم كسان باقر همان‌جا مقتول كردند . از اين‌جا گويا اصرار دارند عين الدوله شهر برود و اين خبط عظيمى است . او نبايد شهر برود و مسكن كند . آذربايجان شهرهاى ديگر دارد . يك كدام آنها را فعلا مركز قرار بدهند . اينها كه به نظر افسانه مىآيد . اما آنچه حقيقت دارد تنگى و عسرت اهل شهر تبريز است . از بابت آذوقه خيلى سخت شده . تبريز آن وقتها هميشه گرفتار عمل نان بود . در اين موسم هم موقع كمى آذوقه است . از بيرون هم نمىآورند .\r\nيعنى اگر هم مزاحم نباشند به طيب خاطر كمتر كسى حمل آذوقه مىكند . زنها به صدا آمده مىگويند يا برويد بيرون جنگ كنيد ، يا دست از اين كارها برداريد . يكى دو مرتبه بيرون آمده و شكست خورده‌اند . رحيم خان سردار نصرت را مجددا خواسته‌اند و با جمعيت زياد چندى است تبريز است و جنگ مىكند .\r\nيكى از بختياريها با قرآن مهر كرده آمده ، ليكن مردم مىگويند صمصام السلطنه سه شرط هم با قرآن كرده ، يكى آنكه هميشه حكومت اصفهان با بختيارى باشد . يكى آنكه قشون دولتى آنجا نباشد . سيمى ئيل خانى بشود . باعث آمدن اينها آقا نجفى شده و تمام اين مرافعه‌ها براى بيست هزار تومان شد كه در مشروطه علاوه جمع كرده بودند و امسال دولت خواست بگيرد .\r\n\r\nمجلس ديگر\r\nسه‌شنبه 24 محرم - از ديشب باران مىآيد . شدت سرما همان بيست روز بود .\r\nمجلس رفتيم امين دربار كه در حقيقت مدير مجلس است نبود . همه در سكوت بودند .\r\nبعد گفتند شايد امين دربار نيايد . قدرى صحبت شد . ملك‌آرا امروز هم نبود با جمعى ديگر . شعاع الدين ميرزا دو مرتبه است حاضر شده . آقا اسد الله تاجر گفت سيد جعفر را\r\n\r\n","description":"","footnote":"","page_name":" 2299 ","page_number":551},
  {"content":"\r\n\r\nتهديد كرده‌اند نيامده ، مىفرمائيد من رفته بياورم . بعد كه آمد معلوم شد خيال كرده از حرف پريروز ديروز هم دو مرتبه فراش مفاخر الملك عقبش رفته پنهان شده و ترسيده .\r\nچون خيلى به آب و تاب بيان كرد رقعه نوشته مفاخر الملك وزير تجارت را احضار كردند . بعد صدر السلطنه بسيار پرحرفى كرد . شاهزاده مؤيد السلطنه جواب مىداد .\r\nمباحثه در اين بود كه ما بايد خودمان اقدامات لازمه بكنيم و مستند به فرمايش شاه بود .\r\nمؤيد السلطنه مىگفت كار رجوع كنند بكنيم . در چند مرتبه امتحان كرديم كه ميل ندارند .\r\nاو مىگفت پس براى چه اينجا نشسته‌ايم . جواب داد شاه فرموده شما اطاعت كنيد . آخر صدر السلطنه قهر كرده برخاست . امين دربار رفت مراجعت داد . آن‌وقت كه نشست مثلها مىزد كه خيلى خنده داشت .\r\n\r\nحرفهاى صدر السلطنه\r\nمن‌جمله به شاهزاده مؤيد السلطنه گفت اگر بايد اينجا نشست و چيزى نگفت پس آن اطاق كه اجداد كرام شما مدفون هستند با اين اطاق چه فرق دارد . اگر مىگوئيد ملائكهء آسمانها آمده كار كنند نخواهند آمد . حرفهاى صدر السلطنه قدرىاش بجا بود . اما مؤيد السلطنه هم بىحق نبود و راست مىگفت .\r\n\r\nمفاخر الملك\r\nبعد از ناهار مفاخر الملك آمد . من او را نديده بودم يعنى حضورا نمىشناختم . كامل است ، بلندقد ، لاغر اندام . ريش مورچه‌اى دارد . ايرانى مآب است . مىگويند خيلى ناقلاست و راست هم بود . تا مطلب را گفتند جواب داد به لهجهء تركى . بله من دو مرتبه هم فراش فرستادم براى اين‌كه قرار بود در خانهء سعد الدوله اجلاسى شود جمعى از تجار هم باشند . از سفارت هم چند نفر بيايند گفتگو شود . چون اين آقا آدم درستى است من خواستم آنجا باشد . حالا هم تقصير آقا شد . زيرا اگر آمده بود سفارتيها هم مىآمدند .\r\nچون پيدا نشد آنها نيامدند . مفاخر الملك مىگفت تا غروب در خانهء سعد الدوله نشستيم از سفارت كسى نيامد و تمام را طفره از حضور دارند . آقا الحمد لله از ترس بيرون آمد .\r\nبعد بنا كرد به حرف زدن كه اين جماعت كه بست رفته‌اند تمام مقروضين بانك هستند . تا امروز هفتصد و نوزده هزار تومان اسناد بانك را سفارت روس نزد من فرستاده و مطالبهء وجه آن را مىكند . دنبال هركدام فرستادم صبح رفتند سفارت . يك نفر نيست به سفارت بگويد اگر اينها تبعهء تو هستند سفارت روس از من چه مىخواهد . اگر تبعهء شما نمىباشند پس چرا نگاه‌دارى كرده‌ايد . بعلاوه يك بقچه كاغذها و تلگرافهاى فتنه‌انگيز مهيج آنها را گرفته‌ام ، چه به اهل طهران ، چه به ولايات نوشته‌اند . سفارت مطابق كدام\r\n\r\n","description":"","footnote":"","page_name":" 2300 ","page_number":552},
  {"content":"\r\n\r\nقانون حق دارد جمعى را نگاه دارد كه لاينقطع مشغول اغتشاش و فساد مملكت باشند ! رو به تجار كرده كه شما آنها را نمىشناسيد . خود شما مكرر نزد من شكايت نكرديد و نمىكنيد . اينها را با نمايندهء سفارتها حاضر كنند ، من و ساير تجار بيائيم از روى نوشته و اسناد خط مهر خودشان تقصيرات آنها را ثابت بكنم ، اگر نكردم مرا به دار بكشند . من ده برابر خودم كار كرده و مىكنم اما صدارت يا سعد الدوله اقدام نمىكنند چه چاره بكنم . با من نيست . صحبت در اين خصوص زياد شد آخر الامر كاغذى براى صدراعظم نوشته شد .\r\nاز قرار معلوم تمام اين انقلاب طهران بلكه ساير ولايات بواسطهء تحصن حضرات است . خوب است تا روز پنجشنبه مجلس منعقد شود كه وزراء و بعضى از رجال و تجار باشند ، از سفارت هم چند نفر بيايند به مطالب و عرايض طرفين رسيدگى شود . كاغذ روانه شد . اما يقين دارم چون مطلب صحيح درستى است اقدام نمىفرمايند و مىگويند خودمان مشغول هستيم و همين دو روزه اصلاح مىشود . همين دو روزى كه تا امروز نيامده . تجار مىگفتند پريروز باز كرديم شب‌نامه زياد انداخته‌اند كه مىكشيم ، مىزنيم .\r\nمبادا باز كنيد و براى بعضى از تجار هم كاغذ عليحده برده‌اند . اما مفاخر الملك مىگفت بعضيها خودشان كاغذ نوشته و حالا سند كرده‌اند . به هرجهت كارها نظمى ندارد . روز به روز بدتر است . آسايش از اين مملكت فرار كرده ديگر تا چندى روى آن را نخواهند ديد .\r\nصدر السلطنه در اول ورود به حضرت و الا عرض كرد ميرزا ابو القاسم نورى صبح آمد كه از حضور مبارك مرخص شده به حكمرانى قزوين برود . معلوم شد او را حاكم كرده‌اند و گويا سپهدار چنانچه گيلانيها خواستند حاكم آنجا « ضربا زورا » بشود و كم‌كم حرفها كه دربارهء سپهدار سابقا گفته بودند و لاحقا شنيديم دارد راست مىشود .\r\n\r\nسخنان آقا اسد الله\r\nشنبه 28 محرم 1327 ، دوم درجهء حوت - مجلس رفتم . اول احكاماتى كه از طرف صدراعظم به تمام وزارت‌خانه‌ها و دوائر دولتى شده بود كه احكام مجلس را مطاع و لازم الاجرا بدانند قرائت شد . بعد امين دربار تفصيل عريضهء امروز براى تشكيل مجلس فوق العاده را گفت كه روز چهارشنبه نزد صدراعظم بودند ، فرمودند اين مجلس هيچ ضرر ندارد . اما تحقيقى بكنيد كه آنها خواهند آمد يا مثل خانهء سعد الدوله و جاهاى ديگر خواهد شد . اين بود همان روز خدمت حضرت و الا رسيده فرمودند چند نفر از تجار را روانه كنيد استفسار كنند . بعد از مشورت از تجار جناب آقا اسد الله را به اجازهء حكومت دار الخلافه سفارت روانه كرديم . حالا خودشان تفصيل را بگويند .\r\n\r\n","description":"","footnote":"","page_name":" 2301 ","page_number":553},
  {"content":"\r\n\r\nآقا اسد الله گفت از من آن‌طور كه بايد پذيرائى نكردند و خيلى به مناعت و تكبر برخورد نمودند . بعد از استفسار گفتند در اصل مطلب صحبتى نداريم ، اما اگر در كيفيت آن بخواهند گفتگوئى بشود چه عيب دارد . بعد گفتند در كيفيت هم مذاكره نيست ، همان مشروطه و همان قوانين خواهد بود .\r\n\r\nتنخواه گيلان\r\nاز اين هم گذشته صدر السلطنه گفتند جناب فيلسوف الدوله از گيلان تلگرافى دارد قرائت كرده تكليف او را معلوم داريد . مضمون تلگراف كه مباشر املاكش كرده بود اين بود : كميتهء جنگ به تمام ملاكين گيلان تنخواهى حواله داده و به سختى مطالبه مىكنند ، من‌جمله سهم حضرت عالى را يك هزار و دويست و پنجاه تومان از من مىخواهند فورا حواله فرمائيد .\r\nآن‌وقت جناب حاجى سيد رضى گفتند از اين تلگرافات براى تمام ملاكين آمده منحصر به شما نيست . از امين ضرب پنج هزار تومان و از آقاى مؤتمن الملك كه حاضرند و جزئى علاقه دارند دويست و پنجاه تومان خواسته‌اند . هيچ تكليفى هم جز دادن نداريد . ساعد الملك گفت مثل ما آذربايجانيها ده هزار تومان از من گرفتند و يك كرور مال اعتماد الدوله كه حاضر است غارت كردند ، همين‌طور از سايرين .\r\n\r\nبيچاره فيلسوف الدوله\r\nبعد تجار گفتند يكصد و بيست هزار تومان على العجاله حواله كرده‌اند ، تا چقدر من بعد حواله كنند . بيچاره فيلسوف به زور شكر سفيد و آب اماله ملكى پيدا كرده و حالا بايد جريمه بدهد . حاجى سيد رضى گفتند از قرار معلوم به سمت طهران مىخواهند حركت كنند و اين ترتيبات از رشتى نيست . تركها و قفقازيها قوتى پيدا كرده‌اند كه رشتى چاره جز موافقت ندارد . راست مىگفت اهل رشت و مازندران مردمان مقدس كاسب فقير بىشر و شورى هستند .\r\n\r\nدورهء باج‌گيرى\r\nآن‌وقت گفتند جمعى قفقازى به طهران آمده‌اند . دور نيست اينجا هم بواسطهء آنها اغتشاش كلى شود . در بادكوبه هم هنگامه مىكنند . هركس بخواهد برود و بيايد به حيله محبوس مىكنند . آنچه دارد گرفته ، اگر هم بشود حوالهء تاجر مبلغى دريافت مىكنند . تقى اف تاجر معتبر را شش روز حبس [ كردند 
  ] و مىگويند مبلغ كلى گرفته‌اند . همين‌طور از پسر سردار افخم دو سه هزار منات گرفته [ اند 
  ] . هر ايرانى برود دچار است . اين مسئله دو\r\n\r\n","description":"","footnote":"","page_name":" 2302 ","page_number":554},
  {"content":"\r\n\r\nسال است آنجا رواجى داشت حالا شدت كرده .\r\nشعاع السلطنه را هم در رشت نگاه داشته نمىگذارند بيايد . پول هم گرفته‌اند . به حكومت طهران در باب قفقازيها شرحى نوشته شد .\r\n\r\nوضع مالى مملكت\r\nراه فرنگستان و ادخال مال التجاره از اين سمت هم مسدود شد . صحبت شد كتابچه‌هاى ولايات را چند عدد آورده‌اند چه بايد كرد . هركس چيزى گفت كه تمام حاكى از كسر بود و حال آن‌كه تمام اين شانزده كرور كه نصف آن نرسيده و شايد سال آينده بدتر بشود قابل مذاكره و كسر نيست . مذاكره شد بايد جمع را علاوه كرد و به ترتيب ماليات گرفت . گفتند با اين حالت حاليه محال است و تمام نزاع اصفهان براى همان علاوهء جمع شد .\r\n\r\nحرف زدن زياد صدر السلطنه و امين دربار\r\nديگر مطلبى به ميان نيامد مگر صحبتهاى متفرقه و چند فقره عرايض . متصل عيب گفته مىشود . چارهء عيوبات چه شكل بايد بشود معلوم نيست . مثلا صدر السلطنه يك ساعت نطق مىكند تمام از بدى وزارتخانه‌ها و ترتيب امور ، در ضمن مىگويد بايد در تخت مرمر نشست و به آواز بلند در حضور مردم چاره‌جوئى خواست ، وزرا را عوض كرد . حاجى امين دربار از پائين اطاق مدعى مىشود و جواب مىدهد تخت مرمر نباشد اينجا باشد . ساعد الملك ، سپهسالار ، شما ، صدراعظم ، مؤتمن الملك ، وزير خارجه ، ديگرى ، وزير عدليه بفرمائيد چاره چيست و شما چه خواهيد كرد . و زيادتر از صدر السلطنه حرف مىزند . صحبت كه به اين‌جا مىرسد صدر السلطنه جواب ندارد حرفهاى ديگر كه ابدا مربوط به اين مسئله نيست به ميان مىآورد . يك ساعت كه گذشت امين دربار صدر السلطنه مىشود و خودش مطالب او را مىگويد خيلى غليظتر و شديدتر .\r\nآن‌وقت مؤيد السلطنه جواب او را مىدهد كه در دو سال مشروطه امتحان كرديم صد وزير عوض شد ، ده صدراعظم و شخص اول روى كار آمد و اين مطالب را خيلىخيلى زيادتر و آزادتر گفتند ابدا منتج نتيجه نشد و براى مردم فايده نبخشيد . پس فكر چاره كنيد . باز صدر السلطنه مىگويد فكر چاره ، فكر چاره . افسوس نمىشود گفت . آن‌وقت يك ساعت از چين و ژاپن و افريقا صحبت مىدارد ، نقشه مىكشد ، مثل مىآورد كه ذره‌اى به درد نمىخورد جز اظهار فضيلت خودش . اين مجادله ما بين اين سه نفر همه روزه در ميان است . متصل اين حرف او و آن يكى حرف يك ساعت قبل ديگرى را\r\n\r\n","description":"","footnote":"","page_name":" 2303 ","page_number":555},
  {"content":"\r\n\r\nمىزند . بازبينى و بين الله مؤيد السلطنه . اگر او نباشد از دست اين دو بايد فرار كرد .\r\n\r\nمؤيد السلطنه\r\nپريروز آن مؤيد السلطنه ميرزا رضا خان آمد . نزديك من هم بود ، بقدرى بىجا و بىجهت با يك سيد كه وكيل احمد خان بود دعوا كرد و فرياد زد كه پردهء گوش همه نزديك بود پاره شود . نمىشود حاشيه نرفت . اين ميرزا رضا خان مؤيد السلطنه در فرنگ تربيت شده و تحصيل كرده . چندين سال هم سفير آلمان و مقيم برلن بود . حالا هم سفير فرانسه شده و به جاى صمد خان ممتاز السلطنه پاريس مىرود .\r\nآن شوراى ملىمان ، اين شوراى مملكتى . آنچه به عقل من مىرسد بايد تهيه پول كنند . آن‌وقت هم تمام اين مردم را از طهران بيرون كرده يك دسته نوكر تازه بياورند كه در هر ادارهء آنها هم يك « مسيو » معاون يا مدير باشد ، و الّا تهيهء پول هم بشود با اين طبقهء نوكر كه فعلا در اين‌جا هستند كار پيشرفت نمىكند و از جملهء محالات است . مثل سم قاتل مىمانند .\r\n\r\nحاكم الموت\r\nميرزا ابو القاسم خان خدمت حضرت و الا آمده با نهايت ادب پاى حضرت و الا را بوسيده به قزوين رفت . اگرچه دستخط تيولى الموت مرحمت شد و جنس سيورسات حضرت و الا را هم از همدان تبديل الموت كرديم اما باز حاكم است و انشاء الله خوب با ما سلوك كند .\r\n\r\nتحريكات سپهدار\r\nاو مىگفت سپهدار تلگرافى به صدراعظم كرده كه رشتيها رعيت فرمانبردارى هستند ، عبد و چاكرند . اين مسئله هم تقصير جهال و سوء اعمال خود سردار بود . امنيت هم حاصل مىشود ولى خوب است مشروطه را مرحمت فرمايند . صدراعظم خودش جوابى زد و بعد به حاجى سيد رضى گفت تلگرافى كرد كه از اين عبارت گويا ذات اقدس ملوكانه خوششان نيامد و البته برحسب ظاهر جناب عالى تلگراف فرموده بوديد .\r\nجواب مىزند خير ظاهر و باطن همان است و بايد مشروطه مرحمت شود . مىگفت شاه و صدراعظم و سايرين حتم و يقين كرده‌اند كه اين شورش رشتيها بواسطهء تحريك و اغواى سپهدار شده . باز مىگفت از تنكابن به استراباد و سردار مفخم لاريجانى شرحى نوشته بود كه سردار مفخم جواب بسيار زشت بدى كه در حقيقت فحش بود نوشت .\r\nاز الموت نوشته بودند امير اسعد قبل از سپهدار رشت رفته و بعد خودش رفت .\r\n\r\n","description":"","footnote":"","page_name":" 2304 ","page_number":556},
  {"content":"\r\n\r\nبلافاصله پس از قتل سردار پيدا شدن سپهدار هم خودش دليلى است . فعلا سردار مظفر در قزوين متوقف است . گفتند پس رفتن سردار مظفر معلوم شد . خواهرش عيال برادر سپهدار است ، از آن جهت توقيف شد تا فكر ديگرى بشود .\r\n\r\nتبريز\r\nاز قرارى كه صدر السلطنه و آذربايجانيهاى مجلس مىگفتند باقر بنا كشته شده ، ستار خان هم زخم منكرى برداشته در قنسولخانهء روس است . شهر تبريز مانعى براى دخول قشون دولتى و عين الدوله ندارد . شاهزاده هم به سردرود رفته كه از آن سمت با سركردگان وارد شهر بشود . فقط معدودى در ارگ كه جاى مستحكمى است و گويا از بناهاى مغول باشد متحصن هستند . اما صدر السلطنه مىگفت در باغ شاه ديروز گفتند ستار دستگير [ شده است 
  ] و امروز به دار آويخته مىشود و عين الدوله هم امروز به شهر وارد مىشود . خدا كند انشاء الله از طرف آذربايجان امنيت حاصل شود كه بتوانند گيلان و اصفهان را منظم نمايند . حالا سيد عبد الحسين نايب امام شده جوابش با علماست .\r\n\r\nوضع طهران - بىپولى\r\nاما شهر طهران امروز بيشتر دكاكين باز بود مگر بزازها و بعضى از تجار . در اين يك هفته كه دكاكين بسته بود در شهر اتفاقى روى نداد . اما در بيرونها محققا صدمات زياد به عابرين سبيل و دهات وارد شده و دور نيست به ساير شهرها هم سرايت كند . چشم مردم ايران به سمت طهران و مركز باز است . جزئى انقلابى اينجا حادث شود باعث خرابى كلى مىشود . دروغها در جاهاى ديگر از طهران شهرت مىكند كه آدم « چهار چنگ » مىشود . اهل طهران امروز سرى و سرورى به عبارت روشن رئيس و سردارى ندارند . نصف مردم هم با آنها ضديت دارند . پس به اعتقاد خودم و جمعى ديگر اين حركات آنها نتيجه ندارد و به كلى پوچ است . بستن دكاكين هم سكته به حال كسى وارد نمىآورد ، به جهت اين‌كه نان و گوشت و لوازم خوراك هست ، آنها را نبسته‌اند . با ماهوت‌فروش و شال‌فروش هم كسى كار ندارد ، يعنى پول نيست كسى خريد كند . آن وقت هم كه باز بود مثل آن بود بسته‌اند . نتيجه فقط اغتشاش خارج است و به درد اينها و آن مقصودى كه دارند نمىخورد .\r\nشنبه 29 محرم 1327 - امروز شهرت تام دارد تبريز مفتوح شده و ستار مقتول شده سر او را طهران مىآورند . سايرين چه شده باشند نمىدانم . خبر راست باشد باز معلوم نيست .\r\n\r\n","description":"","footnote":"","page_name":" 2305 ","page_number":557},
  {"content":"\r\n\r\n\r\nاخبار فرنگستان\r\nگاهى از فرنگستان مىنوشتم ، اگرچه خبر بزرگى نيست و داخلهء خودمان بيشتر خبر است . پادشاه انگليس برلن به ملاقات امپراطور رسما مىرود . گويا انگليسيها بعد از آن مرافعه خواسته‌اند صلحى بشود . امپراطور هم گويا با ملت خودش آشتى كرده . عثمانيها هنوز طى مرافعه با بلغارى و اطريش نكرده‌اند در سر مبلغ پول نزاع است و به جائى ختم نشده . متصل هم قشون حاضر مىكنند . آيروپلن بالا گرفته در همه‌جا مشغول تكميل آن هستند . در فرانسه تا هفتاد ذرع بالا بردند و مبلغى برد . حالا براى صعود نود متر باز پولى گذاشته‌اند . دولت ايتاليا هم هنوز دچار زلزلهء سيسيل است ساير دول هم ما فوق كمك و همراهى را كردند .\r\n\r\nپلتيك انگليس و روس در ايران\r\nپلتيك انگليس در ايران مبنى بر سكوت شده است . متحد و دوست او هم روس در اين سكوت با مشار اليها همراهى دارد . در حقيقت ايران را به خود گذاشته‌اند تا از اين دوئيت و زدوخورد ملتى و دولتى چه درآيد . زيرا انگليس آن تخمى را كه در هر مملكتى براى پيشرفت مقاصد خود مىكارد در اينجا كشت . نتيجهء آنى او اصلاح با روس شد و از آن جهت از هندوستان خود كاملا آسوده شد و دشمن قوى مثل روس را از خيال تعدى به آنجا مأيوس كرد . اما در باب ايران با آن عجله و شتاب چرا سكوت كرده . حاجى افخم الدوله مىگفت با يكى از ديپلوماتهاى خودمان صحبت كردم گفت براى اين‌كه مبادا دخالت كلى خودش اسباب خيال ساير دول شود و آنها از روى لاعلاجى ميانجى بشوند و كنفرانس بكنند و از ميانه خوب درنيايد . روسها هم اگر گاهى دخالت مىكنند يا حرفى مىزنند محدود است و چندان دنبال نمىكنند . على اى حال نتيجه را مىبرند منتهى ديرتر خواهد بود . آن هم براى اين‌كه ساير دول بىنصيب شوند . لقمه را در دهان گذاشته حالا اندك‌اندك مضقع « 1 » كند و فرو بدهد ، بهتر است تا به عجله فرو بدهد و گلوگير شود و لقمه بلقمه .\r\n\r\nباز هم وضع طهران\r\nاز فرنگستان و پلتيك به طهران مراجعت كنيم . نزديك ناهار گفتند در بازار بمب انداخته‌اند و اين خبر تا وقتى كه ناهار اندرون رفتم به هفتاد هشتاد شكل گفته شد . بعد از ناهار بيرون رفتم حاجى صفر آمد بيان كرد روبه‌روى بازار سمسارها نزديك بازار زرگرها\r\n\r\n\r\n","description":"","footnote":"\r\n( 1 ) - در اصل مضق - جويدن و نرم‌كردن غذا در دهان .\r\n","page_name":" 2306 ","page_number":558},
  {"content":"\r\n\r\nدكان تفنگ‌فروشى است كه من پريروز يك من باروت براى حاجى افخم الدوله از آنجا خريدم . امروز مىگذشتم ديدم پسره‌اى قوطى باروتى در دست دارد به دست ديگر موم را روى آتش نگاه داشته كه نرم شده سوراخ قوطى را مهر كند . من همان وقت از بىاحتياطى پسره فهميدم آتش خواهد گرفت ، ليكن چيزى نگفتم رد شدم . آخر بازار سمسارها داخل بازار كفش‌دوزها شدم صداى مهيب آمد . فهميدم باروت آتش گرفته .\r\nيك مرتبه گفتند بمب انداختند و آنچه دكان باز بود بناى بستن شد ، مردم رو به فرار گذاشتند . بقدرى شلوغ شد كه سگ صاحب خود را نمىشناخت . من برگشته درست مطمئن شدم اما به گوش خودم تا اينجا صد جور مطلب شنيدم . هرقدر خواستم حقيقت را ثابت كنم ممكن نشد . حاجى صفر ، جدّى هم در گفتهء خودش هميشه دارد حالا از انكار مردم نزديك بود يقه پاره كند . بارى به تواتر خبر آوردند معلوم شد همان باروت بوده و پسره سخت مجروح شده دار الحكومه برده‌اند . اما اين مسئله اثر خود را به خوبى بخشيد . آن‌چه دكان هم باز بود بسته شد .\r\n\r\nترسوها\r\nدوشنبه غرهء شهر صفر المظفر 1327 - پرجرأتهاى ايران همه را درب خانهء ما جمع كرده‌اند . مستشار الممالك و مشهدى اكبر و يكى دو نفر ديگر كم بودند حالا معاون دفتر منشى جديد هم علاوه شده . مىگفت ديروز به كاروانسراى زرگرها فرار كرده يعنى پس از واقعه التماس كردم دالاندار در را بست . هروقت صدائى پشت درمىآمد ، مثل اين بود قبض روح مرا مىكنند . يك دو فنجان قنداغ از قهوه‌چى گرفته خوردم . مىگفت سبحان الله از اين مردم . من امروز هزار فنجان قنداغ فروخته‌ام . مگر چه شده . در اين بين يكى ديگر مىگفت مردم اينها مسلمان هستند و الّا هفت روز پيش انداخته بودند . اين هم « پنبه‌اى » بود كه ما را خبر كنند . قبل از رفتن مردم به سفارت تقريبا دو ماه پيش‌سازى دكان آنطوان خيابان علاء الدوله به تعمير داده تا امروز از ترس آنجا نرفته كه ساز را بگيرد و حال آن‌كه تا سفارت خيلى مسافت دارد . هرچه مىگويم با من بيايد برويم باز نمىآيد .\r\nخيبر همايون مىگفت در ميان مسجد شاه بودم يك مرتبه صدائى آمد و مردم هجوم آوردند و درمىرفتند . من طورى دويدم كه به جاى آن‌كه منزل خودم بروم يك مرتبه سر از امام‌زاده يحيى درآوردم ، تا آنجا از ترس نفهميدم كجا مىروم . حالا هريك براى جبن خودشان از ديگران چيزها نقل مىكردند كه عقل حيرت مىكرد .\r\nامروز بازار بسته است و اين بازار كه هميشه ديده‌ايم معمول است مىبندند . تمام راسته بازار پشت مسجد شاه است تا بيايد جلو امامزاده زيد ( ع ) و بازار خياطها از جلوى\r\n\r\n","description":"","footnote":"","page_name":" 2307 ","page_number":559},
  {"content":"\r\n\r\nسه راه كاروانسراى امير و خانهء ما گذشته راست سربالا از بازار كلاهدوزها و كفش‌دوز تا سبزه‌ميدان . آنچه هم كاروانسرا و دالان ما بين آن دو تا باشد ، از سر چهارسوق كوچك تا برود چارسوق بزرگ تا ميدان امين السلطان ، از كاروانسراى امير تا برود ميدان محمديه ( قاپق ) و ساير بازارها و بازارچه‌هاى محلات و تمام خيابانها جزو بازار محسوب نيست و همه باز است .\r\nامروز از ترس ديروز اينها هم بيشتر بسته بودند و خيلى غريب بود . زيرا اين بازارها جزو بازار طهران و كسبه‌اش جزو كاسبهاى طهران محسوب نمىباشند .\r\nسه ساعت به غروب مانده گفتند سه نفر را صبح با بمب در بازار گرفته باغ شاه برده‌اند و يك نفر آنها را اسمعيل نام به دروازه آويختند . دو نفر ديگر را فردا و پس‌فردا خواهند كشت . تا خانهء شاهزاده مؤيد السلطنه رفتم . آنجا هم گفتند ، اما تفصيل را مختلف شنيدم . تا غروب با شاهزاده صحبت كرديم . حكايت امروز را انشاء الله فردا تحقيق صحيح كرده خواهم نوشت .\r\nسه‌شنبه دوم صفر المظفر . آنچه در مجلس و بعد ، از افخم الملك و بهاء الدوله شنيدم كه حاضر بوده‌اند و حقيقت امر است از اين قرار است .\r\n\r\nسه بمب‌انداز\r\nديروز صبح بسيار زود سه نفر در ميدان توپخانه سوار درشكهء كرايه شده و به سمت بازار مىروند . در طى طريق با هم صحبت مىكنند كه صحبتهاى آنها را درشكه‌چى مفصلا گوش مىدهد و معلومش مىشود كه حضرات بمب همراه دارند و قصد انداختن آن را دارند . جلوى بازار از درشكه پياده مىشوند و مىروند به بازار . درشكه‌چى به يك نفر از ژاندارمها مىگويد اگر لقمهء لذيذى به چنگ شما بدهم چه انعام خواهيد داد . آنها مىگويند البته جايزه و انعام كلى به شما خواهند داد . آن‌وقت مىگويد اين سه نفر مسافر من كه الان به بازار داخل شدند بمب همراه دارند . پليسها تعاقب مىكنند و مىبينند اين سه نفر متوحش هستند و بىجهت به يمين و يسار نگاه مىكنند و از اين حركات يقين مىنمايند كه سوء قصدى است ، اما جرأت نمىكنند در ميان بازار كه وسعت دارد آنها را دستگير كنند . همين‌طور از دنبال مىروند . نزديك امام‌زاده زيد ( ع ) كوچهء تنگى است مىرود به مسجد آقا سيد عزيز الله . اين سه نفر وقتى كه داخل آن كوچه مىشوند كه از آنجا به بام بازار بروند و از سوراخها بمب را ميان بازار و خصوصا ميان تيمچهء حاجى محمد اسمعيل مغازه بيندازند هجوم آورده هر سه را دستگير مىكنند و به محض آنكه عباى آنها را رد مىكنند در دست هر كدام كيسهء سفيدى بوده كه در ميان آن بمب گذاشته\r\n\r\n","description":"","footnote":"","page_name":" 2308 ","page_number":560},
  {"content":"\r\n\r\nبودند . يكى از آنها فورا خواسته بمب را به زمين بزند كه دستش را نگاه مىدارند . آن وقت حضرات را مىبرند . در راه فرياد مىكردند كه بمب را به دست ما داده و به اين تهمت ما را دستگير كرده‌اند . هر سه را اداره و از آنجا باغ شاه مىبرند . اعتماد الدولهء آذربايجانى در مجلس مىگفت خودم نشسته بودم كه اينها را وارد كردند . يكى اسمعيل بود نوكر اسلحه‌دارباشى شاه مبرور . ديگرى ميرزا ابو القاسم همه‌كارهء جناب معين الدوله . ديگرى باقر نام . بمبها را هم ديده بود . مىگفت دو دانه‌اش كار فرنگ [ بود 
  ] و مثل ساعت شماطهء طاقچه‌اى است كه در حلبى گذاشته و دسته داشته ، با دو سه پيچ و مهره . يك دانه‌اش كار ايران كه مثل گلوله مدور و به قدر نارنج بزرگى بود كه كاغذ سفيد كلفتى به آن چسبانيده بودند . هر سه نفر را بردند در برج حبس كردند . شاه اندرون بود رفتند عرض كردند . اسماعيل را طناب انداخته و به دروازه آويختند عبرة للناظرين شود .\r\nدو نفر ديگر را در همان برج زنجير كردند تا استنطاق شوند .\r\n\r\nاسماعيل بمب‌انداز\r\nاين اسماعيل اسما از تفنگدارهاى مظفر الدين شاه اسما و رسما نوكر اسلحه‌دارباشى بود . تبريزى است و اعتماد الدوله مىگفت قبل از آمدن به طهران در تبريز هم خيلى هرزگى داشت و شخص شرورى بود . در مشروطه عضو « انجمن مظفرى » بود و در آن روز توپ بستن مجلس از بالاخانهء انجمن خيلى تير انداخته و گفتند چند نفرى را مقتول نموده بود . از آنجا فرار كرده سفارت انگليس مىرود و گويا امان‌نامه هم از سفارت داشته باشد . در استنطاقات سايرين معلوم مىشود اين اسماعيل بمب‌ساز هم هست ، از اين جهت اسلحه‌دارباشى را به اين تقصير و تقصيرات ديگر حبس مىكنند . اسماعيل هم امان‌نامه داشته و هم مفقود بوده . يكى دو ماه اسلحه‌دارباشى حبس بود تا بىگناهى خود را ثابت مىكند و معلوم مىدارد اسماعيل مدتهاست نزد او نيست . از آن ايام پليس تعاقب اسماعيل را داشته تا با بمب بواسطهء آن درشكه‌چى به اين ترتيب دستگير و دچار قضا و قدر مىشود و به كيفر اعمال خود فورا مىرسد . و اين قتل فورى او را بيشتر بواسطهء كارهاى سابق او بود و اين حركت جديد هم البته ممد مىشود . غلامحسين خان امير تومان رئيس پليس گفته بود مدتى است ما خيال دستگيرى اسماعيل را داشتيم ليكن مىخواستيم در موقع بمب‌سازى يا ارتكاب جنايتى دستگير شود تا به خوبى صورت گرفت .\r\n\r\n","description":"","footnote":"","page_name":" 2309 ","page_number":561},
  {"content":"\r\n\r\n\r\nابو القاسم خان بمب‌انداز\r\nاما ابو القاسم خان اصلا مازندرانى است . مدتهاست نزد معين الدوله مستخدم و حاليه همه كارهء درب خانهء اوست . برادر داود خان آبدار سابق ملك‌آراست كه بسيار آن داود آدم بامزهء خوش صحبت بود . مضحكه است كه هروقت خانهء ملك‌آرا مىرفتيم از صحبتهاى داود خنده‌ها مىكرديم . اما مدتى است از نزد ملك‌آرا رفته . ابو القاسم و داود اهل قريهء يال رود نور مىباشند . همه‌جا بواسطهء قدمت استخدام معين الدوله رفت و آمد داشت و اغلب رجال او را مىشناسند . مرد فقيرى بود و ابدا سوء عملى نداشت .\r\nافخم الملك مىگفت روز يكشنبه كه وزراء خلوت كرده بودند آمد دم اطاق و خواست برود تو . زمان خان آدم صدراعظم گفت خلوت است نرو . اصرارى داشت داخل شود .\r\nآخر به عنف ردش كردند . من در اطاق سپهسالار رفتم ، يعنى سردار كل مرا برد كه ناهار بخورم . در باز شد و اين ابو القاسم خان متوحشانه وارد گرديد . نگاه كرد ديد سپهسالار نيست رفت . بعد از ناهار باز آمد توى اطاق قدرى به حاضرين نگاه كرده برگشت . آنچه امروز حدس زديم براى سوءقصدى آمده بود . آنجا راهش ندادند اينجا هم كه خدائى شد سپهسالار نبود . ناصر السلطنه گفته بود سه روز قبل درب اندرون شاه ايستاده بود . من پرسيدم اينجا چه كار دارى گفت با آغايان حرم‌خانه كارى دارم .\r\nكاظم نام مىگويند طهرانى است . چندان معروف نيست . فقط گفتند چندى رشت رفته بود و تازه آمده است . افخم الملك مىگفت تا امروز هشت نفر را بروز داده‌اند كه آنها را دستگير و حبس كرده‌اند تا استنطاق بشوند .\r\nتقى به تماشاى مصلوب رفته بود ، مىگفت مرد تنه‌مند فربه درشتى بود به سن چهل .\r\nريش كمى داشت . موى سرش را ماشين كرده بود ، سبيلش زياد نبود . دو كارد هم به فقرات پشتش فرو كرده بودند . گفتند خواسته بود فرار كند فراشهاى ترك اين شاه با كارد زده بودند . با وجود آن خيلى عربده و فرياد زده بود و مقاومت نموده بود . زن و مرد بىنهايت براى تماشا مىرفتند . ازدحام كلى بود . اين حركت آنها را به هيچ‌چيز جز شرارت ذاتى نمىشود حمل كرد . خوب يك جمع مردم كاسب يا عابر السبيل بىگناه چه تقصير دارد كه بايد بمب براى آنها انداخت و همه را كشت .\r\n\r\nبمب چند جورست ؟\r\nاز اعتماد الدوله پرسيدم شما خيلى بمب ديده‌ايد چند جور است . گفت آنچه در تبريز مىانداختند دو قسم بود : يكى فقط صداى مهيبى داشت كه زمين را حركت مىداد اما احدى را مجروح و مقتول نمىكرد . قسم ديگرش صدايش چندان زياد نبود اما خراب\r\n\r\n","description":"","footnote":"","page_name":" 2310 ","page_number":562},
  {"content":"\r\n\r\nمىكرد و مىكشت . روزى كه به سمت خانهء من هجوم آوردند هرچه كردند نتوانستند در را بشكنند زيرا در و سر در خانهء من خيلى مستحكم بود . نوكرها هم از بالاى آن دفاع مىكردند . آن‌وقت بمب انداختند . اولى نصف ، دومى تمام در و سر در جلو خان را خراب كرد و جمعى را مقتول و مجروح نمود .\r\n\r\nشوخى ركيك !\r\nبارى اعضاء مجلس مىگفتند كه ما را هم تهديد كرده‌اند و احتمال مىرود يكى از اين بمبها هم براى ما ساخته شده باشد و طعمهء آن شويم . حقيقة اين ديگر كار بدى است و شوخى بسيار ركيكى . خداوند خودش حفظ كند . ما همان بايد شاكر مذهب اسلام باشيم . چيزى كه در اين چهار ساله جلو مردم را به يك اندازه بلكه بىاندازه گرفته همان قانون محمدى صلى الله عليه و آله است ، و الّا اين انقلاب و آن همه تحريكات در هر مملكتى روى داده بود روزى چندين هزار نفس محترم كشته و مقتول شده بود .\r\n\r\nسخنان سيد جمال - قتل اتابك\r\nدر ايام مشروطه آنقدر گفتند بكشيد ، بزنيد ، غارت كنيد سيد جمال روزى يك پيراهن بالاى منبر پاره كرد ، هى گفت مردم هيچ ديده‌ايد صورت حضرت امير ( ع ) را با تسبيح بكشند ، هميشه شمشير به دست كشيده‌اند . هى گفت زنها عوض گوشواره و گلوبند تپانچه بخريد . از همهء اين فرمايشات آقا و آقايان ديگر و آن همه انجمنهاى سرّى و علنى دو نفر بىدين لامذهب اقدام به قتل اتابك و قوام الملك كردند .\r\n\r\nتدين به دين اسلام\r\nحالا هم نه ماه است به تمام قزاق و پليس گفته شده هركس سه دفعه صدا كرديد جواب نداد ، يا خواستيد دستگير كنيد فرار كرد ، يا اسلحه به سمت شما كشيد فورا استعمال اسلحه كنيد و بكشيد . من كه تا امروز نشنيده‌ام يك نفر قزاق يا ديگرى همچو حركتى كرده باشد و حال آنكه بخواهند براى جلب منفعت يا غرض روزى صد نفر را به اين عنوان بكشند احدى مؤاخذه نمىكند و مسئوليت ندارند . پس چه‌چيز جلوى اين مردم گداى فقير هرزه را نگاه‌دارى كرده تدين به دين اسلام [ است 
  ] و دهنه‌اى كه از هزار و سيصد سال قبل پيغمبر ما روح العالمين فداه به دهان ما گذاشته .\r\nاين غارتى كه در آن روز 23 جمادى الاول شد يك نفر از اين كسبه و نوكرباب كه خارج از آن جمعيت بود خريدارى نكرد و حال آنكه به مبلغ ده تومان آن روز سيصد تومان چيز خريده مىشد . يك نفر از كسبه كه فى الجمله تدين داشت يك شاهى از آن\r\n\r\n","description":"","footnote":"","page_name":" 2311 ","page_number":563},
  {"content":"\r\n\r\nاسباب را داخل دكان خود نكرد ، تمام را يهود طهران خريد و بىاندازه منافع بردند . الان ده روز است در بازار احدى از كسبه نيست تمام اموال و دكاكين آنها به دست معدودى پليس و سرباز است . با آن بىنظمى كه پليس و سرباز ما دارد و اين هرج‌ومرج و اين احتياج به وجود بىسود آنها اگر شب يا روز هرچه ميل دارند ببرند آيا احدى هست بگيرد يا ملتفت شود . پس اسلام است كه [ غارت 
  ] نمىكنند و ابدا به قدر سر سوزنى خيانت نكردند . در صورتى كه خداى من مىداند اغلب تا غروب گرسنه مىمانند و بلكه شب شام و آتش ندارند ، به جهت آن‌كه مواجب مدتهاست نگرفته‌اند . يك سال است جيره نگرفته‌اند ، معاش آنها به عملگى و مزدورى مىگذرد . حالا كه از صبح تا غروب بايد در بازار كشيك [ دهند 
  ] از فعله‌گى باز مانده‌اند ، نان ندارند بخورند و گرسنه هستند .\r\nاين كارهاى خلافى كه واقع مىشود تماما از لامذهبها و بىدينهاست و بيشتر هم قفقازيها ياد داده‌اند . برخى جهال را هم مىبرند به زبانهاى چرب و نرم و فيلسوفيهاى خنك وادار مىكنند و در حقيقت القاى شبهه مىكنند و از راه خير دچار شرشان مىكنند و الّا هيچ مسلمان عاقل كاملى اين كارها را نمىكند . مثل اين‌كه الحمد لله نكردند و نمىكنند . چنانچه جاهاى ديگر به آن شدت و حدّت كردند كه گمان مىكنم نصف اين تحريكات مملكت ما را نكرده بودند و دستورالعمل را بطور كامل نداده بودند .\r\n\r\nآنارشيست ، فكلى ، لامذهب\r\nبيشتر از اين چشم نزنم و تعريف قدس و تقواى ايرانيها را نكنم . شايد خداى نكرده شيطان مسلط شد و از خدا غافل كرد ، يا به اين ترتيب كه پيش مىرويم لامذهب زياد شد ، « انارشيست » فراوان گرديد ، « فكلى » غلبه كرد . نزد قارئين مورد ملامت گردم . زيرا زمان خوش نيست و زمينهء نيكى نمىبينم و دور نيست كم‌كم فتنه بالا بگيرد . قفقازيها زياد شوند يك مستبدكشى در طهران شروع شود . اگرچه جمعى را مىبينم مثل خودم از اين زندگانى سير [ شده‌ايم 
  ] و متصل آرزوى مرگ داريم . بارى همه با خداست و آنچه مشيت الهى قرار گرفته عين رضا است . مرگ محتوم [ است 
  ] و ساعتى پس و پيش نمىشود :\r\n از مرگ حذر كردن دو روز روا نيست * روزى كه قضا باشد و روزى كه قضا نيست\r\nروزى كه قضا باشد كوشش نكند سود * روزى كه قضا نيست در او مرگ روا نيست \r\nقبل از وقت ناله و ندبه نبايد كرد و مجلس حاضر نشد مثل . . . « 1 » هروقت اجل برسد بايد مرد هرجا باشد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2312 ","page_number":564},
  {"content":"\r\n\r\n\r\nصحبت خواستگارى\r\nچهارشنبه سيم صفر 1327 ، ششم حوت - هوا خيلى خوب شده مگر نسيم داشته باشد . ديشب شاهزاده خانم با شاهزاده نصير الدوله و شاهزاده افخم الملك اينجا بودند .\r\nعذرى خانم و زهرا خانم دخترهاى نصير الدوله بودند . تمام صحبت از اين واقعات بود .\r\nافسر ملك دختر شاهزاده خانم همشيرهء بزرگ هم بود . اين خانمها به خيال خود گاهى براى من خواستگارى مىكنند . شاهزاده خانم چند مرتبه به تجربه رسيده كه بسيار بدسليقه تشريف دارند و مكرر سرزنشها شنيده . حالا هروقت تعريف خانمى را بكند مىگويند ديگرى را بگوئيد برود ببيند من كه سليقه ندارم . شاهزاده نصير الدوله هم سر مفرح الدوله به يك اندازه خجل است ، اگرچه ظاهرا گردن نمىگيرد . حالا عزيزه خانم ( شاهزاده افخم الملك ) همشيرهء كوچك صابونش به جامهء كسى نخورده ، جوان هم هست بىميل نيست دست و آستين بالا كند زنى براى من بگيرد . چندجا هم آدم فرستاده . مهرماه خانم آن دخترى [ را 
  ] كه كوچك بود مكرر در خانهء عماد السلطنه وقتى كه مرحومه خانم شاهزاده حيات داشت آنجا ديده بودم در حمام ديده و يك روز هم من گفتم رفت ديد پسند كرده ، يعنى با وضع امروزهء من و اين ترتيب زندگى با داشتن پنج دختر مناسبت دارد و مقتضى است . سنش مىگويند بيست و سه سال است . استخاره هم كردم خوب آمد . اى كاش اين استخاره را براى گرفتن مفرح الدوله مىكردم . اما حالا كه ماه صفر است عمل آن يكى هم نگذشته ، خيالش را هم زيادى مىدانم ، چه رسد به انجام آن . ايام آزادى و فترت من است ، جز خيال خانمهاى خوب و زنهاى سازگار فكرى نبايد بكنم . در حقيقت به همان خيال مىگذرد . برهنه خوشحال هستم ، اگر مقدر بود تا حال صورت گرفته بود .\r\n\r\nمشاق دلسوز - كفش فرنگى\r\nصبح كار بامزهء خنده‌دارى صورت داديم . عين الملوك ديشب براى بودن خانمها مشق را تمام نكرده بود و از ديشب آه و ناله داشت . از اين مشاق هم بقدرى بچه‌ها مىترسند كه حساب ندارد . آدم باعرضهء دلسوزى است . همه گفتند خودت بايد فكرى كنى . فورى يك دستمال به دست خودش بست ، دستمال ديگرى به گردنش . دستش را به گردن آويخت ، از پا هم لنگ شد و گفت همه اقرار كنيد من زمين خورده‌ام . عين الملوك ده سال دارد . ميان بچه‌هاى من از همه درشت‌تر و قوىتر است . حرّاف و زبان‌آور [ و 
  ] يك مقلد بىعديلى است . تقليد همه را در مىآورد . بچه‌هاى افخم الدوله هم بودند .\r\nگفتند اگر مطلب را جناب ميرزا ملتفت شود همه را چوب خواهد زد . عهد كردند بروز\r\n\r\n","description":"","footnote":"","page_name":" 2313 ","page_number":565},
  {"content":"\r\n\r\nندهند . مشاق آمد اينها رفتند . دختركهاى ديگر هم اطاق ديگر به تماشا رفتند .\r\nعين الملوك را زهره كول كرد بالا برد وارد اطاق شد با آه و ناله . مشاق وحشت تمامى كرد . متصل مىپرسد چه واقع شده . خود عينى حكايت را گفت . عوض مهربانى گفت بقدرى چوبت خواهم زد كه آن پا و دست ديگرت هم مثل آن يكى شود و حكم كرد با دست شكسته مشق كند . چه زحمت بدهيم بقدرى مكالمات مزه پيدا كرد كه حساب نداشت . خصوصا معلم وارد شد و حالا مشاق تفصيل زمين خوردن عينى و اين‌كه كفشهاى فرنگى باعث مىشود و آن‌وقت مذمت زياد از كفش كردن ، تماشايش چندين برابر شد . اما در تمام اين صحبتها سايرين از ترس ابدا خنده نكرده و هيچ علامت خدعه و دروغى صادر نشد . آخر گفتند عينى براى بستن زخم بيايد و مرخص شد . تا غروب اسباب خنده شد كه مدتها بود آنقدر تفريح نكرده بوديم .\r\nابتلاى ما زياد است ، اما كم‌كم عادت كرده‌ايم . چهار سال قبل كه روسيه شلوغ بود ما از اصغاى آن وحشت داشتيم . يك نصف روز در ايام ناصر الدين شاه براى عمل رژى طهران آشوب شد به نظرها خيلى غريب آمد و بقدرى مردم جبن و هراس كردند كه حد و حصر نداشت .\r\nبارى يك ساعت به غروب مانده خانهء همشيره شاهزاده آغا رفتم . افخم الدوله خانهء مشير السلطان رفت . الحمد الله عمل عميد الملك پوست كلفت به اتمام رسيد . هزار و دويست تومان بيجك حاجى سيد آقاى صراف را به وعدهء چهار ماهه رد كردند . درست شانزده ماه مرافعه كرديم . با معرفى كه از عميد الملك و حاجى امجد الدوله در اين روزنامه شده گويا اخوى محترم از آنها پوستش كلفت‌تر باشد . تمام آنچه بىجا خرج كرد ، قم رفت ، قزوين رفت ، به اين و آن داد با آن همه افتضاح كه سرش آمد از كيسه‌اش رفت . انتصار السلطان هم با اين حكايت سپهدار زهرمار هم به مشار اليه انشاء الله نخواهد داد . حالا چه وقت پانصد تومان حاجى امجد الدوله وصول شود .\r\n\r\nميرزا محمد حسين خان\r\nماشاء الله ميرزا محمد حسين خان پسر شاهزاده آغا بسيار خوب تربيت شده ، حالا هم در وزارت خارجه مىرود . گذشته از علومات جديد عربيت و ادبيت خوبى هم تحصيل كرده ، خط خوبى دارد . منشى بسيار خوبى است . به اتفاق آقاى عماد السلطنه مشغول ترجمهء كتاب رمان خوبى هستند . اين صحبت شد نصرت الملك مىگفت در عتبات عاليات خصوصا نجف اشرف ايرانيها اجتماعات دارند و بسيار از اينجا و شاه بد مىگويند . يك روز در منبر سلطان عثمانى را امير المؤمنين گفته‌اند و به شاه لعن كرده‌اند .\r\n\r\n","description":"","footnote":"","page_name":" 2314 ","page_number":566},
  {"content":"\r\n\r\nسيد گيلانى برخاسته و گفته است اسلام تمام شد . اقلا در مقابل اين قبر اين اسم را به ديگرى نگذاريد و مسلمانى را لعن نكنيد . سيد را گرفته و حبس كردند .\r\n\r\nانجمن سعادت\r\nاز قفقازيها و گرجيها حرف شد . امروز در مجلس مىگفتند اينها كه به ايران مىآيند از طرف انجمن مأمورند . اسم انجمن را اعتماد الدوله « ترّيبل » « 1 » گفت . نصرت الملك مىگفت بايد « ترور » باشد ، براى اين‌كه در ايام « رولوسيون » فرانسه « رژيم ترور » بود و از اين قبيل كارهاى وحشت‌انگيز مىكردند و بى جا و بىجهت مردم را به قتل مىرسانيدند .\r\nاينها هم بايد از آن‌رو باشد . در اسلامبول انجمن خيلى مفصلى برپا نموده‌اند به اسم « انجمن سعادت » است . گويا پرنس ارفع الدوله رئيس انجمن باشد .\r\n\r\nپرتست سفارت\r\nبازارها بيشتر بسته است . تا حال ممكن بود بگوئيد شما را مىترسانند ، اما حالا به دست خود بمب را كه گرفته‌اند چه خواهند گفت . اگرچه از مستشار الممالك شنيدم كه مىگويند اسماعيل را بىجهت گرفته‌اند بمب نداشته و دروغ بوده . قزاقها براى عداوتى كه آن روز از آنها خيلى كشته [ بودند 
  ] بهتان زدند . سفارت انگليس « پرتست » كرده كه چرا بدون استنطاق كشتند . پس مجلس چه چيز است . براى چه نبردند استنطاق كنند . بله از سفارت بليط داشت و گويا براى همين مسئله زود خلاصش كردند كه مثل ديگران اسباب زحمت نشود .\r\nامروز بعد از ظهر هم يك نفر دلاكى [ را 
  ] كه قاتل يك نفر جلودار بود آورده در سبزه ميدان قصاص كردند . بقدرى جمعيت براى تماشا جمع شده بود كه محل خطر بود .\r\nنمىدانم گمان مىكنند به قتل اسمعيل يا اين دلاك دكانها باز مىشود ، يا پلتيك ديگرى است . ما كه خبر نداريم . اما مىدانيم . [ كه : 
  ]\r\n به دو چيز گيرند مر مملكت را * يكى زعفرانى ، يكى ارغوانى\r\nيكى زرنام ملك برنبشته * دگر آهن آب داده يمانى\r\nكه ملكت شكارى است كاو را نگيرد * عقاب پرنده نه شير ژيانى \r\nحالا چه كنند كه هيچ يك از آن دو را ندارند . عقل من كه نمىرسد سهل است تمام عقلاى روى زمين هم جمع شوند گمان نمىكنم جز آن دو كه حكيم دقيقى از هزار سال پيش گفته چاره داشته باشد . به آن دو بايد امن كنند و به عدالت ممنون كردن . حالا آن\r\n\r\n\r\n","description":"","footnote":"\r\n( 1 ) -  terrible .  - وحشتناك - مخوف - سهمگين\r\n","page_name":" 2315 ","page_number":567},
  {"content":"\r\n\r\nعدالت در هر عصر و زمان اقتضائى دارد و به يك اسم خوانده مىشود . فرقى ندارد مقصود عدل است كه به هزار زبان وصف آن را كرده‌اند و از اصول دين ماست و صفت بزرگ خدا و پيامبران او . من با بىسوادى كه دارم مىتوانم اقلا پنج آيه ، ده حديث و سى چهل حكايت نظم و نثر از شعرا و حكما و پادشاهان در فضيلت عدالت بنويسم كه در اين دوره حكم سيمرغ و كيميا را دارد .\r\n\r\nنيت عدالت نيست\r\nاين شاه و درباريان هم بقدرى كارهاى لازم بىمعنى پيدا كرده‌اند كه اگر فى الحقيقه مايل هم باشند مقدورشان نيست . اما باز مىدانم كه نيت ستار خان و تبريزيها و خان بختيارى و سپهدار اعظم و اين جماعت كه در سفارت نشسته و بازار بسته‌اند عدالت نيست . هريك غرض مخصوص دارند و براى خودشان سنگ به سينه مىزنند . اگر مشروطه سرگرفت و زنده مانديم معلوم همه خواهد شد .\r\nشنبه ششم صفر - على الرسم مجلس رفتم كه به مجلس مهمانى اشبه است تا شوراى مملكتى . شاهزاده مؤيد السلطنه و آقا سيد جعفر گلستانه براى استنطاق باغ شاه رفته بودند . معين الدوله هم خانهء صدراعظم متحصن است . به واسطهء كارهائى كه علاء الدوله كرده بود متهم است ، حالا كه آدمش اين كار تازه را كرده واهمه نموده است .\r\nحق هم دارد .\r\n\r\nوضع حاج سيد رضى رشتى\r\nحاجى سيد رضى رشتى آمد با فرياد و فغان بسيار [ كه 
  ] سى هزار تومان از پسرم پول خواسته‌اند ، هشت هزار تومان داده [ ام و 
  ] هشت هزار تومان هم اول صفر يا گرفته يا خواهند گرفت ، تتمه را به اقساط . خانهء سپهدار تنگ بوده حكم كرده‌اند حياط مرا تخليه نمايند با تمام لوازم مسكن كنند . چهار رأس اسب از طويله‌ام براى قشون ملى گرفته‌اند .\r\nاين سى هزار تومان تمام شد . سىتاى ديگر خواهند خواست . تمام انبار برنج و آنچه دارم در شهر است ، عيال و اطفالم آنجا ، چند نمره روزنامه براى من فرستاده‌اند كه تكليف خود را بدانم . رفتم خدمت آقاى نايب السلطنه و صدراعظم [ كه 
  ] مستغلات و املاك هردو را ضبط كرده‌اند تفصيل را گفتم ، حالا آمدم مجلس كه اقلا نصف اعضاء را همراه باغ شاه و حضور شاه ببريم . من ايرانى هستم و متعصب ، و الّا شرط مىكنم در ظرف دو ساعت بيرق روس بالاى خانهء من افراشته شود . شاه به من تعدى نكرده مىخواهم بر عليه او كارى نكرده باشم . بعد از صحبت او مكالمات زياد شد كه شاه چه كند . علاج فورى براى او امكان ندارد . صدراعظم و نايب السلطنه را هم كه مىگوئيد\r\n\r\n","description":"","footnote":"","page_name":" 2316 ","page_number":568},
  {"content":"\r\n\r\nحالشان آن‌طور است ، ملك خودشان را ضبط كرده‌اند . پس بايد مثل آذربايجانيها صبر كرد .\r\nحضرت عليا وقتى كه به شاه عرض كرد از من پول مىخواهند فرمود برو بده . از سوق كلام آقا اين‌طور معلوم من شد كه ميل دارد خود شاه محرمانه به سفارت بفرمايند كه حفظ كسان و اموال سيد را بكنند كه در حقيقت از دو طرف ايمن باشد و ظاهرا هم آنجا نرفته است . چون بعد از اين درآمد حاجى سيد رضى ، صدر السلطنه ناچار خيلى نطق‌هايى كرد . همچو صلاح ديدند كه فقط صدر السلطنه برود و ايشان « لنگر درياى مازندران » « 1 » را برداشته و تشريف بردند .\r\n\r\nمخالفت سپهدار\r\nمخالفت سپهدار رسمى شده . شهرت دارد كه حكم شده سوارهء كرد و ترك و عبد الملكى با خواجه‌وند به سمت تنكابن بروند . سپهدار تا فكرى براى علاقهء خود نكرده باشد گمان نمىكنم آشكارا مخالفت كند . سواى تنكابن كه كرورها مايملك دارد قريب شصت پارچه آبادى اعلى در قزوين و عراق دارد . در طهران و شميران يك كرور زيادتر آب و ملك و خانه دارد . در مشروطه كه تنكابن شلوغ شد و كسان سپهدار را خارج كردند معتمد الدوله حاكم شد از طرف سفارت روس قزاق چندى آنجا روانه شد كه مىگفتند املاك سپهدار رهن است . حالا هم شايد همان حيله را كرده باشد .\r\nصدر السلطنه كه جد داشت مخالفت او رسميت پيدا كرده و صدراعظم اين شعر مشهور را خواند .\r\n شغال بيشهء مازندران را * نگيرد جز سگ مازندرانى \r\nاما بيشتر اهل مجلس محقق نمىدانستند ، يعنى مىگفتند اگر باطنا با آنها است هنوز آشكار نشده .\r\n\r\nسرباز ملى\r\nكسانى كه به طهران آمده‌اند تذكرهء مرور چاپى داشتند كه مهر و امضاء آن « على سرباز ملى منتصر الدوله » بود . اين على جان شاگرد قهوه‌چى از خوشگلهاى طهران و هرزه‌ها مدتى است نزد سپهدار و محترم گرديده است . حالا در گيلان مشير و مشار است از طرف سپهدار .\r\nعميد الدوله كه مىگفت قاتل سردار همان آدمهاى سپهدار بودند كه ملبس به لباس\r\n\r\n\r\n","description":"","footnote":"\r\n( 1 ) - اشاره است به مطلبى كه از صدر السلطنه قبلا نقل شده بود . صفحهء 2299 ديده شود .\r\n","page_name":" 2317 ","page_number":569},
  {"content":"\r\n\r\nقفقازى شده بودند . بارى حكايت گيلان هم كهنه خواهد شد . خيلى دربار فراموش كار است . همين‌طور مردم ! منتظر تازه بايد شد . صحبت اصفهان به كلى از ميان رفته فرمانفرما هم نرفت و نخواهد رفت .\r\n\r\nباز كردن دكانها\r\nاز مجلس پريروز مفاخر الملك از تجار جويا شد . گفتند قريب چهارصد نفر بودند با رؤساى اصناف در باب باز كردن دكاكين رأى خواستند . چندين ورقه به مردم دادند بيشتر نوشته بودند بايد باز كرد . برخيها شرط نموده بودند دولت امنيت و مساوات حقوق بدهد .\r\nبرخى هم گفتند تا سفارتيها و جمعى كه حضرت عبد العظيم رفته‌اند نيايند باز نمىشود . آخر قرار شد امروز باز كنند . ناظم التجار از طرف مفاخر الملك به آواز بلند گفت تا روز بيستم تمام مقاصد شما برآورده مىشود . برويد باز كنيد و لج‌بازى نكنيد تا صورت بگيرد . اشخاصى كه در اطاق خودش بودند از زبان خودش شنيده‌اند . با اين تفصيل باز نكردند مگر همانها كه باز بود .\r\n\r\nمستقله يا مشروطه\r\nسابقا نوشتيم دولت فرانسه مىخواهد پول قرض بدهد ، اگرچه همان وقت من مستبعد مىدانستم . آقاى عماد السلطنه فرمودند شنيدم سرنگرفت . گفته بودند اول معرفى دولت بشود كه بدانيم مستقله است يا مشروطه .\r\n\r\nبىپولى\r\nبىپولى ديگر اندازه ندارد . بانكها ابدا پول نمىدهند ، حتى هركه پول هم آنجا دارد حواله مىكند رد مىكنند . بيشتر بستن دكاكين و رفتن سفارت براى همين است . از قرارى كه تجار مىگفتند دويست كرور بانك روس پول و قيمت مال التجاره مىخواهد و به شدت سخت‌گيرى مىكنند . حالا دكاكين بسته است و صراحة به شاه پيغام داده‌اند اين قروض را علاوه بر قرض‌هاى دولتى كند و آن‌وقت به اقساط به دولت برسانند . اگر قبول شد چه بهتر و الا ناچار مشروطه خواهد شد . آن‌وقت اغلب سرجنبانهاى تجار محل توجه و مطمح نظر مىشوند نمىتواند تا چندى سخت‌گيرى امروز را بكند . مدتى فرجه مىشود و در اين ضمن تداركى مىكنند . يا بقدرى شلوغ مىشود كه مملكت به جاى قروض مىرود . گناه آن كسانى كردند كه اين بانكها را آوردند و ما را به اين شدت محتاج آنها نمودند . اين دم‌بريده‌ها هم بقدرى به سهولت قرض دادند كه ايرانيها از آب خوردن\r\n\r\n","description":"","footnote":"","page_name":" 2318 ","page_number":570},
  {"content":"\r\n\r\nآسان‌تر قرض گرفته و مال التجاره به قسط بردند .\r\n\r\nبانك استقراضى روس\r\nبانك استقراضى روس با سرمايهء بسيار بسيار ناقابل وارد طهران شد . مشهور است جزئى تنخواهى براى تدارك « آفيس » « 1 » خود آورده بود تا من‌بعد پول بخواهد . همان جزئى كفايت كرد كه حالا صاحب اين سرمايهء گزاف گرديد . يعنى تمام را مال التجاره آورده به قيمتهاى گزاف به وعدهء چهل ماه پنجاه ماه داد . كسبه به خيال آن مدت طولانى ، هى بردند و او پول گرفت تا تمام نقدينه جمع شد .\r\n\r\nبانك شاهنشاهى\r\nبانك شاهنشاهى تمام طلا را جمع كرد و كاغذ داد . من وقتى كه قزوين بودم هفته‌اى نبود كه هفت بار و پنج بار طلا حمل نكنند . چيزى نخواهد گذشت بواسطهء اغتشاش و قحطى پول تمام ايرانيها پناهندهء روس و انگليس شوند و بدون اين‌كه ذره‌اى تحمل ضرر و قشون‌كشى بكنند ايران را صاحب خواهند شد .\r\nمردم يا مقروض هستند يا ملاك . ملاكين براى نگاهدارى املاك خودشان ، مقروضين براى مهلت و طفره از اداى دين ناچار تبعه خواهند شد . تنزيل و قسط قرض دولتى هم به اين ترتيب نخواهد رسيد . از دو طرف مشغول ضبط گرو و رهن خود مىشوند .\r\n\r\nمستشار الدوله\r\nبارى چند روز قبل از حاجى افخم الدوله شنيدم كه گفت در اطاق شاه بودم مستشار الدوله وارد شد . شاه به تركى فرمودند بنشين كاغذها را بخوان . بيرون كه آمدم جويا شدم گفتند چندى است آزاد شده و در جزو دفتر مخصوص شاهنشاهى است و اغلب شاه مىفرمايند كاغذ بخواند . معلوم شد همان‌طور كه سابقا نوشتم و امان الله ميرزا و لسان الحكماء گفته بودند بىتقصير بود .\r\n\r\nتقىزاده\r\nچون اسم مستشار الدوله به ميان آمد از تقىزاده هم بنويسم . تبريز آمده بود و مشغول بود . سفارت انگليس هم نوشته داد كه به واسطهء اين حركت از امان خارج است . اما او چه كرد ، وقتى كه ديد كارها رونقى ندارد ده هزار تومان از پنجاه هزار تومان پولى كه تازگى تقسيم كرده بود و جمع شده بود به بانك داد و تمسك بانك را در جيب گذاشته با\r\n\r\n\r\n","description":"","footnote":"\r\n( 1 ) -  Office . \r\n","page_name":" 2319 ","page_number":571},
  {"content":"\r\n\r\nدو نفر از قفقازيها به سمت روسيه و فرنگستان فرار كرد .\r\n\r\nمعدن آهن نائيج\r\nامروز در مجلس قرارنامهء معدن آهن نائيج كه محتشم السلطنه گرفته بود با قرارنامهء راه از بارفروش تا مشهدسر كه شهريار نام زردشتى امتياز عرابه‌رانى گرفته بود به حمد الله گذشت و تمام شد . گويا جز اين دو قرارنامه كارى كه قابل باشد تمام نكرده باشند . يعنى كار بسيار است اما فرصت نيست .\r\n\r\nميرابوى ما\r\nدوشنبه هشتم صفر - شهرت تام و تمامى دارد كه شيخ على زرگر ( ميرابوى عهد ما ) را در رشت كشته‌اند . اين بيچاره با پسر ميرزا جعفر خان رشتى يك ماه مىشود رشت رفت . پسره خوشگل بود و عياش . شيخ على هم مدتى بود به اصطلاح « حسبند » « 1 » او بود از دو طرف عيش كرد . يك انگشتر فيروزه و چهار تومان اجرت آن را مدتى بود از من گرفته بود بسازد آنقدر نساخت تا از ميانه رفت . بعد از آن حكايت بازوبند باز مرا فريب داد . يعنى خيال كردم تربيت شده و آدم شده كه آنقدر شهرت كرده و « ميرابو » لقب گرفته .\r\nخدا كند دروغ باشد . آدم بانمك بامزهء لوطى بود .\r\nگرجيها در رشت معركه مىكنند . همه بازوهاى خود را نوار قرمز بسته‌اند . بى جا آدم مىكشند . در منجيل هم سنگربندى كرده‌اند با تذكره بايد رد شوند . جعبه‌هاى نارنجك و بمب زياد دارند . در همان چند روز اغتشاش خيلى بمب انداخته‌اند .\r\n\r\nشير مصنوعى\r\nتفصيل خنده‌دارى معاون دفتر از قول مسافر گيلانى حكايت كرد . مىگفت روز عاشورا وقتى كه دستهء ترك و گيلانى به هم ريخت و بناى تير و تفنگ شد آدمى را پوست شير بركرده بودند كه روى جنازهء يكى از شهدا خاك و خل روى سرش مىريخت . شير فرار مىكند ، سگهاى كوچه شير مصنوعى را دنبال مىكنند . شير هرقدر مىخواهد از دست سگها خلاص شود ممكن نمىشود . آخر الامر در يكى از كوچه‌ها در خانه‌اى روضه بود شير به روضه داخل مىشود [ و 
  ] سگها از عقب . روضه‌خان غش كرده از منبر پايين مىافتد ، زن و مرد فرار مىكنند . يك هنگامه‌اى مىشود كه از آن بامزه‌تر ممكن نيست . بالاخره جمعى پوست شير را مىكنند و به زحمت مردم را ساكت مىكنند .\r\n\r\n\r\n","description":"","footnote":"\r\n( 1 ) - اين كلمه به معنى دلباخته است و بايد « هسبند » نوشته شود . در يزدى هنوز تداول عمومى دارد . ( ا . ا . )\r\n","page_name":" 2320 ","page_number":572},
  {"content":"\r\n\r\nمطلب خنده‌دار ديگرى كه در ماه محرم واقع شد اين است . جمعى تعزيه‌خوان به رسم همه ساله از كاشان به سمت طهران مىآمد . در راه به آنها مىگويند بختياريها آدم را لخت مىكنند . در يكى از منازل كه محقق مىدانستند بختياريها مستعد هستند عباس خوان « 1 » زره تن مىكند و كلاه‌خود سر مىگذارد ، نيزه به دست مىگيرد و يك نقاب هم به صورت . به سايرين مىگويد شما از جاده برويد من از كنار راه مىآيم . اگر بختياريها خواستند شما را لخت كنند نزاع نكنيد و فقط رو به قبله ايستاده حضرت عباس ( ع ) را صدا كنيد . حضرات به راه مىافتند . اتفاقا بختياريها بودند و حضرات را لخت مىكنند . تعزيه‌خوانها يك مرتبه به اجماع فرياد مىكنند يا حضرت عباس به فرياد ما برس . عباس خوان سابق الذكر از دور با آن هيكل كه خودش را درست كرده بود هروله‌كنان ، لبيك‌گويان با نيزهء دست مىرسد . جماعت بختيارى اين هيكل را كه مشاهده مىكنند تمام اموال حضرات را به علاوهء دو قبضه تفنگ شش تير زمين ريخته فرار مىكنند .\r\nحضرت عباس تعزيه‌خوانها را جمع كرده روى آنها را مىبوسد و چند شعرى از اشعار تعزيه مىخواند . آن‌وقت خودش جلو با همان هيكل و سايرين از عقب مىروند تا منزل .\r\n\r\nترس شاه\r\nيك مطلب ديگرى هم شهرت دارد شايد دروغ هم باشد . من درست نمىدانم . راوى شاهزاده عميد الدوله است . مىگفت شاه شبى يك پنج هزارى به سربازهاى كشيك انعام مرحمت مىفرمايند . صاحب‌منصب آنها به عوض پنج هزارى يك دو هزارى مىداد .\r\nحضرات عقلها را روى هم گذاشته اكثريت آرا بر آن قرار مىگيرد كه تفصيل را به شاه عريضه كرده شب از سوراخ بخارى به اطاق شاه بيندازند . وقتى كه پاكت داخل بخارى مىشود شاه و ملكه و هركه بود فرار مىكند . بعد از اندكى صبر [ به 
  ] يك غلام بچه كه چندان تعلق خاطر نداشت و جانش از همه بىقرب‌تر بود مىگويند برود كاغذ را بردارد .\r\nبچه مىرود برمىدارد مىبينند صدائى نكرد مىگويند بزن زمين . او هم به زمين مىزند ، باز چيزى را كه منتظر بودند ظاهر نمىشود . مىگويند باز كن باز مىكند . آن‌وقت يك نفر از خواجه‌سرايان گرفته مىخواند و تفصيل را عرض مىكند .\r\n\r\nمعاون دفتر\r\nمعاون دفتر ما پريروز مجلس مىآمد ، اولا جز از خانه‌اش به خانهء ما آن هم از راه معين هيچ‌جا نمىرود . ثانيا هروقت مجلس بيايد به قدر يك كتاب دعا خوانده و به خودش\r\n\r\n\r\n","description":"","footnote":"\r\n( 1 ) - در اصل خان - به معنى خواننده\r\n","page_name":" 2321 ","page_number":573},
  {"content":"\r\n\r\nمىدمد . قضا را پريروز از دالان نزديك وزارت خارجه مىگذشت سربازها آتش كرده بودند . از صداى جرقهء آتش كه فى الجمله از معمول صدايش بيشتر بود معاون ضعف مىكند و با يك حالت خرابى به كابينهء مجلس وارد مىشود . بارى از اين قبيل كارها خيلى واقع شده منتهى من خبر ندارم .\r\n\r\n« مد » پيچه‌اى\r\nعصر پياده گردش رفتم . شجاع السلطنه كه حالا سردار شجاع است تعزيه مىخواند .\r\nتمام زنهاى مد پيچه‌اى شهر آنجا جمع مىشوند . خودش و دوستانش جمع هستند . تازه گل يك روز رفته بود مىگفت از اول تا آخر تعزيه صداى قهقههء خندهء زنها بلند است و اين شجاع السلطنه و دوستانش تماما مشغول زنها هستند .\r\n\r\nسردار شجاع و « حسن خان »\r\nپريروز يك ملعونى گفته بود بمب خواهند انداخت همه رفته بودند . ديروز كه تازه گل بود تعزيهء وفات حضرت رضا ( ع ) بود . رسم است صياد براى آهو تيرى مىاندازد . اينجا تير را تفنگ انداخته بودند يك مرتبه همه بهم ريخته و به شدت ترسيده بودند . نزديك بود تعزيه برهم بخورد . بيرون حياط تعزيه در تمام خيابان مرد [ ان 
  ] زياد براى تماشاى زنها ايستاده بودند كه عبور درشكه [ و 
  ] كالسكه بىخطر نبود . اين سردار شجاع « حسن خان » فاحشه‌اى را گرفته . چندى است رسم شده بعضى از زنهاى تهران اسامى مردها را مىگذارند . براى اين است در مجالس رفقاى آنها اگر با هم صحبت بكنند ديگران گمان مردى كنند نه زن ، يا وقتى كه در اندرون باشند و به آنها پيغام بدهند اهل خانه نفهمند و خود آقا ملتفت شود . اسم اصلى « حسن خان » را نمىدانم . همين‌قدر مىدانم از قالطاقها و كهنه‌ها است . وجاهتى حالا ندارد . خوب اين سردار شجاع ما اگر بنا بود زن . . . . نگاه دارد خود تاج السلطنه به آن قشنگى چه عيب داشت ؟\r\nچهارشنبه دهم صفر المظفر - صبح حاجى افخم الدوله فرستاد كالسكه حاضر است بيائيد برويم باغ شاه . چون مدتى بود نرفته بودم اجابت كرده رفتم . خيابانها بقدرى گل بود و پست و بلند كه چند دفعه نزديك بود كالسكه بشكند ، خصوصا جلوى خانهء وزير دربار كه سنگ خورده روى گل ريخته‌اند تا نصف چرخ فرو مىرود .\r\n\r\nبنائى باغ شاه\r\nشاه اندرون بود . صدراعظم نيامده بود . تير و تخته و آشغالهاى تعزيه هنوز به كلى پاك نشده و باقى بود . جمعيت زياد [ بود 
  ] . متصل هم الاغ و دوچرخهء گچ و آجر مىآورد . بنائى\r\n\r\n","description":"","footnote":"","page_name":" 2322 ","page_number":574},
  {"content":"\r\n\r\nرا تماشا كرديم . سواى عمارت بيرونى سه دستگاه عمارت كه دو دستگاه آن خيلى خيلى عالى بود اندرون مىسازند . حالا ملحقات چقدر من بعد پيدا كند خدا مىداند . تمام اين ابنيه به تيرريزى رسيده براى زمستان تعطيل شده و هنوز شروع نكرده‌اند . اما اين تعطيل بيشتر از نداشتن تنخواه است نه سرما .\r\n\r\nتفنگدار\r\nيك دسته تفنگدار در يكى از خيابانها مشق مىكرد . ناصر السلطنه دويست نفر تفنگدار گرفته ماهى بيست و پنج تومان به هريك مواجب بطور شهريه مىدهد . از مخارجى كه در اين بىپولى براى اين عمارتها مىكنند اين خرج لغوتر است . با اين همه قشون و سوارى كه دارند و همه گرسنه و لخت مانده‌اند براى چه دويست نفر تفنگدار جديد بايد گرفت و از انقد وجوه خزانه كه دست ناصر السلطنه است سالى هشتاد هزار تومان به آنها داد ! مواجب دو ماههء آنها را به هر فوج و سوارى كه مىدادند كه معلوم و معين است چندين مقابل اصلح بود . نسقچىباشى خيلى خوب مىگفت اين دويست نفر هر كدام شغلى و كاسبى [ و 
  ] نوكرى داشتند اينها را تفنگدار كردند ، ابدا عداوت و دشمنى با كسى نداشتند . چند ماه ديگر يا يك سال ديگر كه ناصر السلطنه از خزانه عزل شود مواجب نخواهد رسيد . آن‌وقت دويست نفر را بى جا و بىجهت با خود دشمن مىكنند و علاوهء دشمنهاى ديگر مىشود . هيچ كس هم به شاه عرض نمىكند . يعنى آن كسانى كه بايد عرض كنند بقدرى خودشان از اين كارها مىكنند كه اگر بنا باشد ناصر السلطنه هم بگويد كار آنها خراب‌تر است . اين است نان به هم قرض مىدهند و بايد با هم بسازند .\r\n\r\nاستنطاق باقر نام\r\nكم‌كم دوستان و آشنايان جمع شدند . در اطاق حاجب الدوله اجزاء استنطاق جمع شده بودند . باقر نام را براى استنطاق مىبردند . « زنجير شكارى » گردنش بود . آدم لاغر اندام خيلى ضعيفى بود . ريش سفيد و سياهى داشت . به نظر چهل و پنج ساله مىآمد . سردارى « قرمنگوله » رنگ و رورفته‌اى پوشيده بود . هيچ از قيافهء او اين قوه و قدرت پيدا نبود . اين مستنطقين هم حرفهاى آنها را نمىگويند . شاهزاده مؤيد السلطنه هم گاهى خنك مىشود .\r\n\r\n","description":"","footnote":"","page_name":" 2323 ","page_number":575},
  {"content":"\r\n\r\n\r\nچهار بمب\r\nدر اطاق ديگر ، جنب آنجا كه به شيشهء آن چادر شب خانه شطرنجى كشيده بودند بمبها را گذاشته بودند كه به همه جهت چهار عدد است ، يكى كار اينجا سه دانه كه دوتاى آن را تازه گرفته و يكى را فرداى آن روز كه براى شاه بمب انداخته بودند پشت خانهء صاحب اختيار پيدا كرده بودند كار فرنگ است . اين دو تا شبيه آن يكى است و هر سه از همان قسم است كه براى شاه انداختند و جعبهء آن را از گمرك طهران سرقت كرده بودند و بعد از آن همه استنطاق گويا معلوم نشد آورنده و سارق كى است و بمبها كجاست . تا حالا كه دو دانهء آن مجددا پيدا شد حالا باز از استنطاق اين دو نفر تتمه معلوم شود يا نه .\r\nاگرچه آن وقت هم مؤيد السلطنه گفت همه معلوم شد ، به شاه عرض كردند دنبال نكردند و اغماض فرمودند . قرار بود امروز عصر اين چهار بمب را ببرند در جاى مرتفعى گذاشته از دور با گلوله نشان كنند و بتركانند ، زيرا دواساز اعليحضرت معاينه كرده و گفته است اجزاء جوف آن چوب‌پنبهء آن را كم‌كم مضمحل كرده محترق خواهد شد . شاهزاده معين دربار مىگفت در شهر خوب مىخرند ، بهتر اين است به مصرف فروش برسانند و مقررى جمعى را از قيمت اينها بدهند .\r\n\r\nحكومت نير الدوله براى خراسان\r\nشاهزاده نير الدوله را با تقديم كافى حاكم خراسان كرده‌اند ، اما مشروط به قبول خراسانيهاست . تلگراف شده منتظر جواب مىباشند . نير الدوله عاشق آنجاست و براى خاطر نيشابور كه سالهاست با اوست و املاك خالصه و اربابى زياد دارد اصرار دارد .\r\nچون يك دفعه حكومت كرده و اسباب انقلاب گرديد رضايت ندارند . دور نيست به هم بخورد . اما برعكس از ركن الدوله نهايت رضايت را دارند و در اين مدت مشروطه و حالا در كمال امنيت بود .\r\n\r\nوزارت ماليه نظام السلطنه\r\nنظام السلطنهء حاليه ، مجير السلطنهء سابق كه مدتى هم سردار معزز بود برادرزادهء مرحوم نظام السلطنه و فعلا رئيس الطايفه [ است 
  ] نود هزار تومان تقديم داده ، يعنى بيست هزار تقديم [ شد 
  ] باقى مساعدهء وزير ماليه شد . اما مستوفيها خانهء صدراعظم به تظلم رفتند كه اين شخص قابل نيست و ما هرگز تمكين او را نمىكنيم . قوام الدوله كه استعفا كرده بود پيغام داد من استعفا كردم گفتم شايد اين وزارت را به نظام الملك يا وزير دفتر يا شخص محترم كافى بدهيد ، حالا كه به اين آدم مىخواهيد بدهيد [ نظر 
  ] استعفا\r\n\r\n","description":"","footnote":"","page_name":" 2324 ","page_number":576},
  {"content":"\r\n\r\nندارم و مساعده را هم مىدهم . گويا خزانه را ضميمهء ماليه كنند و اين مساعده از خزانه است . سپهسالار حامى نظام السلطنه است . ليكن صدراعظم براى اينكه قوام الدوله برادر زن اوست ميلى ندارد . اين تغييرات بيشتر از لاعلاجى است كه تدارك پولى بشود . خيلى احتياج دارند و مستأصل شده‌اند .\r\n\r\nوضع تبريز\r\nاز تبريز مىگفتند غلبه با قشون دولتى است و چيزى از تسخير آن باقى نمانده . ضد اينها مىگويند قشون دولتى شكست فاحش خورده و تمام اردو غارت شده . عين الدوله هم وارد زنجان شده است . بقدرى دروغ و راست مخلوط يك‌ديگر است كه هيچ‌كس نمىتواند تميز بدهد .\r\n\r\nقضيهء بمب\r\nبمبها را امروز خواهند تركانيد . اين استنطاق هم در حضور چهل نفر از هر طبقه و صنف مىشود . شايد مرتكب اقرار و اعتراف هم كرده باشد . بعد از اتمام استنطاق و عفو شاه از آن دو نفر ، سيد جعفر گلستانه در مجلس با حضور همه گفت كه اين دو نفر هيچ از روز اول منكر نشدند و همه را اقرار و اعتراف كردند ، منتهى تقصير را به گردن اسمعيل انداختند . حضرت و الا خواند « چون نيايد ز كشتكان آواز » . در شهر اغلبى مىگويند دروغ است . اين بمبها را هم مثل آن‌كه شاه براى خودش گفت انداختند به دست اينها داده .\r\nحالا شاه يا ديگران چه عداوتى با ابو القاسم و اسمعيل دارند نمىدانم . هنوز نصف بيشتر مردم جدا مىگويند شاه خودش دستور العمل داد براى خودش بمب خالى كنند . دليل خوبى مىآورند كه اگر تعليم خودش نبود چرا به كالسكه نينداختند و به اتومبيل خورد .\r\nطرفين دروغ مىگويند و من هيچ كدام را نمىنويسم ، مگر آنچه واقع شده و به حقيقت نزديك است .\r\n\r\nوضع رشت\r\nاز رشت حكايت شد . چون متصل آدم مىآيد . من‌جمله نجد الدوله برادر موقر السلطنه رئيس عدليهء آنجا آمد . منصور الدوله پسر معتضد السلطنه كه ملاقات كرده بود از قول او مىگفت كه تمام تحريكات را سپهدار كرده بود . اين گرجيها و قفقازيها اجير و مزدور و احضار شدهء سپهدار است . وقتى كه وارد باغ مديريه مىشوند يك نفر از نوكرهاى سردار جلوى آنها را گرفته فورا تپانچه به شكمش خالى مىكنند هلاك مىشود . وارد اطاق مىشوند اعزاز الممالك مأمور سپهسالار با سردوشى و يراق يقه و\r\n\r\n","description":"","footnote":"","page_name":" 2325 ","page_number":577},
  {"content":"\r\n\r\nشير و خورشيد كلاه بوده ، گمان مىكنند او سردار افخم است چند تير به او مىزنند .\r\nمستشار دفتر ميرزا عبد الوهاب خان داماد وزير دفتر مرحوم از آدمهاى خوب پولها را جمع كرده بود و مشغول ريختن به جيب بود ، اينها گمان مىكنند مىخواهد تپانچه بيرون بياورد او را هم مىكشند . جمعى مىگويند وقتى كه سردار افتاده بود به مردهء او تپانچه مىزدند . اين مستشار دفتر گفته بود ديگر به مرده چرا تپانچه خالى مىكنيد ، مىگويند حالا فضولى مىكنى و يك تير هم به سينهء او مىزنند . اين بيچاره رفته بود مقررى خود و كسانش را وصول كند .\r\n\r\nپاپايف\r\nبارى سردار وقتى كه مىبيند عوضى گرفتند فرار مىكند . يك نفر از كسان سردار منصور كه با آنها بود يا در مهمانى بود مىگويد سردار و حاكم آن نيست كه كشته شد ، اين است كه فرار كرد . « پاپايف » نام گرجى كه گويا ارمنى هم باشد سردار را تعاقب مىكند .\r\nبعضى گفتند در حين عبور كشته مىشود . جمعى گفتند در چادر آبدارخانه پشت ميز فنجان نعلبكى مخفى مىشود ، پيدا كرده به قتل مىرسد . اين پاپايف شش تير پىدرپى با تفنگ يا تپانچه به او مىزند . آن‌وقت در ميان باغ اجماعا شليك مىكنند و اين علامت اتمام كار و اخبار سايرين براى حمله به دار الحكومه بود . آنچه يقين دوست و دشمن است صباحت و وجاهت اين پاپايف جوان شانزده ساله است كه مىگويند با ماه برابرى مىكند . روز ديگر هم بالاى عرابهء توپ پاپايف نطقى مىكند و همه دست او را مىبوسند كه يكى خود نجد الدوله بوده . يك حلقهء انگشترى الماس بسيار اعلى هم سپهدار نازشست و دست‌مزد هديه يا خلعت مىدهد . دختر سردار افخم عروس سپهدار بود و به چه تملق و التماس اين وصلت را در آن عهد كرد . چند سال قبل دختر وفات كرد .\r\n\r\nاستخاره براى شاه\r\nشاه ديروز روغن كرچك خورده بود و امروز هم بيرون تشريف نياورد . سپهسالار و نير الدوله اندرون شرفياب شدند . حاجى آقا على اكبر از شهر آمد . استخاره براى شاه كرد كه خوب هم آمد . بعد از استخاره ما هم مراجعت كرديم .\r\nديروز حاجى سيد رضى مجلس بود . صدر السلطنه گفت حضور مبارك شرفياب شديم . اعليحضرت جناب حاجى را مطمئن فرمودند و حاجى در آن خصوص نگرانى ندارد . حالا به چه ترتيب است لازم نيست گفته شود . اما امروز ملك‌آرا مىگفت تبعهء روس شد و تلگراف كردند رشت هشت هزار تومان را حكما كميتهء جنگ پس بدهد و من بعد هم تعدى ننمايند . جمعى ديگر هم مىگفت تبعه شده‌اند و محرمانه تذكره گرفته‌اند .\r\n\r\n","description":"","footnote":"","page_name":" 2326 ","page_number":578},
  {"content":"\r\n\r\n\r\nبليط امان آلمان\r\nمدرسهء آلمانى به تمام شاگردان خود بليت داده و گفته است اگر در شهر انقلابى شد بليتها را بنمائيد هيچ‌كس جرأت صدمهء شما را ندارد . در امان دولت آلمان هستيد .\r\nقفقازيها را گفتند بليت مىدهند . هركس اطمينان نداده باشد و داراى بليت نباشد دستگير مىكنند . روى با روى شهر هم همه جا چادر زده و قراول گذاشته‌اند . عبور از دروازه بايد باشد . هركس از جاى ديگر بخواهد برود دستگير مىكنند . بعد از آنكه گمرك داخله برداشته شد بارو و خندق شهر را توجه نكردند از هر طرف راه عبور پيدا كرده و خراب شده است .\r\nكم‌كم ما هم داريم مثل شاه سلطان حسين مىكنيم كه مىگفت اصفهان مرا بس است .\r\nآخر راضى به همان ارگ تنها شد . آنجا را هم برايش نگذاشتند .\r\nآنچه خودم حدس زدم تمام همّ شاه و سايرين به تسخير تبريز مصروف است كه اگر آنجا مسخر شد اينجاها قهرا منظم مىشود ، يا قشون آذربايجانى همه را كافى خواهد بود . مثل اين‌كه اگر تبريز زودتر امن شده بود اين فتنه‌ها برخاسته نمىشد و من در ماه رمضان در اين روزنامه نوشتم آنجا منظم نشد تا اين جاها بر هم خورد و شايد خيريت در آن باشد .\r\n\r\nاخبار نجف\r\nآقاى عماد السلطنه اينجا بودند . ديروز هم در مجلس صحبت شد علماى نجف اشرف دو تيره شده‌اند : آخوند ملا محمد كاظم مشروطه شده با جمعى . حاجى سيد كاظم يزدى و جمع ديگر بر ضد او . اما آنچه حقيقت دارد به هر دو مشتبه كرده‌اند .\r\nهيچ‌كدام از وضع حاليهء ايران اطلاع كامل ندارند . مرده هريك به ميل و مذاق خود صحبت مىدارند . طرفين را هم محاكمه نكرده كه از گفتگوى آنها مطلب واضح شود .\r\nخواستند سيد را خارج كنند به كوفه هم رفت . اما اعراب بدوى آقا را مجددا به نجف آوردند و حاضر جنگ شدند . شب هم در خانهء آخوند را آتش زدند صبح گفتند اعراب كرده‌اند . اما اينها منكر شدند كه كسان آخوند براى اتهام ما اين‌كار را كردند . شريف مكه و جماعت اعراب حجاز هم بر ضد مشروطه برخاسته‌اند و مأمورين دولتى را جواب كرده‌اند .\r\n\r\nوضع عثمانى\r\nليكن در اسلامبول و شهرهاى متمدنهء عثمانى مشروطه در نهايت استحكام است .\r\n\r\n","description":"","footnote":"","page_name":" 2327 ","page_number":579},
  {"content":"\r\n\r\nكابينهء وزرا هم به زور مجلس عوض شده جماعتى از « كنتر رواليست » « 1 » بر ضد مستبد به رياست و صدارت حلمى پاشا برقرار شدند .\r\nآقاى عماد السلطنه مىفرمودند روزنامهء فرانسه مفصلا نوشته بود همان عبارات كه در مجلس ما گفته مىشد ، متصل آنجا مذاكره است . از صدراعظم توضيح خواسته بودند . جواب داده بود امروز نمىتوانم . آن‌وقت كاغذ نوشتند باز نيامد . بعد جدا و اكيدا عزل او را خواستند . سلطان از اين بابت اندكى متغير شده است . آقاى عماد السلطنه مىفرمود از سياق كلمات آنها و ترتيب مجلس به نظر من مىآيد شبيه ايران بشود . خود روزنامه‌نويس هم اين تصور را كرده بود .\r\n\r\nكميتهء ستار - رشت\r\nبرادر معاون دفتر از رشت آمده مىگفت يك انجمن ايالتى در خانهء سردار منصور كه سپهدار منزل دارد برقرار كرده‌اند . چند كميته از قبيل جنگ و عدليه و اصلاحات . يك كميته هم « كميتهء ستّارى » است كه محل آن مخفى است و اجزاء آن را كسى نمىشناسد .\r\nبيشتر احكامات از اين كميته مىرسد . شايد اين كميتهء مخفى خود سپهدار باشد . متصل هم پول مىگيرند . چهل ساعته مهلت مىدهند ، اگر نداد فورا هلاك مىشود . متصل سنگربندى مىكنند . دو عرابه توپ كوهستانى كه آنجا بود « كولاس « 2 » » آن را توپچيها برداشته مخفى كرده بودند . نه نفر آنها كشته مىشود . مابقى را به زور شكنجه بروز آورده « كولاس » را مىگيرند . الان گيلان مشروطهء صحيحى است . اما در جائى كه مشروطه باشد اين‌طور به جبر و عنف بلكه به قتل بايد پول گرفت ، نمىدانم . مىگفت گيلانيها دچار زحمت كلى شده‌اند و مشكل است به اين زوديها دست از سرشان بردارند . جنسا هم سپاهى و لشكرى نمىباشند و طالشها را به كمك خواسته بودند . آنها جواب داده بودند از سمت آذربايجان قشون مىآيد ، نمىشود اين جا را خالى گذاشت . سردار امجد طالش در قونسولخانه روس است . سايرين همراه شده‌اند . اما متصل بايد پول بدهند .\r\nگيلانى و مازندرانى مردمان فقير آرام بىشر و شورى هستند . در تمام ايران به سلامت نفس و تقدس آنها طايفه‌اى نيست . زوار گيلك مشهور است . سواى گرجيها كه تازه پيدا شده‌اند . قفقازيها بيشتر از تركهاى آذربايجان هستند كه به مزدورى و عملگى روسيه مىروند ، چندى اقامت كرده يك « افى » پشت اسم خود گذاشته براى شرارت مراجعت مىكنند . اما اينها بدون تذكره چطور دولت روس مىگذارد رد شوند . خالى از\r\n\r\n\r\n","description":"","footnote":"\r\n( 1 ) -  Contre royaliste .  - ضد سلطنت\r\n( 2 ) -  Kulas  - دستگاه بستن عقب توپ\r\n","page_name":" 2328 ","page_number":580},
  {"content":"\r\n\r\nاشكال نيست . . . « 1 »\r\n\r\nشعاع السلطنه\r\nحكايت شاهزاده شعاع السلطنه و عبور او از رشت از همه غريب‌تر است . شاهزاده فرنگستان رفته بود . از آنجا افريقا رفته بعد به شام و از آنجا تا مدينهء منوره مىرود . وقتش كم بود و موفق به زيارت مكهء معظمه و حج بيت الله الحرام نمىشود . در اين مدت كه اسلامبول بود به يك تدبيرى تبعهء عثمانى مىشود به شرط باقى و رعايت كردن به شئونات حضرت و الا . از قرار فرمايش خودش در شام هم خانه خريدارى كرده و مىآيد مايملك خودش را به ايرانيهاى پرپول بفروشد و با عيال و اطفال برود . شايد اين مطلب را آشكار نمىكرد اگر در رشت مجبور نمىشد .\r\n\r\nحبس كردن شعاع السلطنه در رشت\r\nبارى ديروز اعتماد الدوله مىگفت كه شعاع السلطنه به آقاى نايب السلطنه كه ديدن رفته بود اين‌طور حكايت كرد : از انزلى تلگرافى به شارژدفر عثمانى زدم و كاغذى به سپهدار نوشتم احوال‌پرسى . وقتى كه وارد رشت شدم كالسكه و جمعى استقبال آمدند .\r\nمن گمان كردم سپهدار فرستاده . داخل كالسكه شدم جمعى اطراف مرا گرفته مرا به باغى خارج شهر پياده كردند و در عمارتى بردند . تنها داخل اطاقى كردند . بعد از يكى دو ساعت حبس چند نفر وارد شدند و گفتند ده هزار تومان بايد بدهيد . من هرچه طفره زدم ممكن نشد . گفتم من تبعهء عثمانى هستم . جواب دادند دروغ مىگوئى . برادر شاه تبعهء كسى نمىشود . قدرى كه اصرار كردم يكى از آنها تپانچه را به شقيقهء من گذاشته يك نفر ارمنى كه رئيس آن جمع بود مىگفت خلاصش كن بهتر است . دست مرد كه به ماشهء تپانچه بود من از تكان غش كردم . مدتى مدهوش بودم . بعد كه هوش آمدم قلمدان آوردند كه حكما بنويس من تبعهء هيچ دولتى نيستم . من تا خواستم تأملى كنم تپانچه را به پيشانى من گذاشتند . در اين بين شهبندر عثمانى مثل ملائكهء رحمت وارد اطاق شد . مرا رها كرده سراغ او رفتند . مدتى در اطاق ديگر صحبت كردند . آن‌وقت شهبندر نزد من آمد كه خلاص شديد برخيزيد برويم . درشكه كرايه كرده رو به طهران آمدم . دو هزار تومان پول و مقدارى اسباب كه در چمدان بود از ميانه بردند و به من ندادند . اجلال الدوله دائى و ساير نوكر و كالسكهء مخصوص كه از طهران برده بودند گفتند از عقب روانه مىكنيم . واضح با حضور نايب السلطنه گفته بود تبعه هستم و خواهم رفت . حالا حق دارد\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2329 ","page_number":581},
  {"content":"\r\n\r\nبا آن تفصيل برود يا نه . حقيقة ايران ماندن ندارد و مقدور هركس باشد خوب است چندى برود تا اين كارها يك طرفى شود .\r\n\r\nشاه گيلان\r\nسپهدار ابدا جواب كاغذهاى شاهزاده را نداده بود و ذره‌اى اعتنا نكرده است . كار غريبى سپهدار حقيقة كرد . سر پر شورى دارد . هيچ‌وقت بيكار نبوده ، حالا كه شروع به كار عمده‌اى كرده و دست به نغمهء بزرگى زده . در روزنامهء فرانسه شاه گيلان نوشته بود .\r\n« گيلانشاهى » هم سابقا داشتيم . خداوند بخير بگذراند . اگر ممكن بود اينها به همديگر كمك برسانند زودتر عمل يك طرفى مىشد . شايد هم سپهدار پس از غارت گيلان به اين خيال هم بيفتد . بيچاره گيلك كه به دست هزار نفر مردم گرسنهء گداى لخت قفقاز و گرجى دچار شده و يك نفر ارمنى رئيس آنجا است . خوب كه پولها را جمع كردند به روسيه خواهند رفت .\r\n\r\nزلزلهء بروجرد\r\nدر چندى قبل مقارن همان زلزلهء سيسيل و جاهاى ديگر در بروجرد هم زلزلهء شديدى شده بود . چون به خوبى اطلاع نداشتم ذكرى نكردم . امروز مفصلا از مبشر السلطان سرتيپ فوج دوم سيلاخور پرسيدم . گفت در شب سلخ شهر ذى الحجه مقارن اذان صبح در سيلاخور سفلى زلزلهء شديدى شد كه شش دقيقه « 1 » طول كشيد .\r\nآنچه محقق است هفتاد و سه قريه را ويران و پنج هزار نفس [ را 
  ] تلف كرد .\r\n\r\nخاك مرده پاشيده‌اند\r\nشنبه 13 صفر 1327 - چند روز [ است 
  ] اغلب باران مىآيد و كوه مايهء خوبى گرفته .\r\nشكوفه كم و بيش باز شده . بنفشه و نرگس فراوان است ، اما كو دل و دماغ . مثل اين است خاك مرده به اين مردم پاچيده‌اند . حق هم دارند .\r\n\r\nاصفهان\r\nمجلس امروز جمعيت كمتر بود . آن وقتها كه آسايش بود در اين سيزدهم مردم تعطيل كرده به باغات و صحرا مىرفتند . كارى نبود يعنى كار خيلى است ربطى به مجلس ندارد .\r\nخودمان مىگوئيم خودمان جواب مىدهيم . صحبت شد كه اصفهان از اول به معقوليت و نجابت راه رفت و اين كارها كه در گيلان مىكنند نكرد . فقط مردم شهر يك اعانهء جزئى به\r\n\r\n\r\n","description":"","footnote":"\r\n( 1 ) - نادرست مىنمايد .\r\n","page_name":" 2330 ","page_number":582},
  {"content":"\r\n\r\nطيب خاطر و رضا دادند . تومانى دو هزار هم از ماليات گرفته و قبض داده است . فعلا هم نهايت امنيت را دارد . ديگر نه آدمى كشته شد و نه اينطور مصادره و تعدى كردند . جمعى گفتند براى اين است كه از تركها و قفقازيها داخل ندارند . خان بختيارى هم هرچه باشد نجيب و اصيل‌زاده است . فقير و گدا و نانجيب نيست كه مثل آنها سلوك كند . هرچه باشد ايرانى است و آنها ملت خارج هستند و به اين اسم براى پركردن جيب و بغل خود آمده‌اند .\r\n\r\nشريعتمدار رشتى\r\nآن‌وقت گفتند شيخ على فومنى را كشته‌اند . قولى هم مىگويند دروغ است .\r\nشريعتمدار گيلان پانزده هزار تومان مصادره شده . در « كميتهء جنگ » روزى كه جعبهء كاغذجات سردار افخم را باز مىكردند چند مكتوب از شريعتمدار ديده شده كه در بعضى آنها سعايت از اشخاص چندى شده و دستورالعمل داده كه بايد جرم گرفت [ و 
  ] تنبيه كرد . پس از قرائت آن اوراق كميتهء جنگ رأى به قتل شريعتمدار مىدهد . سپهدار كه در ايام حكومتهاى گيلان خود دوستى با شريعتمدار داشته توسط مىكند و مىگويد قتل او را به چيز ديگر تبديل كنيد و خوب است خون خود را بخرد . آن‌وقت رأى مىدهند كه شصت هزار تومان ديگر بدهد و تبعيد شود . فورا جمعى رفته حكم را اجرا مىكنند . به هر نحو بوده تنخواه گرفته خودش را به تنكابن روانه مىكنند كه حبس باشد . همين‌طور متصل مشغول اسباب‌چينى و اخذ وجوهات هستند . معلوم نيست اگر ملت مىخواهد جنگ كند اين پولها را براى چه دريافت مىكنند . زيرا جنگ براى حريت و آزادى را كه جبرا نمىكنند و كسى پول نمىخواهد .\r\n\r\nقتل شيخ على زرگر\r\nشيخ على زرگر محقق است مقتول شده . تجار مىگفتند در لاهيجان بوده . جمعى را فرستاده‌اند دستگيرش كرده آن‌وقت ميان سفيدرود انداخته‌اند و جمعا شليك تفنگ مىكنند و كشته مىشود . در خارج شنيدم در شهر رشت بوده ، نزد على جان منتصر الدوله مىرود . وقتى كه برخاسته برود مىگويد هركس مرا دوست دارد نگذارد شيخ على زنده بيرون رود . جمعى از توى اطاق و حياط به سمت شيخ على شليك مىكنند و هلاك مىشود . از جمعى ديگر شنيدم به سپهدار مىگويند شيخ على بعد از مشروطه كارها كرده و تقليدها درآورده ، الان هم راپرت مىدهد . سپهدار مىگويد شيخ على كسب و دارائى خود را سر مشروطه گذاشت ، مشكل تقصيرى داشته باشد . آن‌وقت مىروند چند ورقه راپرت مىآورند . مىگويد خودش را حاضر كنيد استنطاق شود ، شايد خط او\r\n\r\n","description":"","footnote":"","page_name":" 2331 ","page_number":583},
  {"content":"\r\n\r\nنباشد . جمعى مىروند شيخ على را مىآورند . در قهوه‌خانه بوده ابلاغ مىكنند همراه آنها مىرود . ورود به خانه مىكند . مشار اليه را به ستونى بسته شليك مىكنند و خبر قتلش را براى سپهدار مىبرند . چند روز قبل از برهم خوردن مشروطه شيخ على متهم شد . بعد از مشروطه هم چنانچه سابقا گذشت گفتند تقليد در باغ شاه درآورده . اما من از او پرسيدم قسمها خورد دروغ است و باغ شاه نرفته‌ام و يقين دارم شيخ على به من و افخم الدوله دروغ قسم نمىخورد . وانگهى از شيخ على بجز تقليد توقع چيز ديگر نمىبايست كرد . اين احمق آن‌وقت هم كه از مشروطه‌طلبان غيور بود هم تقليد مشروطه را درمىآورد . چرا ديگرى اين حركات را نمىكرد . به اين گناه مختصر در صورتى كه كاسبى و تمام دارائى خودش را بالاى اين كار گذاشت و صد شب بدون بالاپوش و خوراك ستونهاى بهارستان را بغل گرفته تا صبح كشيك كشيد و بقدرى نطق كرد كه حلق و گلو برايش نمىماند سزاوار قتل نبود . من مىدانم او مشروطه بود و براى مشروطيت جان مىداد . اگر هم بعد از مشروطه خلافى كرده باشد در صورتى كه نكرده براى حفظ جان خودش به قول و فرمودهء خدا و رسول تقصيرى نكرده است .\r\n\r\nاما سپهدار تنكابنى\r\nخود اين عليه ما عليه سپهدار كه هزار مرتبه بالاتر از همه كرد . سواى كارهاى گذشته‌اش كه محاصرهء مسجد جامع و قتل و نزاع ميان بازار و قطع نان و آب [ بستن 
  ] به روى متحضين باشد . در عين مشروطيت آن وقتى كه تمام صداها به برادرى و برابرى بلند بود در تنكابن پسرش امير اسعد چهل نفر آدم بىگناه را كشت كه چندين نفر از آنها را زنده‌به‌گور كرد . متجاوز از سيصد چهارصد خانه آتش زد . ظلمى و ستمى كرد كه حجاج نكرده است . آن دو نفر سيد كه آن روز در مسجد جامع كشته شد كه تا بعد از مشروطه نعش آنها امانت بود و مجلس ترحيم را گرفتند ، آن كارها را كردند ، آن روزنامه‌ها چاپ شد به حكم و به دست آدمهاى مخصوص اين سپهدار واقع گرديد كه تمام مردم اين شهر بلكه همهء ايران كاملا اطلاع دارند ، حالا آقا و مقتدا و رئيس آزادىطلبان شده و مشروطه‌خواه گرديده . خدا مرا لعنت كند اگر او راست بگويد . از تمام اين مردم مستبدتر و ظالم‌تر است . تا چهار روز بيكار شد ، حاكم يا وزير نشد كه ظلم و ستمى كرده باشد اين رنگ را توى كار آورد . تا كاملا داد دلى داده جبران و تلافى يك ساله را كرده باشد .\r\nپريروز بود كه تبريز بود و توپها را به سمت شهر بسته بود . چهار روز عين الدوله متاركه كرده بود راضى نشد استعفا كرد و به قهر از اردو خارج گرديد كه چرا به من واگذار نمىكند همه را به قتل برسانم . همين مطالب است كه انسان حيرت مىكند و مأيوس\r\n\r\n","description":"","footnote":"","page_name":" 2332 ","page_number":584},
  {"content":"\r\n\r\nمىشود و يقين مىكند تمام اين عنوانها دروغ و به هواى نفس است . براى يك شهرت كه شيخ على تقليد درآورده او را مىكشند و براى يكى كه آن‌همه كارها را كرده جان نثار مىكنند . پس دروغ است و حقيقت ندارد و باور نبايد كرد .\r\n\r\nمستبدين سابق\r\nاين مسئله عنوانى شده براى آن مستبدين سابق كه به لباسهاى مختلف به جان مردم افتاده‌اند و اين ملت فقير نفهم گداى ايران هم دست‌خوش و بازيچهء آنها شده ، هر ساعت به يك شكل رقاصى مىدهند . از ديوان حكومت نمىدهند ، خودشان به آن اسم حكومت و فرمانفرمائى بدون مسئوليت فراهم مىكنند .\r\n\r\nمن هم اگر . . .\r\nمن هم اگر حاكم ولايتى يا مالك املاك ناحيه‌اى بودم حالا ممكن بود از آن كارها بالاتر كرده باشم . هرچه كرديم قزوين هم برويم نشد و الّا نانم توى روغن بود .\r\nجريمه‌هاى پنجاه هزار تومانى مىگرفتم . تا كارها يك طرفى مىشد من بار خود را به وجه اتم و اكمل بار كرده بودم . آن‌وقت اگر مشروطه سر مىگرفت كه آقا و آقازاده يا وكيل مجلس يا حاكم جاى بزرگ‌تر يا وزير مسئولى مىشدم كه اسم مرا با سلام و صلوات مىبردند . اگر مستقله و شاه پيش برده بود فورا به سفارت روس يا انگليس پناه برده با ورقهء امان خارج شده اول قرض مقتدر نظام را مىدادم كه نهم ربيع الاول كه شب عيش همه است شب عزاى من نمىشد . دوم يك خانه مىخريدم تا از خجالت ملا قاسم كه نه ماه است كرايه نداده‌ام خلاص مىشدم . سيم يك زن مىگرفتم كه خيلى لازم دارم .\r\nچهارم به فرنگستان مىرفتم و آنجا در انجمن آزادىطلبان نهايت احترام را از من مىكردند و نصف خرج سفر را سورچرانى مىكردم . در حقيقت دنيا و آخرت من معمور بود . حالا كه بدبختانه نيستم . پس نزديك شام است بهتر همين است به خيال حكومت قزوين و آنچه نوشته شد شام خورده بخوابم . اميدوارم خوابهاى خوش ديده . اما مىترسم از همهء آنها همان خواب سيمى را ديده . . .\r\nسه‌شنبه 16 صفر - همه كس انتظار نزول بلائى دارد . متصل هم شهرت مىدهند فلان روز بلوا مىشود ، چنين و چنان خواهد شد . دور هم نيست حقيقت پيدا كند .\r\n\r\nدرآمد مملكتى\r\nمجلس رفتيم . امروز جمعيت زياد بود . آقاى عماد السلطنه كه از طرف مجلس حضور مبارك شاه رفته بودند فرمايشات را اين‌طور كردند . در باب كتابچه‌هاى ولايات فرمودند\r\n\r\n","description":"","footnote":"","page_name":" 2333 ","page_number":585},
  {"content":"\r\n\r\nبا حشمت الدوله خدمت صدراعظم رفته تكليف را معين كند . ايشان هم با آقاى نايب السلطنه در اطاق وليعهد بودند . فرمودند آنچه به نظر اعضاء مجلس مىرسد كه زيادى و بىمعنى است بيرون‌نويس كرده يكىيكى را بياورند به عرض شاه برسد . جز كسر راه دخلى ندارند . زيرا يك شاهى علاوه كسى نمىدهد . حالا كه ماليات قديم هم از ميانه دارد مىرود .\r\n\r\nتومانى دويست دينار مستوفيها\r\nبعد گفتم مطلب ديگرى دارم كه امر كرده بودند به شاه عرض كنم اما من خودم صلاح نديدم به شما نگفته عرض كرده باشم و آن تومانى دويست دينار مستوفيها است كه براى صدور قبض دريافت مىكنند . آن‌وقت شرحش را دادم تصديق كردند ظلم است و بىقاعده . يك ماه مهلت بدهيد اگر خودم موقوف نكردم به عرض برسانيد . جواب عرض اول آن شد . عرض دوم به شاه عرض شد كه آنچه راپرت از مجلس روانه شده به جواب هيچ‌يك نائل نشده است . فرمودند تا امروز من راپرتى از مجلس نديده‌ام . سيم عريضهء تجار كه چرا جواب مرحمت نشده اين را هم فرمودند نديده‌ام ليكن صدراعظم نشانى دادند كه تقديم شده شاه گويا ملاحظه نفرموده‌اند .\r\n\r\nخبازها\r\nديگر تا عصر دچار جماعت خباز بوديم كه خانهء امام جمعه متحصن شده‌اند و با نظام الاسلام و دستخط شاه آمده بودند . آنچه به دقت حساب كردند و خيلى توفير منظور كردند باز در چهل رى پخت ، سيزده هزار منفعت دارند . امّا آنها متقاعد نشده حرف زور مىگفتند . اين صورت و رقعه از طرف مجلس براى مؤيد الدوله حكمران روانه شد . اين خباز محرك دارد . چون به واسطهء بستن ساير دكاكين در اين مدت طولانى شورشى نشد حالا از اين راه بيرون آمدند . اگر نصف روز نانوائى بسته شود شهر ناچار برهم خواهد خورد . اگر گران كنند باز اسباب حرف كلى خواهد شد كه اثرش چندين مقابل از بستن كليهء دكاكين زيادتر خواهد بود . اين مطلب را به نظام الاسلام حالى كردند و گفتند به مؤيد الدوله و امام بگويد . مسئلهء ضرابخانه به ميان آمد . امير نظام بى جا منكر تحقيق آن بود . مباحثه زياد شد و مجاب شده براى روز شنبه ماند .\r\n\r\nمنصب صدر السلطنه\r\nپاكتى از مهندس الممالك آمده بود كه روى پاكت وزارت فوايد عامه چاپ كرده بودند . صدر السلطنه متغير شده . بقدرى مزخرف گفت كه حساب نداشت . مىگويد اين\r\n\r\n","description":"","footnote":"","page_name":" 2334 ","page_number":586},
  {"content":"\r\n\r\nلقب و منصب مال من است ، چرا او پاكت چاپ كرده ! خيلى خنده كردند . هيچ‌كس هيچ جواب نداد زيرا سفيه است و هركه با او طرف شود اسفه .\r\nآقا سيد رضى بود ، گويا محرمانه از وزارت خارجه به سفارت روس توصيه شده و آنها تلگراف كردند راحت شده . خوب مملكتى شده كه شاه رعيت خود را در ولايت خود در پناه ديگرى بايد حفظ كند !\r\n\r\nامنيت طهران\r\nشهر طهران امنيت كلى ندارد . چند نفر كشته شده سرباز و توپچى متصل با هم نزاع مىكنند . سوار و قزاق اغلب دعوا دارند ، چنانچه يك قزاق را سرباز فوج طهران كشته قزاقها جمع شده‌اند اگر قصاص نشود دست از خدمت مىكشيم . سربازها مىگويند اگر قصاص شود دست از خدمت خواهيم كشيد !\r\n\r\nرفتار سربازها\r\nعباها باز « بابى » شده ، متصل از كول برمىدارند . از دكاكين ميوه ، شيرينى و بعضى خوراكى سربازها برمىدارند . طبق انجيرى در بازار گذاشته بودند سربازها در عبور هر يك چنگى برداشته به دهان مىگذاشتند و مىگفتند « ياخچى شيرين دى » . « 1 » طبق به آخر رسيد . انجيرفروش كه آدم بامزه‌اى بود چند دانهء باقى مانده را به دهان گذاشته به صداى بلند مىگفت « ياخچى شيرين دى » .\r\n\r\nمير هاشم\r\nمير هاشم معروف را يك شب از مهمانى مىآمد دنبال كردند ، قريب بيست تير به سمت او شليك كردند . آدمش مقتول شده اما خودش به سلامت ماند .\r\n\r\nوزارت عدليه\r\nآقاى نظام الملك ديروز خدمت حضرت و الا آمد . دو ماه است وزير عدليه شده ولى به وزارت عدليه نمىرود . مىگويد محاكمات تجارت را مثل تمام دنيا و همه ملل همانطور كه ضميمه بود رجوع كنند . محض التفات مخصوص اعليحضرت نسبت به مفاخر الملك رجوع نكردند . دو مرتبه استعفا كرده جواب نمىدهند . امروز هم عريضه استعفائى داده بود ، باز ضميمه نخواهند كرد !\r\n\r\n\r\n","description":"","footnote":"\r\n( 1 ) - خوب شيرين است . ( مسعود سالور )\r\n","page_name":" 2335 ","page_number":587},
  {"content":"\r\n\r\n\r\nچاپيدن تنكابن\r\nمن گفتم حضرت اشرف شما وزير مسئول هستيد ، مىگويند جماعت خواجه‌وند و كرد و ترك و سوار ورامينى را حكم شده برود تنكابون و كلارستاق را بچاپد . اين كار صحيح نيست ، رعيت چه تقصيرى دارد . خود تنكابونى كه با سپهدار اعلى عدو است .\r\nحالا بايد براى خاطر دهات سپهدار رعيت غارت شود . اين صدمه‌اش بالاتر است . اين حكم اسباب اين مىشود كه تنكابونى هم براى حفظ مال و جان خودش اگر عداوتى دارد كنار گذاشته معيت كند و ياغى شود . جواب داد اين مطلب را نشنيده‌ام و هرگز تصديق ندارم ! التماس كردم شما خاطرنشان كنيد اگر خيالى كرده و حكمى نموده‌اند موقوف كنيد . يك حاكم عادل مدير فهميده روانه كنند كار ده فوج را به وجه اكمل مىكنند . آن‌وقت نظام الملك بناى شكايت را گذاشته از سوء تدبيرات حضرات و اين‌كه تمام كارها به غلط مىرود . در ضمن مىگفت دو ماه قبل خط و مهر سپهدار را نزد شاه بردم و آن كاغذى بود كه به مصدق الممالك نايب الحكومهء نور نوشته بود شاه ملاحظه كند و فرمودند يك ساعت قبل راپرت چندى از سپهدار دادند و اين كاغذ او صحت آنها را ثابت مىكند . بعد از مدتى معلوم شد فكرهاى بكر حضرات اين بود حكومت گيلان و قزوين را به مشار اليه بدهند و بعد از آن‌كه طهران آمده دستورالعمل گرفت يا مطمئن شوند يا دفع كنند ! سپهدار هم معلوم بود نخواهد آمد . قبول كرد و يك سر رفت گيلان با آن تفصيل كه همه مىدانيد . و حالا هم بفرستند تنكابون بدتر مىشود . يك جمع بىخانمان از جان گذشته علاوهء گيلانيها خواهد شد .\r\n\r\nشعاع السلطنه و سپهسالار\r\nعصر ديروز ميرزا على خان نقاش كه پنج سال است اسلامبول نزد پرنس صلح ارفع الدوله مستخدم بود در اينجا و در اسلامبول با حاجى افخم الدوله آشنا شده بود آمد .\r\nاز اسلامبول جزو « سويت » و خدمهء حضرت و الا شعاع السلطنه بوده . تفصيل ورود حضرت و الا را مفصلا گفت . با آنچه نوشتيم مختصر فرقى داشت . آن مىگفت شاهزاده سپهدار را اذن جلوس نداد و آنچه به سرش آمد از آن بىادبى بود . اما اين مسئله باور كردنى نيست . خيلى از صدمات خودش و هتك احترام شاهزاده گفت .\r\n\r\nپانوف بلغارى\r\nپرسيدم چند نفر قفقازى و گرجى در گيلان بود . گفت قريب دو هزار نفر به رياست پانف نام كه مىگويند ارمنى و از ملت بلغارستان است . در آنجا كارها كرده بود ، قفقاز\r\n\r\n","description":"","footnote":"","page_name":" 2336 ","page_number":588},
  {"content":"\r\n\r\nآمده و در نزاع قفقازيه و اغتشاش روسيه كارهاى بزرگ و رشادتها كرده . حالا نوبت ايران [ است 
  ] و به گيلان وارد شده رياست مىكند . مىگفت اين پانف قريب چهل سال دارد .\r\nمحبوس‌كنندهء شاهزاده و ما بود . لباس مخمل سبز و كلاه مخمل سبز پوشيده بود .\r\nفرانسه مىداند . روسى ، تركى اسلامبولى بلد است . فارسى هم حرف مىزند .\r\n\r\nگرفتن اردشيرجى\r\nشهرت كرده بود پانف طهران آمده و گفته بودند شبيه اردشيرجى زردشتى است .\r\nيك شب قزاقها با وجود آنكه گفته بودند شبيه اردشيرجى است خود اردشيرجى را گرفتند . صبح معلوم شد و عذر خواسته مرخص شد .\r\nبعلاوهء اينها هفته‌اى دو روز كشتى وارد انزلى مىشود و هر دفعه صد و پنجاه و دويست نفر گرجى و قفقازى وارد گيلان مىكند . روزى چهار هزار جيره دارند ، سواى مواجب و چيزهاى ديگر . اين پانف دستگاه بمب‌سازى هم همراه آورده و شبانه‌روز مشغول بمب ساختن هستند . تا منجيل هم چهارده جا سنگر بسته و مشغول استحكامات بودند .\r\nمن پرسيدم اينها چطور بدون تذكره از سرحد مىگذرند . جواب داد دولت روس مدتى است از شرارت آنها عذاب آمده و در سال مبلغى خرج جلوگيرى آنها را مىكنند .\r\nدر اين موقع كه حضرات ميل آمدن ايران را دارند ممانعت نمىكنند ، سهل است تمام را بليط مجانى راه‌آهن و كشتى مىدهد كه از خاك او خارج شوند .\r\n\r\nنظر روس - قفقازى و گرجى\r\nاما خير ، دولت روس مىخواهد بدون فرستادن قشون و يك شاهى مخارج ايران را مسخر كند و به اين واسطه اشرار مملكت خود را اجازهء خروج داده . اگر به اين وسيله فتح كرد دفع آنها آسان است و بدون اعلان جنگ و فرستادن سپاه و سفك دماء ايران را گرفته ، زيرا امروز نمىتواند رسما قشون‌كشى كند . اگر بدائى حاصل شد اشرار مملكت خودش را كم كرده و از صدمات آنها آسوده شده است . چنانچه همه روزه سفير او مىگويد قفقازيها را بگيريد و مجازات بدهيد ، اينها اشرارند و بطور قاچاق آمده‌اند . اين حرف را اينجا مىزنند . اما قنسول او در گيلان هركس را ميل دارد به محض آنكه بليط مىدهد اگر صاحب صد كرور باشد يك نفر از همهء اين قفقازيها نگاه چپ به او نمىكند .\r\nبيچاره ملت ايران كه دچار مشكلات بدى از روى بىعلمى شده و گول اين حرفهاى قفقازى و گرجى را مىخورد كه براى حريت ايران و حمايت آزادى شمشير كشيده نزاع مىكنند .\r\n\r\n","description":"","footnote":"","page_name":" 2337 ","page_number":589},
  {"content":"\r\n\r\n\r\nاصفهان\r\nاما اصفهان نهايت امنيت را دارد . خان بختيارى و آقا نجفى يكى حكومت عرفيه ، يكى حكومت شرعيه را بدون منازع مىكنند . هرقدر اسباب و ادوات جنگ هم كم دارند بنى اعمام آنها به اسم مخالفت و جنگ صمصام السلطنه از طهران برده و باز مشغول بردن مىباشند .\r\nسهام السلطنهء عرب از كاشان آمد و متعهد شد اصفهان رفته اسباب اصلاح فراهم كند و بعد از دو روز با نويد بسيار رفت .\r\n\r\nحبس مجد الاسلام و . . .\r\nمجد الاسلام كرمانى نويسندهء روزنامهء « نداى وطن » ، « محاكمات » و « كشكول » با ميرزا ابراهيم خان منشى سابق سفارت فرانسه ، صدر الانام شيرازى و شاهزاده محمد جعفر ميرزا از اجزاء گمرك كه همهء آنها را كاملا مىشناسيم و مكرر ذكرى از آنها شده از طهران مخفيا به سمت اصفهان كه آنجا كاملا دستورالعمل داده و به شيراز بروند حركت مىكنند . وقتى كه وارد اصفهان مىشوند حضرات را گرفته حبس مىكنند و مجد الاسلام و يكى ديگر را چوب وافرى مىزنند كه شما اولا مفسد هستيد و مشروطه بواسطهء حركات ناشايستهء شما و امثال شما برهم خورد . ثانيا جاسوس [ ايد 
  ] و مىخواهيد اسرار اينجا را راپرت بدهيد . فعلا اين چهار نفر در چنگال خان مىباشند !\r\n\r\nتلگراف جعلى\r\nشهرت تام دارد از اصفهان تلگرافى به امضاء مشير السلطنه صدراعظم به آصف الدوله مىكنند كه وجود شما براى فرمايشات شفاهى لازم است كه هميشه براى عزل حكام اين عبارت مخابره مىشود ، تلگراف مىكنند . مشار اليه دو روز بعد جواب مستقيما به طهران مىكند كه تلگراف مبارك زيارت مشغول تهيهء حركت هستم .\r\nصدراعظم متحير مىشود و فورا تلگراف مستقيمى مىكند كه شما عزل نشده‌ايد از كجا و كى به شما اين حكم شده . آن‌وقت جلوى تلگرافات اصفهان را به گيلان و تبريز سد مىكنند . خان هم جلوى تلگرافات طهران و جاهاى ديگر را به سمت فارس و يزد و كرمان سد مىكند . مصالحه به آن قرار مىگيرد [ كه 
  ] اينها ول كنند او هم ول كند .\r\n\r\nبمب‌اندازى\r\nافخم الدوله مغرب گذشته بود اينجا آمد . از خانه قوام الدوله آمده بود . مىگفت قوام الدوله نهايت دل‌خورى را داشت . مىگفت نير الدوله پريروز به سمت خراسان رفت ،\r\n\r\n","description":"","footnote":"","page_name":" 2338 ","page_number":590},
  {"content":"\r\n\r\nركن الدوله زودتر خارج شد و به محض خروج او بمبها انداختند و شهر برهم خورد .\r\n\r\nهمدان و امجد الدوله\r\nحكومت همدان را به حاجى امجد الدوله دادند . مدتى بود ما از زحمات حكومت امجد الدوله راحت بوديم باز حكومت گرفت . ما تازه از قزوين و حكومت او خلاص مىخواستيم بشويم حالا گرفتار دهات همدان و مقررى آنجا شديم ! آنجا هم اغتشاش دارد . جمعى به خانهء شهبندر عثمانى رفته‌اند . حالا هم مثل امجد الدوله الاغى را حاكم مىكنند . خيلى خنده داشت . هزار و سيصد تومان يك پولى بود حوالهء طلاب شده بود نداده بود ، همه آنجا رفتند . بعد از چندين روز معقوليت نتيجه حاصل نشد . آن‌وقت اسباب ختم ، جزوه و گلدان و غيره برده در جلو خان عمارت او ختم گذاشته به صورت بلند قرآن تلاوت مىكردند و سورهء الرحمن مىخواندند . دو روز ختم بود . عابر سبيل چاى و قليان كشيدند . روز سيم امجد الدوله جمعيتى جمع كرده طلاب را كتك زده و ختم را برچيد . شب آقا ميرزا مصطفى پسر حاجى ميرزا حسن آشتيانى مرحوم به صدراعظم پيغام داد فردا چهار صد نفر طلبه روانه مىكنم و تمام عمارت او را خراب خواهم كرد . امجد الدوله فهميد همان شب با هزار و سيصد تومان پول خانهء آقا رفته دست و پاى همه را بوسيد تا طلاب گذشتند و عمل طى شد . اين شخص به ورود همدان و سه چهار ماه توقف شايد به ورود آن هم نرسد ، معلوم مىشود چه رخ خواهد داد .\r\n\r\nستار خان\r\nستار زنده است . تلگرافى به تمام سفراى مقيمين طهران كرده تا امروز دفاع مىكرديم ، چون قشون دولت مشغول چپاول دهات خارج شده شروع به جنگ مىكنم .\r\nبدانيد تعدى از طرف آنهاست . اما آنچه مىگويند غلبه با قشون دولت است و دربار تمام همّش مصروف فتح آنجاست .\r\n\r\nاشارهء ديگرى\r\nاين بود وقايع مهم كه نوشته نشده بود . حالا چه ضرر دارد قدرى فضولى كرده و زبان درازى نموده مختصرى ايراد وارد بياوريم . غم و غصه بخوريم كه حالت مملكت ما اين است . باز ممنون هستيم اگر اين بلا از خودمان به خودمان وارد بيايد و دست اجانب داخل نباشد . حكايت بر بادى وطن ما در ميانه نباشد . اما افسوس افسوس كه در خواب هستيم و آنچه به سر ما مىآيد بواسطهء اشارهء ديگرى است و نتيجه [ اش 
  ] رفتن وطن است ، آن هم به دست خودمان . به اصطلاح تيشه به ريشهء خود مىزنيم . امروز وقت نزاع\r\n\r\n","description":"","footnote":"","page_name":" 2339 ","page_number":591},
  {"content":"\r\n\r\nداخلى نيست . امروز بايد ملت و دولت متحد شده دست اجانب را كوتاه كنند . از ملت بىعلم گداى فقير به يك اندازه‌اى نبايد توقع داشت . زيرا اين ملت هنوز ترقى نكرده و عادات كيكاوسى و لهراسبى را فراموش نكرده . اگر عالم و متمدن بود نادر بر سلطنت چهارصد سالهء صفويه ايران متمكن نمىشد . به كريم خان سلطنت بعد از نادر نمىرسيد ، همين‌طور به آقا محمد خان . من نخواستم بالاتر بروم . متون تواريخ خبر مىدهد و محتاج شرح نيست . پس ملت ايران متمدن نيست ، مطيع زور است و منقاد غلبه . خصوصا اگر حكايت ندادن ماليات در بين باشد . علما هم هميشه طالب هرج‌ومرج هستند كه كار آنها رواجى داشته باشد ، خصوصا امروز كه از محاكم شرعيه از عقد و نكاح و غيره تجاوز كرده داخل عرفيات هم شده‌اند . امراء هم هميشه ميل دارند اغتشاش بشود تا از همديگر انتقام بكشند و شايد در اين ميانه بخت و اقبال هم يار و مددكار شده صاحب سلطنت شوند .\r\n\r\nنامهء تجار\r\nهمهء اينها را شاه مىبيند و به او مىگويند اما هيچ در فكر نيست ! مثل اين‌كه مىآيد براى سكوت مملكتى مجلس تشكيل مىدهد ، به ميل و انتخاب خودش و صدراعظمش خيلى هم همراهى مىكند . مىگويد و دستورالعمل مىدهد اما پنجاه راپرت كه از مجلس مىرود يكى را ملاحظه نكرده است . چنانچه خودش به عماد السلطنه فرموده . يك عريضه به آن مفصلى از تجار مىرود كه حامل آن رئيس مجلس و پنج نفر از اعضاء محترم است . پس از يك ماه مطالبهء جواب مىشود مىفرمايند نديده‌ام ! آن‌وقت صدراعظم راست يا دروغ نشانى مىدهد كاغذش آبى بود ، متن و حاشيه بود . در فلان روز فلان ساعت دادم آنجا گذاشتيد . بعد از اين همه نشانى و علائم باز مىفرمايند بايد تفحص كنم پيدا نمايم .\r\nآن‌وقت زحمتى رجوع مىكنند ، دو ماه جمعى اشخاص محترم نشسته كتابچه‌ها را وارسى كرده بيرون‌نويس كنند به نظر مبارك برسانند . صدراعظم خواهد گفت اينها اسباب بد دعائى مىشود . پول هم كه كسى نيست بدهد ، پس چرا قطع شود . اين امر مجلس آنها كه ما بيچاره‌ها را بدنام و مىخواهند وجه المصالحه قرار بدهند . هر روز هم تهديد مىكنند و ما بيعارها مىرويم . بيچاره پدر من شصت و شش سال است به نيكنامى زندگى كرده بى جا و بىجهت بدنامش مىخواهند بكنند . شاه همه را مىفرمايد ولى اجرا نمىكنند . به همان اصرار كه امر مىكند به همان اصرار فراموش مىفرمايد .\r\n\r\n","description":"","footnote":"","page_name":" 2340 ","page_number":592},
  {"content":"\r\n\r\n\r\nنظام الملك و عدليه\r\nنظام الملك دو ماه است وزير عدليه شده . در صورتى كه تمام اين نزاع و مرافعه براى همان عدليه برخاست و اگر در اين هشت نه ماه همان عدليه را مرتب كرده بودند اين مرافعه‌هاى تازه برنخاسته بود و مردم ساكت گرديده بودند . به عوض آن به كلى وضع عدليه برهم خورده و درش بسته شده . نظام الملك در خانه‌اش هركار با منفعت آسانى است تمام مىكند ، هر عرض مشكل بىدخلى است مىگويد بماند تا به ديوانخانه بروم .\r\nاجزا متفرق ، مردم متحير ، مظلومين گرفتار ، ظالمين شادكام . چرا ، براى چه ، مفاخر الملك راپرت دروغ خيلى مىدهد و محرم اسرار است . نمىخواهند محاكمات تجارت ضميمه شود . خوب پس از نظام الملك ديوانخانه را بگيرند به يك كسى بدهند كه راضى و قانع به همان عدليه تنها باشد .\r\nسپهدار ياغى شد . پدر رعيت بلوك ثلاثه را اگر ممكن شود بايد درآورد . پس تمام كارها غلط مىرود و به قول صدر السلطنه كه نوشتيم جز آن شش ساعت كه هرج‌ومرج را موقوف كردند ، كار صحيحى نشده . نه ماه بطالت و سهل‌انگارى كردند البته نتيجهء ديگرى نبايد متوقع بود .\r\n\r\nخرجهاى عبث مظفر الدين شاه\r\nآقاى عماد السلطنه مىفرمود يعنى محرمانه كه موى بر اندام من راست شد . با اين انقلاب و اغتشاش شاه مىفرمود امروز يك اسبى خريدم در پانصد تومان ، در صورتى كه هزار تومان قيمت دارد و اين چنين اسبى ديده نشده . من گفتم شكر كنيد . زيرا خودتان بوديد مظفر الدين شاه مىگفت نود هزار تومان پول دادم تلمبه براى دوشان‌تپه خريدم كه آب را بالاى تپه ببرد و حالا امتحان كرده‌اند از چاه نمىبرد . روى قنات گذاشته‌اند و آن وقت باغ خشك شد متروك كردند و نود هزار تومان از ميانه رفت . يكصد و شصت هزار تومان اسباب عكاسى خريد و مىگفت باز ناتمام است . صد هزار تومان خرج گاو كرد كره از شير بخورد آخر نشد و قس على هذا .\r\nبس است ، هرقدر مىنويسم بر ملالتم افزوده مىشود . هرشب مىخواهم اين مزخرف‌نويسى را متروك كنم باز مىبينم بيكارم . پس از اتمام و مرور گاهى شاد ، گاهى مغموم مىشوم .\r\nگويا شاه و صدراعظم طابق النعل بالنعل از روى گردهء عهد شاه طهماسبى و پادشاه وزوزك مىخواهند ايران را اداره كنند .\r\n ترسم نرسى به كعبه‌اى اعرابى * اين ره كه تو مىروى به تركستان است \r\n\r\n","description":"","footnote":"","page_name":" 2341 ","page_number":593},
  {"content":"\r\n\r\nشنبه 18 صفر المظفر - حضرت و الا درب‌خانه تشريف مىبردند من هم چون مدتى بود نرفته بودم و شرفياب نشده بودم در ركاب مبارك رفتم . شاه بيرون آمده بودند .\r\nسپهسالار و حاجب الدوله در اطاق شاه بودند . احوال‌پرسى فرمودند . حضرت و الا نشست . قدرى از هوا صحبت شد . عميد الدوله ، شعاع الدوله و جمعى ديگر از هر قبيل داخل شدند . علىقدر مراتبهم به هركس اظهار التفاتى مىشد . در اين بين حضرت و الا شعاع السلطنه وارد شدند . شاه پرسش گرمى كرده و اذن دادند نشست . فرمودند پريروز بىموقع آمده بوديد من دندانم را كشيده بودم و اندرون بودم . عرض كرد غلام هم چند روز بود ناخوش بودم پريروز تا حالت حركتى در خود ديدم خواستم شرفياب شده باشم . حشمت الدوله نشسته بود و متصل فرمان و دستخط و برات به صحهء مبارك مىرسانيد . بعدا جمعا تعظيم كرده بيرون آمديم .\r\n\r\nظهير الدوله - صدراعظم در مقبره\r\nآقاى ظهير الدوله را ديدم ده روز است آمده و همان صاحبقرانيه منزل دارد . از همه كس بى جا و بىجهت به اين آدم نازنين خسارت و صدمه وارد شد .\r\nصدراعظم در « مقبره » بود . هركس اين اطاق را ببيند مىداند كه چه اسم با مسمائى گذاشته‌اند . درست مثل مقابر ابن بابويه مىماند . صدراعظم بيكارهء ايران خراب‌كن هم از مردگان برترى ندارد .\r\nالاغ و چهار چرخه بود كه متصل گچ و آجر مىبرد . مثل اين‌كه هيچ كارى ندارند و همه‌جا منظم است ، از روى تفنن بنائى مىكنند و عمارت مىسازند . اين خبرها در باغ شاه نيست و چيزى فهميده نمىشود .\r\n\r\nحكايت بمب\r\nحكايت استنطاق باز در ميانه بود . بمبها هم باقى بود جائى نبرده بودند . شنيدم ابو القاسم همه را سكوت داشته و حرف نمىزده . آخر قرار مىگذارند شاه از جان او بگذرد و دستخط امانى بدهد تا مطالب را بگويد . دستخط امان مرحمت شد . مهر از زبان برداشته مشغول بروز دادن است . حضرت و الا به قدر يك ساعت حضور بودند .\r\n\r\nگيلان\r\nراپرتى رفعت السلطان از گيلان و قزوين داده بود . شاه همه را ملاحظه فرموده بودند .\r\nآن‌وقت تلگرافى به شاهزاده نشان داده بودند كه حاجى محمد حسين تاجرباشى روس بيرق عثمانى را در خانهء خودش و كاروانسرايش نصب كرده معدودى آنجا متحصن\r\n\r\n","description":"","footnote":"","page_name":" 2342 ","page_number":594},
  {"content":"\r\n\r\nشده‌اند . معلوم نشد اگر تاجرباشى روس است بيرق عثمانى چرا زده .\r\nدر باب نظام الملك عرض كرده بودند فرموده بودند هرچه خواست داديم . تجارت هم ضميمه شد . چه عدليه‌اى و چه تجارتى .\r\nرفعت السلطان نوشته بود تجار رشت خيلى شكايت دارند و نوشته‌اند ارمنى [ ها 
  ] و قفقازيها متصل آدم مىكشند و جريمه مىكنند . در حقيقت تلافى ارمنىكشى قفقازيه را سر گيلانيها درمىآورند . سپهدار هم فعلا مقهور و دچار حضرات است . دور نيست جان به در نبرد . از قزوين هم نوشته بود [ ند 
  ] چند نفرى در تهيهء افساد هستند . شب‌نامه و اعلان نشر مىكنند . هزار نفر مصلح براى شهر كم است چهار نفر مفسد زياد . فعلا مملكت ايران [ به 
  ] قمارخانه‌اى مىماند كه سر تاج و تخت آن متصل بازى مىكنند . شاه دشمنى پيدا كرده كه آدم معين جاندارى نيست و هركس مىتواند به آن اسم دشمنى كند . هركس هم از حال ايران و مذهب ما خبر ندارد تمجيد و تعريف مىكند . اين وزراى ما هم به جاى آن‌كه اين عداوت را تخفيف بدهند به ازدياد آن كوشيدند . آنچه معلوم است فقط شاه است و صدراعظم و سپهسالار . ساير [ ين 
  ] دخالتى ندارند .\r\n\r\nوزراء و مقبره\r\nنظام الملك يكى از وزراى مسئول است . سه روز قبل مىگفت من اطلاع ندارم و به صلاح من كار نمىكنند . قوام الدوله توسط افخم الدوله براى حضرت و الا پيغام داده بود من هيچ‌كاره هستم . امين الدوله و مخبر الدوله را هم كاملا مىشناسيم قابليت و استعدادى ندارند . بلى يك نفر ديگر هم هست اگر هم داخل نباشد خودش را جبرا داخل مىكند و آن سعد الدوله پدر ملت است . من گمان مىكنم در اين مقبره همه را از سابق صحبت مىدارند كه امروز را در تصور داشتيم آن‌وقت از دروغ سواد عريضه و صورت راپرت عرايض حضورى جعل مىكنند و بر همديگر تفاخر مىكنند كه آنقدر دورانديش و مآل‌بين بودند كه ابدا به درد امروز نمىخورد . ناهار چاى ، غليان هم بيش از اين مجال نمىدهد . اگرچه صدراعظم به كلى ضد سپهسالار است ، چاى نمىخورد غليان نمىكشد . امّا سپهسالار هنگامه مىكند . يك روز مىگفت اگر به من بگويند در شيراز يك نفر غليان را ترك كرده من اينجا به شدت اوقاتم تلخ مىشود . اگر به غير آن صحبت مىدارند پس چرا در خارج نتيجهء خوشى بروز نمىكند . بلى ما حرفهاى آنها را نمىشنويم ليكن اثرش را مىبينيم .\r\n\r\n","description":"","footnote":"","page_name":" 2343 ","page_number":595},
  {"content":"\r\n\r\n\r\nهمدان\r\nشاه به حضرت و الا فرموده بودند خوانين همدان تمام نظم آنجا را به عهده گرفتند و گفتند ريش يك نفر را به دست ما بدهيد اسما حاكم باشد آن‌وقت امجد الدوله را پيدا كردند . ملاحظه كنيد همچو حاكمى مىتواند عدالت كند . تمام رعيت همدان از خوانين شكايت دارند ، بايد برحسب انتخاب خودشان حاكم فرستاد ، آن هم در همچو موقع باريك . بله معلوم است امجد الدوله دو سال است حكومت قزوين را مىكند . قريب سى هزار تومان حقوق مردم ، قيمت جنس باقى است . براى آسودگى خودش و خوردن اين مبلغ بعلاوه آنچه از همدان امسال بگيرد جزئى تقديمى داده ديگران نمىدهند و نخواهند داد . با اين‌حال فاتحهء همدان را بايد خواند . آنجا هم مثل گيلان و اصفهان مىشود . مردم مشروطه نمىدانند چيست ، از ظلم گريزان هستند و عدالت مىخواهند .\r\nدكاكين به همان حال سابق است . جماعت سفارت عثمانى باقى است . جمعى هم با آقا سيد على يزدى و افجه‌اى در حضرت عبد العظيم مىباشند . حاجى امين ضرب هنوز سفارت است . پولها را خورده سر مردم بىكلاه است . سردار منصور هم مجددا آنجا رفت . معز السلطان و سه برادرش بنى اعمام سردار منصور به همراهى سپهدار اسباب انقلاب رشت شدند .\r\n\r\nروزنامه‌ها\r\nدو نمره روزنامهء « نسيم شمال » از رشت آمده بود ، يك نمره روزنامهء « مساوات » از تبريز كه سيد محمد رضا آنجا رفته و چاپ كرده ، يك نمره هم « صور » كه ميرزا على اكبر خان دخو در سويس طبع كرده بود ديدم . مطالب آنها معلوم است :\r\n حريف مجلس ما خود هميشه دل مىبرد * على الخصوص كه پيرايه‌اى بر او بستند \r\nاما روزنامهء « صور » به نظر من در سويس طبع نشده بود . « 1 »\r\nشنبه 20 - عصر سواره با شعاع الدين ميرزا و حاجى افخم الدوله حضرت عبد العظيم مشرف شديم . هوا بسيار خوب بود . جمعيت مرد خيلى زياد بود ، اما تمام افسرده و پريشان خاطر .\r\n\r\nحاكم گلپايگان\r\nشاهزاده معتضد السلطنه كه حاكم گلپايگان و خونسار شده در باغ سراج الملك نقل\r\n\r\n\r\n","description":"","footnote":"\r\n( 1 ) - از روى روزنامهء صوراسرافيل كه در سويس چاپ مىشد يك شماره در تبريز ( ظ ) تجديد طبع شده بود . ( ا . ا . )\r\n","page_name":" 2344 ","page_number":596},
  {"content":"\r\n\r\nمكان نموده است زيارت شد . مبلغى تقديم داده . فقط براى خوردن ماليات مىرود ، آن هم اگر بدهند . در زمان عين الدوله حاكم آنجا بود غلام شاه خان مرحوم پسر حشمت الدوله شاهزاده را حبس كرد و بلاها به سرش آورد . اگرچه او حالا نيست اما هزار مثل او ايجاد شده .\r\nنديم السلطان وداع كرد و مىگفت با حكام وداع كنيد . زيرا معلوم نيست مراجعت كنند . خيلى خنده كرديم . متحصنين زيادتر شده بودند . همه‌جا را قزاق گذاشته بودند . آقا سيد على آقا منبر مىرود فقط روضه مىخواند . گاهى در ضمن روضه شاه را دعا مىكند و مىگويد اگر عرايض ما را بداند مرحمت خواهد فرمود . رفتن و آمدن تمام صحبتها از همين حرفها بود . هيچ‌جا هيچ صحبتى الّا آن نيست . ساعت چهار هم آدم با كلفت خانه‌اش همين صحبت را مىكند . بد وضعى شده ، پايان هم ندارد . شاه در فكر نيست .\r\nغلط كردند اين مردم كه مىگويند مشروطه مىخواهيم . اين بيچاره‌ها پشيمان از گفتن آن لفظ هستند توبه كردند . اين مادر مرده‌ها عدالت مىخواهند ، همان را كه خدا و رسول گفته . همان را كه از تمام پادشاهان روى زمين مىخواستند و ما درش را بسته‌ايم .\r\n\r\nتفسير صدر السلطنه\r\nاين همه مردم را كه در باغ شاه جمع كردند و از ولايات تلگرافات و عريضه‌جات خواندند و صدر السلطنه خودكشى كرد حتى آيهء قرآن را يا معشر الجن و الانس را تا آنجا كه لا تنفذون الّا بسلطان و اشاره به‌سمت باغ كرد بر خلاف تفسير كرد و مقصودش با همهء سوادش اين بود نفاذ شاه كم نشود . گفتند مشروطه نمىخواهيم ، هيچ گفتند عدالت هم نمىخواهيم . نه و الله ، بلكه همه مىگفتند حتى شاهزادهء ما و خود آن صدر السلطنه هم نوشت آن مشروطه غلط بود ، اما شاه بايد عدالت كند . كو آن عدالت پيدا نيست .\r\n\r\nعدالت\r\nاين حرف را هميشه رعاياى هر مملكتى در هر عصر و زمانى مىزدند و مىخواستند . بيشتر پادشاهان هم عادل بودند ، منتهى امروز همه‌چيز ترقى كرده و اسبابى دارد كه بهتر مىشود نشر عدالت كرد . ناچار آن عدل نادرى يا انوشيروانى هم بايد ترقى كند و يقين اگر سلطان محمود بود يا الب ارسلان بود ، نادر و آقا محمد خان بودند به مزاج امروز مملكت خودشان عدالت مىكردند . انوشيروان تلگراف نداشت زنجير درست كرده بود ، يا آن يكى مؤذنى قرار داده بود هر وقت ظلمى واقع شود بىموقع اذان بگويد . ديگرى علامت سبز و قرمزى براى مظلوم درست كرده بود تا تميز داده شود . قصهء سلطان محمود و رفتن به خانهء آن مرد را مىدانيم كه اول گفت چراغ را\r\n\r\n","description":"","footnote":"","page_name":" 2345 ","page_number":597},
  {"content":"\r\n\r\nخاموش كن و بعد از كشتن آن شخص سپاهى كه در فراش زن آن بيچاره خفته بود شكر كرد و بعد غذا خواست نبود نان خشك خورد . آن مرد آن سه امر عجيب را پرسيد .\r\nسلطان محمود جواب داد چراغ را گفتم خاموش كن براى آن بود مبادا پسر من باشد و مهر پدرى مانع اجراى عدالت شود . شكر كردم براى آنكه ديدم پسرم نيست . نان خشك خواستم براى اينكه سه روز بود از غصهء اين مسئله غذا نخورده بودم . باز حكايات ديگر از اغلب پادشاهان مشهور است مثل سبكتكين و ديگران . حالا خيلى آدم كشته‌اند يا خيلى ظلمها واقع شده عنوان ديگرى دارد . اولا آدم كشتن در موقعش ظلم نيست . . . مزاج آن روز و بىاسبابى آن ايام هم در كار بود . در هر حال عدالت منكر ندارد و امروز بهتر از آن عهدها مىشود اين صفت خدائى را جارى كرد و نمىتوانيم بگوئيم آن پادشاهان اگر بودند كه بابى اسبابى آن همه عدالت كردند امروز نمىكردند .\r\n\r\nمفاخر الملك\r\nمطلب تازه پيشكارى و وزارت طهران مفاخر الملك است . تا براى او كارى به ميل خودش تهيه نكردند تجارت را نتوانستند بگيرند . اين گرگ مؤيد الدوله را درسته قورت مىدهد . با اين بىميلى مردم به او هيچ شايسته نبود اين كار رجوع شود .\r\nيكشنبه 21 - ما هيچ‌كاره هستيم . مشروطه بود كار نداشتيم حالا هم نداريم . اميد هم نداريم شكل ديگر بشود باز فايده عايد گردد . اما از همه بيشتر غم و غصه داريم و غصهء ما براى وطن عزيز است ، و الّا عالم زيرورو شود چهار غاز براى ما فايده ندارد . اين مواجب را هم در تمام اين مدت ندادند بعد هم نمىدهند .\r\n\r\nندادن ماليات\r\nاز همدان كاغذ رسيد كه بيشتر مردم با علما خانهء حاجى ميرزا سعيد شهبندر عثمانى رفتند . دكاكين بسته ، ماليات هم به حكم آقايان نجف نخواهند داد . مشهد هم اغتشاش دارد . دكاكين را بسته بودند بعد باز كردند و گفتند ماليات نمىدهيم . از الموت هم كاغذ رسيده بود صد سوار و دويست پياده مىگويند از تنكابن خواهد آمد براى سد راه قزوين و جلوگيرى از آنجا و افخم الدوله درب خانه رفت به شاه بگويد .\r\nبعد آقاى عماد السلطنه آمدند . بقدرى مباحثه كرديم كه اندازه نداشت . وقتى كه نزد خود محقق كرديم كه تمام كارهاى اين نه ماهه كه شرح و بسط آن طولانى است و اغلب آن را من روزبه‌روز نوشته‌ام غلط و بر خلاف ترتيب مملكت‌دارى بوده و باز هم تا موقع دارند بايد رفع و دفع كنند خدمت حضرت و الا مشرف شده اگرچه دو سه مرتبه به شاه عريضه كرده بودند و جواب نداده بود عرض كرديم فردا را اميريه خدمت آقاى\r\n\r\n","description":"","footnote":"","page_name":" 2346 ","page_number":598},
  {"content":"\r\n\r\nنايب السلطنه رفته ناهار هم بمانند و اين مطالب را بطور سخت بگويند ، بلكه انشاء الله تعالى اثر و فايده ببخشد و خدمتى لله بدون منت و بدون استحضار كسى شده باشد . زيرا آن‌وقت كه مشروطه بود و با همه دعوا مىكرديم باز از غيرت خودمان بود . امروز هم اگر چيزى مىگوئيم باز براى حفظ مملكت است نه براى كسى . حضرت و الا هم قبول كردند كه همه را بگويند ، حتى اگر لازم شد تمام مفاسد را نوشته و بدهد كه به نظر شاه برساند .\r\n\r\nفهرست كارهاى غلط\r\nيكىيكى را من فهرست كرده كه حضرت و الا از روى آن مفصل صحبت بدارند . عين فهرست به همان اختصار درج مىشود . تمام اين غوغا و مرافعهء اين ايام براى يك عدالتخانهء منظم برخاست و بعد از همه تفاصيل درب آن عدالت‌خانه غير منظم هم بسته شد .\r\n\r\nدرين نه ماه\r\nدر اين نه ماه به‌جاى آنكه شاه تمام قوانين مشروطيت را كه همان عدالت باشد بدون مجلس و آن هياهو و هرج‌ومرج جارى فرمايند چند فقره كار خوب هم كه از ايام قديم و سلاطين سلف باقى بود متروك داشتند . به‌جاى آن‌كه حفظ ظاهر كرده كسانى را كه عموم دشمن داشتند مصدر وزارت و شغلى نفرمايند سعد الدوله را هم علاوه كردند و مشير الدوله را عزل فرمودند . پس از آن‌كه كارى هم از دست آنها جز اغتشاش ولايات برنخاست باز هم عزل و اخراج نكردند . در صورتىكه فوايد قشون به حس و عيان معلوم شد نظمى ندادند . يك فوج مرتب و يك دسته سوار منظم براى حفظ خودشان هم تدارك ننمودند و شصت هفتاد سردار و سالار درست كردند . مجلسى براى اسكات مردم و نظارت وزارت‌خانه‌ها به ميل و انتخاب خودشان ترتيب دادند . از چهل پنجاه راپرت يك دانه را نخواندند . حالا هم كه عرض كرديم از صدراعظم مؤاخذه نكردند و وزرا اعتنا ندارند . صد عريضه از اهل مملكت آمد جواب ندادند ، حتى يكى را خودم به شما دادم جوابش نرسيد و اهميت نگذاشتيد .\r\n\r\nحكام ولايات\r\nحكام ولايات را به اعلى درجه بد انتخاب كرديد و هيچ ملاحظه نكرديد كه مردم بيشتر از ظلم اين حكام ستوه آمدند . به‌جاى حاكمهاى خوب كه بعضى جاها بود مثل خراسان و ركن الدوله ، كسى را فرستاديد كه از اينجا خارج نشده مردم شورش كردند .\r\nبه‌جاى آنكه در اين نه ماهه تحبيب قلوب كنيد و همه اختيارات با خودتان بود اصلاح كنيد به بغض و عداوت مردم افزوديد . دشمن امروز شما بيشتر از ايام مشروطه است .\r\n\r\n","description":"","footnote":"","page_name":" 2347 ","page_number":599},
  {"content":"\r\n\r\nبه‌جاى آنكه شبانه‌روز خود و وزرا مشغول مشاغل خطير بشويد به مهملات و جزئيات پرداخته نقشهء عمارت كشيديد . سردار درست كرديد . مقررى و مواجب داديد .\r\nفرمان و دستخطها صادر كرديد . تعزيه خوانديد . ختنه‌سوران كرديد . وزير فوايد درست كرديد . شعر خوانديد . حكايت شنيديد .\r\nبه‌جاى آنكه تمام كارها علنى و با حضور عقلا بشود و [ بطور 
  ] صلاح بشود تمام محرمانه گذشت .\r\nدر هريك از اين مطالب مباحثه زياد باز شد و درست حضرت و الا « زيرچاق » كرد .\r\nآن‌وقت صحبت شد اگر نايب السلطنه در صورتىكه مىدانيم عاقل است و همه را تصديق خواهد كرد ايراد كند پول نداشتند چه بايد گفت . بايد جواب داد خيلى از اين مطالب به همان فرمودن و توجه داشتن صورت مىگرفت و بسيار مصارف بىمعنى هم شده است كه ممكن بود به‌جاى با معنى صرف شود . در اين‌جا مطلب طولانى گرديد و آن‌وقت يكان‌يكان توضيح شد و محقق شد بدون پول به همان ارادهء سنّيه بيشتر كارها انجام مىگرفت و رفع نواقص مىگرديد .\r\n\r\nراه علاج\r\nبعد گفتيم اگر راه علاج را بپرسد چه جواب بايد داد . آنچه به نظر رسيد كه فعلا جلوگيرى خواهد كرد به يك اندازه اسباب اسكات مىشود تا پشت‌سر آن شروع به رفع نواقص و انجام حوائج مردم بكنند عزل كابينه وزرا است كه همه مطرود عموم مىباشند و تا امروز كار خوبى نه براى شاه نه براى مردم نكردند و نصب وزراى جديد از محبوبين مردم مثل صنيع الدوله ، مشير الدوله و سايرين . اينها متحمل است مردم را ساكت كنند و شروع به عمليات شود به شرط آنكه شاه از صميم قلب همراهى و حرف‌شنوى داشته باشد . بلكه آنها را محكوم كند و تهديد نمايد به قتل و ضبط مايملك كه شبانه‌روز مشغول كار شوند و دقيقه‌اى غفلت و راحت نكنند . از اين تدبير دور نيست مردم ساكت شوند يا اقلا مهلتى بدهند . دفع سپهدار و صمصام السلطنه در ضمن صورت خواهد گرفت . اميدواريم بحول و قوهء الهى اين سخنان بيغرضانهء حضرت و الا مؤثر واقع شود .\r\nاگر هم نشد پيش نفس خود خجل نيستيم ، اقلا گفتيم گوش ندادند .\r\n\r\nتنكابن\r\nافخم الدوله عصر آمد مىگفت شاه در نهايت قوت قلب گفت سوار ما ديروز تنكابون رفت . امير اسعد پسر سپهدار عريضه كرده بود از حركات پدرش تبرّى كرده و از تنكابون خواهد رفت . شما هم خاطرجمع باشيد سوار آنها خواهد رفت . بعد فرمانفرما كه جلوى\r\n\r\n","description":"","footnote":"","page_name":" 2348 ","page_number":600},
  {"content":"\r\n\r\nشاه نشسته بود عرض كرد سپهدار يقين است در محظور واقع شده ، مثل آن تپانچه كه به شقيقهء شعاع السلطنه گذاشته بودند . شاه فرمود ابدا همچو چيزى نيست . حالا از رشت هم تجاوز كرده به جاهاى ديگر كاغذپرانى مىكند .\r\n\r\nرشيد الملك\r\nرشيد الملك با سوارش وارد طالش شده از آنجا به رشت خواهد رفت . اين همان نقى خان رشيد الملك است كه جزو اعظم مخالفين تبريز بود . چندى است نزد عين الدوله رفته و حالا حاكم اردبيل است و مأمور رشت شده . خوب مردم دو رو شده‌اند . پريروز براى مشروطه جان و مال مىداد و نزاع با دولت مىكرد امروز سوار برداشته سر مشروطه مىرود .\r\n\r\nفرمانفرما - غياث نظام\r\nفرمانفرما تفنگى از شاه براى افتخار خواسته بود شاه هم يك قبضه تفنگ فرستادند از اندرون آورده التفات كردند و مىگفت اصفهان مىروم . شاه فرموده بودند ناصر خان پسر غياث نظام رئيس ايلات قزوين را در منجيل سه نفر قفقازى يا رشتى كشته ، يعنى جلوى او بيرون آمده يك نفر آنها تپانچه به‌سمت ناصر خان خالى مىكند فورا مقتول مىشود آن‌وقت سوارهاى او به‌سمت آن سه نفر شليك مىكنند و هرسه كشته مىشوند .\r\nسيم تلگراف تبريز هم پاره شده و خبر نمىرسد . شاه دلگير بود كه مبادا از نرسيدن خبر از طهران مشوش شوند كه در اين‌جا سانحه‌اى روى داده .\r\nدر روزنامهء « ماتن » « 1 » امروز آقاى عماد السلطنه قرائت كردند خبرنگار « تام » « 2 » حضور شاه رفته سؤالاتى كرده است . آخر آن نوشته بود چيزى كه مرا مبهوت داشت خنده و بشاشت خاطر شاه بود كه من نزد خود تصور مىكنم از شدت پريشانى و درهم بودن امورات است .\r\nبارى همه‌جا نوشته شد عدالت خوب است . اين نه فقط براى اين است وزارت عدليه را منظم كنند كه مطالبات مردم و امورات راجعه به آن وزارت‌خانه نظم و ترتيب بگيرد .\r\nمثلا طلب من برسد يا نفقهء فلان زن را شوهرش بدهد . بله اينها هم يكى از صد رشته عدل است . چند فقره از بىاعتدالى را ذكر مىكنم .\r\n\r\n\r\n","description":"","footnote":"\r\n( 1 ) -  Le Matin  .\r\n( 2 ) - ظاهرا  Temps  روزنامهء فرانسوى .\r\n","page_name":" 2349 ","page_number":601},
  {"content":"\r\n\r\n\r\nنمونهء بىاعتدالى : وضع شهرها - مالياتها\r\nمالياتى كه از ما دريافت مىكنند تمامش بىاعتدالى است . يك ده خراب است دويست تومان مىدهد . يك ده آباد هيچ نمىدهد . همدان و قزوين هريك چهار فوج سرباز و عدهء زيادى سوار و توپچى مىدهد . رشت ، يزد ، كاشان يك نفر نوكر به دولت نمىدهد . در همان‌جا از يك قريه پنجاه سرباز مىگيرند ، از قريهء ديگر كه مالك پرزورى دارد يك نفر مىگيرند . پينه‌دوز طهران ماليات دارد . عطار سر كوچه ماليات دارد ، اما تمام مغازه‌هاى گبر و يهود ، ارمنى ، فرنگى ماليات و عوارض نمىدهند . سيصد دواخانهء معظم يك دينار ماليات نمىدهد .\r\nشاهزاده ظل السلطان سالى دوازده هزار تومان مقررى دارد ، سه سالهء آن را سى و شش هزار تومان نقد مىدهند . من پانصد تومان مقررى دارم سه سال است نگرفته‌ام .\r\nيك حاكم ظلم مىكند مال ديوان را مىخورد التفات مىكنند . يكى خدمت مىكند سياست مىكنند . يك وقت يك نفر دزد را به‌جاى دست سر مىبرند . يك وقت قاتل را منصب مىدهند ، حمايل [ و 
  ] نشان مىدهند ، مواجب مىدهند . از دهات كه ده يك مىدهند سواى سرباز ، سوار ، توپچى ، خدمتانهء مأمور ، سيورسات حاكم ، ماليات نقد [ و 
  ] جنس علاوه مىدهد . از صراف و كمپانيها كه فقط از مرابحهء تنخواه صد بيست و چهار دست‌كم منافع مىبرند دينارى ماليات گرفته نمىشود . بوشهرى و سيستانى ماليات مىدهد . اينها به عوض قيمت چراغ شهر طهران مىدهند .\r\n\r\nتفاوت مواجبها\r\nاجزاء ادارهء گمرك ، پستخانه ، تلگرافخانه ماه به ماه مقررى خود را نقدا دريافت مىكنند اما اجزاء وزارت عدليه ، داخله و ساير وزارت‌خانه‌ها هيچ مواجب ندارند .\r\nمواجب مردم نمىرسد . مستوفى تومانى دويست دينار را اول نقد دريافت مىكند . شاه به سرباز مواجب نمىدهد ، اما او بايد مزدورى و فعلگى كرده تقديم صاحب‌منصب را بدهد . به تفنگدارها ماهى بيست و پنج تومان نقد مىدهند اما به هرچه سوار ايران دارد سالى هفت تومان بايد بدهند .\r\nنمىدانم كدام را بنويسم . تا آخر روزنامه اگر نوشته شود باز باقى است . اينها را يكى يكى رفع كنند اگر يك نفر از وضيع و شريف اين مملكت مشروطه خواست بر من لعنت نمايد . از همهء اينها كه نوشتم شلوغ‌تر عمل شرعيات ما است كه من نمىدانم كدام يك را بنويسم كه دو ثلث شكوهء مردم بواسطهء ظلم و بىاعتدالى حكام شرع است . اگر اينها مواجب نمىدهند يا تعدى مىكنند آنها يك مرتبه تمام دارائى مردم را ضبط مىكنند يا\r\n\r\n","description":"","footnote":"","page_name":" 2350 ","page_number":602},
  {"content":"\r\n\r\nمسلمانى را فورا كافر مىكنند . امان امان از حكام شرع . اگر در هر شهرى يك حاكم و يك فراشباشى و يك وزير ظلم مىكند . اينها در هر كوچه چندين نفر بيداد مىكنند . خصوصا اين ايام كه احترامشان بيشتر است .\r\n\r\nغياث نظام\r\nسه‌شنبه 23 صفر - شهرت دارد دويست قزاق و دو عرابه توپ مسلسل روسها به رشت وارد كرده‌اند . غياث نظام به خونخواهى پسرش يوزباشى چاى رفته ، با مستحفظين سنگر جنگ سختى كرده ، دويست نفر كشته و سنگر را هم تصاحب نموده است . اين غياث نظام غياث‌وند شيطان را درس مىدهد .\r\nاز الموت پاكت رسيد كه صد سوار [ و 
  ] دويست پياده در گردنهء سلمبار سرحد تنكابون و الموت وارد شده . نمىدانيم چه خيال دارند . همهء فرمايشات ملوكانه به اين زودى نتيجه مىبخشد . ديروز اميريه فرستاديم آقاى نايب السلطنه امروز يك ساعت به غروب مانده را وقت داده بودند .\r\n\r\nشروط مشروطه\r\nحالا برويم سر مذاكرات مجلس . بعد از مطالب متفرقه و خواندن جواب كاغذها از اغتشاش و انقلاب ايران صحبت به ميان آمد . شاهزاده مؤيد السلطنه و بعضى رأيشان بود كه از تمام اعاظم مملكت در پايتخت مجلس شود و رأى بخواهند . جمعى گفتند از تبريز و اصفهان و گيلان نخواهند آمد . در اين فقره صحبت زياد شد نتيجه حاصل نگرديد . آن وقت گفتند خوب است فعلا مجلسى در طهران بشود و اين مذاكرات آنجا بشود . از اين مطلب هم نتيجه دست نداد . ناهار خورده شد . بعد از ناهار باز صحبت به ميان آمد رأى عموم از تجار و غيره اين بود كه مبادا وقت بگذرد و مجبور شوند مشروطه بدهند بدون هيچ قسم شرط و عهدى و آن‌وقت صد مقابل مغشوش‌تر خواهد شد . پس بايد تا موقع هست اقلا شروطى قرار داده شود . من گفتم اين صحبتها براى چيست ، طرف ما معلوم نيست كه پيش خود صلاح‌انديشى مىكنيم . پس يك مجلس صدراعظم و ساير وزراء را بخواهيم با حضور آنها مذاكرات لازمه بشود . شايد هيچ ميل نداشته باشند و خودشان تمام كارها را صورت داده باشند . جمعى گفتند نخواهند آمد . چون روى سخن با من بود جواب گفتم چه بهتر نيايند ، ما تكليف خود را پيش خدا و خلق خدا از گردن انداخته‌ايم و من بعد از اين مقوله صحبت نمىداريم . جمعى ديگر گفتند خواهند آمد . سيد جعفر گلستانه كه معلوم شد بسيار جبون است متصل مىگفت امنيت بدهند . آن‌وقت عماد السلطنه ، مؤيد السلطنه ، عميد الدوله گفتند لازم نيست شما طرف شويد ، ما خودمان\r\n\r\n","description":"","footnote":"","page_name":" 2351 ","page_number":603},
  {"content":"\r\n\r\nصحبت مىداريم . آن‌وقت اعتماد السلطنه گفت لازم نيست رقعه نوشته احضار شوند .\r\nبه جهت آنكه خودشان قرار داده‌اند مجلسى در تخت مرمر بشود . از چهار سمت هجوم آوردند بدون مشاوره با اين مجلس صلاح نيست . آن‌وقت رأى گرفتند عموما جز همان اعتماد السلطنه و دو نفر ديگر به احضار صدراعظم و سايرين رأى دادند . رقعه نوشته در آخر آن هم اتمام حجت شد كه من بعد سند باشد . مجلس ختم شد .\r\nحضرت و الا اميريه تشريف بردند . ما نشستيم حاجى خان نايب حامل پاكت آمد گفت صدراعظم خواند و داد ممتاز الدوله به نظر مبارك برساند . فرمودند جواب را صبح مىدهم . با تلفن هم جواب را خواستيم گفتند صدراعظم خدمت شاه است .\r\n\r\nزنها و توپ مرواريد\r\nيك ساعت به غروب مانده مراجعت شد . دم توپ مرواريد بقدرى زن و دختر جمع بود كه حساب نداشت . توپچى پولى گرفته يكىيكى را روى سكو مىفرستاد كه آنها چند مرتبه دور توپ طوافى كرده هركدام صاحب جرأت و شجاعتى بودند از زير توپ هم رد مىشدند . در اين هنگامه و انقلاب شهر و مملكت زنها دست از كارهاى مرحوم كلثوم نه‌نه باز برنداشته‌اند و شب چهارشنبه آخر صفر و آخر سال هر دو مصادف شده ، يقينا خيلى مؤثرتر خواهد بود .\r\nبارى باز شمه‌اى از دردهاى بىدرمان خودمان بنويسم . يكى از بزرگترين موانع براى ترقى و تمدن ايرانيها عدم مساعدت و همراهى بلكه جلوگيرى و ممانعت علماى ما است كه حتى المقدور عوام را براى اجراى مقاصد خودشان بهر نحو بود مانع گرديدند كه دنبال علومات جديد بروند .\r\nدر اواخر ناصر الدين شاه از حكايت انحصار تنباكو و عمل رژى علما داخل عرفيات شده و به يك اندازه به دربار تسلطى پيدا كردند . در اوايل مظفر الدين شاه فرمانفرماى حاليه براى عزل صدراعظم امين السلطان به تكميل آن كوشيد . همانطور كه وكلا و مجلس شوراى ملى ما را داخل اجرائيات و رشوه و مداخل كرد عمل استقراض روس تسلط حضرات را اكمل نمود و مثل اواخر عهد صفويه شد . اين كارها باعث شد كه مرجع تقليد عامه علماى عتبات عاليات شدند و جماعت شيعه هميشه تقليد آنها را مىكردند .\r\n\r\nنفوذ عتبات\r\nدر اوايل مشروطه براى استحكام آن اساس حضرات را هم توى كار آوردند . جماعتى را از طهران آنجا گسيل كردند و متصل احكام روانه مىكردند . مخالفين آن اساس هم ناچار شده جمع ديگرى را روانه كردند . اين بود كه متصل استفتاء و احكامات متضاد\r\n\r\n","description":"","footnote":"","page_name":" 2352 ","page_number":604},
  {"content":"\r\n\r\nمىرسيد ، چاپ كرده به تمام ولايات روانه مىشد . متصل آن طايفه سؤال مىكردند مجلسى كه اشاعهء عدل و انصاف نمايد و حاوى شرع مقدس باشد ، رفع و دفع ظلم كند چطور است . جواب مرقوم مىشد اين مجلس نهايت لزوم را دارد بلكه واجب است و بر هر مسلمى اطاعت آن فرض . طايفهء ديگر سؤال مىكردند مجلسى كه لامذهبها تشكيل بدهند و بخواهند قوانين فرنگستان و بلاد كفر را جارى نمايد و هتك حرمت علماى اعلام را نمايد چطور است . جواب مرقوم مىشد اين مجلس حرام است و درست نيست و حمايت همچو مجلسى محاربه با امام زمان است .\r\nبارى از مقصود دور افتاديم . كم‌كم آقايان از اين تملقات و دخالتها گويا خوششان آمد تا به جائى كه ميانهء آنها جنگ برخاسته قشون و قشون‌كشى دارند . يكى مشروطه [ را 
  ] حرام مىكند ، يكى حلال مىنمايد . شاه عزل مىكنند ، شاه نصب مىكنند . چنانچه جار زدند و دستخط را عكس انداخته همه جا منتشر كردند كه آخوند نوشته ماليات دادن به محمد على شاه حرام است . درست مثل اين‌كه شراب خوردن شخص من حرام است نه ديگرى . اين ماليات گرفتن به اين شكل و به مصرف رسانيدن به آن شكل از عهد معاويه تا يومنا هذا حرام بوده و تا دامنهء قيامت حرام است . حالا بواسطهء اين كارهاى آقايان عتبات عمل تقليد مردم خيلى اشكال پيدا كرده و نمىدانند چه كنند .\r\n\r\nتقليد از صدر\r\nمن و حاجى افخم الدوله بعد از تحقيقات تقليد جناب صدر را كرديم كه داخل در اين حلال و حرامها هيچ نشده و جناب حاجى آخوند رستم‌آبادى تعريف مىكرد . صد تا مجلس هم كه در طهران فراهم كنند ، همه هم راضى بشوند مشكل است آن آقايان كه آنجا تشريف دارند و كمتر در ايران بوده و خبر از حالت حاليهء ايران بلكه تمام كره ندارند راضى شوند و اگر اين ضديت كه دارند باقى باشد هرچه ايرانيها بگويند و بكنند فايده ندارد .\r\n\r\nنفوذ روس و انگليس\r\nدرد بىدرمان ديگر نفوذ و تسلط روس و انگليس است كه نقشهء كارهاى ما را آنها كشيده و متصل آنها انگشت مىكنند كه هيچ ما اطلاع نداريم و چون نقشه و « پلان » آن مهندسين عاقل آگاه در حضور ما مكشوف و معلوم نيست و كوركورانه حركت مىكنيم خيلى اشكال دارد به مقصود نايل شويم ، بلكه نزد عقلا و سياسيون از جمله محالات مىآيد .\r\nساير دردها از بىپولى و ضديت دولت و ملت و غيره و غيره اگر ما را به حال خود بگذارند در مقابل آنها كه نوشتيم سهل است و انشاء الله به خوشى مىگذرد .\r\n\r\n","description":"","footnote":"","page_name":" 2353 ","page_number":605},
  {"content":"\r\n\r\n\r\nقوهء ملى\r\nچيزى كه سدّ سديد موانع مىشود و كشتى حيات ما را به ساحل نجات مىرساند يك پادشاه كامل عاقل با عزم مجربى است كه به كمك و يارى رعاياى فقير مسكين اما غيور و نجيب خود همه را از پيش برداشته و تمام را آسوده نمايد . حالت حاليهء ايران بدتر از عهدى است كه نادر طلوع كرد . درست است احتياجات ما و فقر ما از آن وقت بيشتر است ، اما امروز از آن روز قوميت و مليت را بهتر مىدانيم و عقلمان بيشتر شده و با قوهء ملى همه‌كار مىشود كرد . چنانچه دولتهاى خيلى كوچك را مىبينيم بواسطهء همان قوه در مقابل دولتهاى خيلىخيلى بزرگ ايستادگى دارند و بالعكس دولتهاى خيلى بزرگ بدون آن قوه از دولتهاى خيلى كوچك ضعيف‌ترند . اين قوهء ملى است كه يك دولت بسيار كوچكى با دولت بزرگى مثل اطريش اين قسم سلوك و رفتار مىكند و ما چندين هزار برابر آن هستيم .\r\nيكى از خبرنگاران روزنامهء فرانسه در اين ايام با وزير جنگ مونتنگرو ملاقات مىكند . از عدهء قشون آنجا مىپرسد . مىگويد پنجاه هزار قشون مسلح داريم . بعد مىگويد شما با اين قشون چطور با اطريش جنگ خواهيد كرد . جواب مىدهد اگر ما نمىتوانيم جنگ بكنيم او هم نمىتواند مملكت ما را بگيرد و مالك شود تا يك نفر از ملت باقى است . خيلى تعجب بايد كرد كه آنها از دويست و سى هزار نفس پنجاه هزار مرد جنگى و سپاهى دارند .\r\n\r\nسالار الدوله\r\nراستى امروز در مجلس مذكور شد يعنى سيد جعفر گلستانه مىگفت من و جمعى از كسبه مطالباتى از شاهزادهء سالار الدوله داشتيم . پس از رفتن او هرجا عارض شديم ثمرى نكرد . رفتيم سفارت روس مدتى ما را معطل كرد . سه روز قبل كه آنجا رفتم جواب دادند نمىدانيم سالار الدوله كجاست و آن‌وقت از ما جويا شدند آيا شما هم خبر داريد يا خير . جمعى مىگويند رشت وارد شده ، بعضى مىگويند نزد ستار خان تبريز رفته . حالا او هم بيايد به لرستان خودى برساند از همه بيشتر اغتشاش خواهد نمود . شاهزاده مؤيد السلطنه گفتند صدق الدوله حاكم تازهء ملاير را ديدم گفتم چه وقت مىرويد جواب داد سوار لرستانى حركت كرد و به سمت ملاير و كرمانشاهان رفته‌اند ، من چطور بروم .\r\nشاهزاده را سفارت تعهد كرد در يكى از شهرهاى روسيه نگاه‌دارى كند و گفتند در شهر ورشو به نظارت پليس اقامت كند . حالا سفارت مىگويد خبر ندارم كجا است . نمىتوان باور كرد . پس معلوم مىشود خودشان مرخص كرده‌اند كه آن هم سمتى را برهم بزند و\r\n\r\n","description":"","footnote":"","page_name":" 2354 ","page_number":606},
  {"content":"\r\n\r\nممد خيالات حضرات شود . خوب ايرانى درست شده ، حالا بايد چراغ برق برداشته دنبال آن مشروطه گشت . سال به سال دريغ از پارسال . خداوند چيز ديگرى براى اين ملك خواسته .\r\nپنجشنبه 25 شهر صفر . هوا گرم شده كرسى را برداشتيم . از زير كرسى بايد پشت‌بام رفت . اين است ترتيب هواى طهران .\r\n\r\nمجلس بزرگ\r\nحضرت و الا پريروز اميريه تشريف بردند . پاى آقا درد مىكند و اندرون بود . تمام آن مطالب را گفته بودند . خود آقا هم تصديق داشت و مىفرمودند شما چرا از مجلس اقدام نمىكنيد . شاهزاده هم گفته بودند وزرا را خواسته‌ايم اگر بيايند . همه صحبتها به اين ختم شده بود كه در دوم ربيع الاول تشكيل مجلس بزرگى داده خواهد شد كه براى كليهء كارها گفتگو شود . نتيجه را بايد از آن مجلس گرفت . اما حضرت و الا مىفرمودند آقا از همهء اين انقلابات كه روى داده چندان متزلزل نبود بلكه با قوت قلب و از روى سيرى حرف مىزد . آقا سيد محمد صراف هم آمد و مىگفت شما خانه‌هاى مؤيد الدوله تشريف ببريد ، چند نفر هم از سفارتيها خواهند آمد و عرايض را مىكنند . آقا نالهء پا درد داشت كه نمىتوانم حركت كنم همين‌جا بيايند و شما به هر نحو هست راضى كنيد .\r\n\r\nسعد الدوله\r\nامروز صبح هم درب‌خانه تشريف بردند . شاه اندرون بود . فرمودند در اطاق نشسته بودم سعد الدوله وارد شد . گفتم شما وزرا آخر چه مىكنيد . اصفهان رفت ، گيلان رفت ، همدان رفت ، قزوين رفت . جواب داد فداى يك موى سپهسالار . من گفتم اين حرفها چيست ، پس شما چه‌كاره هستيد ! در اين بين آدم صدراعظم وارد شد و سعد الدوله را برد . گفت اگر تشريف داشتيد مراجعت تفصيل را عرض مىكنم . ناظم خلوت آمد . گفت شاه تشريف نمىآورند من برخاسته آمدم . اين وزرا گويا اين مسئله را پلتيك خود قرار داده‌اند . اگر مسئول و داخل شور و صلاح نيستند پس چرا استعفا نمىكنند . اين سعد الدوله خودش را كشت ، هلاك كرد تا به وزارت خارجه رسيد . قوام الدوله براى آنكه نظام السلطنه مدعى او شده بود همه مستوفيها را . . . . « 1 » روانه كرد . دروغ مىگويند همه دست به يكى كرده ايران را تسليم روس كنند .\r\n\r\n\r\n","description":"","footnote":"\r\n( 1 ) - يكى دو كلمه ناخوانا .\r\n","page_name":" 2355 ","page_number":607},
  {"content":"\r\n\r\n\r\nسپهسالار\r\nفردا اين قزاق كه گيلان آمده قزوين مىآيد از آنجا ناچار طهران . حالا اگر بگويند سپهسالار مقرب‌تر و محرمتر از ماست مىشود باور كرد ، و الّا مابقى دروغ است . اين سپهسالار چه از جان اين شاه و اين مردم مىخواهد . اين چه ملعنت و خبث طينت است كه دارد . آدم بلاعقب بىعلاقه ، فقط چند نفر برادرزاده دارد كه خود آنها صاحب همه چيز هستند . آنچه هم تا حال فراهم كرده دويست نفر مثل آنها را كافى است . پس اين حرص و طمع و آز او چرا اندكى كم نمىشود . يك زن دارد كه سالى يك شب نزد او نيست . پس براى كى ، براى چى آنقدر به ولى نعمت خودش خيانت مىكند . آخر خودش را از همه نمك به حلال‌تر مىداند . ديگر بس است .\r\nتا شش فرسنگى قزوين قشون ملى گيلان رسيد . از اصفهان هم خواهد آمد . در طهران هم به قدر كفايت هست . آن‌وقت خداى نكرده سلطنت براى كسى باقى مىگذارند . با اين قشون كه داريم مىشود جنگ كرد ، آن هم با بختيارى . آن بختياريها را كى آنقدر رو داد ، كى آنقدر مخصوص مخصوص به دم آنها بست . كى پول گرفت . اسب گرفت صمصام السلطنه را عزل كرد .\r\nسپهدار براى چه اين حركت را مىكند ، براى همين است كه تمكين از سپهسالار ندارد و عار دارد او سپهسالار باشد اين تابين . اگر نه سپهسالار براى جلب منفعت خود سردار منصور را طهران آورد و خانهء خودش برد و آن‌طور فرار كرد ، نبود گيلان نمىتوانست سپهدار برود زيرا حمايت كسان او اسباب آمدن سپهدار شد . تمام اينها خيانت است خيانت . اما معلوم است او دست برنمىدارد و براى آنكه جان و مالش محفوظ است تمام پولها را جمع كرد ، خوشيها را گذراند . از همه بهتر انتقام خود را از تمام كسانى كه ذره‌اى نسبت به او بىاحترامى كرده بودند گرفت . آن روزى كه خداى نكرده بدائى حاصل شود و عزلش كنند يا اخراج نمايند ، به ميل خاطر قبلهء عالم باشد يا جبرا ، همان كارى را كه من در حكومت خيالى قزوين خود بنا بود بكنم از نه ماه قبل معظم له تدارك كرده و بليط سفارت روس را حاضر و در بغل خود دارد . فورا با كسانش آنجا مىرود و آن‌وقت تمام طلبهاى قديم و جديد خود را هم با فرع تومانى دويست دينار از شاه خواهد گرفت ! يا به حمايت آنها معززا باز طهران اقامت مىكند ، يا تمام علاقهء او را دولت خريده فرنگستان مىرود . باز من ، پنج تا بچه ، پدر ، خواهر ، برادر ، كس و كار داشتم او هيچ كسى را ندارد ، نه اولاد ، نه برادر ، نه كس ، فقط يك زن دارد منتهى ما نمىفهميم چشم و گوش ما را بسته است .\r\n\r\n","description":"","footnote":"","page_name":" 2356 ","page_number":608},
  {"content":"\r\n\r\n\r\nخون سرباز\r\nمن هيچ‌وقت از اين آدم خوشم نمىآمد و تا اين ساعت كه شانزده سال است طهران آمده فقط يك دفعه آن هم در ماه رمضان گذشته براى خاطر نادعلى فراش كه سهوا تفنگ انداخته بود يك نفر از سربازهاى فوج فراهان مقتول شده بود چادرش رفتم . در اين يك دفعه هم صحبت ما بواسطهء همان نفرتى كه داشتم جور نيامد . اين مؤتمن الملك هم آنجا نشسته بود . من گفتم اين نادعلى مىدانيد تيرى به خطا انداخته و اجل و قضا تير به سرباز خورده . ماهى سه تومان هم اين پسره بيشتر مواجب ندارد يك چيزى حضرت و الا از خودشان مىدهند مصالحه شود . گفت در اين‌كه تير خطا بوده و سهو احدى منكر نيست . اما خون سرباز به قدر خون يك شاهزاده يا يك وزير است . آن‌وقت رو به سمت مؤتمن الملك كرده گفت شما مىدانيد خون سرباز چقدر است . او چيزى نگفته خودش گفت ده هزار تومان ! من حقيقة طاقت نياورده گفتم اولا در قرآن ما خون شاهزاده ، وزير ، امير ، سرباز ، رعيت ، گدا ، فقير ، همه يكسان است و امتيازى گذاشته نشده . شما قانون نظامى هم نداريد كه در آنجا هم چيزى ذكر شده باشد ، وانگهى من هم از نظام سررشته دارم آن هم در صورتى است كه اسلحه به سمت سرباز كشيده و او را عمدا بكشند .\r\nخواست مهملى بگويد من برخاستم . گفتم محضا لله شاهزاده چيزى مىدهد نمىخواهيد قصاص كنيد ، يا آنقدر نگاه داريد تا خسته شويد . ديگر دنبال نكردم تا دو ماه قبل ده هزار تومان به التماس به صد تومان مصالحه شد . نادعلى را آوردند . رعيت كوريجان است . وقتى كه حبس كردند سوزنك داشت مبدل به كوفت شده بود . سرتاپاى اين جوان زخم شده بود . مدتى معالجه كرد بعد همدان فرستاديم .\r\n\r\nباز هم دربارهء سپهسالار\r\nآدم بدگوشت بسيار بدمحضرى است . جزئى جيره در نظام من و آقاى عماد السلطنه داريم برات آن را مدتى است رسومش را داده و گرفته‌ايم . من كه از اول استعفا دادم كه هرگز نزد سپهسالار نمىروم . آقاى عماد السلطنه هم دو مرتبه تا پشت اطاقش رفت باز رغبت داخل شدن نكرد . براتها را داديم حاجى رضا قلى خان و تا امروز نزد اوست و من يقين دارم اگر ما دو نفر رغبت داخل شدن و اظهار مطلب را مىكرديم حكما داده بود .\r\nبارى بيشتر مردم از مشار اليه تنفر دارند . مگر همان همقطارهاى قديم خودش . بسيار هم بدلهجه و خنك حرف مىزند . اما بىنهايت شيطان است .\r\n\r\n","description":"","footnote":"","page_name":" 2357 ","page_number":609},
  {"content":"\r\n\r\n\r\nوزارت عماد السلطنه\r\nوزارت يا رياست تجارت را نظام الملك براى آقاى عماد السلطنه استدعا كرده و مقبول افتاد . پريروز صدراعظم احضار كرده بود . هنوز فرمانش صحه نرسيده اما شرط كرده است كه مثل مفاخر الملك نمىتواند تجار را دعوت كرده عريضهء دروغى براى شاه يا وعدهء خلافى از طرف شاه بدهد . اگر بخواهند در اين مطالب صحبت كنند مجلس در نظاميه و حضور خود نظام الملك باشد ، منتهى آقا هم حاضر خواهد شد . حالا اين عماد السلطنه يك آدمى است كه شاه بواسطهء او خيلى اصلاحات مىتواند بكند . اما يقين دارم ابدا چيزى نخواهد پرسيد . اين شغل را هم شاه نداده نظام الملك با همهء خريّت خواسته است بواسطهء اين انتخاب از طرف تجار آسوده شود و تمنا كرده . يكى از نوكرهاى درجهء دوم كه به درد امروز مملكت مىخورد الحق و الانصاف آقاى عماد السلطنه است . نظام الملك آقاى عماد السلطنه را پيش كشيده بود كه تجارت را بدهند . پس از آنكه دادند ملفوفهء فرمان هم به مهر صدراعظم رسيد آقا را هم خواسته شفاها تبريك گفت ديگر معلوم نشد چه حيله‌اى كرد كه رجوع نكردند و خودش به افخم الملك راجع نموده است .\r\n\r\nاستنطاق\r\nمؤيد السلطنه و سيد جعفر از امر استنطاق خلاص شدند . فقط با هزار كرشمه و ناز مؤيد السلطنه به من گفت شاه از تقصير هر دو گذشت ، خرجى مىدهد از اين ولايت بروند . ليكن خيلى مطالب كشف شد ! من نمىدانم از تمام اين كشفيات چه حاصل و نتيجه دست داد . شش ماه استنطاق كردند و آخر همه مرخص شدند و مملكت هم روز به روز آشوب‌تر شد . حالا از اين انكشافات جديد چه ثمرى خواهند ديد .\r\n بسا طبيب كه مايه نداشت درد فزود * وزير بايد ، ملك هزار ساله چه سود\r\nملك چو كر بشود نشنود صداى ملك * دو چيز بايد دينار زرد و تيغ كبود \r\nاما اين شعر مال قديم است . امروز دينار زرد و تيغ كار نمىكند ، تدبير هم لازم دارد .\r\nچنانچه در همان استنطاقها براى خودشان خبط كردند . مقصر را نبايد گرفت زخمى كرده رها كرد . پس در هر كار حتى براى خودشان خبط مىكنند . مثل اين‌كه اسمعيل را بدون استنطاق كشتند . حالا سفارت انگليس براى احترام يك بليط كه داده دوازده هزار تومان پول مىخواهد و مىگويد درست است بمب داشته و بايد هلاك شود اما چرا استنطاق نكرديد . يك‌جا مقصر را استنطاق مىكنند تقصيردار مىشود رها مىكنند . يك‌جا استنطاق نمىكنند آنقدر بايد پول بدهند .\r\n\r\n","description":"","footnote":"","page_name":" 2358 ","page_number":610},
  {"content":"\r\n\r\nعصر چهارشنبه 13 خداوند در سن شصت و شش سالگى پسرى از بطن شوكت خانم زنجانيه به حضرت و الا عطا فرمود . درست سى و هشت سال از من كوچك‌تر است .\r\n\r\nتحصن شيخ مرتضى\r\nجناب شيخ مرتضى پسر بزرگ مرحوم حاجى ميرزا حسن آشتيانى با ساير اخوانش حضرت عبد العظيم رفته جزو متحضين شدند . اين شيخ مرتضى زاهد و عابد است و هيچ داخل اين كارها نمىشد . رفتن ايشان نزد مردم اهميت پيدا كرده . مىگويند آقا سيد ريحان الله هم خواهد رفت و حكمى هم در باب مشروطه نوشته . اين آقا هم داخل نبود و از جمله مرتاضين است . اين دو نفر محل وثوق هستند و مردم آنها را عادل مىدانند . رشوه‌بگير ، چماقى ، مرافعه‌بكن نيستند .\r\n\r\nصندلى براى فرنگى\r\nشنبه 27 صفر المظفر - چون خيلى از امورات مسلمين در مجلس اصلاح مىشود لهذا قتل و عيد هيچ چيز باعث تعطيل نيست . كمتر صحبت بود اما جمعى تازه عضو شده بودند و حاضر بودند . قرار بود مسيو « بيزو » هم بيايد كه در حضور او كتابچه‌ها قرائت شود . صندلى براى او گذاشته بودند . اين فقره باعث آن شد كه اعضاء محترم به يادشان آمد كه صندلى خيلى بهتر از نشستن زمين است خصوصا در هواى گرم . به اكثريت آرا قرار شد تهيهء صندلى بكنند و من‌بعد روى صندلى بنشينند . تا بعد از دوم ماه چه پيش آيد .\r\nنظم الدوله از اعضاء تازه بود مىگفت ديروز عصر منزل امين الدوله بودم . شاهزاده مهديقلى ميرزا كه در سر املاكش بود و اين مدت در گيلان محبوس بود به توسط سفارت روس مرخص شده و آنجا وارد شد . چهل روز حبس بود . بعد از مرخصى و مأيوس شدن از پول دادن امين الدوله تمام املاك را ضبط كردند . از امين الدوله سى هزار تومان مىخواستند .\r\n\r\nامين الدوله و ناموس مملكت\r\nيك نمره روزنامهء « حبل المتين » و يك نمره روزنامهء « نسيم شمال » جلوى امين الدوله گذاشت . در آنجا تهديد زياد از او كرده بودند و مىگفت پانزده نفر از مجاهدين طهران آمده‌اند كه سه نفر آنها مأمور قتل شما باشند . امين الدوله گفت مگر من چه كرده‌ام .\r\nجواب داد مىگويند شما ناموس مملكت را به باد داديد و آن اشخاص را از باغ و منزل شما دستگير كردند . همين تقصير براى قتل تمام خانوادهء شما كافى است .\r\n\r\n","description":"","footnote":"","page_name":" 2359 ","page_number":611},
  {"content":"\r\n\r\n\r\nپانف و گرجيها\r\nپانف را از رياست « كميتهء جنگ » عزل كردند و او سرمبلغى كه قرار شده بود بگيرد مرافعه داشت و مىگفت بى جا مرا عزل كرده‌اند ، لهذا ادعاى شرف مىكرد و با سپهدار گفتگو دارد . يك گرجى ديگر به جاى او رئيس شده . تمام سربازان قفقازى و گرجى را ماهى هيجده تومان نقد مىدهند . غذا و شراب و منزل و عليق اسب به عهدهء كميته است و علاوه مىدهند . به همه جهت ششصد نفر قشون آنها بيشتر نيست اما سير و منظم است .\r\n\r\nتقىزاده در رشت !\r\nمىگفت تقىزاده در رشت بود . يك نفر آب دهان به صورتش انداخته بود . در اين ايام او را گرفته به انواع صدمه و زجر هلاكش كردند . شيخ على و جمعى ديگر را به اتهام كارهاى ديگر .\r\nاز قزوين گفته بود ما بين مردم نزاع شده و تقريبا دويست نفر كشته شده‌اند . ما خبر قزوين را سه روز قبل داشتيم . اگر اين اتفاق افتاده از آن به بعد است .\r\n\r\nغياث نظام\r\nمعلوم شد پسر غياث نظام و ابراهيم خان ياور با سه چهار نفر ديگر در يوزباشى چاى ميان ايل بودند بعد به قهوه‌خانه مىروند ، پانزده نفر از قشون ملى شب به سر آنها ريخته ناصر خان و ابراهيم خان و سه نفر را كشته يك نفر ديگر را منجيل برده و فرداى آن روز سرش را بريده‌اند . سپهدار تلفن سرسلامتى به غياث نظام مىكند و مىگويد ابدا اين قصد را كسى نداشت ، انشاء الله جبران آن مىشود . بعد نصيحت مىكند كه خوب است شما هم با ملت همراهى كنيد و به مدلول احكام حجة الاسلام آخوند ملا كاظم رفتار كنيد . غياث نظام جواب مىزند اولا من هيچ وقت مخالفتى نكرده‌ام . اگر من هم تقصير دارم پسرم گناهى نداشت . اگر او هم به گناه من مقصر بود آن سه نفر ديگر چه كرده بودند . آن سه نفر هم مقصر بودند ، آن ديگرى را در منجيل چرا سر بريديد . اگر مشروطه اين است كه آخوند اين‌طور گفته من نه آن مشروطه را مىخواهم و نه به آن آخوند اعتقاد دارم . ديگر ابدا از گرفتن سنگر و قتل دويست نفر ذكرى نشده بود . حتى نوشته بودند غياث نظام شهر است و ختم گذاشته . آنها هم براى جنگ يا دعوائى نرفته بودند .\r\n\r\nتبريز\r\nراه مرند و جلفا باز بود و تبريزيها به دست داشتند ده پانزده روز قبل اسمعيل خان برادر حشمت نظام سرابى با غفار نام سركردهء ملى جنگ سختى مىكند . غفار و هشتصد\r\n\r\n","description":"","footnote":"","page_name":" 2360 ","page_number":612},
  {"content":"\r\n\r\nنفر كشته و دستگير مىشوند . محبوسين را نزد سردار مقتدر به سردرود مىفرستند . او هم رحيم خان را روانه مىكند كه اگر باز نزاعى بشود كمك باشد . اين راه هم به دست دولتيان افتاد . حالا ملتيها يا سوار رحيم خان سيم انگليس را پاره كرده‌اند . حفظ اين سيم با روسها است . شارژدفر روس امروز خدمت حضرت و الا آمد . مىگفت پنج روز قطع مراوده انگليس با هندوستان شد و روزى پنج هزار روبل دولت ايران بايد خسارت بدهد .\r\nآنچه تا حال شنيده شده تبريزيها در بيرون همه‌جا شكست خورده و مىخورند ، اما گويا آنچه در شهر جنگ كرده‌اند فايق آمده باشند . وزير جنگ مدبر ما هم با سوار مىخواهد شهر و سنگر را بگيرد و الّا از تمام اين خمپاره‌هاى اطريشى و ايرانى و توپهاى بزرگ روانه مىكرد . شهر را بايد با توپ و خمپاره گرفت نه با سوار . در كار خودشان متصل خبط مىكنند . مثلا سيد على آقا را اگر آورده بودند حالا جمعيت حضرت عبد العظيم آنقدر نمىشد . با پول نيامد جبرا خارجش مىكردند .\r\n سرچشمه شايد گرفتن به بيل * چو پر شد نشايد گذشتن به پيل \r\nاين همه مردم را كه گرفتند مرخص نمىكردند . من فقط جهت نگرفتن سيد على آقا را مىدانم كه با سپهسالار باجناق است . اما شاه نبايد در كار خودش آنقدر گوش به حرف اين و آن بدهد .\r\n\r\nطپانچهء شاه\r\nبراى خود شاه هم عصر پنجشنبه قبل از سوارى سانحه‌اى روى داد كه به خواست خدا به خير گذشت . شاه هميشه تپانچه در بغل دارد . وقتى كه سر حوض اندرون مىخواهد وضو بگيرد تپانچه به زمين مىخورد فورا خالى مىشود . آستين سردارى شاه و قدرى از مچ به بالا كمى سوخته . گلوله خطا مىرود . سپهر از درب خانه آمده بود مىگفت شاه فرمودند چند شب قبل خواب ديدم يك نفر براى من بمب انداخت اما محترق نشد . من آن بمب را از زمين برداشته به سمت مرتكب انداختم و هلاك شد . اين دفعهء سيم است كه تپانچهء شاه دررفته . يك مرتبه در تبريز ، دفعهء ديگر در وليعهدى در سلطنت آباد كه گلوله به دست مجلل السلطان خورد و الان معيوب است . يك مرتبه هم پريروز . تپانچه در بغل گذاشتن خودش كار خوبى نيست و شاه نبايد تپانچه در جيب بگذارد .\r\nصدراعظم جواب كاغذ آن روز را داده بود كه روز پنجشنبه بواسطهء كارهاى لازم نمىتوانم حاضر شوم . در دوم ماه مجلسى خواهد شد . انشاء الله همان‌جا هر كارى باشد گفتگو خواهد شد .\r\n\r\n","description":"","footnote":"","page_name":" 2361 ","page_number":613},
  {"content":"\r\n\r\nمىگويند از تبريز اعلانى به ولايات و خود طهران شده كه اين ترتيب كه در اصفهان و گيلان و شايد در جاهاى ديگر هم روى بدهد حكايت ملوك الطوايفى است ما ابدا تصويب نداريم . از حالا اعلان مىشود اين كار مخالف با نيت ما است . اگر متروك نشود خود ما به دفع آن خواهيم پرداخت .\r\nحالا لرستانى و همدانى و خراسانى هم مشغول هستند . اين ايلات به همهء شهريها غلبه مىكنند و هركدام امير و رئيس شهرى مىشوند . قفقازى و گرجى هم مگر در گيلان و بعضى شهرهاى مثل گيلان آدمى باشند . نزد ايلات ابدا وقعى ندارند .\r\n\r\nسپهدار و قونسولهاى روس\r\nسپهدار گفتند چنانچه در روزنامهء « نسيم شمال » خودم قراءت كردم به قنسولگريهاى گيلان اعلانى مىكند كه اشخاصى كه در آنجاها پناه مىبرند فقط بواسطهء احترام قونسل‌خانه از جان در امان هستند و قونسلگريها خوب است به كسان خود اكيدا سفارش كنند از كسى همراهى نكنند . قونسل روس جواب مىدهد ما شما را رسما حاكم يا مالك رشت نمىدانيم ، هروقت رياست يا حكومت شما رسميت پيدا كرد آن‌وقت اعلان كنيد و رقعه بفرستيد . سپهدار جواب مىدهد من از طرف ملت به شما اخبار كردم و تكليف شما همان است . آنها هم فورا قزاق و توپ خواستند كه خود و تبعهء خود را حفظ كنند . آمدن آنها به اين واسطه بوده .\r\nاز اين ترتيب مشروطه كه در گيلان داده‌اند نمونهء خوبى براى كل ايران است . العياذ بالله از آن روز كه مشروطهء گذشتهء ما نزد آن بهشت عنبر سرشت است . من هرچه فكر مىكنم مىبينم راهى جز آن نداريم كه شاه به قوهء استبداد قوانين را جارى كند كه آن‌وقت بشود در تحت آن قوانين جلوى هرج‌ومرج و آزادى مردم را گرفت مثل ژاپن ، عثمانى و ساير دول . و الّا بدون قانون چطور مىشود آزاد شد ، آن‌وقت مشغول نوشتن قانون گرديد . اين باز هرج‌ومرج است .\r\n\r\nحرفهاى طبيب روس\r\nآقاى عماد السلطنه دستش درد مىكرد نزد طبيب روس رفته بود . او گفته بود ما كه اين حرفها را مىزنيم يك حقى داريم ، يعنى قانونى داريم . چون به آن كمتر عمل مىشود مطالبهء حق خود را مىكنيم . شما خوب است اول براى خود قانونى بنويسيد داراى حقى بشويد ، آن‌وقت بگوئيد حق ما غصب شده . شما با نداشتن قانون چه حقى را مطالبه مىكنيد . آقا گفته بودند قانون ما قرآن است . جواب داده مدتها است منسوخ شده و عمل نشده . قرآن گفته دست سارق [ را 
  ] بايد بريد شما همه دزديد . آن كسى كه اين حكم را\r\n\r\n","description":"","footnote":"","page_name":" 2362 ","page_number":614},
  {"content":"\r\n\r\nبكند ميان شما پيدا نمىشود و اول بايد هر دو دست خودش را بريد .\r\nبارى شب عيد است اما شش سال [ است 
  ] بواسطهء احترام محرم و عزاى مظلوم كربلا عليه آلاف التحية و الثنا متروك است . خصوصا امسال كه مصادف با روز قتل است . مردم هم گرفتار ، مصيبت‌زده ، نصف حضرت عبد العظيم نصف در سفارت . در حقيقت از چندين جهت قتل است و عزا . چيزى كه جلوى حرف بچه‌هاى مردم را گرفت و آن مصيبت علاوهء ساير مصائب نشد بستن دكاكين و طفره از رخت عيد بچه‌هاى زبان نفهم بود . در اين شدت فلاكت و بىپولى اقلا آسوده بودند . خداوند به حق خمسهء طيبه و تمام آن چيزها كه نزدش مقدس است رحمى به حال اين ملت بكند كه اگر به اين ترتيب باشد ما گرفتار تسلط و اقتدار اجانب مىشويم . زيرا جمعى مفسد از خدا بىخبر داخل هر دو دسته شده و مانع از اتحاد و پيشرفت مقاصد عامه گرديده‌اند و تا آنها هستند امكان ندارد اصلاحى بشود و كسى راحت كند . زياده دردسر است .\r\n\r\nنوروز 1327\r\nيكشنبه 28 صفر 1327 - صبح را با افخم الدوله ، محمد حسين ميرزا و خبير همايون سوار شده دروازهء خانىآباد مدتها معطل شديم تا شعاع الدين ميرزا آمد . هيچ‌وقت نشده است كه در سر ساعت يا كمى ديرتر بيايد . هوا ابر بود . بالاى جوانمرد قصاب ميان بيدستان و سبزه‌زار خوبى پياده شديم .\r\nتحويل شمس به برج حمل مطابق به زيج محمد شاه هندى سه ساعت و 14 دقيقه و 20 ثانيه از روز گذشته ، مطابق زيج الغ بيك شش ساعت و 9 دقيقه و زيج فرنگى سه ساعت و 40 دقيقه از روز گذشته واقع مىشد و روز اول سال امروز بود . بعضى ادعيه و زيارات تلاوت شده ناهار خوبى خورديم . هوا هم همانطور ابر بود و از آفتاب محفوظ بوديم . بعد از چاى به سمت حضرت عبد العظيم روانه شديم . جمعيت بىحد و حصر بود ، مىگفتند هيچ سالى آنقدر ازدحام نشده بود . زيارت كرده ، نماز خوانده با راه‌آهن به شهر آمديم . كالسكه نشسته غروب منزل رسيديم . خداوند اين سال نو را بر همه مبارك گرداند و از اين صدمات همه را نجات دهد . پدر مردم از وضيع و شريف اين سه ساله بيرون آمده .\r\nشب شش اخوى بود . اندرون رفتيم . آقاى عماد السلطنه هم بودند . آقا شيخ حسين قمى با ميرزا محمد حسين حكيم‌باشى آمده اسم گذاشتند . بهرام ميرزا موسوم شد . بعد از رفتن آنها منزل آمدم . باران به شدت بناى آمدن را گذاشت . « دلمهء » اسم‌گذاران را كه\r\n\r\n","description":"","footnote":"","page_name":" 2363 ","page_number":615},
  {"content":"\r\n\r\nحضرت و الا مرحمت فرموده بودند بچه‌ها ما بين خود قسمت كردند و به حمد الله شب خوشى گذشت . انشاء الله به همه خوش بگذرد .\r\nدوشنبه 29 - بعد از ناهار در ركاب حضرت و الا باغ شاه رفتيم . اعليحضرت سر ناهار بودند . در اطاق وليعهد صدراعظم و سپهسالار مشغول ناهار بودند . وارد شديم برخاستند تعارف كردند . حضرت و الا فرمودند ناهار خورده‌ام . چون گفتند شاه سر سفره هستند اينجا آمدم . حاجى صدر السلطنه ، شاهزاده مشكوة الدوله ، موثق الملك ، ممتاز الدوله سر ناهار بودند . سپهسالار مشغول اين صحبت بود كه اجزاء كابينهء من گفتند ما امنيت نداريم ( از مقدمه خبر ندارم ) . من هم گفتم كابينه لازم نيست . براى من دو نفر منشى بس است . اين مواجب آنها هم به كيسهء دولت باشد . تمام كار سپهسالار مرحوم را يك نفر نصير دفتر مىكرد ، حالا مگر چطور شده . همه تصديق كردند . ديگر كسى نگفت شما در تاريخ هزار و سيصد و بيست و هفت زندگى مىكنيد و آن روز گذشت ، يا تمام حرفهاى مردم براى اين است كه شما با يك نفر ميرزا هر غلطى مىخواهيد نكرده باشيد .\r\nبعد حضرت و الا از صدراعظم پرسيدند فكرى براى گيلان كرديد ، اينها از تنكابون به الموت مىخواهند بيايند . صدراعظم گفت بزنند ، بكشند ، پدرشان را درآرند . حضرت و الا فرمودند با كدام قوه ، با كدام استعداد . سپهسالار رو را به من كرده كى آمده . گفتم از قرارى كه نوشته‌اند سوار و پياده از تنكابون به سرحد الموت آمده . حالا يا از جهت اين است كه مبادا از آن راه داخل تنكابن كسى بشود يا براى تسخير الموت ورود بار است نمىدانيم الموتى قوهء دفاع ندارد . در تمام الموت يك تفنگ ته پر نيست . شرارت آنها از راه ديگر است . اينجا صدراعظم گفت ندادن ماليات ، بردن خالصه . حضرت و الا فرمودند همين‌طور است كه مىفرمايند . مشكوة الدوله بدون آن‌كه درست گوش به مكالمات داده باشد گفت خير نمىآيند كسى نيست . مهديقلى ميرزا آمده مىگويد به همه جهت صد و پنجاه نفر مىباشند . در اين سنگرها هم تك‌تك ايستاده ديده‌بانى مىكنند كه اگر كسى بيايد زود رفته خبر كنند فرار نمايند . بخواهيد تمام را عرض خواهد كرد . ما بين پانف هم برهم خورده مشغول رفتن هستند ( در صورتى كه حرفهاى مهدى قلى ميرزا را چنانچه ذكر شد خوب مىدانيم . )\r\nمن گفتم شاهزاده من از الموت مىگويم و اطلاع دارم . شما چطور تكذيب مىكنيد و حال آنكه آنجا ملك ما است . آدم داريم ، خبر داريم . آن‌وقت سپهسالار خواست جواب مرا بدهد باز مشكوة الدوله نگذاشت . مزخرف چندى گفت و منجر به اين شد كه آنها اتفاق دارند ما اتفاق نداريم . مثل اين‌كه الان شاهزاده با من مدعى شد .\r\nموثق الملك گفت با شما مدعى نشد بلكه اطلاعات الموت را دادند و شما يقين است\r\n\r\n","description":"","footnote":"","page_name":" 2364 ","page_number":616},
  {"content":"\r\n\r\nبهتر نمىدانيد . اينجا حضرت و الا با ملايمت تمام گفتند خيلى خوب حالا كم هستند دفع آنها آسان‌تر است پس چرا دفع نمىكنند . اينجا نشستن از كم و زياد آنها صحبت كردن چه ثمر دارد . چه اقدام كرديد . به حق خدا اگر يك كلمه در اين خصوص جواب دادند و از سوق كلام چنين معلوم من شد كه هيچ ميل ندارند كسى بداند مبادا به شاه عرض شود .\r\nتمام را سهل‌انگارى مىكنند و كارهاى به اين بزرگى را كوچك مىشمارند و گمان مىكنند مردم هم به قدر آنها احمق هستند يا به مزخرفات مشكوة الدوله گوش مىدهند .\r\nاين دو نفر قد مردى علم كرده مىخواهند تخت و تاج محمد على شاه را به باد بدهند و تا به باد ندهند دست‌بردار نيستند . اگر نمرديم خواهيم ديد .\r\nاين آقاى صدر السلطنه كه در مجلس يا جاهاى ديگر آن‌قدر حرف مىزند كه همه به ستوه مىآيند در موقع به اين خوبى يك كلمه حرف نزد . من هم مىخواستم مجددا دنبالهء مطلب را بياورم شايد هم گوش مىدادند . اما از اين حاشيه‌نشينها و اين بادمجان دورقابچينها آدم منزجر مىشود كه بايد با ده نفر گفتگو كند نه يك نفر . آخر هم همه تصديق آن صدراعظم و سپهسالار را مىكنند و شخص بى جا و بىجهت خجل مىشود . به اصطلاح اين زمان « بور » مىشود .\r\n\r\nطپانچهء شاه\r\nپيشخدمتى آمد حضرت و الا احضار شد . رفتيم حضور شاه . تنها جلوى ميز تحرير بود با همان پالتو و سردوشى فرم قزاق . حضرت و الا نشسته بعد از احوال‌پرسى حضرت و الا از قضيهء تپانچه و اين‌كه به حمد الله به خير گذشته شكرگزارى كردند . شاه فرمودند بله دعائى دارم وقت سوارى بايد بخوانم . شما كه رفتيد من اندرون رفتم دعا بخوانم يك مرتبه تپانچه از كمرم باز شده به زمين افتاد خالى شد . گلوله دست مرا ليسيد فرو نرفت .\r\nآن‌وقت سردارى خود را پس كرده تپانچه را نمودند اين‌طور افتاد . بصير السلطنه عرض كرد اين تپانچه‌ها هميشه فشنگ مىدزد و خوب نيست .\r\n\r\nوضع تبريز\r\nشاه نهايت امنيت خاطر را داشت . حضرت و الا از تبريز جويا شدند . فرمودند ديروز صبح تلگرافى از مخبر رويتر ديدم كه بمب انداختند و اردو از هم پاشيده شده . خيلى اوقاتم تلخ شد . فورا تلگراف كردم خبر آمد ، يعنى عين الدوله تلگراف كرد كه بمب و توپ و سرما اردو را از هم نخواهد پراكنده كرد مگر بىپولى . آن‌وقت به حضرت و الا فرمودند اهل شهر گوشت خر مىخورند . نمىدانم چقدر سخت هستند . اعتماد الدوله و حشمت الدوله هم داخل اطاق شده يك سمت ايستاده بودند . من نگاهى به اعتماد الدوله\r\n\r\n","description":"","footnote":"","page_name":" 2365 ","page_number":617},
  {"content":"\r\n\r\nكردم زيرا در روز شنبه در مجلس مىگفت نان در شهر تبريز يك من هشت عباسى است و شاه از ما نمىپرسد تا درست اطلاعات خود را بدهيم . اعتماد الدوله به من چشمك زد كه كار نداشته باش . حضرت و الا از رشت و تنكابون پرسيد . فرمودند معطل پول بودند امروز داده شد و حال آنكه پانزده روز قبل همين فرمايش را فرموده بودند كه پس‌فردا مىروند . به افخم الدوله فرموده بودند ديروز بيست سوار رفت . صحبت متفرقه هم قدرى شد كه صدراعظم و سپهسالار وارد شدند . معلوم شد خلوت خواهد شد .\r\nحضرت و الا هم برخاست . در بين راه با حضرت و الا از اين غفلت و از اين دروغها خيلى صحبت كرديم . حضرت و الا حقيقة متحير بود و نمىدانست چه بكند .\r\nبعد از ناهار پاكت قزوين رسيد و نزاع كه از قول نظم الدوله كه او از قول مهديقلى ميرزا گفت پاك دروغ بود زيرا همچو مطلب عمده را ممكن نبود رفعت السلطان ننويسد .\r\n\r\nنامهء رفعت السلطان\r\nاما نوشته بود جمعى كه كاروانسراى حاجى محمد حسن رفته بودند بيرق بلند كرده بودند . حكومت حاجى را خواست بيرق را خوابانيد . شب هم اگر بعضى را گرفته بود ديگر كسى جرأت رفتن نكرد . صبح تلگرافى از سفارت عثمانى رسيد كه مردم را پذيرائى كنيد . ميرزا حسين طبيب وكيل سابق با معدودى به قدر شصت نفر مجددا آنجا رفتند . حاكم ترسيده و كارى به كار كسى ندارد . در صورتى كه تمام علما و تجار معتبر و اشراف همراه هستند . به قدر هزار نفر سوار و سرباز با سردار مظفر در اردو حاضر است .\r\nغياث نظام هم با جمعيت خودش . پس پلتيك سپهسالار و صدراعظم چيست نمىدانيم .\r\nاگر هيچ‌جا زور ندارند در قزوين و تهران كه دارند .\r\n\r\nعريضهء عز الدوله\r\nحضرت و الا عريضه‌اى به شاه كردند كه بر غلام فرض است كه اين مطالب را عريضه كنم . در كارها و امورات مملكتى نهايت سهل‌انگارى و بىاعتنائى مىفرمائيد و اين كارهاى بزرگ را كوچك مىشماريد . آن تبريز ، نه ماه است كارى صورت نگرفته . آن اصفهان ، گيلان و قزوين به طهران نزديك است . شما نمىرويد آنها مىآيند . طهران و حضرت عبد العظيم ( ع ) براى استقبال آنها كافى است .\r\n ديدى كه چه گفت زال با رستم گرد * دشمن نتوان حقير و بيچاره شمرد\r\nديديم بسى آب ز سرچشمهء خرد * چون پيشتر آمد شتر و بار ببرد . \r\nقربانت شوم وقت آسايش نيست ، وقت مملكت‌دارى و رفع آشوب است . موقع شور و صلاح از مردمان خيرخواه است .\r\n\r\n","description":"","footnote":"","page_name":" 2366 ","page_number":618},
  {"content":"\r\n\r\n سرچشمه شايد گرفتن به بيل * چو پر شد نشايد گذشتن به پيل \r\nپس تا اندكى فرصت داريد از دست ندهيد كه وقت مىگذرد ، افسوس و ندامت باقى مىماند .\r\nبارى بقدرى اين عريضه خوش مضمون بود كه اگر جا بود صورت آن را مىنوشتم .\r\nقرار شد افخم الدوله برده برساند اما .\r\n گوش اگر گوش من و ناله اگر نالهء تو است * آنچه البته به جائى نرسد فرياد است \r\n وَ لَهُمْ آذانٌ لا يَسْمَعُونَ بِها   وَ لَهُمْ أَعْيُنٌ  « 1 »  لا يُبْصِرُونَ بِها . \r\nسلطنتهاى ايران را در تواريخ مىخوانديم و افسانه مىپنداشتيم ، حالا به چشم مىبينيم كه آنها افسانه نبود و حقيقت داشت .\r\nتمام شد اين مجلد در بدترين اوقات بدبختى و زوال مملكت .\r\nعين السلطنهء قهرمان قاجار . دار الخلافهء طهران\r\n\r\n\r\n","description":"","footnote":"\r\n( 1 ) -  وَ لَهُمْ أَعْيُنٌ لا يُبْصِرُونَ بِها   وَ لَهُمْ آذانٌ لا يَسْمَعُونَ بِها  ( سورهء اعراف آيه 178 )\r\n","page_name":" 2367 ","page_number":619},
  {"content":"\r\n . \r\n","description":"","footnote":"","page_name":" 2368 ","page_number":620},
  {"content":"\r\n\r\n\r\nجلد چهارم دوران استبداد صغير از اول ربيع الاول تا 12 جمادى الثانيهء 1327\r\n\r\n","description":"","footnote":"","page_name":" 2369 ","page_number":621},
  {"content":"\r\n . \r\n","description":"","footnote":"","page_name":" 2370 ","page_number":622},
  {"content":"\r\n\r\nبسم اللّه الرحمن الرحيم سه‌شنبه غرهء شهر ربيع الاول 1327 هجرى ، سيم درجهء حمل ، 23 مارس 1909 ميلادى - در تقويمهاى نجم الدولهء مرحوم كه نوه‌اش چاپ كرده امروز را غرّه نوشته . در تقويم ديگر كه نجم الدولهء جديد استخراج نموده امروز سلخ است . اين اختلاف براى ماه رمضان مصيبتى خواهد بود .\r\n\r\nخط سياق - ماليات\r\nمجلس رفتم . جناب مشير الدوله هم آمدند . گفتند پس‌فردا در دربار شهر مجلس عالى مفصلى خواهد بود كه انشاء الله نتايج حسنه خواهد بخشيد . كتابچه خواندند . گفتند وزير ماليه اصرار دارد زودتر تمام شود كه حكام براى وصول ماليات معطلى نداشته باشند . نديم السلطان گفت پس خوب است اول كتابچهء تبريز و اصفهان و گيلان قراءت شود . ملا اسد الله اصفهانى گفت من در ميان دو افسوس مانده‌ام : يكى اين‌كه چرا اين طور ماليات بگيرند ، ديگرى اين‌كه به اين ترتيب بدهند . حقيقة از صدر و ذيل هر دو غلط است . از همه بدتر خط سياق است كه اين طبقه منحصر به خودشان كرده‌اند .\r\nحاجى صدر السلطنه بناى صحبت را گذاشت . ميرزا طاهر كاشى « 1 » مخاطب واقع شده بود . كار به جائى رسيد يكى دولت شده ديگرى ملت و به جان هم افتادند . ميرزا طاهر آرام حرف مىزند ، صدر السلطنه بلند . در ضمن خوب گفت . اين « مثل دو نفر پهلوان هستند ، اگر زورت مىرسد لنگش كن ، اگر نمىرسد بگو اى و الله . آخر دولت مغلوب شد .\r\n\r\n\r\n","description":"","footnote":"\r\n( 1 ) - اين شخص ملقب به بصير الملك مستوفى سمنان و دامغان بود . روزنامهء خاطرات او به كوشش آقايان ايرج افشار و محمد رسول درياگشت در 1374 به چاپ رسيده است ( مسعود سالور ) .\r\n","page_name":" 2371 ","page_number":623},
  {"content":"\r\n\r\n\r\nزور لازم است\r\nبعد مؤيد السلطنه شاه شد ، صدر السلطنه ملت . مؤيد السلطنه ديد خيلى بايد پرگوئى كند ، سپر انداخته تسليم شد . مباحثه و صحبت زياد شد . مىگفتند اگر مشروطه هم بشود قوه و قدرتى كه لازم است نيست و باز بدتر مىشود . هيچ يك از اين دو بدون قشون پيش نخواهد رفت . حالا مشروطه شد شايد صمصام السلطنه ميل نكرد اصفهان را تخليه كند ، يا ايلات لرستان ساكت نشدند . پس على اى حال زور لازم است امروز نيست . جمهورى هم بكنند زور لازم دارد .\r\n\r\nچه مىخواهند\r\nبعد از ختم ، مجلس من ، عميد الدوله ، مؤيد السلطنه و آقايان تجار نشستيم . امين دربار ، مهندس‌باشى صحبت مىكردند . ملا اسد الله پرسيد اين مجلس پس‌فردا براى چيست . گفتند مىخواهند مطالب مردم را بشنوند و صحبت بدارند . گفت در اصفهان ميرزا حسن نامى بود هميشه ضابط مىشد مال ديوان را مىخورد . بعد از آن‌كه سه چهار ماه او را حبس مىكردند ، چوب مىزدند تازه مىپرسيد به من چه كار دارند ، چىچى مىخواهند . حالا نقل آنهاست . بعد از سه سال تازه مىپرسند . بقدرى خنده كرديم كه حساب نداشت .\r\n\r\nملا اسد الله حناساب\r\nاين ملا اسد الله از طايفهء حنا ساب است ، با كمال ، رند ، زيرك . با يك بشاشت و خرمى هم حرف مىزند كه هيچ‌وقت مستمع ملول نمىشود . مثلهاى قشنگ هم مىزند مثل آن‌كه نوشتم . باز يك روز گفتند وزرا متصل مىگويند ما ميل داريم عدالت بشود و كارها ترتيب پيدا كند . ملا اسد الله گفت يك نفر بود در اصفهان . به فلان آخوند بيدآبادى گفتند اين شخص به معاد قائل نيست . او را خواست گفت ملعون تو به معاد قائل نيستى ؟\r\nگفت از زبان و دل اعتقاد دارم اما افعال من مىگويد من اعتقاد ندارم .\r\nچهارشنبه دوم . گفتند از قصر شيرين و بعضى جاهاى ديگر تلگراف رؤيت هلال رسيد . از هرمز ميرزا چندى است كاغذ نمىرسد . افخم الدوله بسيار متوحش بود .\r\nكاغذى كه پسر بهاء الدوله نوشته بود خبر داده بود مريض بود فردا از مريض‌خانه بيرون مىآيد . با وجود آن تلگرافى زديم اميدواريم به خواست خدا كه سلامت باشد .\r\n\r\n","description":"","footnote":"","page_name":" 2372 ","page_number":624},
  {"content":"\r\n\r\n\r\nكشته شدن ميرزا مصطفى آشتيانى\r\nافخم الدوله درب خانه رفته بود پاكت شاهزاده را موقع رفتن اندرون داده بود . در مراجعت شنيده بود ديشب در حضرت عبد العظيم آقا ميرزا مصطفى برادر حاج شيخ مرتضى را با چند نفر كشته‌اند . تا عصر درصدد تحقيق برآمديم راست و دروغ زياد شنيده شد . آنچه فعلا يقين است و شك و شبهه ندارد قتل آقا ميرزا مصطفى است و سه نفر ديگر در ساعت هفت از شب رفته . اين آقا ميرزا مصطفى پسر دوم مرحوم ميرزاى آشتيانى است . در طهران و نزد خودش بود ، تحصيل چندانى نكرده [ بود 
  ] . اعيانيت او غالب بود . در حيات پدرش عيشها كرد ، لذتها برد . بواسطهء پدرش نزد امين السلطان اتابك و ساير صدور و رجال عزتى داشت . براى هركس خواست حكومت ، منصب ، فوج سوار مىگرفت . باغ خوبى داشت . عكاسى هم بلد بود . . . خيلى زرنگ بود . متصل كار مىكرد . با اعيان راه داشت . با همه دوست بود . با سپهسالار خصوصيت كامل داشت .\r\nدر حقيقت يكى از كار چاق‌كنهاى بسيار زرنگ ايران بود . با من باجناق است ، يعنى يك عيالش دختر معين السلطنهء مرحوم است . روى هم رفته آدم خوبى بود . محاسن بيش از قبايح داشت و به كار مردم مىخورد . خيّر و سخى بود . خداوند رحمتش كند . نعشها را دفن نمىكردند . جناب شيخ مرتضى روضه خوانده بود ، ندبه كرده بود . همهء مردم گريه كردند . رئيس پليس و سوار قزاق زياد به حضرت عبد العظيم رفت . واقعا جناب شيخ مرتضى يكى از اخيار و از علماى خوب طهران است . به غم او همه شريك‌اند .\r\n\r\nاستقلال شاه\r\nجناب شيخ سيف الدين اينجا آمده بود . چندى بود ذات الريه كرده بود ، الحمد لله خوب شد . مىگفت روسها ميل دارند شاه مستقل شود و به انگليسها مىگويند تمام اين آشوب و انقلاب در منطقهء متعلق به من است و من مليونها از حيث تجارت و غيره متضرر شده‌ام . شاه را بايد حمايت كنم تا منظم نمايد . آن‌وقت يك مجلسى كه به مقتضاى اين مملكت باشد برقرار نمايم . انگليسها مىگويند ما از شاه اطمينان نداريم همين‌قدر كه مستقل شد كار دشوار مىشود ، مجلس هم نخواهد داد . بايد بيطرف بود تا آن‌قدر به سر و مغز يك‌ديگر بزنند تا يك طرفى شود .\r\n\r\nظل السلطان و انگليسها\r\nبختياريها هم برحسب دستورالعمل انگليس رفتار مىكنند . چنانچه ظل السلطان پدر صمصام السلطنه را كشته حالا كه اين تسلط و اقتدار را در اصفهان دارند نگاه چپ به يك\r\n\r\n","description":"","footnote":"","page_name":" 2373 ","page_number":625},
  {"content":"\r\n\r\nنفر خانه شاگرد ظل السلطان نكردند و يك گندم از تمام مايملك او تصرف ننمودند . در صورتى كه به خون ظل السلطان تشنه [ اند 
  ] و بايد امروز كه اقتدار دارند همه‌كار بكنند . اين فقط براى اين است كه ظل السلطان در حفظ حمايت انگليس است و جرأت ندارند . باز مىگفت در اين چند روز پول زيادى ظل السلطان برات كرده و به اين حضرت عبد العظيميها و سفارتيها تقسيم شد .\r\n\r\nتقىزاده\r\nاز قرارى كه مجددا شنيدم باقر بنا زنده است و الان در تبريز مىباشد . تقىزاده هم آنجا است و ليكن چندان اعتنائى به مشار اليه ندارند . آن چند نفر هم در اصفهان محبوس مىباشند .\r\n\r\nمجلس\r\nپنجشنبه سيم ربيع الاول - امروز چهار ساعت به غروب مانده در تالار تخت مرمر دعوت كرده بودند . اگرچه من دعوت نداشتم ليكن براى تماشا و اصغاى فرمايشات و اصلاح كارها رفتم . اولا سرباز و ژاندارم و مستحفظ زياد گذاشته بودند و از يك در هم اجازهء ورود داده بودند .\r\nصدراعظم ، نظام الملك ، سعد الدوله ، قوام الدوله ، مهندس الممالك كه هيئت كابينه باشند از باغ شاه به اتفاق آمده در شاه‌نشين تالار نشسته بودند . سپهسالار گفته بود من كار لازم دارم و نيامده بود . حضرت و الا و من هم نشستيم . كم‌كم مردم مىآمدند . علماء هجوم به شاه‌نشين آوردند . يك نفر يك نفر از كلاهيها برخاسته به زواياى اطاق مىرفتند .\r\nكه هر ضلعى مجلسى شد جدا يگانه . علماء امام جمعه ، حاجى آقا على اكبر ، سلطان العلما ، ظهير الاسلام معرفه بودند . سايرين كسى نبودند .\r\nسعد الدوله نزديك من بود . جويا شدم چه خواهند گفت . جواب داد نمىدانم . گفتم شما حرف نخواهيد زد . گفت هرگز ، يك كلمه هم . گفتم به‌به . هيچ جواب نداد و بعد جاى من هم تنگ شد . برخاسته نزديك شعاع الدوله و مشير الدوله و جمعى ديگر كه سمت راست شاه‌نشين بودند نشستم . مردم جوقه‌جوقه صحبت مىكردند . چاى و قليان صرف مىكردند ، كانه مجالس عقدكنان . درست تا يك ساعت و نيم به غروب مانده به همين منوال گذشت . آن‌وقت ديدم توى شاه‌نشين قالى شده خواستند چيزى بخوانند .\r\nسيد طلبه به عنوان خيلى مفصلى اسم سه نفر از علماى نجف را گفت يكى حجة الاسلام سيد كاظم يزدى ، ديگرى حجة الاسلام صدر اصفهانى ، يكى را هم فراموش كردم كه در جواب سؤالى جوابى مرقوم فرموده‌اند .\r\n\r\n","description":"","footnote":"","page_name":" 2374 ","page_number":626},
  {"content":"\r\n\r\n\r\nنجف و مشروطه\r\nسؤال اين بود چه مىفرمائيد در لزوم مشروطه . آنها هم نوشته بودند اين جواب از وظيفهء ما خارج است . نمىدانيم از مشروطه مقصود چيست . اگر احكامات آن مطابق شرع است البته لزوم دارد و الّا خير لازم نيست ، زيرا دين ما كامل است و ختم بر همه . اگر نواقصى براى آن فرض كنيم كفر است . اما از بعضى مطبوعاتى كه به نظر ما رسيد مشروطه صحيح نبود . سيد احمد بهبهانى . . . و يكى دو نفر ديگر تفسير زيادى كردند .\r\nآخوند . . . مازندرانى كه يقين داشتم بدون دعوت آمده نزديك من نشسته بود برخاسته جلوى شاه‌نشين رفت پشت به تخت رو به حضرات ايستاد گفت لايحه اجازه مرحمت شود بخوانم . گويا گمان كردند در ضمن تلگراف يا حكمى است . گفتند بخوان . بنا كرد خواندن . بيشتر مردم به‌جاى گوش دادن آخوند را نگاه مىكردند كه . . . كيست . تعريف از شاه بود و صدراعظم و سپهسالار كه شاه سر است و اين دو بازوى او . مردم دو گروه شده‌اند : فريق فى الجنة و فريق فى السعير . از توى شاه‌نشين يكى گفت آخوند بس است .\r\nصدراعظم هم گفت لازم نيست . آخوند آمد و نشست .\r\nآن‌وقت صدراعظم نظام الاسلام محرر و وزير آقاى امام مرحوم و اين امام را خواست پاكتى به دو داد . همان جاى آخوند ايستاد قرائت كرد . معلوم شد دستخط شاه است و آن اوليها براى گرم كردن مجلس بود .\r\nدستخط شاه عين مضمون رقعهء دعوت بود كه : جناب اشرف صدراعظم دو سال است كه مملكت برهم خورده و تمام كارها غيرمنظم است . حكام بىتكليف ، ادارات غير مرتب . در دربار شهر مجلسى بكنيد جمع شوند ترتيبى به كارها بدهند ، ادارات منظم شود . حكام مستقل و امورات از مجراى طبيعى كه قانون عدالت باشد جارى شود .\r\n\r\nنطق مير هاشم\r\nدرست يك ساعت به غروب مانده بود قال از شاه‌نشين سرگرفت . همه را كه نمىشود نوشت . فقط سيد احمد بهبهانى پرگوئى كرد . گاهى هم شريف العلماى تربتى حرف مىزد . سيد ابو القاسم پسر آقا سيد محمد گفت مجلس بايد باشد كه نظارت كند تا خوب بشود . يك مرتبه به سمت او حمله آوردند حرام است ، كفر است . بيست و چهار فصل از قانون اساسى خلاف شريعت است . مير هاشم مشهور برخاست نطقى كرد . سه سال است همه اهل ايران مىگويند به ما ظلم مىشود . تعدى مىشود و حال آنكه رعيت ايران مالياتى نمىدهد ، چيزى نمىدهد . ما از دولت اسلامى عثمانى مثل مىزنيم . اين طور ماليات مىگيرند ، اين‌طور تعدى مىكند . همه روزه اعانه دريافت مىكند . مختصر از\r\n\r\n","description":"","footnote":"","page_name":" 2375 ","page_number":627},
  {"content":"\r\n\r\nاين قبيل زياد گفت و آخرش اين بود بايد ما شاكر باشيم كه از بابت ماليات و دادن اعانه آسوده هستيم . بايد دانست مجلس فقط در شاه‌نشين شد . سايرين كه به قدر چهل پنجاه نفر بودند تمام ساكت در حقيقت تماشاچى محسوب بودند .\r\n\r\nدستور\r\nصدراعظم از امام جمعه پرسيد شما بفرمائيد . ايشان جواب دادند دستورى بايد نوشت و مردم به آن دستور رفتار كنند . وزارت‌خانه‌ها از روى دستور باشد . اين لغت « دستور » را تازه پيدا كرده بود . همه را از « دستور » گفتند .\r\nسلطان العلماء و ظهير الاسلام ساكت بودند . از حضرت و الا پرسيد ، فرمودند شما اول مملكت را امن بكنيد آن‌وقت برويم سر اين كارها .\r\n\r\nسعد الدوله\r\nآقاى سعد الدوله گفتند من اين حرفها را ذخيره مىكنم . در تمام طول اين مدت تا ختم مجلس سيگار برگى به دهان سعد الدوله بود و مىكشيد . جناب مهندس الممالك گفتند دندان عاريه‌ام شكسته نمىتوانم تكلم كنم . قوام الدوله هم بيرون شاه‌نشين بود و خارج از مجلس مشورت . حاجى محمد اسمعيل مغازه كه پائين شاه‌نشين نشسته بود و خيلى نزديك بود گفت عرضى دارم ، ساكت شدند . مملكت ما از دست رفته انگشتهاى خارجى داخل شده و ما را به جان هم انداخته‌اند نتيجه ببرند . شاه فرموده مجلس كنيد علاج نمائيد . ديگر موقع مجازگوئى و اين صحبتها نيست . تا كى بايد مجازگوئى كرد .\r\nيكى از طلبه‌ها بنا كرد سؤالات كردن : چرا رفته ، انگشت كى داخل است ، خلط مبحث كردند حاجى هم برخاسته و رفت .\r\nدر اين موقع صدراعظم و نظام الملك براى نماز اطاق ديگر رفتند . آخوندها مشغول صحبت علمى شدند . سايرين هم مشغول صحبتهاى ديگر . اينجا من مجالى پيدا كرده به آخوند مازندرانى گفتم جناب براى چه پشت‌سر يك جماعتى در يك مجمعى خواستى بد بگوئى . گفت بد گفتم . گفتم « فى السعير » چه بود . خوب شد نگذاشتند بخوانى ، يقين خيلى از آن بدتر داشت . گفت آخر اينها دارند مملكت را خراب مىكنند . گفتم هركارى بكنند به شما ربطى ندارد كه سؤال نكرده پيش خود بد بنويسى و در مجلس بخوانى .\r\nاينجا آخوند گفت خدا لعنت كند آن مؤمنى كه اينها را نوشت ، و الّا من خودم آن اوليها را نوشته بودم و خوب هم بود .\r\n\r\n","description":"","footnote":"","page_name":" 2376 ","page_number":628},
  {"content":"\r\n\r\n\r\nصحبت با صدراعظم\r\nامام جمعهء كردستان هم نزد اين آخوند نشسته بود ، اما امروز لايحه قرائت نكرد و ساكت بود . بعد گفتم آخوند حالا به جاى آن لايحه يك كار صحيح بكن گفت بفرمائيد .\r\nگفتم برخيز برو جلوى صدراعظم بگو ما كه مخالفتى نداريم و عرضى هم نكرده‌ايم ، امنيت نيست و مشروطه مىخواهيم . حضرت اجل خوب بود آنها را مىخواستيد تا عرايض خود را بكنند اينهاى ديگر جواب بدهند ، مذاكره كنند تا به جائى برسد . فكرى كرده گفت بله راست است . آنها كه حضرت عبد العظيم و سفارت مىباشند تظلم دارند .\r\nبا آنها بايد گفتگو كنند . برخاسته رفت جلوى صدراعظم كه از نماز فارغ شده بود و آمده بود . تا آغاز سخن كرد خود صدراعظم گفت ما حضرات حضرت عبد العظيميها را دعوت كرده بوديم تمام پشت پاكت را مهر كرده‌اند با وجود آن حاضر نشدند . ( كسى نگفت الاغ مهر پشت پاكت وصول آن را معلوم مىكند دخلى به آمدن و نيامدن ندارد ) ، آقا سيد كاظم شما بيائيد ايشان آمده نزديك آخوند جلوس كردند . گفتند آنها مىگويند مشروطه ، مشروطه . يك مرتبه باز سيد احمد و آن سه چهار نفر ديگر كه نمىشناختم بناى حرام حرام و قال‌مقال را گذاشتند . سيد كاظم گفت من با هفت نفر نمىتوانم حرف بزنم . صبر كنيد ساكت شويد . به هزار زحمت كمى ساكت شدند . گفت يك ماه است من با آنها از طرف شما و آقاى نايب السلطنه صحبت مىكنم . جناب شيخ فضل الله هم مىداند . آنها مىگويند به غير از مشروطه چاره‌اى نيست . باز آن چند نفر بناى فرياد را گذاشتند .\r\nسيد كاظم ديگر حرف نزد . من ديگر بعضى حرفهاى صدراعظم را كه آرام مىزد نشنيدم ، همين‌قدر اسم قشون و امنيت به گوشم خورد .\r\n\r\nصدر السلطنه\r\nصدر السلطنه از شاه‌نشين برخاسته نزديك من نشسته بود ، با حضور مؤتمن الملك و مشير دفتر اعضاء مجلس خودمان . به مشار اليه گفتم حضرت عالى چرا از آن نطقها نمىفرمائيد . گفت من و خنده كرد . گفتم بلى شما كه از همه بهتر حرف مىزنيد ، امروز روز حرف است . و الله معصيت مىكنيد . گفت معصيت خير مگر من سفيه هستم . گفتم پس چرا ما را آنقدر بى جا اذيت مىكنيد . گفت اين مجلس مشاوره نيست ، مجلس مشاوره بايد همديگر را ببينند ، حرف هم را بشنوند ، رئيس داشته باشد . من گفتم . . . نوكر نباشد ، چاى و قليان نباشد . جواب گفتم با همهء اين تفصيل شما خوب بود نطقى مىكرديد .\r\n\r\n","description":"","footnote":"","page_name":" 2377 ","page_number":629},
  {"content":"\r\n\r\n\r\nامير نظام تازه\r\nامير نظام برخاست برود ، وقتى كه از جلوى صدر الملك مىگذشت گفت آخر تو امير نظامى يك حرفى بزن . به دماغ امير نظام خورد . با اخم تمام گذشت . اين امير نظام مىخواهد مثل آن امير نظامهاى گذشته مردم احترام كنند و حال آنكه ايام شباب و كارهاى او را پيرمردها مىدانند .\r\n\r\nاصلاح امور\r\nامورات اصلاح شد ، دواير منظم . صحبت مشروطه تمام گرديد . ساير ولايات هم امن شد . برخاسته و تشريف بردند . بيرون كه آمديم امين دربار به حضرت و الا عرض مىكرد وقتى كه به اينها نوشتيم بيائيد در مجلس مذاكره كنيد شور بكنيد اطمينان از آمدن و نيامدن حضرات حاصل بكنيد ، اگر لازم شد تشكيل مجلس عمومى داده شود نيامدند و قبول نكردند . براى اين‌كه يك افتضاحى بدتر و مفتضح‌تر از مجالس ديگرشان بالا بياورند . الان هم مىروند به شاه از نتايج و انجام مقاصد چيزها مىگويند كه در قوطى هيچ عطارى نيست . من از آقاى عماد السلطنه پرسيدم مثل آنكه همه از هم جويا مىشدند نتيجه چه شد . گفت همين كه همه‌جا امن است پنجاه هزار قشون هم زير اسلحه داريم ، منتهى نمىخواهيم مردم را بكشيم . به قول ميرزا طاهر پس اگر اين‌طور است لنگش كن .\r\n\r\nعكس العمل عز الدوله\r\nمن به حضرت و الا گفتم ديگر شما را در اين مجالس دعوت كنند مىرويد . گفت به ارواح پدرم نخواهم رفت . به قدرى خلق حضرت و الا تنگ بود كه تا منزل فرمايشى نفرمودند . چه كند هرقدر هم عريضه مىكند ، به شاه مىگويد ، به نايب السلطنه مىگويد ثمر ندارد . بيش از اين هم كارى از او ساخته نيست . بالاتر از آن عريضه كه به شاه پريروز نوشت نمىشود . هيچ جواب نداد .\r\n\r\nقتل ميرزا مصطفى\r\nحالا مختصرى از واقعهء حضرت عبد العظيم و قتل ميرزا مصطفى بنويسم . شب ساعت هفت ده پانزده نفر يا بيشتر نردبانى گذاشته وارد خانهء اينها مىشوند . آقا ميرزا مصطفى و شيخ غلامحسين پيشنماز مسجد بزازها كه مرد زاهد عابد مقدسى بود و دبير همايون آشتيانى كه ديدن و مهمانى رفته و شب را به اصرار تمام نگاهش مىدارند و يك نفر نوكر كشته مىشود . سه نفر نوكر و عماد الذاكرين همان كه قبل از مشروطه در طهران\r\n\r\n","description":"","footnote":"","page_name":" 2378 ","page_number":630},
  {"content":"\r\n\r\nشب در كوچه به سرش زخم زده بودند مجروح مىشوند . اين جماعت كه داخل خانه شده‌اند تمام مسلح و تمام سر و صورت خود را بسته بودند . آنچه از قول اعتماد مىگويند و مشروطه‌ها يقين دارند اين اشخاص صنيع حضرت و مشديهاى ميدان بودند كه به حكم يا اشارهء دولتيان مرتكب اين عمل شده [ اند 
  ] كه اسباب جبن و هراس و پراكندگى حضرات بشوند . آنچه دولتيان مىگويند مشروطه‌ها ميرزا مصطفى را جاسوس و حامى دولت مىدانستند و محض آنكه برادر آقا ميرزا مرتضى بود نتوانستند بگويند نيايد و نباشد . شب به سر وقت او رفته اين مستبد مشروطه‌نما را از زحمت زندگانى آسوده‌اش كردند . سركار شعاع الدين ميرزا مىگفت سپهسالار كاغذى به خط ميرزا مصطفى نشان داده و در دست دارد كه نوشته است مقاصد انشاء الله انجام خواهد گرفت . اما اگر بو ببرند مرا خواهند كشت .\r\nحالا قول ديگرى است كه شايد صحيح‌تر باشد . چهار هزار تومان پول از پولهائى كه چند سال است از خزانهء غيب مىرسد در خانه و نزد آقا ميرزا مصطفى بوده . خود نوكرها شب مرتكب اين امر مىشوند . چنانچه سه چهار نفر از نوكرهاى آنها مفقود الاثر مىباشند و اگر به غير آنها از طرف دولتيان يا ملتيان اين كار شده چرا شيخ غلامحسين مظلوم و آن مهمان بيچاره تلف شده [ اند 
  ] زيرا غرض و دشمنى با ميرزا مصطفى بود هم او را كشته بودند ، نه ديگران را . ختم مفصلى در سر مقبرهء شاه شهيد از طرف اعليحضرت گذاشتند و روزى هشتاد خوانچه طعام با ساير چيزها داده شد . فعلا اين دو طايفه مشروطه و مستبده چه در شهر چه در جاهاى ديگر وحشت كرده شبها خواب راحت نمىكنند . خوشا به حال آن كسانى كه از اين دو جرگه خارج هستند .\r\n\r\nمجلس چيست ؟\r\nشنبه پنجم - هفتم درجهء حمل - صبح حضرت و الا فرمودند از مجلس عريضه بايد به شاه عرض كرد ، هروقت من عنوان كردم كمك كنيد . قدرى كتابچه خواندند . ديدم حضرت و الا فراموش كردند . به عميد الدوله مطلب را گفتم . خيلى پسنديد و رفت خدمت حضرت و الا يادآور شد . با مشير الدوله و مدير الدوله مشورت كردند و قرار شد صدر السلطنه در آن خصوص از زبان حضرت و الا نطقى كند . بسيار خوب اداى مطلب را كرد و مجلس پريروز را تشريح درستى نمود . در آخر هم گفت از آن بايد ترسيد كه به خاكپاى مبارك طور ديگر عرض نمايند . راى مجلس چيست بايد عريضه به شاه عرض كرد يا خير . معلوم است بعضى راضى نيستند . زيرا بر ضد سپهسالار و صدراعظم است .\r\nآن‌وقت گفتند البته به شاه عرض كردند و ممكن نيست عرض نكنند . من گفتم نمىگويند\r\n\r\n","description":"","footnote":"","page_name":" 2379 ","page_number":631},
  {"content":"\r\n\r\nزيرا سه چهار روز قبل در باب آمدن تنكابونيها حضرت و الا فرمودند گفتند دروغ است .\r\nآن‌وقت گفتم جناب صدر السلطنه شما حضور داشتيد چه گفتند . صدر السلطنه مختصرى از تفصيل آن روز كه شرح داده شده است بيان كرد . باز صحبت زياد شد . نتيجهء آن مجلس را پرسيدند . آقاى عماد السلطنه گفت نتيجه اين شد : صدراعظم گفت ولايات منظم [ است 
  ] و ما پنجاه هزار قشون منظم زير اسلحه داريم . آقا ميرزا طاهر هم كه فرموده‌اند لنگش كن . صدر السلطنه گفت راست است . من نمىدانستم بسيار نتيجهء خوبى گرفتند . شعاع الدين ميرزا گفت خود شاه در دستخط مرقوم فرموده‌اند دو سال است مملكت نظم ندارد ، صدراعظم مىگويد منظم است . آخر قرار شد عريضه نوشته شود و حضرت و الا فرمودند امين دربار نوشت . چند نفرى برخاسته رفتند .\r\n\r\nعريضه\r\nمضمون عريضه اين بود : ولايات شلوغ است ، در طهران مردم آسايش ندارند ، خواب راحت كسى نمىكند . براى اصلاح و راه علاج وزرا را خواستيم گفتند در مجلس عالى مذاكرات مىشود . از مذاكرات مجلس پريروز نتيجه دست نداد . عاجزانه استدعا مىشود امر و مقرر شود وزرا بيايند بلكه در اين مجلس راه علاجى به دست بيايد .\r\nعريضهء اول خوب نشده بود حضرت و الا تصحيح فرمودند . قرار شد غروب روانه كنند و حضرت و الا به توسط عماد السلطنه روانه كند . ديگر متفرقه زياد صحبت شد .\r\nعميد الدوله و نظم الدوله و بعضى كه نزديك من بودند اعتقاد داشتند كابينه را شاه عزل كند شايد بهتر شود . ديدم باراى آن روز ما توافق دارد .\r\n\r\nشب‌نامه‌ها\r\nبا شعاع الدين ميرزا ديدن شاهزاده ركن الدوله رفتيم . خانه‌اش در ارگ است ، همان خانه‌هاى قديم مرحوم ركن الدوله . آنجا شب‌نامهء مفصلى ديدم . نقشهء طهران را كشيده كه قشون ملى « 1 » حمله آورده‌اند . ذيل آن تفصيلاتى نوشته بود . يك شب‌نامهء ديگر هم ديدم اسكلت مرده كشيده بود آن‌وقت تلقين ميتى نوشته بود ، خيلىخيلى بامزه . مقصود اسكلت تهرانيها و آن تلقين براى اهالى آن بود .\r\nخبر آوردند صنيع الدوله ، مخبر الملك و مخبر السلطان با يك نفر ديگر سفارت انگليس متحصن شده‌اند . ركن الدوله تعجب زياد كرد . دختر صنيع الدوله عروس ركن الدوله است . از شب‌نامه‌ها هم وحشت داشت من جوف حبيب گذاشتم . گفتم تازه\r\n\r\n\r\n","description":"","footnote":"\r\n( 1 ) - ظاهرا مراد همان نقشه‌اى است كه در كتاب « مبارزه با محمد على شاه » چاپ شده است . ( ا . ا . )\r\n","page_name":" 2380 ","page_number":632},
  {"content":"\r\n\r\nتشريف آورده‌ايد . گفت در مشهد از همه‌جا شب‌نامه زيادتر بود . غروب منزل آمدم .\r\n\r\nفوت مادر ملك‌آرا\r\nدوشنبه هفتم ربيع الاول - شب يكشنبه گذشته والدهء ملك‌آرا خود و مردم را آسوده كرد به جوار رحمت حق پيوست . ديروز را مشغول نعش‌كشى بوديم . به قم روانه شد .\r\nهفتاد سال داشت . به يك اندازه هم مكنت دارد . كمى دماغ ملك‌آرا چرب خواهد شد .\r\nفقط دو دختر دارد . امروز در مسجد حاجى رجب على كه نزديك خانهء خود آن مرحومه است ختم گذاشته بودند . مقارن ناهار شاهزاده مؤيد الدوله حسب الامر قدر قدر آمده ختم را برچيد . من نزديك عميد الدوله بودم .\r\n\r\nشيخ شيپور\r\nشيخ شيپور آمد نزد ما نشست . آدم خوبى است . نيك نفس ، خير و مقدس است .\r\nحالا مسخره هم هست باشد . در عالم خودش تالى ندارد . همه‌جا و نزد همه‌كس راه دارد . شجرهء انساب تمام مردم محسوب مىشود .\r\n\r\nباز هم دربارهء قتل ميرزا مصطفى\r\nاول از قتل آقا ميرزا مصطفى بيچاره جويا شديم . گفت نزديك بود من هم كشته شوم .\r\nزيرا تا ساعت سه آنجا بودم ، بعد شهر آمدم . مىگفت هشت نفر بودند . چهار نفر مقتول شدند چهار نفر زخمى و اين چهار نفر طورى مخفى شدند كه به چنگ نيامدند . ميرزا مصطفى گفت چهار گلوله خورده بود . آن شيخ غلامحسين مظلوم شش تا . به قدرى از اينها خون رفته بود كه يك نمد بزرگ خيس شده بود . گفتم تفنگ آنها چه بود . گفت تمام گلوله‌ها از سيستم پنج تير بود . هر چهار نفر را در ايوانچهء نزديك كفش‌دارى زنانه نزديك مقبرهء اعتضاد السلطنه دفن كردند . باز مىگفت اينها سى نفر بودند در دولت‌آباد . شام شب را « فرنى » خورده بودند . گفتند از مشديهاى طهران بودند . شاگردهاى مدرسهء آلمانى ديروز با بيرق سياه و معلمين فرنگى و ايرانى براى تعزيت رفتند . چون دبير همايون مدير يا معلم يك اطاق آن مدرسه بود .\r\n\r\nنجم‌آباديها\r\nمىگفت شيخ باقر برادر مرحوم آقا شيخ هادى نجم‌آبادى امام مسجد صدراعظم حاليه با جناب حاجى ملا آقا بزرگ پيشنماز چهل‌ستون مسجد جامع هم آنجا هستند . اين دو نفر هم از آقايان خوب طهران و محل توجه خلق از حيث قدس و تقوى و نماز جماعت\r\n\r\n","description":"","footnote":"","page_name":" 2381 ","page_number":633},
  {"content":"\r\n\r\nهستند . نزد اينها رفتم گفتم شما كه در اين مدت نه داخل انجمن بوديد و نه كارى به كار احدى داريد براى چه آمديد . گفتند مىبينيم خيلى قتل مىشود و در تمام مملكت آشوب است ، مسلمين تلف مىشوند ، مىخواهيم بلكه اين كشتار از ميان مسلمين بر طرف شود . رفتم نزد ديگران مثل افجه‌اى و سيد على آقا . آنها گفتند ما به حكم حجج اسلام عتبات آمده‌ايم تا دفع ظالم بكنيم . هركس هم از اين مقدسين طهران مانده‌اند براى همه مكتوب و شب‌نامه مىدهند كه برويد و الّا كشته مىشويد . ديروز شيخ محمد رضا امام اين مسجد حاجى رجبعلى با يك وحشتى آمد نماز ميت كرد كه لازم بود براى خودش [ و 
  ] چند نفرى نماز وحشت به جا بياورند . گفتند صنيع الدوله و برادرش مخبر الملك با آن دو نفر از ترس جان به سفارت رفته‌اند و گفته‌اند به مشروطه‌طلبى شهرت تام تمامى داريم شايد ما را هم شب كشتند . براى حفظ جان آمديم .\r\n\r\nوضع دورهء ناصرى\r\nبرويم سر اجتهادات . در عهد ناصر الدين شاه مردم در رفاه بودند . كارها و مشاغل هم ارث كسى چندان نبود ، متصل « عوض دگش » مىشد . مواجب هم مىرسيد . در حقيقت سلاطين ما تعظيم و تكريم و كرنشها را به قيمت گزاف خريدارى مىكردند . هيچ‌كس هم جرأت اين سخنان را نداشت . غالب هم نديده و نمىدانستند . او مىبايست اين غفلت را غنيمت شمرده مملكت را قانونى كند .\r\n\r\nوضع دورهء مظفرى\r\nدر عهد مظفر الدين شاه مشاغل كلية ارث نوكرهاى تبريزى او شد و انحصار پيدا كرد .\r\nاين خواص مأيوس شدند به عوام ياد دادند . كردند آنچه بايد بكنند . مشروطه شد ، ديدند خيلى بد شد باز خواص جلو گرفتند . اين بود از ده نفر مشروطه هشت نفر مستبد شد . دو نفر باقى مانده هم گفتند اين مشروطه خوب نيست .\r\nشاه مستقل شد گفتند كارها درست مىشود ، به جهت آن‌كه از كم و كيف مسبوق شده مىدانند عيب را فهميده مقننه مىكنند و آخرش لاعلاج مشروطه مىشود . آقايان صد درجه بدتر كردند . اين است حالا از ده نفر مستبد دو نفر مانده كه آن دو نفر هم مىگويند اين وضع خوب نيست .\r\n\r\nعهد محمد على شاهى\r\nدر حقيقت از ناصر الدين شاه واهمه داشتند . كسى جرأت نمىكرد تقاضائى كند . از مظفر الدين شاه كسى توقع نداشت . از اين شاه هم درخواست كردند ، هم متوقع هستند ،\r\n\r\n","description":"","footnote":"","page_name":" 2382 ","page_number":634},
  {"content":"\r\n\r\nهم واهمه ندارند . مىبايست بكند . حالا كه نكرد و باز عهد شاه طهماسبى را از سر گرفت اين‌طور شد . از اين شاه واهمه ندارند براى آنكه سياست نكرد و سفارت‌خانه‌ها هم در طهران بسيار است . توقع دارند براى اين‌كه مثل پدرش ابله نيست و آنچه هم نمىدانست در آن دو سال مشروطه و بعد از او فهماندند و حالى كردند . تعظيم و تكريم هم اگر كم مىكنند براى آن است آن قيمت كه مواجب و مرسوم و چيزهاى ديگر باشد به آنها نمىرسد . ندارد كه بدهد . پس همچو پادشاهى بايد تغيير مسلك داده شكل ديگرى بيرون بيايد . با آن عوام بسازد ، پدر آن خواص را دربياورد . همان‌طور كه آقا سيد عبد الله و آقا سيد محمد ، علاء الدوله ، ظل السلطان و سايرين را بيرون كرد شيخ فضل الله ، سيد على آقا ، امير بهادر ، مفاخر الملك ، سعد الدوله و ديگران را از در ديگر خارج كند . از اين قبيل كارها خيلى بايد بكند . چون نكرد و خودش را بيطرف قلم نداد اين است به مكافات آن دچار شده . حالا هم منتقل شود سر بيفتد باز موقع دارد .\r\n\r\nخبطهاى شاه\r\nاز پدر من و ما چند نفر هم بيش از آنچه گفتيم و نوشتيم و باز مىگوئيم و مىنويسيم كارى ساخته نيست . آخر هم به آتش ديگران خواهيم سوخت ، و الّا سپهسالار نه ماه است امان‌نامه دارد ، چه غصه خواهد داشت . من يك مسوده‌اى از خبطهاى شاه دارم كه خيلى تماشائى است . چون حال مملكت معلوم نيست فقط يكى از آنها را اينجا نوشتم و چند فقرهء ديگر را در مجلد گذشته ، كه فهرست كرده حضرت و الا بردند به نايب السلطنه بگويند .\r\n\r\nعريضه\r\nسه‌شنبه هشتم - آقاى عماد السلطنه دندان كشيده بودند . عريضه شاه را روانه كرده بودند كه با اين حال نمىتوانم بروم . حضرت و الا به من التفات كردند . باغ شاه رفتم خيلى معطل شدم . چهار ساعت از دسته گذشته اعليحضرت بيرون آمدند . داخل اطاق شدند .\r\nهمه در اطاق جلو ماندند . من به ناظم خلوت گفتم عريضه است بايد فورى برسانم و رفتم به اطاق شاه . فقط حاجب الدوله كه آن‌هم جلوى شاه افتاده بود گوشهء اطاق ايستاده بود . شاه جلوى ميز تحرير روى صندلى نشسته [ بودند 
  ] و مرفق خود را روى ميز گذاشته به دقت سه ورقه راپرت تلگرافى را قرائت مىفرمودند . راپرتهاى تلگرافى در كاغذ آبى ورق بزرگ است ، از رنگ كاغذ من تميز دادم . پاكت را روى ميز شاه گذاشته عرض كردم از شورا عرض شده است . شاه راپرتها را قرائت فرموده به حاجب الدوله فرمودند سعد الدوله را بگو بيايد . او رفت من تنها در حضور بودم . پرسيدند امروز دوشنبه است يا\r\n\r\n","description":"","footnote":"","page_name":" 2383 ","page_number":635},
  {"content":"\r\n\r\nسه‌شنبه عرض كردم سه‌شنبه هشتم است ، شورا هم منعقد است . آن‌وقت عريضه را باز كرده متن و حاشيه را ملاحظه فرموده قلم برداشتند كه سعد الدوله با مؤيد السلطنه ميرزا رضا خان وارد شدند . شاه در صفحهء ديگر عريضه مشغول تحرير شدند . سعد الدوله عرض كرد مؤيد السلطنه براى مرخصى آمده . من از پشت شيشه ديدم صدراعظم مىآيد .\r\nآن‌وقت جمعى وارد اطاق شدند صحبت با سعد الدوله ماند . دستخط نزديك اتمام بود صدراعظم وارد شد با ركن الدوله و جمعى ديگر . شاه فرمودند خوب خودتان كه آمديد و عريضه را به صدراعظم دادند . آن‌وقت شاه مشغول احوال‌پرسى و اظهار التفات به واردين شد . صدراعظم اول دستخط بعد تمام عريضه را خواند . شاه وزرا را اذن جلوس داده همه تعظيم كرده بيرون آمدند جز من . آن‌وقت به من فرمود دستخط كردم . عرض كردم چه جواب بگويم . به صدراعظم فرمودند جواب شاهزاده را بده . صدراعظم گفت وقت تعيين مىكنم مىنويسم . گفتم دستخط را پس التفات كنيد . گفت شما برويد خودم حامل آن مىشوم . تعظيم كرده بيرون آمدم . آمدم مجلس تمام را تقرير كردم . آن‌وقت گفتگو شد كه چه بايد كرد . صحبت زياد شد . در اين بين كاغذ صدراعظم آمد كه روز پنجشنبه پنج ساعت به غروب مانده با هيئت وزرا مجلس خواهيم آمد .\r\n\r\nترسها\r\nهمه مىترسيدند كه مطالب را بگويند . بقدرى من و عميد الدوله و شعاع الدين ميرزا حرف زديم كه اندازه نداشت . آخر الامر گفتم آقايان ترس شما براى اين بود مبادا مواجب شما را قطع كنند . الحمد لله قطع شده . ترس شما براى اين بود املاك شما را ضبط كنند ضبط خدائى شده . ترس شما براى اين بود شب و روز راحت نباشيد از جانتان بيمناك باشيد . اين يكى هم نيست و نه شب راحت هستيد نه روز . پس باز تقيه مىكنيد ، باز واهمه داريد . صدر السلطنه تمجيد زياد كرد . دنبالهء نطق را چسبيد . ديگران هم كمك كرده آخر گفتند تمام عيوبات را خواهيم گفت ، هرچه مىشود بشود . حضرت و الا سفارت روس وعده داده بودند تشريف بردند ، موقع به دست من آمد آنچه نمىبايست بگويم گفتم . يك ساعت و نيم به غروب مانده مجلس ختم شده خسته و مانده منزل آمدم . تا خواستم نفس بكشم احتشام حضور پرحرف پرروى طهران ما وارد شد . بقدرى حرف زد كه نزديك بود كلهء من بتركد . به هزار مشقت نيم ساعت به غروب مانده شرش كنده شد .\r\n\r\nوضع ولايات\r\nاز قرارى كه امروز گفتند بوشهر و بندرعباس را كسان سيد عبد الحسين تصرف كردند .\r\nشيراز هم انجمن ايالتى داير شد ، خراسان هم همان‌طور . استراباد هم با تركمانها اتفاق\r\n\r\n","description":"","footnote":"","page_name":" 2384 ","page_number":636},
  {"content":"\r\n\r\nكرده انجمن درست كردند ، حاكم هم ندارد .\r\nاما در تبريز فتحى شده قريب بيست هزار نفر از شهر بيرون آمده با اردوى باسمنج جنگ كردند . بيست ساعت امتداد جنگ بوده شهريها شكست فاحش خورده و به سمت شهر فرار مىكنند . از قرار تلگرافى كه شده چهارصد نفر ارمنى كشته شده سواى مسلمان . امروز تبريز هم فتح شود ثمرى به حال امنيت ساير بلاد ندارد . اگر آن دو سه ماه اول فتح شده بود فايده داشت حالا خير .\r\nپنجشنبه دهم شهر ربيع المولود 1327 - پنج ساعت به غروب مانده در ركاب حضرت و الا به عمارت خورشيد حاضر شديم . فقط چند نفرى آمده بودند . اول اطاق كوچك نشسته بوديم . بيشتر مشغول فكر بودند كه چه نطق بكنند . مگر آنها كه امورات زندگيشان مرتب است و حاليه هم راضى و در تهيهء وزارت يا حكومتى هستند .\r\n\r\nمجلس امروز\r\nنظام الملك زودتر آمد . چون روز كميسيون ماليه هم بود مسيو بيزو آمد . عذر خواستيم رفت . درست سه ساعت و نيم به غروب مانده بود صدراعظم آمد . در همان اطاق بزرگ نشست . همگى از اين اطاق آنجا رفتيم . من شمردم سواى وزراء چهل و نه نفر بوديم . بعد از احوال‌پرسى و صرف چاى و كشيدن قليان يك مرتبه درب اطاق باز شده سر و كلهء سيد احمد بهبهانى و يك سيد ديگر كه گفتند سيد على شوشترى است با يك آخوند عبا سفيدى كه كسى نشناخت پيدا شد . امين دربار كه نزديك من بود گفت لا إله الّا الله و برخاست . به آقايان گفت بفرمائيد برويم آن اطاق ديگر . آقايان حجج اعتنائى نكرده راست رفتند چپ صدراعظم بالادست وزير ماليه و وزير علوم نشستند .\r\nامين دربار مراجعت به جاى خود كرده گفت خداوند طور ديگر خواسته كوشش ما بىثمر است ، پس انا لله و انا اليه راجعون .\r\nهمه به هم اشاره كرده كه نبايد چيزى گفت . براى آنها چاى آوردند . آن‌وقت سفارش كرديم ديگرى را راه ندهند بلكه دفع شر اين سه نفر ممكن شود ! چاى را نخورده بودند .\r\nقالى پشت در شده و در باز شد جناب حاجى آقا على اكبر . . . وارد شده صدر مجلس بالا دست سيد احمد نشست . معلوم شد اين مجلس را مجلس شوراى ملى تصور كرده براى خود صدراعظم ميخ زور آورده‌اند . اگر هم از مشروطه صحبت شود فرياد حرام حرام حضرات بالا رفته مثل آن روز تخت مرمر بشود .\r\nحاجى محمد اسمعيل مغازه را هم براى جواب تجار آورده بودند . اما هيچ حرف نزد .\r\nسپهسالار نيامده بود و حال آنكه تمام كارها به توسط او مىگذرد .\r\n\r\n","description":"","footnote":"","page_name":" 2385 ","page_number":637},
  {"content":"\r\n\r\nصدراعظم گفت مقصود از احضار چه بود . صدر السلطنه جواب داد مقصود از تشكيل اين مجلس براى دعاگوئى ذات خجسته صفات ملوكانه بود . خداوند تيغش را برّا كند . دشمن او را فنا كند . مؤيد و منصورش بفرمايد .\r\nحالا من نمىتوانم تمام آنچه واقع شده شرح بدهم ، يعنى در آنجا يادداشت ممكن نبود بكنم و درست يادم نمانده . خودم هم جزو مستمعين و هم حرف‌زن بودم ، پس زياده و نقصانى بشود نقلى نيست .\r\nسعد الدوله گفت مىبايست مجلس پرگرام خودش را اول حاضر كند آن‌وقت ما را احضار كند . امين دربار جواب داد پرگرام حاضر است حوصله كنيد .\r\nصدراعظم به مؤيد السلطنه رو كرده [ گفت 
  ] پس بيخودى ما را خواستيد . گفت آقايان عرايض خود را بكنند بروند آن‌وقت ما شروع مىكنيم . صدراعظم جواب داد مطلب اصلاح امورات است آقايان هم بشنوند چه ضرر دارد . بر همه محقق شد دستورالعمل شيخ است و خود صدراعظم خواسته . باز سعد الدوله گفت معلوم مىشود مجلس پرگرامى تهيه نكرده بماند براى روز ديگر . آن‌وقت مؤيد السلطنه كه مشغول صحبت با صدراعظم بود - كه ما گوشمان پيش سعد الدوله بود - جوابش را صدراعظم بلندتر داد .\r\nبه حضرت و الا هم عرض كردم طهران كه امن است .\r\n\r\nوضع مشهدسر - پانف\r\nجمعى كه به سمت مشهدسر و بارفروش رفته بودند فرار كرده گفتند پانف هم به دستش گلوله خورده . اين‌طور تلگراف شده . حالا گلوله نخورده باشد فردا نگويند من دروغ گفتم . مشهد دويست نفر زن رفته انجمن را برهم زدند و نير الدوله وارد مىشود .\r\n( شعاع الدوله از آن سمت اطاق گفت قربان غيرت زنها . ) ما هم متصل مشغول هستيم ، چه بايد كرد به زودى امنيت حاصل نمىشود . مؤيد السلطنه بنا كرد اين مطالب را با بعضى چيزها علاوه به صدر السلطنه كه آن سمت مقابل او نشسته بود گفتن . ما ديديم حكايت همه روزه مىشود . داد زديم شاهزاده مؤيد السلطنه اين صحبتهاى شما با صدر السلطنه را مكرر شنيده‌ايم ، امروز بايد شما دو نفر از وزراء سؤالات كنيد . ساكت شدند .\r\nباز سعد الدوله پرگرام را جلو كشيد . گفتند مجلس آن‌طور كه مقصود بود نشد .\r\nصدراعظم جواب داد آقايان نامحرم نيستند . ما شاهزاده‌ها يك طرف واقع شده بوديم ، نه برحسب امر بلكه برحسب اتفاق . ديديم مجلس بىمزه مىشود با هم شور كرديم .\r\nآخر قرار شد بگويند .\r\nدر اين موقع صدراعظم بناى تاريخ را گذاشت . در اوايل ناصر الدين شاه فتنهء سالار\r\n\r\n","description":"","footnote":"","page_name":" 2386 ","page_number":638},
  {"content":"\r\n\r\nچه بود ، بىپولى چقدر بود ، تركمان چه كرد . يك فصل مطولى گفت .\r\n\r\nمشكوة الدولهء ديوانه\r\nاين را ننوشتم مشكوة الدوله هم امروز براى همين آمده بود كه هرچه صدراعظم و وزراء بگويند تصديق كند و بله بله قربان بگويد كه از اول مجلس همه فهميدند و اين آدم چهل سال است به ديوانگى مشهور اين شهر است . از كسبه گرفته تا اولياى امور او را كاملا مىشناسند . بيست و هشت سال قبل در اسلامبول شب مهمانى دست صدر السلطنه را گاز گرفته كه هنوز جايش هست . اين آدم امروز محل شور و مصلحت صدراعظم مملكت ما است كه اگر احوالات او را بنويسم يك كتاب مىشود .\r\n\r\nعثمانى\r\nآقاى عماد السلطنه گفت امروز آن عهد نيست ، امروز انگشت خارجه داخل است و بايد فكرهاى ديگر كرد كه هيچ مربوط به تدابير آن عهد نيست . صدراعظم مىگفت انگشت خارجه نيست ، فقط يك نفر است ( مقصود عثمانى بود ) ، آن هم امروز كاغذى رسيده . شاه از وزير گرفت به من دادند كه نشان بدهم . آن‌وقت از جيب بغل خود كاغذ زيادى بيرون آورده و يكى را جدا كرده به حضرت و الا دادند . بعد از ملاحظهء حضرت و الا گرفته گفت قراءت مىكنم . آن‌وقت يكىيكى به دقت نگاه كنيد . اين كاغذ مكتوبى بود از صدر العلماء به « نظر فتح لشكر » از اغتشاش طهران و ساير بلاد . وصف دولت و درخواست آمدن او به خط خودش . در خاتمه نوشته بود همان مطالب متن را و اصرار كرده بود كه چهارصد سوار همراه بياوريد طهران تسخير مىشود . شاه هم خيال دارد برود سفارت روس . هرقدر ممكن است زودتر بيائيد كه وقت نگذشته باشد . پشت خط خود را هم مهر كرده بود . اين مكتوب را خود « نظر » در جوف عريضه گذاشته براى شاه روانه مىكند . آن دزد از اين عالم برترى دارد .\r\nآن‌وقت يك فريادى از حجج اسلام مجلس ما برخاست كه بقدرى درهم و برهم بود كه من نفهميدم .\r\n\r\nباز نمىگويم\r\nاز سعد الدوله پرسيدند شما با وجود اين سند چه كرديد . گفت در تمام ممالك وزير خارجه مىتواند در مجلس بگويد نمىتوانم توضيح بدهم . همين‌قدر بدانيد مشغول هستم و اميدوار . بعد گفت من مىدانم چه سؤالات داريد . خيلى بهتر از خودتان مىتوانم بگويم . همه گفتند بفرمائيد چه بهتر از اين . سكوتى كرده گفت باز نمىگويم .\r\n\r\n","description":"","footnote":"","page_name":" 2387 ","page_number":639},
  {"content":"\r\n\r\n\r\nحرف صدر السلطنه\r\nآن‌وقت گفته شد پس آقاى صدر السلطنه شما بفرمائيد . گفت حالا كه لاعلاجم مىگويم ، اما باز نه آنطور كه بايد بگويم . تا گفت « امر هم شورى » كه پريروز در تخت مرمر گفته شد صحيح نيست و اكثريت آرا مخالف شرع است اين‌طور نفرموده‌اند ، صداى آقايان بلند شد و مجلس مدرسه شد . نيم ساعت فرياد كردند آيه و حديث خواندند . اكثر هم لا يعقلون ، اكثر هم لا يشعرون گفتند ، جمعى ميانه را گرفته .\r\nصدر السلطنه گفت حالا كار نداريم به آن‌كه يا ضمير مغايب است يا مخاطب . ما مسلمان هستيم شهادتين خود را خوانده و در عوض سايرين هم خواند . بنا كرد به نطق كردن . اول از اغتشاش ولايات بعد از خود طهران . خيلى خوب حرف زد . اما در وسط صحبت صدراعظم مغلطه كرده گفت علاج چيست چه بايد كرد . آن‌وقت صدر السلطنه ساكت شده گفت بىموقع حرف زده شد ، من ديگر نمىگويم . حتى سوء ادب كرده گفت وقتى كه در وسط يك نهر آب پالان الاغى بيندازند آب صاف گواراى آن بند مىآيد . من ديگر نمىتوانم مرتجلا بگويم .\r\nصدراعظم مجالى پيدا كرده گفت خيلى خوب سايرين بگويند . اينجا همه گفتند حرفهاى ما همان مطالبى است كه صدر السلطنه گفت و آقاى سعد الدوله پرگرام ما اين است جواب بدهيد . جواب نداشتند بدهند . فقط صدراعظم گفت در اواسط عهد ناصر الدين شاه هم طهران به اين امنيت نبوده . كمى خنده كردند . . . « 1 »\r\n\r\nسعد الدوله و صدر السلطنه\r\nسعد الدوله گفت در تمام ممالك روى زمين از اين قبيل مجالس فايده‌ها و نتايج كلى برده‌اند . اما برعكس در ايران از روزى كه ناصر الدين شاه شروع به آن كرد تا مجلس شوراى ملى و اين مجلس تمام بىفايده [ بوده 
  ] و نتيجه برعكس بخشيده ، براى اين‌كه احدى خاطر جمع نبوده وقتى كه خارج مىشود از جان و مال ايمن باشد .\r\nصدر السلطنه گفت شما از كار خودتان راضى هستيد . گفت خير براى اين‌كه الان مشير الدوله با من صحبت طلب خود را مىكرد و مرا در معرض عتاب و خطاب آورده بود . سه سال تمام ادارهء وزارت خارجه مواجب نگرفته‌اند . صدر السلطنه به سمت قوام الدوله رو كرده گفت شما چطور جناب وزير ماليه . او جواب داد من راضى هستم .\r\nگفت پس چرا مردم از شما راضى نيستند .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2388 ","page_number":640},
  {"content":"\r\n\r\nشعاع الدوله كه هميشه در حضور هركس تملق بى جا و در غيبت تكذيب زياد مىكند گفت كى از ايشان راضى نيست . همه رضايت دارند . صدر السلطنه به سمت مقابل خود كه رديف صدراعظم باشد كه ما و جمعى ديگر نشسته بودند رو كرده گفت آقايان همين طور است كه شاهزاده مىفرمايند . من گفتم خير تمام آن كسانى كه تومانى يك عباسى به زور داده و قبض مواجب در جيب آنها است .\r\nشعاع الدين ميرزا گفت تمام آنها كه اين‌طور ماليات مىدهند و اين‌طور بايد به آنها برسد . شعاع الدوله بور شد . حالا جسته گريخته خيلى صحبت در بين شد كه فراموشم شده . بيشتر هم ساكت بودند . خصوصا از وقتى كه سعد الدوله آن مطلب را گفت . . . « 1 »\r\nصدراعظم از آقا سيد جعفر پرسيد شما بگوئيد ، او هم اگرچه خيلى ترسو است اما نياز آنچه بايد بگويد گفت . صدراعظم گفت چه چيز باعث اينها شده . حجج فرياد زدند اين مفسدين ، اين مشروطه‌طلبها . و الله مملكت منظم بود ، مرتب بود ، چنين كردند ، چنان كردند . چندان هم بىحق نبودند بلكه راست گفتند .\r\n\r\nحرفهاى ملا اسد الله\r\nصدر السلطنه گفت هيچ چيز نكرد مگر ظلم و آن سه حرف بيش نيست . چه بايد كرد .\r\nاز اين سمت ما زور به ملا اسد الله آورديم كه با ساير تجار مقابل ما رو به قبله نشسته بودند . ملا اسد الله ناچار شده شروع به تكلم نمود . اما قدرى تند حرف زد و براى اين بود مبادا مغلطه كرده در بين صحبت خارجى كنند .\r\nاول گفت در ايام مشروطه ديدم كارها بد مىشود ، يكىيكى از وكلا را ديدم و قسم دادم مطبعهء « صوراسرافيل » رفتم التماس كردم . « مساوات » را رفتم قسم دادم . دست و پاى ملك و سيد جمال را بوسيدم . من مسلمانم و آن‌وقت شرحى مسلمانى خود را بيان كرد . حالا هم مىبينم بدتر شده است . يك روز دچار شيعه و سنى هستيم ، يك روز ما را شيخى و متشرع كرده ، يك چندى نزاع بابى و صوفى داريم . حالا هم گرفتار دعواى مشروطه و مستبده شده‌ايم . ما تمام را گرفتار نزاع داخلى هستيم . هيچ اصلاحات نمىكنيم . يك دفعه دزد را دست مىبريد ، يك دفعه شكم پاره مىكنيد ، يك مرتبه سر مىبريد ، يك دفعه خلعت مىدهيد . ما مىخواهيم و استدعا مىكنيم حكم خدا را جارى كنيد نه به هواى نفس كارى شود . شما طبيب مملكت ، شما وزراى عاقل ما يك قرارى بگذاريد كه با دزد چه بايد كرد و اين تخلف نكند و يك مجازاتى باشد كه همه بدانند . من\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2389 ","page_number":641},
  {"content":"\r\n\r\nنمىدانم « توبه‌فرمايان چرا خود توبه كمتر مىكنند . » اين مريض كه مملكت ما باشد دردى اندرونى دارد كه هر روز سر از يك عضو او بيرون مىآورد . اين‌جا را معالجه مىكنى سر از جاى ديگر بيرون مىآورد . شكمش را چاق مىكنى رانش مجروح مىشود .\r\nعلاج اندرونى بكنيد كه دفع كليهء مرض بشود . الحق و الانصاف داد سخن را داد . دوست و دشمن گوش داده و همه تصديق كردند . تحسين نموده دست زدند .\r\nمن ديدم صدراعظم تمام را گوش مىداد و به نظام الملك نگاه مىكرد . سر هر دو به تصديق تكان مىخورد تا آخر نطق او كه گفت پريروز به جناب مدير الدوله گفتم فلان آدم را بردند نزد محمد بيدآبادى و حكايت معاد را بيان كرد . حالا شما همه را تصديق مىكنيد اما فعل شما تكذيب مىكند . باز گفتند . . . مفسدين . . . نمىگذارد . گفت شما اينها كه گفتم اجرا كنيد ، مشغول ترتيبات آن شويد ، آنها تا دامنهء قيامت در سفارت بمانند و هرگز بيرون نيايند .\r\nاجماعا گفتيم اين پرگرام ما ، جواب بدهيد . همه تصديق كردند . راست است مشغول هستيم امنيت و فراغتى حاصل شود ، اطاعت داريم . اما هروقت فراغت و امنيت حاصل شد نه آنها مشغول اصلاحات مىشوند نه ما جرأت بازخواست مىكنيم .\r\n\r\nپول نيست - حرفهاى مهندس‌باشى\r\nقبل از نطق سيد جعفر نمىدانم چه گفته شد كه مهندس الممالك وزير علوم گفت پول نيست . مهندس‌باشى ( بعد از مشكوة الدوله چشم ما به او روشن است ) گفت پول هست ، تو ماهى دويست تومان از بانك مىگيرى قمرود را مىبرى ، چنين مىكنى ، چنان مىكنى .\r\nخل‌خلى زياد كرد . همه اهل مجلس از صحبت او منفعل و شرمسار شدند . احمق است و خر است . من او را از سفر شيراز كاملا مىشناسم . در روزنامهء شيراز مفصلا نوشته‌ام .\r\nسيد احمد يك دفعه اوقاتش تلخ شده از اطاق رفت . بعد از ده دقيقه از در مخالف باز وارد شد . گويا تصور كرد برود وظيفه و جايزهء امشب يا حق الزحمهء امروز او را شيخ نخواهد داد . اين بود مجددا آمد . عجب صداى خشن بلندى دارد .\r\n\r\nسخنان حاجى آقا على اكبر\r\nباز يادم نيست صدر السلطنه چه گفت . اينجا حاجى آقا على اكبر نطقى كرد كه هرچه گفتند تاريخ مىگوئيد ما مىدانيم ساكت نشد . بلكه صدراعظم فرمود بگذاريد بگويد و تمام كند . مختصرش اين است . ما اين كارها را نكرديم ، عين الدوله اصلاحات مىخواست بكند ، قلع و قمع كند شماها كه صدارت مىخواستيد ، حكومت مىخواستيد ، فوج مىخواستيد ، مواجب مىخواستيد ، پول داديد ، اطمينان داديد ،\r\n\r\n","description":"","footnote":"","page_name":" 2390 ","page_number":642},
  {"content":"\r\n\r\nراه‌نمائى كرديد ، دستورالعمل داديد . عمامه مسيونوز را ياد داديد . عكس با عمامهء او را انداختيد . به غرض خودتان براى نفع خودتان ماها را اسباب كار قرار داده داخل امورات كرديد . حالا كار به اينجا رسيده گردن ما مىگذاريد و تقصير ما مىدانيد و حال آنكه همه تعليم خودتان بود و ما به دستورالعمل شما رفتار كرديم ( همان كه چند شب قبل من نوشتم خواص اينها را ياد عوام دادند و شاه هم مىبايد با آن عوام بسازد پدر خواص را بيرون بياورد . ) مقصود صدر السلطنه نبود بلكه جنس نوكرباب را مىگفت و نخواست اسامى اشخاص را بيان كند ، و الّا او صورت صحيح دارد . زيرا با شيخ بود و مسبوق است .\r\nاين صحبت حاجى آقا على اكبر مجلس را ختم كرد . غروب هم شده بود . صدراعظم برخاست سايرين متابعت كردند . نتيجه حاصل نشد ، يعنى حرفها زده شد جواب جز سكوت دستگير نشد .\r\n\r\nسكوت كريم خان زند\r\nيادم هست روزى كه شيراز رفتم در كلاه‌فرنگى وسط باغ محل محاكمات و نيابت حكومت من را قرار داده بودند . حوض وسط و چهار صفه داشت . گفتند در يكى از اين صفه‌ها جسد كريم خان را امانت گذاشته بودند . روزى كه آقا محمد خان فارس را مسخر كرده به شيراز وارد شد . در عمارت مقابل آن سلام نشست . در وسط سلام به يكى از خوانين زند يا قاجار كه يادم رفته فرمودند برو به كريم خان بگو آنقدر صدمه به من زدى ، جنگ كردى ، اذيت كردى ، حبس كردى نتيجه چه حاصل شد . آن خان رفت و بعد از آن كه داخل اين كلاه‌فرنگى و مقبره شد بيرون آمده در حضور اين جمع در سلام عام به آقا محمد خان عرض كرد رفتم و تمام فرمايشات را رسانيدم . از شدت خجالت و شرمسارى سكوت كرده چيزى در جواب نگفتند .\r\n\r\nقاف الف نون\r\nنزديك برخاستن صدراعظم علاج پرسيد . سيد جعفر گفت شما وزرا طبيب مملكت هستيد چاره كنيد ، طورى باشد به يك ترتيبى كارها بگذرد كه اصفهانى ننويسد اقبال الدوله ظلمى به ما كرد كه راضى به حكومت دزد سر گردنه شديم يعنى بختياريها .\r\nعلما فرياد كردند آن قاف الف نون ( قانون ) آرزوست كه به گور بايد برد .\r\nصدراعظم گفت من به اين شاهزاده اطمينان دارم ، مسلمانش مىدانم ، آدم خوبش مىدانم . حاكم ولايتى مىكنم اتفاق بدى مىافتد چه بايد كرد . من گفتم چون مخاطب عماد السلطنه است بنده جواب عرض مىكنم . بايد ترتيبى داد كه آن آدم خوب جرأت تخطى نكند و اگر كرد سياست بكنيد تا ديگران نكنند ، و الّا هرقدر آدم خوب باشد فرقى\r\n\r\n","description":"","footnote":"","page_name":" 2391 ","page_number":643},
  {"content":"\r\n\r\nنمىكند .\r\nمتصل صدراعظم مىگفت من مسلمانم . مثل اين‌كه ديگران كافرند . يك دفعه هم گفت اگر مىدانيد كارها بواسطهء من درست نمىشود استعفا مىكنم . همه گفتند راضى نيستيم .\r\n\r\nبروات ديوانى\r\nآن‌وقت كه حرف وزير ماليه ميانه بود مرآت السلطان نام لشكرنويس كه از طرف وزارت جنگ براى مخارج قشونى در كميسيون ماليهء مجلس مىآيد پشت سر من نشسته بود « سقلمه » مىزد بگو اگر پول نيست چرا تمام بروات ديوانى را ناصر السلطنه تومانى دو هزار خريدارى مىكند . من خودم هفتصد تومان برات داشتم خريد و آخرش تومان تومان از دولت خواهد گرفت .\r\n\r\nمعجزه\r\nبارى شريكهء من ( شعاع الدين ميرزا ) روى حرف زدن دارد اما نمىتواند حرف بزند .\r\nمن مىتوانم حرف بزنم رو ندارم . جاى افخم الدوله خالى بود كه هر دو را دارد . آنچه دستگير شد حضرات ميل به اصلاحات جديد بهيچ‌وجه ندارند . بلكه اصرار دارند هفت هشت سالى به قهقرا رفته مثل اواسط عهد مظفر الدين شاه بشود . به نظر محال مىآيد و اگر فى الواقع مملكت منظم شود معجزه است . الحمد لله مسئله هم به خوبى و خوشى گذشت و همه كارها منظم و مرتب گرديد .\r\nجمعه يازدهم - چون امورات را ديروز منظم كرده بوديم و امروز سيزده بود شميران رفتيم . شعاع الدين ميرزا ، افخم الدوله ، محمد حسين ميرزا نوكر خبير همايون ، امجد الممالك ، عيسى خان پسر مرحوم ايلخانى بودند . هوا خوب بود . ديشب هم باران آمده بود . در راه كمى صحبت ديروز شد . محمد حسين ميرزا گفت سيد احمد سوار قاطرى بود ظهر خانهء شيخ آمد معلوم شد اول آنجا رفته دستورالعمل گرفته‌اند . . .\r\n\r\nترقى املاك شميران\r\nشمران باصفا بود . رودخانهء آب خوبى داشت . باغبانها درخت‌كارى كرده بودند .\r\nاملاك شمران خوب ترقى كرده بود اما حالا مثل همه چيز تنزل دارد . دو ساعت به غروب مانده مراجعت كرديم . باران خوبى خورديم . كوه را برف زد خيلى قشنگ بود .\r\n\r\n","description":"","footnote":"","page_name":" 2392 ","page_number":644},
  {"content":"\r\n\r\n\r\nاملاك سپهسالار محمد ولى خان\r\nنصر السلطنه سپهدار اعظم ده دستگاه عمارت جديد مقابل سفارت روس در زرگنده ساخته همه به يك « پلان » . خوب اجاره مىكنند . اما بنا و عمله نداشت و اطاقهايش را سفيد نكرده بودند . علاقهء كلى در شميران دارد . بيشترش را ساعد الدوله مرحوم خريدارى كرد .\r\n\r\nياد اميرزاده محمد حسن ميرزا\r\nهروقت جائى مىرويم يا گرد هم جمع مىشويم از ياد مظفر الممالك و محمد حسن ميرزا بيرون نمىرويم . خداوند هر دو را رحمت كند . بىآنها لذت ندارد و خوش نمىگذرد . سه سال قبل سه شب شمران آمديم در عمرمان از آن بهتر سه شبى نگذشته است . خصوصا مرحوم اميرزاده محمد حسن ميرزا اسباب كار خوبى بود ، براى هرچه انسان ميل مىكرد . فقدان او خيلى ما را كسل كرده . ديگر نه حرف غذا مىزنيم نه ساز نه چيزهاى ديگر . مرگ او ديگر عوضى ندارد و مثل او كسى پيدا نمىشود . چنان مسلط بر همه احوالات او شده بوديم كه در يك لحظه مىتوانستيم به دو كلمه حرف او را گريان كنيم و در همان دقيقه به دو كلمه حرف ديگر خندان . اگر در آن ايام مشروطه و حاليه بود مزهء او صد چندان بود .\r\nغروب دروازه رسيديم ، مغرب منزل . گفتند سربازها خيلى امروز هرزگى كرده‌اند .\r\nيك سرباز و يك نفر كاسب هم كشته شده . بچه‌ها دروازهء دولاب خانهء خديجه رفته بودند . روشن بانمك شده ، چاق شده ، بچهء آدم شده . اما دايه فشندى خيلى بد اخم و زشت است .\r\nشنبه دوازدهم ربيع المولود - اين روزنامهء من يك وقتى اسباب زحمت خواهد شد .\r\nمثلا اوايل آن را مشروطه‌طلبها بخوانند تكه‌تكه‌ام مىكنند . اين ايام را شاه بخواند دارم مىزند . چون حقيقت مىنويسم نه مجاز و طالب كار خوب هستم نه بد . توكل به خدا كرده باز مىنويسم و تا بتوانم ترك نمىكنم . حالا نمىتوانم درست انشاء كنم معذرت مىخواهم .\r\n\r\nمجلس امروز\r\nرفتيم مجلس ، كم‌كم آمدند . همه شكايت از مجلس پريروز داشتند و گفتند مىترسيم ما را متهم در حضور مبارك شاه بكنند . من يقين دارم . آنها يعنى صدراعظم عرض كرده رفتيم . مهندس‌باشى شكوه از نرسيدن مواجب داشت . صدر السلطنه هم قبلهء عالم\r\n\r\n","description":"","footnote":"","page_name":" 2393 ","page_number":645},
  {"content":"\r\n\r\nمىداند فضول است قدرى مزخرف گفت . قابل اعتنا نيست . بچه شاهزاده‌ها هم قدرى فرنگىمآبى به خرج دادند . ملا اسد اللّه خيلى شاه‌پرستى كرد و از طرف عموم تجار اظهار رضايت نمود . آن‌وقت ديگرى مىگويد . صدراعظم همه را مجاب كرد . از عهد ناصر الدين شاه گرفت تا امروز و تمام تصديق كردند . هيچ‌وقت به اين راحتى و آسايش نبودند . حاجى آقا على اكبر هم تمام تقصيرات را گردن آنها گذاشت كه احدى نتوانست منكر شود . سيد احمد هم ثابت كرد مشروطه و مقننه حرام است . آن وقت شاه جويا مىشود اينها كجا بودند . سپهسالار براى فريب دادن صدراعظم عرض مىكند به لهجهء تركى كه صدراعظم تهيه كرده بود كه خوب اين مطالب مكشوف شود كه شاه‌پرستها در هر موقع حاضرند جواب ديگران را بدهند . آن‌وقت شرحى از تقريرات آنها را بيان مىكنند . از شعاع الدوله و مشكوة الدوله تعريف مىكنند داد شاه‌پرستى را دادند .\r\n\r\nبيچاره شاه ، مظلوم شاه\r\nمن مىتوانم يك تياتر قشنگى اين شرفيابى را بنويسم كه اگر بعد از اين در تماشاخانه بيرون بياورند خيلى مضحك باشد . بيچاره شاه ، بىكس شاه ، مظلوم شاه . دل سنگ به حال او بايد بسوزد .\r\n\r\nپانف در بارفروش\r\nاز قرارى كه منشى الممالك و ملك التجار بارفروش مىگفت و سيد رضى « لنگر درياى مازندران » هم تصديق كرد پانف و شصت نفر از قفقازيها بعد از آن‌كه مبلغى در رشت پول گرفتند و هنگام حساب معلوم شد سيصد تومان خرج كرده مابقى را خورده‌اند قهر كرده مىروند مشهد سر از آنجا بارفروش خانهء حسنقلى ميرزا اعظام « 1 » الممالك دائى نسقچىباشى خودمان را غارت كرده دو نفر را مىكشند . اهل بارفروش همراهى نكرده اسمعيل خان با جمعيت مانع هرزگى آنها مىشود و دو نفر را مىكشند فرار كرده مىروند بندر جز . هرجا پياده مىشوند عوض تذكره شش‌لولها را كشيده [ اند 
  ] . ما هم كه استعدادى نداريم كه در سرحد مانع شوند . شارژدفر روس به حضرت و الا گفته بود پانف در استراباد است و آنجا را تصرف كرده . اما صدراعظم مىگفت مانع شده‌اند . اين پانف بلغارى است . مدتى طهران مخبر يكى از روزنامه‌جات روس بود ، شرارت كرد به توسط سفارت روس تبعيد شد .\r\n\r\n\r\n","description":"","footnote":"\r\n( 1 ) - اصل : اعزام الممالك .\r\n","page_name":" 2394 ","page_number":646},
  {"content":"\r\n\r\n\r\nوضع سپهدار تنكابنى\r\nخود آقا سيد رضى هم معلوم شد سى هزار تومان را داده سفارت روس همراهى نكرده است ، خود صدراعظم پريروز گفت كار سپهدار خوب نيست زيرا مثل صمصام السلطنه داراى ايل و جمعيت نيست ، بواسطهء قفقازيها كارى صورت داد كه آن هم محقق شده ميرزا مرتضى خان نورى برادر زن ظل السلطان همان كه مادر اكبر ميرزا بود و اكبر ميرزا او را كشت ، با پول مرحمتى حضرت و الا از قفقاز اينها را اجير و روانهء خدمت سپهدار كرده بود پولها را خوردند و رفتند . گيلك هم شرور نيست ، مفسد نيست ، مشكل همراهى بكند . اگرچه در روزنامهء « نسيم شمال » پريروز شاهنامه‌ها خوانده بود .\r\nتلگرافات سپهدار را به وزرا نوشته بود كه بسيار سوء ادب نموده بود .\r\n\r\nوضع تبريز\r\nاعتماد الدوله مىگفت كار تبريز نزديك است بگذرد . براى آنكه آذوقه هيچ نيست .\r\nآنچه الاغ و اسب بوده خورده‌اند . روزى چند نفر هم از گرسنگى تلف مىشوند . گفتم پريروز مىگفتى نان هشت عباسى است ، امروز اين‌طور مىگوئى ، كدام را باور كنيم .\r\nاز مقصود دور افتاديم . عريضه‌اى نظم الدوله از طرف اهل مجلس نوشت كه به خاكپاى مبارك تقديم شود . پسند نشد . امين دربار راپرتى نوشته بود مكرر اصلاح شد .\r\nآخر قرار شد شب نوشته حضور مبارك حضرت و الا روانه كند . مىگفتند ما نزاع دينى و مرافعهء شرعى نداشتيم كه حجج را آورده بودند . ما خائن نيستيم ، خودشان انتخاب كرده‌اند . حرف بىمعنى نداشتيم كه كمك آوردند . پس اگر اطمينان ندارند چرا شور مىكنند ورنه آن‌چه شكل آمدن است . سپهسالار كه همه كاره است چرا نمىآيد . اگر مىترسد پس چه سپهسالارى است .\r\nمؤيد السلطنه مىگفت بعد از مجلس حضور شاه رفتم . مرا خواسته بود عرض كردم ( امروز حامى شاه و وزراء شده بود . ) گفتند عرض شما چه ربط به آنچه وزراء مىگويند دارد . شما هم به قول خودتان تمام مطالب را عرض نكرديد . گفت من از آن واضحتر به صدراعظم بگويم كه آقايان عرض خود را كرده بروند بعد ما صحبت بداريم . مىگوئيد اين حرفها زيادى است . يعنى سپهسالار به من گفت بايد ما شاه را به اقتدار برسانيم ، آن وقت البته ترتيبى مىدهيم و اول من استعفا مىكنم . تا مملكت آرام نشود اين گفتگوها زيادى است .\r\n\r\n","description":"","footnote":"","page_name":" 2395 ","page_number":647},
  {"content":"\r\n\r\n\r\nوضع مملكت\r\nگفتند صدراعظم مىگفت شهر منظم است بلكه بهتر از ايام ناصر الدين شاه . اين چه امنيت است ، دو ماه است بازار بسته ، تمام در شورش . خود صدراعظم در خانه‌اش اسم شب مىدهد . كسى راحت نيست . مىگويند پنجاه هزار قشون زير اسلحه داريم . اين قشون كجا است . عماد السلطنه گفت فوج افشار كه در آنجا سرباز بده هستيم يك فوج از آن پنجاه هزار قشون است . دو سال مشهد بوده مواجب نگرفته ، دو سال محل آنها را عميد الملك و امجد الدوله نداده‌اند . نه ماه است طهران خدمت مىكند به همه جهت نفرى پنج هزار داده‌اند . اين قشون كجا كار مىكند . كدام جنگ مىرود . آن‌وقت صحبت باز از احكام قرآن شد . گفتند ممكن نيست بعضى آن اجرا شود ، بىجهت خود را گول نزنيد . اگر هزار مسلمان را براى سرقتى دست ببريد وقتى كه ارمنى سرقت كند نمىتوانيد . فرنگى بكند نمىتوانيد . گفتند ممكن است . جواب دادند در مملكت عثمانى كه مسلمان هستند هيچ دست مسلم را نمىبرند . قانون بايد طورى باشد كه بواسطهء مراودهء ديگران اجرا شود . باز مباحثه زياد شد . گفتند ممكن مىشود در صورتى كه زور داشته باشيد . در صدر اسلام زور و غلبه با اسلام بود حالا نيست ، و الّا در انگليس قانون خود را اگر هم به كلى بر خلاف قانون فرانسه يا روس باشد هم در حق تبعهء او بواسطهء آن قوه و قدرت جارى مىكنند ، همين‌طور در روس به تبعهء انگليس . پس يا بايد قوه و قدرت مثل آنها پيدا كرد يا مسكوت عنه گذاشت بعضى از مواد قانون شريعتى را تا موقع آن برسد . گفتند اصل اين صحبت با فرمايش حجج اسلام پريروز مجلس ما و بىميلى وزرا زيادى است . پس چه بايد كرد . امر است بنشينيد صحبتهاى ديگر بكنيد ، چاى خوب ، قليان صحيح بخوريد و بكشيد . ناهار اعلى ميل كنيد برويد منزل .\r\n\r\nنجس كردن اسم مشروطه\r\nخيلى مزه داشت . در راپرت يكى دو جا اسم مشروطه نوشته بودند . همه گفتند لازم نيست . صدر السلطنه به مؤتمن الملك نگاه كرد كه زير دست او نشسته بود . گفت سبحان الله اين اسم مقدس را ما چطور نجس كرديم كه احدى رغبت نمىكند به زبان بياورد . باز در ضمن صحبت مىگفت من در شهر خيلى مىترسم چنان كه در ايوان عمارت خودم در اين فصل بهار نمىنشينم شايد از آن پائين يكى گذشت ( آن‌وقت چوب خود را مثل تفنگ قراول رفته ) ميل كرد مرا هدف گلوله قرار بدهد . اما وقتى كه باغ شاه مىروم در نهايت جرأت و جلادت مىشوم ( مقصودش اين بود از اين صحبتها آنجا نمىشود و از آشوب و اغتشاش صحبتى نيست ) . آن‌وقت پرسيدند چطور آقاى\r\n\r\n","description":"","footnote":"","page_name":" 2396 ","page_number":648},
  {"content":"\r\n\r\nصدر السلطنه . گفت دم عمارت سپهسالار يك كف از آب باغ شاه مىخورم تا آنجا هستم و آن آب تحليل نرفته مثل رستم داستان جرأت دارم . بيرون كه آمدم درشكه يا اسب تا شهر هضم مىكند و مجددا جبون و ترسو مىشوم . مسلم است چه‌قدر اين صحبت اسباب خنده مىشود .\r\nملا اسد الله امروز نزديك من بود . مىگفت سيد احمد و حاجى آقا على اكبر به شيخ گفته‌اند ملا اسد الله عربى گفت ، شعر خواند ، مثل آورد . حالا مجتهد شده مىخواهد اجتهاد كند . شيخ گفته بود او خيلى غرّه است اما خيرخواه است . باز نمىدانم چه صحبتى شد ملا اسد الله گفت نزد يكى از مجتهدين اصفهان شخصى را بردند گفت خدا شاهد من است ، پيغمبر ( ص ) شاهد من است . يكى از مردهء آن ملا گفت يك شاهدى بيار كه آقا او را بشناسد . خيلى خنده كردند .\r\n\r\nفقيه التجار\r\nسيد جعفر اسم ملا اسد اللّه را فقيه التجار گذاشته . اصفهانى است و مضمون‌گو . يكى از تجار مجلس مردى است پيرمرد ، مىگفت پيشخدمت مجلس به من مىگفت هروقت دندان عاريه‌اش را توى آفتابه‌لگن مىشويد من دلم هم مىخورد . من گفتم وقتى كه دندانش را بيرون مىآورد اگر دل تو هم مىخورد ، من در نياورده دلم هم مىخورد . خيلى ناقلا و متلك‌گو است .\r\n\r\nراپرت براى شاه\r\nدوشنبه 14 ربيع الاول - ديروز عصر راپرت را باغ شاه بردم . اعليحضرت اندرون تشريف برده بودند و گفتند بيرون تشريف نمىآورند . حضرت و الا عريضه‌اى به خط خودشان عرض [ كرده 
  ] و جوف راپرت گذاشته بودند . شرحى بر خيرخواهى اعضاء مجلس و اين‌كه پريروز همه از ترتيب آن مجلس گله‌مند بودند و مىخواستند در مصالح مملكتى شور و گفتگوئى شود نه امور دينى و مذهبى كه آن اشخاص را همراه بياورند .\r\nدر خاتمه عرض كرده بودند اين مجلس را مطابق نظامنامهء خود اعليحضرت برقرار و اعضاء آن را منتخب فرموده‌اند . اما نظامنامه به خودى خود كار نمىكند ، بايد رجوع از طرف اعليحضرت بشود . اگر رجوع خدمتى هم مىشود اشخاص غير متناسبى را همراه مىآورند كه در حضور آنها نمىبايست اسرار و مطالب مملكتى ذكر شود .\r\n\r\n","description":"","footnote":"","page_name":" 2397 ","page_number":649},
  {"content":"\r\n\r\n\r\nصدراعظم خرست\r\nاحتشام الدوله در سبزىميدان كارى داشت در كالسكهء من نشست . در راه صحبت زياد كردم . او جزو دربار است و همه روزه حاضر و ناظر است . مىگفت صدراعظم خر است ، سپهسالار مزور در كارهاى خودش نه امورات شاه . اين صدراعظم را افسار كرده و متصل گولش مىزند . تمام رتق‌وفتق امورات به كف كفايت اوست . به شاه هم چنان معلوم كرده كه حياتش به دست اوست . در حقيقت تمام امورات مملكى به ميل و ارادهء سپهسالار است ، منتهى اغلب را به توسط صدراعظم انجام مىدهد .\r\nحكايت ظل السلطان و تفصيل سپهدار را همان‌طور مىگفت كه نوشته شد . گفتم پس چرا سردار منصور را حاكم زنجان مىكند . گفت پدرسوختگى سپهسالار ، پول مىگيرد و در فكر پول است . از اصفهان گفت دو نفر آدم من كه از لرستان آمده‌اند وارد شدند . گفتند اصفهانيها مىخواهند قونسولگرى روس بروند كه شاه را مىخواهيم نه بختيارى و صمصام را .\r\n\r\nگاو سر و شلاق به جاى مواجب\r\nاز حكايت سربازان سوادكوهى پرسيدم كه چند روز قبل چه به سر سپهسالار آوردند . گفت يك نفر سرباز درب اندرون به شاه عرض كرد با وجودى كه شب و روز نه ماه است قراول هستيم جيرهء من نرسيده . فرمودند ببرند نزد سپهسالار ، تا بردند مطلب را شنيد اول گفت سرباز را خوابانده گاو سر زدند . بعد حكم كرد سه پايه آورده شلاق زيادى زدند . در اين بين ياور فوج آمد عرض كرد جيره را حواله كرده بوديد مبلغى داده‌اند تقسيم كرديم به اين نرسيد . الان جيرهء اين سرباز را آوردم ، التفات كنيد . فورا ياور را دراز كردند گاو سر زدند . سربازها يك مرتبه به قدر شصت هفتاد نفر دست به تفنگ دور سپهسالار را گرفتند . ته تفنگ بود كه به سينه و پشت و بازوى سپهسالار مىخورد .\r\nاين‌طور ديد فرياد كرد ياور ياور . سرباز سيلاخورى كه معدودى حاضر بود هيجان آمده خواست حمله به سمت سوادكوهى ببرد من و جمعى مانع شده . ياور و سرباز را دادند و سربازها رفتند .\r\n\r\nفوج سوادكوهى - فوج اميريه\r\nاين فوج نه ماه است در نهايت صداقت شب و روز خدمت مىكند . براى يك عرض صحيح ، اين‌طور اسباب عصيان و تمرد آنها را سوء تدبير فراهم كرد . اين فوج سوادكوه را امير ميرزا تقى خان اتابك اعظم رحمة الله عليه از ميان تمام افواج و نظام عراقى و\r\n\r\n","description":"","footnote":"","page_name":" 2398 ","page_number":650},
  {"content":"\r\n\r\nآذربايجانى و خراسانى براى قراولى مخصوص باغ و حرمخانهء ناصر الدين شاه انتخاب كرد و الحق تا فوت و شهادت شاه هيچ خيانتى از آنها ديده نشد . در عهد مظفر الدين شاه تبديل به فوج اميريه شد كه حالا هم در شهر آنها هستند . اما باز امسال در باغ شاه اينها قراول مخصوص بودند .\r\n\r\nفيلسوف الاشرار\r\nبارى صبح را درب خانه مىخواستم بروم جلودار من در ركاب حضرت و الا به فاتحهء عيال حاجى امير نظام رفته بود . شريكه ( شعاع الدين ميرزا ) فرستاده بود خانهء اعدل الدوله ديدن مىروم ، من هم بيكار بودم آنجا رفتم . دو روز است وارد شده . در راه فيلسوف الاشرار شيخ باقر الموتى را ديدم تا آنجا با من صحبت داشت . در اواخر مشروطه گفتند مست كرده با سه چهار نفر ديگر حد خوردند و اين اسم را در روزنامهء « مجلس » به او گذاشته بودند . اما خودش مىگفت براى حركات ميدان توپخانه اين تهمت را زدند . جوان خرگردنى است ، الف باء هم زوركى مىداند .\r\nعميد الدوله ، شريكه و آقا سيد احمد بهبهانى تشريف داشتند . بعد از روبوسى نشستيم . گفتند چرا دير آمدى گفتم مىخواستم باغ شاه بروم از آن جهت دير شد . آقا سيد احمد گفت شما دوشنبه هم باغ شاه مىرويد . گفتم مثل شما كه نخوانده وارد مجلس شورا مىشويد . تجاهل كرد جواب نداد . قدرى صحبت از اغتشاشها شد .\r\n\r\nخزعل معز السلطنه\r\nسيد احمد مىگفت حكم كنند شيخ خزعل خان معز السلطنه اصفهان را منظم مىكند .\r\nمن گفتم خوب تدبيرى است ، اما بفرمائيد وقتى كه او آمد اصفهان را گرفت و نرفت چه بايد كرد . جواب داد من مطمئن هستم مىرود . اعدل الدوله گفت شيخ خزعل خان كه شهرى به خوبى و قشنگى اصفهان ديد چرا مىرود در محمره خرما بخورد . گفت عرب وقتى كه براى حمايت آمد ديگر خيانت نمىكند .\r\n\r\nايلات\r\nمن گفتم اين هم مثل آن فرمايشى است كه در خانهء ركن الدوله كرديد كه سفراى مختار التزام داده‌اند كسى را پناه ندهند . گفت من اطمينان دارم . شعاع الدين ميرزا گفت شما اگر عالم هستيد ، سواد داريد قبول دارم . اما قسم مىخورم در امر مملكت هيچ بصيرت و اطلاع نداريد . من گفتم اين نظام را نايب السلطنه عباس ميرزاى مرحوم براى همين ترتيب داد كه جلوى عشاير و ايلات ما را بگيرد و اگر بنا بود باز با ايلات جلوى\r\n\r\n","description":"","footnote":"","page_name":" 2399 ","page_number":651},
  {"content":"\r\n\r\nايلات گرفته شود مثل حال امروز ما بود . بختيارى را ممكن است با ايل ديگر مضمحل كرد اما آن‌وقت همان ايل كار بختيارى را جلو گرفته و عصيان مىكند . چون به سر نايب السلطنه آمده بود و مىدانست اين تدبير را كرد كه اوضاع كمك ايلات از بين برود و مملكت بواسطهء نظام مرتب و منظم شود .\r\n\r\nخراسان\r\nصحبت خراسان شد . اعدل الدوله مىگفت حاجى ميرزا حبيب الله خودش خيلى معتبرتر و با علم‌تر از آخوند ملا كاظم است ، چنانچه در آن شورش چهار ماه قبل پسر آخوند را خواست و گفت آخوند پيش تو شخصى است اما نه پيش من . آن‌وقت كه من در نجف بودم او طلبه‌اى بيش نبود . . . جناب ميرزاى شيرازى پس از آن واقعه به سامره رفت .\r\nآخوند خواست برود حاجى ميرزا حبيب الله و سايرين گفتند او بيايد ما نمىآئيم . اين بود حكم كرد نيايد . اين آخوند را مشروطه‌طلبهاى بىدين ، آنها كه خيالات فاسد و عقايد خلاف دارند معتبرش كرده‌اند و الّا برويد نجف . خواهيد ديد كه يك نفر مقلد ندارد .\r\nاعدل الدوله گفت نزد ملا على اكبر مجتهد در تربت كاغذى به خط آخوند ديدم كه نوشته بود از هرجا آدم مطمئن‌تر است مأيوس‌تر است . خراسانى در احكام من با وجودى كه همهء ايران همراهى دارد تمرد مىكند . من از واقعهء خراسان پرسيدم . گفت تركها و قفقازيها پس از آن‌كه انجمن را داير كردند قايم‌مقام آستانهء مقدسه و حاجى معاون التجار دو نفر رئيس و مقتداى شهر مشهد را گرفتند و در انجمن زنجير كردند و انواع صدمه را به آنها زدند ، حتى آلت معاون التجار را با نخ قند بسته بودند . يك شبانه روز اينها حبس بودند . دو بمب هم در خانهء عبد الله خان قزاق انداخته‌اند . صبح ديگر كه هر دو را براى قضاى حاجت برده بودند به دو نفر از نوكرهاى خود گفتند اين است حال ما .\r\nاهل آستانه و سادات رضوى به حمايت قايم‌مقام كه رئيس آنهاست ، ساير اهل شهر و بعضى الواط كه تبعهء معاون التجار مىباشند مقارن ظهر با اسلحه حمله به انجمن آورده از آن طرف زنها را تحريك كردند . جماعتى جمع شدند انجمن را خراب ، دو نفر از قفقازيها را هلاك [ و 
  ] چند نفر را زخمى و هر دو محبوس را رها كردند . تمام قفقازيها پناه به قنسولخانهء روس بردند . آن‌وقت تمام محترمين شهر مشهد و خراسان كه بودند جمع شده تلگرافى مستقيما به پطرزبورق و امپراطور روس كردند كه قفقازى چه از مملكت ما مىخواهد ، ما شاه را مىخواهيم ، مملكت ما مىخواهد مشروطه باشد مىخواهد مستبد ، به عمل آنها ربطى ندارد . يا مانع حركات آنها بشويد يا اين دفعه تمام آنها را خواهيم كشت ، مسئوليت نداريم . جواب هم از امپراطور مىرسد كه قنسول روس مانع\r\n\r\n","description":"","footnote":"","page_name":" 2400 ","page_number":652},
  {"content":"\r\n\r\nحركت وحشيانهء تبعهء ما بشود و خراسانى ذيحق است .\r\n\r\nنير الدوله\r\nگفت نير الدوله را در سبزوار ديدم اما خارج شهر منزل داشت . بسيار مىترسيد . علما گفته بودند ما ديدن نمىكنيم براى اين‌كه بازديد نمىآيد . جواب نوشته بود من از ترس بمب بازديد نمىكنم . من گفتم اين ترس كه شما را گرفته هيچ لازم نبود خراسان برويد .\r\nاينجا جائى نرفتيد ، در مشهد آيا به صحن مقدس هم نمىرويد . فكرى كرده گفت ممكن نيست حرم مشرف نشوم . گفتم مثلا قايم‌مقام مرد سر ختم نمىرويد . يا شما حاكم هستيد چطور نشسته و حكومت مىكنيد . پس اگر آنقدر واهمه داريد چرا قبول حكومت كرديد . آيا لازم بود ركن الدوله را عزل كنند و اين آدم را روانه دارند . هرجا مىرسيد پانصد نفر سوار سيورسات مىگفت حاضر كنند . من هم گمان كردم راست است . وقتى كه رسيدم ديدم به همه جهت پنجاه نفر سوار همراه دارد . يكى از خراسانيها را اسم برد يادم رفت . پرسيد تلگراف كنم جمعيت شما چقدر است . گفت پانصد نفر . آن‌وقت گفت نمىشود . جواب داد بزن سيصد نفر . به من مىگفت اگر تحريك ركن الدوله نيست چرا سوار حاضر نمىشود . گفتم شجاع الدوله را شنيديد تلگراف تبريك به انجمن زده بود .\r\nگفت آن پدرسگ بجنوردى . گفتم او هم مثل آن يكى .\r\nمىگفت در سبزوار ديدم خيلى محبت مىكرد بيشتر از ركن الدوله . اما مىدانيد هيكل و پز او متكبر و خودخواه به نظر مىآيد و تا بخواهد از باطن خود خبر بدهد كار مىگذرد .\r\nوانگهى عوام همان هيكل او را مىبينند نه مكالمات و احوالات [ او را 
  ] . راست مىگفت پز نير الدوله خيلى توى ذهن مىزند . در طهران و ميانهء خود ما آشكار است . از سابق هم دلخورى دارند ، خيلى مشكل است خراسان با وضع اين نير الدوله و تنفر مردم از او آرام بگيرد .\r\nحالا اين انتخاب او به خراسان جزو كدام حلال و حرام مشروطه يا استبداد است .\r\nچرا بايد از يك حاكمى كه تمام او را مىخواهند و الحق خوب حركت كرده صرف‌نظر كرد ، آن‌وقت دچار اين محظورات و موانع زياد گرديد ! ركن الدوله بود چه ضرر داشت كه نير الدوله برود با اين مرافعه و كش‌مكش . اين انتخاب هم به واسطهء سپهسالار شده ، صدراعظم تقصير ندارد .\r\n\r\nمادر شاه\r\nامروز عصر مهد عليا و ستر كبرى بازديد حضرت و الا آمد اما خيلى مسكين و مفلوك ، با يك جلودار و يك خواجه . من هيچ ادنى صيغهء دهاتى ناصر الدين شاه را نديده و\r\n\r\n","description":"","footnote":"","page_name":" 2401 ","page_number":653},
  {"content":"\r\n\r\nنشنيده بودم به اين اختصار جائى برود . البته صحبتهاى زياد كرده ليكن خدمت حضرت و الا نرسيدم .\r\n\r\nوضع باغ شاه\r\nسه‌شنبه 15 - صبح باغ شاه رفتم . جاى غريبى درست شده . عبورومرور در باغ مثل خيابانهاى شهر مىماند . بقدرى كثيف ، بقدرى ناتميز كه به وصف نمىآيد . گلهء بره ، مرغ ، خروس ، هيزم‌شكن ، آشپزخانه ، الاغ ، قاطر ، فرياد ، قال يك شلوغ‌بازارى . شاه هم بالا نشسته ، وليعهد پائين . صدراعظم و سپهسالار در دو ضلع آن بيرون كه جگركى ، سيرابى ، قهوه‌خانه ، بقال . به حق خدا مثل سبزه‌ميدان مىماند . بلكه چندين درجه كثيف‌تر . سبزه ميدان جگركى ندارد اينجا دارد . من متحيرم چرا هيچ‌كس حرف نمىزند .\r\nبارى شاه بيرون تشريف آورد . تا داخل اطاق شاه شدم ديدم حاجى محمد اسمعيل با ممتاز الدوله جلوى ميز شاه ايستاده‌اند . شاه راپرت تلگرافى مىخواند ، امّا حاجى آقا در نهايت بىادبى دست خود را روى ميز گذاشته تندتند تركى حرف مىزند . اين تجار رسم ادب و احترام سلطنتى را نمىدانند . به اين اندازه را گمان مىكنند كافى است .\r\nحاجب الدوله هم يك سمت ايستاده بود .\r\nمن جلو رفته پاكت را روى ميز گذاشته عرض كردم راپرت شوراست . شاه نگاهى كرده فرمودند مىخوانم جواب مىدهم . اگرچه اين فرمايش اذن مرخصى من بود ليكن چون صدراعظم و ديگران داخل شدند قدرى ايستادم . شاه فرمايشى نمىفرمود . من بيرون آمدم قدرى در باغ ويران ايست كرده عميد الدوله ، مؤيد السلطنه ، شعاع الدين ميرزا آمدند . سوار شده رو به مجلس [ رفتيم 
  ] . عميد الدوله در كالسكهء من بود . بين راه گفت حشمت الدوله مىگفت پريروز صحبت من به يك تقريبى خدمت شاه شد . اعليحضرت خيلى اظهار التفات فرموده بودند . آنها هم كه حضور داشتند بىاندازه همراهى و تعريف كرده بودند .\r\n\r\nامتيازنامهء چرم\r\nده دقيقه نگذشت گفت امروز همت كنيد امتيازنامهء چرم مال حشمت الدوله از مجلس بگذرد . من فورا دانستم حشمت الدوله به آن دروغ خواسته است امروز كارش به حمايت اينها بگذرد . آمدم مجلس امتيازنامه به ميان آمد . بقدرى مؤيد السلطنه حمايت كرد ، با آن صداى كلفت رسا داد زد كه تمام اهل مجلس به ستوه درآمدند و آخر با آقاى عماد السلطنه حرفش شد و به مجادله رسيد . آخر چيزى نوشتند . برداشته با ميرزاى حشمت الدوله باغ شاه برد . بعد از رفتن او و ميرزا همه نكول كردند و گفتند ما هرگز مهر\r\n\r\n","description":"","footnote":"","page_name":" 2402 ","page_number":654},
  {"content":"\r\n\r\nنمىكنيم و نبايد حقوق سى كرور آدم را ابطال كرد . عميد الدوله به آن صحبت مست بود .\r\nهمراهى خيلى كرد و بعد از رفتن مؤيد السلطنه هم خيلى حفظ الغيب كرد . اما مشكل فايده كند . واقعا من و جمعى ديگر مؤيد السلطنه را آدم باديانتى مىدانستيم . در اين مسئله معلوم شد ديانت ندارد . با تمام اهل مجلس دعوا كرد . منتهى همه سكوت كردند جز عماد السلطنه .\r\n\r\nجنگ تبريز\r\nبرويم سر صحبتهاى اعتماد الدوله . مىگفت در جنگ چهارم كه نوشته شد حاجى على دواساز يكى از رؤساى « انجمن تبريز » كشته شده . به شاه عرض كردم چرا قتل او را نفرموديد . فرمودند از بس اخبار تكذيب مىشود من ديگر هيچ نمىگويم . اين حاجى على را مىگفت شاه معتبر كرد ، مواجب داد ، التفات كرد تا به اينجا رسيد . آن‌وقت مىگفت تمام آنها كه بر ضد شاه هستند از نوكرهاى خودش مىباشند . محقق برادر حاجى ناصر السلطنه ، پسر علاء الملك رئيس قشون داماد حشمت الدوله - بصير السلطنه - عموزاده‌هاى من همه رئيس شورشيان مىباشند .\r\nجنگ ديگرى هم گفت سه روز قبل شده باز مردم از شدت جوع انجمن را مجبور كردند جنگ كند . در اين مرتبه هم شكست فاحش خورده و بسيار كشته شده‌اند كه عدد تلفات معلوم نيست . شيخ مهدى برادر شيخ على امروز عصر اينجا آمد گفت همراهى كنيد ديهء آن بيچاره را از اموال سپهدار بدهند . چند عريضه نوشته بود ، يكى هم براى حضرت و الا كه شيخ على برادر صدر الادباست . معلم بچه‌هاى شما بود . خودش چاكر اين آستان بود صغير او چيزى ندارد التفاتى بفرمائيد .\r\nمىگفت در منزل منتصر الدوله حبس بود . سيد يعقوب شيرازى و پسر شيخ فضل الله ( آنكه در مشروطه بر ضد پدرش برخاست شيخ را لعن كرد محمد بن ابا بكر ناميدند ) جد كردند و هزار شهادت ناحق دادند . با وجودى كه سپهدار خواسته بود نگذاشتند برود و به اغوا و تحريك و اصرار آن دو نفر كشته شد . حتى پول هم دادند كه مرخص كنند آن دو نفر مانع شدند نگذاشتند . جمعى از آنها كه فرار كرده يا تبعيد شده بودند از روسيه به گيلان آمده‌اند . روزنامهء « حبل المتين » هم آنجا چاپ مىشود . بهاء الذكرين و خيليها آمده‌اند .\r\n\r\nباز شدن دكانها\r\nتك‌تك دكانهاى بسته باز مىشود . مردم خسته شدند . الحق با اين گرسنگى و فقر خيلى طاقت آوردند . سيد مجتبى گفت امروز سيد مرتضى گفت دكانش را باز كنند تا روز شنبه خودش برود . اين فقره محقق كرد كه دكاكين باز مىشود . سيد مرتضى يك دقيقه تا\r\n\r\n","description":"","footnote":"","page_name":" 2403 ","page_number":655},
  {"content":"\r\n\r\nامروز دكانش را باز نكرده بود .\r\n\r\nكتابفروشيها\r\nشيخ كتاب‌فروش چند روز قبل اينجا آمد ، مىگفت سالى شش ماه دكان ما بسته است ، آن كتابفروشهاى مشروطه مثل شرافت ، تربيت ، معارف همه باز هستند . من بيچاره و سايرين بايد بسته باشيم . نزديك است تمام ما مردم در خيابان دكان كرايه كنيم .\r\nمن هم تأييد كردم زيرا در خيابان ناصريه تمام حريم ارگ را حاجب الدوله دكان ساخته و بسيار جاى خوبى شده براى گردش عصر . شيخ دكانى داشته باشد خيلى خوب است .\r\n\r\nآقا سيد ريحان الله\r\nرفتن آقا سيد ريحان الله دروغ بود . امروز احتشام الدوله مىگفت دو هزار تومان از دولت گرفت و به سمت مشهد مقدس روانه شد . آن دفعه هم آقا به مشهد رفت . من مراجعت از مشهد در منزل زعفرانى خدمت آقا رسيدم . سايرين هم يكىيكى مىآيند .\r\nتا سيد على آقا چه كند .\r\nاز قزوين رفعت السلطان نوشته بود تجار اعانه ندادند . پول حضرات ته كشيده دانه دانه از شهبندرى فرار مىكنند در خانه‌هاى خود مخفى مىشوند . به همه جهت شصت نفر بودند و حالا چهل نفر باقى است . همدان هم گويا آرام گرفته . مماطلهء دولت فعلا كار بزرگى صورت داد . اما آخر ندارد .\r\n\r\nالموت\r\nاز الموت و ابو القاسم خان كاغذ رسيد كه تنكابنى به قدر صد نفر در مران براى آنكه كسى به آن سمت نرود جمع شده‌اند . ما هم الموتى را جمع كرده براى آنكه مبادا به ما حمله بياورند سنگر بستيم . ده سوار از قزوين خواستيم با دويست نفر ، الموتى مستحفظ سنگرهاست انشا الله نمىگذاريم به الموت صدمه بزنند .\r\n\r\nرشيد الملك و طوالش\r\nاز طرف اردبيل به سمت گيلان رشيد الملك رفته طوالش اطاعت كردند و يكى از خوانين را كه ميل داشتند دولت به جاى عميد السلطنه حكمران كرد . طالش اگر از گيلانى جدا شود ديگر گيلك سپاهى نيست و كارى نمىتواند بكند . قفقازيها هم بيشتر رفته‌اند .\r\nبه تنكابن هم اسماعيل خان با سوار كرد و ترك و خواجه‌وند عبد الملكى حمله برده .\r\nتمام املاك قزوين سپهدار را هم رفعت السلطان نوشته بود حكومت ضبط كرد . ناصر\r\n\r\n","description":"","footnote":"","page_name":" 2404 ","page_number":656},
  {"content":"\r\n\r\nنظام گماشتهء او را خواستند دستگير كنند رفت به ادارهء راه شوسهء روس پناه برد . اردوى قم هم به سمت اصفهان حركت كرد به سردارى سردار معتضد و ساير بختياريها .\r\n\r\nضرر كسبه\r\nيكشنبه 20 شهر ربيع الاول - بارندگى نشده بود هوا خيلى گرم گرديده . پريشب بارانى آمد و خنك شد . بازارهاى بسته ديروز شنبه باز شد . معلوم بود براى چه بستند ، اما معلوم نشد براى چه باز كردند . همه به يك‌ديگر فحش مىدهند كه پدرسوخته‌ها دو ماه ما را معطل كرده از كسب و كاسبى بازداشتند . اين پدرسوخته‌ها كى هستند نمىدانم .\r\nميرزا حمد بزاز خودمان را ديدم مىگفت پدرسگها سه چهار هزار تومان شب عيدى به من ضرر زدند . تمام فروش ما را يهوديها و بزازيهاى محلات شهر كردند . واقعا يهوديها دخل كلى امسال از خريد غارت و دزديها و فروش اجناس شب عيد بردند . گفتم يكى از پدرسگها خودت بودى .\r\n\r\nوضع خودم\r\nيك قدرى از خودم بنويسم . من از دولت مواجبى و شغلى ندارم ، خرج من و افخم الدوله را حضرت و الا مرحمت مىكند . افخم امسال الموت رفت مقررى خودش را برداشت . من به هزار زحمت نصف مقررى خودم را گرفتم ، مابقى مانده . براى حضرت و الا هم پولى نمىرسد . زيرا افتخار التجار كرمانشاهان رفته . ارباب جمشيد هم صورت حساب فرستاد و بهانهء خوبى براى حضرت و الا شده است . نزد تومانيانس هم آنقدر پول ندارد . تا حرف مىزنيم مىفرمايند مقررى همدان مال دو سال مانده برو وصول كن ، يا در ملاير باقى است بگير .\r\nمقررى امسال ركاب را هم با وجود توقيف ناصر السلطنه براتش را گرفتيم ، شاه هم حواله گمرك امسال كرد . خدمت مسيو مرنارد رئيس گمرك برديم . اول ورقه كه نوشته در اطاق آويخته بود نمود . بعد گفت شما بندرى و سرحدى براى ايران بنمائيد آن‌وقت مطالبهء وجه گمرك كنيد . من تنزيل قرض روس و مواجب مستخدمين اداره را ندارم بدهم . به هزار مشقت و همراهى منوچهر ميرزاى عماد الدوله ، چند كلمه به خط قرمز علاوه برات گرديد كه ثبت شد .\r\n\r\nيك غاز نيست\r\nغلهء املاك همدان و قزوين و طهران هم در انبار مانده خريدارى پيدا نمىشود . يك غاز در دستگاه وجود ندارد . عراده لنگ است ، لنگ است . دستگاه حضرت و الا از مال\r\n\r\n","description":"","footnote":"","page_name":" 2405 ","page_number":657},
  {"content":"\r\n\r\nمن بدتر . فقط امسال مقررى قزوين و منافع املاك الموت رسيده . اگرچه باز پانصد تومان نزد حاجى امجد الدوله مانده و دو ماه است مأمور دارد و افتضاح مىكنند .\r\n\r\nفقر عمومى\r\nخرج هم اندازه ندارد . من فقط روزى مبلغى قيمت نسخهء دوا مىدهم . ماشاء الله نسخه‌هاى رمز اطبا هم هنگامه مىكند ، براى آب مقطر به قدر شيشهء آبليمويى بايد پول داد . خودم هم از اول ماه كاسنى مىخورم . اين‌طور باشد چيزى نخواهد گذشت كه تمام مردم يك‌سان مىشوند . چنانچه در اين سه چهار ساله اغلبى فقير و گدا شده‌اند .\r\nبه حق خدا از شدت فقير و سائل در كوچه و بازار عبور اشكال پيدا كرده . آدم از بيرون آمدن خجل مىشود . تمام ملاكين سواى آنها كه كلى دارند يا تنخواه نقد زيادى دارند در نهايت فلاكت‌اند . استثناء ندارد . شعاع الدين ميرزا التماس مىكند و براى يوميه معطل است . احدى گندم او را كه در طهران انبار دارد نمىخرد ، چه رسد به خرقان .\r\n\r\nمشروطه‌طلبى شاهزادگان\r\nراستى شعاع الدين ميرزا از قول ملك‌آرا كه او از قول مؤيد الدوله گفته بود ( روات سنى هستند ) شعاع الدوله و مشكوة الدوله در حضور مبارك شاه از مشروطه‌طلبى شاهزادگان اعضاء مجلس شرحى شكايت كرده بودند . محقق شد كه شرحى از ما سعايت كرده‌اند . حتى شعاع الدوله در باغ شاه به افخم الدوله گفته بود اخوان پته را آب دادند . مشكوة الدوله با شعاع الدين ميرزا طرف شد . مىگفت من حامى شاهم و حال آنكه ما خيرخواه او هستيم .\r\nعماد السلطنه همان روز مىگفت ما را دو سمت بد مىدانند براى آنكه حرف حق مىزنيم . آخر در هردو جا مردود واقع مىشويم . بيائيد يك فكرى بكنيم كه مثل ديگران مجازگويى كرده و حقيقت‌گويى را كنار بگذاريم و خودمان را به يك طرف بچسبانيم شايد كارمان بهتر شود . اما مشكل است بلكه محال . زيرا آن بخت و اقبال با ما نيست ، اگر بود در عهد يكى از اين سه پادشاه و مشروطه يكى از ما داخل كار و مستغنى شده بود .\r\nمثل آنها كه بخت دارند و مىبينيم كه هر شاهى جلوس مىكند يا هر رنگى به كار زده مىشود داخل حل و عقد و مشاغل دولتى هستند و منافع و مداخل . املاك خالصه مىبرند ، صاحب آلاف و الوف مىشوند .\r\n گليم بخت كسى را كه بافتند سياه * به آب زمزم و كوثر سفيد نتوان كرد\r\nطالعى باشدم كه از پى آب * گر شوم سوى بحر برگردد\r\nور ز كوه التماس سنگ كنم * سنگ ناياب چون گهر گردد \r\n\r\n","description":"","footnote":"","page_name":" 2406 ","page_number":658},
  {"content":"\r\n\r\nفعلا كه خوش نمىگذرد . از هر جهت و حيثيت . باز خدا را شكر مىكنم . به هر حال شكر بايد كرد كه مبادا از بد بدتر شود .\r\n\r\nقضاياى تبريز\r\nدوشنبه 21 ربيع الاول 1327 - از ديروز صبح حضرت و الا را باغ شاه دعوت كرده بودند كه تلگرافخانه با جمعى ديگر با تبريز مذاكرات بكنند . ديروز را دو ساعت از شب رفته آمدند ، ممكن نشد شرفياب شوم . امروز يك ساعت به غروب مانده آمدند شرفياب شدم . فرمودند ثقة الاسلام شيخى با سيد المحققين برادر ناصر السلطنه و حاجى آقا بزرگ و جمعى ديگر از علماى تبريز باسمنج نزد عين الدوله آمده استدعا مىكنند . شاه آقاى نايب السلطنه و من و امام جمعه طهران ، امام جمعه خوئى ، فرمانفرما ، سعد الدوله ، حاجى محمد اسمعيل ، حاجى باقر معين [ التجار 
  ] بوشهر ، لقمان الممالك ، حشمت الدوله را تلگرافخانه فرستاده عرايض آنها را شنيده جواب بدهيم . ديروز كه رفتيم صدراعظم و ساير وزرا هم آمدند . تلگرافى رسيد به استدعاى عفو تقصيرات و حكم‌دادن آذوقه . با آب‌وتاب زيادى جواب زده شد اين مستدعيات پس از تسليم شما است . جواب آمد تسليم به شرايط معلوم در تلگراف 27 صفر است . آن تلگراف را آوردند قراءت شد ، استدعاى مشروطه و برقرارى مجلس و خواستن وكلا بود اما به زبان لين و عجز زياد .\r\nجواب زده شد كه جواب اين تلگراف در همان 27 صفر به شما مخابره شده . اگر عرايض غير آن داريد بگوئيد . ديگر جوابى نيامد آمديم . امروز تلگرافى از عين الدوله رسيد كه مشغول پذيرائى آقايانم . به قدر پنج هزار نفر از شهر به اردوى بارنج ( اول شهر تبريز است ) به سمت طهران آمده جا داديم و غذا داديم . تلگراف ديگر آمد هزار نفر براى تحصيل آذوقه بيرون آمدند با اردوى رحيم خان سردار نصرت نزاع شد . جمعى كشته [ مىشوند 
  ] مابقى را تا حوالى شهر تعاقب كردند . باز تلگراف آمد پانصد نفر ديگر بارنج آمده اسلحه دادند محل و غذا داده شد . تلگرافى هم براى سعد الدوله آمد جواب داد . ديگر از طرف آقايان جواب ديروزى نرسيد . ما هم به آنها تلگراف نزديم . يقين مشغول شور و مصلحت با شهريها هستند .\r\n\r\nشهرت فوت عين الدوله\r\nعين الدوله هم چيزى در آن خصوص تلگراف نكرده بود به فردا ماند . مىفرمودند منشى سفارت روس آمده بود نزد سعد الدوله كه حكم بكند هفتاد خروار آرد كه براى قنسولخانه و تبعهء روس مىخواهند وارد شهر كنند مانع نشوند . سعد الدوله گفت اين خارج قانون است . شهر تبريز محاصره [ است 
  ] و ممكن نيست ذره‌اى آذوقه براى احدى\r\n\r\n","description":"","footnote":"","page_name":" 2407 ","page_number":659},
  {"content":"\r\n\r\nوارد شود . همين‌طور خان شوكت ميرزاى سفارت عثمانى آمد او را هم جواب سخت داد .\r\nاما در طهران خبر فوت عين الدوله اشتهار كلى دارد . طورى كه آقاى صدر العلما عباى دوش خود را در سفارت مژدگانى و خلعت دادند . در يوميهء « حبل المتين » گيلان نوشته بود عين الدوله به سرداران يزيد بن معاويه پيوست و شهر گيلان را دو شب براى اين خبر چراغان كردند ، بيچاره اهل تبريز و آن زن و بچه‌ها . دل سنگ به حال آنها كباب مىشود .\r\nجمعى مانع مصالحه هستند و نمىگذارند زودتر مصالحه شود و كار بگذرد .\r\n\r\nگيلان\r\nاز حضرت و الا در باب گيلان پرسيدم . فرمودند رشيد الملك تلگرافى را كه به سپهدار زده بود به طهران مخابره كرده بود . مضمون تلگراف مبنى بر نصيحت و تهديد بود كه شاه به شما بىالتفاتى نكرد و بىمرحمتى ندارد . ملاحظه كنيد من با اين قشون اردبيلى و شاهسون بيايم حال گيلانى و رعيت بيچاره چه خواهد شد . پس تا موقع داريد اسباب اين مرافعه نشويد . خون اين مردم به گردن شما خواهد بود ، آنچه از مال آنها برود مسئول شما هستيد . غرض شخصى را كنار بگذاريد تا به خوشى امر بگذرد .\r\n\r\nمازندران\r\nفرمودند نايب السلطنه مىگفت آنچه من گفتم نكردند . اسمعيل خان قابل نيست با قشون مازندران برود . از قزوين هم سردار مظفر كه با آنها قوم است . من به تعجب گفتم كى حرف شما را نشنيد . به كنايه حالى كرد سپهسالار ميل ندارد و مانع است .\r\n\r\nاصفهان\r\nعرض كردم از اصفهان چه شنيديد . فرمودند تلگرافى سهام السلطنه زده بود كه آقا نجفى مطيع است و عرض مىكند قشون روانه نشود ما عاجز هستيم ، مسلمين تلف مىشوند . هرجا بفرمائيد من مىروم . مىفرمائيد كاشان بيايم ، عراق بروم . امام جمعهء طهران گفت اين مطالب را از روز اول آقا نجفى گفته تمام دروغ است و مىخواهد به اهمال بگذراند . آخر جواب زدند چه عيب دارد بيايد كاشان . اما نخواهد آمد .\r\nاواخر مظفر الدين شاه خودسرى كرد ، اردوى سى هزار نفرى در طهران تشكيل دادند . آن‌وقت آمد . . . بارى آن پذيرائى در نظر آقا هست امكان ندارد از اصفهان خارج شود . همه اين كارها را اهل طهران كردند نه دربار .\r\n\r\n","description":"","footnote":"","page_name":" 2408 ","page_number":660},
  {"content":"\r\n\r\n\r\nخزعل\r\nكاغذ ديگر صدر العلما و آقا سيد محمد ، نظير آنكه براى « نظر » دزد شرير نوشته و استدعاى آمدن او را به سر اهل و عيال مردم طهران كردند . از محمره [ از 
  ] شيخ خزعل خان سردار ارفع رسيده در آنجا خواهش چهارصد سوار كرده بود . اينجا به دويست نفر پياده راضى شده بود كه طهران و سلطنت ايران را بلامانع تسليم كند . حقيقة اين كاغذهاى او خيلى محل تعجب است . اما خير ، او براى پيشرفت قصد خودش راضى است كه تمام مردم ايران را هلاك كنند و خاكش را با توبره ببرند .\r\nآخر حاكم جائى نشدم كه از آن وجوه بريه كه تا حال سيصد و پنجاه هزار تومان از آن را سپهدار گرفته و خيلى زيادتر از آن را در تبريز و مبلغى كمتر از آن خان بختيارى به چنگ بيايد .\r\nپانصد تومان هرمز پول داشت از افخم الدوله گرفته تقديم مقتدر نظام كرده . نهصد و پنجاه تومان ديگر را يك ساله تجديد كردم . جناب صدر العلماء نبود ، ناچار خانهء آقا سيد حسين قمى رفتيم . آقا به شدت ايرادگير بود . ده تومانى پول برداشتيم حكم كرد دست گردان كنيد و مىبايست صد و سيزده مرتبه رد و بدل شود و اين مدتى كار داشت .\r\nاما من هر يك دفعه را شش هفت دانه تسبيح انداخته الحمد لله زودتر تمام شد .\r\nاو مىگفت آقا سيد ريحان الله در حضرت عبد العظيم است و نرفته . دوازده هزار تومان سپهدار پول فرستاده ، مبلغى ظل السلطان و اين كفايت نمىكند . اگر پول بود خيلى از اين پيشتر جمع شده بودند و كار زيادتر صورت داده بودند . دكاكين هم باز نمىشد ، پول نيست كه همه را از حضرت عبد العظيم جواب كردند . و در نهايت اين مدت راه ندادند . يعنى گفتند براى مخارج زياده از اين جمعيت پول نداريم . در حضرت عبد العظيم فقط آقايان تشريف دارند . در سفارت هم همانها كه بودند .\r\n\r\nشبنامه و حيلهء كفش فروشى\r\nقبل از ظهر بيكار بودم بازار رفتم به سلام آقا سيد مرتضى . گفتم براى چه باز كردى .\r\nگفت تفصيل دارد . ما جمعى كفش‌دوز داريم كه خيلى بد كفش مىدوزند . گفتم خود جناب‌عالى . گفت شوخى نكنيد مطلب مىگويم . آن‌وقت دكانى كه مقابل خود بود نشان داد . مثلا اين شخص صاحب دكان كه مىبينيد الان بيكار [ است 
  ] و دست خود را روى دست گذاشته . حضرات جمع شده مصلحت كردند « شب‌نامه » مىاندازيم سايرين را مىترسانيم . وقتى كه دكان خود را بستند ما تمام كفشهاى بد خود را به مصرف فروش مىرسانيم . ما كه نمىدانستيم ترسيديم ، آنها بازكردند . در اين مدت تمام كفشها را\r\n\r\n","description":"","footnote":"","page_name":" 2409 ","page_number":661},
  {"content":"\r\n\r\nفروختند و باز ميل داشتند ما باز نكنيم . اما فهميديم ، يعنى ديديم شاگردهاى آنها « شب‌نامه » انداختند . شاگردها را گرفتيم استنطاق كرديم محقق شد كار استادهاى آنهاست . آمديم باز كرديم . حالا آنها بيكار شدند . مطلب اين بود . حالا تشريف ببريد من مشغول كار شوم و الّا شما هم يكى از آنها خواهيد شد كه مانع كسب ما شدند . تا منزل از اين حرف مرتضى خنده كردم . زيرا براى سؤالات ما خوب جوابى فكر كرده بود .\r\n\r\nكتابچهء غلط\r\nسه‌شنبه 22 شهر ربيع الاول - حضرت اقدس و الا صبح را باغ شاه تشريف بردند . من مجلس رفتم . آقايان قاجاريه نزديك عمارت وزارت خارجه جمع بودند . مرا خواسته آنجا رفتم . ده بيست روز است عارض مىباشند براى نرسيدن حقوق و عدم اعتناى سالار السلطان ايلخانى و تشكى از اعتماد قاجار . دو عريضهء آنها را تاكنون نزد صدراعظم فرستاده‌اند جواب نداده . هر كاغذ رجوع و توسط به ادارات روانه شود جواب مىآيد .\r\nهر پاكت تعرض يا ضررى روانه شود هيچ جواب نمىدهند . دو دفعه هم بنويسند به فراش تغير كرده فحش مىدهند .\r\nرفتم مجلس تبليغ فرمايشات حضرت و الا را كرده . صدر السلطنه امروز به جاى رئيس بود . آن‌وقت تلفون كردند به باغ شاه و حضرت و الا در باب قاجاريه . جواب آمد تلگرافخانه تشريف دارند كسى حق دخول آنجا را ندارد . بعد از حضرت و الا پرسيدم فرمودند هيچ همچو چيزى نبود . كتابچه مىخواندند . تمام غلط است . امّا چاره نيست .\r\nخود اين پانزده كرور در صورتى كه حال مملكت ما اين است و ثلث آن وصول نمىشود قابل آنقدر مذاكره نيست .\r\nبعد جناب مدير الدوله آمد كه ديشب منزل صدراعظم بودم فرمودند در باب اجارهء گمرك پوست بره هركس علاوه مىدهد به او داده مىشود . قبل از آمدن وزراء به مجلس اين صحبت شد . ليكن آن روز مؤيد السلطنه از صدراعظم پرسيد گفت داده نشده . بعد معلوم شد داده‌اند و حالا كه در شرّ آن گير كرده‌اند و به ما مىگويند .\r\n\r\nبره‌كشى و گمرك پوست\r\nمطلب از اين قرار است . بره‌كشى را هرچه كردند موقوف شود نشد . زيرا در فارس و خراسان براى خاطر پوست اين كار رواج داشت و در ميان ايلات بود ، چنانچه در شيراز پوست بره را كنده گوشت آن [ را 
  ] چون خريدار و خورنده نداشت دفن مىكردند . آن وقت گمركى براى خروج آن قرار دادند . پوست شيراز سه هزار ، پوست خراسان دو هزار ، ساير جاها سى شاهى . پارسال گذشته تجار مىگفتند با وجود قدغن كشتار هفتاد و\r\n\r\n","description":"","footnote":"","page_name":" 2410 ","page_number":662},
  {"content":"\r\n\r\nسه هزار تومان عايد گمرك شد . امسال به تاجرباشى روس پنج ساله سالى بيست هزار تومان اجاره دادند و صد هزار تومان نقد گرفتند . قدغن را هم موقوف كردند . اولا مرافعه با كمپانى گوشت سر گرفته ، ثانيا معلوم شده كه پارسال هفتاد و پنج هزار تومان منافع گمرك آن بود تفاوت بسيار است . از فارس هم آصف الدوله تلگراف كرده در سيصد هزار تومان قبول مىكنند . با وجودى كه امتيازنامه‌ها با مجلس است و در جزو نظامنامهء آن ، خودشان تصريح كرده‌اند اين كار را بدون اطلاع مجلس و شور و مصلحت كرده‌اند و حالا گذشته از آن مبلغ ضرر دچار زحمت هم شده‌اند . در صورتى كه ديدند يك طويلهء كالسكه خانه را پانزده هزار تومان فروخته بودند ، وقتى كه به مجلس گفتند بيست و دو هزار تومان خريدند اين كار را محرمانه كردند .\r\nحضرت و الا مىفرمود صدراعظم مىگفت سپهسالار كرده . قوام الدوله گفت من هم امضاء نكردم . آن‌وقت صدراعظم گفت خير خودش مهر كرده . گفت شما گفتيد . جواب داد بله من هم مهر كردم ، اما سپهسالار كرده و حالا هم حمايت دارد . پس چطور حالا مىگويند اعلان مجلس بكند و هركس علاوه مىدهد داده خواهد شد . براى چيست . اما مجلس اعلان نكرد و نوشت صورت قرارنامه روانه شود و مرقوم شود اگر ممكن است برگردد . البته اعلان شده و محققا خيلى علاوه مىدهند .\r\nاعلان قرارنامهء چرم‌سازى هم نوشته شد . بردند چاپ و منتشر نمايند . چند كاغذ هم رسيد كه ما به شرايط سهل‌تر قبول داريم . سپهسالار براى اين‌كه معطل نباشد اين راههاى دخل بىضرر را پيدا مىكند و به آن زبان كه دارد زود انجام مىدهد . بعلاوه خودش دخل كلى كرده جزئى هم به ديگران مىدهد . اين تاجرباشى هم قراباغى و اهل وطن اوست . حضرت و الا مىگفت كمال همراهى را داشت و متصل مىگفت تاجرباشى مسلمان است به شاه بندگى دارد . خدمت مىكند . مرخص كنيد من او را با مؤيد السلطنه صلح بدهم تا مرافعهء كمپانى هم بر طرف شود .\r\nيك عمل به اين بزرگى را محرمانه صورت مىدهند . آن‌وقت امتيازنامهء يك فرسنگ راه مشهدسر را به اينجا رجوع مىكنند و ما ده روز صحبت مىداريم و مرافعه مىكنيم . يا امتياز چرم كه اسباب عداوت حشمت الدوله با ما شده و مؤيد السلطنه قهر كرده واقعا جمعى سفيه و ديوانه هستيم .\r\nاما تلگرافخانه . سيم از ميانه به بالا بواسطهء بارندگى ديشب پاره شده و تا عصر مرمت نشده . خواستند سيم انگليس را بگيرند گفتند ممكن نيست كار زياد داريم . سد مذاكره با تبريز بود .\r\n\r\n","description":"","footnote":"","page_name":" 2411 ","page_number":663},
  {"content":"\r\n\r\n\r\nگيلك و بختيارى\r\nحضرت و الا مىفرمودند مشير السلطنه باز از مسلمانى خودش مىگفت كه راضى نمىشوم خون ريخته شود . من گفتم خير شما انتظار داريد آنها دم دروازهء طهران بيايند .\r\nگفت قسم مىخورم گيلك نخواهد آمد . من به آواز بلند گفتم اما من قسم مىخورم بختيارى خواهد آمد . آن‌وقت مهندس الممالك وزير علوم گفت اين تلگرافها و اهمالها را براى اين مىكنند كه ايل از قشلاقات بيايد و جمعيت آنها جمع شود .\r\nصدراعظم به اقرار و اعتراف خودش ( كه از قول فخر الملك سابقا نوشتيم ) خر است و سپهسالار براى انجام مقاصد خودش در مقابل او سعى و كوشش وافى دارد . كجا از اين خرتر صدراعظمى گير خواهد آورد .\r\nدو نفر از تركمانها آمده‌اند سپهسالار معرفى مىكرد . از خدمات آنها كه ريختند انجمن را خراب كرده جمعى را به قدر بيست و دو نفر در استراباد كشته‌اند تعريف مىكرد .\r\nاصرار داشت پانصد نفر سوار از آنجا بخواهد . بختيارى كم بود و هيچ فتنه از آنها بروز نكرد حالا نوبت تركمان است و من يقين دارم سوار خواهد خواست . آنها هم آمده از كم و كيف كارها مسبوق شده تمام خراسان را مالك مىشوند .\r\n\r\nصدراعظم مسلمان\r\nهركس در اين ايام كارى نكرده از كيسه‌اش رفته . مثلا امروز جهانشاه خان خمسه را بگيرد دو عرابه توپ و ذخيرهء آنجا را هم ضميمهء ذخيرهء كافى خودش كند هيچ‌كس جلوى او را نمىتواند بگيرد . صدراعظم هم كه مسلمان است نمىخواهد خون ريخته شود . پس چرا نمىرود عتبات مجاور شده تحصيل و تكميل مسلمانى كند . چوب مىخواهند اينها . اگر دو روز اختيار سلطنت را به من مىدادند مىدانستم كيها را چوب بزنم . يك پا از شيخ فضل الله مىگذاشتم يك پا از آقا سيد عبد الله ، يك پا از سپهسالار ، يك پا از ظل السلطان ، يك پا از سعد الدوله ، يك پا از صنيع الدوله ، يك پا از فرمانفرما ، يك پا علاء الدوله ، يك پا از مشير السلطنه ، يك پا از سيد على آقا كه درد مسلمانى دارند بقدرى مىزدم كه زمين را دندان بگيرند ، آن‌وقت معلوم مىشد ايران منظم مىشود يا نه .\r\nهمين‌طور تمام مقصرين را يك دسته نوكر بىغرض كاركن جدا كرده از ترس آن چوبها و آن ضبط اموالها مثل برق كار مىكردند . هركس هر كارى مىكند اينها حرف نمىزنند . اين چه شكل مملكت‌دارى است . جمعى از اهل دربار و شاهزاده‌گان جمع شده مشروطه و مستبده شده ، علما و تجار را شريك اغراض شخصى خود نموده دارند مملكت ايران را ملوك الطوايفى مىكنند و بر باد مىدهند . شاه هم نشسته تماشا مىكند . پدر هر دو طايفه\r\n\r\n","description":"","footnote":"","page_name":" 2412 ","page_number":664},
  {"content":"\r\n\r\nرا بايد درآورد تا نظم بگيرد و اول از طهران بايد شروع كرد . به حق خدا تمام مردم راضى و خشنود شده و حقيقة منظم مىشود . داخلهء ما كه نظم بگيرد روس و انگليس هم به اين جرأت و جلادت حاليه نمىتوانند ايران را بلع كنند .\r\n\r\nتبريز\r\nجمعه 25 ربيع المولود - حضرت و الا روز سه‌شنبه فرموده بودند اگر بايد در تلگرافخانه حاضر شد مجددا اخبار كنيد . خبرى نرسيده . از قرار معلوم آقايان هم از باسنمج به شهر رفته باز شروع به جنگ شده . مىگويند آذوقه هم از طرف يك تيره از شاهسون اردبيل براى آنها برده‌اند . اين اشخاص كه به اردوى بارنج رفته‌اند ملتىها خارج كرده‌اند كه وسعتى در امر آذوقه بشود . در حقيقت بيكاره‌ها را خارج نمودند .\r\n\r\nده عريضهء حضرت و الا\r\nصبح حضرت و الا مرا اندرون خواست . عريضه به خاكپاى مبارك عرض كرده بودند .\r\nسه صفحه بود . ديگر آنچه از پير و استاد مىدانستند نوشته بودند . آيه ، حديث ، شعر و حكايت ، حتى قربان‌صدقه رفته بودند كه اعليحضرت شهريارى اين مملكت را اجداد شما به هزار زحمت و خونريزى به چنگ آوردند ، شما رايگان ندهيد . به شما خيانت مىكنند ، دروغ مىگويند . ده ماه است ملاحظه مىفرمائيد باز ثابت نشده است و شبهه داريد . آن كسى كه نمىخواهد خونريزى شود پس اينها كه از جوع در تبريز تلف مىشوند و با توپ كشته مىشوند چه‌چيز است . گيلانى چه ترجيح بر آنها دارد . منتظرند بيايند طهران و باغ شاه كه شرعا دفاع كرده باشند . وقتى كه آمدند ملاحظه كنيد بر شما چه خواهد گذشت . پس چاره كنيد ، شور كنيد . خيلى مفصل و جامع .\r\nمن عرض كردم عريضه صحيح است و مطالب بزرگ ، اما چه ثمر دارد . اوقات حضرت و الا تلخ شد . گفتم تغير نفرمائيد . از سه روز بعد از برهم خوردن مجلس تا امروز ده عريضه به شاه عرض كرده‌ايد . اوايل به گوشه و كنايه تا امروز كه واضح و بىپرده باشد ، يكى از آنها را جواب نداد . شايد خوشش هم نيايد و رنجش حاصل كند . كاسهء از آش گرمتر نشويد . بعد صحبتهاى ديگر شد . اما عصر باز احضارم فرمودند و گفتند طاقت نياورده نوشتم و روانه داشتم .\r\nافخم الدوله پونك به مهمانى بهاء الدوله رفته بود . من از شدت تنبلى نرفتم . حقيقة آدم با اين وضع ميل نمىكند و خيالش راحت نيست . آنجا هم برويم باز همين صحبتها است .\r\n\r\n","description":"","footnote":"","page_name":" 2413 ","page_number":665},
  {"content":"\r\n\r\n\r\nحرف صدراعظم\r\nعصر رفتم خانهء همشيره شاهزاده آغا . آقاى عماد السلطنه بودند . نصرت الملك بود .\r\nآقاى عماد السلطنه مىفرمودند صدر السلطنه را ديدم صحبتها مىكرد . از آن جمله مىگفت صدراعظم با حضور جمعى و من مىگفت وقتى كه در كالسكه نشستم گفتم اى امام زمان اگر مىدانى وجود من براى اين مملكت مضر است مرا هلاك كن . خيلى خوب بود اين سؤال را به عوض آن غائب از جمعى حاضر مىكردند . جمعى از عقلا را جمع كرده سؤال مىكردند تا تمام جواب مىدادند بلى خيلىخيلى هم مضر است و شما كناره كنيد ! اگر يك صدراعظم عاقل كاردانى بود كجا مىگذاشت يك نفر قره‌باغى تمام را افسار كند . اول او را از ميدان در مىكرد . چنانچه نظير آن را بسيار ديده‌ايم . روزى كه امين الدوله مستقل شد اول فرمانفرما را زمين زد كه تا حال كمر راست نكرده .\r\nنصرت الملك مىگفت روس و انگليس متحد شده [ اند 
  ] كه در امورات داخلهء ايران نظارت كنند و چند روز ديگر اين مسئله آفتابى خواهد شد .\r\nوزير ماليه قوام الدوله معزول شده ، حاجى امير نظام وزير ماليه شد . من گفتم اين شخص از بچگى در نظام بود و همين‌طور پدرش . جدش جز يك حكومت عربستان و يك پيشكارى فارس در غير نظام خدمت نداشته . نصرت الملك بسيار قشنگ جواب داد گفت چون مملكت نظامى است ، شهر طهران نظامى ، لهذا دفتر را هم نظامى كردند به اين واسطه غرابت ندارد .\r\n\r\nرقعهء متحصنين\r\nاز آنجا منزل آمدم ، ديدم سيف الله گفت آدم سفارت عثمانى پاكت بزرگى آورد . من از آن حامل پرسيدم رقعهء دعوت است ، گفت خير متحصنين نوشته‌اند . فورى رفتم اندرون عريضهء بلندبالائى بود با يك سياهه كه معلوم شد براى چهل و يك نفر از شاهزادگان و وزراء و رجال به همين مضمون روانه شده است . در صفحهء مقابل هم مثل همان مكتوب چند ماه قبل آقايان كه صدر العلما ، آقا سيد محمد برادر امام جمعه ، شيخ عبد الحسين پسر مرحوم حاجى كنى و داماد آقا سيد محمد و شيخ زين العابدين پيشنماز باشد مهر كرده و نوشته عرايض متحصنين سفارت است . ما به تكليف شرعى خود براى شما روانه كرديم انشاء الله دقتى مىشود .\r\nاما مطالب عريضه . اول اين بود : اختلاف كلمه و ضديت در هر ملتى باعث فنا شد و ما در اين مدت متصل گفتيم ابقاى مشروطه و حق مغصوبهء ما را بدهيد ، شما شاهد هستيد كه به كرات عرض شده ، حالا هم به زبان لين خواهش مىكنيم . شما كه مالك آب\r\n\r\n","description":"","footnote":"","page_name":" 2414 ","page_number":666},
  {"content":"\r\n\r\nو خاك و از شاهزادگان بزرگ مملكت [ ايد 
  ] و بيشتر از ما نعمت برده‌ايد عرض كنيد و نگذاريد زياده از اين خون مسلمين هدر برود و مملكت به دست اجانب افتد . تمام از اين قبيل بود و آخر هم قدرى تهديد كرده بودند . در حقيقت مكتوب اتمام حجتى بود .\r\nحضرت و الا فرمودند من كه قبل از وصول اين مكتوب حق خود را ادا كرده‌ام ، به كرات و مرات گفته و نوشته‌ام . نپذيرند ، چه چاره ، از من بيش از آن‌كه كردم ساخته نيست .\r\n( در صورتى كه زياده از حق خود اقدام كرده و باز هم مىكنند و من يقين دارم نايب السلطنه آن مطالب كه حضرت و الا نوشته هرگز كلمه‌اى نگفته . )\r\n\r\nقرارنامهء تلگراف\r\nپاكتى از سعد الدوله رسيده بود با صورت قرارنامه كه انگليسها خط تلگراف از برازجان را تا محمره و دزفول به خرج خود با تيرهاى آهن ساخته به شرط آنكه هرقدر مخارج از بيست و پنج هزار ليره زيادتر شد دولت ايران بدهد و در سال هرقدر از سيصد ليره مصارف تعمير برداشت ايران بدهد . رئيس تلگراف‌خانه‌ها انگليسى ، غلام و مستحفظ ايرانى ، اما در تحت حكم آنها . به جاى اين خدمت دولت عليهء ايران امتياز نامه‌هاى تلگرافى سه خط هند و ارپ را با خط تحت البحرى بندرعباس و بوشهر را با خط تلگراف كاشان تا بلوچستان را تا سنهء 1945 به آنها واگذار كند . در حقيقت اين گنج بادآورد را كه چند سال ديگر به انقضاى مدت آن باقى است براى اين تغيير تيرچوبى به تيرآهنى تا سى و پنج سال ديگر ببرند . مزه در اين است در مكتوب خود وزير خارجهء بىعديل ما مىنويسد جناب مستطاب اجل اكرم آقاى مخبر الدوله وزير تلگراف تصويب كردند . وزارت خارجه هم تصديق كرد . اعليحضرت همايونى هم پسنديدند . معلوم است سى چهل هزار تومان تقديم بايد داده باشند . خداوند شاه را حفظ كند كه باز رجوع به مجلس كرد .\r\nحضرت و الا فرمودند كاغذى نوشته براى شاهزاده مؤيد السلطنه « 1 » روانه كن تا امعان نظرى كرده روز سه‌شنبه مجلس بياورد .\r\n\r\nمؤيد السلطنه\r\nمؤيد السلطنه تا تلگرافخانه دست سپهدار نبود جزو تلگرافخانه [ و 
  ] در حقيقت چهل سال در آن اداره مستخدم بودند . شعاع السلطنه از سفر اخير شيراز با مشار الله چپ افتاده\r\n\r\n\r\n","description":"","footnote":"\r\n( 1 ) - محمد حسين ميرزا مؤيد السلطنه فرزند طهماسب ميرزا مؤيد الدوله فرزند دوم محمد على ميرزا دولتشاه ( مسعود سالور ) .\r\n","page_name":" 2415 ","page_number":667},
  {"content":"\r\n\r\nعزل شد ديگر نرفت . هيچ اين مدت در دربار نبود اما در ظرف اين سه سال از تمام ما تقدم جسته بلكه امروز با مؤيد الدوله و فرمانفرما كه [ هنگام 
  ] چندين سال ايالت فارس آنها تعظيمها و تكريمها كرده مقابلى مىكند . اين ترقى فوق‌العادهء شاهزاده در صورتى كه دربار را جز اين سه سال نديده بواسطهء پرروئى و استغناى طبع كه به خرج داده و بلند حرف‌زنى و طلاقت لسان كه مملو اشعار فارسى و عربى و حديث و آيات است شده .\r\nاين جمله درست مفهوم نمىشود ، توضيح مىكنم . شاهزاده عالم است ، باكمال است ، خوب حرف مىزند ، در هر مجلس نشسته باشد طرف توجه و تصديق مىشود ، كم‌رو هم نيست جواب ندهد ، چون بسيار هم بامزه و بلند حرف مىزند اگر جمعى ديگر باشند سكوت مىكنند . يا به مشار اليه واگذار مىكنند تا بگويد . ايشان هم شيرين و با بشاشت و طلاقت صحبت مىدارند . با وجود آن‌كه چيزى ندارد خودش را مستغنى قلم داده با تفرعن و شرف و وقار و قناعت زندگى مىكند . با همه‌كس و لو دشمن خودش هم باشد به ظاهر در نهايت ادب و احترام و بردبارى رفتار مىكند . چنانچه هركس او را دوست دارد و تعريف مىكند . به اين ترتيب كه پيش برود گمان مىكنم انشاء الله تعالى ترقى زياد كند . دور نيست صدراعظم بشود . تمام طهران او را دوست دارند . به آنها كه تعظيم كرده باز تعظيم مىكند . به آنها كه تعظيم به وى كرده‌اند احترام بيشتر مىكند .\r\nخوب روشى و ترتيبى دارد كه اگر ربع و ثلث و خمس آن را ما كه عمرمان در دربار صرف شده رعايت مىكرديم كارمان خيلى خوب بود . من ديده‌ام كه شاه شهيد در روزنامهء سفر دوم خراسانش از مشار اليه كه آن‌وقت رئيس تلگرافخانهء سبزوار يا جاى ديگر بود خيلى تعريف كرده و نويد ترقى داده ، در حقيقت غيب گفته . من كمى اعتضاد السلطنهء مرحوم را ياد دارم . اما آنچه از صفات او شنيده‌ام خيلى شبيه آن مرحوم است ، خصوصا حرف زدنش . مختصر اين حضرت و الا كه هيچ كس در طهران او را نمىشناخت و تمام عمرش در خارج و ادارهء تلگراف صرف شده بود تمام ما را لگدكوب كرده عماقريب سايرين را هم . . . خواهد كرد . حالا گاهى حمايت بى جا مىكند كه اسباب اعتراض مىشود چندان عيب نيست .\r\n\r\nگلهء صدر السلطنه\r\nصبح شنبه 26 ربيع المولود - مجلس رفتيم . صدر السلطنه عريضهء سفارتيها را جلو گذاشته غرّى داشت . بلند خواندند . مىگفت شب‌نامه براى من مىاندازند ، در روزنامهء « حبل المتين » بدگوئى مىكنند ، اشعار از قول من جعل مىكنند . من چه كاره‌ام ، مال كى را برده‌ام . چرا دست از سر من برنمىدارند . تا مؤيد السلطنه نيامده بود به همين مذاكرات\r\n\r\n","description":"","footnote":"","page_name":" 2416 ","page_number":668},
  {"content":"\r\n\r\nگذشت . ايشان وارد شدند مثل برج زهرمار .\r\n\r\nمسئلهء تلگراف\r\nقرارنامه قراءت شد . بدون آنكه شاهزاده توضيح بدهد هيچ‌كس قبول نكرد . آن‌وقت مفاسد آن را شاهزاده گفت . مختصرش اين است . اول كه آن سيم را كشيدند دولت ايران از منافع آن آگاه نبود . يك‌سيم را به دولت دادند با سالى دوازده هزار تومان نقد و آنچه هم مخابره از ايران به خارجه بشود قيمت آن را ده كلمه دو ريال ( دو قران و دهشاهى ) حق العبور به ما داده مابقى را خودشان ببرند . در ايام عين الدوله مدت منقضى شده باز محرمانه تقديمى گزاف دادند و ده ساله تجديد كردند و سالى هيجده هزار تومان به دولت ، سالى هزار تومان به رئيس تلگراف با آنچه حق العبور سابقا بود دادند كه فقط حق العبور سالى ده پانزده هزار تومان بيشتر مىشود . حالا اينها براى ابقاى آن قرارنامه و دو قرارنامهء ديگر كه ذكر شده اين تدبير را كرده‌اند . در صورتى كه ما لازم نداريم تير چوبى مبدل به آهنى شود و براى آن صرفهء غيرمعلوم از اين نفع زياد بگذريم . اين دفعه كه مدت قرارنامه منقضى شد اگر با مجلس باشد مىتواند سالى يك كرور اقلا نقد بگيرد و سيم را به آنها واگذار كند و آنها مجبورند بدهند چنانچه به دولت روس و عثمانى سالها است مىدهند .\r\nآقاى عماد السلطنه گفت شارژدفر روس به خودم گفت براى پنج روز كه سيم پاره شد دولت ايران روزى پنج هزار منات بايد خسارت كمپانى را بدهد . پس معلوم مىشود روزى دو هزار و پانصد تومان عايدى دارد . تبديل تيرچوبى به آهنى آن راه در مقابل اين امتياز مستهلك است و نبايد قبول كرد . آخر گفتيم براى سعد الدوله و سرگرمى او نوشته شود آن سه امتياز را روانه كند ، اما راپرت مفصلى در ضرر اين كار نوشته حضور مبارك ببريم تا مبادا شاه را مجبور به امضاء كنند ، مثل حكايت پوست بره . اگرچه گفتند آن اجاره‌نامه است نه امتيازنامه .\r\nحالا در اين انقلاب مملكت كه مىدانيم چيزى براى ما نمانده و نمىگذارند بماند اين امتياز را چرا دولت انگليس مىخواهد . من پيش خود تصورى كرده‌ام كه اگر مجال شد من‌بعد خواهم نوشت . « 1 »\r\n\r\n\r\n","description":"","footnote":"\r\n( 1 ) - مختصرا مىنويسم . از جلفا تا اصفهان جزو منطقهء تقسيم روس است . انگليس از آن مآل‌انديشى كه هميشه دارد مىخواهد تا روسها اقتدارشان كلى نشده سى و پنج سال قرارنامهء خود را تجديد كند . يك خط تلگراف و نفوذى هم در عربستان آنجا كه منفرد و معلوم نيست جزو كيست دارا شده باشد . ( يادداشت مؤلف در حاشيه ) .\r\n","page_name":" 2417 ","page_number":669},
  {"content":"\r\n\r\n\r\nاغتشاش استانبول\r\nصدر السلطنه و نظم الدوله و بعضى ديگر حكايت اسلامبول را كردند كه تلگرافا خبر رسيده قشون دولتى به پارلمان حمله برده چهار نفر وزير كه آنجا بودند با چهارده نفر وكيل مقتول ، جمعى هم دستگير و مجروح شده‌اند و اسلامبول نهايت اغتشاش را دارد . صدراعظم ما علنى فرموده است ايرانيها چه مىگويند ، در صورتى كه عثمانى كه چندين مرتبه از ما متمدن‌تر است نتوانست مشروطه بشود و مسلمين مجلس را مخالف شريعت ديدند !\r\nمؤيد السلطنه مىگفت به صدراعظم گفتم اين مكتوبهاى جديد از سفارتيها البته به نظر مبارك رسيده . جواب گفتند بلى ، اما خوب است به جاى مشروطه بيايند بنشيند از ما يك ترتيبى براى نشر عدالت و اجراى قانون قرآن بخواهند كه به چه ترتيب بايد جارى كرد .\r\n\r\nنديم السلطان\r\nنزاعى ما بين صدر السلطنه و نديم السلطان شد . نطقى پريروز نديم كرد ، سه مرتبه تكرار كرد و باز صدر السلطنه گفت نفهميدم و از سايرين تصديق خواست . مجلس تصديق كرد . امروز باز حرف زد . آفرين بيجائى گفت به طبع نديم گران آمده قال‌ومقالى شد . اينها مزه نداشت . مزه آن داشت حاجى محمد اسمعيل جهرمى كه تا امروز هم حرف او را نشنيده بودم به تكلم آمد . ساكت شدند و خيال كرديم براى اصلاح چيزى مىگويد . اما خير گفت من در تمام اين مدت هرچه نديم السلطان گفته گوش دادم انصافا تمام نامربوط گفت . همه مخفيانه خنده كردند .\r\nمشغول كاغذخوانى شدند و مسئله گذشت . بعد از رفتن حضرت و الا مدير الدوله ماند ، صدر السلطنه را هم نگاه داشت . نديم السلطان را برده صلح داديم و باز كمى نشستيم . ملا اسد الله گفت نديم السلطان شما جواب حاجى صدر السلطنه را داديد . اما حاجى محمد اسمعيل ما شما را خوب غلاف كرد . حالا او نيست ميل داريد من به عوض او روى شما را ببوسم .\r\n\r\nاز وضع عثمانى\r\nآمدم منزل ، ملك‌آرا بود . افخم الملك هم آمد . از باغ شاه و « مقبره » اخبار داشت . اولا در اسلامبول چندين نطق سابقا احمد رضا و بعضى ديگر بر خلاف مذهب اسلام كرده بودند كه در روزنامه نوشته بودند . چند دسته سرباز و جمعى از « انجمن اتحاديهء اسلام » به پارلمان رفته تعرض مىكنند . جواب سخت مىشنوند . شايد باطنا مأمور هم بوده‌اند .\r\nهجوم آورده و دو وزير و چهارده نفر وكيل مقتول ، دو وزير و جمعى وكيل مجروح\r\n\r\n","description":"","footnote":"","page_name":" 2418 ","page_number":670},
  {"content":"\r\n\r\nمىشوند . يك روزنامه‌نويس هم مقتول مىشود . و الان آنجا اغتشاش كلى دارد . عتبات و حجاز هم به كلى برخلاف‌اند . تا بعد روزنامه‌هاى يوميه و هفتگى برسد مطلب واضح شود . حالا مثل دروغهاى تبريز است .\r\n\r\nوزير ماليه جديد\r\nمىگفت انتخاب امير نظام به وزارت ماليه براى اين شد كه ناصر السلطنه بروات زيادى از ميرزا ابو القاسم خان مستوفى و مدير بيوتات سلطنتى مىخواست و او مطالبهء تومانى دويست دينار مىكرد . به هزار زحمت ناصر السلطنه را حشمت الدوله و سايرين راضى كردند حوالهء برات به صراف داد و بروات را گرفت . وقتى كه حواله را ميرزا ابو القاسم خان برد صراف نكول نوشت ، ميرزا ابو القاسم مدعى شد كه از بودجهء پيچى ئيل صد و شش هزار تومان ناصر السلطنه خورده . ناصر السلطنه مدعى شد مبلغى ميرزا ابو القاسم خورده .\r\nمرافعه به حضور شاه كشيد . چون لاعلاج به وزارت ماليه رجوع مىشد و قوام الدوله با ناصر السلطنه بد بود به همراهى سپهسالار امير نظام را وزير ماليه كردند تا مصدق قول ناصر السلطنه بشود ، يا به زور او ميرزا ابو القاسم صلح و تمكين كند .\r\nمىگفت سردار مظفر در قزوين در كاروانسرائى منزل كرده كه درب آن را بسته [ اند 
  ] و از پشت‌بام و نردبان برايش غذا و ساير ملزومات را مىآورند . از طهران قاسم آقاى ميرپنج ( كه از قزاقخانه بعد از قضيهء مجلس اخراج شده ) با پسرش را قزوين فرستادند يا حركت كند برود يا بيايد طهران و قاسم آقا برود .\r\n\r\nولايات\r\nرشيد الملك هم هنوز اردبيل است و تلگراف مىكند . از مازندران هم كسى نرفته ليكن حاضر رفتن شده‌اند . استراباد شلوغ است .\r\n\r\nتركمانها\r\nصدر السلطنه مىگفت حشمت الدوله با فرمان اين دو نفر تركمان وارد اطاق صدراعظم شد . رفتند از شهر مهر شاه را در كالسكه گذاشته آوردند فرمان مهر شد . آن وقت دو طاقه شال از صندوقخانه براى خلعت آنها خواستند . جواب آمد نداريم و پول نيست بخريم . آن‌وقت حشمت الدوله گفت صد تومان انعام . چهار مرتبه صدراعظم زير لب گفت صد تومان انعام ، صد تومان انعام . حشمت الدوله گفت از تكرار معلوم مىشود نيست . فرمودند بله نيست . از كجا بيارم . آن‌وقت گفت لاعلاج اين را هم بايد از خود بدهم و حوالهء شخصى داد . اما اين تركمانها از بختياريها بدتر مىكنند . دولت سالى\r\n\r\n","description":"","footnote":"","page_name":" 2419 ","page_number":671},
  {"content":"\r\n\r\nپنجاه هزار تومان به حاكم استراباد براى جلوگيرى تعديات تركمان مىداد . حالا خود آنها را حكم كنند برويد استراباد حالت معلوم است .\r\nدرست اينها مثل ميرويس افغان هستند كه آمد به دربار شاه سلطان حسين و از تفصيلات آگاه شد . مراجعت به افغان كرد و باعث آن همه صدمات و مالكيت ايران شد .\r\n\r\nانقراض و زوال\r\nحاجى عليقلى خان هم از لندن با كشتى در رامهرمز پياده شده . مىگويند وارد اصفهان شده است . اين بختياريها هم توپ و ذخيره آنچه برده‌اند تقديم بنى اعمام خود كرده ساز و برگ جنگ صحيحى پيدا خواهند كرد . درست آنچه در اوايل يك سلطنت همه چيز موافق و صحيح پيش مىآيد كه اسباب حيرت است در انقراض و زوال هم تمام برعكس آن است كه هرچيز سوء تدبير و غلط است .\r\nمنجم‌باشى همچو گفت ، حكيم‌باشى همچو تجويز كرد . حالا سپهسالار اين‌طور مىفرمايد ، صدراعظم اين‌طور تصويب مىكند . چندين نفر هم علاوه‌تر داريم .\r\n\r\nقرض نايب السلطنه\r\nراستى يك مطلب ديگرى افخم الملك گفت كه آقاى نايب السلطنه سيصد هزار تومان به بانك شاهنشاهى مقروض بود و صد هزار تومان هم فرع آن شده بود تمسك چهارصد هزار تومان را شاه ضمانت كرد و به كلى آسوده شد . معلوم است آقا زرنگ است و در اين مدت همه را مشغول انجام اين كار بود . ما تعجب داشتيم آقا چرا با همهء تقرب و خويشاوندى « چندين سمته » و احترامات و شأن فوق العاده اعتراضى نمىكند و هيچ نمىگويد . چنانچه حضرت و الا اميريه رفت و همه مطالب را گفت آقا جز تصديق كارى نكرد . بعد هم ديديم حرف نزد . همه براى اين بود مقصود خود را صورت بدهد .\r\nامروز سه مشكل من حل شد : يكى سكوت آقا و تملق بىنهايت او از سپهسالار و صدراعظم براى گرفتن ضمانت‌نامه از شاه . ديگرى نرسيدن اين حقوق جزئى حضرت و الا و طفرهء صدراعظم و حمايت از امجد الدوله و ديگران براى عريضه‌جات و عرايض شفاهى در تكذيب آنها و آشوب مملكت . سيمى سر پول قرض كردن آقا ، با قدرت و تمكن در خانه مخفى كردن و تنزيل بانك دادن .\r\nباز قول افخم الملك است كه ثقة الاسلام و سيد محقق را در باسمنج حكم شد نگاه دارند . ايضا مجد الاسلام در اصفهان روزنامهء « كشكول » چاپ مىكند . ميرزا ابراهيم خان رئيس عدليه شده ، محمد جعفر ميرزا وزير ماليه . اين خبر را از چند نفر ديگر هم شنيدم گمان نمىكنم صدق باشد .\r\n\r\n","description":"","footnote":"","page_name":" 2420 ","page_number":672},
  {"content":"\r\n\r\n\r\nاروپا\r\nبرويم ارپ . كار ايران كه درست شد . روس خيلى ميل داشت سربى و رومانى با اطريش جنگى كنند . بىنهايت تحريك كرد اما باز از حسن پلتيك بارون اهرنتال وزير خارجهء اطريش كه قبل از وقت با آلمان در اين خصوص معاهده كرده بود مانع از تعدى آنها شده مبلغى كه معلوم نيست از بابت دو ايالت بسنى و هرزگوين به دولت عثمانى داده . بواسطهء تهديد آلمان روس‌ها امضاء كرده انگليس و فرانسه هم نزديك است قبول كنند . وليعهد سربى جوان غيورى است . در اين ايام نسبت قتل ضعيفهء خادمه خودش را به او دادند فورا استعفا از ولايت عهد كرد و حاضر براى محاكمه شد . اگرچه مسئلهء قتل بهيچ‌وجه واضح نبود . هرقدر معذرت خواستند قبول نكرد . ولايت عهد را به برادر ديگرش دادند . يكى از روزنامه‌نگاران آلمان وليعهد سابق را ملاقات مىكند مىگويد جهت استعفاى من مطلب پلتيكى بود كه نمىخواهم بگويم ، شايد من‌بعد آشكار شود .\r\nبهيچ‌وجه بر ضد پدر و برادرم هم نخواهم بود .\r\nمطلب خيلى عمده حكايت ترقى و ازدياد قواى بحرى و كشتيهاى جنگى آلمان است كه دولت و ملت انگليس را بىاندازه انديشه ناك كرده . در « لندن نيوز » نوشته بود ده سال قبل دولت آلمان فقط چند فروند كشتى جنگى داشت . به همت اين امپراطور گيوم دوم و تعليمات و دستورالعمل آلفرد ون ترپتيز امير البحر كار به اين‌جا رسيده كه قواى بحرى او با ما برابرى مىكند . سيستم جديد كشتى « درونات » كه انگليسها چند سال قبل در هفت ماه اين كشتى را ساختند امروز بر تمام كشتيهاى جنگى برترى پيدا كرده و مىگويند هر دولت كه كشتى درونات ندارد مثل اين است هيچ كشتى جنگى ندارد . آلمان هفت فروند درست كرده و انگليس كمتر دارد . تمام صحبت امروز فرنگ از كشتى درونات است . در هر وزارت بحريه و در هر پارلمان مذاكرهء ازدياد آن قسم كشتى است . از قرار معلوم تمام سيستم كشتيها تغيير خواهد كرد . اين است كه دولت عليهء ايران يك شاهى به مصرف تداركات بحريه خود نمىرساند و تا حال متضرر نشده . صبر بايد كرد تا آخرين سيستم كشتيها را معلوم نمايد و آن‌وقت فورا در ايران و خليج فارس به كارخانه‌جات كشتىسازى دستورالعمل داده به زودى بسازند . الحق از اين جهت مبلغها ملت ايران فايده برده و بىجهت خرجى نكرده است . نهايت ممنونيت را بايد داشت . كمال امتنان را ملت فقير ايران از وزير بحريهء خود دارد كه سالها است به همان كشتى « پرس‌پليس » قناعت كرده و بى جا اسباب خسارت كلى نشده است .\r\n\r\n","description":"","footnote":"","page_name":" 2421 ","page_number":673},
  {"content":"\r\n\r\n\r\nحق العمل املاك\r\nدوشنبه 28 ربيع الاول - ديشب را با ملك‌آرا خدمت شيخ رسيديم . در باب املاك نهايت اميدوارى را داد و گفت چيزى بنويسيد ، جز حضرت اقدس و الا سايرين مهر كنيد به نظر شاه رسانيده انشاء الله انجام مىدهم . اما اينجا كسى نيست ، حق‌العمل آن كسى كه املاك را براى شما بگيرد چه چيز است . اين‌كه رشوه نيست ، اين حق‌العمل است . زكات هشت قسمت مىشود : يك قسمت مال عمال است . من گفتم فرمايشى صحيح است و اگر كارها بدون تقيه و رودروايسى مىگذشت خوب بود . پنج هزار تومان تقديم مىكنيم حلالا طيبا . بعد گفت پيغام هم داده بودم امروز نمىشود ، براى شاه اسباب دردسر فراهم كرد . آنها كه بخشيده شده صرف‌نظر كنيد . من گفتم اين ظلم است زيرا همه املاك رفته .\r\nاما نمىخواهيم دردسر فراهم كنيم . اما فرمانفرما با سه كرور مكنت در صورتى كه بيست ملك ما را برده ديگر چرا يافت‌آباد را هم ببرد و ما گرسنه باشيم . حضرت عليا با دو كرور مكنت امين‌آباد را بخورد . گفت حدى قرار بدهيد . گفتيم باز به اختيار شما و اعليحضرت واگذار مىكنيم . آن‌وقت فرمودند پس از آنچه من گرفته به شما تسليم مىكنم ميزان حقى قرار بدهيد . بهتر است كه تكليف من و شما معلوم باشد . حرف حسابى بود . اين بود امروز جمعى را خبر كرده اينجا آمدند قرار ده نيم گذاشتند . عريضه را هم نوشته با سند ده نيم اعدل الدوله برد بدهد ركن الدوله مهر كرده و فردا براى ملك‌آرا روانه دارد برده به شيخ تقديم كند .\r\n\r\nقانون اساسى تازه\r\nحالا برويم در سر مطالبى كه امروز صبح مسموع شد . نظم الدوله مىگفت سفراى دول متحابه در سفارتخانهء امريك جمع شده قانون اساسى به اقتضاى حال امروز مملكت نوشته‌اند كه من ترجمهء آن را حاضر دارم و بايد دانست كه اين قانون را از خودشان امروز جعل نكرده‌اند ، بلكه از روى قوانين اساسى ممالك ارپ است در آن عهدى كه تمدن و ترقى آنها از ما هم باز بيشتر بوده يعنى پانصد سال پيش انگليس يا چهارصد سال قبل فرانسه . قانون را قراءت كرد به نظر خيلى خوب بود . يعنى اگر روزى كه مظفر الدين شاه مشروطه را داد به اين قانون داده بود كه مقتضى وقت بود نه حالا كه آن قوانين را دادند و مملكت هرج‌ومرج شده .\r\nاين است كه بايد به عوض كبير به آن مرحوم صغير گفت . اگر از روى فهم و آگاهى به اين ترتيب مشروطه را برقرار كرده بود كار به اينجاها نمىرسيد . همين‌طور اين شاه دقت نظر نكرد ، شور نكرد ، هيچ نگفت آن را به امضاء رسانيد و متمم آن را هم امضاء كرد .\r\n\r\n","description":"","footnote":"","page_name":" 2422 ","page_number":674},
  {"content":"\r\n\r\n\r\nاحوال خراسان\r\nاز اعدل الدوله احوالات خراسان را جويا شديم گفت مجددا انجمنى در مشهد برقرار شده كه عضو اعظم آن حاجى معين شده است ، اما نزاع باقى است و متصل از طرفين آدم كشته مىشود . نير الدوله نيشابور مانده جرأت حركت ندارد . سردار منظم نايب الحكومه كه از طهران رفته در ارگ متحصن است . در ترشيز شوكت الملك رئيس ايل تيمورى مستقل [ شده 
  ] و انجمن داير كرده ، در خواف سالار خان بلوچ ، در تربت اسد الله ياور . آن‌وقت شروع به حكايت اين سه نفر را كرد كه من عين آن را مىنويسم .\r\n\r\nسالار خان بلوچ\r\nسالار خان رئيس يكى از طوايف كوچك بلوچ است كه [ خود 
  ] پانصد تومان ماليات بده از شانزده هزار تومان ماليات ايل بلوچ است . اين شخص هميشه ياغى حاكم تربت بود نه فرمانفرماى خراسان و اين پانصد تومان را نمىداد . دو سال قبل كه مميزى خراسان را كردند نهصد تومان به آن پانصد علاوه شد و من حاكم تربت شدم . قدرى سالار خان هرزگى كرد ماليات را هم كه از قديم نمىداد ركن الدوله شوكت الملك را مأمور كرد او را دستگير كند . لاعلاج به من التجا آورد كه من در تحت حكومت شما هستم ، نگذاريد ستمى به من برسد . من فوز عظيمى دانسته پيغام دادم پس ماليات مرا بده تا من حمايت كنم . آن پانصد تومان قديم كه هيچ‌وقت نداده‌اى مال شما ، نهصد علاوه را بده . او هم داد . جنگى هم با شوكت الملك كرد چند نفر كشته شد . من حمايت كردم شوكت الملك هم ديد صرفه ندارد معاذير آورد . ركن الدوله آنها را خواست و ساكت شد . ميانه من نهصد تومان خود را گرفتم . اين مطلب اينجا بماند .\r\n\r\nشجيع الملك نود ساله\r\nاسد الله ياورى بود در تربت كه اغلب شجيع الملك سرتيپ نود سالهء فوج قرائى با او عداوت كرده نمىگذاشت داخل عمل فوج شود و متصل با هم زدوخورد داشتند .\r\nعلينقى خان شجيع الملك از معمرين در جنگ هرات محمد شاه ( كه آن‌وقت محمد ميرزا بود ) سلطان فوج بوده . من كه رفتم آنجا اسد الله ياور احكاماتى از طهران و سپهسالار داشت كه حكما و حتما داخل فوج باشد . من احكامات او را مشهد فرستادم ركن الدوله هم امضاء كرد . دويست نفر كه دو دسته باشد به او دادم . شجيع الملك « 1 » بعد از دو سه ماه\r\n\r\n\r\n","description":"","footnote":"\r\n( 1 ) - عين السلطنه ابتدا لقب اين شخص را شجيع السلطان در همه موارد تا آخر نوشته بود ولى بعدا چند مورد را به شجيع الملك اصلاح كرده و چند مورد به همان صورت غلط باقى مانده است . خوانندگان -\r\n","page_name":" 2423 ","page_number":675},
  {"content":"\r\n\r\nاحكامات زيادى از سپهسالار آورد كه حتما اين اسد الله خارج شود . من هرچه خواستم ما بين اين دو نفر را صلح بدهم ممكن نشد . اسد الله در قريهء زاوه چهار فرسنگى شهر منزل خود رفت . اما يك شب با جمعى سوار به خانهء شجيع الملك خارج شهر رفت يك خم از پولهاى او كه خارج خزينهء او بود كه هشتاد هزار تومان مىگفتند پول بود سرقت كرده بود . شجيع الملك صبح آمده و بناى تظلم را گذاشت .\r\nاين‌جا صحبت از مكنت و خم خانهء او شد مىگفت پول زيادى دارد و تمام را در يك محوطه به قدر اين حياط در خمهاى متعدد گذاشته روى تمام خمها سنگهاى آسياى خيلى خيلى بزرگ انداخته روى سنگهاى آسيا الوارهاى بزرگ خيلى قوى چنار ، و در اين گنج به قدر درب زورخانه‌ها كوچك است . خم و مكان آنها مرئى است اما هيچ‌كس نمىتواند چيزى ببرد . به جهت آنكه هزار نفر عمله لازم دارد تا چوب و سنگ روى يك خم را بشود برداشت . با تمام اين مكنت بقدرى اين شخص خسيس و ممسك است كه شب جز نان و پنير در خانهء او چيزى ديگر صرف نمىشود .\r\n\r\nاقدامات اسد الله خان ياور\r\nاسد الله در قلعهء خود نشسته و تمام را جواب مىداد من نبرده‌ام و شرعا حاضرم رسيدگى شود . هرچه خواستم شهر ديگر نيامد . از طهران هم سپهسالار متصل تلگراف مىكرد . تا كار به جائى رسيد كه از مشهد توپ آوردند و سيصد نفر سرباز ، دويست نفر سوار و مقدارى پيادهء خوافى حاضر شده كه به جنگ بروند . من تلگراف كردم عارض شجيع الملك سرتيپ فوج و صاحب‌منصب نظامى او خودش را رئيس اردو كنيد برود .\r\nاول همين‌طور هم حكم آمد . هرچه شجيع الملك نزد من ناله كرد كه مرا خواهند كشت من گفتم خودت بايد به روى . اين بود شش هزار تومان به سپهسالار محرمانه تقديم داد ، دو هزار تومان هم به ركن الدوله . احكامات پىدرپى آمد شما از جان اين صاحب‌منصب پيرمرد صد ساله چه مىخواهيد ، حالا نوبهء شما جوانهاست خودت برو . از بس حكم آمد من ناچار شدم . در اين بين ميرزا اسمعيل خان نام گفت من مىروم كشتهء اسد الله را مىآورم . از من هم حكمى گرفت تا آنجا رفت او را گرفته و سر بريدند . اين هم بر تقصيرات اسد الله علاوه شد .\r\nاسد الله هفتاد نفر تفنگچى داشت و اين كم بود . همشيرهء خوبى داشت فورا به سالار خان عقد بست . او هم به كمك آمد و جمعيت آنها صد و پنجاه نفر شد . من براى\r\n\r\n\r\n","description":"","footnote":"\r\n- توجه داشته باشند كه ما تمام موارد را شجيع الملك چاپ كرديم . ( ا . ا . )\r\n","page_name":" 2424 ","page_number":676},
  {"content":"\r\n\r\nجنگ حركت كردم . در ميان شهر تربت ملا على اكبر مجتهد با پنجاه نفر طلاب جلوى مرا گرفتند كه اگر ما برويم و اين كار را بدون نزاع و خونريزى تمام كنيم خيلى بهتر است . من از خدا مىخواستم نروم ، و مىرفتم اگر تلگرافات آخر سپهسالار نرسيده بود كه شما بايد هشتاد هزار تومان مسروقه را تمام به مشهد حافظا روانه داريد . من ديدم اگر برويم و آنجا را بگيريم تمام هشتاد هزار تومان ملزمى من نشود نصف آن را مطالبه مىكنند . در صورتى كه يك شاهى هم آنجا نباشد و يك دينار نبرده باشم . پس از خدا خواسته به عمارت حكومتى مراجعت كرده و گفتم اسد الله هر وقت آمد در روى اين توپ نشست من كار او را تمام و اصلاح مىكنم .\r\nآقايان رفتند و اسد الله آمد ، اما در خانهء ملا على اكبر . من گفتم بيايد در توپخانه متحصن شود . گفتند خواهيد گرفت . پيغام دادم با آن احكامات و اين استعداد اگر بخواهم در خانهء شما هم خيلى سهل است . اين بود آمد و بست نشست . قرارى داده شد از آن جمله در باب هشتاد هزار تومان كه شرعا تمام شود .\r\n\r\nكشتن شجيع الملك\r\nدو روز بعد از آنكه تلگراف ابقاى حكومت تخاقوى ئيل رسيده بود تلگراف احضار آمد و شجيع الملك نايب الحكومه از طرف نير الدوله شد . من او را خواسته گفتم اين سرباز و سوار كه حاضر است نگاه‌دارى كن تا از شرّ اسد الله ايمن باشى و خارج شدم .\r\nشجيع الملك از آن خست و دنائت كه داشت همه را مرخص كرد كه من پول ندارم خرج شما را بدهم . من آخر ماه صفر بود خارج شدم . در اوايل ربيع الاول صبح خيلىخيلى زود اسد الله ياور با جمعيت خود وارد شهر و خانهء شجيع الملك شده مشار اليه را سر نماز صبح بود كه مقتولش كردند و شهر را تصاحب كرد . جعبهء اسناد شجيع الملك كه از تمسكات اهل شهر در آن بود كه به قدر سيصد هزار تومان تمسك بود باز [ كرده 
  ] در حضور همه آتش زد . مديونين خيلى خوشحال شده همراهى كردند . نعش شجيع الملك سه روز در آفتاب بود . بعد امين التجار تربت شش هزار تومان داد تا اجازه داد دفن كردند . چند نفر تجار و دو سه نفر آخوند هم در يك اطاقى نشانده اسمش را انجمن ولايتى گذاشته و مالك تربت شده . مثل سالار خان كه مالك خواف شده .\r\n\r\nانجمن محبوسين\r\nو اگرچه تمام اين معاصى به مركز تعلق مىگيرد و همه از سوء تدبير اولياى امور است اما قدرى هم مردم تقصير دارند . از ستار خان گرفته تا اسد الله ياور همه مقصود ديگرى دارند . جمعى را هم محبوس [ كرده 
  ] در اطاقى محبوس داشته اسمش را انجمن\r\n\r\n","description":"","footnote":"","page_name":" 2425 ","page_number":677},
  {"content":"\r\n\r\nمىگذارند . مثل آن‌كه ما را در « عمارت خورشيد » محبوس داشته « شوراى كبراى مملكتى » نام نهاده‌اند . قانون مشروطيت همان انجمن است و بس . حالا تبريزى جنگ دارد ، گيلان و اصفهان كه امن است ، روزنامه كه از آنجا مىرسد بر خلاف قانون انطباعات مجلس است ، گرفتن ماليات من غير حق و مثل سابق است ، محاكمات بر خلاف شرع و ترتيب مشروطه است ، همين‌طور همه‌چيز مگر انجمن محبوسين .\r\nيك نفر شاه بواسطهء همين اشخاص اگر نتوانست قانون مشروطه را در مملكتى وسيع با موانع داخلى و انگشت خارجى جارى كند سپهدار و صمصام السلطنه با قدرت و تمكن كه مىتوانستند بعضى آن را در شهرى ترويج بدهند . پس مسئلهء ديگر است كه ايرانيها مىدانند . حالا بعضى اغماض كنند يا تاريخ فراموش كند تعجب ندارد .\r\n\r\nحيدرى و نعمتى\r\nما براى بالا نشستن و پائين نشستن در مجالس غيررسمى نزاعها داريم . براى تقديم و تأخير ورود قليان نوكرها قمه و قمه‌كشى مىكنند . از براى جلو و عقب رفتن يدك و تشييع جنازه دعواها داريم . براى پيش و پس علم دسته‌هاى سينه زن خودكشى مىكنند . حيدرى و نعمتى سالى دويست نفر آدم مىكشند . يك محلهء همدان مىگويد « بيل اژدها » ، يك محله مىگويد « طوق اژدها » « 1 » . براى خاطر اين دو لفظ در ماه محرم ده نفر كشته مىشود . دو محلهء تجريش روز عاشورا پاى يكيشان از نهر سرحدى بگذرد مثل اين است كه قشون روس وارد خاك آلمان شده باشد خونها ريخته مىشود .\r\nحالا براى خاطر مشروطه و استبداد كه مالك شهر يا ولايتى مىشود شد نزاع و خونريزى نكنيم ، كسى كه سر آن كارهاى پوچ اين‌همه مىكند ممكن نخواهد بود . براى من هم مقدور شود از خدا مىخواهم .\r\n\r\n\r\n","description":"","footnote":"\r\n( 1 ) - در كتاب هكمتانه تا همدان تأليف آقاى غلامحسين قره‌گوزلو در اين باب شرحى نوشته‌اند كه خلاصه آن اين است : در همدان هم جنگ حيدرى و نعمتى جريان داشته . حيدرىها در محلات پائين شهر و نعمتىها بالاى شهر . علامت مميزه گروه اول طوق كه علم بسيار عظيمى بود و مىگويند در داخل چاهى در صحن امام‌زاده يحيى نگاهدارى مىشده و علامت مميزه دومى بيل بود كه شايد علمى بود منقش به نقش بيل و در ايام عزادارى عاشورا پيشاپيش دسته‌جات مىگرفتند و مخالفت‌هاى ديرينه در اين ايام بروز مىكرد و منتهى به زدوخورد مىشد ولى از اژدها مطلبى ننوشته‌اند شايد روى پرده‌هاى علم نقش اژدهايى هم بوده . ( مسعود سالور )\r\n","page_name":" 2426 ","page_number":678},
  {"content":"\r\n\r\n\r\nتعداد عارض\r\nسه‌شنبه 29 ربيع الاول 1327 ، 29 درجه حمل - چند روز است بهار صحيحى شده .\r\nافسوس كه دل و دماغ نيست . مجلس رفتيم . قاجاريه جوابشان نيامد مأيوس شده رفتند .\r\nحالا كدام سفارت يا جاى ديگر بروند نمىدانم . اينها طايفه و ئيل خود شاه هستند ، سه سال است مواجب نگرفته‌اند . اما تفنگدارها ماه‌به‌ماه دريافت داشته‌اند . روزى نيست كه ده نفر ، بيست نفر عارض با احكامات بتّى « 1 » اجراى عدليه نيايند . امروز يكى از آنها مىگفت اگر طهران يك كرور جمعيت دارد نصف آن عارض است .\r\n\r\nنظام الملك در مقبره\r\nنظام الملك بعضى روزها دو ساعت ديوانخانه مىآيد ، مابقى را باغ شاه يا در « مقبره » يا در تلگرافخانه مىباشد . در منزل هم كارهاى با دخل را تا ساعت چهار محرمانه رسيدگى مىكند و احكامات غير ما انزل الله مىكند .\r\n\r\nقوام الدوله\r\nعقل ايرانيها هم با وزارت مىآيد ، با وزارت مىرود . مثلا قوام الدوله تا وزير بود عاقل و محل شور [ بود 
  ] او معزول شد عقلش هم رفت . حالا امير نظام عاقل است و داخل شور . قوام الدوله امروز به قدر الاغى هم شعور ندارد ، براى آنكه وزير نيست .\r\n\r\nخط هند و اروپ\r\nمؤيد السلطنه آمد صحبت قرارنامه شد . صورت قرارنامه‌هاى دولتى را هم در اواخر مشروطه چاپ كرده كتابى كرده بودند . يك نسخه از وزارت خارجه آوردند . آن سه قرارنامه قراءت شد . ماشاء الله هنگامه كرده‌اند . هركس ميل دارد به آن رجوع كند .\r\nمؤيد السلطنه صورت عريضه براى شاه نوشت خيلى قشنگ . از قرار تحقيق و آنچه خود شاه اقرار دارند از هر كلمه چهل سانتيم حق العبور خط ايران حساب مىكنند در ظرف 26 سال كه مجددا تجديد شود ، يعنى باز به قول خودشان روزى هشت هزار كلمه حرف زده مىشود هر كلمه چهل سانتيم يك هزار حالا مىشود و در بيست و شش سال آنقدر است . فقط اين يك خط هند و ارپ هيجده كرور تومان ضرر دولت و نفع آنها مىشود و اين مبلغ كلى ميل دارند به پنج هزار ليره اثاثيه و سالى سيصد ليره مخارج براى خط عربستان ببرند . اين سواى تسلط و اقتدارى است كه در آن صفحه پيدا كرده و سواى\r\n\r\n\r\n","description":"","footnote":"\r\n( 1 ) - حكم بتّى - حكم قطعى .\r\n","page_name":" 2427 ","page_number":679},
  {"content":"\r\n\r\nحسابى است كه بعد از اتمام آورده كه البته صد البته مبلغى خود را طلب‌كار خواهند كرد .\r\nبا وصف اين صاحب او و قبول آنچه كند پادشاه است .\r\n\r\nسفير انگليس و روس\r\nسعد الدوله بنا بود مجلس آمده قرارنامه را به امضاء برساند ، پيغام داده بود چون سفير انگليس و شارژدفر روس حضور مىرفتند ممكن نشد . اما او خيال محالى كرده ممكن نيست راى داده شود . من خدا را به شهادت مىطلبم با نهايت عسرت و تنگى كه دارم و چند جا مقروض بلكه براى يوميه معطل [ هستم 
  ] اگر دو هزار تومان يا بيشتر نقدا به من يك نفر بدهند راى نمىدهم ، سهل است بقدرى مزاحم ديگران هم مىشوم كه اندازه نداشته باشد .\r\nسفير انگليس و شارژدفر روس با هم و رسما حضور مبارك رفتن بايد كار مهمى باشد . مملكت كه نهايت اغتشاش را دارد حرفى نيست ، اصلاح هم مشكل است .\r\n\r\nعوج بن عنق\r\nبارى بعد از ناهار و خوردن يك فنجان چاى شكمها بخار كرد ، صحبت علمى به ميان آمد . جناب حاجى مدير الدوله از عوج بن عنق حكايتها كردند . در تفسير ملا فتح الله نوشته عوج سيصد و سى و سه هزار و سيصد ذرع قدش بود . چند هزار سال عمر كرد .\r\nمادرش هزار ذرع بلند بود . قوم موسى نزد او رفتند آنها را از زمين جمع كرده مثل پشكل توى دامانش ريخت برد پيش مادرش . گفت نه‌نه اينها آمده بودند نزد من اذن بده بخورم .\r\nگفت نه ، نه‌نه بريز دور . دامانش را تكان داد رفتند . حضرت موسى به غضب آمد به جنگ او رفت . حضرت چهل ذرع قد داشت ، چهل ذرع عصاى حضرت بود ، چهل ذرع جستن كرد . عصا به قوزك پاى عوج خورد . فورا به زمين افتاد مرد . ساق پاى عوج را روى رود نيل انداختند . سالها تمام عابرين ، چرخ و كالسكه از آنجا مىگذشت . مشير افخم و حاجى صدر السلطنه در ضمن تحقيقات كردند . مباحثات شد بسيار بانمك و مضحك كه اندازه نداشت . پائينيها خيلى خنده كردند . اما آنها همان قسم مشغول بودند و گرم مباحثه .\r\nاشعار فردوسى مناسب بود براى خاطر حاجى مدير الدوله بخوانم حالا به عوض آنكه نخواندم مىنويسم .\r\n يكى سهمگين ديو بد بد گمان * تنش بر زمين و سرش آسمان\r\nكه درياى چين تا ميانش بدى * ز تابيدن خور زيانش بدى\r\nهمى ماهى از آب برداشتى * پس گنبد ماه بگذاشتى\r\nبه خورشيد ماهيش بريان شدى * از او چرخ گردنده گريان شدى \r\n\r\n","description":"","footnote":"","page_name":" 2428 ","page_number":680},
  {"content":"\r\n\r\nوقتى من شاهنامه مىخواندم معلم مىگفت اين اشعار تعريف عوج است . خدا رحمت كند همچو شاعرى و حكيمى را كه به اين خوبى شعر گفته .\r\n\r\nصنيع الدوله\r\nسابقا نوشتيم صنيع الدوله سفارت انگليس رفت . جواب دادند شهر شلوغ است همه حال شما را دارند . اجازه خواست فرنگ برود فورا مرخص كردند . گويا آلودگى زياد دارد ، يعنى قرض نقدى كه ملك خريده . هرچه كرد پولى نتوانست فراهم كند ، ناچار شده به خانه‌اش رفت . فعلا سلامت است . صنيع الدوله آدم خوبى است باسواد است و دلسوز .\r\n\r\nبختيارى در كاشان\r\nاردو كه به اصفهان مىرفت در كاشان مانده و اسباب زحمت كاشى ترسو شده . اين مختصر قشون با بختيارى چه خواهد كرد . حالا كه آنجا رحل اقامت انداخته‌اند تا كى توپها و تفنگهاى « لوبل » را تحويل حضرات كنند . واقعا اين تفنگهاى « لوبل » تعريف دارد .\r\nآدم آرزو مىكند يك دانه از آنها را داشته باشد . تمام را زير دست اين سرباز و سوار ريخته‌اند كه يك دانه پس نخواهند داد . خصوصا اگر انقلابى بشود . بيشتر رؤساى ايلات كه داوطلب رفتن جائى مىشوند فقط براى تحصيل تفنگ « لوبل » است . بلندقد سربازى و كوتاه‌قد دارد . تمام هم سه تيره مىباشند چقدر قشنگ و خوب .\r\n\r\nنقاشىهاى كمال الملك\r\nپنجشنبه غرهء ربيع الثانى ، دوم درجهء ثور - ديروز فخر الممالك كاغذى به من نوشته بود كه باز نظام الملك مأمور سر من گذاشته و چهارصد تومان باقى مانده طلب حاجى دائى را كه از آقا غلام حسين هراتى داشته مطالبه مىكنند . حضرت و الا درب‌خانه تشريف برده بودند . افخم الدوله هم رفته بود . من خانهء فخر الممالك رفتم . ناهارى خورده كمال الملك شبيه فخر الممالك را كشيده بود خيلى شبيه و خوب . اين اول نقاش ايران است . بسيار بسيار خوب نقاشى مىكرد و مىكند . اسمش ميرزا محمد و كاشانى است . در ايام شاه شهيد پرده‌ها كشيده . از همه بهتر آن شبيه شاه است در اطاق سر در موزه كه تمامش آينه است و منعكس شده . شش سال سر آن پرده زحمت كشيد . اين شبيه شاه كه سر مقبرهء او در حضرت عبد العظيم است چهره‌اش را او ساخته . پرده‌هاى نقاشى اعلى درست كرده . اما حالا مدتى است تمارض كرده كار نمىكند . ناخوش هم شده از دست مىنالد . ديگر نمىدانم فخر الممالك به چه حقه‌اى او را به كار واداشته .\r\n\r\n","description":"","footnote":"","page_name":" 2429 ","page_number":681},
  {"content":"\r\n\r\nكمال الملك از روز اول با فخر الملك دوست بود و هميشه با او بود و تمام آنچه اين مدت تحصيل كرده از شئونات و مقررى و انعام بواسطهء حمايت و همراهى فخر الملك است .\r\nبواسطهء تقرب او نزد شاه شهيد اين توانست كمالات خود را جلوه بدهد و فايده حاصل كند . از مظفر الدين شاه فقط يك صورت كشيده ، از اين شاه هيچ . خيلى بامزه است مثل تمام كاشيها . سپهسالار حاليه در عهد مظفر الدين شاه به اصرار او را برد پرده‌اى بكشد كه صحراى كربلا باشد و خيلى مفصل ، آنجا كه حضرت عباس مىخواهد آب از شريعه ببرد سپهسالار با شمشير كشيده مانع صدمهء ديگران باشد . اين هم قبول كرد . بعد از چندى پرده را كه بردند تمام را درست كشيده بود اما سپهسالار را كشيده بود كه با شمشير دست حضرت را قطع كرده و رو به مخالفين نموده مباهات مىكند .\r\n\r\nحبس فخر الممالك\r\nاز آنجا عصر نظاميه رفته آقا اجلاس داشتند . اطاق آقاى افخم الملك رفتم . مدتى در خصوص فخر الممالك صحبت داشته ، بعد هم با حاجى ميرزا اسمعيل وزير آقا صحبت كردم . به اينها قناعت نكرده اندرون رفتم و كاغذ فخر الممالك را دادم نظر آقا برسانند .\r\nچون نوشته بود مأمور محرمانه گفت حكم شده وسط خيابان شما را از اسب بكشيم .\r\nنتيجهء تمام اين پيغامات اين شد كه صبح زود آدمش آمد كه فخر الممالك را ميان خيابان چراغ‌گاز نزديك قهوه‌خانه زرگرآباد از اسب كشيده بردند ديوانخانه حبس كردند . حالا تفصيل را بنويسم .\r\n\r\nخريد محموديه و عباس‌آباد\r\nآقا غلامحسين هراتى تاجر پيرمردى بود دو مرتبه ورشكست شد . اين دفعه كارش اوج گرفت . مثل ارباب جمشيد به همه كارها داخل شد و معاملات كلى كرد . مثلا عباس‌آباد و محموديه را هفتاد هزار تومان خريد . در صورتى كه آقا عبد الباقى ارباب ده هزار تومان خريده بود راه‌آهن براى شميران نقشه كشيد . تمام را سند داده بود . اول پسرش خودش را كشت بعد پدر . فخر الملك وزير تجارت بود رجوع رسيدگى به آنجا شد . بعد معزول [ شد 
  ] و عراق رفت .\r\n\r\nفخر الملك و عين الدوله\r\nسعد الدوله وزير تجارت شد . گفتند فخر الملك يك مبلغى ده يك مساعده گرفته .\r\nعين الدوله كه اسباب تبعيد او شده بود تلگرافات سخت كرد . آخر فخر الملك جواب به سردار ناصر زد حالا كه زور است خانهء مرا فروخته بدهيد . عين الدوله ديگر دنبال نكرد .\r\n\r\n","description":"","footnote":"","page_name":" 2430 ","page_number":682},
  {"content":"\r\n\r\n\r\nمنشور واق\r\nتمام طلب‌كارها سرشان بىكلاه ماند . آن‌وقت امين ضرب املاك را قبول كرد و قرار شد تومانى سه هزار به طلب‌كار بدهد . املاك را مثل همان عباس‌آباد و غيره امين ضرب برد و دينارى به كسى نداد . مشروطه شد زور داشت . يكى از طلب‌كارهاى بيچاره اعدل الدوله بود . نوزده هزار تومان طلب داشت . اين حضرت و الا خيلى خندهء بلند مىكند . معتضد السلطنه اسمش را « منشور واق » گذاشته بود . بعد از فوت آقا غلامحسين هروقت خيلى خنده مىكرد ما فورا اسم آقا غلامحسين را مىآورديم ساكت مىشد و به فكر فرو مىرفت . همين‌طور عين الملك برادرش و بهاء الدوله و خيلى از مردم اين شهر به قدر سيصد هزار تومان طلب‌كار [ بودند 
  ] .\r\n\r\nطلب حاجى دائى از فخر الملك\r\nمن‌جمله از اين طلب‌كارها حاجى دائى دائى موثق الملك و عيال مشير السلطنه صدراعظم است كه هزار و چهارصد تومان طلب دارد . قبل از رفتن فخر الملك به مكهء معظمه كه صدراعظم كروفرى داشت آن تنخواه غيرمعلوم را از فخر الملك براى طلب حاجى دائى مطالبه كرد . موثق الملك هم خانهء فخر الملك آمد . چون خيلى دوستى داشت تقريبا بيرون نرفت . فخر الملك كه صدراعظم را مستقل ديد و موثق الملك را متحصن ناچار شده از پنج هزار تومان پول كه به بانك ملى و تحويل حاجى محمد اسمعيل آقا كرده بود هزار تومان حواله داد و رفت . حالا يك ماه است فخر الممالك را دنبال كرده‌اند كه آن چهارصد تومان ديگر را هم بده . بعد از آن‌كه مستأصل شد به نظام الملك گفت تتمهء طلب را از حاجى محمد اسمعيل مغازه بگيريد . آن چهارصد را هم با ده يك خودتان برداريد . مىگويند شما فقط چهارصد تومان از اين مبلغ را حواله بدهيد مابقى بماند . اين شد فخر الممالك ديگر نرفت و آنها اين افتضاح را بيرون آوردند و هتك احترام و شرف اين آدم نجيب را كردند .\r\nمن كمى غيرت دارم ، خصوصا وقتى كه دوطرف قوم خودم باشد و حكايت ظلم و تعدى . فورا آدمى فرستادم عدليه و خودم از عقب دم نقاره‌خانه [ رفتم 
  ] . آن آدم آمد كه نظام الملك باغ شاه است و كسى نيست . من تنها آمدم و تقى را فرستادم عدليه به فخر الممالك بگويد اين نتيجهء اقدامات ديروز من است ، غصه نخور .\r\n\r\nوضع شاه\r\nآمدم منزل با حضرت و الا باغ شاه رفتم . شاه اندرون بود يعنى مجددا امروز سفير\r\n\r\n","description":"","footnote":"","page_name":" 2431 ","page_number":683},
  {"content":"\r\n\r\nانگليس و شارژدفر روس با يك نفر مترجم و سعد الدوله حضور آمده و شاه با همه كسالت نيم ساعت از آنها پذيرائى كرده اندرون رفتند . ديروز مسهل خورده و حال ندارند . وزراء تلگرافخانه بودند .\r\n\r\nنظام الملك و فخر الممالك\r\nحضرت و الا درب اندرون رفتند . من ماندم نظام الملك را ملاقات كنم . ممكن نشد و حضرت و الا زود بيرون آمدند . آمديم شهر . كاغذى حضرت و الا به نظام الملك نوشتند كه طلب حاجى دائى را از آقا غلامحسين كه جبرا فخر الملك بايد بدهد چه دخل به فخر الممالك دارد كه به اين افتضاح مطالبه كرده و او را مفتضح كرده‌اند . نزد من روانه كنيد ، چنانچه عين السلطنه ديروز براى اتمام اين كار آمده بود مىفرستم با شما تمام كند .\r\nپاكت را روانه كردم اما هيچ خوابم نبرد و متصل فكر مىكنم كه چرا نظام الملك همچو حركتى بايد بكند . دو ساعت به غروب مانده جواب پاكت رسيد به نويسندهء صدراعظم كه دستخط حضرت و الا در تلگرافخانه رسيده فخر الممالك تعهد كرده به شهادت دو شاهد عادل امير نظام و موثق الملك كه تمام طلب حاجى دائى را بدهد . چون نداد توقيف شد . حضرت و الا راضى نباشيد احكام ديوانخانه در بوتهء اجمال بماند .\r\n\r\nفراشباشى صدراعظم نه وزير عدليه\r\nپس از قراءت اين جواب فورا با افخم الدوله درشكهء كرايه نشسته نظاميه رفتيم . آقا در اطاق سفره‌خانه عمارت جلو جلوس فرموده بودند . نشستيم . منصور الدوله ( كه حالا سالار اعتضاد شده ) نشسته بود و گفت پاكتى از سپهسالار آوردم كه نوشته بود شما فخر الممالك امير تومان را به چه جرم و تقصير اين‌طور محبوس كرديد . به من جوابهاى سخت داده چاى خورده شد . من آغاز سخن كردم . حضرت اشرف به چه جرم و خيانت اين‌طور باعث افتضاح و هتك حرمت فخر الممالك را فرموديد . آقا گفت براى چهارصد تومان طلب حاجى دائى كه به شهادت دو شاهد عادل قرار بود برساند نداد . به من هم گفت مىدهم و نداد . گفتم طلب حاجى دائى از كيست و پول را كى بايد بدهد .\r\nفخر الممالك در اين ميانه چه كاره است . گفت خودش تعهد كرد . گفتم كو سند . او گفت امير نظام و موثق الملك مىگويند . جواب دادم اما امير نظام دو كلمه بنويسد من تمام را نقد مىدهم . اما موثق الملك حرف او اعتبار ندارد ، براى آنكه دائى اوست . افخم الدوله گفت ديوانخانه قانونى دارد . آيا در محكمه رسيدگى شده و قرض فخر الممالك است و حكم محكمه صادر شده . گفت نه . گفتم آيا خود شما كه وزير عدليه هستيد رسيدگى كرده‌ايد و حكم داده‌ايد . گفت نه من رسيدگى نكرده‌ام . من گفتم پس به چه قانون اين\r\n\r\n","description":"","footnote":"","page_name":" 2432 ","page_number":684},
  {"content":"\r\n\r\nافتضاح را صورت داديد . گفت صدراعظم نوشته . گفتم پس شما فراش‌باشى صدراعظم هستيد نه وزير عدليه . آقا گفت با من جدل مىكنيد . جواب دادم خير تفصيل را مىپرسم .\r\nگفت مرا محل اعتراض قرار داده‌ايد . گفتم شما خودتان خودتان را محل اعتراض قرار داده‌ايد . آقا سپر انداخت و من توپيدم ، به حدّى و اندازه‌اى كه خودم خسته شدم . يك ميرزائى جلو نشسته بود و گاهى به عوض حضرت اشرف جواب مىداد . افخم الدوله گفت خفه‌شو به تو چه ربط دارد . الحمد لله ساكت شد . آن وقت سالار اعتضاد يواش گفت آنچه من گفتم اين پدرسگ جواب داد .\r\nگفتم روزى نيست بيست نفر با احكام بتّى شرع و اجراى عدليه به مجلس نيايند و شما هيچ كدام را اجرا نمىكنيد . سراج السلطان ده هزار تومان تمسك از حاجى باقر صراف دارد تمام ادارات حكم داده‌اند نمىگيريد . اين شخص حاضر پنج هزار تومان از معير الممالك طلب دارد ديروز عارض بود وصول نمىكنيد . ششصد هزار تومان مردم از ملك التجار مىخواهند سؤال نمىكنيد . اما پول آقا غلامحسين را كه جبرا بايد از فخر الملك گرفت با آن رسوائى از فخر الممالك مىخواهيد بگيريد .\r\nبارى بعد از آنكه از ساير مقصرين و كارهاى آقا بقدرى كه بايد صحبت شد آقا راضى شد من سندى بدهم كه هروقت تمام چهار هزار تومان طلب حاجى محمد اسمعيل آقا را وصول كرد چهارصد تومان را بردارد . من همچو سندى سپردم . آن‌وقت نايبى همراه من كرد آمديم ديوانخانه فخر الممالك را برداشته رفتيم . بىچاره مثل مرده متحرك شده بود . نه يك تكه نان ، نه يك جرعه آب از شدت اوقات تلخى خورده بود . نزديك بود سكته كند . او را روانهء منزل كرده خودم خانه آمدم . اما حضرت اشرفى درست كردم كه آن سرش ناپيدا . هرچه دلم خواست به او و صدراعظم و اين‌كه شما براى ابقاى كار خودت همچو حركتى را ناشى شدى گفتم . پنجاه نفر هم بيشتر نشسته بودند . طورى شد كه آقا نمىدانست چه بگويد و كجا فرار كند . به رگ غيرت آقا آن‌وقت خيلى [ بر 
  ] خورد كه گفتم شما فراشباشى صدراعظم شده‌ايد . پنج اسب كه دو تاى آن بسيار اعلى بود با يك قاطر هم در ظرف دو روز از طويلهء فخر الملك مرد .\r\n\r\nظلم\r\nحالا اين مطالب هيچ به حلال و حرام مشروطه كارى دارد كه وزير عدليه بدون تحقيق و رسيدگى در محكمه يا حاكم شرع به هواى نفس خود يا حكم صدراعظم كه محض دائى عيالش مىدهد همچو حركتى بكند . يا هيچ به شرع انور برمىخورد كه يك مجمعى باشد كه فخر الممالك متظلم شده وزير عدليه را حاضر كرده احقاق حق كنند و مدرك\r\n\r\n","description":"","footnote":"","page_name":" 2433 ","page_number":685},
  {"content":"\r\n\r\nحكم او را معلوم دارند . يا چه ضرر دارد شاه بواسطهء پليس مخفى خود يا تظلم فخر الممالك حكم به رسيدگى و احقاق حق كند . يا مىتوانيم بگوئيم در سوابق ايام دادخواهى مظلومين نمىشد و پادشاهان قديم ما جز معدودى به غير عدالت پادشاهى كردند و مملكت آنها با همهء ظلم آرام و بىصدا بود . پس لازم است من روده‌درازى كنم .\r\n\r\nمثال عدل\r\nاز انوشيروان عادل پرسيدند با همهء ظلم چرا اسم تو به عدالت مشهور شد . گفت من ظلم را منحصر به خودم كردم و دست ظالمين ديگر را كوتاه كردم . عمر وقتى كه امير المؤمنين ( ع ) را براى محاكمهء يهودى خواست به على گفت يا ابو الحسن بنشين .\r\nحضرت فرمود دو تقصير كردى . اولا در حضور مدعى مرا به اسم نخوانده توقير كردى و آن وقت مرا اذن جلوس دادى و اين مساوات نشد . سبكتكين عادل براى تعدى فيلبانى به نخل خرما با زه كمان خود فيلبان را به درخت آويخت و تا از هندوستان آمد لشكر او حبه و دينارى تعدى نكرد و تا چهار سال آن فيلبان به آن درخت آويخته بود .\r\nسلطان محمود روزى نشاط شراب داشت ، على نوشتكين كه سپهسالار پنجاه هزار قشون او بود نزد سلطان بود مست طافح . خواست منزل برود سلطان فرمود با اين حال كه مىروى اگر محتسب ترا ببيند و آبروى تو ببرد من هيچ نتوانم گفت . على مستظهر « 1 » به خدم و حشم خود بود ، برخاست رفت . در ميان بازار غزنين محتسب رسيده على را ديد حكم كرد و از اسب پائين آوردند هشتاد تازيانه زد كه على زمين را به دندان مىگرفت و تمام خدم و حشم او ايستاده احدى را جرأت توسط و تكلم نبود . على صبح ديگر به حضور آمد . سلطان پرسيد چگونه منزل رسيدى . پشت خود را بالا كرد و گفت هركس خلاف امر سلطان كند سزاى او اين است .\r\nدر كتاب سير الملوك از تأليفات خواجه نظام الملك بابى در عدالت نوشته كه تمام آن مملو از اين قبيل حكايات است . من نمىتوانم منكر عدالت پادشاهان قديم خودمان شده بلكه مىخواهم بگويم همهء اداره‌جات آنها ، وزارتخانه‌هاى آنها هم منظم و مرتب بود .\r\nزيرا همين نظام الملك اجرت ملاحين رود جيحون را به انطاكيه شام حواله داد . پس آنگه ملاحين شكايت نزد الب ارسلان بردند يا ملكشاه و سلطان نزد خواجه فرستاد كه اين بينواها چه قسم به شام رفته مقررى خود را وصول كنند . گفت من براى آنكه در تواريخ بسط مملكت سلطان را حكايت كنند اين حواله را كردم . الان هم طورى نشده ببريد به خزانه و تنخواه مقررى خود را نقدا دريافت نمائيد .\r\n\r\n\r\n","description":"","footnote":"\r\n( 1 ) - در اصل مستحضر\r\n","page_name":" 2434 ","page_number":686},
  {"content":"\r\n\r\nحالا مىتوان گفت محتسب سلطان محمود مثل پليس لندن نبوده يا وزارت ماليهء الب ارسلان مثل ماليه ، فرانسه ، از آن عهد و زمان پائين‌تر آمده .\r\nمگر نه نادر شاه پسر خود را براى آن‌كه مخالف با طريقهء عدالت بود كشت ، يا اگر مملكت او منظم نبود و عدالت نداشت يا قشون او نظم نداشت چه قسم به هندوستان رفت .\r\nآغا محمد خان پسر برادرش قتل نفس كرد سه مرتبه پيغام به برادرش داد ، ورثه مقتول را راضى كن . دفعهء چهارم سر برادرزاده‌اش را بريده براى برادرش فرستاد و گفت چون شما رضايت ورثهء مقتول را به جاى نياورديد من آوردم .\r\nمحمد شاه دو برادرش خسرو ميرزا و جهانگير ميرزا را كه مخل نظم مملكت و مدعى بودند كور كرد ، تا زنده بود افسوس مىخورد . اما مىگفت محض مصلحت عموم اين كار را كردم .\r\nامير اتابيك مرحوم در سفر اصفهان شاه شهيد قدغن كرده بود حاصل مردم را كسى ضايع نكند . قاطر صد تومانى حاجى هاشم نديم و همصحبت و محرمش توى زراعت رفت قاطر را نسقچيها گرفتند سه روز در اردو جار زدند . از ترس حاجى هاشم نتوانست بگويد قاطر مال من است و قاطر بلاصاحب ماند .\r\n\r\nتواريخ ما و مورخين ما\r\nاين يكى از ياساهاى امير بود . هزار حكمهاى ديگر كرده كه اغلب پيرمردهاى ما ياد دارند . منتهى تواريخ ما مثل همه كارمان اين مطالب را ترك كرده كه هيچ متذكر نشده ، حتى از عهد كيان . اگر رجوع به تواريخ فرنگ شود با به قصص و حكايات فى الجمله دستگير مىشود مورخين ما خيلى بد تاريخ نوشته‌اند . هركس خوانده مىداند . تمام براعت استهلال [ و 
  ] اظهار فضيلت است . مثلا يك صفحه در طلوع آفتاب و طليعهء لشكر نگاشته اما اسم سردار و محل جنگ را ابدا ذكر نكرده . خيلىخيلى ناقص است . از آن جهت ما همه را مىگوئيم ظالم بودند و حال آنكه ابدا اين‌طور نبوده . منتهى عدالت را هم با خود به گور مىبردند و اين ترتيبات امروز نبود و البته امروز بهتر مىشود عدالت كرد و اگر آنها بودند اول كسى بودند كه « متد » و « رفرم » « 1 » حاليه را جارى مىكردند .\r\n\r\nقضيهء فخر الممالك\r\nشنبه سيم ربيع الثانى - حضرت و الا براى اصغاى فرمايشات حضورى احضار باغ شاه شده بودند . من مجلس رفتم ، قدرى گذشته فخر الممالك آمد و از دست وزير عدليه\r\n\r\n\r\n","description":"","footnote":"\r\n( 1 ) -  Reforme - Methode \r\n","page_name":" 2435 ","page_number":687},
  {"content":"\r\n\r\nتظلم كرد . از من تفصيل را جويا شدند . من هم همه را گفتم . تمام اهل مجلس از اين حركت نظام الملك بد گفتند . شرحى نوشته مدرك حكم را جويا شدند كه اين هتك حرمت و ريختن آبروى شخص محترمى به حكم كدام محكمه بوده .\r\nبگذريم از مذاكرات پوچ آنجا و برويم سر اصل مسئله كه بسيار دقيق و محل تأمل است . حضرت و الا يك ساعت به غروب مانده مراجعت فرمودند . آنچه دو روز است شايع شده از ملاقات سفرا و دروغ [ و 
  ] راستها . حقيقت آن را كه از حضرت اقدس و الا شنيدم بنويسم .\r\n\r\nلايحهء سفرا\r\nدر بالاخانهء تلگرافخانه رفتم . آقاى نايب السلطنه ، صدراعظم ، سپهسالار ، امام جمعه ، حاجى آقا على اكبر ، امير نظام ، سعد الدوله ، مهندس الممالك ، فرمانفرما ، مشير الدوله ، مؤتمن الملك ، مؤيد الدوله ، امام جمعهء خوئى ، علاء الملك ، علاء السلطنه با دو سه نفر ديگر كه نظرم نيست بودند . قدرى گذشته شاه احضار فرمودند . شرفياب شديم . تمام را اجازهء جلوس دادند . فرمودند وزير مختار انگليس و شارژدفر روس روز سه‌شنبه آمده از طرف دولتين عليتين انگليس و روس خواهش كردند پنج روز جنگ تبريز متاركه باشد و مانع دخول آذوقه نشوند و روز پنجشنبه آمده مطالبى است كه پيشنهاد خواهند كرد . من هم محض خواهش آن دو دولت پذيرفتم و حكم كردم عين الدوله مهلت بدهد .\r\nروز پنجشنبه مجددا رسما آمده اين لايحه را تقديم كردند . بعد خود اعليحضرت شهريارى لايحه را قراءت فرمودند . بعد از اظهار دوستى و مودت دولتين شرحى از خسارات واردهء اين دو سه ساله داده بودند كه بواسطهء آن اغتشاشات چقدرها متحمل ضرر و خسارت شده‌اند . بعد از تمام اين مقدمات اين سه مطلب را درخواست كرده بودند كه دولت ايران يكى را حتما بايد قبول كند .\r\n\r\nشروط خارجيها\r\nيا مشروطهء صحيح بدهد كه قوانين آن مقتضى [ باشد 
  ] كه به ملاحظهء آنها رسيده و كابينهء قديم را عزل و كابينهء جديد نصب نمايند كه ادارجات خود را مرتب به ترتيبات جديد كنند . در اين صورت همراهى مىكنيم و صد هزار ليره در به دو امر و صد هزار ليره دو ماه بعد قرض مىدهيم . به شرط آن‌كه تنخواه بواسطهء اشخاصى به مصرف برسد كه ما اطمينان به آن داشته باشيم .\r\nيا دولت ايران سندى بدهد كه آنچه تاكنون خسارت به ما وارد شده و من‌بعد مىشود تمام كمال برساند . يا از دوستى قديم اين دو دولت صرف‌نظر كرده ديگر متوقع\r\n\r\n","description":"","footnote":"","page_name":" 2436 ","page_number":688},
  {"content":"\r\n\r\nهمراهى نباشند .\r\n\r\nصلاحديد\r\nحالا اين مختصر را با آب‌وتابى [ و 
  ] انشاء و املائى نوشته بودند كه دو صفحه بود .\r\nپس از اتمام لايحه شاه فرمودند در اين‌كه مملكت خيلى آشوب است حرفى نيست ( زود سرافتادند ) و ما نمىتوانيم از دوستى آن دو دولت صرف‌نظر كنيم شكى نيست .\r\nشماها را خواستم تا آنچه صلاح حال است بگوئيد . معلوم است همه تمجمج مىكنند . اما سعد الدوله به زبان آمد كه هر عاقلى بلكه ديوانه‌اى شرط اول را بايد قبول كند .\r\n\r\nحاجى على اكبر و سعد الدوله\r\nاينجا حاجى على اكبر به تكلم آمد ، از همان مطالب كه مىدانيم . حكايت حرمت و خلاف شريعت ، تا به جائى كه بناى بد گفتن به سعد الدوله را گذاشت كه پى من و شيخ آمده التماسها كردى به مشروطه تف و لعنت فرستادى ، نزد امام رفتن ، قرآن قسم خوردن ، حالا كه توى كار آمدى باز بناى مشروطه بازى را گذاشتى . تمام تقصير تو است :\r\nخيانت به دولت و ملت مىكنى . مختصر يك دفعه حاجى آقا على اكبر از حضور برخاست رفت و مراجعت دادند . دو دفعه سعد الدوله بلند شد و مجددا نشاندند . اما شاه با سعد الدوله همراه بود نه با حاجى آقا على اكبر . صدراعظم و سپهسالار هم ريسمان به حاجى آقا على اكبر مىدادند و با او همراه بودند ( معلوم است ) .\r\n\r\nخيانت دولت\r\nسعد الدوله مىگفت امروز چاره نيست . اما مشروطه را وزراى شما خيانت كرده ضايع كردند ، و الّا مجلس نمىتوانست و نمىتواند از آن كارها بكند كه كرد . وزراى شما خيانت كردند كه جلوى آنها را ول كردند . صدراعظم گفت در صورتى كه اتابك را جلوى مجلس كشتند هيچ‌كس نمىتوانست با آنها ستيزه كند و مجادله نمايد . چنانچه خود شما را آن‌طور كردند كه نه ماه در سفارت هلند حبس بودى . مىگفت حالا چون اين دو دولت حمايت مىكنند و پول مىدهند و قوانين جديد به اقتضاى زمان داده مىشود و شاه همراهى مىكند و خودش ميل دارد آن قسم نخواهد شد .\r\nگفتند تبريز و جاهاى ديگر شايد قبول نكنند . شاه فرمود سفرا گفتند تبريز را ساكت مىكنيم ، گيلان را ساكت مىكنيم . نمىگذاريم كسى اغتشاش كند . بارى از آنجا باز تلگرافخانه رفتيم ناهار خورديم . اما سعد الدوله نيامد .\r\n\r\n","description":"","footnote":"","page_name":" 2437 ","page_number":689},
  {"content":"\r\n\r\n\r\nنماينده شيخ\r\nحاجى آقا على اكبر باز داد و قال داشت ( از طرف شيخ نماينده بود ) . صدراعظم و سپهسالار هم چون سعد الدوله حضور نداشت خيلى از او بد گفتند . مىگفتند او اين مطالب را ياد سفرا داده و وادار كرده آمده [ اند 
  ] اين شرايط را بكنند . اين تكليف تغيير كابينهء وزراء صحيح نيست . شايد همه روزه در تغيير كابينه لايحه بدهند . ما نبايد تغيير وزراء را به اختيار آنها واگذار كنيم . مثل آنكه آنها عقل ندارند . يا امروز خوب ترتيبى است . بله خوب است براى آنها .\r\nمختصر پس از مباحثهء زياد قرار شد امشب مشير الدوله ، علاء الملك ، علاء السلطنه ، ديپلوماتهاى ما جواب « مموراندم » « 1 » را بنويسند . اندازهء همراهى و تعهدات آن دو دولت را بخواهند و براى ساير شهرها كه منقلب است چه فكر كرده‌اند . گفتند بايد نشسته با آنها صحبت داشت . گفتند سعد الدوله خائن است ديگرى بايد صحبت بدارد . بعد گفتند چون او وزير خارجه است ديگرى نمىتواند . تتمهء مذاكرات به فردا ماند آمديم .\r\n\r\nدر مقابل دو دولت\r\nاما حضرت و الا مىفرمودند امام جمعه خوب صحبت مىداشت . معلوم من شد آگاه است . نايب السلطنه « حبّ سكوت » خورده بود . نظام الملك هركس چيزى مىگفت فورا تصديق مىكرد . اين عادت ديرينهء اوست . كار از شوخى گذشت . تصورات بيهودهء مشير السلطنه و سپهسالار نامربوط شد . آن دو گمان مىكردند كه مجلس برهم خورده همه كارها تمام شد و درست مثل ايام ميرزا محمد خان سپهسالار و ميرزا حسين خان صدراعظم است كه اواسط سلطنت ناصر الدين شاه بود ، آب از آب تكان نمىخورد .\r\nحالا بعد از نه ماه كه به اهمال و دخل و كارهاى لغو پرداختند ، با وجود اين لايحهء سفراى روس و انگليس و اغتشاش كليهء ايران شب چهارشنبه سپهسالار منزل شيخ رفته و براى مشورت امروز حاجى آقا على اكبر را آورد ، جواب لايحهء روس و انگليس را با مجادلهء سعد الدوله و چند حديث و دو سه شعر از اساتيد عرب بدهد . هيهات هيهات . ديگر اين تو بميرى از آن تو بميريها نيست . ما ايرانيها از امروز خود انديشه‌ناك بوديم و اين همه مرافعه‌ها براى اين بود اين لايحه نرسد ، حالا كه رسيد و خدا ما را ذليل كرد ديگر عمر شما كوتاه است و انشاء الله منتقم حقيقى داد مردم ايران را و اين شاه مظلوم را از شما خواهد گرفت ، همانطور كه از آقا سيد عبد الله و ديگران خواهد گرفت .\r\n\r\n\r\n","description":"","footnote":"\r\n( 1 ) -  Memorandum .  - يادداشت\r\n","page_name":" 2438 ","page_number":690},
  {"content":"\r\n\r\nيكشنبه چهارم ربيع الثانى - تا عصر منزل و كسل از واقعات ديروز بوديم . يك ساعت به غروب مانده حضرت اقدس و الا تشريف آوردند . اندرون رفتم . آقاى عماد السلطنه هم بود . من گفتم اميدوارم از حسن اقدامات امروز امشب را راحت بخوابيم . فرمودند خيلى ناتمامى دارد . بعد مطالب را جويا شديم .\r\n\r\nتلگراف معروف تقىزاده\r\nفرمودند قبل از همه به شما مژده بدهم كه انجمن تبريز و ساير آقايان از آن جمله تقىزاده دو تلگراف مفصل به خاكپاى مبارك كرده بودند كه تا اين اندازه مخالفت ما براى آزادى بود حالا كه بايد دچار ظلم اجانب شويم ديگر راضى نيستيم ، عبديم و بنده‌ايم ، غلام حلقه به گوش . هرچه باشد شما شاه ما هستيد و ما رعيت . وطن عزيز را دوست داريم . آنچه فرمان بدهيد مطيع و فرمان‌بردار . تلگراف ملاحظه شد و اعليحضرت هم دستخط تلگرافى فرمودند كه من هم شما را عفو كردم و از تقصير شما گذشتم . فرزند دلبند من هستيد . كمال همراهى را با خيالات شما دارم و به زودى به مقصود خود نايل خواهيد شد .\r\n\r\nترك مجادله با تبريز\r\nتلگرافى هم به عين الدوله شد كه از اين ساعت به بعد ترك مجادله كرده تمام سردارها را قدغن كنيد دست از پا خطا نكنند و احدى هم مانع آذوقه نشده بلكه خودتان هم آذوقه برسانيد . حالا اين مطلب اگر حقيقت پيدا كند بايد نهايت ممنونيت را حاصل كرد و آنچه [ را 
  ] دربارهء آنها تصور مىشد خطا دانسته استغفار فرستاد كه فوق قوهء بشريت رفتار كردند و دعا به وجود همچو مردمان غيرتمند وطن‌دوستى كرد .\r\n\r\nمشروطهء جديد\r\nفرمودند حضور شاه رفتيم . باز حاجى آقا على اكبر از آن مقوله صحبت داشت . اما سعد الدوله چيزى نمىگفت . شاه فرمودند چاره نيست . كار بايد يك طرفى شود . باز روده‌درازى كرد . شاه فرمودند گمان مىكردم دوستان من بعد از آن‌كه مرا اين‌طور دچار مشكلات ديدند راضى مىشوند به اوامر من . حالا مىبينم اشكالات فراهم مىكنند . بس است ، ما تكليف ديگرى داريم . مرخص شده قانون انتخاباتى در ماه شوال گذشته مشير الدوله با جمعى ديگر نوشته بودند كه چاپ غلط كرده بودند خوانده شد و باز تصحيح شد و گفتند در مجلس شورا كه دور نيست سنا بشود مجددا قرائت شود . قانون اساسى جديدى هم نوشته شود با قانون مجلس و سنا تصحيح شده ، آن‌وقت به‌نظر\r\n\r\n","description":"","footnote":"","page_name":" 2439 ","page_number":691},
  {"content":"\r\n\r\nسفرا برسانند . با آن جواب و گفتگوهاى تعهد و همراهى آنها مشروطهء جديدى به قوانين صحيح مقتضى داير شود .\r\nحضرت و الا فرمودند گويا تبريزيها اخبار تلگرافى حكايت شرفيابى و لايحهء سفرا را فهميده بودند كه آن تلگراف را كرده‌اند .\r\n\r\nاسم انجمن !\r\nعصر تلگراف ديگرى از تبريز رسيد . سيم ايران پاره و با سيم كمپانى بود كه از قرار اخبار متواتره پنج هزار قشون روس و دوازده عرابه توپ به خاك ايران داخل شده .\r\nجواب زديم به انجمن . شاه روى انجمن را خط كشيده بود . فرموده بودند از اين اسم خوشم نمىآيد .\r\nدر شهر گفتند كشتيهاى انگليسى يعنى يك اسكادر هندو به سمت خليج فارس حركت كرد . اين لايحه و اطمينان و قول و قرار چه بود اين آمدن قشون و كشتى .\r\nحضرت و الا خسته بود ديگر جزئيات سؤال نشد . صبح هم بايد باز بروند . كارها از شوخى به جدى رسيده ، بايد منتظر نتيجه شد . اما باز پنج شش ماه كار دارد و تا صورت بگيرد نصف مردم از گرسنگى خواهند مرد .\r\n\r\nدخالت دو دولت\r\nما يك راه باريكى داشتيم مىرفتيم ما را بردند مشروطه كردند . آن‌وقت نشسته نوشته دادند لايق نيستيم . حالا به آن شرايط ما را مجبور مىكنند ، تا پس فردا چه رخش را بزنند و چه حكم بدهند . على اى حال آن دو دولت در امر داخلى مملكت ما دخالت پيدا كرده‌اند و در خرابى و اضمحلال مملكت ما دوستى كردند و به غير آن خيال بود .\r\nمثل آنكه در مشروطه مىگفتيم آلمان هست ، فرانسه هست ، حتى امريك را حامى قرار مىدادند ، پس كو ، چرا نيامدند و اين دو دولت دخالت كردند . حالا اگر حقه نباشد و راست بگويند و از اين اندازه تجاوز نكنند باز راضى و شاكريم . اما ممكن نيست . اين مقدمهء دخول و نفوذ است و ما نقشهء آنها را نديده هرچه تصور كنيم غلط است . مگر فرمايشات حاجى آقا على اكبر مانع و سدّ سديد شود كه نخواهد شد .\r\n\r\nدعواى امام جمعه خوئى\r\nحضرت و الا فرمودند امروز حاجى آقا على اكبر با امام جمعه خوئى دعوا كرد . گفت تو رئيس كميسيون ماليهء مجلس شده بودى . گفت مىخواستند ، اما من نشدم . آن‌وقت نزديك بود گريه كند كه من پنجاه سال درس خوانده‌ام حالا به من اين‌طور مىگويد .\r\n\r\n","description":"","footnote":"","page_name":" 2440 ","page_number":692},
  {"content":"\r\n\r\nبعد از آمدن من هم نايب السلطنه ، فرمانفرما ، امام جمعهء خوئى ، سعد الدوله بنا بر درخواست تبريزيها باز تلگرافخانه رفتند .\r\n\r\nقصاص على آقا خان\r\nامروز عصر على آقا خان قاتل را قصاص كردند . اين شخص دو شب قبل زنش كه دختر عمويش بود با عمويش حسنقلى بيك صاحب جمع شترخانه را اول با كارد مجروح كرده بعد چند تير تپانچه مىزند . آن‌وقت سر هر دو را مىبرد . زنش هم آبستن بود . پدرزنش كه عموى ديگرش باشد حاجى جواد مال بسيارى براى دخترش مىگذارد . هرقدر اين دختر به آن شوهر مىدهد و او خرج بىمعنى مىكند باز علاوه مىخواهد . گفتند روزى ده تومان مىگرفت و تمام را الواطى مىكرد . روزى پنجاه تومان خواسته بود . آخر زنش مابقى اموال را به عمويش حسنقلى بيك صلح مىكند و نقدينه را هم مخفى مىكند . اين باعث مىشود كه هر دو را با بىرحمى تمام مقتول مىكند . مبلغى نقد و جعبه جواهرى را برداشته شبانه از شهر خارج مىشود . آن‌وقت ملاحظه مىكند با دست مجروح و اين پول نمىتواند در جائى پنهان شود شهر را امن‌تر مىبيند . از دروازهء ديگر وارد مىشود . حسن‌آباد خانهء ارمنى شراب‌فروشى كه آشنا بود مىرود . هوا خوش بود روى پشت‌بام مشغول خوردن عرق مىشود . يك نفر از نواب شترخانه قضا را از آنجا مىگذشته او را مىشناسد . فورا باغ شاه رفته صاحب جمع را آگاه مىكند و او را دستگير مىكنند . بقدرى در سبزه‌ميدان و خيابان جليل‌آباد تا نزديك نظميه آدم جمع شده بود كه عبور ممكن نبود . بعد هم به نظميه خبر دادند كه الواط و قاطرچيها خيال فسادى دارند .\r\nلهذا در جلوى نظميه قصاص كردند . فورا مشدى زيادى جمع شده نعش را با كالسكهء كرايه به خارج شهر حمل كردند .\r\n\r\nانتخابات و ماليات\r\nدوشنبه پنجم - صبح با حضرت و الا باغ شاه رفتم . بالاخانهء لقمان الممالك طبيب اعليحضرت جنب تلگرافخانه رفتيم . صدراعظم و مهندس الممالك وزير علوم بودند .\r\nبعد از احوال‌پرسيها و صرف چاى وزير علوم نظامنامهء انتخابات را گرفته در باب منتخب چيزى نوشت كه بيست تومان ماليات بده باشد . حضرت و الا فرمودند اينجا مثل فرنگستان نيست . ممكن است شخصى معتبر و محترم و صاحب مال باشد اما ماليات بده نباشد مثل معين التجار . صدراعظم گفت تجار كه اين همه گمرك مىدهند . من گفتم گمرك را تاجر نمىدهد . گفت پس كى مىدهد . من ديدم هيچ تا امروز نفهميده . گفتم شما و من آقا . حضرت و الا گفت چطور ؟ مهندس الممالك تفصيل داد و آن‌وقت گفت فرنگيها\r\n\r\n","description":"","footnote":"","page_name":" 2441 ","page_number":693},
  {"content":"\r\n\r\nمىگويند كه چرا بايد كسبه و تجار ماليات نداشته باشند و آنها بايد از منافع خود ماليات بدهند .\r\nمن گفتم مثلا بنده ده دارم همه قسم ماليات مىدهم ، اما حاجى ميرزا على صراف يا ديگرى از تنخواه نقدى خود كه خيلى زيادتر از ده من نفع مىبرد يك شاهى ماليات نمىدهد . صدراعظم گفت شما را به خدا اين حرف را حالا نزنيد ، باز يك مرافعه راست مىكنند . آن‌وقت حضرت و الا فرمودند بنويسيد اعتبار كامل يا اقلا بيست تومان ماليات بده باشد .\r\nآن وقت من كتابچه را گرفته خواندم بد نبود . يعنى اين‌طور وكيل باشرف و با مكنت و عالم و خيرخواه وطن خواهد بود .\r\n\r\nمشروطه : پاك يا نجس\r\nبعد حاجى امام جمعه خوئى و علاء الملك آمدند . حضرت و الا فرمودند اميدوارم ديشب بهتر خوابيده باشيد . گفت هيچ خواب نكردم . صدراعظم گفت مىفرمايند بهتر از شبهاى ديگر . گفت البته . آن وقت حضرت و الا فرمودند مشروطه را جمعى پاك و برخى نجس مىدانند . خوب است لغت ديگرى پيدا كنيد ، همين‌طور براى وكيل .\r\n\r\nاصطلاحات فرنگى\r\nزيرا « دپوته » « 1 » به معنى وكيل نيست . انگليسها « ممبر » « 2 » مىگويند . آن وقت چند اسم برده شد . فرمودند به اين عجله لازم نيست . همين‌طور براى « سنا » ، لغت و اسم ديگرى كه فارسى باشد ، و لازم نيست تقليد كرد . آن‌وقت هم باز اسامى گفته شد كه باز فرمودند عجله لازم نيست . صدراعظم مىپرسد مگر همه‌جا « سنا » نمىگويند . حضرت و الا فرمودند خير ، در انگليس « هوس آف لرد » « 3 » است ، در روسيه « كنسى دتا » « 4 » . آلمان چه مىگويند . وزير علوم گفت نمىدانم . باز حضرت و الا فرمودند آخوند در اين مجلس بايد باشد يا خير . وزير علوم گفت چيزى ذكر نشده . من گفتم نباشد بهتر است . صدراعظم گفت نمىشود . وزير علوم گفت چيزى نبايد ذكر كرد اما حتى المقدور پرهيز بايد كرد .\r\nسعد الدوله وارد شد من برخاستم و آمدم شهر .\r\n\r\n\r\n","description":"","footnote":"\r\n( 1 ) -  Depute  ( لغت فرانسه )\r\n( 2 ) -  Member . \r\n( 3 ) -  House of Lord . \r\n( 4 ) -  Conseil d'Etat . \r\n","page_name":" 2442 ","page_number":694},
  {"content":"\r\n\r\n\r\nتلگراف تبريز\r\nدو ساعت به غروب مانده حضرت و الا آمد . مثل مخبر روتر زود شرفياب شده تفصيل بعد از خودم را جويا شدم . فرمودند سيم ما خراب بود ، با سيم كمپانى يك ساعت و نيم حرف زده شد . تلگرافى از شهر تبريز آمد به زبان چرب و نرم كه خوب است زودتر اعلان مشروطيت بشود . جواب زده شد صبر بايد كرد . مجددا تلگرافى آمد كه قونسول روس و انگليس مشروطه را گرفتند و اعلان خواهد شد . حالا ما ميل داريم به لفظ گهربار اعليحضرت اقدس شهريارى اصغاء و به دستخط مبارك تلگرافى مفتخر شده سر مباهات به اوج سماوات برسانيم . جوابى نوشته شد كه شما عجله نكنيد مرحمت مىشود . اما بايد با شرايطى و ترتيبى مرحمت شود كه مثل پيشتر اسباب فتنه و فساد و هرج‌ومرج نباشد و شما راضى نشويد بىتأمل و درنگ اعلان شده بدتر از سابق شود و يك مرتبه رشتهء نظم تمام بلاد گسيخته شود .\r\nشاه خواب بود ، ماند تا اعليحضرت بيدار شوند . پس از ملاحظه مخابره شود . ورود قشون روس را سفرا در طهران تكذيب كردند . اما باز امروز در ضمن تلگرافات تبريز نوشته بودند خير وارد شده و باز ورود مىكنند .\r\n\r\nچهارده فصل خلاف شريعت\r\nقرار شد فردا قوانين اساسى سابق را آورده اصلاح كنند و حاجى آقا على اكبر آن چهارده فصل [ را 
  ] كه شيخ گفته بر خلاف شريعت است نشان بدهد . ديگر من و جمعى نمانده آمديم . فقط همان چهار نفر ديروزى و صدراعظم ماندند كه آن تلگراف را مخابره نمايند . سيم باسمنج خراب [ بود 
  ] و از عين الدوله خبرى نبود . معلوم شد تلگراف ديروز بواسطهء لايحهء قونسولها بوده است . نايب السلطنه به حضرت و الا فرموده بودند تمام اين هنگامه‌ها زير سر اين دو دولت است . ما نمىدانيم باز چه خيال تازه كرده [ اند 
  ] و چه رنگى روى كار خواهند آورد .\r\nدر باب قرارنامهء تلگراف حضرت و الا فرمودند من شرح مضار و فساد آن را گفتم .\r\nامام جمعه خوئى كه از خارج شنيده بود با علاء الملك حمايت كردند اما آنها منكر بودند . عريضهء شاه نزد من بود ، اما نشان ندادم . گفتند از مجلس مضار آن را با رأى خود بنويسند ، حالى شويم . من صبح عريضه را به شاه مىدهم و محرمانه مىگويم . از مجلس هم تو بگو مفصلا نوشته راى خود را بدهند .\r\nشعاع الدين ميرزا آمد . مىگفت شنيده‌ام حاجى آقا على اكبر و شيخ خيلى اوقاتشان\r\n\r\n","description":"","footnote":"","page_name":" 2443 ","page_number":695},
  {"content":"\r\n\r\nتلخ است . من گفتم همين‌طور اگر صدر العلماء [ و 
  ] سايرين بشنوند كه مشروطه صحيح مىخواهند بدهند .\r\n\r\nحرف ملك‌آرا\r\nعريضه را هنوز ملك‌آرا نرسانده . ما هرجا عريضه داديم ورق برگشت و كار آن شخص ضايع شد ، يا يك شكل ديگرى شد . حالا هم همان‌طور دارد مىشود . پس خوب است يك عريضه هم به توسط سپهسالار بدهيم كه شرّ او هم كنده شود . اين مرد اگر اين جد و جهد كه در خرابى ايران كرد در آبادى آن كرده بود حالا ايران گلستان بود .\r\nراستى همان صبح كه من بودم صدراعظم به حضرت و الا گفت تمام اين هنگامهء تبريز را هفت هشت نفر از ترس خودشان برپا كردند . من هرچه خواستم از تقصير آنها شاه بگذرد ديگران مانع شدند تا كار به اينجا كشيد . حضرت و الا فرمودند اين چه عذرى است . شاه چطور از شما قبول نكرد . فرمودند من هم خودم را مىبايست حفظ كنم تا بقدرى كه مقدور بود عرض كردم . آخر ديدم خودم را مقصر مىكنند و برايم خطر دارد .\r\nو الّا به حق خدا ، به حق تمام انبيا و رسل كار اصلاح شده به اينجا نمىرسيد . اين چند نفر از ترس جان خودشان اسباب اين همه فساد و قتل نفس شدند . مقصودش سپهسالار و بعضى ديگر بود كه نگذاشته بودند شاه عفو كند .\r\n\r\nمشروطه خلاف مذهب\r\nاين‌كه حضرت و الا فرمودند لفظ مشروطه را تغيير بدهند از روى كمال عقل بود .\r\nبراى اين‌كه اين لفظ را علماى ما جزو اركان و ضروريات دين قرار داده‌اند كه اسلام و كفر از آن پيدا شده ، بهتر است تغيير كند تا اين دشمنى و عداوت از ميان برود .\r\nشعاع الدين ميرزا مىگفت رعيت كاشكان ده خرقان من از باغبان آنجا شكايت داشتند . يكى مىگفت دزد است . يكى مىگفت شرور است . ديگرى مىگفت « قربانين اولوم بو مشروطه دى » « 1 » گفتند جمعى طلبه و كسبه خانهء امام جمعه و شيخ جمع شده‌اند كه مشروطه خلاف مذهب است و نبايد شاه بدهد . اين آقايان از اين راه فايده برده‌اند ، ممكن نيست تا دست آنها كوتاه نشود بگذارند مردم بيچاره نفس راحتى بكشند .\r\nسه‌شنبه ششم ربيع الثانى - حضرت و الا باغ شاه [ رفتند 
  ] و من مجلس رفتم .\r\nفرمايشات حضرت و الا را ابلاغ كردم كه با نهايت كسالت محض آسايش عموم باغ شاه رفتم . آن‌وقت بقدرى كه مقتضاى گفتن را داشت از حكايت تبريز و ترتيبات جديد كه\r\n\r\n\r\n","description":"","footnote":"\r\n( 1 ) - قربانت بروم اين مشروطه است . ( مسعود سالور )\r\n","page_name":" 2444 ","page_number":696},
  {"content":"\r\n\r\nداده خواهد شد [ گفتم 
  ] .\r\n\r\nمتحصنين سفارت عثمانى\r\nصدر السلطنه كه فقط روز يكشنبه آنجا بود تتمهء صحبت را با آب‌وتابى بيان كرد . در خاتمهء نطق او من گفتم اهل تبريز كه ده ماه است اين‌طور جنگ و خونريزى كردند كه در اين جنگ اخير با چنگ و دندان همديگر را پاره‌پاره مىكردند به محض آنكه پاى اجنبى داخل شد تسليم شده تمام اختيارات را به شاه واگذار كردند . اما اين جمع كه در سفارت عثمانى هستند بيرون نيامده باز اشتهارات دروغ مىدهند . همه تصديق كردند كه خطا مىروند . آن‌وقت نمىدانم كى گفت كه شايد واهمه دارند . من گفتم شاه كه همهء تبريزيها را حتى آن هيجده نفر را عفو كرد چه قسم از اينها نمىگذرد كه مقابل آنها تقصيرى ندارند .\r\nبعد رأى مجلس را در باب قرارنامهء تلگراف خواسته و شرحى نوشته روانهء حضور حضرت و الا كردند . تازه‌اى نبود . تازه در باغ شاه است و بهتر است تفصيل آنجا را بنويسم .\r\nحضرت و الا يك ساعت و نيم به غروب مانده تشريف آوردند . عزيز الدوله اندرون بود . نيم ساعت به غروب مانده او رفت . من با افخم الدوله اندرون رفتيم . اول حضرت و الا راپرت مجلس را جويا شده عرض كردم . بعد فرمودند من عريضه را به شاه داده و عرض كردم محرمانه است و شاه در جيب بغل خود گذاشت . راپرت هم رسيد و به صدراعظم دادم .\r\n\r\nجواب سفرا\r\nمن عرض كردم حالا شما راپرت خودتان را بدهيد . فرمودند در بالاخانهء لقمان مدتى بوديم . شاه بيرون آمده احضار شديم . حاجى آقا على اكبر نبود . همه را اذن جلوس دادند .\r\nسعد الدوله ايستاد كه پايم درد مىكند . همين‌طور ايستاده عرايض را مىكنم . شاه فرمودند سفرا جواب يادداشت را مطالبه مىكنند و ايراد كرده‌اند كه به ما جواب نداده [ ايد 
  ] ، شما قانون انتخابات تصحيح مىكنيد و با تبريز مخابرات مىكنيد . جواب به ما نداده اين اقدامات بر خلاف احترام دولتين قوى شوكتين است . حالا چه بايد نوشت .\r\n\r\nسعد الدوله شيطان است\r\nسعد الدوله خيلى حرف زد اما نتيجه نداد . آخر شاه فرمودند شما برويد جوابى نوشته بياوريد . خسته هم شده بود رفت اطاق ديگر . آن‌وقت كم‌وبيش از سعد الدوله بد گفتند كه مزور و شيطان است ، حقيقت را نمىگويد . گفتند ديگرى جواب را شفاهى ببرد و بدهد . گفتند خوب نيست بايد كتبا باشد . گفتند سعد الدوله با يك نفر ديگر برود . باز\r\n\r\n","description":"","footnote":"","page_name":" 2445 ","page_number":697},
  {"content":"\r\n\r\nگفتند محل ايراد مىشود . براى آنكه اگر وزير خارجه امين نيست لازم نيست باشد . آن وقت گفته شد قبلهء عالم سفرا را احضار كرده خودشان بفرمايند . باز ترديد حاصل شد .\r\nسعد الدوله آمد و چيزى ننوشته بود . شاه آن وقت فرمودند برويد و جوابى تهيه كنيد .\r\n\r\nوضع تبريز\r\nآمديم اطاق لقمان . فورا پاكتى از سفرا رسيد كه جواب يادداشت ما نرسيده و تكليف معلوم نيست . خيلى مباحثه شد . تلگراف انجمن تبريز در جواب تلگراف ديروز آقاى نايب السلطنه و آن سه نفر رسيده بود به عبارات خيلى شيرين . اولا راپرت داده بودند كه قشون روس از جلفا گذشته دسته‌دسته وارد مىشود و مىگويند پانزده هزار نفر و شصت عرابه توپ است . امان ، دخيل ، چاره كنيد . آن‌وقت نوشته بودند خوب است عطيهء ملوكانه زودتر اعلام شود و بهتر اين است به همان قوانين سابق كه خلد آشيان مظفر شاه كبير ( صغير ) اعطا فرموده بودند باقى باشد .\r\nسيم باز خراب بود و اين تلگراف با سيم كمپانى بود و پيش آن خبر اول وقعى نداشت . وزير خارجه خودش آن‌وقت گفت اين عده دروغ است ، پنج هزار نفر و دوازده عرابه توپ است . آن هم بر خواهد گشت . گفتند پس كى گفت بايد جواب لايحه برود تلگراف به پطرزبورق شود ، از آنجا قفقاز . آن وقت حكم مراجعت بدهند .\r\n\r\nمجادله با سعد الدوله\r\nقدرى گذشت سعد الدوله گفت من در باب خارجه آنچه بشود مسئول هستم . من گفتم پس ورود قشون روس اسباب مسئوليت شما نيست . يك مرتبه پرخاش كرده كه حضرت و الا هم اين را مىگوئيد . من پرتست دارم ، من نمىنشينم . برخاست و قسم خورد مىروم . اما رفت در تلگرافخانه و آنجا نشست . بعد سپهسالار رفت و او را آورد . و مىگفت خير خود شما برويد و آنچه لازم است با سفرا مذاكره و گفتگو كنيد . خيلى تملق كرد . باز سعد الدوله گفت گوش به حرف من نمىدهند . اينجا آقاى نايب السلطنه متغير شده كه ما مگر صحبت ديگرى مىكنيم ، تخته نرد و شطرنج‌بازى مىكنيم . از چند روز قبل تا الى حال همه را گوش به فرمايشات داده‌ايم . باز سعد الدوله خودى عبوس كرد .\r\n\r\nايراد سفرا\r\nقدرى گذشت آقاى نايب السلطنه برخاست . من و حاجى امام جمعهء خوئى هم برخاستيم پائين آمديم . آقا گفت سفرا بهانه مىگيرند و الا گفتند مشروطه بدهيد ، حالا كه مىدهند مىگويند به ما نگفته ، چرا صحبت آن را كرده يا قانون انتخابات را نگاه كرده‌ايد .\r\n\r\n","description":"","footnote":"","page_name":" 2446 ","page_number":698},
  {"content":"\r\n\r\nقشون آنها وارد شده برويم و هركدام فكر خود باشيم ! تمام بهانه است و چيز ديگر نيست ! سايرين ماندند . حالا سعد الدوله برود يا نرود نمىدانم . سعد الدوله خودش را عقل كل مىداند . ميل دارد هرچه مىگويد ديگرى در مقابل آن كلمه‌اى حرف نزند .\r\nمشروطه و مجلس را خراب كرد بس نبود ، حالا مملكت و دولت را دارد بر باد مىدهد .\r\n\r\nوضع عثمانى\r\nبعد از حكايت اسلامبول از حضرت و الا جويا شدم . فرمودند تلگرافى شاه قراءت فرمودند يلدوز را محاصره كرده‌اند . شوكت پاشا با قشون اردوى سالونيك و ادرنه وارد اسلامبول شده احترامات زياد از او كردند و او به سمت يلدوز حمله برده . افواج خاصهء سلطان دفاع كردند بطورى كه چندين گلولهء توپ به سفارتخانهء ايران هم خورده . حالا اگر قشونى از اردوهاى ديگر به كمك سلطان بيايد يا آلمان كه دوست اوست حمايت كند شايد فتنه تسكين پيدا كند و الّا مشكل است سلطان را باقى بگذارند . الان در اسلامبول جنگ و آشوب به كمال است .\r\n\r\nريش و قيچى\r\nباز حضرت و الا فرمودند يك عده قشون انگليس وارد بنادر ما شده . در مشهد هم قزاق و توپ به عنوان حفظ تبعهء خود وارد كرده‌اند .\r\nكار از كار گذشته . عقل هم تصور نمىكند آنها پول بدهند ، تسلط بدهند ، حمايت بكنند كه ما دوستى مقتدر شويم . هرچه مىگويند و مىكنند براى نفع خودشان است . به اصطلاح ريش و قيچى دست خودشان است . لايحه را دادند تا ما فصل اول آن را قبول كرديم فورا ايراد كردند كه چرا به ما جواب نداده در اطاق خلوت قانون انتخابات را ملاحظه كرديد . حالا اگر مطلب دوم را قبول كرده بوديم مىگفتند چرا تمسكها به خط قرمز نوشته شده . سيم را چيز ديگر مىگفتند .\r\nحضرت و الا فرمودند بعد از آن‌كه سعد الدوله از اطاق رفت من گفتم چون خودش مسئوليت را قبول كرد من اين حرف را زدم ، مثل اينكه حالا مىگويم . اين امام جمعه و هموطنان او هم نزد خدا مسئول هستند . اگر اين‌همه آنها ستيزه و جنگ نمىكردند تمام ايران مغشوش و گرفتار تسلط اجانب نشده بود . حاجى امام جمعه سرخ شد و تصديق كرد .\r\nسعد الدوله را خودشان دخيل كردند و حالا در شرّ آن گير كرده‌اند و تمام هم او مصروف اين است به حمايت آن دو دولت كابينه عزل [ شود و 
  ] خودش صدراعظم و رئيس الوزرا شود . ناچار بايد يك عريضه هم به توسط اين پدرسوخته بدهيم . اين دادن\r\n\r\n","description":"","footnote":"","page_name":" 2447 ","page_number":699},
  {"content":"\r\n\r\nعريضه ما از هر جادو و سحرى بالاتر است ، يقينا عزل مىشود .\r\n\r\nعكس از سعد الدوله\r\nمن يك حكايتى از اين ميرزا جواد خان سعد الدوله دارم . در 1300 كه در ركاب حضرت و الا به تاجگذارى الكسندر سيم به مسكو رفت نايب وزارت خارجه و جزو « سويت » بود . با ميرزا تقى خان فراهانى منشىباشى حضرت و الا روزى به عكاسخانه رفت . چندين مرتبه عكاس پشت دوربين رفت و آمد و هى خواهش كرد جنابعالى به حالت طبيعى جلوس كنيد . سعد الدوله مىگفت طبيعى من است . باز مراجعت كرده مىگفت عكس شما نامطبوع مىافتد . اين حالت طبيعى نيست . باز او به همان اخم و حالت عبوس نشسته بود . آخر الامر آمده گفت حالت طبيعى شما اين است . گفت بلى .\r\nگفت اگر من تغيير بدهم اجازه دارم . گفت اگر بتوانيد آرى . گفت شما جلوس كنيد تا من ترتيب آن را بدهم . سعد الدوله كه به همان حالت طبيعى خود را عبوس كرده بود نشست .\r\nعكاس بعد از ميزان كردن خبردار گفته ، آن‌وقت درب ديگرى را باز كرده يك خانم بسياربسيار خوشگل قشنگ بيرون آمده چشم سعد الدوله كه به آن خانم افتاد فورا خرم و خندان شده و عكاس در دوربين را برداشته عكس انداخت . چند روز بعد عكس را روانه كرد . سعد الدوله پس داد كه اين عكس من نيست . من هيچ‌وقت اين طرز نيستم . اما « سويت » حضرت و الا مخصوصا ميرزا تقى خان از آن عكس خريده طهران آوردند .\r\n\r\nاب المله - ام الدوله\r\nاما آن وقت سعد الدوله عنوانى نداشت . در اواخر شاه شهيد رئيس كالسكه‌چيهاى كرايه بود ، يعنى امتياز آن را گرفته و از خودش راه انداخته بود . به هزار لطايف الحيل وزير مختار بلژيك شد . در ايام عين الدوله با تقديم زياد وزير تجارت ، بعد از نه ماه تقلب او معلوم [ و 
  ] تبعيد يزد شد . مشروطه شده به احترام آمد . يعنى مثل تمام آن كسانى كه تبعيد شده بودند . از دروغ وكيل شد . خيلى محترم گرديد تا « اب المله » شد . زود عمرش سرآمد . آنجا را هم تفتين كرد و برهم زد بيرونش كردند . دولتى شد . فتنهء توپخانه را برپا كرد مورد طعن و لعن شد . خواستند تبعيد كنند سفارت هلند متحصن شد و « ام الدوله » گرديد تا مشروطه برهم خورد . آن‌وقت همان‌طور كه از قول حاجى آقا على اكبر نوشتيم صد هزار وسايل انگيخت تا وزير خارجه شد . حالا نمىدانم كارش به كجا خواهد كشيد .\r\nآدم متقلب ، مزور ، شيطان است . مذهب هم ندارد و همه مىدانند . من گمان مىكنم تا ايران را بر باد ندهد دست‌بردار نخواهد شد . بىشرف و نانجيب است . ابدا پدرش و طايفه‌اش معلوم نيست و كسى تا قبل از وزارت تجارت درست او را نمىشناخت .\r\n\r\n","description":"","footnote":"","page_name":" 2448 ","page_number":700},
  {"content":"\r\n\r\nچهارشنبه هفتم ربيع الثانى - صبح حضرت و الا حمام تشريف برده بودند درب خانه نرفتند . همشيره عزيز الملوك آمده بود با گلهء زياد از طرف نظام الملك از نطق در مجلس من . من هم گفتم اگر روز قبل آن اقدامات را نكرده بودم و توسط خود شما شرحى پيغام نداده پاكت فخر الممالك را نداده بودم كار به اين‌جا نمىرسيد . گفت مىگويند تا صبح بيرون رفتم كار از كار گذشته بود . گفتم همان وقت مىخواست نزد من روانه كند آن وقت نفرستاد . بعد كه پاكت حضرت و الا رسيد چرا مرخص نكرد . حالا هم يا معذرت برود بخواهد يا ممكن نيست بگذرم .\r\n\r\nتصحيح قوانين\r\nحضرت و الا اسامى را نوشته بود به توسط افخم الدوله باغ شاه و حضور مبارك ارسال شد . نزديك ناهار مراجعت كرد . صدراعظم گفته بود البته تشريف بياورند . شاه هم عريضه و صورت را ملاحظه كرده بعضى را منتخب و اسم چند نفرى را به خط مبارك خودشان علاوه فرموده بودند و فرموده بودند همين امروز خبر كنند به رياست و نظارت شاهزاده مشغول تصحيح قوانين شوند . افخم الدوله عرض كرده بود امروز نمىشود انشاء الله از فردا در كجا كميسيون منعقد شود . فرموده بودند در همان عمارت خورشيد . ديشب فراموش شد نوشته شود . حضرت و الا فرمودند اعليحضرت امر فرمودند جمعى را منتخب كنم نشسته قوانين اساسى و نظامنامهء مجلس ملى و سنا را تنقيح كرده به نظر مبارك برسانم .\r\n\r\nمنتخبين\r\nاشخاصى كه منتخب شده‌اند از اين قرارند : مشير الدوله ، مؤتمن الملك ، علاء الملك ، علاء السلطنه ، مستشار الدوله ، مهندس الممالك وزير علوم ، شاهزاده مؤيد السلطنه ، عماد السلطنه ، عميد الدوله ، نديم السلطان ، معين الدوله ، آقا سيد جعفر گلستانه ، نظم الدوله . سواى مشير الدوله و مؤتمن الملك چهار نفر اول را خود شاه دستخط فرموده بودند و فرموده بودند كتابچه‌ها نزد مهندس الممالك است . مستشار الدوله الحق آدم با كمالى است و معلوم مىشود مورد التفات حقيقى شاه شده و براى اين كار خوب انتخابى است كه اعليحضرت فرموده‌اند .\r\nخوب حضرت و الا دچار شده‌اند . صبح زود بايد باغ شاه رفته و عصر عمارت خورشيد . تا امروز حضرت و الا همچو گيرى نكرده بود ، اما چون خدمت به نوع است بايد از خدا بخواهند ، انشاء الله خير دنيا و آخرت دارد ، « رنج خود و راحت ياران طلب » .\r\nاين كارها را مىبايست آن روز اول كه مشروطه دادند آن صغير و اين كبير بكنند تا كار به\r\n\r\n","description":"","footnote":"","page_name":" 2449 ","page_number":701},
  {"content":"\r\n\r\nاينجا نرسد . حالا از كجا قبول كنند و از كجا لجاجت و طمع و عناد بگذارد .\r\n\r\nقوانين ديگران\r\nاما باز اگر آدم باشيم همين را قبول مىكنيم زيرا اين قوانين سويس و بلژيك به درد امروز مملكت ما نمىخورد . هروقت استعداد و تمدن ما زياد شد آن فصول علاوه مىشود ، جائى نخواهد رفت ، كسى بلع نمىكند ، قورت نمىدهد ، نابود نمىكند !\r\nبعد از ناهار نشسته معاون دفتر منشى نبود ، فرستادم مستشار الممالك را آوردند . اول اجتناب غريبى داشت . بعد گفتم براى مشروطه خدمت مىكنى . گفت پنجاه عدد باشد مىنويسم . پاكتها را نوشته روانه كرديم كه از فردا چهار ساعت به غروب مانده حاضر شده مشغول باشند .\r\n\r\nحالت مستشار الممالك\r\nمستشار الممالك هرجا برهم مىخورد باطنا خوش‌حال بود . يك روز گفتيم زنجان برهم خورد بىاختيار حالش تغيير كرد و تندتند مىگفت خير محال است ، نبايد اين‌طور باشد . براى اين‌كه آنجا مواجب دارد . اين ايام كه دكاكين بسته بود از ترس نمىدانست چه بكند و همه روزه شكايت داشت . چند روز ساكت بود و شكايتى نداشت . جويا شديم معلوم شد راه شير آب‌انبار خانه‌اش را سنگر بسته يعنى راه شير در زوايهء خانه و زير عمارت است . جلوى آن را هم با سنگ و گچ چيده يك سوراخى باقى گذاشته [ است 
  ] كه هر وقت بلوا شود از سوراخ خودى به راه آب‌انبار انداخته و محفوظ باشد .\r\n\r\nاخبار استانبول\r\nامروز از اسلامبول شهرتها مىدهند . سلطان عزل [ و 
  ] محمد راشد افندى برادر سلطان و وليعهد سلطان شده . سيزده هزار نفر از اشرار اسلامبول را شوكت پاشا محبوس كرده و آنجا هنگامه است . تا روزنامه‌هاى يوميه نرسد چون تلگرافات ديده نشد همه مطالب را نمىشود يقين كرد ، براى اينكه نكات و دقايقى مىگويند كه در روزنامهء يوميه كمتر ذكر مىشود چه رسد به اخبار تلگرافى .\r\n\r\nاخبار جهان\r\nبيشتر سلاطين ارپ ايطاليا مسافرت كرده‌اند . رئيس جمهور سابق امريك روزولت به افريقا و شكار ببر و فيل و كرگدن رفته . مسيو تافت يك ماه است رياست مىكند و مشغول معالجه سينهء خود است كه از نطقهاى سابق خراش برداشته و مجروح است . بالن زپلن\r\n\r\n","description":"","footnote":"","page_name":" 2450 ","page_number":702},
  {"content":"\r\n\r\nنمرهء پنجم كه مبلغ پنجاه هزار ليره ( دويست و پنجاه هزار تومان پول حاليهء ما ) ، تمام شده بود به هوا رفت . يكصد و دوازده ميل ( سى فرسنگ ) در ممالك آلمان طى مسافت كرد . با وجود طوفان شديد صعود نموده بدون آسيب در نهايت اختيار همه‌جا را طى كرده به مركز خود سالما رسيد . طولش 236 فيت ، 43 فيت دور آن و 25 آدم نشسته بود .\r\nآخر الامر كنت زپلن به مقصود خود نايل [ آمد 
  ] و جايزه را كه نمىدانم چقدر است گرفت .\r\nخيلى است ، با همهء اين گرفتاريها من بيعار باز از بالن زپلن چيز مىنويسم ! اگرچه تقصير نداريم عادت كرده‌ايم و آموخته شده‌ايم . اگر اين غفلت و بيعارى در وجود ما نبود اين‌طور دچار تسلط و اقتدار اجانب نمىشديم و مملكت ما دست‌خوش اغيار نمىشد .\r\nاما\r\n هركس از دست غير مىنالد * سعدى از دست خويشتن فرياد \r\n\r\nخط محمد على شاه\r\nپنجشنبه هشتم . بيرون رفتم . حضرت و الا تشريف برده بودند . گفتند قبل از طلوع آفتاب فراش سوار دستخطى از شاه براى حضرت و الا آورده بود . بعد معلوم شد تأكيد زياد در تنقيح قانون انتخابات و اين‌كه امروز بايد تمام بشود بود و خود حضرت و الا را هم احضار فرموده بودند . دستخط به خط خود شاه [ بود 
  ] و روى پاكت را هم با مهر كوچكى « محمد على » مزين فرموده بودند . شاه خط خوبى دارد ، خوب هم انشاء مىكند . برعكس شاه مبرور كه هيچ خط نداشت و اگر چهار سطر چيز مىنوشت شش هفت غلط املائى داشت .\r\nبعد از ناهار كه بيرون رفتم افخم الدوله با اخبارات خوش از باغ شاه مراجعت كرده بود . صدراعظم و سپهسالار محققا معزول شده‌اند . نظام الملك و سعد الدوله نيامده بودند و معلوم نيست . فعلا تمام كار صدارت و وزارت جنگ و تعيين ساير وزرا رجوع به آقاى نايب السلطنه شده و ايشان با كر و فرى در تلگرافخانه جلوس فرموده بودند .\r\nفرمانفرما و امير نظام هم با حضرت و الا آنجا بودند . البته عزل آنها خوب بجا و بموقع بود .\r\nچيزى كه هست چشم ما از نايب السلطنه هم آب نمىخورد و مكرر امتحانات خود را داده‌اند .\r\n\r\nخلع عبد الحميد\r\nخلع سلطان عبد الحميد خان محقق و رشاد افندى سلطان و محمد پنجم ناميده شد .\r\nسلطان عبد الحميد را هم محبوسا به سالونيك يا جاى ديگر بردند . شاهزاده مؤيد الدوله هم از طرف شاه به سفارت عثمانى تبريك و تهنيت سلطان جديد رفت . من تمام تفصيل\r\n\r\n","description":"","footnote":"","page_name":" 2451 ","page_number":703},
  {"content":"\r\n\r\nاين انقلاب و خلع سلطان را مىگذارم تا وقتى كه روزنامه‌هاى فرانسه و انگليس برسد .\r\nانشاء الله آن‌وقت از روى صحت نگاشته مىشود .\r\n\r\nعزل سپهسالار\r\nمعتضد الممالك كه همراه حضرت و الا باغ شاه رفته بود مىگفت سپهسالار از صبح شمشير و نشان حمايل خود را به حضور شاه فرستاده بود . بعد از يكى دو ساعت خودش آمد كه من از سپهسالارى عزل شده‌ام از غلامى كشيكخانه كه عزل نيستم . رفت با كمال پرروئى در عمارت خودش نشست . اين پوست‌كلفت دست‌بردار نيست .\r\nبهيچ‌وجه از ميدان درنمىرود . حضرت و الا از باغ شاه مجلس تشريف بردند تا يك ساعت و نيم از شب رفته منزل نيامدند . خوب دچار شده‌اند بد نيست .\r\n\r\nقتل ملا سلطانعلى\r\nيك خبر تازه قتل ملا سلطانعلى گونابادى است كه گويا سالار خان و همان اسد الله ياور مباشر بوده‌اند . اين ملا سلطان على يكى از مرشدهاى خيلىخيلى بزرگ عهد ما است كه به قدر يك كرور نفر مرده دارد . بسيار جليل القدر و باسواد بود . گذشته از عرفان كامل مجتهد هم بود . كتابهاى بسيار تأليف كرده ، تفسير قرآن هم نموده است . سالى دويست سيصد هزار تومان نذورات خدمت آقا مىبردند . سن آقا نود سال بود ، رحمة الله عليه . در قريهء بيدخت گون‌آباد مسكن داشت .\r\n\r\nحبس محتشم السلطنه\r\nاز قرارى كه چندى قبل شهرت كرد و حالا صدق پيدا كرده حاجى مجتهد سلماسى را كه آذوقه براى تبريز مىبرد اهل اردو گرفته بودند . سلماسيها هم محتشم السلطنه را از ارومى گرفته در سلماس حبس مىكنند ولى هيچ كدام را صدمه نزده‌اند .\r\nجمعه نهم ربيع الثانى - به معمول سنواتى عظيم آباد مهمان حاجى محمود بوديم .\r\nشعاع الدين ميرزا ، بهاء الدوله ، شاهزاده لسان الحكما و جمعى از نوكرهاى من بودند .\r\nعميد الدوله و آقاى عماد السلطنه در مجلس با سايرين مشغول ترتيب نظامنامه بودند و نيامدند . حضرت و الا اصرار دارد براى روز چهاردهم كه تولد اعليحضرت است اين نظامنامهء انتخابات تمام شده به صحهء مبارك برسد . اميدواريم اين خدمت حضرت و الا و اين جمع در نزد خدا و خلق خدا مقبول افتد .\r\n\r\n","description":"","footnote":"","page_name":" 2452 ","page_number":704},
  {"content":"\r\n\r\n\r\nسرماى شديد\r\nهوا بسيار خوب بود يعنى سرد شده و امروز صبح آب در عظيم‌آباد يخ بسته بود .\r\nهيچ سال در اين فصل اين‌طور سرما نشده بود . اين سرما در تمام مملكت ايران شده و به حدى خسارت رسانيده كه به حساب نمىآيد . تمام انگور ، گردو ، بادام ، پسته و ميوجات را زد . بعضى جاها يك چارك يخ بست و گندم و جو را خراب كرد . بلدرچين كم بود .\r\nلسان الحكما تولهء خوبى داشت چند دانه شكار كرد . ناهار خوبى صرف شد . نوكرها هنگامه كردند . غلامحسين ميرزا از همه پرزورتر است .\r\nعصر آقاى عماد السلطنه آمد . فرمودند باز نظامنامه تمام نشد و به كلى آنكه سابقا نوشته بودند در ماه شعبان عوض شد و من چون در انتخابات انجمن ولايتى قراجه‌داغ و سراب امتحانات كرده بودم بسيار آنها به درد امروز خورد .\r\n\r\nنظامنامهء پيشين\r\nبارى آنكه در عهد مظفر الدين شاه نوشته بودند كه هيچ معنى نداشت و در هيچ دولتى معمول نيست . تمام ظلم بود ، مثلا طهران شصت و دو وكيل داشت اما آذربايجان كه پنج كرور جمعيت دوازده تا ، آن‌وقت هم نه نفر وكيل از شهر تبريز آمده بود و يك نفر از خوى و دو تا از جاى ديگر يعنى از قفقاز .\r\n\r\nحليم‌پز وكيل\r\nدر تهران هم هر صنف از ميان خودش كسى را انتخاب كرده بود . امام جمعه خوئى پريروز مىگفت يك نفر از وكلا حليم‌پز بود و من باور نمىكردم . بعد از مشروطه در زمستان گذشته خودم ديدم دم مسجد شاه لنگ بسته و حليم هم مىزند . خيال مىكردند از ماست و پنير و كفش و قند و چاى صحبت مىشود .\r\n\r\nانتخابات طبقاتى - مجلس اعيان\r\nاصلا طبقاتى غلط است . اگر ديگرى را هم مىخواستند وكيل كنند ننگ مىدانستند ، زير بار نمىرفتند كه به آنها بگويند وكيل ماست‌بند يا پينه‌دوز يا علاقه‌بند . اما حالا بسيار دقت شده و از هر پنجاه هزار نفر ذكور بالغ كامل يك نفر وكيل منتخب مىشود . اسم وكيل هم به ملاحظاتى ( يكى ايراد شرعى آن ) « نماينده » شد . سنا هم « مجلس اعيان » شد . هرچه لغت عربى و فرانسه بود تمام را حتى المقدور حضرت و الا فارسى فرمودند .\r\n\r\n","description":"","footnote":"","page_name":" 2453 ","page_number":705},
  {"content":"\r\n\r\n\r\nغيرتمندان تبريز\r\nتفصيل تسليم شدن غيرتمندان تبريز امروز درست معلوم شد . اينها رشادت و تحملى كرده‌اند كه هيچ قشونى و قومى نكرده . مدتى است كه در قحط و غلا هستند . اين اواخر در بيست و چهار ساعت يك وعده غذا مىخوردند ، آن هم گوشت الاغ و اسب . بعد آن هم تمام شد ، جو و چيزهاى ديگر مىخوردند . اين بود به قنسولگريها تظلم كردند كه از راه انسانيت و جوانمردى براى اين پيرزنها و بچه‌ها و پيرمردها يك آذوقه برسانيد ، ما كه قوه داريم و جنگى هستيم هيچ لازم نداريم و براى خودشان يونجه و اسپرس تهيه كرده [ بودند 
  ] و علف مىخوردند . اين بود سفرا در طهران شش روز مهلت گرفتند براى آن ضعفا آذوقه برسانند . بعد در اطراف تبريز چيزى يافت نشد از جلفاى روس خواستند حمل آذوقه كنند و با آذوقه قشون داخل كردند كه سالما به تبريز برسانند . آنجا گفتند قشون چرا مىآوريد جواب دادند سردارهاى شما مانع مىباشند . در اين بين سردار مقتدر شجاع الدوله هم يك جنگى كرد . حضرات باز به قنسولها گفتند متاركه بود و ما مستعد نبوديم ، چرا خلف عهد كردند . در اينجا محل ايراد شد . دولت عذر آورد كه سردار مقتدر آگاه نبود . آنچه شهرت دارد مىگويند سپهسالار تلگراف را توقيف و مخابره نكرده بود كه آن جنگ را شجاع الدوله كرد و بهانه به دست حضرات افتاد قشون آوردند و حكم سخت شد مؤاخذه نمايند .\r\n\r\nتلگراف تبريزيها\r\nتبريزيها وقتى كه ديدند روسها به عنوان آوردن آذوقه قشون داخل كردند آن تلگراف را زدند و تمام اختيار را به شاه واگذار كردند . مخصوصا تلگراف كردند ما گلولهء توپ را ترجيح مىدهيم بر آذوقه‌اى كه تمام آن شهد و شكر باشد [ و 
  ] ديگران به كام ما بچشانند .\r\nمردن از گرسنگى بهتر است از اين ترتيب نان دادن .\r\nروسها خيلى از اين تلگراف بدشان آمد اما به روى خود نياوردند و گفتند بايد آذوقه را تبريز براى تبعهء خودمان برسانيم و الان مشغول آوردن آذوقهء دروغى و داخل كردن قشون خود است .\r\n\r\nقزوين\r\nاز قزوين رفعت السلطان نوشته بود كه سوارهاى شاهسون سردار مظفر از هر قشون دشمنى بيشتر صدمه به اهل قزوين زده . به هزار زحمت و تظلم اهل شهر به خاكپاى مبارك سردار مظفر رشيد شجاع ما كه از پشت‌بام يا نردبام برايش خوراك و پيغام\r\n\r\n","description":"","footnote":"","page_name":" 2454 ","page_number":706},
  {"content":"\r\n\r\nمىآوردند سلطان‌آباد يك فرسنگى قزوين رفت و اهل شهر كمى راحت شدند .\r\n\r\nگيلان\r\nسوار مجاهدين گيلان اغلب به دهات حمله كرده قتل و غارت مىكنند . نيكويه را غارت كرده جمعى را كشتند . حالا هم به رودبار حمله برده در قريهء سرعماره بيرق مشروطه برپا كردند . سعيد نظام رشوند را هم گرفته نمىدانيم مقتول كرده‌اند يا محبوس .\r\nگويا خيال رفتن الموت را دارند .\r\n\r\nالموت\r\nاز ابو القاسم خان هم كاغذ رسيده كه به آنجا مىروند . حقيقة با اين مجاهده كه حضرت و الا در امر مشروطيت دارد ، شب و روز مشغول انجام نظامنامه و ترتيبات مشروطه است ، با آن همه عريضه‌جات كه متصل و پىدرپى به شاه عرض كرده و آنچه در مجالس گفته مستحق غارت و چپاول علاقهء الموت است .\r\n\r\nپسرهاى مشير الدوله\r\nشنبه دهم ربيع الثانى - حضرت و الا باغ شاه و من مجلس رفتم . آقاى عماد السلطنه و مؤتمن الملك باز نظامنامه را مرور مىكردند . حقيقة هيچ صدراعظمى يا وزير ديگرى بعد از خودش مثل مشير الدولهء مرحوم دو پسر به اين باكمالى و محترمى باقى نگذاشته است . خود آن مرحوم هم در صدارتش از ساير صدور ترتيب‌پذيرائى و رسيدگى به عرض مردم را بهتر مرتب كرده بود . تمام در اطاق جلو مىنشستند يك نفر كه بيرون از اطاق او مىآمد يك نفر ديگر مىرفت ، به محض دخول كاغذ داشت مىخواند مطلب را مىشنيد او را آسوده كرده جوابش را داده بيرون مىرفت ، ديگرى داخل مىشد .\r\nحالا در امر مشروطه كمى اهمال كرد و اين زحمت كه امروز بايد كشيد و پسران او مىكشند مىبايست آن‌وقت بكشند تا كار به اينجا نرسد . تقصير اوست و گويا تهديد كرده بودند و از دو طرف ملاحظه داشت . وزير يك پادشاه جبون جاهل بىمعنى بىكمالى هم بود كه هيچ صفات او را نمىشود شبيه با يك نفر ادنى رعيت كرد .\r\nحضرت و الا از باغ شاه مجلس تشريف آوردند . شاه بيرون نيامده بود و كسالت داشت ، اما چندين مرتبه با حضرت و الا پيغامات ردوبدل شده بود .\r\n\r\nاصفهان - فارس\r\nحضرت و الا از تجار از اصفهان پرسيدند . گفتند چهار هزار بختيارى در صحراى\r\n\r\n","description":"","footnote":"","page_name":" 2455 ","page_number":707},
  {"content":"\r\n\r\nمورچه‌خورت اردو زده‌اند و شهر اصفهان هم امن است . از فارس جويا شدند حاجى محمد اسمعيل جهرمى گفت سيد عبد الحسين خودش در لار و سبعه است با كمال تسلط و اقتدار . سيد اسد الله سردار او بندرعباس را تسخير كرده ، سيد ذاكر نيريز و اصطبهانات و بلوكات نزديك شيراز را . مال امام مىگيرد ، دهات آتش مىزند ، آدم مىكشد . چهارصد نفر سرباز انگليس هم وارد بوشهر شده گويا باز هم آمده باشند كه جلوگيرى از هنگامهء سيد بكنند .\r\n\r\nنظامنامهء انتخابات - فرنگىمآبها\r\nناهار صرف شد . بعد از ناهار مشير الدوله و وزير علوم آمدند . حضرت و الا هم به اطاق دفتر رفتند كه از نزديك ناهار اجزاء كميسيون مشغول ترتيب نظامنامهء انتخابات بودند . قدرى به دماغ سايرين برخورد . مدير الدوله گفت « فرنگىمآبها » هستند .\r\nصدر السلطنه گفت آخر چاپ مىشود . مهندس‌باشى گفت من خواندم صدتا غلط دارد .\r\nآن وقت آمد اين سمت كه اغلاط را بگويد . شعاع الدين ميرزا گفت هر كمسيونى يك اجزائى لازم دارد كه بصيرت به آن كار داشته باشند . گلهء ما زيادى است ، وانگهى خود شاه تعيين كرده و جز چهار نفر تتمه اعضاء همين مجلس هستند .\r\n\r\nانتخابات ايلات - مجلس اعيان\r\nتجار همه را قبول داشتند و ابدا شكايت نكردند . آن‌وقت گفتند مهندس‌باشى اغلاط را بگو . گفت مثلا از ايلات اسم برده نشده . گفتند صحيح است . من گفتم از قرارى كه شنيدم در اين خصوص خيلى مذاكرات شده . چون ايلات باديه‌نشين هستند و تابع يك نفر رئيس [ اند 
  ] و هنوز از اين مطالب مستحضر نمىباشند ، يكى زياد و ديگرى كم است ، انتخاب نماينده مشكل است . لهذا براى « مجلس اعيان » از آنها به عضويت قرار شده قبول كرده و حاضر كنند . تا در مجلس اعيان قدرى تربيت شده آن‌وقت تدريجا نماينده از آنها براى مجلس ملى بياورند . چنانچه در مشروطهء اول هم هرچه كردند ممكن نشد .\r\nاما حالا از اعيان و اشراف آنها به حكم شاه ممكن است بياورند . تماما تصديق كردند .\r\n\r\nهزار تومان عايدى سالانه\r\nآن‌وقت هرچه از مهندس‌باشى نود و نه غلط ديگر را سؤال كردند هرقدر فكر كرد چيزى به نظرش نيامد و ساكت شد . بعد از يك ساعت گفت سالى هزار تومان عايدى يا بيست هزار تومان مكنت براى « نماينده » قرار داده‌اند . گفتم بله . براى اين بود كه ديگر شما نگوئيد سيد حسين چراغچى يا مشهدى حسن كفش‌دوز يا مشهدى باقر بقال و غيره\r\n\r\n","description":"","footnote":"","page_name":" 2456 ","page_number":708},
  {"content":"\r\n\r\nو غيره وكيل سى كرور ملت ايران است . يك كسى باشد كه داراى چيزى باشد . چون غيرت در اين مملكت نيست اقلا براى مال خودش دلش بسوزد و آنقدر خلاف نكند و اين انتخاب براى دورهء اول است . پس از آنكه مجلس ملى و اعيان داير و برقرار شد به اطلاع و شور همديگر هر قرار تازه ميل دارند خواهند داد و اين قوانين كه امروز به اين دقت داده مىشود آيهء قرآن و حديث قدسى نيست كه تغيير و تبديل آن محال باشد .\r\nامروز اين‌طور صلاح است ، فردا اگر طور ديگر آن دو مجلس خواستند فورا تغيير داده به صحهء مبارك ميرسد و همه قبول مىكنند . نماز صبح نيست كه تغييرناپذير باشد .\r\n\r\nقراسورانى طهران\r\nديگر ايرادى نبود و همه برخاستيم . با شعاع الدين ميرزا منزل آمديم . افخم الدوله مىگفت نه رياست وزراى آقاى نايب السلطنه معلوم بود نه وزارتهاى داخله و خارجه و عدليه ، مگر همان ماليه و علوم . فرمانفرما گفتند به شاه عرض كرده وزارت داخله را استعفا دادم ، اما براى آنكه بدانيد از نوكرى گريزان نيستم قراسورانى طهران را رجوع فرمائيد . يك دسته دزد از اسدآباد همراه آورده گويا فعلا شغل قراسورانى را براى دزدى نقد از وزارت داخله و دزدى نسيه رجحان دادند .\r\nاينها ديگر كار نمىكنند . وزارت مثل سابق مداخل ندارد ، عظم ندارد ، نمىتوانند هر غلطى بكنند . جز صدارت به چيز ديگر ميل ندارند . آن را هم نمىشود به ده نفر داد .\r\nچاره چه‌چيز است . چوب ، چوب . هزار چوب به فرمانفرما بزنند سى وزير داخله پيدا مىشود . يا عميد الدوله را وزير داخله كنند تا فرمانفرما يا ديگرى براى وزارت معارف كه هيچ اسم و رسم ندارد تقديم و تعارف مىدهد و هزار قسم تملق كند .\r\n\r\nخيانت امير بهادر\r\nافخم الدوله مىگفت سپهسالار باز در اطاق خودش بود ، جمعى هم آنجا بودند . با جمعيتى رفت درب اندرون . تمام اجزاء كشيك‌خانه عبا پوشيده بودند . بيشتر سردارها هم بىشمشير و با عبا بودند . قوانينى كه مدون و مجازات نداشته باشد تمام اين‌طور است . مثل آنكه نوشيروان عدل خودش را به گور برد سپهسالار هم حكم خودش را انشاء الله به گور مىبرد . حقيقة اين دو وزير سپهسالار و مشير السلطنه به خدا و خلق خدا خيانت كردند . مشير السلطنه به خودش هم خيانت كرد . براى آن‌كه هيچ دخل نكرد اما سپهسالار خوب مداخلى كرد و خوب مردم را چاپيد . حالا هم دست‌بردار نيست .\r\n\r\n","description":"","footnote":"","page_name":" 2457 ","page_number":709},
  {"content":"\r\n\r\nفى الواقع راست گفت مير شكار مرحوم « دونى ديزى . پاشانى اوزى » « 1 » . همچو پرروئى در دنيا نيامده . . .\r\n\r\nوضع مشهد\r\nبعد از نماز ، خانهء اعدل الدوله رفتم . اخبارات زياد از خراسان داشت كه كاغذهاى زياد رسيده بود ، مختصر آن از اين قرار است .\r\nدر مشهد انجمن برپاست . سه هزار نفر سرباز ملى گرفته‌اند . ارگ و توابع آن را سردار منظم نگاه‌دارى كرده نگذاشته است قورخانه و توپخانه را تصرف كنند . آنها هم چندان مجاهده در تسخير ارگ نكرده‌اند . صد نفر قزاق و دو عرابه توپ روس وارد مشهد كرد .\r\nوقتى كه وارد شدند و شليك توپ كردند نوشته بودند نبض اهل مشهد ساقط شده ديگر زهره براى كسى نماند . همين‌طور صد قزاق و دو عرابه توپ وارد قوچان كرده به جاهاى ديگر هم وارد مىكنند .\r\n\r\nنير الدوله و روسها\r\nنير الدوله نيشابور است . از مشهد صدر العلماء و يك نفر ديگر را آنجا فرستاده بودند كه اگر تمكين محض و نوكر انجمن مىشوى تشريف بياوريد و الّا خير . او هم با نهايت تملق از حضرات پذيرائى كرد ، يك انگشتر الماس هم به صدر العلما داد مراجعت كردند .\r\nهر دو را در انجمن دراز كرده تنبيه كامل كردند و گفتند خير هروقت قورخانه و توپخانه و ارگ را به تصرف ما داد ، سردار منظم و سالار ظفر را هم تسليم كرد ما شقه كرديم آن وقت بيايد . اما حالا روسها با آن عداوت سفر اول خراسان نير الدوله بيشتر مانع هستند و نوشته‌اند كه نرود . نير الدوله به سردار بجنوردى و سردار قوچانى تلگراف كرده هزار سوار بياورند جواب زده‌اند استخاره كرديم بد آمد .\r\nبچه‌هاى من در تربت بودند ، آنجا كه مغشوش شد جرأت حركت نكردند . به قنسول روس تلگراف كردم آنها را با چند نفر قزاق روانهء سبزوار كند . جواب زد از شارژدفر تلگراف بگيريد . اينجا به شارژدفر گفتم جواب داد تمام تبعهء ما در قنسولگرى محصور [ ند 
  ] بيش از بيست نفر قزاق هم آنجا نداريم . از مشير السلطنه بعد از نايب السلطنه تلگرافات گرفتم . عين الملك سوار فرستاد آنها را بياورد . ديدم فايده ندارد خيلى مضطرب بودم .\r\nديدم آنها از بيراهه و سر كوهها خودى به سبزوار رسانيده‌اند .\r\n\r\n\r\n","description":"","footnote":"\r\n( 1 ) - تركى - كنده زانوى شتر روى پاشا ( مسعود سالور ) .\r\n","page_name":" 2458 ","page_number":710},
  {"content":"\r\n\r\n\r\nقرمز خان افغان\r\nاسد الله ياور و سالار خان صدر العلماى تربت را هم كشته‌اند و مثل ريگ پول جمع مىكنند و جبرا از مردم مىگيرند . حالا قرمز خان افغان با جمعيت زياد به سرخانهء سالار خان رفته . نير الدوله حكم و خلعتى در اين موقع براى اسد الله ياور فرستاده بود و حكومت را به آنها داده بود . پيشخدمت نير الدوله كه وارد مىشود فورا شقه‌اش مىكنند .\r\nپرسيدم قرمز خان ديگر چه جانورى است . گفت قرمز خان افغان است . دو سال قبل در آنجا مصدر شرارتى شد خواستند او را دستگير كنند و بكشند فرارا به خاك ايران آمد . بعد هم تمام ايل و خانوادهء خودش را آورد نزديك ترشيز جا و مكان ، دولت داد .\r\nعاشق به دختر يكى از خوانين بلوچ شد خواستگارى كرد ندادند . بعد از چندى شبانه رفت دختر را آورد و بكارت او را گرفت . ده هزار نفر از بلوچ حركت كرده به مكان قرمز خان رفتند . هشتاد نفر از كسان او را كشتند . دختر را هم گرفته آوردند . در ميان ايل با گلوله مقتوله كردند . حالا كه سالار خان در تربت بود قرمز خان به سرخانهء او رفته تمام كسان او را كه آنجا بودند كشته خانه‌اش را آتش زده . نير الدوله هم حكم نوشته و چند قبضه تفنگ « لوبل » فرستاده و او خيال دارد به سمت تربت حركت كند و دور نيست غلبه نمايد .\r\nمن گفتم حالا قرمز خان افغان غلبه كرد اينك ديگرى داريم كه دفع او را بكند . پس با قوهء ايلاتى نمىشود فتح كرد . اسد الله را دفع كرد كى خودش را دفع مىكند .\r\n\r\nغلامعلى لر\r\nعين الملك ديروز تلگراف كرده كه حضرات به هر شكل بود وارد سبزوار شدند . اما چهارصد سوار تركمان تمام دهات عرض راه را مثل مزينان و عباس‌آباد و آنجاها را غارت كرده و راه عبور سدّ شده ممكن نيست كسى عبور كند . اجازه بدهيد در سبزوار بمانند تا ببينيم چه خواهد شد . غلام على لر هم با نود سوار اطراف سبزوار را مشغول قتل و غارت است و دور نيست به شهر هم حمله بياورد .\r\n\r\nملا سلطانعلى\r\nآن‌وقت تفصيل قتل حاجى ملا سلطانعلى را پرسيدم . گفت حاجى ابو ترابى است در گون‌آباد متمول و مكلا ، اما حامى متشرعه [ است 
  ] و عداوت كلى با صوفيه و اين ملا سلطانعلى داشت . در اين راه خيلى خرج مىكرد و متصل زد و خورد داشتند . پارسال دو نفر از كسان ملا سلطانعلى را كشتند . ركن الدوله او را خواست فرار كرد و طهران آمد .\r\n\r\n","description":"","footnote":"","page_name":" 2459 ","page_number":711},
  {"content":"\r\n\r\nاينجا مشير السلطنه از او حمايت كرد . تلگرافات زياد به خراسان كردند . آخر الامر قرار شد حاجى ابو تراب مشهد برود و شاهزاده ركن الدوله ما بين آنها را اصلاح كند . در تربت داروغه شب راپرت داد درشكهء وارد شد ، اما در شهر در كاروانسرا منزل نكرده به باغى به خارج رفتند . من فرستادم درشكه‌چى را قدغن كردند صبح عذرى آورده حركت نكند و معلوم كردند حاجى ابو تراب است . ليكن من خيال كردم مشهد رفته است . با وجود آن تلگرافى به مشهد كردم . خيلى زود جواب رسيد او را روانهء مشهد كنيد و من او را فرستادم . ركن الدوله هم بين آنها را صلح داد . در اين ايام شب حاجى ابو تراب با جمعى ديگر به خانهء ملا سلطانعلى رفته . اطاقش عليحده [ بود 
  ] و هيچ‌وقت با عيال و بچه‌اش در يك اطاق نبود . سرش را بريده روى سينه‌اش مىگذارند و بىصدا مىروند . صبح كه تلامذه و محصلين جمع شده خيلى انتظار خروج آقا را مىكشند بيرون نمىآيد . پيغام مىدهند آن‌وقت عيالش سمت اطاق خواب آقا مىرود داخل مىشود نعش آقا را با سر بريده مشاهده مىكند .\r\nفعلا طرفين مشغول تجهيز سپاه هستند . دور نيست زدوخورد مفصلى بشود . در طهران چند جا ختم گذاشتند . مردهء آقا كلاهها زمين زده پيراهنها پاره كردند .\r\nسالار السلطان پسر عضد الملك كلاه زمين زد ، يقه پاره كرد .\r\nنايب السلطنه را سفرا به رياست وزرا قبول نكردند و امروز تا ظهر با سفير انگليس آقا خلوت داشت . آنچه از اين قبيل اغتشاشات در ولايات ايران بشود حالا در خارجه و بعد در روزنامه‌هاى ما و تواريخ ما از آنها تعريف كرده حامى آزادى و حريت مىگويند . هر كس هم به حق يا ناحق كشته شود و بشود مستبد و مانع آزادى است [ و 
  ] سزاوار قتل و نهب اموال . اگر همه مثل تبريزيها بكنند شكى براى كسى باقى نمىماند ، اما اگر نكنند آن وقت بر آن روزنامه و آن تاريخ بايد خنديد و مضحكه كرد .\r\n\r\nرشتيها در الموت\r\nيكشنبه يازدهم ربيع الثانى - صبح تلگرافى از قزوين [ از 
  ] ابو القاسم خان نايب الحكومهء الموت رسيد : سوار رشتى وارد چاكران و ملازمان فرارا قزوين تكليف معلوم شود . معلوم است كه [ چه 
  ] حالت دست مىدهد براى ما ، خصوصا حضرت و الا كه يك عشق و علاقهء ديگرى به الموت دارند .\r\nفرستاديم آقاى عماد السلطنه هم آمد . شاهزاده ركن الدوله بازديد من آمده بود . با ايشان هم شور كرديم . صلاح دانست تلگرافى به خود سپهدار شود . به مضمون خوشى مسوده شد كه : با وجود اين‌كه شب و روز مشغول زحمت ترتيب قوانين و اعادهء\r\n\r\n","description":"","footnote":"","page_name":" 2460 ","page_number":712},
  {"content":"\r\n\r\nمشروطيت هستم باز بايد ملك و مال من نهب و غارت شود .\r\n\r\nتوسل به سفارت روس\r\nحضرت و الا را نتوانستيم از عرض به شاه كه فايده ندارد منصرف كنيم . عريضه نوشته روانه داشت . از اين تلگراف هم در صورتى كه جواب تلگرافات ديگران را شنيده‌ايم بىثمر دانسته . آخر گفتيم به سفارت روس اظهار شود . معتضد الممالك را فرستاديم وقت بخواهد و دو ساعت بعد از ظهر وقت تعيين كرده بودند و آقاى عماد السلطنه كالسكه نشسته تشريف بردند . يك ساعت و نيم طول كشيد تشريف آوردند . معلوم شد به جاى آنكه به شارژدفر بگويند به بارونوسكى مترجم اول گفته‌اند و آقا بعد از آنكه صحبتهاى متفرقهء زيادى كرده بودند آن‌وقت گفته‌اند پس شارژدفر چه وقت خواهد آمد . جواب داده بود به من گفتند و شارژدفر سوار شده ، وانگهى او فارسى نمىداند به من بگوئيد . عماد السلطنه براى آنكه حضرت و الا فرموده بودند اين بارونوسكى آدم شيطان مزورى است مبادا به او مطلبى بگوئى جواب داده بودند من خودم فرانسه مىدانم و با ايشان حرف مىزدم . بعد خيلىخيلى عذر خواسته و آمده بودند . اما صحبتها ،\r\n\r\nمذاكره با روسها دربارهء وزراء\r\nپرسيده بودند جواب يادداشت آمده يا نه گفته هنوز نيامده . شاه مىبايد جواب اين لايحهء دوستانه را يا رد كند يا به كلى قبول . مؤتمن الملك گفته بود همين‌قدر كه قبول شد به كلى داخل حمايت و تبعيت آن دو دولت مىرويم .\r\nآقا گفته بود وزرا كه عزل شدند ؟ جواب داده بود سعد الدوله بايد باشد . آقا گفته بود مىگويند آقاى نايب السلطنه را شما قبول نكرديد درست است ؟ جواب داده بود بله آقا پير شده است و به درد نمىخورد . جواب داده بودند آقا پنجاه چهار سال دارد ، چطور پير شده . گفته بود كار خودش را كرده ، خيلى هم مداخل برده ، ديگر كفايتشان است . از عهده برنمىآيد . مال هم زياد دارد . آقا گفته بود فرمانفرما چطور است براى رياست وزرا . جواب داده بود بسيار خوب است ، زرنگ و چيزفهم است . باز گفته بود مىگويند علاء السلطنه وزير خارجه مىشود . جواب داده بود خير . دو مرتبه هم وزير شده فايده ندارد . باز گفته بود مشير الدوله چطور . جواب داده بود از همه بدتر است . اما سعد الدوله باكمال است ، كاركن است ما قبول داريم . از تعريف و تكذيب بارونوسكى خيانت و امانت هر دو سه تا خوب معلوم مىشود . هركس با خيالات و مقاصد آنها همراهى كند خوب است نكند خيلىخيلى بد .\r\n\r\n","description":"","footnote":"","page_name":" 2461 ","page_number":713},
  {"content":"\r\n\r\nباز آقا صحبت كرده بود اين قانون انتخابات را قبول داريد جواب داده بود خير ، هيچ‌كس قبول نمىكند . براى اين‌كه ما گفته بوديم چند نفر از اشخاصى كه در طهران هستند و محل اطمينان عموم هستند داخل اين مجلس شورا شده آن‌وقت بنويسند . باز سؤال كرده بودند كه جزو قانون اساسى است وزير داخله حاكم تعيين كند اگر براى اصفهان يا گيلان مرا يا ديگرى را تعيين كند آنها قبول مىكنند . جواب گفته بود بله ما از طرف آنها اطمينان داريم ، صمصام السلطنه مىرود ، سپهدار اطاعت مىكند .\r\nباز سؤال كرده بودند شما شب چهاردهم مهمانى مىرويد . گفته بود خير ، براى اين كه وزير خارجه معلوم نيست ، همين‌طور سايرين . آقا گفته بود وزارت خارجه كه هست .\r\nگفته بود بىوزير ممكن نيست برويم . اين بود نتيجهء توقف و ملاقات بارونوسكى كه آقاى عماد السلطنه به يك استادى و حسن محاوره تحصيل كرده بودند . كار دولت ايران را ملاحظه كنيد . از لجاجت شاه و سپهسالار پدرسوخته به كجا رسيد . اين روزهاى نكبت خود را مىدانستيم و علانيه مشاهده مىكرديم . خيلى هم گفتيم به خرج نرفت .\r\nخدا مىداند امروز ما نصف عمر شديم و از زندگى بيزار كه به در خانهء اجنبى برويم .\r\nحالا هم مىدانم من‌بعد چه بر سرمان مىآيد و مىتوانم تمام آن را شرح و تفصيل بدهم .\r\nاما بهتر اين است افاده را كنار گذاشته حدس صائب خود را و آنچه عقلا و سياسيون مىگويند درج نكرده به همان واقعات روزبه‌روز قناعت كنم . براى آنكه آنچه را حالا زحمت به خود داده بنويسم متدرجا به وقوع پيوسته و خواهم نوشت .\r\nحضرت و الا آنچه را پيغام داده بودند شارژدفر ملاقات نشده بود مختصرا مرقوم داشتند و روانه شد . اما تمام اختيار سفارت به دست اين بارونوسكى است . فارسى هم خوب مىداند . مدتى است در طهران مشغول شيطنت است . تا كار را به اين‌جا رسانيد .\r\nدوشنبه 12 ربيع الثانى - صبح افخم الدوله باغ شاه رفت ظهر آمد . مىگفت آقاى نايب السلطنه پادرد گرفته بودند . دم در كالسكه پياده توى درشكهء كوچك دستى نشانده با حالت خيلى خراب توى چادر كه تازه زده بودند دراز كشيده . من مختصرى از واقعهء الموت گفتم . بعد مىگفت چرا حضرت و الا دو روز است نمىآيند ، حكما عصر تشريف بياورند .\r\nرفتم حضور شاه خرم بود . امجد الدوله از اطاق بيرون رفت . شاه به مجد الدوله گفت اين احمق شهرت داده حاكم قزوين هم شده . كار ميرزا ابو القاسم خان را هم برهم زده .\r\nبعد فرمودند مشير السلطنه خوب وزيرى بود ، يك پهلو بود . شاهزاده مشدى رفتى احوال‌پرسى . او عرض كرد بله .\r\nوزرا معلوم نبودند . نايب السلطنه پريروز با سفير انگليس سه ساعت در اميريه خلوت\r\n\r\n","description":"","footnote":"","page_name":" 2462 ","page_number":714},
  {"content":"\r\n\r\nداشت . گويا آنها راضى هستند فقط روسها ميل ندارند .\r\nچرتى زده مدرسهء قاجاريه كه به همت جناب شيخ سيف الدين داير و كمال الدوله مدير كل نهايت مراقبت را دارد دعوت كرده بودند براى امتحان . من آنجا رفتم .\r\nافخم الدوله باز باغ شاه . شاگردها خوب امتحان دادند . خيلى مدعو بودند . افخم الدوله يك ساعت به غروب مانده آنجا آمد . مىگفت در چادر آقا سواى مشير الدوله ، مؤتمن الملك ، مهندس الممالك ، امام جمعه ، ظهير الاسلام ، امام جمعهء خوئى ، حاجى آقا على اكبر ، ميرزا فضلعلى آقا وكيل سابق تبريز مشغول قراءت نظامنامهء انتخابات بودند .\r\nمن آنچه شنيدم در آن فصل كه شاهنشاهزاده‌گان بلافصل سلطنت و علماى اعلام كه مقام اجتهاد دارند نبايد نماينده و داخل مجلس باشند رسيدم كه آقا ميرزا فضلعلى آقا به شدت مانع بود . اما هرچه مجادله كرد اكثريت حاصل نشده آن فصل ضميمه شد .\r\nمعلوم شد اين نبودن علماء را همه چنانچه نوشتيم حضرت و الا آخوند را هم مىگفت نباشد همه راى داده بودند . اما از ترس در اصل كتابچه ننوشته مسوده كرده بودند و به مهندس الممالك وزير علوم داده بودند محرمانه به شاه و نايب السلطنه برساند . آن‌وقت ديده بودند خيلى توهين از آنها خواهد شد . اينجا فكر بكر شاهزاده مؤيد السلطنه اشكال را بر طرف مىكند كه مىگويد خوب است شاهنشاهزادگان عظام از قبيل پسر و برادر و اعمام سلطنت را علاوهء آن كنيم و در خاتمه نوشته شود چون اين دو ذوات محترم مبرا از اعتراضات و مسئوليت هستند محض احترام به عضويت قبول نمىشوند . همه تحسين كرده و امروز با نهايت جد و جهد ميرزا فضلعلى آقا ، همه رد كردند . پس از ملاحظه و مداقه باز قرار شد فردا به مجلس شوراى كبرى آورده در حضور تمام اعضاء قراءت و تصحيح شده بعد از قبول به مهر مجلس رسيده روانهء حضور شود .\r\n\r\nخبر استانبول\r\nخبر اسلامبول آنچه تا امروز از روزنامه‌هاى يوميه معلوم مىشود : قشون ساخلو و متوقف اسلامبول كه بيست هزار نفر است با قواى سلطان شورش [ كرده 
  ] و به سمت باب عالى مىرود . در عرض راه جمعى مردم بىگناه را مقتول مثل قشون ما فرياد مىكردند « ما قاب پلو خواهيم مشروطه نمىخواهيم » . در « باب عالى » وزير عدليه را مقتول ، وزير بحريه را مجروح [ و 
  ] سايرين فرار مىكنند . آن‌وقت سمت پارلمان رفته احمد رضا رئيس شورى كه مقصود اصلى آنها بود فرار كرده دو نفر وكيل مقتول مىشود .\r\nبقدرى تير خالى مىكنند از تيرهاى بيهودهء آنها كه براى علامت شادى يا تفنن بوده پانصد [ و 
  ] شصت نفر مقتول دويست و هفتاد نفر مجروح مىشود . فورا سلطان توفيق پاشا را\r\n\r\n","description":"","footnote":"","page_name":" 2463 ","page_number":715},
  {"content":"\r\n\r\nرئيس الوزرا و حكم به تعيين كابينهء جديد مىكند . ادهم پاشا هم وزير جنگ مىشود . از اجزاء كميتهء « اتحاد و ترقى » جمعى مقتول و اما بيشتر پياده و با راه‌آهن و كشتى به سمت سالونيك مىروند . پارلمنت ناچار به همه‌جا تلگراف مىكند كه سلطان متمرد [ و 
  ] اين كابينه به ميل پارلمان است . اما در سالونيك كه اردوى دوم و سيم و قشون متمدن خوب عثمانى است كه اين مشروطه هم به همت و همراهى آنها برپا شده شورشى شده نطقها مىكنند و مردم جمع شده اسباب تحريك و غيرت آنها مىشوند . فوج‌فوج با قطار راه‌آهن در چاتلجا وعده‌گاه گذاشته حركت مىكنند . ديگر از اين به بعد روزنامهء يوميه نرسيده . اما در شهرهاى آسيائى عثمانى همه‌جا اغتشاش [ است 
  ] . آنچه ارمنى و فرنگى است قتل‌عام مىكنند . شهر ازمير را آتش زده‌اند . شهر ادرنه را قتل‌عام كرده شش هفت هزار ارمنى كشته‌اند . همين‌طور بيروت را تهديد مىكنند . كشتيهاى تمام دول ارپ پىدر پى روانه شده و باز هم روانه مىكنند .\r\nاز قرار معلوم سلطان عبد الحميد خان الان در اسلامبول محبوس است . اما از عقل و كفايت اين سلطان خيلى اين حركت بعيد بود .\r\n چو تيره شود مرد را روزگار * همه آن كند كش نيايد به كار \r\nمىگويند آنچه اين سلطان به سر سلطان مراد آورد و او را به قلب و دروغ ديوانه قلم داد به سر خودش آمد . يك همچو پادشاهى كه مملكت خراب عثمانى را به اين پايه رسانيد و در آخر عمرش يك همچو نام نيكى گذاشت حيف بود ديگر اين كار را بكند و به اين روز بيفتد . مىبايست بداند كه در عثمانى تا حال سى پادشاه را بيشتر خلع كرده‌اند و چون ولايت عهد با اكبر اولاد است خيلى زود اين‌كار صورت خواهد گرفت . تا جائى كه پسر وارث وليعهد پدر است و اين كار به ندرت شده .\r\n\r\nوضع الموت - قزوين\r\nابو القاسم جلودار افخم الدوله كه الموت بود عصر از قزوين وارد شد . ابو القاسم خان و سايرين قزوين هستند . مىگفت سعيد نظام با آنها يار شده و جلوگيرى نكرد . عميد نظام طالش آمد رودبار . جمعى را سراغ ما فرستاد . از طرف تنكابن هم جمعى آمدند . پاكتى به ما از رودبار رسيد . ديديم از دو طرف دچار [ شده‌ايم 
  ] خود الموتى هم كمك خواهد كرد ، ناچار راه وسط را گرفته قزوين رفتيم . آن سمت رشت و رودبار را سوار گيلانى هرچه بوده و نبوده غارت كرده ، اين سمت طهران را تمام سوارهاى شاهسون . متصل آدم كشته مىشود و دهات غارت . در راه گيلان ارمنيها هنگامه مىكنند . كمتر قريه‌اى در قزوين چپاول نشده . باز مىگفت خودم در تلفن‌خانه بودم از منجيل تلفن كردند به غياث نظام\r\n\r\n","description":"","footnote":"","page_name":" 2464 ","page_number":716},
  {"content":"\r\n\r\nبگوئيد يك پسرت در تبريز كشته شد ، يكى منجيل ، ديگرى را هم اسير كرده‌ايم . تو و مسيح خان يا دست بكشيد يا اگر قزوين آمديم پدرت را درمىآوريم . آن‌وقت گفت به اهل شهر بگوئيد هركس ميل دارد بيرق برپا كند و الّا دو روز ديگر كه آمديم خانهء بىبيرق را آتش مىزنيم و صاحبش را مقتول [ مىسازيم . 
  ] تلگراف مشروطه را پريروز اعلان كرده در كوچه‌هاى قزوين چسباندند . بعد از يكى دو ساعت همه را پاره كردند .\r\nبراى اين‌كه شنيده‌ام تلگراف شده بود مشروطه محدود .\r\n\r\nكلفت تعريفى\r\nهمهء اين گرفتاريها كنار ، خديجه ناخوش سخت شده و خانه‌اش فرستادم . تمام وضع خانهء من برهم مىخورد . اين آدم باوفاى خوب بسيار مرا از جهت خانه آسوده [ مى 
  ] داشت . من مردم و عادت هيچ به كارخانه و ماندن اندرون ندارم . اولادم همه دختر و كوچك هستند . با اين كلفتهاى بىتربيت متصل مرافعه دارند . او بود راحت بودم . حالا نمىدانم چه كنم . اين خديجه سلطان از اقوام مرحومه گلين خانم بود و از زمانى كه خانهء من آمد با او بود تا زمان فوتش . با كمال صداقت شوهر اختيار نكرد و همين‌طور بكر است . حالا پير شده در جوانى هم مجدر [ بود 
  ] و خوشگل نبود . بعد از وفات گلين خانم به ملاحظهء مادرش نزد خودم نياوردم . بعد از فوت مادرش مبلغى قرضش را داده آوردم و بسيار خوب تربيت شده . خداوند شفايش بدهد كه خيلى به درد من و بچه‌ها مىخورد .\r\nسه‌شنبه 13 - حضرت و الا باغ شاه تشريف بردند . من رفتم مجلس . سرباز كشمرزى عارض بود . شش تومان سرهنگ پول گرفته مرخص كرده به منزل نرسيده مأمور مراجعت داده . به محاكمات عسكريهء دروغى عارض شده . يك كتك سرباز پشت اطاق محاكمات از سرهنگ خورد . ديروز سردار حضور پسر آصف الدوله ( وافورى سخت ) كتك [ زد 
  ] و تنبيه ديگر كرد . امروز كه آنجا رفتم ضياء الملك رئيس محاكمات گفت اگر به سرهنگ بد گفته بايد تنبيه شود . گفتم من هم براى همين اينجا آمدم كه دو دفعه تنبيه كم بوده ، البته دفعهء سيم كامل مىكنيد . برخاسته رفتم مجلس .\r\n\r\nانتخابات\r\nپس از يك ساعت حضرت و الا آمدند با كتابچهء انتخابات . مجددا در مجلس عمومى قراءت شد . فصل علما و شاهنشاهزاده‌گان علاوه شده بود . سن را سى و پنج تا هفتاد قرار داده بودند . در اين خصوص پيرمردها : مهندس‌باشى ، مدير الدوله ، مشير افخم ، امير افخم ، شاطرباشى مجادلهء سختى با ما كردند . متصل مهندس‌باشى مىگفت بيز مارك نود سال داشت ، آقا عماد السلطنه گفتند بيز مارك در نود سالگى مرد تا آن وقت كه\r\n\r\n","description":"","footnote":"","page_name":" 2465 ","page_number":717},
  {"content":"\r\n\r\nوزارت نداشت .\r\n\r\nشرط سن\r\nبارى مباحثهء بسيار شد كه خيلى خنده داشت . آخر من گفتم مهندس‌باشى تو مكنت هم ندارى آنقدر زيادى نگو . آن شرط ديگر هم از تو ساقط است . اين به داد همه رسيد و كمى ساكتش كرد . مدير الدوله مىگفت وزرا چطور از هفتاد گذشته هم داخل كارند . من باز فضولى كرده گفتم اگر بنا شد براى وزارت هم قانونى نوشته شود آنجا هم شرط مىشود .\r\n\r\nشرط مكنت\r\nخيلى صحبتهاى بامزه در ضمن اين فصل كرده شد . مكنت را هم چهارده هزار تومان يا هفتصد تومان عايدى كرده بودند . ديگر جرح و تعديلى نشده بود . راستى خيلى مزه داشت كه صدر السلطنه آيهء قرآن را كه مدتى بود ما مىخواستيم بخوانيم و خجالت داشتيم به دلش افتاده گفت : اعوذ بالله من الشيطان الرجيم . بسم اللّه الرحمن الرحيم . قال تبارك و تعالى و من نعمره ننكسه . همه را ساكت كرد .\r\n\r\nنظامنامهء انتخابات\r\nنظامنامه تمام شد و مهر شد . اما در تاريخ آن‌كه نوشته شده بود از غرهء رجب شروع بايد بشود همه گفتند صحيح نيست ، زيرا هرقدر زودتر مشغول شوند اصلح است .\r\nحضرت و الا فرمودند جاى تاريخ را گذاشته و عريضه به شاه عرض شد كه مفاد آن اين بود . از روز طبع و انتشار و وصول پست به ولايات مقرر شد شروع كنند . اين تأخير اسباب زحمت مىشود و مجلس تصويب نمىكند .\r\n\r\nبه قول شاه اعتماد نيست\r\nبعد از ناهار عريضه و نظامنامه روانهء باغ شاه شد . اما معلوم نيست طرف قبول اين نظامنامه كيست و براى كى و كجا نوشته‌اند . اگر روز اول به اين قوانين دقت كرده همه را شوخى و بازى تصور نمىكردند كار مملكت به اين روز نمىافتاد و خودشان دچار اين مشكلات نمىشدند . راستى اين است مردم ديگر به قول شاه اعتماد ندارند . در دهم رمضان اعلان كردند كه الان در بعضى ديوارهاى شهر هنوز باقى است كه در هفدهم شوال مجلسين برقرار مىشود . آن‌وقت آن مجلسها را ترتيب داده و آن اعلانهاى حرمت را كردند . خودمان هم در مسئلهء هبه‌نامه خيلى تجربه كرديم كه چقدر بدون جهت و\r\n\r\n","description":"","footnote":"","page_name":" 2466 ","page_number":718},
  {"content":"\r\n\r\nسبب خلف فرمودهء خودش را كرد . همين‌طور مردم تجربيات ديگر كرده‌اند كه من سزاوار نمىدانم بنويسم .\r\n\r\nسپهسالار شاه ضايع‌كن\r\nمثل اين‌كه سپهسالار الان باز مقرب است و شور مىكنند ، شورهاى محرمانهء مخفى .\r\nتمام سوارها و فوجهائى كه داشت در ادارهء او [ ست . 
  ] شب و روز هم آنجا نشسته تكان نمىخورد . حتى زنش را هم يك‌بارگى طلاق داده كه ده روز يك دفعه هم شهر نيايد .\r\nمن آن دشمنى كه با سيد جمال و ملك [ المتكلمين 
  ] داشتم كه حرفهاى آنها اسباب خرابى است امروز سه هزار مرتبه از آن بالاتر را با اين پدرسوختهء ايران خراب‌كن ، شاه ضايع‌كن ، دارم . با وجود آن بلائى كه سر سلطان عثمانى آوردند باز تنبيه نمىشوند و در فكر علاج نمىباشند . با وجودى كه آنقدر دير شده و آنقدر وقت كم دارند .\r\n\r\nسحر و جادو\r\nهمان‌طور كه يادم هست نوشتم آقا سيد عبد الله و بعضى اهل آن مجلس كور شدند ، كر شدند ، توپ را جلوى چشم آنها گذاشتند گفتند شوخى است . حالا اينها كور و كر شده‌اند كه تا دو فرسنگى قزوين آمده‌اند ، باز شوخى تصور مىكنند ، درست مثل شاه سلطان حسين . او لشكر دعا داشت . اينها را مىگويند جمعى جادوگر و ساحر در اميريه نشانيده مشغول سحر و جادو هستند . عميد الدوله مىگفت كه قتل ستار را كه شهرت دادند براى اين بود جادوگرها گفته بودند !\r\nمثل حكايت سر « اشپختر » و حاجى ميرزا محمد اخبارى . من نايب السلطنه را مىدانم ، يعنى از قديم و عهد ناصر الدين شاه اين عقايد را داشت و يهوديها در اين كار بيشتر محل توجه و نظر آقا بودند .\r\n\r\nآزادى سيگارفروش\r\nمؤيد السلطنه مقارن ظهر آمد گفت شاه كه بيرون آمد عرض كردم ميرزا ابو القاسم و باقر سيگارفروش را كه عفو فرموده‌ايد امشب كه شب عيد خودتان است مرخص فرمائيد فورا اجابت فرموده هر دو را مرخص فرمودند و من آنها را خلاص كرده اينجا آمدم .\r\n\r\nعيد شاه\r\nچهارشنبه 14 ربيع الثانى . سه سال است عيد اين شاه به يك شكلى برهم خورده و\r\n\r\n","description":"","footnote":"","page_name":" 2467 ","page_number":719},
  {"content":"\r\n\r\nگرفته نمىشود . مهمانى سفرا كه موقوف شده . فقط ديشب بانكها و پستخانه ، تلگرافخانه چراغانى كردند . در بازار هم در بعضى از دكانها يكى دو چراغ بود .\r\n\r\nسفير روس\r\nدر ركاب حضرت و الا باغ شاه رفتم . حضرت و الا درب اندرون من باغ رفتم . قوم خويشها كنار حوض جمع شديم . اجزاء سلام مىآمدند . مؤيد السلطنه رسيد . مىگفت سفير روس مىآمد ، بيست نفر سوار جلوى كالسكه ، سى نفر قزاق عقب كالسكه به رسم ايران « بريد ، بريد ، پس رو ، بايست » مىگفتند . تمام كالسكه‌ها ايستاده تا كالسكهء او رد مىشد . امروز اين كار تازه‌اى بود . هيچ‌وقت به اين طمطراق نمىآمدند و اين تحكم را به مردم نداشتند . عماد السلطنه گفت از اين چيزهاى تازه خيلى خواهيد ديد .\r\nشاه بيرون آمد . آقاى نايب السلطنه با كالسكهء دستى آمده رفتند توى چادر كه تازه زده بودند . حضرت و الا را هم بردند . افخم الدوله مىگفت آقا پريروز و امروز با كالسكه حركت مىكند . اما ديروز خيلى جلد و چابك راه مىرفت .\r\n\r\nسلام شاه - سلام و السلام\r\nبارى سفرا با مشار السلطنه معاون وزارت خارجه و اجزاء ديگر به حضور رفتند . بعد هم خليفهء اعظم ارامنه رفت . شاه براى سلام آمد و تماما جلوى عمارت صف كشيده بوديم . سردارى ماهوت سفيد كه سردوشى و سينهء آن زمردها و الماسهاى برليان داخل هم داشت ، پوشيده بودند . زمردها خيلىخيلى اعلى و بزرگ بود . شمشير شاه هم زمرد و ياقوت بود . اين سردارى را تن ناصر الدين شاه ديده بودم . گفتند سلام نيست ، اما شاه نشست موزيك سلام زدند . نايب السلطنه و حضرت و الا هم بودند . آن‌وقت گفتند نظام دفيله كند . خطبه و قصيده خوانده نشد . قليان هم نياوردند . ديگر همه چيزش سلام بود .\r\nگويا براى اين‌كه وزرا معلوم نيستند آن سه ترك شد ، هيچ معنى نداشت و چيزى دستگير كسى نشد . بيشتر فرنگيها مانده بودند . از دور و نزديك عكس انداختند . زنهاى آنها هم بودند . مدير الدوله از صدر السلطنه پرسيد آنجا چه خبر بود . گفت « سلام بود و السلام . »\r\n\r\nخانهء عميد الدوله\r\nچون مدرسهء قاجاريه امروز امتحان بزرگ بود و مىبايست چهار ساعت به غروب مانده آنجا باشيم از ديروز به شاهزاده عميد الدوله وعدهء ناهار داده شده بود . با معتمد الدوله و غلامحسين ميرزا كه با درشكه عقب آقاى خودش آمده بود زودتر بيرون آمده درشكه و كالسكه بطور غيرمنظم بقدرى بود كه حساب نداشت . در اين آفتاب پس\r\n\r\n","description":"","footnote":"","page_name":" 2468 ","page_number":720},
  {"content":"\r\n\r\nاز سه چهار مرتبه طى خيابان درشكه پيدا شد . گفتيم برگرداند و بياورد . ديگر ما درشكه را نديديم . هرقدر آدم معتمد الدوله و خود غلامحسين ميرزا بالا و پائين رفتند پيدا نشد .\r\nمثل آن‌كه به زمين فرو رفت . ماشاء الله ما سه شاهزاده هم دو قران در جيب نداشتيم كه درشكهء كرايه از چپ و راست به ما تكليف و تعارف مىكردند سوار شويم . يك ساعت تمام در اين گرما سرگردان بوديم . آخر درشكهء مندرس شعاع الدين ميرزا با حاجى الماس مدّنظر آمد ، بدون آنكه چيزى بگوئيم سوار شده گفتيم آقايت كار داشت ، گفت ما را برده برسان مراجعت كن . الماس اطاعت كرد . تا خيابان لاله‌زار نزديك مطبعهء فاروس آمد . آنجا از خنده و صحبت ما ملتفت شده گفت ديگر بالاتر نمىروم ، شما دروغ گفتيد ، اربابم پياده مانده . لاعلاج پياده شده تا خانهء عميد الدوله هم چندان مسافتى نبود .\r\nاما باز در آن‌وقت ظهر و گرما خيلى عرق كرديم . وارد خانه شده تفصيل را گفتيم و شرط شد اگر شعاع الدين ميرزا با درشكهء ديگرى يا كرايه بيايد اظهار نشود . بهاء الدوله و نديم السلطان تخته‌بازى مىكردند . همه مشغول تماشا و من نزديك در بودم . يك مرتبه صورتم آتش گرفت . تا برگشتم ديدم شعاع الدين ميرزاست كه سيلى را نواخته . فورا سمت معتمد الدوله رفت دو تا چك هم به او زد . خنده زياد شد و معلوم شد پشت سر ما بيرون آمده و تا كالسكه مراجعت كند مثل ما عرض و طول خيابانها را گز مىكرده كه درشكه را پيدا كند . آخر همه رفته بودند او هم مأيوس شده پياده آمده بود . نزديك اميريه الماس رسيده بود . جعفر درشكه‌چى عميد الدوله قبل از آمدن ما وارد شده بود . سر حوض خودى صفا مىداد كه وارد شديم . معلوم شد يك‌سره شهر و خانه آمده . هرچه سؤال كرديم معلوم نشد براى چه بود . ناهار باقلاپلو بود . با دوغ بسيار صرف شد .\r\n\r\nمحصلين مدرسهء قاجاريه\r\nچهار ساعت به غروب مانده مدرسهء قاجاريه رفتيم . جماعتى بودند . وزير علوم ، نظام الملك ، فرمانفرما هم آمدند . معلمين مدرسهء آلمانى هم بودند . بناى امتحان شد .\r\nبقدرى شاگردها خوب امتحان دادند كه همه لذت بردند . گل آنها شاگردهاى فاميل ما بودند . عباس ميرزا ، ناصر قلى خان ، عباسقلى خان ، ميرزا اسماعيل خان نمرهء بيست و درجه اول شدند . از همه بهتر ميرزا اسمعيل خان امتحان حساب داد ، بقدرى خوب حرف زد و به اندازه‌اى شيرين تكلم كرد كه وزير علوم بىاختيار برخاسته رويش را بوسيد و به قدر ده دقيقه برايش دست زده و تحسين كردند . ناصر هم مسئلهء معلم آلمانى را حل كرد . بهتر از همه قصيدهء عربى و فارسى بود كه ميرزا حسين خان طفل هشت سالهء افخم الملك از بر ، با نهايت شيرينى و فصاحت در حضور جمع خواند . بعد هم مشق نظام كردند .\r\n\r\n","description":"","footnote":"","page_name":" 2469 ","page_number":721},
  {"content":"\r\n\r\n\r\nمدرسهء آلمانى\r\nصدر السلطنه فرانسه و انگليسى مىگفت كه شاگرد بنويسد . باز فرانسهء او ، انگليسى او به زبان اهالى افريقا شبيه‌تر بود . شاگرد كه نمىفهميد سهل است معلم هم نفهميد . اما او باز افاده مىكرد و دست‌بردار نبود . معلم مدرسهء آلمانى چون ديد بقدرى بد تلفظ مىكند كه هيچ‌كس نمىفهمد خودش فرازى گفت كه در كمال سهولت شاگرد نوشت .\r\nتعجب در اين است در مدرسهء آلمانى شاگردهاى نمرهء اول تمام شاهزادهء قاجار بودند .\r\nآن معلمين ذهن اين شاگردها را اين‌طور خوب ديدند گفتند ما مجانا آمده درس زبان آلمانى و هندسهء عالى مىدهيم .\r\n\r\nقزوين\r\nبعد از ختم مجلس ، اول سرگوشى بعد علنى معلوم شد ديشب قفقازى ، گرجى ، سوارهاى سپهدارى سر شب وارد قزوين [ شده 
  ] . جمعى را هم كه به لباس مبدل قبل از وقت فرستاده بودند مهيا [ بودند . 
  ] يك مرتبه بمب انداخته و از هرجا صداى تفنگ برخاسته . تا امروز قبل از ظهر صداى بمب و تفنگ بود كه بلند بود . بى جا و بىجهت مردم بىگناه مقتول شده‌اند . يكى دو ساعت هم امروز جلوى على قاپى جنگ كرده [ اند . 
  ] ميرزا ابو القاسم و قاسم آقاى مير پنج را گرفته معلوم نيست كشته‌اند يا حبس كرده‌اند . اما آنچه محقق است شيخ الاسلام را در خانه‌اش كشته‌اند . از سوار و سرباز و سردار مظفر كه بيرون شهر بودند خبرى نمىرسد . تلفن‌خانه ، تلگرافخانه در تصرف آنها [ ست . 
  ] نمىدانند ديگر چه شد . آنچه باز معلوم است غياث نظام را با خود يار كرده‌اند و اگر او همراه نبود امكان نداشت به قزوين داخل شوند . حالا چقدر مردم بيچارهء بىتقصير در ميانه تلف شده باشند خدا عالم است . زيرا تا نزديك ظهر در شهر بىخود جنگ مىكردند و بعد به سمت على قاپى رفته‌اند .\r\n\r\nفردا به طهران\r\nحالا خدمت صدراعظم عرض بايد كرد ديدى قسم تو بى جا بود . سوار گيلك به قزوين آمد و فردا يا چند روز ديگر وارد طهران هم مىشود . بارى هر دقيقه يك خبط مىكنند و هر روز كه مىگذرد و بطالت مىكنند ، روز ديگر جزو تاريخ مىشود . چه ضرر داشت براى يك لفظ آن‌قدر خون ريخته نشود . آنقدر اسباب هرج‌ومرج نشود . اين‌چه لجاجت ، اين چه بىمروتى بود كه كردند . اين ظلمها ، اين خونهاى ناحق مكافات ندارد ، انتقام ندارد !\r\n\r\n","description":"","footnote":"","page_name":" 2470 ","page_number":722},
  {"content":"\r\n\r\nبعد از آن‌كه صدراعظم و سپهسالار را عزل كردند يعنى به حكم سفرا و شنيدم كه گفته بودند خوب است اعليحضرت هيچ‌وقت آنها را به حضور نخواهد نايب السلطنه را برقرار كردند كه قبول نشد . مىشد هم چه بود .\r\n\r\nآن نايب السلطنه و اين نايب السلطنه\r\nاز شاهزاده اعدل الدوله شنيدم كه اميريه رفته بود شريف العلماى تربتى كه يكى از فضولها و پيرمردهاى طهران است به آقا گفته بود نايب السلطنهء مرحوم جد شما آدم لايق باكفايتى بود كه چندين فتح كرد . آن‌وقت اسم فتوحات نايب السلطنه را برده بود و بعد گفته بود شبانه‌روز در پشت اسب بود ، آرام و قرار براى نظم و امنيت مملكت نداشت .\r\nشما هم نايب السلطنه هستيد سه ساعت طول مىكشد تا از اندرون به حياط بيرونى تشريف بياوريد . هر وقت دولت آنطور نايب السلطنه داشت آن قسم ترقى مىكند ، هر وقت اين‌طور حالش اين است . اعدل الدوله مىگفت فقط نايب السلطنه چند دقيقه « بربر » به چشم شريف العلماء نگاه كرد .\r\n\r\nفرمانفرما\r\nامروز دولت ايران نوكر ندارد . آنچه نزد خود تصور مىكنيم فقط فرمانفرما است كه از حيث بنيه و مزاج ، مكنت و زرنگى كاركن و لايق رياست است . اگر او را رئيس كنند آرام و قرار نخواهد گرفت . به هر شكل است كارى صورت مىدهد . فرمانفرما اگر عيب دارد هنر هم دارد . مردى است كه يك شبانه روز كار كند خسته نمىشود . غذا نخورد گرسنه نمىشود . مردى است كارى . اگر او باشد ممكن است تمام سفرا را روزى ده مرتبه ملاقات كند و گمان نمىكنم امروزه به شاه خيانت كند ، بلكه محال است . با وجود همچو آدمى وزارت‌خانه بىوزير تكليف احدى معلوم نيست . آن هم حكايت قزوين .\r\n\r\nمالخوليا\r\nعمل مجلس بدون خبر در شش ساعت گذشت . هرچه بايد به سر هم كه بيايد غفلة آمد . اين صدمهء خيالى كه ما داريم بسيار اسباب زحمت بلكه مالخوليا شده . يك قران از قبل اين شاه تا امروز نبرديم . يك كار نداشتيم . يك ذره مهربانى با ما نداشت . داخل هيچ كارى ، شغلى ، مصلحتى ، مشورتى نبوديم . داخل موجودات حساب نمىكردند . حتى وقتى كه از خمسه سفر دوم به تبريز مىرفت دستخط پانصد تومان مقررى به من داد خداى من گواه و شاهد است تا امروز اظهار آن را نكردم ، مأيوس بودم . با وجودى كه ديدم چقدر بعد از مشروطه مقررى داد و فرمان صادر شد .\r\n\r\n","description":"","footnote":"","page_name":" 2471 ","page_number":723},
  {"content":"\r\n\r\nقوام الدوله گفته بود سيصد هزار تومان مواجب داده . هرچه هم به من گفتند بلكه به تنبلى و بىعرضه‌گى من تأويل كردند . باز من دست‌خط را ارائه ندادم . حالا براى آنكه شاهزاده و بنى عم شاه هستيم يك‌جا غصهء اين سوء تدابير را بايد بخوريم ، يك‌جا غصهء شاه را ، يك‌جا غصهء خودمان را . قفقازى و ارمنى ما را استنطاق نخواهند كرد . همان كه بگويند شاهزاده و پسرعموى شاه است كافى خواهد بود . مثل اينكه من پسرعم نيكلاى دوم يا گيوم دومم . نمىدانند از گرسنگى ظهر از خواب بلند مىشوم . باز ما آنقدر ترس از خود نداريم كه از حضرت و الا داريم . اين بيچاره چقدر گفت ، چقدر نوشت گوش ندادند ، اعتنا نكردند . ما به وطن خود و شاه خود و ملت خود خيانت نكرديم . آنچه لازمهء جد و جهد بود به عمل آورديم . خدا روى آنها را سياه كند و از آتش جهنم نجات ندهد كه مانع شدند و نگذاشتند . بيچاره همشيره حالا چه حالت دارد و ديشب و امروز به او چه گذشته باشد . با همهء اين غم و غصه اين اشعار جديد كه در مدح سپهسالار استادى گفته بنويسم عيب ندارد .\r\n من سپهسالار جنگم يل للى * فارغ از ناموس و ننگم يل للى\r\nروز دعوا چون پلنگم يل للى * كرده قليان سينه تنگم يل للى\r\nچاى روسى بير بيوك فنجان گتير * اى ممد جعفر تزول قليان گتير\r\nگر بيندازم به روى خود نقاب * گر نمايم پاى خود را در ركاب\r\nمىكنم مجموع عالم را خراب * مىكشم قليان دمى بىاضطراب\r\nچاى روسى . . . اى ممد جعفر . . . . * گاه اردو تا صفاهان مىكشم\r\nگاه لشكر سوى گيلان مىكشم * بيرق اندر كل كرمان مىكشم\r\nحاليا از غصه قليان مىكشم * چاى روسى . . . اى ممد جعفر . . . .\r\nمىكنم من كلهء صمصام را * مىنمايم صيد خود ضرغام را\r\nمىكشم ستار نيكونام را * اى پسر از دوغ پركن جام را\r\nچاى روسى . . . اى ممد جعفر . . . . * مايلم مايل به قيماق و كره\r\nطالبم طالب به بريان و تره * عاشقم عاشق به دوغ و افشره\r\nمىكنم كار وطن را يك‌سره * چاى روسى . . . اى ممد جعفر . . . .\r\nپادشاها من سنه قربان اولوم * من نيه تهرانده سرگردان اولوم\r\nاذن ور تا وارد ميدان اولوم * قويمه دعواده كه بىقليان اولوم \r\n\r\n","description":"","footnote":"","page_name":" 2472 ","page_number":724},
  {"content":"\r\n\r\n چاى روسى . . . اى ممد جعفر . . . . * كربلا رفتن به اصرار من است\r\nظاهرا يك من دعا بار من است * باطنا قتل حجج كار من است\r\nدر سفر قليان نگه‌دار من است * چاى روسى . . . اى ممد جعفر . . . .\r\nتا منم مجلس نگردد منعقد * تا منم سلطان نگردد متحد\r\nمىكنم در قتل ملت جد و جهد * مستبدم مستبدم مستبد\r\nچاى روسى بير بيوك فنجان گتر * اى ممد جعفر تز اول قليان گتير \r\nمحمد جعفر قهوه‌چى مخصوص او بود كه در اسفار فرنگستان هم همراه بود . [ اشعار را 
  ] حاجى شيخ الرئيس گفته بود .\r\nپنجشنبه 15 - امروز جائى نرفتم . آنچه مسموع شد تمام حكايت قزوين بود . مكرر نزد طومانيانس فرستاديم از شريك خودش به زبان ارمنى جوياى حال رفعت السلطان شود تا غروب به ما خبر نداد . چون در قزوين مخبر صادق دارم تفصيل آنجا را بهتر است از روى مكتوب رفعت السلطان بنويسم كه انشاء الله سلامت باشد و خواهد نوشت .\r\n\r\nيادداشت سفرا\r\nيادداشت سفرا را به‌طور اختصار سوادى براى نظام الملك آورده بودند از افخم الملك گرفتم ، هى هذا :\r\nروز پنجشنبه غرهء ربيع الثانى سفراى دولتين روس و انگليس با لباس رسمى به حضور همايونى شرفياب [ شدند 
  ] و لايحهء ذيل را تقديم نمودند . حضور اعليحضرت دو نفر سفير ، يك مترجم ، سعد الدوله وزير خارجه [ بودند . 
  ]\r\nما دو نفر نمايندگان رسمى دولتين برحسب مأموريت فوق العاده از طرف اعليحضرت پادشاه انگليس و امپراطور روس حضور اعليحضرت همايونى شرفياب شده لايحهء ذيل را تقديم مىنمائيم .\r\nنظر به اينكه سلاطين با يكديگر برادرند موافق تكليف اتحاد و دوستى هميشه بايستى حفظ مقام و صلاح يكديگر را نموده كه روز به روز روابط يگانگى را تجديد نمايند . مدتى است به واسطهء اغتشاشات ايران و تمناى ملت براى اعادهء مشروطيت كرارا يادداشت و مراسله به حضور اعليحضرت براى نصيحت فرستاديم تماما بىنتيجه ماند و امروز\r\n\r\n","description":"","footnote":"","page_name":" 2473 ","page_number":725},
  {"content":"\r\n\r\nكه تمام ايران و ايرانيان اعادهء مشروطيت را تمنى دارند « 1 » براى اعادهء نظم و آسايش و . . . « 2 » امور تجارت بين الملل ناچار هستيم كه بطور رسمى نصيحت بدهيم ، شخص اعليحضرت را متذكر نمائيم كه امروز تمام حيثيت سلطنتى و مقام اعليحضرت متزلزل است . فقط چيزى كه باقى است همان معاهدهء تركمان‌چاى كه فقط سلطنت ايران در دودمان عباس ميرزا و عهدهء دولت روس مىباشد و نزديك است آن هم از ميان برود .\r\nلهذا براى مراعات تمام جهات مقام منيع سلطنت اعليحضرت همايونى ، اجراى مواد ذيل را رسما خواهانيم .\r\nاولا اعادهء مشروطيت و افتتاح پارلمان و اجراى قانون اساسى كه در مجلس سابق وضع شده .\r\nثانيا تغيير كابينهء وزرا خصوصا صدراعظم و سپهسالار ، و نصيحت مىكنيم اعليحضرت را كه آنچه در اين مدت بر ما معلوم شده است تمام اغتشاش اين مدت ايران بواسطهء سوء افكار اين دو بوده . خيلى خوب است كه مادام العمر با آنها ملاقات هم نكنند . وزراى عاقل داريد صلاح است آنها را مصدر امور نمائيد .\r\nثالثا عفو عمومى فرموده ، به غير هركس در اين مدت رولوسيون ايران مقصر پولتيكى بوده معفو فرمائيد . وقتى اعليحضرت عفو عمومى فرمودند ما هم از طرف ملت مىتوانيم اطمينان بدهيم كه ملت به اين چند وزيرى كه تا به حال اسباب مخالفت بين دولت و ملت بوده اعتراضى ننمايند و بگذرند از آنها .\r\nرابعا اعادهء اشخاصى كه تبعيد شده‌اند و رفته‌اند به ممالك خارجه .\r\nخامسا در صورت افتتاح مجلس هر نوع كمك و همراهى لازم بشود يا استقراضى دولت بخواهد حاضريم به تصويب مجلس شوراى ملى به دولت ايران كمك نمائيم ، و الّا از دوستى و حمايت و همراهى دولتين قوى شوكتين به كلى صرف‌نظر فرمايند .\r\n\r\n\r\n","description":"","footnote":"\r\n( 1 ) - راست گفته‌اند اگر ده سال مجلس شوراى ملى برقرار بود و هزار نتايج حسنه داشت اين‌طور عموم مردم را مشروطه‌خواه نمىكرد كه در ظرف نه ماه اين دو وزير بىنظير با تدبير مشير السلطنه و سپهسالار مردم را مشروطه‌خواه كردند و از شاه برى . ( يادداشت مؤلف در حاشيه ) .\r\n( 2 ) - يك كلمه ناخوانا .\r\n","page_name":" 2474 ","page_number":726},
  {"content":"\r\n\r\n\r\nگفتگو دربارهء تبريز\r\nاين خلاصهء گفتگوى تبريز است كه زبانى عرض كرده بودند .\r\nاز بابت تبريز آنچه واقع شده روز سه‌شنبه 29 ربيع الاول كه سفرا شرفياب شده اجازهء ورود آذوقه براى تبريز مذاكره نمودند و اعليحضرت شش روز اجازهء حمل آذوقه و ترك محاربه دادند سفرا هم تلگرافا به قنسولهاى خود خبر دادند كه به ملت تبريز اعلان نمايند ترك سلاح و محاربه نمايند . در ضمن حمل آذوقه به شهر يك مرتبه غفلة از طرف كوچهء خطيب كه يكى از محله‌هاى تبريز است قشون دولتى هجوم نموده . اولا چند گارى آذوقه را چپاول نمودند و بعد بناى شليك به شهر [ كرده 
  ] تا اين‌كه وارد محلهء خطيب شدند ملت بيچاره به هر زحمتى بود اول قشون دولتى را از شهر خارج پس از آن اعتراضات به قنسولهاى ما كردند كه معلوم مىشود شما مواضعه با دولتيان داشتيد و ما را اغفال نموديد . چون دولت نقض قرارداد خود را كرد لهذا روسها دو هزار قزاق وارد سرحد جلفا نمودند كه به كمك قشون حمل آذوقه بشود .\r\n\r\nتلگراف تبريز\r\nعصر روز شنبه پنجم انجمن ايالتى به توسط نايب السلطنه ، فرمانفرما ، حاجى امام جمعه و سعد الدوله تلگرافى به اعليحضرت كردند قريب به اين مضمون كه\r\nتا به حال ملت با دولتيان طرف بود ، دولت با ملت نمىتوانيم تحمل نمائيم خداى نخواسته اجنبى خيال مداخله در مملكت ايران نمايد يا اين‌كه نسبت به مقام سلطنت وهنى وارد شود . حالا كه كار به اين جا كشيده راضى نيستيم قشون روس براى ما حمل آذوقه نمايد . اگر تمام از گرسنگى بميريم راضى هستيم و گواراتر است بر ما تا اين‌كه بشنويم اجنبى در مملكت ما سوق عسكر نمايد . اگر ظاهرا به عنوان حمايت ملت و حمل آذوقه است براى ما ، ولى راضى نيستيم . ما رعيت فرمان‌بردار هستيم . اگر اعليحضرت نسبت به فرزندان خودش غفلت نمايد دخلى به اجنبى ندارد و اگر شرط فرمايند مشروطيت را اعاده نمايند يك كرور وجه نقد موجود است براى مصارف تقديم مىنمائيم . اجازه فرمائيد خودمان جلوگيرى از قشون روس خواهيم كرد .\r\nاين تلگراف خيلى مؤثر واقع شده فورى اعليحضرت جواب مخابره نمودند .\r\nفوق‌العاده اظهار التفات [ كردند 
  ] كه شما فرزندان من هستيد ، همين دو روزه دستخط مشروطيت مرحمت فرموده قشون روس هم معاودت مىنمايد . ديگر با شما جنگ\r\n\r\n","description":"","footnote":"","page_name":" 2475 ","page_number":727},
  {"content":"\r\n\r\nندارم . قشون را هم حكم كردم از اطراف شهر متفرق شود .\r\n\r\nاعادهء مشروطيت\r\nدستخط اعادهء مشروطه ديروز غروب و امروز منتشر شد . تمام تقصيرات را شاه به گردن گرفته يعنى از مضمون اعلان اين‌طور معلوم مىشود و محاسن زيادى براى مشروطه بيان شده كه با آن اقدامات منافات كلى داشت . عين مضمون اعلان است :\r\nسواد دستخط اعليحضرت قدر قدرت اقدس همايونى ارواحنا فداه .\r\n[ چون عكس و فرمان چاپى را در صفحهء روبرو چاپ كرده‌ايم از نقل متن خوددارى شد . 
  ]\r\nبا وجودى كه پريروز عريضه شد كه خوب است موعد را از روز انتشار نظامنامه قرار بدهند باز ماه رجب مرقوم شده . اين اعلان كه منتهى آمال مردم بود و اگر تا ده روز قبل منتشر شده بود مردم به جاى توتيا به چشم خود مىكشيدند و بالاى سر به عوض تاج كيان مىگذاشتند ، آتش‌بازى و چراغان مىكردند ، ابدا وقعى پيدا نكرد ، كسى نخريد و اعتنا نكرد . حتى شنيدم متحصنين سفارت گفته بودند ما از شاه مشروطه نمىخواستيم .\r\n\r\nاعلاميه انشاى مستشار الدوله\r\nبارى اگر شاه را در محكمهء عدالتى با اين اعلان كه امضاء خودش را دارد ببرند تقصيراتش مدلل است . از قرارى كه گفتند مستشار الدوله كه جزو كابينهء شاهنشاهى و منشيان سلطنتى است اين اعلان را نوشته است . اما بيشتر تقصير با آن كسى است كه خوانده و نفهميده . عماد السلطنه مىگفت اگر پاى مرا به چوب بسته بودند اين اعلان را امضاء نمىكردم .\r\nجمعه 16 - حضرت و الا از ديروز خيلى گرفته بودند . فرمودند با وجودى كه روز تعطيل است برويم . البته شاه تعطيل نكرده موقع تعطيل نيست . معلوم شد شاه اندرون است . درب اندرون رفتيم . من تا امروز آنجا را نديده بودم . حياط كوچكى بود كه دو اطاق و چند بيغوله داشت . اين دو اطاق كوچك مفروش و آن بيغوله‌ها آبدارخانه [ و 
  ] قهوه‌خانهء ملكه بود .\r\nحضرت و الا اول كه داخل اطاق شدند كسى جز مجلل السلطان نبود . تغير زياد به او كردند . بعد ممتاز الدوله آمد ، به ايشان هم تعرض زياد [ شد 
  ] ، بعد حاجى امير نظام و مجد الدوله آمدند با نظام السلطنه . سردار ناصر هم رسيد . معلوم شد ميرزا اسمعيل خان آجودان‌باشى توپخانه را براى رفتن قزوين با اردو معين كرده‌اند .\r\n\r\n","description":"","footnote":"","page_name":" 2476 ","page_number":728},
  {"content":"\r\n . \r\n","description":"","footnote":"","page_name":" 2477 ","page_number":729},
  {"content":"\r\n\r\n\r\nصد هزار تومان براى علاج\r\nشاهزاده خيلى شكوه از سوء تدابير كرد و اين‌كه الان هم تمام به راه غلط مىرويد .\r\nدر قزوين قشون بود ، آنها چه شدند . اينها هم مثل آنها مىشوند . علاج درد را بايد كرد .\r\nامير نظام مىگفت بيائيد به قدر صد هزار تومان پول قرض بدهيد تا رفع بعضى از حوائج بشود . نظام السلطنه گفت شما نقشه را بكشيد جلوى چشم ما بگذاريد ببينيم چطور است . اگر صحيح بود البته پول كه سهل است جان مىدهيم . اما بى جا و بىجهت كسى پول نمىدهد . آن‌همه دادند چه شد .\r\n\r\nشاه و زيارت عاشورا\r\nمن گفتم با صد هزار تومان و جنگ مىخواهيد ايران را منظم كنيد . امروز ديگر روز جنگ نيست ، راه ديگرى دارد . گفتند براى اين‌كه مبادا طهران بيايند بايد جلو گرفت .\r\nگفتم بختيارى را چه مىكنيد . از تركمان با چه جلو خواهيد گرفت . من براى كشيدن سيگارد از اطاق بيرون رفتم . ديدم ممتاز الدوله به آغا عبد الله گفت شاه بيرون مىآيد ؟\r\nجواب داد مشغول زيارت عاشوراست و هنوز نماز هم نكرده ! من از برادر آغا عبد الله پرسيدم چه‌وقت زيارت عاشوراست . گفت شاه ماشاء الله خيلى مقدس است ، زيارت عاشوراى ايشان در روزهاى جمعه ترك نمىشود . آن‌وقت خودش گفت اين كارها هم دل خوش مىخواهد .\r\n\r\nاوضاع اندرون\r\nآغا عبد الله قدرى به خودش فحش داد و شكايت از آدمهاى خانم و وليعهد داشت .\r\nوليعهد هم گاهى دنبال غلام بچه‌ها تا اين حياط دويده تا ما را مىديد فورا اندرون مىرفت . در اين بين در زدند كسى نبود . باز در زدند ، باز كسى جواب نداد . باز در زدند اين دفعه خيلى سخت آغا عبد الله ناچار گفت كيست . جواب زنى داد كه بابا قاپچى را بگوئيد بيايد . گفت بابا قاپچى رفته است . گفت كجا . گفت نه ماه است مواجب نگرفته چقدر مفت خدمت كند . همه كه مثل من پدرسوخته نيستند .\r\n\r\nغياث نظام\r\nدر اين بين آشوبى شد سروكله سپهسالار پيدا شد . تا داخل اطاق شد گفت اى پدر سگ غياث نظام . اى نمك به حرام سردار مظفر . مجد الدوله گفت شما اين غياث نظام را آدم كرديد . من زود داخل اطاق شدم . گفت چه مىدانستم . گفت ما كه مىدانستيم . آن وقت خواستند نزاعى كنند اهل مجلس نگذاشتند . سپهسالار گفت سردار مظفر يك\r\n\r\n","description":"","footnote":"","page_name":" 2478 ","page_number":730},
  {"content":"\r\n\r\nعرابه توپ را با دويست قبضه تفنگ « لوبل » برداشته و عصمت‌آباد ميان اهل خودش رفته . بينى و بين الله تفنگهاى « لوبل » را سپهسالار خوب تقسيم كرد . همه را بردند و خوردند . از سربازها خبرى نيست . سوار يورتچى از شهر خارج شده . يورتچى سوارى نيست كه شكست بخورد . يقين به سمت اردبيل رفته‌اند ، آنها را نمىشود گرفت . بسيار شجاع بسيار رشيد ، بسيار دل دارند . فورا گفت قليان مرا بياوريد و آن شعر به زبان من آمد . تمام اين مدت را اين آدم قليان كشيده و چاى خورده و مداخل كرده است .\r\n\r\nساعات بىعرض\r\nمجد الدوله مىگفت يك نفر نيست به ما تكليف نوكرى و خدمت كند . من حاضرم بيست عرابه توپ با پول خودم با اسب خودم با تمام لوازم حركت بدهم . هيچ كس به من نمىگويد . سردار ناصر مىگفت يك ساعت ديگر ظهر مىشود وقت ناهار و خانه‌ها براى خواب . و الله اين ساعتها عوض ندارد . تا كى غفلت بايد كرد . اما همه ترسيده‌اند . هر كس مكنت زيادتر دارد ترسش بيشتر است . من گفتم امروز يا عصر يا فردا حواله‌جات تلگرافى به ملاكين قزوين خواهد رسيد منتظر باشيد . نظام السلطنه گفت مىگويند يك ده ديگر مرا كه تمام كردند بيست و پنج نفر هم كشتند ، باز حواله مىدهند . امير معظم آمد مىگفت فوج طهران و سوار من حاضر است . پول بدهيد بروند . آجودانباشى توپخانه متصل سياهه مىنوشت و راه مداخلى پيدا كرده بود . فرصت را از دست نمىداد . حاجى محمد اسمعيل مغازه با يك كيسه پول سفيد و دستهء اسكناس آمد . چهار هزار تومان گشت و گدائى كرده آورده بود . سپهسالار گفت ببر خرج خانه‌ات كن ، لازم نيست .\r\nامير نظام مىگفت پول بدهيد حواله هرجا بخواهيد الان داده مىشود . نظام السلطنه گفت حوالهء كدام ولايت مىكنيد . حضرت و الا فرمودند چون وزير ماليه است بايد متصل حرف پول بزند . آن همه پولها را چه كرديد .\r\n\r\nتياتر\r\nمشير الدوله ، مؤتمن الملك ، حشمت الدوله ، مستشار الدوله ، ناصر السلطنه آمدند . آن وقت امير نظام به ممتاز الدوله گفت اين حرفها را برو به شاه عرض كن . يا بيرون تشريف بياورند يا آقاى نايب السلطنه را بفرمايند بيايد . آخر يك نفر لازم است در ميانه باشد و رئيس باشد . گفت حالا نمىشود شاه زيارت‌نامه مىخواند . نظام السلطنه نزديك من بود گفت تماشاى اين تياتر را درست بكن ! حضرت و الا بيشتر اوقاتش تلخ شده برخاست .\r\nامير پسر مهندس الممالك به من گفت سپهسالار و اجزاء او از اين حكايت قزوين خيلى خوشحال هستند و مىگويند ديديد تا ما بوديم جرأت نكردند . حتى من شنيدم\r\n\r\n","description":"","footnote":"","page_name":" 2479 ","page_number":731},
  {"content":"\r\n\r\nسپهسالار گفته چرا تا من بودم روسها نيامدند .\r\nاز قرارى كه گفتند به همه جهت به قزوين صد نفر بيشتر نيامده . من يقين دارم نصف آن به طهران بيايد كافى است . فردوسى خوب گفته :\r\n دلاور شد آن مردم نادلير * گوزن اندر آمد به بالين شير\r\nبر اين كينه گر كار سازيم زود * و گرنه برآرند از اين مرز دود \r\nما مرعوب شده‌ايم . آنچه در تواريخ خوانده بودم و باور نمىكردم تمام را باور مىكنم .\r\nسى هزار نفر قشون اسكندر چطور دو كرور لشكر دارا را شكست داد . صد نفر نيشابورى را يك نفر مغول چطور به مقتل مىبرد و تمام را مثل گوسفند ذبح مىكرد . افغان چه به سر اصفهان آورد . سلطان محمد خوارزمشاه وقتى كه فرار مىكرد از خندقى گذشت به سپاه خود مىگفت اين قشونى كه از عقب ما مىآيد اگر قمچىهاى خود را در اين خندق بريزند پر مىشود . در صورتى كه از عده و شمارهء قشون مغول خبر نداشت . امروز همان ترس بر ما مستولى شده . اگر ده نفر گرجى و قفقازى بيايد طهران مسخر مىشود .\r\nبارى عصر بنا بود خانهء اعدل الدوله برويم . عميد الدوله ، مؤيد السلطنه و جمعى بودند . خيلى صحبت شد كه از كجا تأمين حاصل كنيم . ما يك جمعى بىگناه هستيم كه داخل هيچ شغل و كار و مشورت و مصلحتى نبوده‌ايم . به اين اسم بىمسمى خشك خالى شاهزادگى نبايد بىجهت دچار مشكلات شد . آخر قرار شد فردا در خانهء ركن الدوله حل مسئله بشود .\r\n\r\nقاسم آقا مير پنج\r\nشهرت تمامى دارد قاسم آقا مير پنج كه گفتند سردار فاتح لقب گرفته بود در قزوين استنطاق و بعد تيرباران شد . اين قاسم آقا يكى از اشخاصى بود كه همه مىدانستند هر وقت دستگير شود كشته خواهد شد . مشار اليه مهاجر است . ميرپنج و فرماندهء فوج اول قزاق بود . روز نزاع با مجلس برحسب تكليف نظامى با فوج خود بود ، كسانى را كه از پارك امين الدوله دستگير كردند او به قزاقخانه برد . اگرچه من شنيدم كه همه اظهار تشكر از او كردند كه سرباز و سوار ما را مثل حاجى ميرزا ابراهيم آقا كشته بود « 1 » و اين قاسم آقا با دستهء سوار خود ما را از چنگ آنها خلاص كرده داخل قراولخانه يا خانه‌اى كرد كه درست نظرم نيست و سالما قزاقخانه و باغ شاه برد . در اين‌كه به جان آنها رسيد و\r\n\r\n\r\n","description":"","footnote":"\r\n( 1 ) - يعنى اگر قاسم آقا به دادشان نرسيده بود به دست سرباز و سوار كشته شده بودند . ( ا . ا . )\r\n","page_name":" 2480 ","page_number":732},
  {"content":"\r\n\r\nنگذاشت سيلاخورى و سايرين صدمهء جانى به حضرات برسانند شكى نيست . اما آنها گويا سياهه دارند كه از روى آن عمل مىكنند و اين هم جزو سياهه بوده . يك ماه بعد از قضيهء مجلس قاسم آقا براى انعام مرحمتى شاه ميان صاحب‌منصبان قزاق انتشارى داد كه پلكنيك همه را تقسيم نكرده و براى خودش تقسيم عمده برداشته . پلكنيك دروغ او را مدلل داشت و عزلش كرد . رفت خدمت سپهسالار آنجا بود و به اين موهبت از طرف او نايل شد . مدتى نيست او را قزوين روانه كردند . اجل او را به آنجا كشيد . شايد هم تقصير داشت و به مكافات رسيد . ميرزا ابو القاسم خان را مىگويند وقتى كه به مقتل بردند يك نفر غلام سفارت روس دست او را گرفته و به سمت منزل رئيس راه شوسهء قزوين برد . اما برخى مىگويند پانزده هزار تومان داده و نجات يافته است .\r\n\r\nمشير الدوله ، مؤتمن الملك\r\nاز بابت رفعت السلطان مشوش بوديم . طومانيانس تلفن سلامتى او را كه شريكش كرده بود شب فرستاد . الحمد لله سلامت است . او هم مثل مشير الدوله و مؤتمن الملك محبوب دو طرف است . هر سياهه‌اى كه از طرف قبلهء عالم براى انجام امرى مىرسد اسم آن دو نفر مرقوم است ، از طرف ملت هم همانطور محبوب شاه و تمام اهل دربار ، مورد اعتماد تمام ملت مىباشند . حالا سى و پنج و سى و سه عمر دارند . انشاء الله تا پير شوند به مدارج عاليهء عاليه خواهند رسيد . بقدرى هر دو شبيه هم هستند كه اگر خال گوشتى پيشانى مؤتمن الملك نبود احدى پس از مداقهء زياد باز فرق نمىداد . با اين شباهت صورى در لباس و كلاه و عينك هم تقليد هم را مىكنند كه خيلى اسباب اشتباه مىشود .\r\n\r\nسعد الدوله\r\nديشب سعد الدوله تلفنى به باغ شاه مىكند كه جمعى آمده خيال كشتن مرا دارند . از آن طرف به سفارت روس و انگليس [ مىگويد 
  ] كه شاه جمعى را فرستاده مرا محبوس كنند . شاه حشمت الدوله را ساعت چهار از شب رفته روانه مىكند ، از طرف سفارت هم جمعى مىروند هيچ علامت حبس و قتلى ظاهر نبوده است .\r\n\r\nتزلزل اهل طهران\r\nشنبه 17 ربيع الثانى - صبح حضرت و الا دربخانه [ رفتند و 
  ] من مجلس رفتم . امروز ناهار نداشتيم . حاجى امين دربار پول نگرفته مبلغى طلب‌كار است . از بابت تسخير قزوين و تزلزل اهل شهر طهران خيلى مذاكره شد . عريضه به شاه عرض شد كه حال قزوين اين است . مىگويند بختيارى هم به قم رسيده سكنهء طهران در اضطراب [ اند 
  ] .\r\n\r\n","description":"","footnote":"","page_name":" 2481 ","page_number":733},
  {"content":"\r\n\r\nخوب است امر و مقرر شود جمعى را در مجلس حاضر كرده قرار آسايش مردم را بدهيم .\r\nاين عريضه را گفتند اول به‌نظر حضرت و الا رسانيده ، بعد آقاى عماد السلطنه و شاهزاده عميد الدوله به حضور ببرند . تلفن كرديم معلوم شد حضرت و الا آمده‌اند . لهذا منزل آمده ناهار خوردند و عريضه را حضرت و الا ملاحظه فرمودند . آقاى عماد السلطنه كه خدمت حضرت و الا رفته بود فرمودند امروز شاهزاده با حضور جمعى كه خدمت شاه نشسته بودند آنچه را كه نبايد عرض كنند عرض كردند ، بسيار سخت و بسيار واضح و بىپرده . بطورى كه تمام اهل مجلس خجل شده شاه هم تصديق كرده بود . ديگر مطلب معلوم است و نوشتن در اينجا زيادى . . . « 1 » حضرت و الا براى آنكه نگفتنيها را عرض كرده و دلشان خالى شده بود امروز از آن گرفتگى بيرون آمده بودند و كمى بشاش بودند .\r\n\r\nشاه و خراسان\r\nآقايان باغ شاه رفتند . من و شعاع الدين ميرزا چرتى زده خانهء ركن الدوله رفتيم . آمده بودند . معلوم شد شاه اندرون رفته بود . عريضه را به مشار الدوله « 2 » داده تفصيل را گفته بودند . ركن الدوله به ما اطمينان داد كه طهران اغتشاش پيدا نمىكند . ديروز سفارت انگليس مجلسى بود براى همين كار . نايب دوم سفارت روس به قزوين رفت و آنها به نمايندگان اعليحضرت اطمينان دادند كه نمىگذارند بختيارى يا رشتى و ارمنى طهران بيايند . وزرا هم اين دو روزه معلوم مىشوند . خود شاهزاده را هم گويا خراسان روانه كنند .\r\nبعد كه صحبتهاى ديگر به ميان آمد ركن الدوله فرمود آقا سيد احمد بهبهانى پريروز اينجا بود . گفتم مشروطه چطور است . جواب داد بد نيست ، خوب است . صنيع الدوله گفته بود در ماه ذيقعده عريضه به شاه كرده بيشتر اين اتفاقات را نوشته بودم . شاه خوانده در حضور من داد به صدراعظم فرمود بخوان ، خيلى خوب نوشته . من اگرچه اسم آنها را نبرده بودم اما نوشته بودم وزراى خائن . خيلى خلق من تنگ شد آمدم منزل . چند مرتبه پيغام براى من دادند كه هميشه آدم سلامت از باغ شاه بيرون نخواهد رفت ، من ديگر عريضه نكردم .\r\n\r\nاعضاى مجلس - قانون انتخابات\r\nيكشنبه 18 ربيع الثانى - ديشب ساعت چهار حضرت و الا پيغام فرستاده بودند صبح فورى بروم . خواب حرام شد . شرفياب شدم . معلوم شد ديشب در همان ساعت چهار دستخطى از شاه رسيده به اين مضمون كه همانطور كه نوشته بوديد قرارى بدهيد\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - كذا ، شايد مستشار الدوله درست باشد .\r\n","page_name":" 2482 ","page_number":734},
  {"content":"\r\n\r\nاين اشخاص را هم خبر كنيد حاضر شده با حضور آنها قانون انتخابات خوانده خيلى زود چاپ شود . سياههء اسامى هم جوف به خط شاه بود . از اين قرار : امام جمعهء طهران - ظهير الاسلام - امام جمعهء خوى - حاجى سيد نصر الله - معين الوزاره « 1 » پسر علاء السلطنه - مشير الدوله - مؤتمن الملك - كاشف السلطنه - مؤيد السلطنه - علاء السلطنه - علاء الملك - صنيع الدوله - مهندس الممالك - رضا قلى خان پسر نير الملك - فرمانفرما - حشمت الدوله - مستشار الدوله - مستوفى الممالك - عماد السلطنه - مستشار السلطان - ساعد الوزاره - نظام السلطنه - سعد الدوله .\r\nچون امروز اعضاء مجلس را گفته بوديم حاضر شوند اگر جواب عريضه مساعد نيامد استعفا داده مرخص شويم . من سردسته عمارت خورشيد رفتم تا حاجى امين دربار بيايد بعضى از رقعه‌جات را نوشته تتمه را بعد روانه كرديم كه چهار ساعت به غروب مانده حاضر شوند .\r\nاعضاء آمده حضرت و الا هم تشريف آوردند . ناهار كه ديروز هم نداشتيم چه رسد به امروز . متفرق شده ساعت چهار حاضر شديم . امام جمعهء خوى و مستشار الدوله در تلگرافخانهء باغ شاه بودند . معذرت خواسته [ بودند 
  ] كه آن مهم‌تر است . حاجى سيد نصر الله و دو سه نفر ديگر هم نيامدند . سعد الدوله نوشته بود فرمايشات فورى شده و امروز عصر بايد آنها را ضمنا انجام دهم . اما صنيع الدوله آمد . چند نفر ديگر هم بودند .\r\nگفتند در اين‌كه قانون انتخابات صحيح نيست شكى ندارد . اما امروز هم ما سر بىصاحب بايد بتراشيم . از طرف احدى وكالت نداريم . خوب است راپرتى به حضور مبارك بشود تلگراف به ولايات فرمايند امناء خود را در طهران معين نمايند ، با حضور آنها اين قانون تصحيح شود . همه پسنديدند . امام جمعهء طهران شرحى در بدى آن نظامنامه گفت و مدلل داشت به غير قاعده است . مؤيد السلطنه مىگفت من از روزى كه شروع به اين نظامنامه شده گفته‌ام شرط صحت حواله قبول طرف مقابل است ، پس بايد تلگراف شود .\r\nراپرت نوشته . حضرت و الا با عريضه در باب اينكه مردم طهران مضطرب هستند و آسوده نمىخوابند و كسى به آن دستخط معتقد نشده اين‌هم تفصيل نظامنامه است نوشته ضميمه كردند .\r\nمىگويند در قزوين هزار نفر بيشتر آدم كشته‌اند . شيخ الاسلام را كشته و نعش او را\r\n\r\n\r\n","description":"","footnote":"\r\n( 1 ) - بايد مهدى خان منظور باشد كه مشير الملك لقب گرفت نه حسين خان كه او هم چند سال بعد به معين الوزاره ملقب بود . ( ا . ا . )\r\n","page_name":" 2483 ","page_number":735},
  {"content":"\r\n\r\nآتش زده‌اند . قاسم آقا را به عذاب و شكل خيلى بدى كشته‌اند . رئيس همه اين كارها و مجاهدين دين اسلام يك ارمنى است .\r\n\r\nبمب پرصدا\r\nافخم الدوله باغ شاه رفته بود مىگفت جمعى از ارامنه و گرجى را در كرج قزاقها گرفته به شهر آوردند . در جيب هركدام يك كتابچه به خط رمز بود . جعبهء بمبى هم گرفته‌اند .\r\nاين بمب چيز تازه‌اى است . يك دانهء آن يك صف قشون پنج هزار نفرى ما را شكست داده بلكه نابود مىكند . يكى از صاحب‌منصبان سواره يورتچى گفته بود از هيچ چيز نمىترسيم مگر از اين بمب كه تازه پيدا شده ، نديده و نمىدانيم چيست . اينجا كه صدا كند ، يقين داريم در ميان ايل و در ميان خانهء ما هم صدا و اثر آن مىرود .\r\n\r\nبيرق سرخ\r\nطهران خيلى مشوش است ، كسى آرام ندارد ، خصوصا آنها كه مىشناسيم . ديگر در دكاكين بزازى « شلّه » باقى نمانده . زن و مرد هرچه بوده خريدارى كرده‌اند كه شنيده‌اند علامت و بيرق سرخ مايهء نجات است . اما اين علامت مثل آن‌كه در « رولسيون » فرانسه هم هركس مىگفت زنده‌باد ملت امان بود . رسما كسى اعلان نكرده و پايهء ترقى ما به آنجا نرسيده . نمىدانم راست است يا دروغ .\r\n\r\nنظامنامهء انتخابات\r\nدوشنبه 19 - از الموت و آدمهاى قزوين ما ابدا خبر نرسيده . نمىدانيم چه شده است . حالا هم ميان بلا هستيم . باز آنها آسوده شده‌اند . يك ساعت به ظهر مانده حاجى امين دربار آمد كه اعليحضرت فرمودند الان برو خانهء شاهزاده و حضرات پريروز را مجددا براى امروز احضار كرده وزرا هم تمام خواهند آمد . قانون انتخابات حكما تمام شود . من عرض كردم امروز امكان ندارد . فرمودند برو مجلس وزرا . آنجا رفتم قرار شده براى فردا صبح دعوت شوند .\r\nحضرت و الا اندرون بودند عرض كردم . آن‌وقت پاكت امام جمعهء خوى را دادند و فرمودند او به من نوشته اشخاصى را كه صورت داده‌اند و ما به تبريز اسامى آنها را مخابره كرديم همه دعوت نشده بودند . بايد همه دعوت شوند و يك روز هم قبل اخبار كنيد . امام جمعهء طهران هم به من همين‌طور گفتند باز اگر اشخاص همه دعوت نشوند نتيجه حاصل نمىشود . لهذا پاكتى به امام جمعهء خوى نوشتيم كه جناب مستطاب عالى خودتان آن اسامى را مرقوم داريد دعوت شود و يك كاغذ هم به هيئت وزرا كه صورت\r\n\r\n","description":"","footnote":"","page_name":" 2484 ","page_number":736},
  {"content":"\r\n\r\nاسامى را چرا تمام نمىدهيد . هر دو را روانه [ كرديم 
  ] . امين دربار رفت كه ناهار تهيه كرده رقعه‌جات دعوت هم نوشته روانه دارد .\r\nاو كه رفت افخم الدوله آمد . در ذيل عريضهء حضرت و الا دستخط شده بود شاهزاده عز الدوله فردا چهار ساعت به غروب مانده مجددا از روى سياهه اشخاص را بخواهيد و نظامنامه را زودتر تمام كنيد . ديگر آنچه حضرت و الا عرض كرده بود و از بابت تلگراف ولايات چيزى دستخط نشده بود .\r\nسه ساعت به غروب مانده رقعه‌اى از سعد الدوله زيارت شد كه تتمهء آن اشخاص را مرقوم و باز نوشته بودند اكيدا دعوت براى چهار به غروب مانده شوند . آن چند نفر از اين قرارند : مخبر الملك - صديق حضرت - حسينقلى « 1 » خان تواب - شيخ الرئيس - سردار منصور - معين [ التجار 
  ] بوشهر - رئيس التجار خراسانى - ميرزا احمد خان حيدرى .\r\n\r\nميرزا احمد خان حيدرى\r\nميرزا احمد خان گرجى در سفر اول فرنگ نوكر امين السلطان شد . خيلى وجاهت منظر داشت . همه او را مىشناسند . براى همه قهوه و چاى آورده . از بيشتر اعيان انعامات گرفته . در اوايل مشروطه طلوعى كرد ، تا آنجا كه قسمنامه را از دست آقا سيد محمد گرفته پاره كرد . بعد دولتى [ و 
  ] رئيس تفتيش تذكره شد ، بعد معزول . حالا باز اول طلوع او است خدا به داد برسد .\r\nمن اسبم حاضر بود رفتم مجلس ، ديدم كسى نيست مگر ناظر . خدمتى كه به امين دربار كردم گفتم علاوه تدارك ناهار نكند . از آنجا خانهء امين دربار رفتم . چه باغچهء قشنگى داشت ، يك پارچه گل بود . رقعه‌جات رفته بود ، سياهه نوشته ، غير اجزاء مجلس را براى چهار به غروب مانده اخبار كرديم . اين چند نفر جديد را هم در ساعت چهار .\r\n\r\nكابينهء جديد\r\nاز كاغذ ديروز و اين ابلاغ امروز معلوم شد سعد الدوله به وزارت خارجه به زور روس و انگليس برقرار [ شده . 
  ] بلكه امين دربار گفت رئيس الوزراء شده . ساير وزراء هم كه خبر آوردند مستوفى الممالك وزير جنگ - مشير الدوله وزير عدليه - مهندس الممالك وزير فوايد عامه و معادن ( با آن افاده‌هاى صدر السلطنه و آن حكايت امروز مجلس و باغ شاه مهرش را نمىدهم - مهرش را مىدهم ) - مؤتمن الملك وزير علوم و معارف -\r\n\r\n\r\n","description":"","footnote":"\r\n( 1 ) - اصل : حسنقلى\r\n","page_name":" 2485 ","page_number":737},
  {"content":"\r\n\r\nمخبر الدوله وزير پست و تلگراف - امير نظام وزير ماليه . اما گويا موقتى باشد تا ناصر الملك بيايد .\r\n\r\nزور سعد الدوله - بازديد بهارستان\r\nفعلا سعد الدوله دولت و ملت را به زور خارجه مغلوب كرده تا خدا چه خواهد . فعلا كه نمىتوانند دست به تركيب او بزنند . يك خرس سفيد و يك شير دريائى كمك و حامى دارد . باز گفتند وزرا با حاجب الدوله عصر بهارستان رفته بازديد اثاثيه و تعمير را كردند . شصت هزار تومان [ مخارج 
  ] تعمير و چهل هزار تومان مبل و اسباب برآورد شد .\r\nمىگفتند همانها كه غارت كرده بودند امروز جمع شده دروپيكر و زمين بهارستان را بوسيده و گريه مىكردند .\r\n\r\nسه احمق بىدين\r\nاين همه اتلاف نفوس ، اين همه مخارج ، جنگ ، قشون‌كشى ، اين همه خرابى شهر و دهات و قصبات ، آن مخارج و ساختن عمارت باغ شاه ، اين غارت بهارستان ، اين تعمير و مرمت امروز . كدام يك را هيچ عاقلى تصويب مىكند مگر آن سه احمق بىدين خدا نشناس كافر كه خدا از آتش دوزخ نجاتشان ندهد . اميدواريم در دنيا هم به مكافات خود برسند . از همه بالاتر ، تمام ذخيره و قورخانهء دولت از ميان رفت . تمام را بردند خوردند و يك نفر پس نخواهد داد .\r\n\r\nاعلاميهء شاه\r\nاعلان ديگر عصر منتشر شد يعنى دستخط شاه . در اين اعلان شاه برائت ذمه حاصل كرده بود .\r\nدر موقعى كه ملت حقوق خود را مطالبه داشت من چقدر حمايت از آنها كرده . تلگرافات و ثبت نوشته‌جات من همه حاضر است . پس از آنكه قانون اساسى را خودم به صحهء شاه مرحوم رسانيدم تا آن ساعت كه واقعهء ناگوار مجلس پيش آمد چقدر مجاهده و همراهى كردم . بعد هم در هفدهم شوال خواستم مجلس را برقرار كنم موانعى پيش آمد كه باز مقتضى نبود تا لله الحمد تمام موانع مفقود و مقتضى موجود شد . حال حكم به افتتاح مجلس داديم بدون آنكه به قوانين اساسى دست زده شود .\r\nهمان قوانين كلا بايد جارى [ شود 
  ] و شخص ما نهايت مراقبت را در حفظ آن خواهيم داشت كه ذره‌اى تخلف نكنند . جمعى از اشخاص\r\n\r\n","description":"","footnote":"","page_name":" 2486 ","page_number":738},
  {"content":"\r\n\r\nمشروطه‌خواه كه محل اعتماد دولت و ملت مىباشند منتخب و ضميمهء شوراى مملكتى كرديم كه نظامنامهء انتخابات [ را 
  ] كه به كلى بر خلاف تمام دول است تصحيح كرده از روز انتشار به عمليات آن رفتار شود . بهارستان را هم تعمير كرده كما فى السابق شوراى ملى آنجا باشد .\r\n\r\nنظر مستشار الدوله\r\nسه‌شنبه 20 ربيع الثانى - صبح مجلس رفتم . حضرت و الا كمى كسالت داشتند فرمودند عصر خواهم آمد . اعضاء مجلس بودند . امام جمعهء طهران و مستشار الدوله هم آمدند . معلوم شد سياهه به آنها نرسيده . من نزد امام رفتم كه عذر نرسيدن خبر دومى را بخواهم . مستشار الدوله گفت بسيار خوب شد زيرا من تا ديشب سر نيفتاده بودم . در قانون اساسى چهار اصل متعلق به انتخابات است . حالا كه به آن دست نمىخورد و حق هم همين است كه دست نخورد با اين نظامنامهء جديد مخالفت پيدا مىكند . اگر ما آن نظامنامهء غلط غلط را بخواهيم تغيير بدهيم باز دچار مشكلات زياد مىشويم . برهم بزنيم مخالف قانون اساسى مىشود . من الان مىروم تلگرافخانه با تبريز گفتگو مىكنم .\r\nشنيده‌ام ساير ولايات هم به تبريز وكالت داده‌اند و اين خيلى سهل مىشود . آن وقت شرحى از بدى نظامنامه گفتگو شد . برخاسته رفتند .\r\nخبر تازه شهرت دروغى كرده كه ديشب در باغ شاه داده بودند سپاه سپهدار شبيخون خواهد زد ، از شهر سرباز و سوار بردند . هرج‌ومرج غريبى آنجا شده بود . آخر ناصر السلطنه كلاه زمين مىزند ، يقه پاره مىكند و رفع اشتباه مىكند . اما شهر به واسطهء اين خبر اغتشاش غريبى پيدا كرد و نصف مردم تا صبح استراحت نكرده كشيك‌خانه و عيال خود را كشيدند . اگر اينجا هم مثل اسلامبول وارد شوند فقط مدنظر مقصرين و يك نفر ديگر باشد ، چندان نگرانى و صدمه خيلى « 1 » ندارد . بلكه همراهى همه مىكنند .\r\nبعد از صرف ناهار شاهزادگانى كه بوديم با نظم الدوله و معين الدوله خانهء اعتماد السلطنه كه در ارگ و خيلى نزديك است رفتيم . مؤيد السلطنه و شعاع الدين ميرزا با كاشف السلطنه با همهء صداهاى ما خوابيدند ، كانه مرده . عصرانهء خوبى اعتماد السلطنه داد . نماز را كرده ساعت چهار مجلس آمديم . اعضاء جمع شده در اطاق بزرگ بوديم .\r\nتلفن زده وزراء هم آمدند .\r\n\r\n\r\n","description":"","footnote":"\r\n( 1 ) - اصل : خيالى .\r\n","page_name":" 2487 ","page_number":739},
  {"content":"\r\n\r\n\r\nنظامنامهء قديم - حاجى سيد نصر اللّه\r\nيك مرتبه نظامنامه را قراءت كردند ، درست گوش دادند . صنيع الدوله صراحة گفت اين مخالف قانون اساسى است . شاه هم ديروز دستخط فرموده‌اند مخالف آن رفتار نخواهد شد . پس ثمر ندارد و بىفايده است و من اين قانون اساسى را لايتغير مىدانم .\r\nحاجى سيد نصر الله كه از وكلاى خوب سابق [ و 
  ] از سادات اخوى و مرد نيك‌فطرت باسوادى است جواب داد در همان مجلس سابق رأى داده شد كه عوض كنند و اگر باقى مانده بود تغيير مىداد . و آن الحق خوب نظامنامه‌اى نبود ، به يك ضرورتى ترتيب داده شد . مستشار الدوله هم نطقى كرد كه در تحت يك ضرورتى كه همه مىدانيد اين ترتيب داده شد اما صحيح نيست ، بايد با ولايات گفتگو كرد . ديگر مجادله و مباحثهء زيادى نشد .\r\nحسينقلى « 1 » خان نواب ، صديق حضرت ، مخبر الملك ، ميرزا احمد خان پاك منكر بودند و مىگفتند بايد همان وكلاى سابق جمع شوند . اگر تغييرى بايد داد آنها بدهند .\r\nهمين‌طور مثل آنها بيشتر وكلاى سابق ما راضى نيستند براى آنكه از روى آن نظامنامه كه رعيت خارجه ، تبعهء خارجه ، مفلس ، پريشان ، بىسواد ، بىمكنت ، جوان ، متهم ، فاسد العقيده ، ورشكست داخل نبايد باشد . همه آنها كه اين صفات را دارا هستند نه حالا نه سالهاى ديگر به شغل خطير وكالت برقرار نخواهند شد . حالا تا زمان و موقع دارند البته صد البته مانع مىشوند ، بلكه تا رمقى در بدن دارند نخواهند گذاشت فى الجمله تغييرى در آن نظامنامه داده شود ، چه رسد كه به كلى برهم بخورد .\r\nامروز قوت و قدرت با آنها است . اگر شاه ميل داشت و به اين اساس راغب بود از ده روز پس از برهم‌خوردن مجلس تا يك ماه قبل زمان و موقع خوبى داشت ، مىخواست ترتيب صحيح بدهد . چون مايل نبود و نمىخواست و ترتيب نداد حالا مجبور است و چه عيب دارد به ميل او نباشد . همان وكلا بنشينند و هرچه مىكنند بكنند .\r\nاما حرف در اين است مردم فردا فرد ميل ندارند و سفارتها هم مايل نيستند . شنيدم اسامى آن جمع را سفارتها دادند كه ضميمهء شورا شده با مشورت آنها ترتيب نظامنامه داده شود .\r\nبارى مجلس ختم شد رفتند تلگراف به تبريز كنند . حضرت و الا هم باغ شاه رفت .\r\nشاه اندرون رفته بود پيغام داده بودند . جواب فرموده بودند از صبح تب كرده بيرون نيامدم . البته اقدامات مىشود . ديگر تحصيل خبرى نكرده بودند .\r\n\r\n\r\n","description":"","footnote":"\r\n( 1 ) - اصل : حسنقلى\r\n","page_name":" 2488 ","page_number":740},
  {"content":"\r\n\r\n\r\nبحر العلوم\r\nيك خبر امروز شهرت كامل دارد و گويا راست است . بحر العلوم وكيل سابق گيلان با پسرش از عتبات مراجعت مىكرد از راه همدان وارد قزوين نشده به سمت گيلان مىرود . در يوزباشى چاى خودش و پسرش را گرفته قزوين آوردند . سيد جليل القدر را كه از زمرهء علما و جزو وكلاى گيلان بود فورا به دار آويخته پسرش را هم بعد از قتل پدر .\r\nآنچه امروز در مجلس گفتند پس از قتل پدر و پسر گفته‌اند عتبات رفته بودند كه از طرف شاه به علماى آنجا القاء شبهه كنند . خوب از يك جا وكلا را به دار مىزنند ، از يك‌جا مىشود همچو وكلائى را مجددا مبعوث كرد كه يكى از آنها حاجى محمد اسمعيل است همين‌طور خيليهاى ديگر كه اسم نمىبرم . غروب خسته و مانده بدون آن‌كه نتيجه از اين مجلس و مجالس سابقه حاصل شود منزل آمدم .\r\n\r\nاستدلال ملا اسد الله\r\nدر مجلس من نزديك ملا اسد الله نشسته بودم . گفتم چرا حرف نمىزنى . جواب گفت تا امروز كه من نطق مىكردم طرف من شاه بود و صدراعظم و سپهسالار بود . به پشت گرمى اهل مجلس واهمه نداشتم . اگر حبس هم مىكردند ، اهل مجلس حكما مرا خلاص مىكردند . اما امروز اگر به صلاح كفش‌دوز حرف بزنم كلاهدوز با من طرف مىشود . به صلاح اين دو بگويم قناد و سبزىفروش بدش مىآيد . ترتيب حرف زدن حالا خيلى مشكل است . پيشتر مثل بازى تخته بود ، هرچه طاس مىآمد بازى مىكردم . حالا مثل بازى شطرنج است دو ساعت بايد فكر كنم آخر هم به خطا رفته باشم . پس امروز موقع سكوت است . ما كارها را « راس‌وريس » كرديم داديم دست آنها . يقين دارم تمام را خراب و ضايع مىكنند .\r\nآنچه امروز دستگير من شد اگر بتوانند وكلاى ساكن طهران اين چند نفر آذربايجانى را با خود يار كنند مجلس فورى برقرار [ شده 
  ] و آنجا رفته جلوس مىكنند . همان انجمن بازى ، همان روزنامه ، همان ، نطقها ، همان اغتشاش و هرج‌ومرج بلكه صد درجه بالاتر ، ضميمهء آن انقلاب ولايات خواهد شد و عاقبتش وخيم‌تر از حالا خواهد بود .\r\n\r\nشاهزاده اسد الله ميرزا\r\nاز قرارى كه گفتند سالدات روس [ به 
  ] قزوين هم وارد شده ، طهران هم به زودى خواهد آمد . شيخ الرئيس نيامده بود . شاهزاده اسد الله ميرزا علاوه شده بود . الحق باسواد و با فهم است . برادر كوچك لسان الحكماست . در انگليس تربيت شده ، وكيل شاهزادگان\r\n\r\n","description":"","footnote":"","page_name":" 2489 ","page_number":741},
  {"content":"\r\n\r\nبود . هيچ در عقيدهء حضرات نيست ، زيرا منزه است و در هر نظامنامهء باشد مىتواند وكيل شود .\r\nچهارشنبه 21 ربيع الثانى - باز ابلاغى از سعد الدوله رئيس الوزرا آمده بود كه براى چهار ساعت به غروب مانده در عمارت خورشيد همه را دعوت كنيد حاضر شوند .\r\nبيچاره امين دربار و معاون دفتر و اين فراشها كه متصل بايد رقعه بنويسند و آنها تمام شهر و باغ شاه را پا بزنند .\r\nساعت چهار وارد مجلس شديم . رضا قلى خان پسر نير الملك و ميرزا احمد خان مشهور به حيدرى آمده بودند . قدرى حضرت و الا با آنها صحبت داشت . نشستيم . من نزد اين دو نفر نشستم . يك قدرى از اغتشاش و يك قدرى شكوه از سوء رفتار اين مدت حضرات شد . آن‌وقت ميرزا احمد خان به من گفت اينجا نشسته‌ايد با ما هم‌عقيده هستيد يا خير . گفتم من از عقيدهء شما چه خبر دارم . خوب را خوب ، بد را بد مىدانم ، در هر دوره باشد . در اين بين جناب صنيع الدوله و مخبر الملك و صديق حضرت و كاشف السلطنه آمدند . صنيع الدوله را هرچه حضرت و الا اصرار كرد جاى ديروز خود را ترك نكرده بالادست من پشت به قبله نشست ، مخبر الملك زيردست من . آن‌وقت سايرين .\r\nصنيع الدوله از من پرسيد امروز باز چه گفتگو است . گفتم نمىدانم . ديشب ابلاغى از سعد الدوله آمد . مخبر الملك گفت هيچ ، مىخواهند يك هفت هشت ماهى هم اينها مشغول مداخل باشند .\r\n\r\nسعد الدوله و هدايتها\r\nبايد دانست كه سعد الدوله دختر مخبر الدوله مرحوم زنش بود . او مرد يا طلاق داد الان نمىدانم . از آن به بعد اينها با هم خصوصيت ندارند ، سهل است عداوت شديد دارند . با صنيع الدوله كه اعلى عدو است . خانهء سعد الدوله هم چسب خانهء آنهاست . از بابت حدود خانه و همسايگى هم با هم نقار و گفتگو قديما داشتند . به هرجهت ما بين سعد الدوله و اين طايفه عداوت كلى است كه تمام اهل طهران مىدانند . به رغم صنيع الدوله مخبر الدوله را ابقاء كرد و پست‌خانه را هم به او داد . وزارت تجارت را منسوخ ، پست و تلگراف را وزارت مسؤول نموده است .\r\nمن از مخبر الملك پرسيدم شما به همان عقيدهء ديروز هستيد . گفت بلى . گفتم پس امروز اگر از آن مقوله صحبت شد خوب است مطلب را بيان كنيد تا نتيجه حاصل شود ، باز فردا احضار نشويم . گفت شما بگوئيد . گفتم وزرا بايد بگويند و شماها كه مرجعيت عموم داريد جواب بدهيد ، بحث كنيد . صنيع الدوله گفت من كه به همان اعتقادم و بىثمر مىدانم .\r\n\r\n","description":"","footnote":"","page_name":" 2490 ","page_number":742},
  {"content":"\r\n\r\n\r\nهمان نظامنامهء سابق\r\nعميد الدوله آمد بالادست من نشست و با صنيع الدوله مشغول صحبت شد . من به مخبر الملك گفتم يك كارى كنيد آسوده بشويم . گفت به همان نظامنامه رفتار كنند . گفتم همه مىگويند غلط است ، تا آن صحيح نشود وكيل خوب منتخب نمىشود . وقتى كه وكيل خوب نباشد پارلمان و امورات به صحت نمىگذرد . جواب داد در آن دوره دولت نظارت و مراقبت كامل نكرد . حالا بكند وكلاى خوب منتخب مىشود . گفتم اولا از كجا بكند ، ثانيا در ميان اين اصناف از تجار گذشته كسى نيست . عوام بحت بسيط بىعلم بىسواد مىباشند . شما تعليق به امر محال مىكنيد . وانگهى سنگلج يك محلهء طهران است صد هزار نفر جمعيت دارد وكيل نداشته باشد ، اما حليم‌پز و حمامى وكيل داشته باشد . ورامين وكيل ندهد دلاك و علاقه‌بند وكيل بدهد . اين از روى هيچ قانونى درست نمىآيد . ديگر جواب نداد . خيلى اوقاتش تلخ بود . ديروز هم حرف نزد ، امروز هم جز آن چند كلمه كه آن هم مجبور شد باز كلمه‌اى تكلم نكرد .\r\nاما مخبر الملك تربيت شده [ است و 
  ] مثل دو برادر بزرگش به اعلم است . جهت اصرار اين طايفه را در ابقاى نظامنامهء سابق من و جمعى امثال من كه هنوز نفهميده‌اند . چرا فهميديم ، براى اين است كه خودشان نوشته‌اند و اگر نسخ شود كسر [ شأن 
  ] آنها است .\r\n\r\nعلاء الدوله و تقىزاده\r\nوزراى كرام مسئول محدود وارد شدند . مابقى هم آمده بودند . تا آنها صرف چاى و قليان كنند نواب با صنيع الدوله كمى صحبت آرام كرد . اسد الله ميرزا فاصلهء ميان آن دو بود . آن وقت اسد الله ميرزا به صنيع الدوله گفت ناصر الملك طفره از آمدن زده تلگراف نموده پسرم ناخوش است . من گفتم آنها تابستان را خواهند ماند . صنيع الدوله گفت بعضيها بلى ، اما بعضى يقين بدانيد حركت كرده‌اند . من گفتم مثل علاء الدوله . گفت احسنت . عميد الدوله گفت او چندى قبل عازم حركت بود سايرين مانع شده بلكه تهديدش كردند ، لاعلاج ماند . اسد الله ميرزا گفت خيليها در اين موقع كه مردم در گرداب فنا هستند وجودشان لازم [ است 
  ] و بايد بيايند مثل تقىزاده كه لندن به آن خوبى را گذاشت آمد به تبريز براى نجات وطنش . من گفتم اين‌طور آدم كم پيدا مىشود .\r\nدر اين بين جناب سعد الدوله با آن آهنگ صدا كه دارند نطقى كردند ، اگرچه خوب نشنيدم ، زيرا كلمه‌كلمه آرام با يك آهنگ غريبى حرف مىزند . اما مختصرا اين بود كه اعليحضرت اقدس همايونى مىفرمايند حالا كه من مشروطه را داده‌ام و ميل دارم اساس آن صحيح مرتب و منظم باشد اين قانون انتخابات ناصحيح [ است 
  ] و بايد عوض شود ، تا\r\n\r\n","description":"","footnote":"","page_name":" 2491 ","page_number":743},
  {"content":"\r\n\r\nنقص و عيبى من بعد پيدا نكند . حالا كه حقيقة اعليحضرت اقدس شهريارى آنقدر التفات فرموده و اين همه مرحمت مبذول فرموده‌اند بايد اين كار را هم بطور خوش تمام كرد . كمسيونى از اعضاء سابق مجلس و اعضاء جديد كه دعوت شده‌اند مركب از بيست نفر به اكثريت انتخاب شده از پس فردا مشغول ترتيب لايحه شده ، پس از اتمام در مجلس قراءت [ مىشود 
  ] و به عرض خاكپاى مبارك برسانيم . همه تصديق كردند .\r\nفرمانفرما هم گفت اين را مىنويسم ، آن‌وقت با ولايات هم گفتگو مىكنم ، قبول كردند فبها ، و الّا اين هم مثل يكى از آنها كه نوشته شده محل قبول پيدا نكرد ضررى ندارد .\r\nاين جماعت كه نزد من بودند كه اسامى آنها ذكر شد بناى « لندلند » را گذاشتند كه نمىشود مخالف قانون اساسى است . من ديدم آن طرف قبول شده و مشغول گرفتن كاغذ و نوشتن اسامى هستند ، گفتم چرا سكوت داريد . گفتند باشد . گفتم من حالا شما را « لو » مىدهم . بلند گفتم حضرت و الا اين سمت به كلى بر خلاف اين رأى هستند و اعتراض مىكنند . فرمانفرما فورا گفت آقايان چرا نمىگوئيد مقام آزادى است ، چرا نمىفرمائيد .\r\n\r\nعدهء وكلا\r\nميرزا احمد خان گفت من قانونا اعتراضى به رئيس الوزرا دارم . بنا كرد دو فصل از قانون اساسى را خواندن كه عدهء وكلا يكصد و شصت نفر بايد باشد و هر وقت وكلاى طهران منتخب و حاضر شدند مجلس افتتاح مىشود . گفتند بيائيد اين جلو طورى حرف بزنيد كه همه بشنوند . برخاست جلو نشست و مجددا همان مطالب را گفت . سعد الدوله گفت اولا من نگفتم قانون بلكه گفتم لايحه ، ثانيا بنويسيد وقتى كه ولايات قبول كردند حرفى نماند .\r\n\r\nنظر سيد نصر اللّه\r\nآقا سيد نصر الله اخوى نطقى كرد كه اين نظامنامهء سابق صحيح نيست . قانون اساسى را ملت نوشت حالا هم ملت مىگويد اين نظامنامه درست نيست . خيلى گفت . همين طور مستشار الدوله . نواب به صنيع الدوله گفت ضرر ندارد كميسيون برقرار شود . آن وقت در كمسيون راى نمىدهيم زودتر طى مىشود . صنيع الدوله هم به اصرار من و عميد الدوله كه مىخواستيم حرفها زده شود و نتيجه حاصل شود جلوتر رفته همان مطالب ديروز را گفت .\r\n\r\nنطق مشير الدوله و قوت منطق او\r\nآن وقت مشير الدوله دو زانو نشسته نطق مفصل خوبى كرد . بسيار سنجيده ، بسيار\r\n\r\n","description":"","footnote":"","page_name":" 2492 ","page_number":744},
  {"content":"\r\n\r\nشمرده . مفادش اين بود كه چون اين قانون قبل از انعقاد مجلس به صوابديد جمعى نوشته شده و بر خلاف تمام قوانين انتخابات دول مشروطه است در مجلس شوراى ملى ايران هم تصويب نشد سهل است تكذيب شد ، همه مردم طهران و بيشتر ولايات هم شكوه از آن دارند و قبول نمىكنند پس تغيير آن مناسب‌تر بلكه واجب‌تر است تا ابقاى آن . فقط مانعى كه به ميان آمده همان‌طور كه جناب صنيع الدوله گفتند دو سه فصل از قانون اساسى است . من مىتوانم به همراهى جمعى نظامنامهء صحيح بنويسم كه رفع آن محظور هم بشود ، موافق قوانين انتخابات ساير دول هم باشد . در اين صورت نبايد يك نظامنامهء صحيحى را گذاشت نظامنامهء سر تا پا غلطى را ممضى داشت .\r\nاين نطق با چند كلمه كه حاجى سيد نصر الله گفت مطلب را تمام كرد . اين را ننوشتم كه مشير الدوله گفت در قانون اساسى نوشته است نظامنامهء انتخابات ، ديگر ذكر نكرده است نظامنامهء انتخاباتى كه به تاريخ فلان و سنهء فلان نوشته . آنجا اصل را بيان مىكند .\r\nمثل اين‌كه در آن قانون از بسى قانونها خبر داده كه هيچ تا امروز نوشته نشده و نمىدانيم چه نوشته خواهد شد .\r\nاكثريت با آنها شد و اين چند نفر در انكار خود باقى ماندند . ورقه‌اى كه بايد اسامى نوشته شود متفرق ، آن وقت اسامى مدعوين جديد را حاجى امين دربار قراءت كرد و مىنوشتند . تتمهء مدعوين كه نوشتيم ديروز سعد الدوله روانه كرده بود يادش رفت بخواند ، همان اولى را خواند .\r\n\r\nنواب لنگهء تقىزاده\r\nيك وقت حسينقلى خان « 1 » نواب كه زيردست فرمانفرما در صف ما نشسته بود زير گوش فرمانفرما چيزى گفت و كاغذى از بغل درآورد به دست او داد و برخاست از مجلس رفت . تا او به درب اطاق برسد فرمانفرما گفت شما اسم نواب را نخوانديد . رقعهء دعوت خودش را به من داد كه با وجود دعوت اسم مرا قراءت نكردند ، قهر كرد . امين دربار دست‌پاچه شد . من جواب دادم چون اول صورتى داده بودند كه امين دربار خواند ديروز جناب رئيس الوزرا صورت ديگرى دادند كه اسم نواب و جمعى كه هنوز قراءت نشده در آن بود ، امين دربار فراموش نموده حالا قراءت مىكند . سعد الدوله گفت بله راست است . دو صورت داده شده . فرمانفرما به حاجى امين دربار گفت حالا برويد و خودتان عذر خواسته بياوريد . اسد الله ميرزا به من نگاه كرد . گفتم لنگهء تقىزاده است ،\r\n\r\n\r\n","description":"","footnote":"\r\n( 1 ) - اصل : حسنقلى\r\n","page_name":" 2493 ","page_number":745},
  {"content":"\r\n\r\nگفت الحق و الانصاف . اينها چه مردمانى هستند .\r\nامين دربار آمد گفت معذرت را نپذيرفت . همه لبخند زده و به هم نگاه كرده دو تا سه تا كه نزد هم بودند سرزنش كردند . من خدا مىداند كم مانده بود به آواز بلند بگويم كه حسينقلى خان « 1 » نواب از ديروز كدورت داشت . براى آنكه در نظامنامهء انتخابات قراءت كردند تبعهء خارجه ، مدعى تبعيت خارجه ، رعيت خارجه وكيل مجلس نمىشود و اين سه صفت بعلاوهء دو تاى ديگر را داراست و چون خبر عزل خود را شنيده بود متغير بود .\r\nرئيس الوزرا گفت خواهش دارم كسى اسم مرا ننويسد . من بسيار كار دارم و نمىتوانم حاضر شوم . بعد هم عذر خواسته رفت . اسامى را همه نوشتند سواى صنيع الدوله ( كه گفت اگر انتخاب هم بشوم حاضر نخواهم شد . ) با مخبر الملك ، صديق حضرت ، رضا قلى خان ، ميرزا احمد خان .\r\n\r\nاسامى منتخبين\r\nآراى همه را حضور حضرت و الا گذاشتند . سعد الدوله قبل از رفتن گفته بود كه رأى حضور حضرت و الا جمع شده بيست نفر منتخب را معلوم [ كنند 
  ] و مرقوم دارند .\r\nحضرت و الا هم با صلاحديد ساير وزرا و امام جمعه‌ها ، مدير الدوله ، عماد السلطنه ، اسد الله ميرزا ، كاشف السلطنه ، نديم السلطان . آقا سيد جعفر گلستانه ، ملا اسد الله را براى استخراج آرا وكيل كرده مجلس برهم [ خورد 
  ] و آنها ماندند تا آرا استخراج شود . ساعت دو صورت رسيد و آن از اين قرار است .\r\nحاجى امام جمعهء خوى 36 راى - حاجى سيد نصر الله 34 - مستشار الدوله 34 - مهندس الممالك 33 - مشير الدوله 32 - مؤتمن الملك 32 - صنيع الدوله 31 - عماد السلطنه 31 - فرمانفرما 29 - اسد الله ميرزا 37 - مخبر الملك 27 - مؤيد السلطنه 25 - معين الدوله 25 - مستشار السلطان 24 - حسينقلى خان « 2 » نواب 23 - حشمت الدوله 21 - صدر السلطنه 21 - كاشف السلطنه 21 - عميد الدوله 19 - نظم الدوله 19 .\r\nحشمت الدوله عذر خواست و استعفا داد . مستوفى الممالك تشريف آورد .\r\nصدر السلطنه اين دو روزه يك كلمه حرف نزد لال بود .\r\n\r\n\r\n","description":"","footnote":"\r\n( 1 و 2 ) - اصل : حسنقلى خان .\r\n","page_name":" 2494 ","page_number":746},
  {"content":"\r\n\r\n\r\nوضع همان است كه بود\r\nاما حالت شهر با اين دستخطها به علاوهء دستخط امروز كه تمام متهمين سياسى و پلتيكى كه در ولايات محبوس [ اند 
  ] يا جلاى وطن داده شده آزاد و به [ رفتن 
  ] اوطان و هر جا ميل دارند آزاد مىباشند بروند ، با تعميرى كه در بهارستان مىكنند و اين مجالس تغييرى نكرده ، ابدا آثار انبساط وجد و سرورى پيدا نيست . متحصنين سفارت بيرون نيامده . مردم در وحشت باقى هستند . آذوقه خريده ، نان خشك خريده ، بيرق سرخ درست مىكنند .\r\n\r\nسپهدار در قزوين - افتخار تبريز\r\nدولت اردو به شاه‌آباد روانه مىكند . قزاق به كرج فرستاده‌اند . اردوى نظامى تبريز را با عين الدوله خواسته‌اند . سپهدار قزوين وارد شده دوازده تير توپ شليك كرده‌اند . از حاجى محمد على آقاى امينى چهل هزار تومان پول گرفته ، همين‌طور از سايرين على قدر مراتبهم . اسب و تفنگ هر كس دارد بلا استثنا گرفته مىشود . قفقازى ، ارمنى بيداد مىكند . به تمام دهات معتبر هم پول و سوار خبر كرده‌اند . اما تبريز امن است و به كلى بر خلاف سايرين . حقيقة افتخار اين عهد و اين مشروطه را و اين صلح با شاه را با آن همه خونريزى آنها بردند و ملت ايران تا دنيا باقى است بايد تعريف و تمجيد از آنها كرده ، تا دامنهء قيامت نام آنها را به نيكوئى ببرد . بختياريها صلح با هم نكردند . مشكل است از اصفهان از ترس هم خارج شوند ، بلكه مىگويند صمصام [ السلطنه 
  ] تنها باقى مانده است و اصفهانى ضديت مىكند . فارس ، خراسان و ساير جاها خيلى شلوغ است .\r\n\r\nآمدن سپهدار به طهران\r\nمن گمان مىكنم سپهدار طهران خواهد آمد . قلع و قمعى مىكند ، حالا به چه اندازه باشد نمىدانم و تا نيايد اوضاع . . . « 1 » طهرانى نمىشود . اگر اين‌طور نيست چرا سفارتيها بيرون نمىآيند . چرا همه‌جا چراغان كردند اينجا نكردند . چرا همه‌جا شادى كردند و تلگراف تشكر آمد اينجا اعتنا ندارند و ساكت مىباشند . چرا سپهدار سپاه جمع مىكند ، چرا وزرا اردو تهيه مىكنند . اگر جلوگيرى كنند و سپهدار نيايد فقط حكم صريح و مصرح اكيد دو سفارت است يا امر تبريز كه او را حكما و حتما امر به مراجعت يا تسليم كنند .\r\nشق ثالث ندارد . طهرانيها منتظرند ، او هم نهايت اشتياق را دارد .\r\n\r\n\r\n","description":"","footnote":"\r\n( 1 ) - يك كلمه ناخوانا\r\n","page_name":" 2495 ","page_number":747},
  {"content":"\r\n\r\n\r\nاعلم الدوله و طبيبها\r\nجمعه 23 ربيع الثانى - حضرت و الا باغ شاه رفته بودند . شاه ناخوش است ، كهير يا دانه‌هاى سرخ بدن شاه بيرون آورده . تب يك بند است . دكتر لندى باكوپن و دكتر روس اندرون رفته « انجكسيون » گنه‌گنه كرده بودند . در اواخر مظفر الدين شاه ما از هر دولتى يك طبيب داشتيم سواى صدها طبيب ايران . بواسطهء علت مزاج شاه خيلى منزلت داشتند ، پولها گرفتند . اعلم الدوله كه به قدر يك كرور ملك و جواهر و پول گرفت . حالا هم با زن و بچه فرنگستان رفته مشغول تعيش است .\r\n\r\nتعفن باغ شاه\r\nشاه سلطنت‌آباد مىرود . باغ شاه ديگر تعفن گرفته . در حقيقت ويرانه و مزبله شده .\r\nايران را هم مثل باغ شاه كردند . خرابهء تخت جمشيد از باغ شاه كه به آن صفا و طراوت و قشنگى بود آبادتر است . سپهسالار مىگفت شاه اگر سرباز مىخواهد از درختها صرف‌نظر كند . اما عمارت آنجا را مشغول ساختن هستند .\r\nعصر با آقاى عماد السلطنه خانهء سه همشيره كه در سرچشمه منزل دارند رفتيم .\r\nالحمد لله خود و بچه‌هايشان سلامت هستند . فخر الملك فردا وارد كردستان مىشود .\r\nگمان مىكنم تابستان آنجا باشند . نصير الدوله خيال آمدن باز ندارد . خيلى معذرت از همشيره‌ها خواستيم كه از شدت اشتغال و اصلاح امور مملكتى دير خدمت رسيديم .\r\nآنها هم باور كرده گفتند امورات را اصلاح كنيد اينجا نيائيد .\r\n\r\nوضع عثمانى\r\nحالا قدرى از عثمانى چنانچه وعده داده‌ام بنويسم . اردوى دوم و سيم در چابلتجا جمع شده همان روز حركت از سالونيك پس از شور سلطان را عزل مىكنند . خبرنگار مخصوص « ماتن » « 1 » كه روزنامهء آن را عماد السلطنه « آبونه » است مىنويسد اين دو اردو سى و پنج هزار قشون منظم مسلح با يكصد و بيست عرابه توپ بزرگ و كوچك و « ماكسيم » است . من وقتى كه داخل جرگهء صاحب‌منصبان آنها شدم مثل اين بود ميان « اتاماژور » فرانسه باشم . پس از رسيدن نزديك اسلامبول شوكت پاشا را « جنراليسيم » ، سردار كل كردند . اردوى چهارم هم از دنبال بنا بود بيايد ليكن محتاج به آن نشدند .\r\nتمام اين نظام را از برى و بحرى و اين صاحب‌منصبان عالم را خود اين سلطان تربيت كرده . اين قشون با خودشان ژاندارم و پليسهاى شهرهاى اروپائى و سالونيك را همراه\r\n\r\n\r\n","description":"","footnote":"\r\n( 1 ) -  Matin  ( در متن « متن » آمده ) .\r\n","page_name":" 2496 ","page_number":748},
  {"content":"\r\n\r\nآورده تمام آنها را در معبر خود و جلوى سفارت‌خانه‌ها و مغازه‌هاى بزرگ گذاشته آن وقت وارد شهر مىشوند . سربازخانه‌هائى كه با آنها جنگ كردند تمام را قلع‌وقمع كرده آن‌وقت به سمت قصر « يلدوز » مىروند . اطراف قصر را محاصره [ كرده 
  ] اما سلطان به چهار هزار نفر ساخلوى قصر حكم مىكند اسلحهء خود را داده تسليم شوند . اين را فراموش كردم هنگام ورود به اسلامبول شوكت پاشا لايحه‌اى مىنويسد از طرف قشون خيلى مختصر ، همين دو كلمه : « سلطانى كه خلاف گفته و قول خود رفتار كند لايق سلطنت نيست » و براى سلطان روانه مىدارد . اين مختصر را كه آقاى عماد السلطنه ترجمه كرده بودند مآل سلطان را معلوم مىدارد .\r\n\r\nمقالهء روزنامهء ماتن\r\nروزنامهء « ماتن » « 1 » 28 آوريل 1909 - اسلامبول 27 آوريل ساعت ده و پنجاه دقيقه صبح - تنها عبد الحميد ، بىكس عبد الحميد . مثل آبى كه از شكاف سنگ باريك باريك بيايد تمام آنچه كه قدرت و عظمت سلطان افسانه‌اى بود از شكاف درهاى نيمه باز قصر بيرون مىرود كه در بيرون آن تيراندازان سالونيك ميان گلهاى ياس و ميان درختان نارنج با تفنگهاى پر خميده‌اند . خالى است حرم خانه‌اى كه ديروز تمام خوشگل‌هاى مملكت عثمانى آنجا جمع بودند و براى تحصيل يك مختصر خنده به روى لبهاى كم‌رنگ خليفه هزاران عشوه مىنمودند . حاليه عبد الحميد تنها است . فقط چهار نفر نوكر باوفا او را ترك نكرده‌اند و ميل كرده‌اند كه هر رفتارى به آقايشان بكنند شريك باشند و از آقايشان جدا نشوند .\r\nشهرى كه دور قصرش بنا كرده بود آرام و ساكت بلكه مرده . مثل آنكه بلاى ناگهانى رخ داده و اين بلا روى آن شهر را پوشانده . گنگ است باغات ، لال است چشمه‌ها . ساكت است و بىصداست ديوارها . سلطنتش تمام شد [ و 
  ] شكوهش معدوم . اسمش از ميان رفت . پشت پنجره‌هاى رنگين قصر ايستاده و بايد به بيند كه قطعه‌قطعه تكه‌تكه قطره قطره زندگانى و قدرتش ميرود . بايستى سه روز و سه شب اين حالت احتضارش را معاينه كند . خواجه‌سرايان و سربازانش دسته‌دسته بايستى خودشان را تسليم عساكر آزادىطلبان نمايند و آنها را كت بسته به هم پيوسته به طرف ارتاكونى روانه مىكردند و مىگفتند جلوى فراريان رفته با التماس و گريه و يأس و يا ديوانگى به آنها حكايتها كرده بىميلى خودشان را به مرگ بيان كنند و اگر رحمى نكردند تف به صورت آنها بيندازند .\r\nفراريان آخر بيان مىكنند كه شب گذشته در وحشت غريبى بودند و پشت ديوار قشون\r\n\r\n\r\n","description":"","footnote":"\r\n( 1 ) - اصل : متن .\r\n","page_name":" 2497 ","page_number":749},
  {"content":"\r\n\r\nمسلح بيدار [ بودند 
  ] و آنجا را ترك نكرده كسى هم جرأت نزديك شدن نداشت و قشون هم باز بواسطهء احترام تخطى از مكان خود نمىكرد . خليفه تنهاست و نگاه‌دار او كسى نيست سواى خداوند . چه بهار عبرت‌انگيزى اطراف اين قصر و باغات دارد . چه واقعهء رقت‌انگيزى نمودار است .\r\nكميسيونى مركب از دو نفر اعضاء سنا يكى رحمى افندى باشد و چند نفر نماينده ( دپوته « 1 » ) كه يكى عزت پاشا با صاحب‌منصبان به رياست جميل بيك پسر فواد پاشا به قصر يلدوز ساعت شش و نيم بعد از ظهر داخل شده و به اطاق كابينهء سلطان رفتند كه تنها آنجا نشسته بود . رنگ سلطان قدرى پريده و مطلب را درك كرده بود . اين اشخاص به سلطان خطاب كردند كه پارلمنت چه فرمانى داده . سلطان با قدرى ارتعاش بدن جواب داد من جلوى ميل ملت سر فرود مىآورم . در مدت سى و سه سال سلطنت آنچه مىتوانستم براى اعتبار و عظمت دولت بجا آوردم و سبب اين واقعهء اخير هم من نبودم .\r\nدر جنگ با يونان دولت خودم را از خطر بزرگى جلوگيرى كردم و فتح نمايان كردم .\r\nاميدوارم به زندگى من دستى نزنيد و خطرى براى من نباشد . سلطان مراد برادرم را كه مدتها ناخوش بود به فرمان من تمام مواظبتها از دوا و غذا و غيره در حقش به عمل آمد بر خلاف آنچه مىگويند هرگز بدرفتارى به او نشد . اميدوارم رشاد برادرم سلطان تازه در حق من همان قسم رفتار نمايد . ميل من اين است كه در قصر چراغان بمانم آنجا متولد شده مىخواهم همان‌جا بميرم . از شما خواهش دارم مرا به آنجا ببريد و از كوچه عبور ندهيد بلكه از پارك بزرگ يلدوز كه وصل به چراغان است مرا ببريد . اميدوارم كه قشون به زندگانى من كارى نداشته باشد .\r\nآنچه شفاهى فرمودند سه ساعت از شب گذشته سلطان را با قطار راه‌آهن مخصوص به گار نظامى سالونيك بردند كه تا برج سفيد شش كيلومتر بود . آنجا براى سلطان اتومبيل حاضر كرده بودند . سلطان نه راه‌آهن نشسته بود نه اتومبيل ، سوار نشده . ايستاد تا كالسكه حاضر شد در يكى خودش و يك پسر پنج ساله‌اش با دو زن خوش لباس قشنگ و يك بچهء كوچك نشسته ، دو درشكه ديگر زنها نشسته با پيشخدمت و آشپز .\r\nاطراف كالسكه را سواره‌نظام گرفت . همه مىگفتند در قصر سفيد حبس مىشود . اما به ويلاى خوبى خارج شهر سالونيك بردند كه داراى پارك و عمارت و چشم‌انداز اعلى بود . سلطان ، جنرال هادى پاشا را خواست و اصرار در ملاقات او داشت . او نيامد اما بواسطهء پيغامات و قسم اطمينان دادند كه به زندگانى او كارى ندارند . آن‌وقت سلطان با\r\n\r\n\r\n","description":"","footnote":"\r\n( 1 ) -  depute . \r\n","page_name":" 2498 ","page_number":750},
  {"content":"\r\n\r\nاشتهاى تمام غذا خورده و خوب هم خوابيد .\r\nرشاد در قصر « دلمه باغچه » منزل داشت . شصت و چهار سال دارد بر خلاف سلطان سابق خوش‌بنيه [ است 
  ] و مثل آدم چهل ساله مىماند . روز اول به سر عسكرى رفته از آنجا به مسجدى كه جامهء حضرت رسول صل الله عليه و آله آنجا است و بايد او را ببوسد . بعد هم بايد يك نفر از مشايخ آمده با شيخ الاسلام در مسجد ايوب شمشير سلطان عثمان را به كمرش ببندند .\r\nدر عثمانى وليعهد اكبر اولاد است . هركدام از اينها بميرند دومى وليعهد است به ترتيب سن . فعلا شانزده وليعهد دارد كه بعد از اين رشاد محمد پنجم عز الدين يوسف پسر عبد العزيز برادر ديگرى عبد الحميد و رشاد دارند كه وليعهد پنجم است . وليعهد چهارم پسر سلطان عبد الحميد مخلوع است . به اين حساب خيلى خانواده سلطنت آنها با آن همه عيال كه مىگيرند كم است .\r\n\r\nاما ايران\r\nاين اخبار چنانچه در اول ، مشير السلطنه و سپهسالار را قوتى داده بود در آخر ملت را قوى كرد و شاه را پشيمان كرد كه مبادا نظير آن در ايران واقع شود . اگرچه حالا هم نبايد مطمئن باشد . زيرا ديگر به قول او اعتماد ندارند مگر به زودى رفع سوءظن ملت را بكند .\r\n\r\nانگليس محور پلتيك\r\nاين مصيبتها نيامد به سر سلطان عثمانى مگر براى آن‌كه در مسئلهء هرزه‌گوين و بسنى دولت آلمان سبقت به پلتيك انگليس گرفت و سلطان عثمانى بواسطهء دوستى با امپراطور آلمان ابدا چيزى نگفت . ده روز بعد اين هنگامه را انگليس در عثمانى برپا كرد تا كار به‌جائى رسيد كه سلطان خلع شد . حالا در مقابل همچو دولت مقتدر محيل ما چه مىتوانيم بكنيم . به دويست هزار ليره كه حالا مىخواهد بدهد قبالهء شش دانگ ايران را تقديم بايد بكنيم . هندوستان كه خيلى مردمانش از ما متمدن‌تر و تربيت‌شده‌ترند پس چرا آنها را آزاد نمىكنند . براى آن‌كه سنگ به سمت پليس انداختند دو سال حبس پارلمان حكم كرد . امروز محور پلتيك تمام دول روى زمين انگليس است .\r\n هر كه با پولاد بازو پنجه كرد * ساعد سيمين خود را رنجه كرد \r\n\r\nگزافه‌نويسى\r\nاما اميدواريم ملت ايران هم يك روزى كه متمدن شد تلافى خود را بكند . دنبالهء دنيا دراز است . ايرانيها مثل هنديها نيستند . اينها همانها هستند كه دولت رم و يونان را به ستوه\r\n\r\n","description":"","footnote":"","page_name":" 2499 ","page_number":751},
  {"content":"\r\n\r\nآورده بودند و هشتاد مرتبه هندوستان را فتح كردند ، پنجاه مرتبه عثمانى را . آقا محمد خان تفليس را قتل‌عام كرد . سلطان جلال الدين با چهارده نفر هند را گرفت .\r\nيكشنبه 25 - صبح كه بيرون رفتم ديدم « پك‌وپوز » سركار حاجى آقا خيلى درهم است ، دانستم واقعهء تازه‌اى بايد باشد . اما خودم را به آن راه نزدم . فخر الممالك و خبير همايون آمدند . معاون دفتر هم بود . من كمى شوخى كرده احوالات از معاون مىپرسيدم براى حفظ خانهء خودش چه تدبير تازه كرده . او مىگفت خانهء من بدجائى است . پشت خانهء مشير السلطنه است . چليك نفت زياد دارم . بچه‌ها را توى آنها پنهان كرده و خودم و عيالم در صندوقخانهء كوچكى [ هستيم 
  ] .\r\nحاجى آقا از اين صحبتهاى ما بىطاقت شد . چه مردمان بىفكرى هستيد چه آدمهاى بىمزهء شوخى . من گفتم خوب سركار حاجى آقا مگر چه واقعه‌اى رخ داده . آن وقت كاغذ ابو القاسم خان را كه صبح غلام سفارت روس آورده بود ارائه دادند .\r\n\r\nنامهء ابو القاسم خان\r\nنوشته بود از قيامت خبرى مىشنويد . وقتى كه قشون سپهدار به شهر ريخت از چهار دروازه پنجاه نفر كه به همه جهت دويست نفر بودند ، بالاتر از كاروانسراى منزل ما با سوار مسيح خان جنگى كردند . كاكاوندها مغلوب شدند ( مسيح خان را از سفر خمسه مىشناسم مرد شرورى است ) . آن وقت شيخ محمد و ملا محمد على چند نفر از آنها را به سمت كاروانسراى ما دلالت كردند و گفته بودند از سوار مسيح خان و كاكاوند اينجا مخفى شده‌اند . درب كاروانسرا را بسته بودند ، نفت آوردند آتش بزنند . دالاندار از ترس حريق در را باز كرد و قسم خورد كاكاوند اينجا نيست . آمدند تو . فتحعلى و حيدر قلى خان دست به تفنگ كردند ، مهلت نداده شليك كردند . فتحعلى جوان رشيد كوريجانى سر تير مرحوم شد . حيدر قلى خان از پا زخمى شد . من در بالاخانه مخفى شده بودم . اينها دو مرتبه تا پشت اطاق من آمدند اما خدا نخواست من دستگير و مقتول شوم . توى اطاق نيامدند . نعش مسلمانها را كه توى خيابان و كاروانسرا بود پيرزنهاى قزوينى آمده به هزار ترس و لرز برده دفن كردند .\r\n\r\nشرور نيستم\r\nشب من خودم را به خانهء يكى از آن پيرزنها رسانيدم ، قدرى نان به من داد . آن‌وقت گفت پسر من مجاهد است ، اينجا نمان . هر شكل بود [ خود را 
  ] به خانهء ميرزا آقا چرم‌فروش برادرزنم رسانيدم . صبح باز شيخ محمد و ملا محمد على جمعى از قزوينها را به سراغ من آورد [ ند . 
  ] من از صبح تا غروب در چاه آب ماندم . چندين مرتبه خانه را\r\n\r\n","description":"","footnote":"","page_name":" 2500 ","page_number":752},
  {"content":"\r\n\r\nتفحص كردند حتى مبال را . آنها كه رفتند ميرزا آقا گفت اينجا امنيت ندارد . يك نفر از رعاياى عثمانى موسوم به امين‌زاده با من آشنا بود از الموت هم يك من عسل برايش فرستاده بودم ، ناچار خواستم خانهء او بروم . عمامهء بزرگى گذاشته عبا و ردائى ترتيب داده شب آنجا رفتم . دو شب مرا نگاه داشت . تا گفتند نايب قونسول روس از طهران آمد . نزد او رفت و او مرا خواست آنجا رفتم . از من سند خواست تا بداند صدق مىگويم . اهل اين شهر [ م 
  ] و مفسد و شرور نيستم . چند دستخط حضرت و الا در بغلم بود نمودم . آن وقت مرا به يك نفر غلام سپرد كه آورد به « آگند » « 1 » ( دار التجارهء ) روس . الان اينجا و سلامت هستم . عباس بيك ، شيخ حسين و سايرين در شهر مخفى هستند . حيدر قلى خان از مرگ جسته . شش اسب ، دو قاطر ، چهار قبضه تفنگ ته پر با هرچه ما داشتيم به غارت رفته ، همان قاطر كور باقى است .\r\n\r\nوضع قزوين\r\nرقعت السلطان را آن شب لخت كردند ، اما حالا سلامت است . از حاجى محمد على آقا امينى پانزده هزار تومان نقد گرفتند ، سى تا هم مىخواهند . از بيست نفر نفرى پنج هزار تومان . چند نفر آنها كه يكى مجد الاسلام باشد در « آگند » نزد ما متحصن هستند .\r\nمابقى را دستگير [ كرده‌اند 
  ] و سخت مطالبه دارند . اسب و تفنگ هركس را براى قشون ضبط مىكنند .\r\nسپهسالار منتصر الدوله است با ناصر نظام . جمعى سوار هم به اطراف فرستاده‌اند سمت خررود و ابهررود و دهات شما . عزيز الله خان پسر خسرو خان با پنجاه سوار رفته اسب و تفنگ از دهات مطالبه دارند . سپهدار وارد شد با شليك توپ ، ميرزا حسن پسر شيخ الاسلام با دستگاهى . نعش مسلمانها را كسى جرأت دفن كردن ندارد . اما نعش ارمنيها [ را 
  ] با ساز و احترام و جلالى دفن مىكنند . قاسم آقا را كشتند . دو روز نعش او ميان خيابان بود . بحر العلوم و پسرش را كشتند . آدم خيلى كشته شده بعد هم مىكشند . معلوم نيست . زود سفارش از سفارت برسانيد من بيايم . [ پايان‌نامهء ابو القاسم خان 
  ] .\r\n\r\nصحبتهاى فخر الممالك\r\nحالا به سر آن دهات ديگر ما چه بياورند خدا عالم است . افخم الدوله رفت به سفارت روس . فخر الممالك مىگفت صبح نزد رئيس كمپانى « قفقاز مركورى » بودم او مىگفت سپهدار متقاعد نمىشود . ديروز عصر سفارت تلگراف كرد يا اسلحه بدهد و\r\n\r\n\r\n","description":"","footnote":"\r\n( 1 ) - ( - آگنت ) كلمهء روسى است\r\n","page_name":" 2501 ","page_number":753},
  {"content":"\r\n\r\nجمعيت را متفرق كند يا مثل تبريز قشون آورده جبرا اسلحه را خواهيم گرفت . از اين صحبت او معلوم شد در تبريز مشغول گرفتن اسلحه مىباشند . من كه اندرون خدمت حضرت و الا نرفتم . باز فخر الممالك مىگفت سپهدار جواب تلگرافات تبريز و اصفهان و جاهاى ديگر را تمام سربالا داده و اعتنا نكرده است . از اين عدم اعتنا و سرور اهل طهران چنين معلوم مىشود مواضعه‌اى دارند . براى آنكه هيچ آثار مشروطيت و آزادى در طهران پيدا نيست . زير اين كاسه بايد نيم كاسه‌اى باشد .\r\n\r\nامنيت\r\nافخم الدوله مقارن ظهر آمد . بارونوسكى را ملاقات كرده بود . او گفته بود نصف بيشتر طهران از ما امنيت مىخواهند و ما قوهء دادن اطمينان و امنيت را فعلا نداريم . يا بايد قشون وارد كنيم يا امنيت ندهيم . فقط اقدامى كه از اينجا مىكنيم به نايب قنسول كه قزوين رفته خواهيم نوشت بقدرى كه مىتواند همراهى كند . افخم الدوله پرسيده بود مگر سپهدار صلح نكرده . جواب داده بود خير و هيچ همراهى ندارد .\r\n\r\nرولسيون سخت\r\nدوشنبه 26 ربيع الثانى - بقدرى اقوال و اخبار مختلف شنيده مىشود كه من هرقدر مىخواهم به آنها سر و سامانى داده كه قابل نوشتن بشود ممكن نمىشود . فقط لفظ جامعى كه پيدا كردم اين است در ايران « رولسيون » سختى است كه نيت و مقصد واحد ندارند ، هركس به عنوان مشروطه علمى برداشته ، سپاهى تجهيز كرده ، مشغول نهب و قتل و غارت است . روس و انگليس هم به اقسام مختلفه افساد مىكنند و به آتش آنها دامن مىزنند .\r\n\r\nحرفهاى سپهدار\r\nآقاى عماد السلطنه تشريف آوردند فرمودند در اين سه مرتبه كه به كميسيون نظامنامهء انتخابات رفتم فقط دو سه مطلب كه به زبان فرانسه مىگفتند و خودم از نواب و فرمانفرما پرسيدم معلوم شد . يكى آنكه سپهدار ده شرط كرده اما شروط را نمىدانم و خيلى « اشتلم » مىكند و با بىاعتنائى جواب ملت و دولت را مىدهد و مىگويد قشون روس به اجازهء شاه آمده تا آنها خارج نشوند من ترك سلاح نمىكنم و گويا رفتن آنها يكى از آن ده شرط باشد .\r\n\r\n","description":"","footnote":"","page_name":" 2502 ","page_number":754},
  {"content":"\r\n\r\n\r\nتبريز\r\nديگر آنكه در تبريز قشون روس آجىچاى را محل اردوى خود قرار داده نظم شهر با خودشان است . سنگرها را خراب مىكنند . اسلحه را ضبط مىكنند . براى يك تير خطائى كه خالى شده بود و دست يك نفر سالدات خطاء مجروح شده بود به اهل شهر التيماتوم كرده [ اند 
  ] يا ده هزار تومان ديه بدهيد يا بعد از بيست و چهار ساعت جنگ خواهند كرد .\r\nده هزار تومان را دادند و اين مسئله گذشت . اما بهانه مىگيرند و سخت‌گيرى مىكنند كه از طرف اهل شهر يك اقدام ناصوابى بشود تا به مقصود خود نائل شوند و اين سخت‌گيرى آنها شايد نتيجهء بدى حاصل كند .\r\nدر اين ده ماه قواى جنگى ، مالى آذربايجان به حسن تدابير اين دو وزير و چند نفر آذربايجانى تحليل رفت . امروز بيچاره‌ها دچار اين زحمت مجدد شدند . آذربايجانى كه ايران را منظم مىداشت شايد حالا مستحق همراهى غير باشد .\r\nوقتى كه مجلس برهم خورد از فرمانفرما با حضور عميد الدوله پرسيدم حضرت و الا تكليف چه شد . گفت منتظر آمدن سپهدار باشيد . من هم امشب يا فردا استعفا مىكنم .\r\nاقدامات نتيجه ندارد .\r\n\r\nنمرهء 20\r\nبا اين انقلاب و حواسهاى خيلى مغشوش جناب شيخ سيف الدين هم موقع براى امتحان مدرسهء قاجاريه پيدا كرده لاينقطع دعوت مىكند . با افخم الدوله آنجا رفتيم . چند نفرى بيش نيامده بودند . امتحان عربى بود . عباس ميرزا و ناصر قلى خان پسر فخر الملك و ميرزا اسمعيل خان از همه بهتر بودند . نمرهء بيست گرفتند . شمس العلماء عبد الرب آبادى ( قريه است در قزوين ) از آدمهاى به اعلم و باسواد خوب طهران بلكه ايران است در عهد مرحوم اعتضاد السلطنه يكى از مصنفين « نامهء دانشوران » بود تا فوت مرحوم اعتماد السلطنه جزو وزارت انطباعات و از مصنفين معظم بود ، امتحان مىكرد .\r\n\r\nميرزا اسمعيل خان\r\nاين ميرزا اسمعيل خان چندى بگذرد همه را عقب مىگذارد و بقدرى خوش‌بيان است كه حاضرين از صحبت او لذت مىبرند . در اين شش هفت ماه تمام آنها [ را 
  ] كه چندين ماه قبل از او آمده بلكه در مدارس ديگر هم تحصيل كرده بودند عقب گذاشته و سبقت گرفته . حرف در اين است در اين مدت و اين همه تحصيل يك دفعه تقصير نكرده و از معلم كتك نخورده ، حبس نشده . از مدير و معلم تا فراش مدرسه از او رضايت\r\n\r\n","description":"","footnote":"","page_name":" 2503 ","page_number":755},
  {"content":"\r\n\r\nدارند . من اگر پول مىداشتم يك سال ديگر او را فرنگستان مىفرستادم . حيف است آنجا تحصيل نكند . چقدر فعلا خشنود هستم كه طهران آوردم و نگذاشتم در قزوين ضايع شود . « 1 »\r\n\r\nكميسيون اصلاح\r\nآنجا مدتى افخم الدوله با ناظم العلوم صحبت كرده بود . مىگفت كميسيونى براى اصلاح ترتيب شده از بعضى از وزرا و رجال با ملتيها مثل صنيع الدوله و غيره . هرچه سپهدار را نصيحت مىكنند اثر ندارد . آن‌قدر تبريزيها سخت گرفتند و اصلاح نكردند تا به آن شكل سفرا لايحه دادند و قشون وارد كردند . حالا نصف آن تقصير شاه بود ، نصف ديگر تقصير تبريزيها . اما در اينجا تمام تقصير فعلا با سپهدار است . شاه همه را داد خودش هم كه رفت سلطنت‌آباد . باز بقدرى سپهدار سخت‌گيرى خواهد كرد و پول از مردم خواهد گرفت تا روسها اينجا هم دخالت كرده قشون زياد بياورند . از دو طرف خبط و خطا مىشود و اين لجاج و خبطها باعث اضمحلال و بر بادى ايران است .\r\n\r\nخلاف شاه\r\nنديم السلطان مىگفت يك نفر ديروز نزد من بود از زبانش پريد كه ما ديگر اعتماد به شاه نداريم و بايد از روى نقشهء عثمانى عمل كرد . ديروز هم ميرزا بخشعلى توتون‌فروش ترك همسايهء من باز همان‌طور از زبانش پريد كه شاه چند قسم خورده و خلاف آنها را نموده ، حالا ما متقاعد نمىشويم . اينها را حالا جسته گريخته و در پرده مىگويند . شايد چند روز ديگر علنى و آشكار بدون تقيه بگويند . اگر يك ماه دو ماه قبل اين مشروطه را داده بود به اينجا نمىرسيد . چقدر همين عماد السلطنه گفت . چند مرتبه در مجلس شورا بلند گفت : يك روزى شاه مشروطه را مىدهد كه احدى راضى نمىشود . در صورتى كه اگر تا حال داده بود راضى مىشدند . سهل بود هرقدر هم مىخواست ممكن بود در قوانين اساسى و غيره تصرفات كند يا در بوتهء اجمال بگذارد تا موقع آن برسد . همه اين مواقع را از حسن تدبيرات صدراعظم و سپهسالار از دست دادند . ديگر نمىدانم آن وقت كه سفرا آمدند و از طرف دو پادشاه به آن بزرگى خواهش كردند چرا فورى اجابت نكردند ، تا امروز يك ذرع زبان داشته باشند . مطالب آنها را هم كه تماما پذيرفته و انجام دادند . چرا حالا زبان ندارند . براى آنكه فورى قبول نكرده و بر آنها منت نگذاشتند . مثل آن‌كه به ملت خودش همه را داد و احدى راضى نيست . پس تمام سوء تدبير است و بايد دانست اين شاه حسن تدبير ندارد . پلتيك نمىداند ، بلكه حس و عيان را هم قائل نيست\r\n\r\n\r\n","description":"","footnote":"\r\n( 1 ) - پسر رفعت السلطان ، صفحهء 1884 ديده شود . ( ا . ا . )\r\n","page_name":" 2504 ","page_number":756},
  {"content":"\r\n\r\nو به آن اعتقاد نمىكند .\r\n\r\nرفتن شاه به سلطنت آباد\r\nعصر شاه به سلامتى سلطنت‌آباد تشريف بردند . توپ و توپخانه و آنچه قواى نظامى در باغ شاه بود همراه رفت . گفتند وزرا شهر مىمانند مگر هنگام لزوم به سلطنت‌آباد بروند . غروب آقاى عماد السلطنه را ديدم از مجلس مراجعت مىكرد ، همين‌قدر فرمود چهرهء وزرا و ملتيها امروز بهتر بود و گويا اصلاحى بشود .\r\nچهارشنبه 28 ربيع الثانى - اخبارات بسيار است كه به هيچ يك اعتمادى نيست .\r\nصبح اغلب نوكرها مىگفتند سپهدار از قزوين به همدان رفته و آنجا را تسخير كرده است . خدمت حضرت و الا رفتم . با وجودى كه همه روزه عصر در كميسيون انتخابات تشريف مىبرند چهار نفر از وزرا و اغلبى از ملتيها آنجا هستند . هيچ نمىتوانستند بفرمايند كه چه مىشود . مىفرمودند مشير الدوله مىگويد اصلاح مىشود . از مستوفى الممالك پرسيدم گفت معلوم نيست و دور نيست سپهدار بيايد و ما در شاه‌آباد فقط يك فوج طهران و عده‌اى توپچى داريم با يكصد نفر قزاق در كرج .\r\n\r\nكانفرانس صلح\r\nاز نواب و كانفرانس لاهه پرسيدم ( كمسيون صلح ) . مىگفت همّ ما مصروف اين است كه اول روسها را بلكه خارج كنيم آن‌وقت برويم سر كارهاى ديگر . دولت انگليس هم به يك اندازه همراه شده و شايد كارى صورت بگيرد .\r\nمردم مىگويند به اذن شاه و تحريكات سعد الدوله روسها از هر طرف هجوم آورده‌اند . شاه تا آنها را خارج نكند ما متقاعد نمىشويم . خوب اگر انگليسها مانع تجرّى روس مىشوند پس خودشان آن همه جهاز جنگى براى چه در خليج فارس آورده و به تمام بنادر قشون وارد كرده‌اند .\r\nركن الدوله ديروز مىگفت قشون روس تمام سنگرهاى شهر تبريز را به ضرب ديناميت ويران و با خاك يك‌سان كردند . تمام اسلحه را گرفته ، كارد و قمه هم براى آنها باقى نگذاشته‌اند . دويست [ و 
  ] پنجاه نفر هم قزاق و سالدات وارد قزوين شده است .\r\nسپهدار هم كه با چريك و اشرار آنها مشغول نزاع با دولت و ملت است .\r\n\r\nشيخ على فومنى\r\nبيچاره شيخ على فومنى را هم در گيلان سه روز قبل كشتند و يكى از مجتهدين معروف آنجا بود . خودش محرك سپهدار شده ، خودش اشرار و ارامنهء قفقاز و گرجستان\r\n\r\n","description":"","footnote":"","page_name":" 2505 ","page_number":757},
  {"content":"\r\n\r\nرا روانه كرده . آن‌وقت سالدات وارد مىكند كه مانع شرارت آنها بشود . « خود مىكشى اى حافظ ، خود تعزيه مىدارى » .\r\nآن‌وقت كه در مجلس شورا عماد السلطنه به آن قرمساق « كپسول گه » صدراعظم مىگفت انگشت خارجه در كار است ، امروز را با روز جلوس ناصر الدين شاه نبايد قياس كرد ، جواب مىدهد خارجه نيست . فقط عثمانى است آن هم نقلى ندارد .\r\n\r\nمهمانى شارژدفر\r\nامشب هم شارژدفر روس مهمانى كرده و به شادى اين فتوحات به رجال و محترمين ايران شامپانى مىنوشاند . بخورند تا چشمشان كور شود . همهء اين روزها را مىدانستند ، چرا جلوگيرى نكردند . آنقدر غرض و طمع آنها مملكت را به باد داد . يقين دارم سعد الدوله براى آنكه به تمام ملت ايران غلبه كرده و اين غلبه از دولت سر روس بود چندين گيلاس زهرمار خواهد كرد .\r\nبارى يك ساعت به غروب مانده سروكلهء شيخ حسين متولى امامزاده زكرياى الموت با كربلائى حسين و دو سه نفر ديگر نمايان شد . اينها از الموت به محض رسيدن آن كاغذ با ابو القاسم خان و ساير نوكرها قزوين رفته پس از تسخير قزوين و قتل فتحعلى و هنگامهء كاروانسرا فرار به طالقان كرده از آنجا طهران آمدند .\r\n\r\nاخبار الموت\r\nاقوال اوست كه آن كاغذ خدعه و دروغ بود . ابو القاسم خان بدون تحقيق و تدقيق فرار كرد . جلال ، حبيب الله وركى ، نايب عظيم گرمارودى ، روح اللّه گازرخانى ، محمد نفى گرمارودى ، سيد على جيرين دهى با خير الله بيك و ميرزا حسينقلى آدم امير اسعد از تنكابون با تفنگ و اسب وارد الموت شده يك سر قلعه رفتند با قاضى صلح كردند . شب مهمان او شده حبيب الله فرصت كرده ملا عيسى قاضى مرد معمر خوب را كشت . صبح قلعه آمده از پشت‌سر كدخدا حسنعلى وركى را با گلوله زد و مرد . آن‌وقت جمعيتى جمع كرده به دهات رفتند خانه‌ها را آتش زده [ اند . 
  ] سواى آن دو نفر اين پنج نفر را هم تا من در طالقان بودم شنيدم مقتول كرده‌اند : قهرمان كدخداى گرمارود ، مشهدى حيدر ، كربلائى حسين ، حمزه كدخداى گازرخانى ، ميرزا اسحق برادر ميرزا باقر . تمام اين هفت نفر را همان حبيب الله كشته . در حقيقت مير غضب آنها بوده . اين حبيب الله اصلا الموتى و اهل ورك است . اما تا امروز ما اسم او را نشنيده بوديم . گويا ده سال است از الموت به تنكابون رفته . آن پدرسگ جلال و نايب عظيم نوكر ما بودند . به هر جهت يك خبط ابو القاسم خان باعث قتل اين همه آدم ، نهب و غارت و حرق آنجا شد .\r\n\r\n","description":"","footnote":"","page_name":" 2506 ","page_number":758},
  {"content":"\r\n\r\nنمىدانم اين خونهاى ناحق گردن كيست . جوابش را كى مىدهد . اينها مستبد بودند ، اينها مانع مشروطه بودند ، يا جلال و حبيب الله آزادىطلب و مجاهد . در هر گوشه از گوشه‌هاى مملكت ايران همين آشوب و هنگامه برپاست . هركس يك اسب و تفنگ دارد ديگرى را كه ندارد به قتل آورده و لختش مىكند . مشروطه هم كه داده شد پس چرا ساكت نمىشوند .\r\nبعد از آن همه مخارج و آن‌همه زحمت الموت را نظم داديم باز اينطور شد . حقيقة اوقات همه براى قتل اين شش نفر تلخ است . همهء نوكرها غصه مىخورند . اين شيخ بيچاره هم اگر آنجا مانده بود كشته مىشد . خانه‌اش را آتش زده‌اند . اين شيخ حسين و شيخ فاضل پسر عمش پشت‌درپشت متولى امام‌زاده‌اند . بسيار نجيب و بسيار نيك فطرت مىباشند .\r\n\r\nامير اسعد\r\nكاغذى براى سپهدار دو روز قبل حضرت و الا به حكم استخاره مرقوم داشتند . معلوم مىشود او خبر نداشته و كسى را نفرستاده . تمام تقصير امير اسعد است . از عهدهء او مگر همان پدرش بربيايد . اگرچه هميشه از او شكايت داشت و گويا حالا هم به حرفش نرود .\r\nاين دو ابو القاسم و آن چند نفر همدانى همه رشيد و شجاع بودند . اگر در قلعه نشسته بودند با تفنگهاى ته پر كه داشتند دويست نفر را جواب مىدادند ، سواى آن‌كه جمعيت خود الموت هم بود . به وصول يك كاغذ مجعول دروغ مثل سگ فرار كردند كه قفقازى مىآيد . اين پدرسوخته‌ها هم مثل قشون مغول شده‌اند .\r\n\r\nاعلان دولت\r\nدو اعلان از هيئت وزرا منتشر شده : يكى آن‌كه هركس نسبت به مشروطه ناسزا بگويد دستگير و در عدليه تنبيه مىشود . ديگرى نظم شهر طهران با پلكنيك است . ادارهء نظميه و ژاندارم و يك فوج براى قراول خانه‌هاى شهر سپرده به پلكنيك مىباشد . هر كس تفنگ خالى كند دستگير و تنبيه مىشود . هركس بدون بليط اسلحه حمل كند دستگير مىشود . اجتماعات كه مخل نظم باشد ممنوع و در هر اجتماعى پليس حق حضور دارد .\r\nدر حقيقت همان اعلانى است كه بعد از برهم خوردن مجلس پلكنيك كرده بود .\r\nفقط عبارات آن ساده‌تر و نرمتر است . اين قدغن انداختن تفنگ به حال سارهاى توت خور بسياربسيار مفيد شده و سلامت ماندند .\r\n\r\n","description":"","footnote":"","page_name":" 2507 ","page_number":759},
  {"content":"\r\n\r\n\r\nحكومت ركن الدوله\r\nپنجشنبه 29 ربيع الثانى - صبح در حمام بودم اعدل الدوله فرستاده بود خانهء ميرزا ربيع آقا هستم شما آنجا بيائيد يا من بيايم . پيغام دادم خودم خدمت مىرسم . وقتى كه آنجا رفتم حاجى افخم الدوله آنجا بود . حكومت و فرمانفرمائى خراسان را چهار روز است به ركن الدوله مرحمت فرموده‌اند . پنجاه هزار تومان نير الدوله از ميان رفت به جهنم . ركن الدولهء حاليه بخت و اقبال مرحوم ركن الدوله را هم به ميراث برده . بيست و پنج سال آن مرحوم فرمانفرمائى خراسان را كرد ، سه سفر عزل شده از بين راه منصوب [ شد 
  ] و مراجعت كرد . خيلى شكر بايد كرد كه الحمد الله ركن الدوله حيثيتى دارد و مىتواند هشت برادر ديگرش را نگاه‌دارى كند ، و الّا به آنها از ما سخت‌تر مىگذشت .\r\nحالا از دولت سر او راحت مىباشند .\r\n\r\nانتصابات\r\nحالا برويم سر سؤالات از اعدل الدوله و جوابهاى او كه همان جوابهاى او كافى است .\r\nنجد السلطنه را نايب الاياله كردند . سردار منظم گويا حرم مشرف نشده از همان ارگ به طهران بيايد . تا امروز متحصن و حرم نرفته و مشرف نشده است . نير الدوله دو روز است از نيشابور حركت كرده . حكومت ترشيز را به رفعت الدوله دادند . مرا هم به تربت مىخواستند روانه كنند با سيصد سرباز [ و 
  ] دو عرابه توپ ته‌پر . چون با اين مختصر جلوى پانصد سوار رشيد جنگى سالار خان و اسد إله ياور را نمىتوانستم بگيرم استعفا كردم .\r\nسالار خان و اسد الله ياور به‌سمت دولت‌آباد مرحوم شجيع الملك حمله برده دو شبانه‌روز چهل و هشت ساعت جنگ كردند آخر با همان توپ بىپير كه براى من فرستاده بودند اسد الله را بگيرم دولت‌آباد را متصرف [ شده 
  ] دويست نفر آدم كشته شد .\r\nدو كرور از پولهاى شجيع الملك را به غارت بردند .\r\n\r\nسالار خان ، ثانى ستار خان\r\nفرمانفرما مرا احضار كرده كه چرا استعفا دادى . جواب دادم امروز دفع سالار خان و اسد الله ياور خيلى مشكل شده ، با اين فتح جديد و غنيمت بيشمار و دو كرور پول نقد . از آن طرف انجمن ايالتى خراسان هم تلگراف مىكند هركس به سمت اين دو نفر علم‌دار مشروطيت برود از خود و خانوادهء خود بايد صرف‌نظر كند . فعلا آن سمت خيلى شلوغ است و خراسانيها مىخواهند اين سالار خان را ثانى ستار خان قلم بدهند و بگويند ما از آذربايجانى كم نيستيم .\r\n\r\n","description":"","footnote":"","page_name":" 2508 ","page_number":760},
  {"content":"\r\n\r\n\r\nحاجى حسين آقا ملك و عين الدوله\r\nتركمانها بعد از نهب و قتل غارت مراجعت كردند . حالا باز اينها مراجعت كنند يا دستهء ديگر نمىدانم . استرآباد مدتها است حاكم ندارد و « هركه هركه » است . حاجى حسين آقا پسر ملك التجار طهران از دهات خودش به قدر پانصد نفرى جمعيت برداشته فريمان مىرود . آدمهاى عين الدوله هفت نفر از آنها را كشته [ اند 
  ] و فرارش مىدهند .\r\n\r\nخيالات سپهدار\r\nباز مىگفت پريروز خانهء مهندس الممالك با ركن الدوله دعوت داشتيم از سپهدار جويا شديم . مىگفت هواى سپهدار خيلىخيلى بالا بود و خيالات عاليه داشت . تا تلگرافات سفراى روس و انگليس رفت و تهديد كردند حالا كمى رام شده و نرم گرديده .\r\nبراى اثبات اين مسئله سواد تلگراف سپهدار را نشان داد كه هريك از وزرا نسخه برداشته بودند . مىگفت حالا راضى به حكومت گيلان شده اما وزرا مىگويند اول طهران بيا ، دو ماه هم بمان آن وقت يا گيلان با جاى ديگر را مىدهيم . هنوز معلوم نيست راضى بشود .\r\n\r\nمهمانى روس\r\nناهار منزل آمدم . قبل از ساعت چهار خدمت حضرت و الا رسيدم . از مهمانى ديشب جويا شدم فرمودند « سواره » و براى « بال » بود . قريب هشتاد نفر زن و مرد اروپائى و سى چهل نفر ايرانى بود . چراغان خيلىخيلى خوبى با برق كرده بودند . خيلى رقص كردند .\r\nاز همه تماشادارتر شاهزاده خانم نوهء مرحوم بهمن ميرزا بود كه لباس فرنگى پوشيده سينه و سرش باز [ بود 
  ] ، هيچ با فرنگيها تميز داده نمىشد . با مردها رقص مىكرد . جوان بود خيلى تنومند ، اما خوشگل نبود و كمى هم قوز داشت .\r\nبا شارژدفر در باب خودشان صحبت كرده بودند . بارونوسكى را هم شارژدفر صدا زده بود . آخر گفته بودند اقدامات البته مىشود اما خيليها نزد ما آمده‌اند حتى نايب السلطنه . از پطرزبورق تكليف خواسته‌ايم ، اين چند روزه دستورالعمل مىرسد .\r\nانشاء الله اسباب راحتى فراهم مىشود . باز حضرت و الا قناعت نفرموده بودند . آن‌وقت قول داده بود قزوين به رومانوسكى كه از طهران رفته بنويسد قرار آسودگى دهات و كسان حضرت و الا را بدهد .\r\n\r\nفرار سيد عبد الحسين\r\nسيد عبد الحسين لارى از قرارى كه شهرت دارد از پسرهاى مرحوم قوام الملك\r\n\r\n","description":"","footnote":"","page_name":" 2509 ","page_number":761},
  {"content":"\r\n\r\nشكستى خورده و فرار كرده . آقا سيد عبد الله پس از مرخصى به سمت عتبات رفته .\r\nامروز تلگراف ورود خانقين ايشان رسيد . شهرت دارد آخوند ملا كاظم تلگرافى به پارلمان انگليس شكايت از تجاوزات روس كرده . اگر آن دولت مانع نشود ملت ايران به قوهء خودش مانع اين تجاوزات خواهد شد .\r\n\r\nوكلاى دورهء اول\r\nاز اسد الله ميرزا و بعضى ديگر شنيدم وكلاى سابق ، آنها كه از اصناف بودند يا از ولايات بدون استحقاق آمده و طهران هستند در خانهء هم جمع شده شكايت از اين انتخابات جديد دارند . اما هرقدر دنبال معززين وكلاى سابق فرستاده‌اند كسى نرفته و همراهى ننموده‌اند . البته بايد نهايت دلخورى را داشته باشند .\r\nخيلى انتظار كاغذ رفعت السلطان را داشتيم كه واقعات اين مدت قزوين را من البدو الى الختم آگاه شويم . امروز كاغذ او به توسط طومانيانس رسيد كه من عين آن را مىنويسم كه بسيار مطالب دستگير مىشود .\r\n\r\nنامهء رفعت السلطان از قزوين\r\nبعد العنوان ، اعلا دستخط مبارك توسط گماشتهء جناب مستطاب حاج عبد الصمد دام اجلاله زيارت شد ، فقط عريضه عرض شده توسط طومانيانس هم فرستادم . اين را هم به آنجا عرض مىكنم . حضرت مستطاب اشرف اسعد آقاى سپهدار اعظم مدظله از ديروز عدليهء قزوين را به بنده و يك مجتهد و منتصر الملك و يك تاجرى برگذار فرموده‌اند .\r\nبرحسب امر مباركشان مشغول ترتيبات هستم . انجمن ولايتى و خلق اين‌طور تصويب فرمودند . مثل بنده آدمى كه از ابتداى مشروطه جان و مال در راه مشروطه و مجلس مقدس حاضر بودم خاطر خودتان مسبوق است با وجود آن خداوند را شكرگزارم كه الحمد الله به سلامت مانده‌ام . يعنى سوار دولتى نزديك بود مرا بكشد .\r\nسواران و پيادهء ملت با عموم نهايت مهربانى را مرعى مىدارند . تماما الان در شهر تشريف دارند . اغلب روزها در حضور حضرت مستطاب اشرف سپهدار اعظم هستم .\r\nچون امر فرموده‌اند عدليه را به من دادند مشغول خدمات به ملت بايد باشم مستدعيم كه امورات الموت و گفتگو اين موقع به من رجوع نفرمائيد . البته ملتفت نكته هستيد . از آستان مبارك هم البته استدعا نمائيد . كشمرزيها به من دستورالعمل نوشته بودند خواسته بودند جواب نوشتم . الحمد لله مشروطه برقرار و بيرق قرمز علامت ستار خان كه معمول همه شهر و دهات است برپا نمائيد . از روى واقع هم دعاگوى به وجود حضرت سپهدار اعظم باشيد كه واقعا اين شهر را احيا فرمودند . ما مشروطه‌خواهان را به آرزوى خود\r\n\r\n","description":"","footnote":"","page_name":" 2510 ","page_number":762},
  {"content":"\r\n\r\nرسانيد . ( در خاتمه نوشته ) كاغذ نيم‌ورقى شد از بىحواسى است كه الان در مجمعى كه به عرض و داد عدليه آمدند اين موقع و اين كار پرزحمت مگر ارحم الراحمين نگهدارى نمايد ، يا الله .\r\nتاريخ اين كاغذ 27 ربيع الثانى است . مكتوب مختصرى به پسرش ميرزا اسماعيل خان نوشته ، در متن مختصر احوال‌پرسى كرده آن وقت در حاشيه اين كلمات را نوشته است :\r\nحضور حضرت و الا حاجى افخم الدوله عرض سلام چاكرى برسانيد . الحمد لله مشروطه كه اول آرزوى ملت بود خداوند از محبت به ما مرحمت كرد . عمرى به دعاگوئى صرف مىشود . زنده‌باد مشروطه . زنده‌باد مجاهدين قفقاز و رشت و قزوين . زنده‌باد سپهدار اعظم ملت گويان هستيم . زياده زحمت است . فقط از سلامتى مرقوم فرمائيد .\r\n* * * هيچ محبوسى اين‌طور كاغذ نمىنويسد . معلوم نيست چه به سرش آورده‌اند ، اين است آزادى و مشروطهء آنجا كه يكى از شروط عمده آزادى قلم است .\r\nشنبه دوم جمادى الاول ، اول درجهء جوزا - رئيس الوزرا تأكيد زيادى در باب اختتام نظامنامه كرده بودند . حضرت و الا براى بعضيها مرقوم داشتند كه البته حاضر شوند ، اما مىفرمودند بقدرى در بعضى كلمات و عبارات بحث بى جا مىكنند كه اغلب منزجر و خسته شده‌اند .\r\n\r\nصرفه‌جوئى\r\nمجلس رفتيم . جناب رئيس الوزرا فرموده بودند در مخارج تقليل شود . با وجودى كه ناهار موقوف شده گفته شد اين عمله‌جات زيادى نيست ، ماهى پانصد با ناهار مىدادند ، سيصد براى ناهار كسر شده . اين دويست تومان هم قابل نيست يا آن‌كه مرخص فرمايند حاضر نشويم ، زيرا كار كه نيست . امين دربار گفت اين مطلب را گفتم قبول نفرمودند .\r\nحضرت و الا فرمودند عريضه به شاه به توسط سعد الدوله نوشته شود ، در صورتى كه وضع تغيير كرده مرخص فرمايند . همان كمسيون عرص كافى است . اما خير مرخص نمىكنند براى آنكه فعلا اين‌جا ترتيب منظمى دارد براى اجلاسات و نوشتن نظامنامه‌ها يك همچو جائى را لازم دارند .\r\n\r\nاوضاع قزوين\r\nجمعى ديدن ميرزا ابو القاسم رفته بودند . خودش حكايت كرده بود شب عيد شاه در عمارت حكومتى مهمانى داشتم ، مطرب و موزيك بود . شهر را هم چراغان كرده بودند .\r\nآتش‌بازى تهيه شده بود . ساعت دو صداى تير و تفنگ بلند شد كم‌كم صدا نزديك شد تا\r\n\r\n","description":"","footnote":"","page_name":" 2511 ","page_number":763},
  {"content":"\r\n\r\nنزديك على قاپى نشده بودند باز ما دست از كار نكشيده بوديم . آن‌وقت ريختند و همه را گرفته زنجير كردند . چند نفر از قفقازيها را يك ماه قبل فراشهاى حكومتى گرفته بودند من آنها را صدمه نزده مرخص كردم . اول آنها به فرياد من رسيده شفاعت كردند . بعد رومانوسكى كه از طهران آمده بود نجاتم داد .\r\nآن‌قدر حكام و سرداران ما غافل و بىكاره هستند ، آنها پشت دروازه بودند اينها مجلس عيش تهيه مىكردند . معلوم است ميرزا ابو القاسم نورى ، ميرزا چه قسم شهر را بايد نگاه دارد . گفته بود از خانهء شيخ الاسلام به قدر دويست هزار تومان اموال بردند . تمام خانه‌هاى او را هم خراب كردند .\r\n\r\nالموت\r\nابو القاسم خان شرحى نوشته بود در « كانطور » « 1 » هستم . اما هيچ چيز ندارم . براى يوميه هم معطل مىباشم . واقعهء الموت را همانطور كه نوشتم راپرت داده بود . سواى آن كه ميرزا اسحق كشته نشده و قزوين است . نوشته بود بيست و پنج هزار تومان تا حال پول گرفته‌اند ، اسب و تفنگ هركس داشته سوار ترتيب داده‌اند . همه روزه تا شريف‌آباد رفته و مراجعت مىكنند . قفقازى و ارمنى و گرجى هم در شهر بيداد مىكند . اگر مشروطه اين است كه من مىبينم واى به حال مردم . جمعى از مجاهدين را دور « كانطور » گذاشته بودند مبادا ديگران آنجا آمده متحصن شوند . قنسول پيغام داد برداريد قبول نكردند . دو روز ديگر سى قزاق و دو عرابه توپ از روسيه وارد شد . همه فرار كردند . چهارصد پانصد آدم كشته شده زيادتر خلاف است .\r\n\r\nرفتن حضرت عبد العظيم\r\nديروز دستخط ديگرى از اعليحضرت منتشر شد كه صد و پنجاه [ و 
  ] هشت اصل قانون اساسى كه خودشان سابقا امضاء فرموده بودند صراحة تصديق و امضاء شد . سفارتيها بيرون آمدند . امروز هم گفتند ناهار در خانهء شيخ عبد الحسين پسر مرحوم حاجى هستند .\r\nاز آنجا بعضى مىروند حضرت عبد العظيم براى آوردن آقا سيد ريحان الله و حاجى شيخ مرتضى و سيد على آقاى مشهور خودمان . گفتند چراغان مىكنند اما تجار مجلس تكذيب كردند و چراغانى نشد .\r\nحضرت و الا غروب از كمسيون تشريف آوردند فرمودند با همهء تأكيدات امروز يك فصل تصحيح و نوشته نشد . تفصيل الموت و عريضهء الموتيها را حضرت و الا فرموده و\r\n\r\n\r\n","description":"","footnote":"\r\n( 1 ) - كانطور روسى است - محل ادارات روسها\r\n","page_name":" 2512 ","page_number":764},
  {"content":"\r\n\r\nنشان داده بودند . فرمانفرما گفته بود من خودم تلگرافى به سپهدار مىكنم . حاجى امام جمعه و نواب هم گفته بودند از « كميتهء صلح » تلگرافى خواهيم كرد . اميدواريم مفيد واقع شود .\r\n\r\nحكومت مشهد\r\nحضرت و الا فرمودند تلگرافى از انجمن ايالتى مشهد رسيده بود كه ما تلگراف نيابت حكومت نجد السلطنه را توقيف كرديم . تا مجلس برقرار نشود و اين وزرا را تصويب نكند ما حكومت لازم نداريم . نواب و سايرين بسيار بد گفتند كه معلوم مىشود تمام اين گفتگوها از روى غرض بوده . آن‌وقت نواب به حضرت و الا عرض كرده بود چند جا انجمن كرده‌اند كه اين « كميتهء صلح » صحيح نيست . ما حالا مشغول مرافعه با آنها هستيم .\r\nمفسدين نمىگذارند اين چند نفر وطن‌پرست بيغرض كارى صورت بدهند . گمان مىكنم اين « كميتهء صلح » حضرات هم مثل كنفرانس صلح لاهه بىنتيجه بماند .\r\nحضرت و الا باز خيلى تحقيق فرموده بودند . مىفرمودند هركدام يك چيز مىگويند و آخرش صدق از كذب تميز داده نمىشود و هيچ علامت اين‌كه سپهدار نيايد ديده نمىشود ، مگر همان روس و انگليس نگذارند . تبريز هم بيچاره از ما بدتر است .\r\nتلگرافى پريروز كرده بودند كه دل سنگ به حال آنها مىسوخت و هفت هزار تومان كمك و اعانه براى آن جريمه كه به دست سرباز تير خورده خواسته بودند . آخرش نوشته بودند كه ما اهل وطن بوديم و رفتيم . امان كه در اين ده ماه چه به روز آنها آوردند ! تمام قفقازيها و گرجيها را هم گرفته بودند .\r\nاز صنيع الدوله شنيدم مىگفت سه نفر از قفقازيها در يك خانه پنهان شده بودند ، هشت ساعت مهلت دادند باز تسليم نكردند . خانه و آدمها را به ضرب ديناميت به آسمان بردند . خوب پلتيكى پيش گرفته است ، اول اشرار و چريك ولايات خودش را روانه مىكند آن‌وقت كه اغتشاش را كامل كردند قشون براى حفظ تبعهء خود وارد مىكند .\r\nپس از آن‌كه شهر را مالك شد تمام آنها را گرفته محبوس مىكنند .\r\n\r\nسنا - سعد الدوله\r\nسه‌شنبه پنجم شهر جمادى الاول 1327 - مجلس رفتم حضرت و الا هم تشريف داشتند با بيشتر اعضاء . سعد الدوله پس از قراءت عريضهء همايونى گفته بود مجلس نبايد منفصل شود تا كميسيون باقى است صبح پس از برهم خوردن كميسيون عصر منعقد شود . اين مجلس عاقبت « سنا » خواهد شد و من مشغول ترتيب آن هستم . عريضه را هم ضبط كرده و صلاح نديده بود حضور روانه شود . اما « سنا » ترتيبى در قانون اساسى دارد\r\n\r\n","description":"","footnote":"","page_name":" 2513 ","page_number":765},
  {"content":"\r\n\r\nكه به ميل جناب رئيس الوزراء نيست و گمان نمىكنم بتواند تغييرى بدهد . اگرچه با همه شيطنت و افساد ، كاركن و باكله و ناقلاست و در باطن هم مشروطه‌طلب صحيح .\r\n\r\nشكايت قصابها\r\nدويست نفر قصاب يك‌جا از صدمهء كمپانى عارض بودند . اين كمپانى روى قصابهاى بىانصاف ما را سفيد كرده مىگويند سيصد هزار تومان در اين چند ماه دخل برده‌اند .\r\nقريب يك ماه هم اهل طهران گوشت به قدر كفايت نداشتند ، بلكه در نهايت عسرت و تنگى بودند . بقدرى اين امتيازنامه را غلط داده‌اند كه انسان حيرت مىكند ، ابدا جزا و جريمه ندارد . اگر گوشت بود چنين و چنان كمپانى بكند ، نبود جزا و جريمه در آن نيست .\r\nاين ده نفر تاجر معتبر به مراتب از آن مردمان بىسروپا بيشتر دزدى و تقلب مىكنند . هر شركتى هر كمپانى از ايرانى تشكيل شد همه اين قسم بود .\r\nپنجاه نفر زن با كلانتر مشهور از بابت مطالبهء مقررى و مواجب خود ، جمعى از صرافها هم از بابت مطالبات و بروات ديوانى . جنجال و قال زيادى بود . هر شكل مىشود سر مردم بىكلاه است ، عرض رس نيست .\r\n\r\nنظامنامه\r\nبا نظم الدوله قدرى سر نظامنامه مرافعه كرديم و شكايتهاى حضرت و الا را گفتم .\r\nخودش هم گله داشت . مىگفت مخبر الملك هنوز هم با تمام تلگراف ولايات باز مىگويد همان نظامنامهء سابق صحيح است . از تبريز ، اصفهان ، گيلان ، خراسان كه فعلا مركز مشروطه‌خواهان است تلگرافات عديده رسيد كه آن نظامنامه غلط است و ما نهايت آرزو را داريم تغيير داده شده عوض شود .\r\n\r\nحرف سپهدار\r\nآن‌وقت با شعاع الدين ميرزا پرسيديم از سپهدار بگوئيد . گفت مردم مىگويند و سپهدار تلگراف كرده امروز كه ملت قدرتى دارد شاه تمام آنچه را خواستيم مرحمت فرمود . وقتى كه ما قوهء جنگى خود را متفرق كرديم باز نقض فرامين خود را مثل سابق مىكند . شاه بايد قواى جنگى خود را متفرق كرده قورخانه و ذخيره و توپخانه را هم به دست اشخاصى كه ما مىگوئيم و معتمد ملت است واگذار كنند . آن چند نفر را هم نمىگوئيم سياست فرمايند بلكه مثل اشخاصى كه گرفته باغ شاه بردند و جلاى وطن دادند تبعيد كنند .\r\nوزراى شاه هم مىگويند وقتى كه تمام اين كارها را ما كرديم از كجا مىتوانيم شاه را\r\n\r\n","description":"","footnote":"","page_name":" 2514 ","page_number":766},
  {"content":"\r\n\r\nمطمئن كنيم كه شما با قشون خود حمله به طهران و سلطنت‌آباد نياورده حكايت عثمانى را فراهم ننمائيد . طرفين حق مىگويند و حرفشان راست است . پس اين رشته سر درازهائى دارد به قول صدر السلطنه .\r\nيكى از رعيتهاى شعاع الدين ميرزا از خرقان آمده بود گفته بود از كله دره و تمام دهات آن سمت اسب و تفنگ و سوار مىگيرند . از يكى دو نفر حاجيهاى سيادهن هم مبلغها پول گرفته‌اند .\r\n\r\nكميتهء صلح نه ، كميتهء واسطه\r\n« كميتهء صلح » هم امروز حاجى امين دربار مىگفت با كسى جنگ نيست . « كميتهء واسطه » است . معلوم شده تغيير اسم داده‌اند . با اين ترتيبات بايد منتظر آمدن سپهدار بود .\r\nصدر العلماء شمران رفته كه اصلاح مزاج كند . علماى متحصن حضرت عبد العظيم نيامدند . مىگويند شيخ مرتضى گفته تا قاتلين حاجى ميرزا مصطفى قصاص نشوند نمىآيم .\r\nقاتلين او هم مىگويند اشرار محله دوچى تبريز است كه نزد مفاخر الملك مىباشند .\r\n\r\nشاه\r\nشاه نمايشى نمىكند . استمالت و دلجوئى از مردم ننموده . اگر علما را احضار مىفرمود ، از تجار و طبقات اصناف احضار مىكرد ، دستى از مرحمت به سر و گوش آنها مىكشيد ، التفات و مهربانى مىكرد همين‌طور تلگرافا با ولايات جان نثارش مىكردند ، از سپهدار و صمصام و سايرين كه محبوب واقع شده‌اند محبوب‌تر مىشد . بلكه مىتوانست به كمك و يارى آنها حضرات را با اين حركات جديد كه كرده‌اند و مىكنند مطرود و مبغوض ملت نمايد . نمىدانم با كى مشورت مىكند كه آن مشورت و مصلحت گذارها هيچ عقل ندارند . اگر مشورت نمىكند و براى خودش كار مىكند جسارت كرده مىنويسم تمامش باطل است و سخيف . امروز بواسطهء آنكه دست خارجه داخل امورات داخلهء ما شده و همه‌جا قشون آورده‌اند ، سپهدار اين حركات را بعد از اعطاى مشروطه كرده ، يا صمصام اصفهان را تخليه نمىكنند . شاه خوب مىتواند ملت را يار و مددكار خود كرده دست همه را به حرف حساب كوتاه كرده بلكه تمام را متهم و به محاكمه كشيده و مجازات بدهد . افسوس كه از من و امثال من مشورت نمىكند . در صورتى كه امروز شاهزاده و قجر بايد محل شور و صلاح باشد نه قراباغى و ديگرى و اگر بوديم يا باز هم از ما شور كند صلاح مملكت و او را از دست نداده مردم را به پرستش او وادار مىكنيم . ملت راحت ، خودش مسجود همه واقع شود .\r\n\r\n","description":"","footnote":"","page_name":" 2515 ","page_number":767},
  {"content":"\r\n\r\n\r\nامتحان مدرسهء قاجاريه\r\nپنجشنبه هفتم ، ششم درجهء جوزا - مدرسهء قاجاريه براى امتحان دعوت كرده بودند .\r\nچهار ساعت به ظهر مانده ديروز را حضرت و الا سلطنت‌آباد و از آنجا تجريش تشريف برده بودند . من نرفتم ، حاجى آقا رفت . مىگفت بر خلاف باغ شاه يعنى بعد از خرابى آنجا مواظبتى مىكنند كه سلطنت آباد را ويرانه نكنند . قزاق مأمور است كه نگذارد درخت ببرند كثافت كنند . اما مشكل است . بيشتر قورخانه و ذخيرهء شهر را آنجا حمل كرده‌اند .\r\nشاه سرما خورده بود و كسالت داشت اغلب روزها عصر سوار مىشود . هفته‌اى دو روز يكشنبه و پنجشنبه هم وزراى بىتكليف آنجا مىروند . هيچ‌كدام از اين وزرا رسما به وزارتخانه‌هاى خود جلوس نكرده‌اند .\r\nدر مدرسه امتحان فرانسه و انگليسى بود . فرانسه‌دان زياد بود ، اما انگليسىدان همان اسد الله ميرزا بود و امتحان نمود . من چون كم مىدانم صدر السلطنه‌اى نكردم و ساكت بودم .\r\n\r\nسپهدار\r\nمفاخر الدوله با من و مؤيد السلطنه و جناب شيخ و عميد الدوله صحبت مىداشت .\r\nنمىدانم چه كرده كه خود را از اتهام بيرون آورده از همه‌جا آگاه است . بىعلم نيست .\r\nچون جزو وزارت خارجه و كارپرداز رشت و آذربايجان بوده با سفارت‌خانه‌ها مراودهء تام دارد . مىگفت روسها به سپهدار حكم كرده‌اند قدمى از قزوين جلوتر نگذارد و اگر يادداشت آنها را شاه زودتر قبول كرده بود خيلى ممنون مىشدند . اگر نايب السلطنه را همه كاره نكرده بود سپهدار قزوين نمىآمد . زيرا وقتى كه ديدند يادداشت آنها قبول نشد و بدون شور نايب السلطنه وزير شد اشاره كردند او قزوين آمد . تا ناچار قبول كنند كه عزل شود .\r\n\r\nوضع تبريز\r\nسه چهار هزار قشون روس به سركردگى ماژور جنرال ايسارسكى در آجىچاى و شهر تبريز است . هزار نفر هم در باسمنج اردو زده‌اند . تمام اسلحه و تمام قفقازى و گرجى و اشرار خارجه را دستگير كرده بردند . آنچه سنگر بود خراب ، ده هزار تومان هم جريمهء آن تير خطا كه به دست سرباز خورده بود خواستند . بيچاره تبريزى به هزار زحمت و ماجرا سه هزار تومان راه انداخته باقى را مهلت گرفتند .\r\nگفتند آن روز تلگراف كرده بودند بعد از اعطاى مشروطه يك كرور وجه نقد حاضر و\r\n\r\n","description":"","footnote":"","page_name":" 2516 ","page_number":768},
  {"content":"\r\n\r\nتقديم مىشود . چطور ده هزار تومان نداشتند . گفت دروغ بود . دينارى ندارند . تلگراف تضرع و زارى آنها براى اعانه گرفتن طهران و همه‌جا مخابره شده .\r\nپرسيديم پس مىگويند خواهند رفت . گفت بلى ، گفته‌اند حاكمى برود امنيت بدهد .\r\nيك كارگزار صحيح هم برود ثلث قشون باقى تتمه مىروند . تا خوب اطمينان كه حاصل شد آن ثلث هم خواهد رفت و اين مسئله غيرمقدور است براى آنكه آذربايجان مملكت وسيعى است و از هر گوشه‌اش يك صدائى بلند است و به اين زوديها آرام نخواهد شد .\r\n\r\nمشير السلطنه\r\nآن وقت جمعا رفتيم سر فحش دادن به مشير السلطنه و سپهسالار و جمعى ديگر .\r\nحاجى مفاخر الدوله گفت حكايتى دارم و براى آنكه باور كنيد اول قسم مىخورم و چندين قسم خورد . رفتم خانهء مشير السلطنه گفتم وزير مختار روس خيلى دل‌تنگ است .\r\nاين سفرا عينك دولت خود هستند . وانگهى دولت روس كه ما با او هزار كار داريم سفيرش نبايد آنقدر براى چيزهاى جزئى دلگير باشد . جواب به من داد با تشدد زياد كار ما را امام زمان مىكند ، به روس چه اعتنا داريم كه امپراطور امروز از مناره زمين افتاد گردنش شكست . من عريضه به حضرت صاحب ( ع ) نوشته‌ام صبر كنيد جواب آن‌كه رسيد همه كارها درست مىشود . عوام خصوصا زنها هركس عتبات مىرود عريضه نوشته شرح گرفتارى خود را داده آن شخص در سامره در چاه حضرت مىاندازد .\r\nباز گفت روزى كه سفير روس به تماشاى سلام آمد و ناهار در چادر سپهسالار خورد سپهسالار به مشار اليه گفت ما امروز ديگر جواب شما را سربالا مىتوانيم بدهيم و با اين سرنيزه‌ها كه ديديد از شما ترس نداريم . سفير خنده كرده اما من ديدم تمام بدن او به حركت آمد . دو مهمانى از سفرا كردند . گمان كردند براى يك بطر شامپانى و دو فنجان كنياك همه را مطيع و منقاد خود نموده‌اند .\r\n\r\nخاصيت پوستين\r\nناهار رفتم خانهء مؤيد السلطنه كه تازه كرايه كرده و در شغال‌آباد نزديك خانهء مهندس الممالك و آقا سيد هاشم است . شاهزاده بعد از ناهار در توى اطاق با پوستين و لباسى كه در برداشت با همان كلاه‌پوست خوابيد و نفيرش به آسمان رفت . بعد هم كه برخاست اصرار داشت همين‌طور كه پوستين دفع سرما را مىكند رفع گرما را هم مىكند . خيلى خنده كردم و اين فيلسوفى حضرت و الا را رد كرديم اما متقاعد نشد و فيزيك مىگفت .\r\nكميسيون انتخابات نمىرود ، پيغام داده رأى من به كلى بر خلاف است و نمىآيم .\r\nحضرت و الا ماشاء الله همه روزه رفته‌اند مگر ديروز . حالا هم سعد الدوله گفته بعد از اين\r\n\r\n","description":"","footnote":"","page_name":" 2517 ","page_number":769},
  {"content":"\r\n\r\nنظامنامهء سنا نوشته شود .\r\n\r\nسپهدار و مقاصد ملت\r\nعميد السلطان آنجا آمد . نزد فرمانفرما است . مىگفت سپهدار را وزرا ميل دارند تبريز روانه كنند . ما گفتيم نخواهد رفت . مجاهدين مىگويند رشت ، قزوين و مازندران را به مشار اليه بدهند . خودش نزد ميرزا ابو القاسم خان قسم خورده ميل ندارم داخل كار شوم .\r\nتا بدانند فقط براى پيشرفت مقاصد ملت اين حركت را كردم .\r\nمجاهدين قزوين به وزراء تلگراف كرده‌اند شما قبول مسئوليت را اگر اين‌طور كرده‌ايد كه تمام وزارت‌خانه‌هاى شما منظم و تمام مردم راحت شوند بسيار خوب و الا استعفا كنيد . جواب اينها زده‌اند اين ايراد با شما نيست . شوراى ملى بايد منعقد [ شود 
  ] و با ما اين صحبت را بكند .\r\nعميد السلطان مىگفت چهار نفر را تا تبعيد نكنند قزوينها ساكت نمىشوند : شيخ فضل الله ، مفاخر الملك ، سپهسالار ، ناصر السلطنه . اما سفرا فقط سپهسالار را مىگويند برود كافى است . چنانچه در يادداشت آنها نوشتم .\r\n\r\nعكس مشروطه‌خواهان\r\nدر عكاس‌خانه‌هاى خيابان ناصريه و لاله‌زار از عكسهاى ستار خان و باقر خان و صمصام السلطنه و جنگ تبريز خيلى مىفروختند . اسباب هيجان و اغتشاش بود . ديروز پلكنيك فرستاد عكاسها را گرفتند و در دكان آنها را مهر و موم كردند ، بعد عكس فروشها را مرخص كرد . اما دكاكين مهر و موم است .\r\n\r\nروسها\r\nاز روزى كه شهر به او سپرده شده صبح به صبح نفرى ده شاهى به تمام افراد فوج افشار كه در قراولخانه‌هاى شهر است مىدهد و به صاحب‌منصبان آنها علىقدر مراتبهم به پليس و ژاندارم هم مواجب را روزبه‌روز مىدهد و به قدر شترى از گردن آنها كار مىگيرد . تمام مواجب چهار سالهء بريگاد و اين مخارجات را از بانك روس گرفته و مىرساند . باز مىگوئيم روسها كارى ندارند . در صورتى كه يك شاهى بانك به شاه نمىدهد . وزرا پول خواستند گفتند آنچه قول داده‌ايم حاضر است . اما تمام آن بايد به توسط مسيوبيزو به مصرف برسد نه به توسط ديگرى . رئيس بانك فرنگستان رفته براى آنكه صد كرور به ملت ايران قرض بدهد . شرايط اين استقراض را با حضور وزير خارجه روس و سفير انگليس تصفيه و تنقيح كند . خدا به داد برسد .\r\n\r\n","description":"","footnote":"","page_name":" 2518 ","page_number":770},
  {"content":"\r\n\r\nشهر استرآباد به تصرف روسها است . عمارت شهر را هم تعمير مىكنند . از ساعد الدولهء مرحوم پدر سپهدار خودم شنيدم به حضرت و الا مىگفت روسها هزار مرتبه به من بيشتر گفتند كه تركستان ما مثل حياطى مىماند كه حوض و باغچهء باصفاى آن استراباد است و به هر نحو باشد بايد استراباد را تصاحب كنيم كه پاىتخت آنجا شود .\r\nديروز صورت تكليفات كه جنرال قشون روس به اهل تبريز كرده نزد حاجى امير الدوله ديدم خيلى تماشا داشت . خدا لعنت كند كسانى كه ما را به اين روز انداختند .\r\nعجب است كه باز هم متنبه و پشيمان نشده‌اند .\r\n\r\nوزراء و سپهدار\r\nجواب كاغذهاى ما هم از سپهدار نرسيد . شاهسون و قطاع الطريق اطراف قزوين و خمسه هنگامه مىكنند . سوار مجاهدين هم خرقان و نزديك همدان رفته . تا اشتهارد هم آمده است . اسب و تفنگ و سوار مىگيرند . عين الدوله از زنجان به همدان مىرود و از آنجا از راه قم طهران . از حالا وزراى ما تمام كارهاى خود را گذاشته مشغول تخريب كار او هستند كه مبادا رئيس الوزرا شود و آنها را عزل كند . آيا همچو مملكتى بوى آبادى و راحتى خواهد ديد . حاشا و كلّا امكان عقلى ندارد .\r\n\r\nحاكم شاهرود : عميد الدوله\r\nعميد الدوله حاكم شاهرود و بسطام شده . اين دفعه فرمانفرما سر مهر آمده مدتها اين حكومت با عميد الدولهء مرحوم بود يعنى او عزل مىشد شاهزاده جهانسوز ميرزا حاكم مىشد . اين عزل شده او مىرفت .\r\nديروز با شعاع الدين ميرزا محكمهء شاهزاده لسان بوديم . عميد الدوله و بهاء الدوله آمدند بروند خانهء مستوفى الممالك بيرون نبود . آنجا آمدند . بهاء الدوله مىگفت باز فوج طهران را مىخواهند به من بدهند قبول نكرده‌ام . پارسال دو سه هزار تومان سر اين فوج خسارت كشيد . حالا هم اگر قبول نكند عقل كرده براى آنكه تا امير اعظم بيايد فوج را خواهد برد .\r\n\r\nمستوفى الممالك\r\nبارى خدمت وزير جنگ رفتيم . من هيچ آنجا نرفته بودم . عمارت قشنگى داشت .\r\nوقتى اين خانه مركز تمام رجال و شاهزاده‌گان بزرگ ايران بود . خاك درش را به عوض توتيا به چشم مىكشيدند . مستوفى الممالك خيلى مهربانى كرد . اگر جيرهء مرا بدهد حقيقة آقا است . راستى خوب است اين وزير جنگ با وزير ماليه اقلا لقبهاى خود را تبديل كنند .\r\n\r\n","description":"","footnote":"","page_name":" 2519 ","page_number":771},
  {"content":"\r\n\r\nاين مستوفى الممالك پدر بر پدر اهل قلم حالا وزير جنگ است . او امير نظام سردار پشت در پشت نظامى و لشكرى وزير ماليه است . وزير جنگ . . . زنش را طلاق داد اما در يكى از حياطها نشسته از اولادش نگاه‌دارى مىكند . يك ماه قبل هم پسر چهار ساله‌اش مرد .\r\nخانم دواهاى سم كه براى معالجهء طفل حاضر كرده بودند نوشيد به هزار زحمت معالجه كردند . گويا الان هم تتمهء كسالت باقى است .\r\nشنبه دهم جمادى الاول - صبح مجلس رفتم اغلب اعضاء آمده بودند . مسودهء نظامنامهء انتخابات را نوشته بودند و براى اعضاء روانه كردند كه امروز و امشب دقت آخرى شده فردا عصر يك مرتبهء ديگر قراءت [ شود 
  ] و به صحه [ برسد 
  ] و به چاپ برود .\r\nاما خيلى طول خواهد كشيد تا در اين انقلابات نمايندگان بيايند . اعتماد السلطنه و نديم السلطان يقين داشتند نخواهند گذاشت سر بگيرد .\r\n\r\nسنا\r\nرقعه‌اى از سعد الدوله به حضرت و الا رسيد كه نظامنامهء سنا خيلى لازم است و بايد اين دو مجلس تواما برقرار شوند . حضرت و الا بايد متحمل اين زحمت هم شده اجزاء كميسيون را براى نظامنامهء سنا متفرق نفرمايند تا آن‌هم تمام شود . هوا گرم شده منزلهاى حضرت و الا هم ناف شهر و بسيار بدهوا است . اين زحمت هم مجددا علاوه شد .\r\n\r\nاعلان ضد شاه\r\nدر مجلس گفتند روز پنجشنبه يك نفر غلام على نام ترك دسته اعلانى بدون امضاء اما چاپى در بازار منتشر مىكرد ، بسيار از شاه بد نوشته بود و مردم را تحريك به قتل و غارت قزاق و سرباز كرده بود . صرافهاى ترك قرب امامزاده زيد او را نگاه داشته و بعد به دست قزاقهاى گشت مىدهند . تجار از قول سايرين مىگفتند از قرار معلوم آدم مفاخر الملك است . خوب است استنطاق علنى شده تنبيه شود . بعد هم از اين قبيل اعلانات جلوگيرى كنند . رقعه براى فرمانفرما وزير داخله نوشته روانه شد . كمى از كسبه اميدوار شديم كه از اين قبيل اعلانات سرخورده و منزجر شده‌اند و ميل ندارند قراءت كنند .\r\n\r\nاسترآباد\r\nباز در مجلس شنيده شد ميرزا محمد خان لاريجانى اعظام الدوله « 1 » كه بعد سردار\r\n\r\n\r\n","description":"","footnote":"\r\n( 1 ) - اصل : اعزام الدوله .\r\n","page_name":" 2520 ","page_number":772},
  {"content":"\r\n\r\nمفخم شد ، حالا نمىدانم چه لقب دارد ، از استراباد آمده او هم به خيال متمولين و ملاكين و تجار سارى و بارفروش افتاده با امير اسعد پسر سپهدار پيغاماتى ردوبدل كرده .\r\nفعلا جمعيتى جمع نموده منتظر آمدن امير اسعد است كه حمله به سمت آن دو شهر ببرد و دمار از روزگار آنها برآورد . سپهدار خوب چيزى ياد مردم داده . بيچاره مشروطه ، بىنوا مشروطه كه تو سراپا عدالتى و مردم مملكت ما به عنوان تو اين همه ظلم فاحش مىكنند .\r\n\r\nقزوين\r\nناهار كه نداريم . آمديم منزل كاغذى از ابو القاسم خان رسيده بود . نوشته بود در « كانطور » هستم . رومانوسكى مرا خواست تمام تفصيل را جويا شد . فرمود آنچه قبل از آمدن كانطور از شما برده‌اند با من نيست . بعد هرچه تعدى شده باشد خواهم گرفت . از ما هم كه بعد از آمدن « كانطور » چيزى نداشتيم كه ببرند ! در باب الموت هم گفته بود با سپهدار مذاكره مىكنم . آن‌وقت كمى از وقايع نوشته بود . كسانى كه در « كانطور » متحصن مىباشند : جناب آقا شيخ عيسى مجتهد شهيدى - امام جمعه شهيدى - حاج مجتهد - امجد الاسلام - حاجى ميرزا تقى - عماد الاسلام - يمين خاقان - مظفر السلطنه - بيوك خان امير تومان مچينى - رئيس تلگراف‌خانه - حاج ابو تراب - با جماعت ديگرى از هر قبيل .\r\n\r\nهرزگى در قزوين\r\nهشتاد هزار تومان تا امروز از مردم پول گرفته‌اند . سى هزار تومان هم حالا از حاجى محمد على آقاى امينى باز خواسته‌اند كه سعيد نظام رشوند مأموريت دارد بگيرد .\r\nچهارصد اسب از شهرى و خوانين و رعاياى خررود و ابهررود تا امروز با مقدار زيادى تفنگ گرفته‌اند . قريب دو هزار نفر ارمنى ، گرجى ، قفقازى ، ترك ، رشتى ، قزوينى جمعيت سپهدار است . تمام در شهر مشغول هرزگى و بىعصمتى و چپاول هستند . هركس بگويد به سپهدار مىگويم جواب مىدهند اين سپهدار را ما سپهدار كرديم چه مىتواند بكند .\r\nبعد از دستخط آخرى سه شب چراغان كردند . يك شب سپهدار به منزل ميرزا حسن رئيس المجاهدين شيخ الاسلام حاليه رفت . افسر ارمنى حكايت كرد سيصد بطرى آبجو و عرق « وتكا » صرف كردند . نهاوند را چاپيدند . سيادهن آنچه قيمت جنس بود با مقدار كلى پول نقد گرفتند . به سمت همه دهات رفته‌اند . خرم‌دره و شريف‌آباد را ضبط كردند .\r\nنايب آنجا كه مال شاه است چركر رفت . خوانين چركر سنگربندى كردند جرأت نكردند آنجا بروند . در خرقان هم رفته بودند اما حالا در عباس‌آباد خوانين سنگر بسته‌اند . در سردرود همدان هم سردار پسر امير افخم سوار جمع كرده و سنگر بسته .\r\n\r\n","description":"","footnote":"","page_name":" 2521 ","page_number":773},
  {"content":"\r\n\r\n\r\nسپهدار و روسها\r\nسپهدار براى گرفتن مشروطه اين كارها را مىكرد . آن‌كه داده شد ، حالا اگر بعضى شرايط كرده كه ناتمام است انشاء الله تمام مىشود . اين رعاياى فلك‌زده و اين مردم قزوين چه تقصير دارند . يا حالا اهل سارى و بارفروش چه گناهى كرده‌اند . بارى در اينجاها است كه عقل آدم گير مىكند و بايد يقين كند تمام آن عنوانات خدعه و تزوير بوده و هست و خواهد بود .\r\nمرا تكه‌تكه كنند به دار بزنند عقيده‌ام اين است . سپهدار بدون كمك و همراهى باطنى روس اين اقدامات را نمىكرد . اين همه گرجى و قفقازى و بلغارى و ارمنى با اسلحه از سرحدى كه كاغذ و روزنامه را باز نكرده نمىگذارند رد شود بىاجازه نگذشته جزو مستخدمين سپهدار نمىشدند . هرجا هم سپهدار رسيد از روى خدعه اول يك تهديد و تخفيفى به قنسولگرى روس كرد كه نوشتهء او را سند كرده و سالدات وارد كردند . چنانچه در اين ده ماه تبريزيها نسبت به تمام قنسولگريها و آن همه تبعهء خارجه كه آنجا دارد تخفيفى نكرده و كمكى نخواستند ، تا اينكه دولت بىمزگى را به حدّ كمال رسانيد . بواسطهء يك خبط و خواستن آذوقه براى فقرا و ضعفا مستمسك به دست آنها افتاده با پنج هزار سالدات و شصت عرابه توپ ، چند گارى ناقابل حمل آذوقه كردند كه هر قدر تاكنون فرياد مىكنند غلط كرديم نمىخواهيم فايده ندارد .\r\n\r\nبختياريها و انگليسها\r\nهمين‌طور بختياريها بدون اجازه و دلگرمى دولت انگليس هرگز وارد اصفهان نمىشدند . حاجى عليقلى خان سردار از لندن با مقدارى « منوى » « 1 » جنگ ، با كشتى انگليس مستقيما به رامهرمز وارد [ شد 
  ] از آنجا اصفهان آمد . شاه هم به حضرت و الا پريروز گفته بود من عاجز اينها نيستم ، اما روس و انگليس نمىگذارند . اگرچه نمىشود اين فرمايش را فعلا باور كرد زيرا عاجز است . پس محققا اينها شريك دزد و رفيق غافله مىباشند . به عنوان مشروطه ايران را به باد دادند . منتهى دولت هم به سوء تدبير و كمك و همراهى آن دو وزير بىنظير كه دور نيست آن دو هم با روس و انگليس يار بودند بيشتر اسباب خرابى را فراهم نمود .\r\nاعظام الدوله « 2 » هم اگر سارى و بارفروش را چپاول و غارت كند باز به اغواى روس است . اينها تا در تمام ده‌كوره‌هاى مملكت ما قشون داخل نكنند دست برنمىدارند .\r\n\r\n\r\n","description":"","footnote":"\r\n( 1 ) - در اصل مينوى -  Menu  - صورت غذا ولى در اينجا به معنى دستورالعمل است .\r\n( 2 ) - اصل : اعضام الدوله .\r\n","page_name":" 2522 ","page_number":774},
  {"content":"\r\n\r\nهيچ مملكتى را هم به اين سهولت بدون هيچ نزاع و خونريزى تا حال كسى تصرف و تملك نكرده ! حتى جزاير خيلىخيلى كوچك اقيانوسيه را كه فرنگيها گرفتند تا با وحشيهاى آنجا جنگ نكرده ، اقلا جمعى از اروپائيها به تير و كمان و اسلحه سنگى آنها كشته و تلف نشده مالك و صاحب نشدند .\r\n\r\nنوكر روس و انگليس\r\nحالا من‌بعد چه شود نمىدانم . حاليه كه اين‌طور است و همه مىبينيم . امروز سردارهاى ملى ما نوكر روس و انگليس است ، كابينهء وزراى ما مستخدم آنها . اين‌كه سپهدار به طهران نمىآيد حكم روس است . صمصام السلطنه از اصفهان تخطى نمىكند براى اين است كه قشون انگليس است و داخل خاك روس نبايد بشود و الّا هزار مرتبه صمصام طهران آمده بود ، سپهدار هم پشت سر او . من خيلى چيزها مىشنوم و خيلى بالاتر مىگويم ، اما نمىدانم چرا قلم من از گوش و زبانم با احتياطتر شده .\r\n\r\nآشوب در ولايات\r\nسه‌شنبه 13 جمادى الاول - ابر مظلم تيره و تارى ايران را فراگرفته كه از هيچ گوشهء آن آثار روشنائى پديد نيست . تمام ولايات شلوغ شده . ايلات و عشاير ما همه‌جا را غارت مىكنند و براى پنج شاهى آدم مىكشند . كاغذهاى ميشوم سفارتيها و آقاى صدر العلما و كارهاى سپهسالار و تلگرافات تبريز و رشت و اصفهان يك هنگامه و آشوبى در ايران برپا كرده كه آن سرش ناپيداست .\r\nايلات لرستان و همان آقاى نظر فتح لشكر كه صدر العلما احضارش كرده بود تا دروازهء همدان را مشغول غارت مىباشند . صفحهء خراسان تا نزديك دامغان را تركمان چپاول مىكند . چهل نفر زوار عرب را در يك نقطه تمام را گوش تا گوش سر بريدند .\r\nفارس و بنادر از مردهء سيد عبد الحسين و ايل قشقائى آشوب است . حتى خاك كرمان و يزد را برهم زده‌اند . سيصد چهارصد عدل يك مرتبه مال التجاره را مىبرند . قزوين و رشت كه مكرر نوشته شد . ايلات شاهسون اردبيل و مشكين و ساير اشرار تمام آذربايجان را كه دو سال است يغما كرده ، حالا باز از نو شروع كرده‌اند .\r\n\r\nقراقوش روس\r\nآنها كه متصل عريضه مىدادند شما مشروطه را بدهيد تمام اين هنگامه و آشوب آرام مىشود حالا بعضى در قلهك مشغول اصلاح مزاج و جمعى در حضرت عبد العظيم مجاور [ ند . 
  ] آنهاى ديگر هم كه معرفه نبودند در شهر متفرق هستند . از همه‌جا بدتر\r\n\r\n","description":"","footnote":"","page_name":" 2523 ","page_number":775},
  {"content":"\r\n\r\nبيچاره تبريزيها هستند كه در چنگال قراقوش روس مثل باشه « 1 » گرفتارند . تا ديدند تسليم خواهند شد و مردم كمى راحت [ مىشوند 
  ] كلاههاى پردار را به سر گذاشته نيم‌تنه‌هاى يراقدار پوشيده از شاه مشروطه گرفتند و آذوقه خواستند . اول در نهايت مهربانى وارد تبريز شده آذوقه آوردند . چند روز كه گذشت خواهش كردند دو سه سنگر نزديك قونسولگرى را خراب كنند . دو سه روز ديگر گفتند چند سنگر ديگر را هم خراب نمائيد . تا كار به جائى رسيده كه در يك خانه صداى تفنگ برخاسته ، آن خانه و چند خانهء مجاور آن را با ديناميت و بمب با خاك يك‌سان كرده چندين نفر زن و مرد و بچه شهيد شدند . دو نفر با هم نزاع كردند ، يك نفر آنها را كه مقصر قلم دادند خود و خانه‌اش را با ديناميت آتش زدند . در يك خانه چند قبضه كارد و خنجر سراغ كرده بودند تمام را ضبط و صاحب آن را حبس كردند . اهل تبريز را به يك چاقو محتاج كردند .\r\nقفقازى ، گرجى هرچه بود بردند . خواستند ستار خان و باقر [ خان 
  ] و آقاى تقىزاده را هم دستگير نمايند حتى خانهء باقر [ خان 
  ] را محاصره كردند . آنها هم فرار كرده به قنسول‌گرى عثمانى پناه برده‌اند .\r\nمىگويند روسها مطالبهء تمام خسارت واردهء آذربايجان را از اين چند نفر مىخواهند .\r\nبعضى گفتند بصير السلطنه و اجلال الملك و ثقة الاسلام با سايرين هم به عثمانى پناه بردند . نتيجهء اين پناهندگى آنها اين شد كه عثمانى هم ساويج‌بلاغ را تصرف كرده و حالا مىگويند جلوتر هم آمده .\r\n ز توران چنان بخت برگشته بود * كه گرگين از ايشان دو تن كشته بود \r\nعثمانى امروز به مراتب از ايران شلوغ‌تر است . با وجود اين به خاك ما تخطى مىكند ، نيست مگر از عدم فهم و بىعرضگى خودمان .\r\nروسها بواسطهء ستار خان و سايرين مقاصد خود را انجام دادند . تا نزديك تسليم و اصلاح شد رنگ ديگر به كار بردند . امروز ديگر احتياج به آنها ندارند بلكه آنها را مانع مقاصد آتيهء خود مىدانند . لهذا به هر شكل است حضرات را دستگير يا اقلا از آنجا تبعيد خواهند كرد .\r\nاينها عربى پاشاى مصر انگليس هستند . وقتى كه مصر را تسخير كرد اول عربى پاشا را خارج كرد . باشد تا خدمت صمصام و سپهدار هم برسند .\r\n\r\n\r\n","description":"","footnote":"\r\n( 1 ) - باشه - پرنده‌ايست شكارى\r\n","page_name":" 2524 ","page_number":776},
  {"content":"\r\n\r\n\r\nاصفهان ، امن و امان - بالون قرمز\r\nفقط شهرى كه منظم است اول اصفهان است كه بينى و بين الله ذره‌اى به مردم تعدى نشد ، مال كسى را نگرفتند ، كسى را بى جا نكشتند . اجانب را ظاهرا داخل خود نكردند .\r\nهيچ يكى از كارهائى كه در رشت و قزوين شد آنجا نشد . همه راحت ، امن و امان است .\r\nدوم طهران است كه از دولت سر پلكنيك لياخف نهايت امنيت را دارد . حالا گاهى خوش‌ذاتها اعلان ژلاتينى مىكنند كه فردا بعد از ظهر شهر برهم مىخورد ، چنين و چنان مىشود ، يا روزها مىگويند هروقت بالون قرمز شب به هوا رفت صباح آن قفقازى به شهر خواهد ريخت و آن‌وقت بالونهاى قرمز شب هوا مىكنند و مردم بينواى شهر تا صبح قرار و آرام نمىگيرند به جاى خود .\r\n\r\nناامنى و دزدى\r\nاما از شهر طهران كه خارج بشوى از هر سمت تا آخرين نقطه خاك ايران هيچ‌كس داراى شعيرى و فلوسى نيست . روز وانفسا و قيامت كبرى است . راهها مسدود ، حركت ممنوع ، مخاطرات بسيار . چنانچه فخر الملك خودى به كردستان رسانيده و در آنجا متحير مانده از كدام راه خود را طهران برساند . آخر نوشتيم نيايد . عين الدوله با اردو سرگردان است راه عبور ندارد . قاصدى از خرقان براى شعاع الدين ميرزا پاكت مىآورد .\r\nسى شاهى پول براى خرجى داشت فى الجمله گيوه پايش نو بود ، در راه برهنه‌اش كردند .\r\nسى شاهى را با گيوه بردند تا تهران به گدائى آمد . اين‌طور مردم پست‌فطرت و دنى شده‌اند .\r\nاما شمرانات به مراتب خطرناك‌تر از جاهاى ديگر شده . اين سوار و سرباز و توپچى گرسنه بيداد مىكند . مشغول دزدى و سرقت [ است 
  ] و اگر مانع شوند مقتول مىكنند . دو مكان امن در شمران داشتيم يكى زرگنده ، ديگرى قلهك . امسال هم از مردم ترسو و مستبدين تماما آنجا رفته‌اند . طورى كه خانه‌هاى ده تومانى را پنجاه تومان و شصت تومان كرايه كرده‌اند تا هزار تومان بالاتر .\r\n\r\nنصرت الملك\r\nنصرت الملك شوهر همشيره شاهزاده آغا همان روزى كه سپهدار قزوين آمد رو به زرگنده فرار كرد . هفت روز بعد بىخبر همشيره را با آنچه در طهران اسباب و مايلزم زندگى داشت برد و همه را در سه اطاق و يك حياط خيلى مختصر حبس نمود . از خودش خاطر جمع است كه هيچ‌كاره بود . اين‌همه واهمهء او براى خاطر اين است كه\r\n\r\n","description":"","footnote":"","page_name":" 2525 ","page_number":777},
  {"content":"\r\n\r\nبرادر معز السلطان است و او در نزد مسيو نوز منافع بسيار از گمرك برده كه ابدا مدخليت به مشار اليه ندارد .\r\nپسرش ميرزا محمد حسين خان شهر آمد . مىگفت با وجودى كه در زرگنده قزاق و پليس و ژاندارم دارند و زرگنده هم آنقدر بزرگ نيست باز همه شب سيلاخورى و سوارهاى ديگر دستبردى مىزنند . مىگفت مير هاشم آنجا آمده . حاجى محمد اسمعيل مغازه هم خودش دزاشوب [ است 
  ] اما خانهء زرگنده كرايه كرده . آنچه شمش نقره در ضرابخانه داشت آنجا آورده . هروقت لازم شود بار كرده ضرابخانه مىبرند .\r\nدر قلهك عباسقلى خان نواب برادر حسينقلى « 1 » خان را كه نايب و منشى اول سفارت انگليس است سيلاخوريها دنبال كرده خودش فرار مىكند ولى اسب آدمش را مجروح مىكنند .\r\nاما كنفرانس لاههء ما همان‌طور كه حدس زده بودم بىنتيجه ماند . سه روز است متفرق شدند . حسينقلى خان « 1 » نواب ديروز به حضرت و الا گفته بود هيچ طرف گوش به حرف ما نمىدادند ، ناچار « كميسيون واسطه » يا صلح منحل شد . اين هم لغت تازه است .\r\nاين ايام ايران و شهر طهران دستخوش دشمنى سعد الدوله و صنيع الدوله شده . او كابينهء وزرا درست كرد . صنيع الدوله يا پارتى او [ با 
  ] كميسيون اصلاح ضديت كردند .\r\nجمعى از بىغرضها مثل امام جمعه فهميدند شيطنت سعد الدوله و قوهء روس غلبه كرد بر هم خوردند و حالا مشغول كار ديگرند . از روز اول و عهد عين الدوله تا امروز غرض و ضديت ما بين يكى دو نفر كارها را به اين‌جا كشانيد و دنباله هم باز دارد .\r\nبرويم به ملكوت السموات . شاه در قصر سلطنت‌آباد تشريف دارند . اهل دربار همه جمعند . اردو هم زده‌اند هيچ گويا در فكر اين مملكت و اين مردمان فلك‌زده نمىباشند يعنى كسى از نتيجهء اقدامات ثمرى نديده و گويا نخواهد ديد .\r\nپنجشنبه 14 جمادى الاول . به سلامتى صبح زود حضرت اقدس و الا با اهل خانه تجريش تشريف بردند . من و افخم مانده‌ايم . معطل پول هستيم . تا حالا حضرت و الا حوالهء مقرريها را مىدادند . از آنجا كه به كلى مأيوس شده‌اند مىفرمايند پول مرا از نظام الملك بگيريد و طلب خود را برداشته شمران بيائيد . سه ماه از موعد گذشته تمام را معاذير مىآورد و مشكل است به اين زودى بدهد . بهتر از اين هم الحق حضرت و الا محصلى نمىتوانست براى خودمان و براى نظام الملك پيدا كند .\r\nبهار امسال ممتد شده . ديروز عصر طوفان بسيار شديدى شد . درخت زياد انداخت و\r\n\r\n\r\n","description":"","footnote":"\r\n( 1 ) - اصل : حسنقلى\r\n","page_name":" 2526 ","page_number":778},
  {"content":"\r\n\r\nهرچه ميوه بود به زمين ريخت . بعد باران خوبى آمد . شب هم خيلى باريد . كمتر سالى بهار به اين امتداد و خوبى شده ، اما آرزوى گشت و تفرج به دل همه مانده . از بىدماغى و اين انقلاب و بىپولى مجال نفس كشيدن نيست .\r\n\r\nاخبار و شايعات\r\nديروز از صبح تا عصر و امروز هزار قسم دروغ از قزوين شهرت دادند كه عين الدوله با قشون همراهش جنگ كرده سپهدار دستگير شده ، بعد گفتند عين الدوله كشته شد .\r\nآخر گفتند سه شب است جنگ مىكند نتيجه معلوم نيست .\r\nهمين‌طور از تبريز قشون عثمانى وارد شده . ديگرى مىگفت اهل شهر با سپاه روس جنگ كرده شكست داده خارج كردند . بعضى تربيت‌شده‌ها فصول عهدنامهء ژاپن را قرائت مىكردند كه در فصل بيستم شرط است روس تا پانزده سال جنگ نكند و ملك غيرى را تصرف نكند .\r\nآخوند به باب عالى تلگراف كرده ما شاه نداريم ، شما پادشاه اسلام هستيد بيائيد از ما كمك كنيد . پارلمان عثمانى را اين تلگراف منقلب كرده . تمام عساكر عثمانى براى اخراج روس حاضر شده‌اند .\r\nآلمان حمايت دارد ، قشون خود را در سرحدات روس حاضر كرده يا از تبريز خارج شود يا جنگ مىكنند ، انگليس در اين خصوص با روس قهر است .\r\nحكايت قزوين را غروب افخم الدوله از نزد سعد الدوله آمد و به كلى تكذيب كرد كه سعد الدوله گفتند به حضرت و الا عرض كنيد سپهدار از قزوين اين دو روزه مىرود .\r\nشرف الدوله را حاكم كرديم دوست من است و انشاء الله تمام مقاصد حضرت و الا را انجام خواهد داد .\r\nساير اخبار كه ذكر شد به طريق اولى دروغ است . اين مردم به جاى آنكه نشسته فكر بكرى در اخراج روسها بكنند با اين اراجيف مىخواهند دولت قوىپنجهء روس را خارج نموده باشند .\r\nبعد از ظهر باران و كمى تگرك آمد . هوا مثل بهشت شده ، اما چه بهشتى كه براى ما از قعر جهنم بدتر شده .\r\n\r\nشعر شيخ الرئيس\r\nاشعار مفصلى از شيخ الرئيس زيارت شد بىمزه نيست هى هذا .\r\n شاه مىخواست كه رحم آرد و مشروطه دهد * خويش را باز به درياى كرم غوطه دهد\r\nصحتى تازه به اين دولت مغلوطه دهد * . . . آشفت و به دو گفت كه مضروطه دهد \r\n\r\n","description":"","footnote":"","page_name":" 2527 ","page_number":779},
  {"content":"\r\n\r\n . . . ، در خور كيش خودش * شاه مىگفت كه مردم همه آزاد شوند\r\nملك آباد ، همه غم‌زدگان شاد شوند * دور داد آيد و آسوده ز بيداد شوند\r\n. . . مىگفت كه بايد همه بر باد شوند * . . . ، در خور كيش خودش\r\nشاه مىگفت دگر چاره كدام است كدام * حق ملت ندهم كار تمام است تمام\r\nگر كه مشروطه دهم كار به كام است به كام * . . . مىگفت كه مشروطه حرام است حرام\r\n. . . ، در خور كيش خودش * خلق آبى ز ادب جمله وهايى شده‌اند\r\nخاكى و آبى در فكر خرابى شده‌اند * . . . يك سره چون شمر جنايى شده‌اند\r\n. . . شده‌اند * . . . ، در خور كيش خودش\r\nراستى كرده عصا را همه شق يعنى چه * خواستن عدل ز شه گفتهء لق يعنى چه\r\nبه ولى نعمت خود طعنه و دق يعنى چه * امت مردهء مرحومه حق يعنى چه\r\n. . . ، در خور كيش خودش * جعفر « 1 » و اكبر « 2 » و احمد « 3 » همه خواهان تواند\r\nدو برادر اخ « 4 » و تف هر دو نگهبان تواند * فوج سيلاخور سيلى خور فرمان تواند\r\nبكش اين قوم كه در فكرت عصيان تواند * . . . ، در خور كيش خودش\r\nحنظل از دست شهان است به شيرينى تمر * سازش آب دهد از برشه پوزش خمر\r\nشاه اگر راغب نرد است و اگر شارب خمر * ساحتش هست مقدس كه بود صاحب امر\r\n. . . ، در خور كيش خودش * هرچه شه كرد نگويند حلال است و حرام\r\nحد تكليف شود تا به در شاه تمام * فرض كرديم كه برپاى شود روز قيام\r\nغم مخور در صف محشر من و آقاى امام * . . . ، در خور كيش خودش\r\nدر همه موقف با قبلهء عالم برويم * همه‌جا همقدم و همدم و همره برويم\r\nتو مپندار كه ما از تو مقدم برويم * با تو هستيم ، گرفتم به جهنم برويم\r\n. . . ، در خور كيش خودش * شاه گفتا به خدا . . . توئى\r\n. . توئى ، قدوهء اعلام توئى * محرم خاص من و پيشرو عام توئى\r\nدر خور انعام اى قبلهء انعام توئى \r\n\r\n\r\n","description":"","footnote":"\r\n( 1 ) - سيد جعفر سلطان العلماء\r\n( 2 ) - حاجى آقا على اكبر\r\n( 3 ) - آقا سيد احمد برادر آقا سيد محمد\r\n( 4 ) - امام - ظهير الاسلام\r\n","page_name":" 2528 ","page_number":780},
  {"content":"\r\n\r\n . . . ، در خور كيش خودش * دگر از شورش ايران چه تكدر دارم\r\nتكيه بر قوت بازوى بهادر دارم * من اميرى چو بهادر يل قلدر دارم\r\nفتوى تست از اين پس همه الدر دارم * . . . ، در خور كيش خودش\r\nهرچه مشروطه‌طلب دست من آيد بكشم * هركه از من طلب حق بنمايد بكشم\r\nهركه لب بر سخن عدل گشايد بكشم * علماى نجفى را همه يك سر بكشم\r\n. . . ، در خور كيش خودش * عالم و پيرو افكار سياسى عجبا\r\nبحث كردن ز رباعى و خماسى عجبا * شاه را ناسى و در فكر اناسى عجبا\r\nاهل دين طالب قانون اساسى عجبا * . . . ، در خور كيش خودش\r\n. . . توئى در اين دور * راست گفتى كه به هر دو رعيت همه‌طور\r\nتابع ظلم و ستم بايد و فرمان بر جور * خاطرت جمع كه هرگز ندهم مجلس شور\r\n. . . ، در خور كيش خودش * خلق را جز روش ذلت و پستى نسزد\r\nبندگان را به خدا شورش و مستى نسزد * دم ز مشروطه زدن دعوى هستى نسزد\r\nاهل ايران را جز شاه‌پرستى نسزد * . . . ، در خور كيش خودش\r\nخويش را تابع آن . . . مسلم كردم * چون كه مشروطه حرام است از آن رم كردم\r\nمن كه تقليد ز تو عالم اعلم كردم * عدل احسان را با خلق محرم كردم\r\n. . . ، در خور كيش خودش * . . . زور بزن زه زده سرمايهء ما\r\nتير سه شعبه به زه كرده دو همسايهء ما * مهربانتر شده از مادر ما دايهء ما\r\nدر ميان دو فشار است كنون . . . ما * . . . ، در خور كيش خودش\r\nگرچه از دست من اين ريش معنعن ندهم * اذن بر سلطنت عدل مقنن ندهم\r\nمن به مشروطه اگر جان برود تن ندهم * ترسم اين قوم بگيرند اگر من ندهم\r\n. . . ، در خور كيش خودش * آه از آن روز كه شه مات شود رخ بممات\r\n. . . از هستى خود لات شود رو به كلات * دست توحيد به هم برشكند لات و منات\r\nفعلات فعلات فعلات فعلات * . . . ، در خور كيش خودش \r\nترجيع‌بند است پس از هر دو شعر بايد اين بيت قراءت شود . شيخ الرئيس حقيقة\r\n\r\n","description":"","footnote":"","page_name":" 2529 ","page_number":781},
  {"content":"\r\n\r\nجامع معقول و منقول است . اما افسوس كه علومات خود را به جاى بىمصرف و مزخرف زيادتر صرف مىكند تا به‌جاى صحيح . شيخ التيام جراحت چماقها را مىخواهد با اشعار آبدار كند . روزى نيست شعرى ، قصيده و غزلى از او شهرت ندهند . بيشتر ذم و دق است . اگرچه بعضى استحقاق آن را دارند . حرف در اين است ، براى شيخ پول نمىشود .\r\nشنبه 16 - مجلس رفتيم . اعضاء كمتر آمده بودند . آن كارهاى سابق هم نيست . ناهار كه مايهء دلخوشى ما بود نيست . پس چرا مرخص نمىكنند يا به لغت تازه منحل نمىشويم . نمىدانم .\r\nدر مشروطه انجمنى از انجمنها تشكيل شده بود گاهى « مركزى » ، گاهى « رابطه » مىگفتند . حالا هم از كميسيون انتخابات كميسيون ديگرى تشكيل شده بود كه به عبارات نظامنامه دقت كرده فصل‌بندى ، ماده‌بندى كنند . آنها هم باز به ملاحظه و نظر جمعى رسانيده گفتند از غل‌وغش درآمد . امروز تمام كميسيون دعوت شده‌اند . اعتقاد خودشان دفعهء آخر قراءت است به صحه و چاپ برود . عمرى باشد ، غروب يا فردا معلوم مىشود .\r\nشب جمعه ساعت هفت تمام جرم قمر منخسف شد ، اما بدبختانه ابر بود و درست رؤيت نشد .\r\n\r\nوضع الموت\r\nمن ديگر از الموت ننوشتم براى آنكه خودش دفترى جداگانه لازم دارد . همين‌قدر مختصر مىكنم . آتش برپا كرده‌اند كه دودش چشمهء خورشيد را تيره و تار مىكند .\r\nسپهدار جواب كاغذها را نداد . فقط از تمام تلگراف « كميسيون اصلاح » فرمانفرما به سعد الدوله تلگراف نموده بود به يك اندازه واقعات راست است . آدمى فرستاده‌ام اشرار تنكابون نيستند ، خود الموتى است قصاص كرده . اما امروز مكتوبى از ابو القاسم خان رسيد كه رومانوسكى با سپهدار رسما و جدا مشغول مذاكرات است .\r\nورثهء مقتولين شهرند . سپهدار جواب داده به من ربط ندارد آدم شاهزاده برود . اما رومانوسكى متقاعد نشده مىگويد امنيت بدهيد ، قاتل را بدهيد ، خسارت را بدهيد . بار بار اموال غارت شده را به تنكابون نزد امير اسعد مىبرند . وقتى كه خبر قتل قاضى را داده بودند و بيست و چهار قاطر اموال و دويست تومان نقد كه عيال قاضى داده بود كه از خون شوهرش بگذرند و رحم نكرده بودند تقديم امير كردند ختمى از مطاربه براى قاضى گذاشته تا صبح ساز زدند ، آواز خواندند .\r\nماليات هم حواله كرده‌اند . انجمن قزوين اين مسئله را منافى دخل خود ديده خيلى\r\n\r\n","description":"","footnote":"","page_name":" 2530 ","page_number":782},
  {"content":"\r\n\r\nقال و مقال مىكند . اما مشكل گوش بدهند .\r\n\r\nركن الدوله\r\nشاهزاده ركن الدوله به سمت خراسان رفت چاپارى و بدون پيرايه . هميشه با تملق و تقديم و تعارف و هزار چاپلوسى رفته بود . اين مرتبه از حسن انتخاب مشير السلطنه نهايت تملق و چاپلوسى را كردند تا رفت . بلكه خيلى هم متشكر و ممنون او شدند .\r\n\r\nسرگذشت مشير السلطنه\r\nاين مشير السلطنه كه پهلوان روزنامهء ما است مازندرانى بود ، اما نورى خودش را قلم داده بود . اسمش ميرزا احمد بود . نمىدانم به چه مناسبت در يزد نشو و نما كرده بود . با امير نظام علاء الدوله تبريز رفت . نزد وليعهد مظفر الدين شاه منشى شد ، بعد رئيس دربخانه . در جنگ شيخ عبيد الله مغضوب ناصر الدين شاه شد احضار طهران شد . شنيدم از آنجا هم متصل به شاه تلگراف مىكرد كه آنها قابل نمىباشند و هرگز نمىآيند . اين تلگرافها اسباب زحمت كلى بعد شد و مايهء غضب شاه . مثل اين ايام و قسمها كه سپهدار نمىآيد و اعتنا نبايد كرد .\r\nمعتمد السلطنه ، عيالش [ را 
  ] كه خواهر قوام الدوله عباس خان تفرشى بود طلاق داده بود . خانم نمكين و منقح بود . اين ميرزا احمد همسايه بود به ريشش بستند . آن وقت مميزى گيلان جلو آمد . قوام الدوله او را نامزد كرد رفت و خوب از عهده برآمد .\r\nماليات را علاوه كرد . اما همه رضايت حاصل نكردند . تعديل صحيح كرد ، به كلى بر خلاف صدارتش . بلاعقب تا امروز مانده . بچه هيچ ندارد . مدتى بيكار ماند تا وقتى كه مرحوم ملك‌آرا را خواستند حاكم گيلان كنند . با شاهزاده همسايه بود ، هر دو سنگلج خانه داشتند كه الان خانه‌اش را مجد الدوله خريده . شيخى هم بودند . آمد و شد ، ديد و بازديد داشتند . شاهزاده چون اطلاعات او را در امر گيلان مىدانست پرسيد بيست هزار تومان تقديم مىخواهند آيا گنجايش دارد . مشير السلطنه تحاشى كرده گفت ابدا ندارد .\r\nمبادا مبادا قبول كنيد .\r\nشاهزاده از روى صداقت و اطمينان دوستى و هم‌كيشى قبول كرد ، استعفا داد . شب ديگر مشير السلطنه رفته بيست و پنج هزار تومان تقديم داده حاكم شد . سال ديگر ملك‌آرا بيست تا را داد و او عزل شد . باز دو سال ديگر شاهزاده عزل [ شد 
  ] و او رفت . شاه شهيد شد طهران آمد . بواسطهء سابقه بندگى و خدمت وزير خزانه و بيوتات شد . دو سال بود تا پول از روس قرض كردند ، منافع كلى بىاندازه برد تا وزير داخله شد . بعد عين الدوله تبعيدش كرد و مشروطه شد تا يومنا هذا .\r\n\r\n","description":"","footnote":"","page_name":" 2531 ","page_number":783},
  {"content":"\r\n\r\nبا همهء اين ترتيبات يك آدم عوام پستى است كه در طى مراتب نوكرى تحصيل مقامى كرد . آثار نجابت و امتيازى به هيچ‌وجه در او ديده نشد كه اصل طبيعت پست او را مستور و مخفى دارد . مثلا قماربازى مىكرد اما مثل زنها سفرهء پيچاز . من از محارم او شنيدم شراب مىخورد به قدر الاغى و بعد قى مىكرد و شام مىخورد . خيلى كارهاى ديگر از او نقل مىكنند كه چندان اهميت ندارد . مال زياد جمع كرده و پسرهاى مدير الدوله مثل نهنگ از مدتها قبل دهان باز كرده افسوس كه عزرائيل با آنها شركت و موافقت ندارد .\r\n\r\nحكومتهاى تازه\r\nدر قنسولگرى عثمانى هنوز حضرات باقى هستند . روس مىگويد به باب عالى تلگراف سختى كرده . پريروز هم شاه با شارژدفر روس مدتى در خلوت گفتگو داشتند . مىگويند علاء الدوله را حاكم آذربايجان كردند . چندى قبل كه تبريزيها قبول نكردند اما حالا آن اقتدار را ندارند . آن‌وقت مخبر السلطنه را مايل بودند ، اما سعد الدوله ميل نداشت و رد كرد .\r\nگفتند حكومت گيلان ، مازندران ، تنكابون بلكه استراباد را هم به سپهدار اعظم دادند ، قزوين را هم به هزار ماجرا و تصويب او به شرف الدوله . اگر اين مطلب راست بشود آنچه دربارهء سپهدار من تصور مىكردم يقين حاصل مىشود و احدى نمىتواند انكار كند .\r\nمؤيد السلطنه را گفتند حاكم يزد شده . اين خبر را معاون دفتر به من داد كه از بابت وصول مقررى هذه السنهء خودش رقص مىكرد .\r\nاما حالت شخص نظام الملك : پول نمىدهد ، يعنى ندارد . كسى هم با قرض زياد كه دارد [ به او قرض 
  ] نمىدهد . از هركس ممكن بود قرض كرده تل . . . « 1 » ندارد ، براى يك شاهى معطل . حضرت و الا هم خودى از چنگ ما نجات داد . با نوشيروان ترتيب عدالت مىدهد و با بهرام تهيهء نبرد مىكند ، « ولى همش كينه ، همش مهربانى . »\r\n\r\nوضع خانه\r\nاز همه مصائب شديدتر اين دايه فشندى ، روشنك ، از شوهر پدرسوخته‌اش سوزنك گرفته و پنهان نموده بود . تا حالا كه ديگر آرام و قرار از او سلب شده دل و كمر بىاندازه درد مىكند مثل مار بر خود مىپيچيد به حدى كه طفل بينوا از او رم دارد و فرار مىكند . دچار يك زحمت فوق‌العاده شده‌ام . اين بچه فقط انس زيادى به خواهرش حورى دارد . متصل در اين هواى گرم بغل او است و جدا نمىشود . خديجه هم بهتر نشده و نيامده . مادر هم كه ندارد . خيلىخيلى در زحمت و مرارت دچارم . دايه را هم\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2532 ","page_number":784},
  {"content":"\r\n\r\nشناخته پستان ديگرى را قبول نمىكند . با وجود آن تازه گل دايه‌اى در ماشين ديده بود رفت بياورد . از اصل اين بچه به دايه اقبال ندارد و من به زن و همه‌چيز ديگر .\r\n\r\nدار زدن صدر العلماى اردبيلى\r\nدو سه روز است شهرت دارد و امروز به واسطهء مكتوب ابو القاسم خان محقق شد كه صدر العلماى اردبيل كه ابدا معرفى به حال او ندارم به گيلان آمده از آنجا به قزوين كه طهران آمده باشد . لدى الورود او را دستگير [ كردند 
  ] و ساعتى بعد دارش زدند . نه تقصيرش معلوم است ، نه در عدليه محاكمه شده . حالا خودشان نقض قانون مىكنند و ميل دارند ديگران نكنند كه به مراتب مقام آنها بالاتر از اينهاست .\r\nمعلوم هم نيست اين قفقازيها يا سپهدار وكيل كل ممالك ايران باشد كه اغراض خود را به نام ملت ايران بروز مىدهند و مايهء افتضاح و ننگ مىشوند .\r\nدوشنبه 18 شهر جمادى الاول - صبح شعاع الدين ميرزا اينجا آمد . بعد مشير السلطان و مقتدر نظام آمدند . صحبت زياد شد . همه را مكرر نوشته‌ام . ميرزا حسين خان وثوق الممالك را چند روز بود سراغ افخم الملك مىفرستادم ، هرطور بود دوستانه امروز ابلاغى گرفته بود كه سرايدار و باغبان يوسفيه باغ را به تصرف بدهند . هروقت انشاء الله پول را دادند البته اقاله مىكنيم . حالا چه بهانهء ديگرى حضرت و الا براى ندادن مقررى پيدا كنند نمىدانم . اگر هيچ‌چيز پيدا نكنند يقين مىفرمايند چرا افخم الملك مهر كوچك خودش را پاى كاغذ زده .\r\n\r\nدربار\r\nافخم الدوله پريروز نزد فرمانفرما در اطاقهاى وزارت داخله ارگ رفته بود . مىگفت بقدرى فرمانفرما فرياد مىكند كه پردهء گوش آدم پاره مىشود . اول بايد يكى دو مجلس خدمت هر وزير تازه رسيد تا سبك جواب و سؤال او معلوم شود . مثلا اين دفعه من بقدرى صدايم را بلندتر از فرمانفرما مىكنم كه لاعلاج هرحكمى كه مىخواهم زودتر بدهد . از آنجا خانهء حشمت الدوله رفته بود كه دستخط امتياز چرم‌سازى را بدهد .\r\nمىگفت من و موثق الملك بوديم ، از شميران آمده بود . بقدرى از ترتيب دربار و سوء تدابير شاه كوك بود كه نزديك بود سكته كند . مىگفت دو روز بود شاه بيرون نمىآمد و كسالت داشت . اما ديدم سپهسالار و مجلل و حاجى محمد اسمعيل اندرون مىروند . نزد خود تصور كردم باز كنكاش سوئى مىشود . امروز صبح درب اندرون رفته خدمت ملكه پيغامات زياد دادم كه رحم به خودت ، به وليعهدت ، به تمام طايفه و نوكرهايت بكن .\r\nنگذار شاه در اندرون با اين شياطين خلوت كند . همه را مىدانى . تا به چه اندازه به پاى\r\n\r\n","description":"","footnote":"","page_name":" 2533 ","page_number":785},
  {"content":"\r\n\r\nخود به مقتل مىرويد . تا به چه اندازه براى ريختن خون بيگناهان حاضر شده‌ايد .\r\n\r\nوليعهد و موثق الملك\r\nاين پيغامات باعث شد كه عصر شاه بيرون آمد مرا خواست . هرچه ممكن بود باز گفتم . مرا مطمئن كرد كه ابدا بر خلاف شورى نشده و تا من مطمئن نشدم امشب شهر نيامدم . آنها نمىگذارند شاه آرام بگيرد . كالسكه‌چى باشى بر خلاف مجلل حرف زده بود . بيچاره را شاه به دست خود كتك زد و عزل كرد . سرايدار خانه كم بود باغات را هم از موثق الدوله گرفته به او دادند و اين پسره بقدرى جسور و بىادب است كه تقليد حضرت والاى شما را بيرون آورده بود و پريروز با حضور من . . . وليعهد رسانيد كه من اگر تپانچه داشتم فورا او را كشته بودم . اما نداشتم . با چوبدستم دو تا به او زدم و آن وقت وليعهد را مذمت زياد كرده فحش دادم ، روانهء اندرونش كردم . حالا هم اين حرفها را از بس دلم گرفته بود به شما مىگويم كه دلم باز شود و موثق الملك بهتر از اين در تربيت وليعهد و خدمات او جهد كند . و خيلى به موثق الملك نصيحت كرد و سفارش نمود .\r\nموثق الملك لله و پيشكار وليعهد است .\r\n\r\nناصر السلطنه\r\nناصر السلطنه حالا كه وزير خزانه نيست ميل دارد وزير دربار شود . دسته‌بندى مىكند . همين‌طور بر ضد او امين الملك پسر وزير دربار . تا شاه آن چهار پنج نفر را از خود دور نكند نه مردم ساكت مىشوند نه خودش . من هم اين‌طور باشد با وجودى كه هشتاد هزار تومان در نوكرى شاه مقروض شده‌ام استعفا كرده ديگر از خانه بيرون نمىروم . با وجود قسم زيادى كه به افخم الدوله داده بود مختصرى به من گفت ، آن‌وقت من دست برنداشتم تا تمام را جويا شدم .\r\n\r\nكميته به جاى انجمن\r\nبنان همايون ديروز آمد از انجمنها پرسيدم . گفت ترتيب ديگرى داده‌اند . اولا اسمش را كميته گذاشته‌اند ، دوازده نفر هم بيشتر نمىباشند . آن‌وقت دو نفر آنها رئيس و ناظم با كميتهء ديگر مربوط است تا برسد به آن آخرى كه مؤسسه است . دو جا خواستند من عضو شدم قبول نكردم اما همه محرمانه است .\r\n\r\nسرمايهء روزنامه\r\nخيليها از صاحبان امتياز روزنامه‌جات سابق نزد وزير علوم مؤتمن الملك رفته‌اند كه\r\n\r\n","description":"","footnote":"","page_name":" 2534 ","page_number":786},
  {"content":"\r\n\r\nروزنامهء خود را داير كنند . به آقاى عماد السلطنه گفته بود تا سرمايهء صحيح فراهم نكنند من كه اجازه نمىدهم . مجد الاسلام هم از اصفهان آمده . وزير علوم گفته است با شش تومان سرمايه ممكن نيست اجازهء طبع روزنامه داده شود مگر با سرمايهء كلى كافى . اين فقره اسباب زحمت آنها شده و نمىتوانند تدارك سرمايه كنند .\r\nپريروز نظامنامه تمام نشد سهل است ، ديروز از صبح همه رفته بودند . ناهار هم نداشتند حاضرى خوردند . تا عصر گفتند تمام شد مگر ترتيب انتخاب ملل متنوعه :\r\nزردشتى ، نصارا و يهود . آن روز چند نفر از آنها را دعوت كرده تا قرار آن هم داده شود .\r\n\r\nنوشتهء روزنامهء تايمز\r\nآقاى عماد السلطنه مىفرمود نواب ترجمهء روزنامه تايمز را آورده بود به‌قدر چهار ورق نصايح و پند زياد به ملت ايران داده بود كه آن مشروطهء شما غلط بود . نظامنامهء صنفى آن سر تا پا غلط و در اول وهله و به دو امر شروع به كارهائى كرديد كه پارلمانهاى صد ساله نكرده بودند و آن‌وقت شرح مفصلى از سوء اعمال مجلس ذكر كرده بود . اما حالا از قرارى كه خبرنگار ما مىنويسد كمى پى به سوء اعمال خود برده [ اند . 
  ] من‌جمله ترتيب نظامنامهء انتخابات جديدى مىدهند كه بيست نفر از مردمان آگاه بىغرض نشسته مىنويسند ، اگرچه به جزئيات آن اطلاع نداريم ليكن اميدواريم خوب و مطابق معمول تمام دول باشد . از اين‌رو مىتوانيم اميدوار باشيم كه ساير كارها را هم با شور و صلاح مردمان بصير صورت خواهند داد .\r\nآن‌وقت شرحى از اغتشاش ايران داده و نوشته بود جمعى از خارج به ايران آمده در قلعهء حسن صباح ( مقصود قزوين است ) حركات بىقاعدهء ناشايسته مىكنند . ملت ايران خوب است از آنها جلوگيرى كند . مبادا خداى نخواسته مسلط شوند . در كميسيون چنين صلاح ديدند اين آرتيكل چاپ شده در ميان مردم منتشر نمايند كه مزيد بصيرت و آگاهى آنها شود .\r\n\r\nنظر خارجيها\r\nباز اين دو سه روزه دروغها جعل مىكنند كه انسان شاخ درمىآورد و هرقدر مىخواهد در اصغاى آن سكوت و تحمل كند باز نمىشود . پريروز افخم الدوله يك شكم با شيخ محمد على كه اواخر وكيل مجلس بود نزاع كرد . در شنبهء گذشته من و شعاع الدين ميرزا و نديم السلطان نزاع كلى با نظم الدوله كرديم . مىگفت دولتهاى اطريش ، آلمان ، ايتاليا ، بلژيك ، هلاند ، سوئد ، نروژ همه انتظار اظهار تظلم ما را دارند كه با روس و انگليس طرف شده مانع تخطى آنها بشوند ! نظم الدوله عالم است و بصيرت\r\n\r\n","description":"","footnote":"","page_name":" 2535 ","page_number":787},
  {"content":"\r\n\r\nدارد ، عمدا سهو مىكند و اين براى اين است كه مردم بگويند وزراى ما و وزير خارجهء ما عقل ندارند ، خبط مىكنند . اگر نظم الدوله را وزير خارجه كنند به يك دقيقه تمام دول عالم را به روس و انگليس مىشوراند و كار ايران را در ظرف يك ساعت اصلاح مىكند ! چنانچه اين مطالب را كه مىگفت آن‌وقت رو را به سمت تجار مجلس ما كرده و آرام‌آرام چيزى به آنها مىگفت و سر تكان مىداد . بلكه جواب ما را به آنها مىداد . آخر من تنگ آمده گفتم سؤال را از ما مىكنيد اما هنگام جواب قهر كرده رو را به سمت ديگران مىكنيد . آن‌وقت مىگفت « كميتهء اصلاح » مىگويند از ما جويا شوند كه چرا اصلاح نكرديد ، گفتند آنها بايد به ما بگويند تا ما همراهى كنيم . مىگفت به شما اعتنا ندارند ، جواب دادند در اين صورت چه فايده دارد ما خودى داخل كنيم .\r\nبارى اينها كه عمدا سهو مىكنند خيلى مزه دارد . متصل دروغها شايع است و مردم ساده‌لوح باور مىكنند و اسباب اعتبار اشخاصى است كه شهرت مىدهند . به جاى آن‌كه دروغها را كنار گذاشته فكرى به حال خود كنيم متصل بيشتر شهرتهاى دروغ مىدهيم .\r\nخود اينها باعث عناد و لجاج طرف مىشود .\r\nيك آخوندى خانهء نسقچىباشى مىگفت حالا كه شاه روس را به كمك خود آورده ما هم آلمان و عثمانى را پشت و پناه خود قرار داده‌ايم و چند روز ديگر چنين و چنان مىكنند . همهء اين بلاها كه به سر ما آمده از عدم علم است . چون علم نداريم شرف و غيرت نداريم . آن دو كه نباشند اتحاد و اتفاق ممكن نمىشود . وقتى كه اتحاد و اتفاق نشد مملكت از اين بهتر نمىشود . اين‌چنين ممالك وحشى يا نيم‌وحشى را پادشاه و سلطانى لازم است كه مردم را به اقتضاى زمان عالم و تمدن در تحت نظام و قانون بياورد كه ما آرزوى آن را بايد به گور ببريم .\r\n\r\nيوسفيه\r\nعصر با تذكرهء جواز يوسفيه رفتيم . به يك اندازه باغ عمومى است براى كسى كه مىخواهد مهمانى كند . امروز مهمانى بود . جمعى قمار مىكردند . صداى پول مىآمد كه مدتى بود نشنيده بودم ، آن هم در اين مواقع . سى هزار ذرع زمين مشجر باغ است با يك كلاه فرنگى كه تحتانى آن يك حوض‌خانه و چهار اطاق [ دارد . 
  ] فوقانى يك طالار و دو اطاق كوچك . طويله و يك حياط با سه اطاق مفلوك و يك قطعه زمين باير كه مظهر قنات است كه شش هزار ذرع مىشود . به قدر شرب ، آب از قنات نظام‌آباد دارد . آن روز كه ما بيع كرديم بيش از اين قيمت داشت ، اما امروز به آن قيمت احدى پول نمىدهد ، يعنى پول نيست . پانزده تا نقد داده‌ايم به قدر چهار هزار تومان در ظرف اين مدت مال الاجاره شده .\r\n\r\n","description":"","footnote":"","page_name":" 2536 ","page_number":788},
  {"content":"\r\n\r\nفعلا در نوزده هزار تومان تمام شده ، هرقدر بگذرد علاوه است . اگر نيت اقاله را نكنند و يقين است نمىكنند ، براى اين‌كه مشترى نيست و پول پيدا نمىشود . اگر هم امروز كسى داشته باشد به اين مصارف بىمعنى نمىرساند . چنانچه اگر امروز مىخواستند با ما اين معامله را بكنند هرگز راضى نشده و ابدا ميل نمىكرديم . قرار شد وثوق الممالك فردا آنجا رفته منزل كند . سالى شصت تومان اجارهء باغ است و خيلى از اين زيادتر مواجب باغبان مىشود .\r\nچهارشنبه 20 جمادى الاول - « شريكه » بسيار كم حافظه است ، اما مهمانيهاى ساليانهء ما را خوب به‌خاطر دارد و هيچ‌وقت فراموش نمىكند . امروز خانهء شبل السلطنه مهمانى دوغ و توت بود . من ديرتر رفتم . معلوم شد امسال توت را هم سرما زده طورى كه درخت به آن بزرگى به قدر يك بشقاب توت نداشت ، به عوض خيار سكنجبين داد خورديم .\r\n\r\nفرار عين الدوله\r\nديروز افخم الدوله سلطنت‌آباد رفته بود با عميد الدوله تفصيل ورود قشون ظفر نمون تبريز را مىگفت . عين الدوله مبلغى پول همراه داشت در ميانه افواج زور آورده و پول خواسته بودند . شاهزاده ميل نكرده بود از تنخواه نقد خود بدهد . از دست حضرات فرار مىكند . آنها هم تعاقب مىكنند . نزديك زنجان شاهزاده راه را كج كرده پناه به جهانشاه خان مىبرد و به كرسف مىرود . حضرات لاعلاج زنجان مىروند و از طهران پنج هزار تومان حواله مىشود . افواج قزوين را مرخص كرده خودشان از راه اشتهارد به طهران مىآيند . عين الدوله هم از راه همدان و گفتند ديشب وارد چشمه شاهى دو فرسنگى طهران شده ، امروز عصر شهر خواهد آمد .\r\nبارى قزاقها وارد شهر و قزاقخانه شدند . سردار ارشد ، سالار جنگ و سايرين با فوج دماوند ، سوار بختيارى و توپچى افشار بكشلوى قزوين از خارج شهر به سلطنت‌آباد .\r\nسپهسالار با قشون سلطنت‌آباد استقبال كرده سه تير توپ شليك مىكنند و چند گوسفند قربانى . همه را وارد باغ نكردند . صف‌آرائى مىكردند تا شاه بيرون تشريف بياورد .\r\nافخم الدوله آن‌وقت رفته بود . عميد الدوله كه مانده بود مىگفت تمام ترتيبات را كه سپهسالار داد آن‌وقت رفت كه هنگام آمدن شاه نباشد . مبادا بگويند رسما مداخله دارد .\r\nشاه از جلوى آنها گذشت . سردار ارشد و سايرين مثل اين‌كه از فتح پرت آرتور رجعت كرده‌اند دماغ داشتند . دفيله كرده رفتند اردو زدند .\r\nسپهسالار وزير جنگ سلطنت‌آباد و دولت مستبده است . مستوفى الممالك وزير جنگ طهران و مشروطه . هيچ معلوم نيست چه وضعى است .\r\n\r\n","description":"","footnote":"","page_name":" 2537 ","page_number":789},
  {"content":"\r\n\r\n\r\nنظامنامهء انتخابات - شهاب الدوله\r\nعميد الدوله مىگفت ديشب الحمد لله ساعت دو از شب رفته نظامنامه تمام شد و قرار شد امروز ظهر آقاى عماد السلطنه خدمت حضرت و الا شميران برده پس از ملاحظه نزد وزرا يا حضور مبارك ببرند . درست بيست و هفت روز تمام است كه زحمت كشيده مباحثه و مجادله كرده‌اند . آنچه مشير الدوله گفته بود باعث تمام ايرادات ، اول برادرش مؤتمن الملك ، بعد مخبر الملك ، عماد السلطنه و اسد الله ميرزا بودند . اما آنچه متفق عليه است اسد الله ميرزا از همه بيشتر بحث مىكرده . چنانچه خودش مىگفته و آن‌وقت خودش ايراد مىكرده و دو ساعت صحبت بىمعنى مىكرده است . ديروز هم اول خواهش و استدعا كرده بودند كم حرف بزند . بعضى اوراد و ادعيه هم براى بستن زبان او به شوخى قراءت كرده بودند .\r\n\r\nاقليتهاى مذهبى\r\nپريروز هم حضرات ارمنى و زردشتى و يهود را حاضر كرده بودند . طومانيانس و دو نفر ارامنه گفته بودند امكان ندارد ما با كلدانيها يك‌جا جمع شويم و آنها هم به قدر بيست و پنج هزار نفرند . آخر قرار شد يك نفر از نمايندگان آذربايجان حق كلدانى باشد ، نوزده نفر مسلمين آنها بدهند .\r\nزردشتيها گفته بودند ما اين قانون انتخابات را خوب مىدانيم و هميشه براى رئيس انجمن زردشتيان انتخاب مىكنيم . فقط سه شهر است كه زردشتى زياد دارد كرمان ، يزد ، طهران . ساير شهرها عمال اينها هستند . به زودى نمايندهء ما حاضر مىشود .\r\nاما يهود بناى ايراد بنى اسرائيلى را گذاشته بودند . آنها هم قرار شد فقط در اين دوره از سه شهر كه بيشتر يهود دارد طهران ، اصفهان و همدان نماينده انتخاب كنند .\r\nچون سه فصل قانون اساسى : يكى عدهء وكلا آنجا دويست نفر است ، اينجا صد و بيست شد ، 2 - يا طبقاتى ، 3 - و هر وقت وكلاى طهران منتخب شدند مجلس منعقد شود برهم خورد . حالا بايد به ولايات تلگراف كنند اگر قبول كردند نظامنامه [ به 
  ] صحه [ برسد و 
  ] چاپ [ شود 
  ] و الّا زحمات هدر است . اما اميدوارند قبول شود .\r\nاين فصل آخر را قرار داده‌اند در اين دوره ثلث نمايندگان كه چهل نفر باشند حضور به هم رسانند مجلس افتتاح شود و چون پانزده نفر مال خود طهران است جمعى هم مال تبريز و ساير شهرها كه فعلا در طهران و شايد منتخب شوند ، خيلى زود افتتاح خواهد شد ، انشاء الله .\r\nعميد الدوله رفت و مىگفت عصر شنبه براى وداع آنجا آمده كه روز يكشنبه مىروم .\r\n\r\n","description":"","footnote":"","page_name":" 2538 ","page_number":790},
  {"content":"\r\n\r\nما هم به راه افتاديم . دم خانهء شريكه مشورت كرديم اكثريت بر آن قرار گرفت در آن گرما [ به خانه 
  ] نرفته ناهار را آنجا خراب شويم . [ هوا 
  ] گرم شده است . آب دوغ خيار خورديم خوش گذشت .\r\n\r\nتخطى روس\r\nمردم پريروز خانهء سعد الدوله رفته از تخطى روس خيلى قال‌مقال كردند . سعد الدوله هم قدرى به ملايمت آنها را موعظه و نصيحت كرده . تشدد كردند . آخر الامر مىگويد مرا ناچار مىكنيد كه به زبان روسى به شما جواب بدهم . از آنجا بيرون آمده خانهء آقا سيد محمد برادر امام رفته‌اند و تا عصر كنكاش داشتند .\r\nاز آن طرف در خانهء آقا سيد عبد الله روضه بوده بناى لايحه خواندن و بدحرفى را گذاشته بودند . يك نفر قزاق وارد مىشود مىگويد روضه است يا لايحه‌خوانى و بدگوئى . مردم متوحش مىشوند . پسر آقا آمده به خط خودش نوشته مىدهد كه روضه است و لوايح را مخفى مىكنند .\r\n\r\nكميتهء ستار\r\nكميته‌هاى مخفى بسيار است . بزرگ آنها را گفتند به اسم « كميتهء ستار » مىنامند و آنچه شنيدم خيال آشوبى هست . و بعضى مىگفتند تا اين آشوب و خونريزى در طهران هم نشود ساكت نمىشوند . اگرچه در طهران بىگناهها هستند . آنها كه مقصرند تمام شمران [ اند 
  ] و خيلى هم تهيه دارند . اما شلوغ كه شد همين بىگناه پايمال مىشود .\r\nامروز دولت ما معلوم نيست چه اسم دارد . مستقله و مستبده رفته ، مشروطه هم نيستيم و نمىباشيم .\r\n\r\nبختيارى چريك انگليس\r\nپلتيك انگليس فى الجمله تغيير كرده قشون خود را از سرحدات جنوبى بردند .\r\nمىگويند چريك آنها بختياريها هم از اصفهان رفتند . علاء الملك حاكم شده . از تخطى فوق العادهء روس هم دل‌تنگى دارد و مشغول مذاكره است . مقالهء روزنامه تايمز هم كه خيلى غمخوارى و دلسوزى كرده بود خودش اسباب اميدوارى است .\r\n\r\nوضع آذربايجان\r\nحاكم آذربايجان هنوز معلوم نيست . روسها پانزده هزار نفر آمده‌اند و مشغول ساختن راه‌آهن از روس به تبريز هستند و مىگويند تا جلفاى اصفهان يا مشهد خواهند كشيد .\r\n\r\n","description":"","footnote":"","page_name":" 2539 ","page_number":791},
  {"content":"\r\n\r\nفعلا تا تبريز را مشغول هستند . متصل هم بهانه‌جوئى مىكنند . حضرات هم در شهبندرى عثمانى مىباشند . خوى و سلماس هم قشون عثمانى آمده . سپهدار از قزوين نرفته است .\r\nامشب در قزاقخانه به سلامتى ورود مأمورين تبريز مهمانى از تمام بريگاد قزاق است .\r\nچراغان كرده شام و آتش‌بازى تهيه ديده‌اند . صداى موزيك و « هورا » متصل مىآيد .\r\n\r\nبىادبى به اسب عضو سفارت\r\nسفارت انگليس اصرار زياد براى مرخصى فوج سيلاخور كه بىادبى به اسب عباسقلى خان نواب نموده بودند داشت . شاه خيلى سخت ايستاد . آخر الامر قرار شد لطيف خان صارم السلطان سرتيپ فوج با لباس رسمى رفته معذرت بخواهد . آن چند نفر سرباز هم تنبيه شدند .\r\n\r\nفرق فرمانده\r\nشمرانات را هم به پلكنيك سپردند . از امروز كه در تحت اداره او آمد نهايت نظم را دارد و مردم راحت شدند . خدايا اين قزاق ايرانى است ، صاحب‌منصبان آن هم تمام ايرانى . چطور بواسطهء يك كلاه لگنى اين‌طور نظم گرفته كه امروز تمام كارهاى ما را آنها مىكنند . اما سپهسالار ايران ما يك فوج پانصد نفرى سيلاخور يا يك دسته سوار كشيك‌خانه را نمىتواند از دزدى و آدم‌كشى و غارت مال مردم در روز روشن منع كند !\r\nفوج خرقان بيست روز است در ميدان توپخانه چاتمه زده و حقوق خود را مىخواهند .\r\nمىگويند تحريك وزير نظام است كه مستوفى الممالك را توهين كنند . اين افواج را مىخواهند چه كنند . از اينها كارى ساخته نيست . اما آخر سال باربار پول مىگيرند و باز طلب‌كارند . همچو قشونى چه ثمر دارد .\r\n\r\nانقراض سلسله\r\nشنبه 23 جمادى الاول - پارسال مثل امروز آن هنگامهء مجلس بود كه همه مىگفتند خوب كردند و انشاء الله بهتر مىشود . اما به تحقيق پيوست كه جز آن چند ساعت مابقى را تمام غلطكارى كردند تا مملكت ما امروز دچار اين مشكلات شد و اگر آن سوء تدابير و آن همه غفلت نشده بود به اين‌جا نمىكشيد . اگر نديده‌ايم خوانده‌ايم كه در انقراض هر سلسله اين قبيل كارها و اين تدابير سوء ناچار بايد واقع بشود .\r\nديشب ابلاغى از طرف مجلس رسيده بود كه برحسب تأكيدات اعليحضرت همايونى و رئيس الوزرا روزهاى مقرره مجلس بايد منعقد [ شود 
  ] و از يك ساعت از دسته گذشته اعضاء حاضر شوند . لهذا فردا و ساير ايام حضور بهم رسانيده مسامحه و\r\n\r\n","description":"","footnote":"","page_name":" 2540 ","page_number":792},
  {"content":"\r\n\r\nتعلل نكنيد . اگر شاه و سعد الدوله هم در اين هواى گرم بخواهند مجلس به اصطلاح جديد منحل شود آقاى حاجى امين دربار ما نمىگذارد .\r\nحسب الامر مجلس رفتيم . معلوم است مكتوب ديشب همه را حاضر كرده بود ، عيبى هم ندارد . صحبت زياد مىكنيم . اخبارات هم كسب مىشود ، انس هم گرفته‌ايم . شايد حاضر نشويم دلتنگ شويم .\r\n\r\nتقسيم صد هزار ليره قرض\r\nآنچه از همه بيشتر شنيده شده حكايت تقسيم صد هزار ليرهء اول است كه تا مجلس منعقد نشده بايد ما بين وزرا تقسيم شود و اين مسئلهء تقسيم كه هر يك سهمى بزرگتر را مىخواهند اول اسباب نقار و كم‌كم اسباب نزاع شده و پس از نزاع كار به استعفا كشيده است . بالاخره امروز را خانهء امير نظام وزير ماليه از صبح جمع شده‌اند كه بلكه تقسيم را به نسبت كرده همگى راضى و خوشنود شوند و اين تقسيم تا غروب خبر دارم طول كشيده بود و شايد امشب هم تمام نشود .\r\nاما چون نظامنامهء انتخابات تمام شده دور نيست هر شكل هست سرش را به هم بياورند . خانهء امير نظام هم جاى پرت دور از شهر است ، ممكن است چند شبانه‌روز بىحضور مدعى بمانند تا تمام شود .\r\nملاحظهء حال اين مملكت را بكنيد كه در همچو « علم صراطى » و آشوب و انقلابى باز وزراى منتخب با علم متمدن ما دست از يغما و غارت اين ملت فقير پريشان برنمىدارند و براى تقسيم صد هزار ليرهء ناقابل تو سرو مغز همديگر مىزنند و هيچ به شرف و انسانيت آنها برنمىخورد . چه توقع از سايرين بايد داشت كه براى شام شب و پول حمام زن و فرزند محتاج و سائل به كف است !\r\nاز قرار تحقيق گذشته از شرايط بسيار سخت كه سفيرين روس و انگليس در استقراض اين صد هزار ليره كرده‌اند چهل هزار تومان توفير قيمت ليره منظور شده .\r\n\r\nقيمت ليره\r\nبانك هر وقت پول خواسته قرض بدهد از چند روز قبل مقدارى ليره خريده و فورا قيمت ترقى مىكند . برعكس هروقت خواسته‌اند طلب او را بدهند قدرى ليره مناسب‌تر فروخته و فورا ليره تنزل كلى كرده ، زيرا در ايران پول و سكهء دولتى مثل كاه و جو و حبوبات و ميوه‌جات مىماند . بار زياد آمد ارزان ، امروز كم آمد گران مىشود . نرخ معين هيچ ندارد . مبلغى كسانى كه واسطهء اين قرض و كار چاق‌كن او بوده‌اند كه گفتند آن هم چهل هزار تومان است مىبرند . بيست هزار تومان توفير پول نقره است كه يكى از\r\n\r\n","description":"","footnote":"","page_name":" 2541 ","page_number":793},
  {"content":"\r\n\r\nشرايط گرفتن پول طلا است . يعنى شمش نقره مىدهند و طلا خواهند گرفت . درست تجار مجلس ما حساب كرده بودند هر صد هزار تومان را هشتاد [ و 
  ] پنج هزار تومان فعلا مىدهد .\r\n\r\nسعد الدوله و قرض\r\nپس از همهء آن كسر و نكثها سعد الدوله ميل دارد صد و پنجاه هزار تومان براى اجزاء وزارت خارجه بردارد كه به قدر پنجاه تاى آن تقسيم برادر و برادرزادهء خودش سفير امريك و جاى ديگر مىشود . از صدتاى ديگر هم صاحبان حقوق هركدام بيشتر كم كردند خواهند گرفت . مثلا نصير الدوله بيست هزار تومان طلب دارد البته نصف آن را تقديم مىدهد براى وصول نصف ديگر . همين‌طور شايد ديگرى به ثلث راضى شود .\r\nصد تا هم وزير دربار براى بيونات سلطنتى مىخواهد ناچار مىدهند . زيرا اگر ندهند شاه امضاء تمسك را نمىكنند . مابقى را نمىدانم به وزير جنگ يا ديگرى چه مىرسد .\r\n\r\nسهم فرمانفرما\r\nمىدانم بيست هزار توان به فرمانفرما و وزارت داخله بيشتر نمىخواستند بدهند كه اين نزاع و مرافعه برخاست . امروز البته فرمانفرما را هم راضى مىكنند و مىگذرد تا برسيم به آن صد هزار ليرهء ديگر كه از حالا وكلاى ما شايد در تقسيم آن مرافعه دارند و اگر عمرى باشد تقسيم آنها را هم خواهيم نوشت . افسوس آقا سيد عبد الله نيست و شيخ فضل الله تسلط و اقتدارى ندارد .\r\n\r\nاغتشاش خراسان\r\nمطلب ديگر كه مذاكره شد حكايت خراسان و اغتشاش شهر مشهد است . آقايان بعد از دو سال مشروطه و يك سال مستقله حالا ترياكشان گل كرده تازه شروع به كارهاى اوليه كرده‌اند . اولا تلگرافى كرده‌اند كه ما ركن الدوله را نمىخواهيم ، شاهزاده نير الدوله را روانه كنيد . ثانيا شورش كرده قاسم خان بيگلربيگى شهر را با جمعى ديگر و اعتضاد التوليه و چند نفر از اهل آستانه را كشته‌اند . قبل از اين حركت هم خانهء آقا سيد محمد رفته آقا را « ضربا زورا » بيرون كشيده اول يك قطار فشنگ خيلى مفصلى روى عبا كمر آقا بسته ، بعد قبضهء تفنگى به آقا حمايل كرده به اين هيئت وارد انجمن كرده‌اند .\r\nنتيجهء اين حركات اين شد كه قشون روس گذشته از آن عدهء حاضر شهر و چهار عرابه توپ پىدرپى وارد مىشود و امروز عصر شنيدم سالدات روس درب انجمن را بسته و مردم پناه به صحن مقدس بردند .\r\n\r\n","description":"","footnote":"","page_name":" 2542 ","page_number":794},
  {"content":"\r\n\r\n\r\nانگليسها و روسها\r\nآنچه من شنيده‌ام در كارند كه طهران را هم مغشوش كنند كه قشون روس اينجا هم البته البته بيايد . انگليسها به اين شدت تخطى روس را تصويب نمىكنند . در روزنامه « ماتن » تلگراف لندن و پطرزبوق را شرح داده بود كه هر دو دولت به سفراى خود مخابره نموده‌اند كه مقاصد و حرفهاى خودتان را نشسته يكى كنيد كه به هيچ‌وجه اختلافى نباشد .\r\n\r\nرياست وزرائى ناصر الملك\r\nانگليسها خيلى ميل دارند ناصر الملك آمده رئيس الوزرا شود . بر خلاف روسها كه سعد الدوله را طالبند . از آنجا كه پلتيك انگليس همه وقت و همه‌جا تفوق به ديگران دارد دور نيست ناصر الملك بيايد .\r\nناهار آقاى عماد السلطنه ، شعاع الدين ميرزا ، نديم السلطان منزل ما آمدند . تا سه ساعت به غروب مانده نديم تخته بازى كرد . عشق غريبى دارد و هرگز خسته نمىشود .\r\nمىگفت اين يك كرور بلكه ده كرور فايده ندارد ، صد كرور پول لازم است لوطىخور شود تا ساكت شوند . به اين جزئيات اشكال حضرات باز نمىشود .\r\nحضرت و الا روز يكشنبهء گذشته از قرار تقرير امين دربار نظامنامه را سلطنت‌آباد و مجلس وزرا برده . ديگر نمىدانم به نظر شاه چه‌وقت رسانيده .\r\n\r\nمحقق الدوله و امين دربار\r\nچون هزار مرتبه از حاجى امين دربار نام برده شده خوب است از حالت پسرش محقق الدوله ذكرى شود . از همان وقت كه تپانچه براى خود به دروغ خالى كرد شهرتهاى بىمعنى را دادند [ كه 
  ] مصروع است . اين ايام مرض خيلى اشتداد به هم رسانيده گويا مأيوس از علاج شده باشند .\r\n\r\nوضع حكام\r\nدو ساعت به غروب مانده براى وداع خانهء عميد الدوله جمعا رفتيم . ملك‌آرا و سايرين هم آمدند . اين حكام بدون هيچ ترتيب تازه و مواجبى مىروند . مردم تمكين به اجحاف و تعدى نمىكنند . پس چه قسم رفتار كنند كه هم مخارج خود و عمله‌جاتشان بيرون بيايد هم كسى شكوه و شكايت نكند ، جاى خيلى تأمل است . مشروطه كدام و مستبد كدام معلوم نيست . اين حاكم با حاكم سنوات قبل چه ترتيب تازه دارد كسى نمىداند . پس بسته به اقبال و پيشامد كار آن حاكم است . مقروض شود يا منتفع .\r\n\r\n","description":"","footnote":"","page_name":" 2543 ","page_number":795},
  {"content":"\r\n\r\nدستورالعمل و قانون جديدى نيست .\r\n\r\nحكايت تبريز\r\nدر خانهء عميد الدوله حسن خان نام ياور توپخانهء قزاق كه در جزو اخوان است آمد ، اندكى از سفر تبريز صحبت داشت . مىگفت ما به همه جهت سه شب و يك روز جنگ كرديم ، يعنى به سر ما آمدند و دفاع كرديم و در هر چهار مرتبه فتح با ما شد . يك شب كه دفعهء دوم شبيخون حضرات بود اگر صاحب‌منصب توپخانهء شنيدر فورا نرسيده و توپ را خالى نكرده بود تمام اردو مقتول شده بود . حسن دلى « 1 » كه مىشود او را رستم داستان گفت يك سر آمده روى توپ نشسته و اسب خود را سنگر كرده و مىخواستند توپها را ببرند . وقتى كه شيپور كشيده شد و قزاق خواب‌آلوده پياده حاضر و بىقاعده شليكى كرد قضا را او مقتول شده توپ پر بود آنها نمىدانستند و بلد نبودند . به محض آنكه صاحب‌منصب توپخانه رسيد خالى كرد به سه تير ساچمه دويست نفر مقتول و مجروح شده فرار كردند . كاظم آقاى امير تومان و سه قزاق آن شب كشته شد . جز اين چهار مرتبه ديگر ما جنگى نكرده ، حمله ابدا به سمت شهر نياورديم . يعنى عين الدوله ميل جنگ نداشت و ما را اجازه نمىداد . من پرسيدم به همه جهت از اردوى نظامى باسمنج و بارنج چند نفر كشته شد گفت شش نفر قزاق و يك امير تومان [ و 
  ] يازده نفر سرباز ، يك نفر از بختيارى . ده نفر از سوار چگينى قزوين و اين ده نفر در جنگ كشته نشدند . اينها در نزديك شهر سنگر داشتند از سنگر شهر با اينها مراوده كرده طرح دوستى انداختند . آنها به اينها عرق مىدادند . اينها به عوض قند و چاى . خوب كه دوست شدند يك شب آمده ده نفر [ را 
  ] شكم پاره كرده ده نفر را به شهر برده اسير كردند . اما آن ده نفر را عين الدوله گرفت .\r\nمىگفت اهل شهر يك روز جنگ مىكردند آن‌وقت مذاكره از صلح مىكردند . وقتى كه فشنگهاشان پر شد و از خستگى بيرون آمدند باز يك جنگى مىكردند و بيشتر با رحيم خان سردار نصرت و شجاع الدوله جنگ كردند نه با ما . پرسيدم كدام سبقت مىكردند گفت تمام سبقت از تبريزيها بود با وجود همه شكستها . اما هيچ‌وقت عين الدوله حكم به يورش كلى نداد . ما كه دور [ بوديم 
  ] و هيچ داخل نبوديم مگر آن چند مرتبه . يك عرابه توپ كوهستانى را شاهزاده به رحيم خان داد برد ، يكى را به سردار مقتدر شجاع الدوله . سه توپ كوهستانى و هفت شنيدر را ما آورديم . شهريها ديگر گلوله\r\n\r\n\r\n","description":"","footnote":"\r\n( 1 ) - دلى - تركى - ديوانه\r\n","page_name":" 2544 ","page_number":796},
  {"content":"\r\n\r\nنداشتند . با كاغذ و مقوا گلوله درست كرده بودند .\r\nاين واقعات هر روزش كتابى است . اما چون روزنامه نداريم تلگرافات [ نقل 
  ] نمىشود . تماما مخفى و مستور خواهد ماند . مگر فرنگيها مفصلا و از روى صحت و بىغرضى نوشته باشند كه البته نوشته‌اند .\r\n\r\nعين الدوله با . . .\r\nعين الدوله روز شرفيابى طورى رفته بود كه با كابينهء وزرا مصادف [ شده بود 
  ] و به اتفاق حضور رفتند ، با همان سعد الدوله كه توى سرش داد زدند و مدتى تبعيد بود ، با همان فرمانفرمائى كه هيچ‌وقت ميل نكرد در ايام صدارتش رويش را نگاه كند ، با مشير الدوله و مؤتمن الملكى كه عهد او طفل دبستان بودند و پدرشان داخل آدم نبود .\r\nشاه فرموده بودند ها عين الدوله آخر به اصرار تو مشروطه مرحمت شد . جواب عرض كرده بود اما خيلى دير و گفتند شاه از اين جواب خوشش نيامد . ليكن بعد از رفتن وزرا خلوت كرد و تا عصر هم عين الدوله آنجا بود . جمعى گفتند در خلوت سعد الدوله هم بود . برخى منكر شده گفتند سعد الدوله دقيقه‌اى نمانده يك سر به تجريش و منزلش رفت .\r\n\r\nپدر مشير السلطنه\r\nاين دو روز عين الدوله در خانهء شهرش نشسته و از مردم پذيرائى مىكند . تمام مردم ديدن مىكنند و با همه مؤدبانه و محترمانه سلوك مىكند . برعكس مشير السلطنه كه شنيدم بعد از آن صدارت ننگين وقارى بر خود داده « يا الله مىگويد » و « بسم اللّه بفرمائيد » . ابدا تواضع نمىكند و خيلى متكبرانه رفتار كرده . اما افسوس كه خريدارى نيست . اسم پدر مشير السلطنه را كسى نمىدانست . به زحمت زياد نظام الملك حل اين مشكل را كرد « كربلائى محمد على دلاك » است .\r\n\r\nبهارستان\r\nصداى آهن‌كوبى و نجارى عمارت بهارستان در خانهء عميد الدوله خوب مىآيد .\r\nپارسال همچو روزى همين صدا به شكل ديگر مىآمد . من يك روز رفتم خدا مىداند در ظرف سى و چهار ساعت چه به روز اين عمارت و باغ ، ملت غيور آورده [ اند 
  ] ، بايد ديد ، به نوشتن من درست نمىآيد . من متحيرم اين ستونهاى سنگ و اين ارسيهاى چوب گردو [ را 
  ] كه اقلا ده ذرع ارتفاع و هفت ذرع عرض دارد چطور بيرون آورده و برده‌اند .\r\nطاق كسرى و تخت جمشيد امروز آن خرابى را ندارد و حال آن‌كه اينجا مال خودشان بود ، ربطى به عالم جاهاى ديگر كه غارت شد نداشت . ممكن بود دو تا قزاق بگذارند و\r\n\r\n","description":"","footnote":"","page_name":" 2545 ","page_number":797},
  {"content":"\r\n\r\nاين رسوائى به بار نمىآمد و اين مخارج گزاف [ را 
  ] كه حالا مىكنند متحمل نمىشدند .\r\nپس در آن شش ساعت هم خبط كردند . بيست هزار تومان از يك كرور دعوائى سهم تعمير بهارستان است و بايد به جناب مهندس الممالك وزير فوايد و معادن برسد كه گويا در آن نزاعى نباشد ، مگر ما بين وزير و معمار و عمله‌جات بنائى . گفتند خيلى از در و ارسى و مبل را مردم آورده‌اند ، به اين عنوان كه ما خريدارى كرده‌ايم اگر به درد تعمير مىخورد برداشته اصل قيمت خريدارى را بدهيد ، فايده را تقديم ملت مىكنيم . هزار آفرين بر غيرت ملت غيور كه اشيائى كه يغما كرده‌اند حالا به قيمت قناعت كرده واگذار مىكنند . آن هم براى اين است كه مشترى براى اين اشياء ناجور پيدا نكرده‌اند .\r\n\r\nقهوه‌خانه‌ها\r\nقهوه‌خانهء كثيفى آنجا داير شده ، مردم بىكار متصل آنجا پلاس [ اند 
  ] . چاى مىخورند و بواسطهء سؤالات بىمعنى بنا و عمله را از كار وا مىدارند . هزار قهوه‌خانه اين شهر دارد يكى به شكل جديد نيست كه اقلا دو نفر آدم بتواند برود . تمام كثيف ، تمام در ميان كوچه و خيابان كه آدم از ديدن آن نفرت حاصل مىكند . من نمىتوانم شرح بدهم كه به چه اندازه كثيف و مفتضح است . شايد سالى يك مرتبه استكان آنها شسته نشود .\r\nيكشنبه 24 - امسال باد زياد مىآيد . اين باد شديد به تمام اطراف طهران حتى قزوين و دهات آنجا صدمهء كلى رسانيده . در خيابان الماسيه سه چهار چنار هفتاد هشتاد ساله [ را 
  ] كه بغل نمىآمد از ريشه كند .\r\nاز صبح دندان افخم الدوله درد گرفته بود . من اگرچه دندانم ظاهر خوبى ندارد اما محكم است و تا امروز درد دندان نديده [ ام 
  ] . نهايت استحكام را دارد . برعكس مويم كه خيلى زودتر از موقع سفيد شد .\r\nحضرت و الا شهر تشريف ندارند بعضى اطلاعات دربخانه را استفسار كنم . خودم هم اسب ندارم سلطنت‌آباد يا شمران بروم . ديدم اين يابوها هم خرجى علاوه مىشود دادم بردند تجريش اقلا علفى بخورند . جعليات در شهر زياد است . اما من تا خيلى دقت نكنم يا از موضع « 1 » خيلى مناسبى نشنوم هرگز در اين روزنامه نمىنويسم .\r\n\r\nحبيب الله ميرزا\r\nجناب شاهزاده قاضى ، معمولى از من دارد مثل آن‌كه از همه دارد . فصل توت بايد يك تومان بگيرد . امسال كه توت هم نيست باز دست برنمىدارد . عصر آمده بود پول كه\r\n\r\n\r\n","description":"","footnote":"\r\n( 1 ) - اصل موقع\r\n","page_name":" 2546 ","page_number":798},
  {"content":"\r\n\r\nنبود صحبت مىكرديم . اول از بىپولى بعد از عين الدوله ، آخر رسيد به مراجعت پسرش حبيب الله ميرزا از مأموريت جهانشاه خان و حكايت قزوين .\r\nرفعت السلطان كه جرأت ندارد كاغذ بنويسد . اگر هم گاهى بنويسد از بالا تا پائين زنده‌باد مشروطه ، زنده‌باد سپهدار [ است . 
  ] حبيب الله ميرزا با مكتوب جهانشاه خان وارد قزوين [ مىشود 
  ] و نزد سپهدار مىرود اظهار التفاتى مىكند . قاضى را همه مىشناسند و احوالش را جويا مىشود . سپهدار موى سر و صورت را سفيد كرده خيلى هم لاغر شده است . بعد از قراءت كاغذ صحبت خيلى مىكند و در ضمن مىگويد من ميان اينها بد گير كرده‌ام . اگر ذره‌اى تخلف كنم كشته مىشوم . اين صحبت را نزد ميرزا ابو القاسم خان و چند نفر ديگر على الظاهر كرده . مرا نزد منتصر الدوله فرستاد . مقصود من اين بود يك قبضه تفنگ و كمى پول خود را از چنگ حضرات به در برم . منتصر الدوله بليت به من داد ليكن در حضور من به يكى از قفقازيها سرگوشى كرد . من شب مانده صبح حركت كردم خارج دروازه دو نفر ارمنى جلوى مرا گرفتند كه تفنگ را بده . بليت را نمودم . گفتند گه خورده هر كه داده . خواستم ندهم . تفنگ را به سينهء من راست كردند لاعلاج دادم و دنبال آنها به شهر آمده نزد منتصر رفتم . خيلى عجز كردم . آخر گفت اگر پرگوئى كنى مىگويند مستبد هستى و تكه‌تكه‌ات مىكنند ، برو بس است . بيرون آمده دو شب ماندم اما ثمرى نكرد .\r\n\r\nيفرم ارمنى\r\nآنچه شنيدم تمام اين قفقازيها ، ارمنيها ، گرجيها خونبهاى خود را اول مبلغى گرفته و آمده‌اند . شهريه و خوراك و عليق اسب هم عليحده است . به همه جهت به قزوين هشتاد نفر آمده بود . رئيس آنها يفرم ارمنى بود . پس از منافع گيلان و آنچه قزوين بردند چهل نفر آنها رفتند اما در سرحد دچار روسها شدند ، سه چهار نفر [ را 
  ] مقتول [ و 
  ] مابقى را دستگير كردند . آنچه نقدينه و اسباب همراه آنها بود گرفته خودشان را روانهء سيبريه كردند .\r\n\r\nسپاه سپهدار در قزوين\r\nبه قدر صد نفر هم از قبيل يد الله كچل و اصغر نجار كه قاپوچى شعاع السلطنه وقتى بود از الواطهاى طهران آنجا آمده جزو مجاهدين شده‌اند . از اين خميره مردم از اطراف جمع شده‌اند . فعلا تا سه هزار نفر سپاه سپهدار بالغ مىشود . مردم قزوين را به ستوه درآورده‌اند . زنها را مىبرند . بچه‌هاى مردم را روز روشن بىسيرت مىكنند . دزدى و سرقت اندازه ندارد . هركس هم فى الجمله مقاومت كند مىكشند . بازار و خيابانها را\r\n\r\n","description":"","footnote":"","page_name":" 2547 ","page_number":799},
  {"content":"\r\n\r\nوسيع كرده ، آنچه جلو آمده بودند بدون استثنا خراب كرده و حالا بازار قزوين خوب وسيع شده . درست مثل اوضاع ميدان توپخانه كه در مشروطه برپا كردند ، بلكه شدت عمل اينها بواسطهء خارجه زيادتر است و مدت طولانىتر .\r\nاز ديروز تا امروز عصر متواترا شنيدم صمصام السلطنه مجددا به اصفهان مراجعت كرد .\r\n\r\nدندانسازى\r\nيكشنبه بود دندانسازهاى فرنگى و ارمنى بسته بودند . افخم الدوله را دندان‌درد ناچار كرد سراغ محكمه‌هاى دندانسازى مسلمانها برود كه تابلوهاى خيلىخيلى بزرگ آويخته‌اند . غروب با ناله مراجعت كرد . مىگفت محكمهء اولى گفت من شرط كرده‌ام دو كار نكنم : يكى دندان نكشم يكى ديگر پر نكنم . به دومى در خيابان شمس العماره ورود كردم نگاهى كرده گفت با طلاى سفيد پركرده‌اند و من اين يك فقره را بلد نمىباشم .\r\nگذر قلى پاچنار خانهء ديگرى رفتم گفت دوائى مىزنم اگر تا سه روز ديگر آرام نشد تشريف بياوريد تا فكر ديگرى بكنم .\r\n\r\nمعاهدهء روس و انگليس با شاه\r\nسه‌شنبه 26 جمادى الاول 1327 - صبح را مجلس رفتم . لدى الورود جناب صدر السلطنه ترجمهء فصول معاهدهء ايران و دولتين روس و انگليس را داد . بعد كه آقاى عماد السلطنه و نظم الدوله آمدند منكر آن شدند كه در هيچ يك از روزنامه‌هاى نامى فرنگستان نديده [ اند 
  ] و نمىتوان اين ترجمه را در صورتى كه اصل روزنامهء « كر » مال تفليس است و اهميت ندارد تصديق كرد . اما تجار از روى آن نوشتند . با وجود همه بيانات نظم الدوله اثر خود را خواهد بخشيد . من هم با مداد سوادى برداشتم كه اينجا عين آن اعم از آن‌كه صدق باشد يا كذب درج مىشود . ترجمه از روزنامهء « كر » نمرهء 98 .\r\n\r\nمعاهدهء شاه ايران و دولتين روس و انگليس .\r\nفصل اول - شاه ايران اعلان مىكند مشروطهء ايران را بدون نقطه‌اى كم و زياد و عفو عمومى براى تمام ملت ايران .\r\nفصل دوم - تمام ادارات ماليه در تحت نظارت دولتين خواهد بود .\r\nفصل سيم - انتخابات وزراء و صدراعظم با اطلاع و صوابديد دولتين روس و انگليس خواهد بود .\r\nفصل چهارم - بدون اطلاع و اجازهء دولتين مذكور دولت ايران حق دادن امتياز به احدى ندارد .\r\n\r\n","description":"","footnote":"","page_name":" 2548 ","page_number":800},
  {"content":"\r\n\r\nفصل پنجم - بدون اطلاع دولتين استقراض ممكن نيست بشود .\r\n\r\nمعاهدهء دولتين با شاه ايران\r\nفصل اول - جان و مال و تاج شاه محفوظ خواهد بود .\r\nفصل دوم - استقراض بزرگى براى ايران خواهد شد .\r\nفصل سيم - شاه را از تمام صدمات ملى محفوظ خواهند داشت .\r\n* * * حالا من تصديق اين فصول را نمىكنم اما ببينم به غير اين عمل شده ، لا و الله . منتهى قدرى در اين كرّت اول محرمانه بود وزراى ما را كه آنها انتخاب كردند . پول را هم كه مىگويند مسيوبيزو تا تصويب نكند نمىدهيم . براى رفع اغتشاش هم كه همه‌جا قشون وارد كردند . كسانى هم كه بر ضد شاه بودند مانع از ورودشان شدند و بعضى را هم در تبريز دستگير كردند .\r\n\r\nعقاب روس\r\nصدر السلطنه و شعاع الدوله آنجا گفتند عده‌اى قزاق روس وارد سلطنت‌آباد شده باز هم خواهد آمد . اگر اين هم راست باشد ديگر شبهه نمىماند كه باطنا معاهده شده . در اين‌كه قشون روس به يك اندازه بواسطهء اظهار دولت آمده حرفى نيست .\r\nحكايت خراسان هم راست است و پىدرپى نظام روس وارد مىشود . نه تلگراف آخوند كارى خواهد كرد نه دروغها كه از طرف عثمانى شهرت مىدهند . چيزى كه اگر مصلحت سرّى مخفى در آن نباشد ما را از چنگ عقاب روس نجات شايد بدهد بىميلى ظاهرى دولت انگليس است .\r\n\r\nاصفهان\r\nبارى نديم السلطان مكتوب اصفهان داشت . نوشته بودند صمصام و ساير بختياريها رفتند . فاتح الملك از جانب دولت نايب الحكومه شد . مىگويند علاء الملك حاكم شده اردو هم در كاشان باقى است . اما مجددا صمصام و اتباعش مراجعت كردند نه به عنوان سابق بلكه به اسم اقامت اصفهان كه ولايت و شهر خودمان است . از شب ورود شروع به دزدى و سرقت كردند . شبى نيست هفت هشت خانه سرقت نشود . سوار آنها هم اطراف شهر را كاملا غارت مىكنند . آرام و قرار از اهالى اصفهان سلب شده دادرسى نيست .\r\nمردم اجماع كرده بر ضد آقا نجفى و مىگويند تو اين بختياريها را به شهر ما وارد كردى ، حالا يا رفع كن يا خودت را مىكشيم .\r\n\r\n","description":"","footnote":"","page_name":" 2549 ","page_number":801},
  {"content":"\r\n\r\n\r\nتبريز - ستار خان و تقىزاده\r\nباز در مجلس شنيدم هفتاد نفر از اشرار يا اخيار تبريز را در حكم‌آباد روسها گرفتند با دو نفر از علما كه گفته‌اند تبعهء خودمان است و به روسيه بردند . ستار و تقىزاده و باقر و چند نفر ديگر [ را 
  ] كه در شهبندرى عثمانى هستند به سختى مطالبه مىكنند و مىگويند يا خسارات ما را بدهيد يا خودشان را . آنقدر باد به زير بغل آنها انداخت ، اشكال آنها را در روزنامه‌ها كشيد ، تفصيلات از غيرت و شجاعت و رشادت آنها نوشت كه حساب ندارد .\r\nحالا مىگويد اشرار ، الواط ، قاتل ، سفاك ، بىباك هستند و بايد به سيبرى بروند .\r\nنوزده نفر از ايرانيها كه برخى تبعيد و بعضى مقيم تفليس بودند از آن جمله است برادر تقىزاده [ و 
  ] مدير كتابخانهء تربيت دستگير و حبس شده‌اند . از اينجا كسان آنها مشغول دادن اطمينان و رهائى آنها هستند تا چه شود .\r\nمحمد صالح خان وزير اكرم به افخم الدوله گفته بود قريب چهارصد نفر در تبريز بودند كه خود تبريزيها هم از دست آنها عاجز [ بودند 
  ] و امكان نداشت ترك سلاح كرده ساكت بشوند . مگر به قوهء روس و تا آنها را تنبيه نمىكرد تبريز امن نمىشد .\r\n\r\nسعد الدوله\r\nافخم الدوله ديروز عصر خانهء وزير ماليه رفته بود . آنچه گفت در روز اصلاح و تقسيم سعد الدوله طفره زده و آنجا نرفته است . تا غروب منتظر او بودند عمل تقسيم پول نگذشته . على الظاهر فرمانفرما قرارنامه را امضاء ندارد و مىگويد با اين شرايط اين وجه ناقابل مثمر ثمر نيست . فردا سعد الدوله فرنگستان مىرود و من گرفتار چنگ ملت هستم .\r\nغروب خانهء جناب صدر العلما كه تازه از قلهك آمده ديدن رفتم . پدرش و خودش با حضرت و الا و ما دوستى دارند . بقدرى كه انتظار داشتم آقا ورم نكرده بود . روسها خيلى از شئونات آقايان سفارت كاستند . در حقيقت به مقصود خود نايل نشدند . نظامنامهء انتخابات هم كه برهم خورد بيشتر باعث دماغ سوختگى شد . براى آن‌كه وكلاى طهران خيلى كم شدند و حضرات آن تسلط و نفوذ را در مجلس نخواهند داشت .\r\n\r\nشمس الذاكرين\r\nجمعى آمدند از آن جمله شمس الذاكرين بود . قبل از وقت خوب است فى الجمله معرفى به حال او پيدا كنيم . يكى از روضه‌خوانهاى معروف است نه از حيث سواد بلكه بواسطهء مراوده با اعيان . وزير مخصوص صاحب اختيار حاليه نهايت محبت را به مشار اليه دارد . وقتى كه شاه مرحوم شد او حاكم طهران بود . مقبره و امورات مقبره را كلية\r\n\r\n","description":"","footnote":"","page_name":" 2550 ","page_number":802},
  {"content":"\r\n\r\nراجع به اين شخص كرد . شمس صاحب اداره و اجزائى شد . تا صاحب اختيار حاكم بود شهريه را خوب گرفت . او كه عزل شد تا خواست گوشش را بخاراند هزار و دويست تومان طلب‌كار [ شد 
  ] و آن هنگامهء مشروطه اوج گرفت . استعفا داد و متصل در خانهء صنيع الدوله با ما هم‌ناله بود . روزها در خانهء صنيع الدوله اسباب مشغوليات همه بود .\r\n\r\nجسد مطهر مظفر الدين شاه\r\nمكرر مىگفت و قسمها مىخورد تا نعش مظفر الدين شاه را از خاك ايران خارج نكنند امورات اصلاح نمىشود و خيلى دلايل ذكر مىكرد . همه خنده مىكردند . ولى او جد داشت و مىگفت براى آن‌كه بدانيد از روى عقيده مىگويم حاضرم اين هزار و دويست تومان طلب خودم را هم تقديم كنم . آخر يك روز رفت در وسط مجلس شوراى ملى همه را ساكت كرده گفت اين طلب من مواجب نيست . از بابت بنائى و خرج‌تراشى نيست ، آخر من صرف مقبرهء پدر تاجدار آزادىبخش شما كردم . شما كه مجسمهء او را مىخواهيد با طلا و جواهرات بسازيد اين پول مرا بدهيد واجب‌تر است و او راضىتر .\r\nآخر نمىدانم به چه شكل بعد از مشروطه گرفت . آنها كه التفاتى به پدر تاجدار آزادىبخش نكردند . اين ماده تاريخ را هم آن‌وقت در خانهء صنيع الدوله مىخواند كه هنوز ياد من است .\r\n گفتمش فوت مظفر شد چه وقت * گفت سلطانى به ايران . . . و رفت \r\nدر اين مدت باز هروقت در عبور ملاقاتش مىكردم مىگفت مطلب همان است كه مكرر گفته‌ام . ممكن نيست ايران منظم شود به غير اخراج جسد مطهر پدر تاجدار .\r\nامروز در خانهء صدر العلما باز طرح مسئله را كرد . گفت آقاى صدر العلما و الله بالله تمام اين كارها كه مىكنيد ثمر ندارد و تا نعش مظفر الدين شاه در تكيه دولت است آهن سرد كوبيدن است . يك كارى كنيد اين را ببرند . خدا مىداند از آن ساعت كه نيت بكنند تا نعش اين بابويه برسد كارها نظام خواهد گرفت . اين شاهزاده و جمعى ديگر شاهد من هستند كه مكرر گفته‌ام و كسى گوش نداده ، حتى براى شاه پيغام دادم منتهى به زبان خوش ، او هم اعتنا نكرد تا به خسران آن دچار شد .\r\nمن گفتم بله من شاهد هستم . اما آن‌وقت مىگفتيد از ايران خارج كنند و هزار و پانصد هم مىداديد . گفت اگر از ايران خارج كنند كه بهشت برين مىشود . چون حالا آن متعذر است اگر ابن بابويه هم ببرند كارها درست مىشود . اول همه خنده كردند بعد ادله آورد كه از روزى كه اين شاه وارد طهران شد روزبه‌روز كار طهران و بعد مملكت مغشوش شد تا به اين‌جا رسيده كه دارند همه را مىبرند . باز اگر جلوگيرى شود و نعش او را\r\n\r\n","description":"","footnote":"","page_name":" 2551 ","page_number":803},
  {"content":"\r\n\r\nخارج كنند من يقين دارم و التزام مىدهم ايران سر و سامانى بگيرد .\r\nصدر العلماء گفت انشاء الله مجلس كه منعقد شد من شرط مىكنم اين كار را صورت بدهم . جواب داد تا نعش او اينجا است اگر مجلس هم پيدا كنيد از دفعهء اول پوچ‌تر و بىمعنىتر خواهد شد . هرگز هيچ كارى مرتب نمىشود . كم‌كم يكى دو نفر هم از حواشى مجلس گفتند بد نمىگويد . ما از روز جلوس او دچار اين مشكلات شديم تا حالا . صدر العلماء گفت بس است شوخى نكن . گفت به خدا عقيدهء من است ، يا حساب جفر كرده‌ام ، يا رمل انداختم ، يا الهام شده ، يا خواب ديده‌ام لازم نيست شرح بدهم . اگر او را از دروازهء شهر خارج نكرده كارها رو به اصلاح نيامد . مرا وسط توپخانه نگاه داشته دويست گلوله به من بزنيد و آنچه هم دارم مال ملت باشد . تا نعش او اينجاست نه مشروطه درست مىشود نه مستقله . روزبه‌روز بدتر خواهد شد . آن وقت گفت در تكيه كه بودم دو تا خواب ديدم . يك شب شاه به من گفت به وليعهد بگو چرا براى من نارنگى [ و 
  ] پرتقال روانه نمىكنند . صبح خطاب به قبر كرده گفتم شاه بدخوابى براى من ديدى ، من عمامه سرم است ، چطور مىتوانم اين خواب را بگويم باور كنند . خواب ديگر ديدم اما حالا نمىگويم . هرچه اصرار كرديم چون خيلى مزخرف بود نگفت . ماند براى ملاقات ثانوى .\r\nخيلىخيلى خنده كرديم اما او همه را جدى مىگفت و افسوس از عدم قبول همه داشت . حتى مىگفت اجازه مرحمت بشود من شبانه طورى كه گوش‌به‌گوش خبر نشود او را برده دفن مىكنم و جان همه را خلاص و مملكت را آباد . وقتى كه خواست برخيزد گفت شما رئيس ملت شده‌ايد . من باز مىگويم بىجا سفارت رفتيد . بى خود حضرت عبد العظيم ( ع ) مانده . عوض تمام اين كار بنشينيد قرارى بدهيد نعش اين آدم را خارج دفن كنيد . حالا خارج ايران موافق وصيت خودش مشكل است تا خارج دروازه كه امكان دارد . به خدا قسم اقدامات بيجاست و بى خود . جز اين چاره ندارد و ايران منظم نمىشود اگر هزار اقدام ديگر بكنيد . چنانچه به اين شاهزاده و جمعى ديگر هم در خانهء صنيع الدوله گفتم . اگر شاه مىخواهد سلطنتش مستقل شود اين نعش را دفن كند . نكرد آن بود كه برهم خورد . التزام را هم مىدهم پانصد تومان ضرر رياست مقبره را كردم ، باز مبلغ ديگرى براى خير مملكت و ملت ايران تقديم مىكنم . منظم نشد مرا بكشيد .\r\nمن تا منزل از صحبت او خنده كردم . وقتى كه به افخم الدوله كه مسبوق هم بود گفتم از خنده هلاك شد . تا از حياط هم خارج شديم صدر العلما و سايرين خنده مىكردند . اما او زير لب لندلند مىكرد و مىگفت يك روز سر خواهيد افتاد كه كار از كار گذشته . جنسا آدم خوش‌مزه‌اى است و اين بيانات را خيلى شيرين و مضحك مىكرد .\r\n\r\n","description":"","footnote":"","page_name":" 2552 ","page_number":804},
  {"content":"\r\n\r\n\r\nمستشار الدوله و مخبر الملك و نظامنامه\r\nپنجشنبه 28 جمادى الاول - باز گفتند ديروز كميسيون منعقد بود و بايد در مجلس بزرگ هم نظامنامه قراءت شود . گمان مىكنم اصلا ميل ندارند تمام شود . حتى شنيدم مستشار الدوله و مخبر الملك هم نزاع لفظى كرده بطور قهر هر دو خارج شدند . فرمانفرما و سايرين مراجعتشان دادند . حضرت و الا هم چون مستقيما نظامنامه را حضور برده بود به دماغ سعد الدوله [ بر 
  ] خورده گله نوشته بود . حضرت و الا هم جواب سختى نوشته كه من ابدا اين رياست را نمىخواهم و براى من اسباب خيلى زحمت شده . سعد الدوله جواب عذرخواهى نوشته از گل هم در رفتند .\r\n\r\nامجد الدوله\r\nهوا گرم شده ، شميران از بابت بىپولى نرفته‌ايم . موعد هزار و دويست تومان حاجى سيد آقا رسيده ، حالا كه تمسك را برده‌اند مىگويد عميد الملك و امجد الدوله تا ده روز قبل تمام را مىگفتند امروز يا فردا تمسك شما را گرفته مىدهم . حالا هم به من نوشته كه عمل ما گذشت و تمسك گرفته شد ، اين هم خط خود امجد الدوله است . جواب داده شد دروغ گفته‌اند و صدق ماوقع را خط و مهر خودتان ثابت مىكند . مثل گرگ تيرخورده رفت سراغ امجد الدولهء متقلب . حقيقة اين مرد هفتاد سالهء سه مرتبه بيت الله الحرام رفته از لوطيها و الواطهاى اين شهر بىشرف‌تر است و من يقين دارم آنها قولشان بهتر از امجد الدوله است . ما فعلا در تدارك وصول آن هستيم و حاجى سيد آقا چون صراف معتبرى است چاره‌اى جز دادن ندارد . اما امجد الدوله چه وقت به او بدهد خدا مىداند .\r\n\r\nروشنك\r\nقدرى از روشنك بنويسم . چند تا دايه آوردند . يكى گفت مرد خانه زن ندارد نمىمانم . يكى گفت خانه بىخانم ثمر ندارد . يكى كه فقدان خانم را فوزى مىدانست و خودش هم خوب بود شوهرش راضى نشد . به هرجهت دچار مشكلات شديم . آخر گفتيم شير گاو بدهيم . اما اين بچه از رنگ شير رم مىكرد . در قورى ريختند يكى دو دفعه خورد . آن‌وقت از قورى هم فرار كرد . بردند نزد لسان دوا داد . داخل آب مىكردند رنگش سفيد مىشد باز نخورد . اما خدا را شكر كه غذاخور بود و قدرى هم بىبى گل شير داد عيب نكرد . به تمام اهل خانه خصوصا حورى انس دارد و از رفتن دايه هم دلگير نشد . حالا همان غذا مىخورد با كمى شير در چائى كه رنگش تغيير نكرده باشد .\r\nگنجشك گفته بود بخورد . من تدبير خوبى و صرفه فشنگى در اين كار كردم . مثل\r\n\r\n","description":"","footnote":"","page_name":" 2553 ","page_number":805},
  {"content":"\r\n\r\nمظفر الدين شاه كه براى سنبل هلاندى كرده بود . گنجشك دانه‌اى پنج شاهى است فشنگ ساچمه تفنگهاى كوچك بچه‌ها دانه‌اى يك عباسى . مبلغى براى زدن و شكار گنجشك فشنگ خريدم . آقايان نوكرها و گاهى خودمان روزى هفت هشت فشنگ خالى كرده تا يك دانه گنجشك مردنى مىزنيم و هر گنجشك از يك هزار و دو هزار كمتر تمام نشده است .\r\n\r\nسنبل و خاك هلند\r\nاما مظفر الدين شاه كبير همه ساله سنبل هلاندى مىخريد . با عملهء خلوت شور كرد كه چه بكند مستغنى از خريد ساليانهء سنبل بشوند . پس از فكر زياد آرا بر آن قرار گرفت خاك از هلاند بياورند تا سنبل همه ساله همان گل را بدهد . تلگرافى به سفير هلاند [ كردند 
  ] . او هم براى مداخل و چند كوزه سنبل هلاند كه گرفته بود سيصد بار خاك از هلاند روانه كرد و به جاى سالى ده تومان قيمت پياز سنبل چندين هزار تومان قيمت خاك دادند و باز سنبل تربيت نشد و همه ساله خريدارى كردند . چنانچه من هم غالب روزها دو سه هزار « 1 » فشنگ خالى كرده باز محتاج خريدارى گنجشك مىشوم .\r\nمثل كارخانهء يخ و جوجه و گاوها و ماديان‌ها و ساير چيزها شد كه همان مخارج و مصارف امروز مملكت ايران را بعلاوهء تمام جواهرات سلطنتى مىدهد باز طلب‌كارند و تتمهء محاسبه باقى است .\r\n\r\nوضع قزوين\r\nابو القاسم جلودار حاجى افخم الدوله امروز مىگفت جمعى از بچه‌هاى گذر سيد ناصر الدين كه قزوين رفته بودند آمده‌اند . ظاهرا مىگويند از گرسنگى آمديم ، از باطن خبر ندارم و همين‌طور جمعى از رشتيها كه هر يك براى آمدن خود عنوانى مىكنند . اين حرف ابو القاسم مكتوب ابو القاسم خان [ را 
  ] كه از قزوين نوشته بود تأييد كرد . او نوشته بود جماعتى را سپهدار به عنوانهاى مختلف طهران مخفيا فرستاده ، مثل آن‌كه قزوين روانه كرده بود و خودش هم خواهد آمد .\r\nاما سعد الدوله گفته است هرگز نمىآيد . شرف الدوله حاكم قزوين هم دو روزه رفته .\r\nدرست كوسه و ريش پهن اين حكايت است . احدى سر در نمىبرد و من هم حقيقة از فهم آن عاجزم . هرقدر هم دنبال مىكنم و از اين و آن جويا مىشوم درك معنى نمىكنم و\r\n\r\n\r\n","description":"","footnote":"\r\n( 1 ) - مقصود دو ريال و سه ريال امروز است كه در آن ايام دو هزار و سه هزار مىگفتند نه رقم هزار عدد ( مسعود سالور ) .\r\n","page_name":" 2554 ","page_number":806},
  {"content":"\r\n\r\nنمىتوانم سر از كار در ببرم و خود اين مسئله خيلى اسباب شكست روزنامهء من شده است . ما امروز از كارهائى كه در اسلامبول واقع شده يا در امر يك واقع مىشود بهتر خبر داريم تا از ايران ، براى آن‌كه اسباب تحصيل خبر در ايران بهيچ‌وجه موجود نيست .\r\nدروغ و افترا و جعليات هم كه اندازه ندارد . باز اين مقدار كه من مجبور به تحصيل آن شده‌ام كار بزرگى است .\r\nشنبه 29 جمادى الاول - صبح مجلس رفتم . از آقاى عماد السلطنه تفصيل نظامنامه و نزاع را پرسيدم . فرمودند سعد الدوله دو ايراد كرده بود . يكى آنكه چون از سه ايل قشقائى ، بختيارى و شاهسون اردبيل نمايندهء مخصوص مىآيد در آن سه محل ديگر از آن ايل انتخاب نشود و براى اين‌كه ايلات به قوهء جبريه كسى را مجبور به انتخاب خود نكنند . ديگرى آن‌كه سه ماه به آخر موعد وكلا مانده اگر يك نفر مرحوم [ شود 
  ] يا استعفا كند مجلس بايد از همان محل نمايندهء ديگرى را انتخاب كند . اولى را هرچه خواستند بنويسند نشد . آخر ماده‌اى علاوه كردند كه اگر كسى به عنف يا تطميع يا تهديد نماينده شود مقبول نيست و شوراى ملى مجازات عليحده هم به آن شخص خواهد داد .\r\nاين ماده براى طهران و ساير ولايات خيلى مفيد شد . ايراد دوم را راى ندادند . گفتند در مجلس سابق در اين باب خيلى مذاكرات شده . آخر قرار دادند از هرجا ميل دارد به اكثريت آراء انتخاب نمايد .\r\n\r\nقهر مستشار الدوله و مجادله با مخبر الملك\r\nاينها كه گذشت مستشار الدوله گفت از تبريز مختصرى از شرح نظامنامه پرسيده بودند من تلگراف كردم . همه را تصويب نمودند مگر اين‌كه ثلث نمايندگان حاضر شدند مجلس منعقد شود . مخبر الملك جواب داد ما همه را مىشنويم امّا سند نمىبينيم .\r\nمستشار الدوله گفت تلگراف منزل است و من دروغ نمىگويم . مختصر مشاجره شد .\r\nمستشار الدوله قهر كرد و رفت . فرمانفرما يكى دو نفر را بلند كرده دنبال او فرستاد ، بعد دو نفر ديگر ، آخر همه را مىخواست روانه كند كه واردش كردند و بردند اطاق ديگر . آن وقت مخبر الملك برخاست كه برود به هزار زحمت او را نشانيدند . فرمانفرما بقدرى از اين چند نفر تملق مىگويد كه همه را منزجر كرده . واضح مىگفت من از مستشار الدوله مىترسم ، براى آن‌كه اهل تبريز حرف او را گوش مىدهند و من آنچه دارم تبريز است .\r\nخودش رفت و بقدرى از مستشار الدوله تملق گفت ناز و نوازش كرد تا ساكت شد .\r\nاين مسئله مسكوت عنه ماند . تلگراف ولايات را نوشتند . قرار شد صبح اول به تبريز مخابره كرده پس از بيست و چهار ساعت فاصله به ساير شهرها . براى آن‌كه تبريز قبل از\r\n\r\n","description":"","footnote":"","page_name":" 2555 ","page_number":807},
  {"content":"\r\n\r\nوقت به ساير شهرها اجازهء قبول و اخبار داده باشد .\r\nصبح حاضر شديم كه ديروز باشد صنيع الدوله هم كه با برادرش ثلث را راى داده بود نكول كرد ، اكثريت به نصف افتاد و اين ملاحظه را تبريز براى آن كرده بودند كه امورات عمده مثل استقراض و خيلى چيزهاى ديگر در به دو انعقاد مطرح خواهد شد و رأى بيست نفر خيلى كم است و خيلى هم زود مىشود اكثريت حاصل كرد و الحق خوب ملاحظه‌اى بود .\r\n\r\nصنيع الدوله و مشروطه\r\nآقا مىفرمود وقتى « انتراكت » « 1 » بود من با مستوفى الممالك صحبت مىكردم . هرچه خواستم تحصيل اطلاعى كنم ديدم او هم خبرى ندارد . مىگويد ما راه ديگرى براى عدم آمدن سپهدار جز روسها نداريم . سعد الدوله كه رئيس الوزرا و وزير خارجه است مىگويد روسها قول داده‌اند كه نخواهند آمد . صنيع الدوله مىگفت تا مىگويند مشروطه داديم نمىشود ، بايد بگويند مشروطه شديم تا اصلاح بشود . اين كه مىگويند و آن‌وقت از سايهء خود ترس دارند ثمر ندارد . يا پول بدهند كه بر ضد آنها مردم حرف بزنند .\r\nعين الدوله در اين سفر تبريز خودى از اتهام بيرون آورده چنانچه احدى از او بد نمىگويد . الان هم جمعى هواخواه دارد و مشغول كار است .\r\n\r\nخراسان و ركن الدوله\r\nركن الدوله وارد مشهد شده يك سر ارگ رفته . سردار منظم ارگ و قورخانهء دولت را خوب نگاه داشته بود . احدى جرأت نكرد آن طرف برود . روسها برعكس نير الدوله با ركن الدوله خوب بودند ، حالا هم به تصويب آنها حاكم شد . خراسانيها چون مطلب علنى شد تلگرافاتى كردند و آنجا را برهم زدند . اعتضاد التوليه و بيگلربيكى را كشتند . خانهء نبيل الملك كارگزار را غارت كردند . دو نفر از سالدات روس هم كشته شد . آن‌وقت روسها درب انجمن را بسته و قشون زيادى آوردند . گويا پس از ورود ركن الدوله ساكت بشوند .\r\n\r\nيوسفيه\r\nبعد از رفتن يوسفيه ، عريضه به حضرت و الا عرض كردم تا صراحة مرقوم نفرمائيد اقدام در تصرف آنجا نمىشود . نظام الملك هم حاضر شده بود فرع گذشته را ملك\r\n\r\n\r\n","description":"","footnote":"\r\n( 1 ) - كلمه فرانسوى  Entracte  فاصله بين دو جلسه براى رفع خستگى .\r\n","page_name":" 2556 ","page_number":808},
  {"content":"\r\n\r\nمازندران بدهد يا از كاروانسراى شهر تتمه تجديد و باز يوسفيه بيع گذاشته شود .\r\nحضرت و الا جواب دستخط فرمودند من از اول اين معامله را خوش نداشتم و شما اصرار كرديد . هرگز ميل به اين معاملات ندارم و از اول عمرم نكرده‌ام . حالا هم كفايت كرد . شايسته و سزاوار شأن من نيست . مىدانم نظام الملك مستأصل است اما من همان تنزيل اول را هم زيادى مىدانم . هيچ ميل ندارم شما سختى كنيد . دوستانه پولى به اصرار شما دادم همان اصل پول مرا بدهند كافى است . برويد بگوئيد كارى را كه پس از خسارت زياد و تنزيل فراوان آخر خواهند كرد اول بكنند . يوسفيه را من ضبط مىكنم از دو حال خارج نيست . اگر بيشتر ارزش دارد شما مجبور مىشويد پول مرا بدهيد و ملك خود را ببريد ، اگر كمتر قيمت دارد چنانچه همين‌طور است و با اين وضع مملكت كسى بيست هزار تومان نقد نمىدهد باغى بخرد كه مبلغى خرج دارد من اين ضرر را محض خويشاوندى و بقاى دوستى استقبال مىكنم . به آن ضرر خود و رضايت شما راضى مىشوم . عصر آنجا رفته به آقا تفصيل را گفتم . با نهايت امتنان پذيرفت و ممنون شد . اما در مقابل اين گذشت و انصاف حضرت و الا كه من خيلى به نظرم مستبعد آمد آنها يك حركت قبيحى كردند . شانزده اصله درخت چنار قوى آنجا را در اين چند روز كه من منتظر جواب عريضه‌ام بودم انداخته و فروخته و برده‌اند ! با آن جواب عريضه ، حضرت و الا مبلغى پول هم به ما حواله مرحمت فرموده بودند كه محقق شود ترتيب همان است .\r\nديگر از طرف ما به نظام الملك سختى نشود . وثوق الممالك صبح قرار شد برود منزل كند مبادا باز درختها را بيندازند .\r\n\r\nسفر مكهء فخر الملك\r\nبعدازظهر جناب حاجى فخر الملك به سلامتى با همشيره و عز الممالك وارد شده بودند . غروب آنجا رفتم . حقيقة خوب سفرى رفتند . نه ماه و پنج روز مسافرت طول كشيده بود . از طهران به مشهد ، عشق‌آباد ، سمرقند ، المبرغ ، مسكو ، ورشو ، وينه ، بوداپست ، صوفيه ، اسلامبول تا اينجا با راه‌آهن رفته بودند . از آنجا تا بيروت با كشتى ، دمشق با راه‌آهن ، مدينهء منوره با جمل به مكهء معظمه ، مراجعت شام ، با كالسكه به حلب از آنجا هم به عتبات عاليات ، كرمانشاهان ، كردستان ، همدان به طهران .\r\n\r\nطايفهء اردلان\r\nدر كردستان نهايت پذيرائى كرده بودند . دكاكين را بسته به قدر سى هزار نفر استقبال رفته بودند . فخر الملك ابو الحسن خان پسر امان الله خان والى است . برادرش حاجى ظفر الملك امير نويان و افتخار الولاة در كردستان مسكن دارند . طايفهء بنى اردلان يكى از\r\n\r\n","description":"","footnote":"","page_name":" 2557 ","page_number":809},
  {"content":"\r\n\r\nسلسلهء نجباى قديم نمرهء اول ايران است . مادرشان طوبى خانم بنت مرحوم عباس ميرزا وليعهد است . پشت در پشت از ولات مستقل كردستان بودند تا در عهد فتحعلى شاه قدرى متزلزل [ شدند 
  ] و در سلطنت ناصر الدين شاه از دست آنها خارج شد و مرحوم معتمد الدوله فرهاد ميرزا به حكومت رفت . هزار سال است كه اين طايفه با نهايت آبرومندى باقى است .\r\nدر تمام مسافرت به آنها خوش گذشته بود مگر از كردستان تا طهران كه همه از دماغشان بيرون آمده بود ، جاى هزار شكر دارد كه سلامت رسيدند .\r\n\r\nغياث نظام\r\nيكشنبه غرهء جمادى الثانى - غياث نظام كه سالار حشمت سپهسالار براى [ او 
  ] لقب گرفته بود در قزوين مقتول شده است . از قرارى كه شهرت دارد پسرش در خارج قزوين يك نفر از مجاهدين را كشته بود او دستگير نشد خود غياث نظام را محرك دانسته بودند . استنطاق مىكنند و بعد چهار تير گلوله زده او را و مردم قزوين را از صدمات بعد او خلاص مىكنند . با دولت خيانت كرد دليل حضرات شد . با اينها هم مآل كارش اين شكل شد . يك پسر يا دو پسرش هم كه پيشتر كشته شده بود .\r\n\r\nعظيم‌زاده\r\nحاجى مشير حضور برادر حاجى مشير الممالك وزير زنجان آمده است مباشر دهات شاه است ، دهاتى كه فعلا در تصرف آنها نيست . مىگفت عظيم‌زاده نامى اردبيلى با جمعى از طرف سپهدار زنجان آمده انجمن را برقرار كردند و ما بين دو انجمن كه سابق بود صلح دادند . از عظيم‌زاده تعريف مىكرد كه آدم آگاه خيرخواهى است . اما امروز از حسام نظام شنيدم باز دو تيره شده‌اند و جماعتى در خانهء آخوند « 1 » مجتمع [ شده‌اند 
  ] و دور نيست يك نزاع سختى بشود و اگر دعوائى بشود از همه‌جا شديدتر و خون‌ريزتر خواهد بود .\r\n\r\nقزوين - طالقان\r\nشرف الدوله حاكم قزوين چند روز است رفته ، ليكن نزديك مهمانخانه خانه كرايه كرده . سپهدار نرفته و مشغول است كه تدارك آمدن طهران را كامل كند .\r\nدو روز بود شهرت داشت ، امروز بر من محقق شد جمعى از مجاهدين طالقان رفته\r\n\r\n\r\n","description":"","footnote":"\r\n( 1 ) - مراد از آخوند ملا قربانعلى است از علماى متنفد زنجان ( مسعود سالور )\r\n","page_name":" 2558 ","page_number":810},
  {"content":"\r\n\r\nحاكم آنجا را كه از طرف معتمد الدولهء حاليه است دستگير و زنجير كرده قزوين نزد سپهدار اعظم بردند . بيست هزار تومان هم از طالقانيها پول خواسته‌اند . شهرت دارد يك دسته قشون حضرات از طالقان به آزادبر و از آنجا به شهرستانك و از قلهء البرز به سلطنت‌آباد حمله خواهند آورد . بختياريها هم جلو آمده‌اند ، اما من دروغ مىدانم .\r\n\r\nامير مكرم\r\nميرزا محمد خان اعظام الدوله كه حالا لقب او را امير مكرم مىگويند خواست به سارى و بارفروش حمله كند سركردگان نظامى و معتبرين آنجا همراهى نكردند . آن‌قدر قدرت هم نداشت ، لهذا در آمل مانده جمعيتى هم دارد منتظر امر سپهدار است كه اگر طهران بيايد او هم تشريف بياورد . آدم سفاك ظالمى است ، يعنى ميان اهل دار المرز اين طور شهرت دارد .\r\nشاه در سلطنت‌آباد مثل حاكم قزوين غافل نشسته . اين اردوى مختصرش نهايت بىنظمى را دارد ، [ نه 
  ] سنگر دارند نه مشق مىكنند . دو تا تير تفنگ غفلة خالى كنند تمام برهم خورده يا فرار مىكنند ، يا مشغول غارت آنجا خواهند شد .\r\n\r\nيك خروار عرق\r\nاز بنان همايون كه همه كارهء امين الملك است و حالا در حقيقت وزير دربار مىباشد شنيدم كه شب يك خروار عرق بيشتر در سلطنت‌آباد صرف مىشود . تمام مست مىباشند . در پشت هر درختى شب نيست كه ده لواط واقع نشود . مجلل السلطان عيش كاملى دارد . ناصر السلطنه هم بد نيست . در ميان تفنگدارها خوشگل بسيار است . متصل مشغول هستند . بقدرى مست و غافل هستند كه ده نفر براى تسخير آنجا كافى است .\r\nاين‌كه حالت شاه و دربار است . ساير رجال و محترمين را هم من در شهر از آنها مست‌تر مىبينم . تعجب در اين است شيخ فضل الله هم در كمال امنيت خاطر است . همين طور شيخ آملى و امام جمعه و حاج محمد اسمعيل و جماعت ديگر كه همه مىشناسند .\r\nهر كارى براى من لغز و معمائى شده كه با تمام جد و جهد حل نمىشود . زيرا اين آقايان كه مىآيند منظور نظرشان اينها هستند نه كسبهء بازار . پس چطور آسوده و فارغ البال نشسته‌اند و انتظار مىكشند . اگر بستگى به سفارت هم داشته باشند آشكارا چون نيست آن‌وقت شب كه بيايند چه ثمر خواهد داشت .\r\n\r\n","description":"","footnote":"","page_name":" 2559 ","page_number":811},
  {"content":"\r\n\r\n\r\nروش استبدادى\r\nمردم را با خود دشمن كردند . فقط با شاه جماعت نجبا و نوكر باب همراه بود . بعد از برهم زدن مجلس آنها را هم رنجاندند . سايرين را هم مار زخمى كردند و رها كردند . اگر بنا بود به استبداد و استقلال رفتار كنند علم آن را نداشتند . مىخواستند يك صفحه تاريخ بخوانند كه نادر شاه با فلان سركرده كه مظنون خيانت شد چه قسم سلوك كرد . يا فلان ايلخانى را كه عزل كرد چه شكل با او رفتار كرد . اگر در قوه داشتند چه بهتر ، و الّا به مقتضاى زمان رفتار مىكردند كه عاقبت ميمونى داشت . من يك فقره را مثل مىزنم .\r\nبه رويهء استبداد بود آقا سيد عبد الله را مىبايست با تمام كسانش نابود كنند . سيادت ، علم ، هيچ‌چيز را ملاحظه نكنند چنانچه سابقين آنها نكردند . به عدالت و اقتضاى اين عهد مىخواستند رفتار كنند ، استنطاق علنى در مجلس رسمى با حضور پانصد نفر از هر قبيل آدم [ مىشد 
  ] . تمام تقصيرات را با ادلّه و براهين و اسناد و شهود ثابت نموده .\r\nصورت آن استنطاق را به امضاء تمام آن مردم چاپ و منتشر نموده در ميان عالم او را مفتضح و رسوا كنند . آن‌وقت هم مجازات او را قانونا معلوم داشته و فورا جارى نمايند .\r\nتا همه‌كس عبرت بگيرد .\r\nحالا ميان خود و خدا اين قسم رفتارى كه نسبت به مشار اليه شد مطابق كدام از قوانين بود . آن قسم دستگيرش كنند ، آن وقت بگويند ما نگفته بوديم . ظاهرا التفات كنند باطنا توبيخ كنند . جهرا توقير كنند سرّا اذيت كنند . خودش را تبعيد كنند پسرش را خلعت بدهند ، جايزه بدهند . او آنجا محبوس باشد تمام كسانش در طهران آزاد . درست كوسه و ريش پهن . خسن و خسين هر سه دختران معاويه بودند . كدام را مرد كه گفت تصحيح كنم .\r\nمطلب بسيار است . زبان بريدهء من هم آرام نمىگيرد . باز بهتر سكوت است و الّا خيلى مطالب دارم . تو خود حديث مفصل بخوان از اين مجمل . چه التفاتهاى بى جا كردند ، چه صدمه و اذيتهاى ناحق به مردم بىگناه [ وارد شد 
  ] .\r\nچهارشنبه چهارم - داخل سرطان شده‌ايم . اما دو شب است هوا بسيار خنك است ، طهران يك ماه گرماى شديد دارد ، گاهى در سرطان ، گاه در اسد ، گاهى در اين دو ماه است .\r\n\r\nحمله از اطراف\r\nبيرون بودم يكىيكى مىآمدند . حاجى نايب مىگفت مجاهدين فشند را هم گرفته شهريار هم جمع شده در ارنگه هم هستند . بختياريها هم يك دسته به قدر هزار سوار به سركردگى حاجى عليقلى خان سردار اسعد از راه نيزار به سمت قم و طهران ، يك دسته به سردارى ضرغام السلطنه از راه كاشان [ مىآيند . 
  ] از قرار معلوم آن اردو هم كه در\r\n\r\n","description":"","footnote":"","page_name":" 2560 ","page_number":812},
  {"content":"\r\n\r\nكاشان بود قبل از ورود آنها متفرق و فرار كرده . ميرزا محمد خان امير اكرم « 1 » هم از آمل حركت مىكند .\r\nسيد مجتبى آمد مىگفت ابدا با شهرى كار ندارند . بيرق و هيچ علامتى لازم نيست .\r\nكلمهء جوازى يك شب قبل از ورود حضرات مىدهند براى شما خواهم آورد . شهر را كه مستحفظ گذاشته منظم كردند آن‌وقت هركس را كه مقصر است خواهند گرفت . اينها هم در بيرون شهر اردو مىزنند .\r\n\r\nتشكيل كميته‌ها\r\nاسد الله ميرزا آمد مىگفت چند كميته در طهران منعقد است : يكى پشت بهارستان چهار نفر رياست دارند [ و 
  ] نود نفر عضويت . يكى در امام‌زاده يحيى ، دوتاى ديگر در محلهء ديگر كه نمىدانم . يك كميته هم پارتى صنيع الدوله دارند اما خيلى مختصر .\r\nدستور العملها كلا داده شده . هزار و پانصد نفر از اهل شهر منتخب شده‌اند كه در سربازخانه‌ها و محله‌ها مستحفظى كنند . پيراهنهاى قزاقى سفيد با علامت قرمز تدارك شده . علامتهاى ديگرى هم معين كرده‌اند كه كجا مجاهدين حاضر شوند . كجا فلان صدا بلند شد كمك برسد . كجا بمب خالى كنند . اينها در صورتى است كه كسى مخالفت كند .\r\nو الّا با احدى كار ندارند ، مگر از روى سياههء معين . شهر هم بهتر از شمران است . بى جا مزاحمت نمىكنند . فقط نزاع با قشون دولتى است . آن هم در شهر منحصر به قزاق است كه شايد جنگ نكنند . نزاع با بالائيهاست . به شهرى كارى نيست .\r\nدر اين بين آدم شعاع الدين ميرزا آمد كه نديم السلطان آنجا آمده مشغول بازى تخته است شما هم بيائيد . معلوم شد از ما بيعارتر آنها هستند .\r\n\r\nحساب قزوين\r\nفراش دفتر آمد كه افخم الدوله برود حساب قزوين چهارده سال قبل را بدهد .\r\n« تاتوله » « 2 » به هوا پاچيده‌اند . دماغشان معيوب است . كدام قزوين ، چه حساب .\r\nافخم الدوله گفت عرض كنيد حساب كدام قزوين را بيايم بدهم . به روى چشم . بقدرى از اين پيغام مشير السلطان و ميرزا محمد على خان خنده كرديم كه حساب نداشت . ميان اين آشوب و « علم صراط » « 3 » آقايان خيال مداخل كرده دنبال مردم براى محاسبه مىفرستند .\r\nحقيقة خيلى احمق تشريف دارند . ديروز تا عصر وزرا تلگرافخانه [ بودند 
  ] و با تبريز و جاهاى ديگر مذاكرات داشتند . من كه آدم تنبل خانه‌نشينى هستم تا مجبور نشوم خانهء\r\n\r\n\r\n","description":"","footnote":"\r\n( 1 ) - دو صفحهء پيش : امير مكرم .\r\n( 2 ) - ( - تاتوره )\r\n( 3 ) - اصل : علم سرات .\r\n","page_name":" 2561 ","page_number":813},
  {"content":"\r\n\r\nكسى جز دوستان نمىروم وسايل خبر هم در طهران هيچ نيست . وزرا مىدادند و بعضى ملتيها مثل مستشار الدوله يا صنيع الدوله و ديگران . من هم جزو هيچ‌كدام نيستم . باز افخم الدوله بعضى جاها مىرود .\r\n\r\nحشمة الدوله\r\nديروز عصر خانهء حشمت الدوله رفته بود حمام بود . در حمام پذيرائى كرده بود .\r\nمىگفت تا وارد شدم گفت آقا اين چه هنگامه‌اى است . گفتم شما بايد بهتر بدانيد . جواب داد ديروز هرچه با شاه صحبت كردم چيزى دستگيرم نشد و پاك منكر بود ، آخر هم متغير شد . امروز ديگر نرفتم . اما عين الدوله را ديده‌ام مىخواهم حضرت والاى شما را هم ملاقات كنم . اين دو روزه با آقاى نايب السلطنه ببرم خدمت شاه . من گفتم حضرت و الا مكرر عريضه كرده و عرض كرده است . گفت مىدانم . باطنا شاه خوشش نيامده است . من او را خيلى تشويق كردم كه آن اقدام را بكند او هم قول داد .\r\n\r\nشيخ فضل الله خاطرجمع\r\nباز مىگفت در خيابان ملك‌آرا زيارت شد . به من گفت پريشب خانهء شيخ بودم كه يا عريضه و تمسّك را بدهد يا اقدام كند . با نهايت بشاشت و فراغت‌خاطر بود . ابدا تزلزلى نداشت . جواب مرا گفت اقدام كرده‌ام . و اين دو روز جواب صريح مىدهم . من بىاندازه از ترتيب شيخ متعجب و متحير شدم كه حضرات پشت دروازهء طهران‌اند و شيخ نهايت خاطرجمعى را دارد .\r\nمن رفتم خانهء شعاع الدين ميرزا . حاجى آقا رفت دكان حاجى سيد آقا بلكه حوالهء حضرت و الا را پول بگيرد . مقارن ظهر آمد آنجا . پول كه نگرفته بود و مشكل است به اين زودى بدهد . در آنجا شنيده بود كه ديروز تا ساعت سه از شب رفته وزرا تلگرافخانه بودند و نتيجه حاصل نشد . از آنجا رفتند خانهء سعد الدوله . تا ساعت شش آنجا مشورت داشتند و امروز مجددا تلگرافخانه رفته‌اند . گويا عين الدوله را هم برده باشند همين‌طور عضد الملك را . از قرار معلوم ده شرط مىكنند يا ده مسئول دارند . اما احدى جز وزرا و چند نفر از همان ملتيها نمىدانند ، يعنى او و من از هركس پرسيديم نمىدانست . يكى از آنها كه مشهور است اخراج قشون روس است كه گويا كار « حضرت فيل » باشد .\r\n\r\nدو شب‌نامه\r\nدو شب‌نامه انداخته‌اند : يكى آنكه از ملت خواهشمنديم در آن‌وقت كه جمعى وارد شهر شده و آنها هم كه در شهرند به دستورالعمل بايد رفتار كنند ، تا دو سه ساعت كسى\r\n\r\n","description":"","footnote":"","page_name":" 2562 ","page_number":814},
  {"content":"\r\n\r\nاز خانه‌ها بيرون نيايد . ديگرى اين‌كه بىجهت قشون دولتى طرف نشده تسليم شوند و الّا دمار از روزگار آنها برخواهيم آورد . گمان مىكنند قشونى هست . نمىدانند خبرى نيست .\r\nتا غروب خانهء شريكه بوديم و تخته‌بازى كردند . هيچ كسب خبر مجددى نشد ، يعنى بيعارها نگذاشتند .\r\n\r\nشاه و پناه به خارجيها\r\nاز اين ترتيبات همچو معلوم مىشود كه روس و انگليس مجددا متحد شده و چريك خود را حكم حركت داده‌اند و پشت سر آنها قشون وارد طهران كه مركز ايران است خواهد شد . يا شاه معاهدهء مخفى خود را علنى كرده تقصير را گردن ملت خواهد گذاشت كه هرچه خواستند دادم ، باز براى صدمهء من طهران آمدند . من هم ناچار شدم پناه به آنها ببرم تا از جان خود مصون باشم . اگرچه خيلى دير شده اما باز شاه مىتواند با همين طهرانيها صلح و سازش از روى راستى كرده و جواب تمام اين اردو را بدهد ، بلكه تمام رؤساى آنها را قانونا مجازات بدهد .\r\n\r\nامجد الملك مخفى بود\r\nامجد الملك را پريروز ديدم معلوم شد تمام اين يازده ماه را طهران و مخفى بوده . پنج ماه خانهء مادرش ، شش ماه خانهء مادر زن و زنش بيچاره از زير زمين و اطاق خارج نمىشده . گفت حكايتها دارم . بى جا آنقدر ترسيده بود . من چنان شنيده بودم كه سويس رفته . يك شب آن را منصور الدوله برادرش حكايت كرد كه سربازهاى فوج فراهان خانهء ناصر الدوله متحصن بودند ، هاىوهوى آنها امجد الملك را بسيار متوحش مىكند .\r\nدودكش مطبخ آنها طاقچه داشته . بينوا با فكل و كراوات يك شبانه روز در آن طاقچهء دودكش سكنى مىكند . با وجود ضيق مكان چندين ركعت نماز مىكند كه هرگز نكرده بود . بقيهء شبها را گفت خودم آمده مىگويم كه چه به من گذشته است . حالا نوبت سايرين است كه در دودكشها مخفى شوند .\r\n چنين است رسم سراى درشت * گهى پشت بر زين و گه زين به پشت \r\nجمعه ششم - صبح دستخطى از حضرت و الا رسيد كه ديروز پنج ساعت درب‌خانه بودم آنها از قزوين حركت كردند . بختياريها هم قم وارد شدند . بنا شد يك عده قشونى به دو طرف روانه كنند . اما كى و چه بكنند من نمىدانم . همه را به خدا سپردم . خدا رحمت كند مرحوم شاه سلطان حسين را .\r\n\r\n","description":"","footnote":"","page_name":" 2563 ","page_number":815},
  {"content":"\r\n\r\n\r\nحركت بختيارى\r\nاعتضاد الدوله حاكم قم را خودم ديروز ديدم كه فرارا آمده بود . صمصام يا اصفهانيها به شاه تلگراف كردند آنچه كتبا و تلگرافا عرايض خود را كرديم ثمر نكرد . حاجى عليقلى خان سردار اسعد را روانه كرديم تا عرايض ما را شفاها بكند . سردار ظفر بختيارى با سوار خود كه از تبريز آمده بود مىگويند براى جلوگيرى آنها رفته . سردار معتضد هم آنچه توپ و توپخانه داشته در كاروانسرائى گذاشته و سنگر بسته محافظت مىكند . تتمهء اردو متفرق شده است .\r\n\r\nسردار اسعد\r\nشاهزاده مؤيد السلطنه صبح اينجا آمد . او هم متحير بود چه كند . احدى تكليف خود را نمىداند . حدس مىزد حاجى عليقلى خان آدم تربيت‌شدهء درستى است . اگر او بيايد به شهر بىاعتدالى خيلى كمتر خواهد شد ، برعكس اگر گرجيها وارد شوند . راست است قزوين و اصفهان هر دو ما را درس خوبى دادند . اينها نجيب و ايرانىنژاد و مسلمان هستند ، در تحت حكم واحد يك سردار مقتدر خيلى توفير دارد با جمعى گرجى ، قفقازى ، بلغارى ، گرك « 1 » كه در تحت حكم هيچ سركرده‌اى نمىباشند .\r\n\r\nاخبار مملكتى\r\nبارى سابقا نوشتم كه تلگرافات از لندن و پطرزبورق شده بود سفراى آنها مطالب خود را يكى كنند . نتيجه اين شد كه بيايند طهران ، و الّا بختيارى رفته بود سپهدار نمىآمد .\r\nپلتيك انگليس بعد از مشورت دو سفير برگشت كرد .\r\nكرمان برهم خورده ، قشقائيها شيراز را محاصره كرده‌اند . آقاى ظهير الدوله ده روز قبل حاكم كرمانشاهان شد و فورا رفت . حالا مىگويند ايل كلهر شهر را مالك شده قورخانه و توپخانه را تصرف كرده مشروطه نموده . همه‌جا بىاندازه شلوغ است . يك نفر رعيت از اين ده به آن ده نمىتواند برود .\r\n\r\nمؤيد السلطنه و يزد\r\nاز مؤيد السلطنه پرسيدم حكومت شما چه شد . گفت از من پانزده هزار تومان مساعده خواستند . گفتم چند مجهول دارم حل كنيد بدهم . اولا من سلامت وارد يزد مىشوم . ثانيا مرا به حكومت قبول مىكنند . پس از قبول آيا ماليات خواهند داد . جواب\r\n\r\n\r\n","description":"","footnote":"\r\n( 1 ) - ( - يونانى )\r\n","page_name":" 2564 ","page_number":816},
  {"content":"\r\n\r\nنداشتند بدهند . من هم نرفتم .\r\n\r\nمعتمد السلطنه و آذربايجان\r\nباز مىگفت شاه پريروز به معتمد السلطنه مىگفت ماليات سه سالهء آذربايجان را حتما بايد وصول كنى . آن احمق هم تهيه ديده دو روز ديگر مىرود .\r\n\r\nحرف وزراء\r\nوزراء به شاه عرض كردند مطالب ما را نپذيرفتند و مىآيند . شاه جواب داده بودند براى شما مىآيند يا براى من . گفتند براى شما . فرموده بودند پس به شما ربطى ندارد .\r\nباز مىگفت پريشب فرمانفرما به سعد الدوله تلفن زد كه آمدند . جواب داد گه خوردند . خود شما هم زود شمران بيائيد .\r\nاينها را من براى تفريح مىنويسم و الّا مىدانم تمام حرفهاى وزرا دروغ است . براى آن كه هيچ قوه‌اى جز تلگراف ندارند . از اين سيم مفلوك چه ساخته است . مىگويند بيائيد .\r\nوقتى كه گفتند مىآئيم ديگر قوه‌اى كه مانع آمدن شود ندارند .\r\n\r\nچه قشونى\r\nآن قشون سلطنت‌آباد كه مختصرى شرح دادم . در طهران هم جز قزاق چند فوج دارند . خرقانى متحصن است آن هم از هفتصد نفر چهارصد نفر گروسى در ارگ و جاهاى ديگر متفرقا قراول است ، با نهايت فلاكت كه زكات و فطريه به آنها واجب است .\r\nسالار الملك رئيس فوج هم زير وافور . فوج افشار بكشلو در سربازخانه‌هاى شهر است .\r\nبه همه جهت چهارصد نفر مانده . تا صدائى درآيد رو به فرار . اگر روزى ده شاهى پلكنيك نبود هزار مرتبه رفته بودند . سركرده‌اش شهاب الملك پسر آصف الدوله سردار حضور از اين روز تا روز ديگر مست عرق ، شراب ، چرس و وافور است . در سلام 14 ربيع الثانى ترياكش دير شده بود ميان سلام غش كرد . فوج فدوى جمعى سردار اكرم پسر امير نظام سيصد نفرش در قزوين رفت ، به‌قدر پانصد نفر در طهران است ، مثل سايرين خواهد بود . يك عده توپچى شهر است تمام گرسنه گدا برهنه . فوج بكشلو كه از تبريز آمده از قزوين جمعى رفته خانهء مصطفى خان سرتيپ را غارت كردند . هرچه داشت بردند و از خانهء توپچيها التزام گرفتند مراجعت كنند . اين مصطفى خان در حاجىآباد نزديك كشمرز ملك ما منزل دارد . در روز 23 جمادى الاول غارت بسيار برد حالا تلافى كردند .\r\nداريم و نداريم قزاق است . آن را هم شنيدم سفارتها سند گرفته‌اند در موقع خطر در سفارت‌خانه‌هاى شهر و شمران حاضر شده محافظت كنند . اين هم بايد دستورالعمل\r\n\r\n","description":"","footnote":"","page_name":" 2565 ","page_number":817},
  {"content":"\r\n\r\nروسها باشد .\r\nشاهزاده مؤيد السلطنه مىفرمود مجد الاسلام و صدر الانام را ديدم . گفتم از اصفهان چه خبر داريد ، چه تحفه آورديد . گفتند يك شعر كه تتمهء آن را هم ممكن نشد بگويند .\r\n ديدى كه چسان خوردند اندر گه خود غوطه * يك سلسله استبداد ، يك طايفه مشروطه \r\nروس و انگليس مملكت را بردند باقى زيادى است .\r\n\r\nاستنطاقها\r\nپرسيدم صورت اين استنطاقها را شما داريد . گفت خير . گفتم آخر براى خودتان يادداشت كرديد . جواب داد خير ، اما همه نزد شاه موجود است . گفتم اين استنطاق ميرزا ابو القاسم و باقر را البته فراموش نكرده‌ايد . گفت خير . انجمنى در سفارت عثمانى از يازده نفر منعقد بود رئيس آنها مستعان الملك كه شوهر خازن اقدس و ددهء مظفر الدين شاه است بود . اين سه نفر و جمعى ديگر كارگر آنها بودند . گفتند بمب در بازار خالى كنيد بمبها هم در خانهء آقا ضياء « 1 » پسر سيد على يزدى سپرده بود . از آقا ضياء گرفتند . خود آقا ضياء هم بعد از دستگيرى حضرات رفت سفارت آلمان ، حالا بيرون آمده و اسمعيل را كه كشته بودند اين دو نفر را هم من روز عيد شاه خلاص كردم .\r\n\r\nالكسندر دوما ، برهم زنندهء ايران\r\nآقاى عماد السلطنه عصر تشريف آوردند . كتابى تازگى ترجمه كرده‌اند از رمانهاى الكسندر دوما برهم زنندهء ايران به نام « يك دختر نايب السلطنه » كه دوك دارلئان باشد .\r\nبسيار شيرين و بامزه است . الحق خوب هم ترجمه فرموده‌اند . چقدر در آن تاريخ فرانسه‌ها با شرف بودند . اين كتابها هم اخلاق آنها را روزبه‌روز بهتر كرده .\r\n\r\nبختياريها\r\nباز رفتيم سر كارهاى خودمان . عدهء قزاقى بعلاوه بختياريها حسن‌آباد شش فرسنگى راه قم رفته‌اند . عده‌اى از سوار كشيك‌خانهء ورامين سر پل قرچك ، در كرج هم هستند . از قرارى كه شهرت دارد سردار مقتدر و صمد خان شجاع الدوله و سردار نصرت رحيم خان هر يك با هزار سوار به كمك شاه مىآيند . امروز به قدر سيصد نفر وارد شدند . اگر اين طور باشد ما خيلى مرافعه در دنبال داريم .\r\n\r\n\r\n","description":"","footnote":"\r\n( 1 ) - مؤلف در حاشيه نوشته است ( سالها بعد ) اين همان آقاى سيد ضياء الدين است كه در 1339 رئيس الوزراء شد و آن هنگامه برخاست .\r\n","page_name":" 2566 ","page_number":818},
  {"content":"\r\n\r\n\r\nيفرم - پانف\r\nاگرچه سپاه سپهدار كه مىدانيم اراذل و اوباش تمام ولايات مىباشند اگر زودتر وارد طهران شود بلائى به سر اهل طهران خواهد آورد كه رشت و قزوين نزد آن هيچ باشد .\r\nتمام اهل بصيرت مىدانند يفرم و پانف براى ما كار نمىكنند . اينها پس از آنكه طهران را مالك شوند ( اگر اهل طهران و بختياريها بگذارند ) چند روزى كرّ و فرى مىكنند . شاه خلع مىشود يا كشته يا متحصن سفارت ، پولها را خواهند گرفت ، مردم را خواهند كشت ، خانه‌ها را غارت مىكنند . پس از گرفتن پولها و غارتها . . . و هتك مذهب اسلام چراغانى كرده آن‌وقت اينها ديگر به مقصود رسيده فايده را برده دانه‌دانه و تك‌تك مفقود مىشوند به سمت ولايت خود . بدبختانه روسها هم قبل از وقت تهيهء ورود آنها را كرده‌اند ، تمام مايملك آنها را گرفته در درياى خزر غرق مىكنند . مثل آن چهل نفر كه از قزوين رفت و آنها كه تبريز دستگير شدند .\r\nآمديم سر خودمان . نه سلطنت داريم ، نه سلطان ، نه مجلس شوراى ملى ، نه پول ، نه عصمت و شرف ، نه دين و آئين . يك‌وقت سر مىافتيم كه با نهايت بىغيرتى تسليم روسها شده‌ايم . براى اينكه اندازهء اشتها و حدّت آنها ورود طهران و آن كارهاست ، ديگر تا دو فرسنگى قوهء رفتن ندارند . تمام شهرها به دست ايلات ما خواهد افتاد . قوهء ديگرى جز آن سيم و آلت برقيهء مفلوك امروزه ندارند . آن هم اگر در اين مدت اثرى كرد من بعد هم خواهد كرد !\r\n\r\nانگليسها بهتر از روسها\r\nاگر بختيارى زودتر وارد شود بعد هم بتواند جلوگيرى از آنها كند اهل خبرت مىدانند انگليسها از روسها تربيت شده‌ترند . چنانچه در اصفهان ديديم به قم هم رسيدند ابدا صدمه نزدند ، بلكه مردم را آرام كردند . باز چندى گذشت آنها هم دچار محظورات مىشوند .\r\n\r\nشلوغى\r\nقشقائى تمكين نمىكند . كلهر كرمانشاهان را تخليه نمىكند . ابو قداره دم از الوهيت مىزند . شيخ خزعل ادعاى خدائى مىكند . همين‌طور هرچه ايل و سركرده داريم . باز با كمال بىغيرتى بايد تسليم روس شد كه متدرجا چاره كند . اما حالا هيچ به آن صرافت نمىباشيم بلكه با نهايت وجد و سرور استقبال مىكنيم و تدارك ورود مىبينيم . به دست خود تيشه برداشته ريشهء خود را مىكنيم . چه بايد كرد . علم نداريم ، اخلاق نداريم ، تاريخ\r\n\r\n","description":"","footnote":"","page_name":" 2567 ","page_number":819},
  {"content":"\r\n\r\nمردمان با شرف را نخوانده‌ايم كه شرورترين فرانسه را مردم فرانسه بر امپراطور آلمان ترجيح مىدهند . اما ما تمام اشرار روس را براى . . . خود دعوت مىكنيم .\r\nدر قزوين ارمنى ، يهود ، گبر ، نصارا داخل حمام مسلمين مىشوند . شاهزاده حسين مىروند . شب هركدام در خانهء مسلمين را بكوبند صاحب خانه جرأت ممانعت ندارد وارد مىشود . . . هروقت يك نفر ايرانى را ما در اين مقام ديديم بايد خواهر خود دانسته و آن اجنبى هرقدر خوبى كرده باشد دشمن ، آدم هستيم نه حالا . مثل اين‌كه در ايلات ما اين غيرت هست . هزار نفر قفقازى نمىتواند به يك دختر قشقائى يا بختيارى نگاه چپ كند . تمام را قطعه‌قطعه مىكنند .\r\n\r\nحقه‌هاى روسها\r\nآخر الامر نتيجه اين مىشود كه ملت و دولت به كلى مضحمل [ مىشوند 
  ] و تقصيرات را به گردن هم مىگذارند و يواش‌يواش فراموش مىشود و جزو تواريخ ايران محسوب .\r\nروسها هم اسباب مشغولياتى براى جوانهاى ما تهيه مىكنند . زنهاى خوب مىآورند .\r\nماتشكه‌خانه‌هاى قشنگ باز مىكنند . آب‌جوهاى بسيار در سر هر گذر مىگذارند .\r\nدسته‌جات موزيك عصرها سازهاى قشنگ مىزنند . شبها تا صبح مجالس رقص و آواز ترتيب مىدهند كه همه را از ياد مردم مىبرند . افسوس كه ما رو به پيرى مىرويم و از اين لذتها بهره‌مند نمىشويم .\r\n\r\nدر سمرقند\r\nمثل اين‌كه خودم در سمرقند دكان ارمنى نشسته بودم قاضى كرامت الله نام كه آدم بامزهء خوبى بود و با من توسط رضايف آشنا شده بود در اقامت چند روزهء سمرقند مونس و راهنماى من بود تشكر همين مطالب كه نوشتم به يك نفر سرهنگ روس كه در مغازه بود مىكرد و نهايت امتنان را مىنمود و من آن‌وقت خيلى از اين صحبت كوك شدم و بسيار مذمتش كردم . حالا مىبينم همه مثل او شده‌ايم ، بلكه نهايت آرزو را داريم زودتر واقع شود . مسئلهء عمده كه مردم مملكت ما را به استقبال آنها مىبرد آزادى اديان است كه خيلى اسباب زحمت شده و بسيار مايلند زودتر از اين قيد و رقيت آزاد شوند .\r\nمطلب طولانى شد ، باز دنباله پيدا مىكند خداوند خودش ترحم كند .\r\n\r\nگارى پول\r\nيك چيز غريب ديروز ديدم . با اين‌حال مملكت درب بانك سه گارى بزرگ مملو از جعبه‌هاى پول حمل مىكردند بدون يك نفر مستحفظ و من در صورتى كه چهار دانه\r\n\r\n","description":"","footnote":"","page_name":" 2568 ","page_number":820},
  {"content":"\r\n\r\nتخم‌مرغ را يقين دارم از اين دهكده به آن قريه نمىشود برد تمام اين تنخواه به سلامت به منزل خواهد رسيد . حالا آن منزل صد فرسنگ باشد يا ده فرسنگ هرچه تصور شود .\r\nآى چه خوب چيزى است زور . چه خوب چيزى است نام بزرگ . كيست كه به اين گاريهاى مملو از پول چپ نگاه كند و حال آن‌كه اگر ببرند براى آن سارق امروز فرقى نمىكند .\r\nشنبه هفتم - صبح است نمىخواهم مجلس بروم . براى آنكه ديگر بىمزه و خنك است . با وجود آن آدم فرستادم اگر هستند من هم بروم . باز كسب خبرى مىشود خوب است .\r\n\r\nپانف ويفرم چه مىدانند\r\nخطر آن به آن نزديك مىشود . اگرچه ما سه برادر با حضرت و الا داخل هيچ توطئه و دسيسه‌اى از مشروطه و استبداد نبوديم ، در اين آخر هم آنچه از دستمان برآمد براى اعادهء مشروطه و عدل اقدامات كرديم . ليكن آتش وقتى كه در جنگلى افتاد تر و خشك يك سان است . ما توكل بر خدا داريم . از اين زندگانى من يك نفر كه سيرم ، هيچ علاقه ندارم . مگر چند اولاد ، آنها هم خدائى دارند كه قادر به همه چيز است . از عمرم خوشى نديدم . حالا كه دارم پير مىشوم چه لذت خواهم برد . على الظاهر بىگناه مىباشم اما پانف ويفرم چه مىدانند . به حكم عقل و شرع ، و لا تلقوا بايد يكم الى التهلكة .\r\n گرچه كس بىاجل نخواهد مرد * تو مرو در دهان اژدرها \r\n\r\nانجمن سرى\r\nاز قرار معلوم سيد مجتبى و سيد مرتضى با انجمنهاى سرى راه دارند . قرار شد كلمهء « نجات » را كه پانزده ساعت قبل خواهند گفت به ما بگويند . خود مجتبى با يكى دو نفر مجاهد اينجا بيايد ، مرتضى خانهء عماد السلطنه كه لدى الورود آن روز مواظبت كنند . از آن بگذرد ديگر آنقدر ترسى ندارد .\r\n\r\nبليت سفارت روس\r\nبه حضرت و الا هم نوشتيم حاجى سيد آقا پول نمىدهد ، اگر امكان دارد حواله را عوض كنند بلكه بشود شمران برويم . از اين هياهو و « زرزر » بچه به يك اندازه راحت‌تر مىشويم . يا بليت از سفارت روس روانه كند يا قزاقى از سفارت روس . اين دو روزه دسته‌دسته مردم به سفارتها پناه مىبرند بليت تحصيل مىكنند . آن تهيه‌ها اگر صورت بگيرد براى هجوم به خانه بود ، در حالى كه من خانه باشم . اما براى آن‌كه غفلة وارد شوند در كوچه و بازار دچار شوم چه تدارك ديده‌ام ، بىمزه نيست .\r\n\r\n","description":"","footnote":"","page_name":" 2569 ","page_number":821},
  {"content":"\r\n\r\n\r\nتدارك - وحشت\r\nاولا ساعت و بند ساعت طلا را مبدل به يك بند پشمى و يك ساعت نيكل سياه سه تومانى كردم . بند ثبت و مهر و كليدها را هم در جعبه گذاشتم . انگشتر را هم مبدل به يك انگشترى عقيق كردم . در جيب بغل خودم چند عدد شب‌نامه و اشعار هجو سپهسالار و آن قصيدهء شيخ الرئيس با چند « آرتيكل » از واقعات سوء اهل دربار گذاشتم . يك فكل [ با 
  ] دنبال بسيار بلند و يك دستمال گردن پهن كه تا سينه را مىپوشد . اگر خواننده بگويد دچار سرباز سيلاخورى با اين هيئت شدى چه به سرت خواهند آورد جوابى ندارم جز اين كه ظن غالب اين است اينها مقدم‌اند . اگر آن قسم شد بايد تسليم به مقدرات الهى شد كه چاره و گريز نيست و سرنوشت بوده .\r\n\r\nصدر السلطنه\r\nصدر السلطنه پريروز بامزه مىگفت . امام ما غائب است ، پادشاه غائب ، مجلس ما غائب ، عدالت ما غائب . از آن طرف غم و اندوه ، فقر ، كسالت ، شرّ ، فتنه و فساد حاضر .\r\nتمام صحبت او سجع و قافيه يا جناس است . گفتند غياث نظام را كشتند گفت « الغياث » بايد خواند . عون الدوله از يغماى دهاتش مىگفت « قراملك » ده مرا برد ، مىگفت انشاء الله « آق‌ملك » درست مىكند . آخوندى متظلم بود مىگفت ده « بردآباد » را تمام نكرده مىگفت اسمش با خودش است « بردآباد » را بردند . مرد كه مىگفت حقوق من ، زود جواب داد « اقوق » شده . يك بند همين‌طور حرف مىزند .\r\nعماد السلطنه به خودش مىگفت مجالست شيخ الرئيس باعث اين شده كه حرف‌زدن خودت را هم فراموش كرده‌اى . در كميسيون يك دو دفعه قافيه گفته بود ، عماد السلطنه مىگفت تشرش زدم موقوف كرد . ترتيب صحبت او معين شده . حكايت ذم و قدح باشد نطاق غريبى است و يد طولائى دارد . صحبت از چيزهاى ديگر باشد بلد نيست و ساكت است .\r\n\r\nوزير داخله تا كرج و تجريش\r\nتقى آمد كه مجلس هست اما حاجى عز الممالك آمد و صحبت « كرك » انداخت .\r\nنرفتم . مىگفت ديشب فرمانفرما ديدن حاجى فخر الملك آمده بود . مىگفت من وزير داخله تا كرج و كهريزك و تجريش مىباشم . استعفا كرده‌ايم اما قبول نشده . از قرارى كه گفته بود قونسل اصفهان روس و انگليس عقب بختياريها حركت نموده‌اند كه حضرات را مراجعت دهند و اين ديگر چه پلتيكى است نمىدانم . سپهدار قزوين است . سپاه او\r\n\r\n","description":"","footnote":"","page_name":" 2570 ","page_number":822},
  {"content":"\r\n\r\nمتفرقا و بطور اختفا خواهند وارد شد نه بطور نظام و قاعده .\r\n\r\nروزنامهء نجات\r\nروزنامه‌اى چاپ شده موسوم به « نجات » . مديرش ميرزا محمد خراسانى [ است . 
  ] نمرهء اول است . تلگرافات تبريز را چاپ كرده با يك تلگرافى كه شرح تعديات روس است به روزنامه‌نگاران فرنگستان كه از تبريز مخابره شده ، با دو مقاله و ترجمهء روزنامه‌هاى فرنگستان در تعدى روس و مظلوميت ايران . در اين‌جا در جواب سؤال تبريز كه روزنامه‌هاى فرنگ معاهدهء هشت فصلى درج كرده‌اند ( همان كه من سوادش را در اين روزنامه نوشتم . ) اين از روى چه قاعده و قانون بىاطلاع ملت شده . سعد الدوله صراحة تكذيب مىكند . من وزير خارجه هستم با سفير روس و انگليس روحمان از اين معاهده اطلاع ندارد . از جعليات و اكاذيب است كه مفسدين شهرت مىدهند و اسباب پيشرفت مقاصد خود مىدانند .\r\n\r\nسعد الدوله\r\nاخبارى در اين روزنامه درج است كه براى آگاهى مردم بسيار مفيد است كه ترك حركات زشت را كرده از وضع تبريز عبرت بگيرند . اين معاهدهء دروغى را صراحة كذب بدانند . اما به‌جاى اثر نيك از آنجا كه بدبختى ما را احاطه كرده اثر بد بخشيد . همين‌قدر كه اسم سعد الدوله در آن بود مردم قراءت كرده و نكرده دور انداختند و از جعليات شمردند .\r\n\r\nمستشار الممالك\r\nچنانچه خودم ديدم مستشار الممالك رسيد . روزنامه روى صندلى بود نگاه كرد پف كرده گفت بر پدر سعد الدوله لعنت . قدرى كه گذشت گفتم هيچ خوانده‌اى جواب داد نه ، شنيده‌ام . گفتم پس بخوان . با اكراه خواند اما سرسرى و بعد از اختتام گفت اگر آن يكى دو ترجمهء روزنامه را هم ننوشته بود پاك مهمل بود . هرگز روسها در تبريز خلافى نكرده به همه جهت صد نفرند و ديهء آن يك نفر سيد كه پاى مال اسب شده پانزده هزار تومان انجمن تبريز گرفت . حالا اين شخص مستشار كيست . در طهران و دربار تربيت شده . همه كس را نزد ما ديده ، همه جا رفته . سواد هم دارد . در حقيقت نيم متمدن است .\r\nمسموعاتش به يك اندازه كامل است . از اين نادان‌تر و احمق‌تر چقدر داريم .\r\n\r\nايران و تعداد افراد متمدن آن\r\nاگر جمعيت ايران را بيست كرور بگيريم نوزده كرور . سى كرور بگيريم بيست و نه\r\n\r\n","description":"","footnote":"","page_name":" 2571 ","page_number":823},
  {"content":"\r\n\r\nكرور و اين يك كرور نيم متمدن نمىتواند بلكه محال است به گفتن و نوشتن و زبان ليّن آن نوزده كرور با بيست كرور را داخل علم و تمدن كنند . بله براى اين‌كه در مشروطه جبر و عنف نيست بايد به نرمى فهماند . در اول مشروطه به زور ممكن بود كوركورانه در تحت قانونشان آورد . افسوس كه قدرت خود را صرف جاهاى ديگر كردند و ضديت هم نمودند . حالا ديگر به عقيدهء خودم نه ديگرى امكان عقلى ندارد . ديگر از ايرانى كارى ساخته نيست . قوهء خارجى مىخواهد كه به دست خود آورديم و حالا مىگوئيم دروغ است انشاء الله دروغ باشد . من كه بخيل نيستم و وطن خود را شايد خيلىخيلى دوست داشته باشم . اما اين اشتباه و عدم اعتنا روزبه‌روز تخطى حضرات را بيشتر مىكند نه كم‌تر .\r\n\r\nشاه ايران\r\nدر سلطنت سه پادشاه شهوت‌پرست ، سرنوشت مملكت ايران به ميل و ارادهء چند وزير تسليم شد . مآل كارش از اين بهتر نمىشود . آنها مىبايست ما را در تحت نظام و قانون و تمدن بياورند نياوردند . سهل است مانع شدند . آقاى مشير السلطنه هم خواست بعد از برهم خوردن مجلس و مشروطه ما را تربيت كند قابل نبوديم و صورت نگرفت .\r\nحالا هم سعد الدوله نخواهد توانست .\r\nمابقى روز را تمام تخته بازى كردم و با همه بىپولى پنج هزار مجتبى برد . من خودم را اهانت و تخفيف نمىكنم اما پنج هزار پول امروز در مملكت ما خيلىخيلى قدر و منزلت دارد .\r\n\r\nاخبار خراسان\r\nدوشنبه نهم جمادى الثانيه - ديشب عيال مرحوم مظفر الممالك مثل بلاى ناگهان وارد شد . شام فرستاده پذيرائى كرديم . تازه گل از قول او حكايت كرد كه خراسان و شهر مشهد نهايت اغتشاش را دارد . شب و روز آدم كشته مىشود . سه ماه است من حرم نرفته [ ام 
  ] . هنگام خروج هم جرأت نكردم . سواى آنها كه نوشتم كشته‌اند حاجى ميرزا احمد تاجر را كشته ششصد هزار تومان مطالبات و نقدينهء او را بردند . انجمن در مسجد گوهر شاد است . در مقابل مرقد مطهر آدم تنبيه و سياست مىكنند و اين مسئله اسباب انزجار عامه شده . ركن الدوله وارد شد . استقبال كردند و ميل داشتند لدى الورود به انجمن برود نرفت و از آن ساعت نقار و دشمنى برخاست . تهيهء نزاع كردند . من دو روز ديگر بيرون آمدم . خداوند ما را سلامت رسانيد . پنجاه جا نزديك به مرگ رسيديم .\r\nتركمان تمام راه را گرفته است . نعش كشته دائم در راه ديده مىشود . ما بين آهوان و قشه شخصى على شاه اسم خود را گذاشته سراپرده و دستگاه نير الدوله را كه گرفته برپا كرده .\r\nاز غارت و سرقت و آدم‌كشى ابدا كوتاهى نمىكند .\r\n\r\n","description":"","footnote":"","page_name":" 2572 ","page_number":824},
  {"content":"\r\n\r\nاينجا دو روز است شهرت دارد ما بين ركن الدوله و اهل شهر جنگ شد . چون به سمت قونسلخانهء روس و انگليس حمله برده بودند قشون روس جنگ كرد . هزار و پانصد نفر از شهرى و جمعى از سالدات روس كشته شد . محلهء سرشور مشهد را به ضرب توپ خراب [ كردند 
  ] و مىگويند صد و پنجاه تير توپ خالى كرده‌اند . الان شهر در تحت اقتدار روس است . اما امنيت ندارد و ساكت نشده‌اند . سالار خان بلوچ را هم در تربت مقتول كرده‌اند . همه‌جاى خراسان آشوب و اغتشاش است .\r\n\r\nقزوين\r\nفتحعلى بيك هم از ده آمده بود مىگفت نصف ماليات را گرفتند . اسب و تفنگ به هر ده به قدر استعداد آنجا قيمت يا عين گرفتند . هرجا هم غلهء اربابى بود حمل قزوين كردند .\r\nاسبهاى خوب منصور السلطنه و ساير خوانين را گرفتند . سيادهن را خيلى خراب كرده پول زياد گرفتند . هرجا يك آدم بىپدر مادر شرورى است جزو مجاهدين شده روزى هفت هزار مىدهند . در موقع نزاع آنها را جلو مىاندازند قفقازيها دنبال . اگر هركسى برگردد فورا با تفنگ مىزنند . هركس را به عنوان دزدى گرفتند در شهر كشتند ، لهذا راه امنيت دارد .\r\n\r\nهيأت مصلحه\r\nبيائيم طهران . هيئت مصلحه باز تركيب شده كه آقاى عضد الملك و شاهزاده عين الدوله تقريبا سركردهء آنها هستند . حضرت والاى ما را هم دعوت كرده بودند ، اما حاضر نشده بود .\r\nچون اقبال الدوله مشير و مشار است من و تمام آنها كه اهل دربار مىباشند از نتيجه مأيوس هستيم . گفتند عريضه به شاه عرض كردند . به يك قول شاه تمام اختيارات خود را به « هيئت مصلحه » راجع كرده . به يك قول به دستورالعمل سعد الدوله جواب قانونى مرقوم داشته‌اند كه ما با سه هيئت طرفيت داريم : وزرا ، شوراى ملى ، مجلس سنا . شما كدام از اين سه هيئت هستيد تا جواب داده شود .\r\nامير مفخم بختيارى و سالار جنگ بختيارى به استقبال و ممانعت بختياريهاى ديگر رفته [ اند . 
  ] يك نفر كاپيتن روس قزاق‌خانه در سر پل كرج است . در سلطنت‌آباد هم پنج هزار سوار و سرباز ، توپچى و قزاق‌سان ديده مىگويند جنگ مىكنيم .\r\n\r\n","description":"","footnote":"","page_name":" 2573 ","page_number":825},
  {"content":"\r\n\r\n\r\nپول روس\r\nسپهسالار پول داده و متصل گفته است تفنگ مىدهم ، منصب مىدهم ، جنگ مىكنم . از قرار معلوم روسها پول داده‌اند . يك جا به شاه پول مىدهند و ترتيب جنگ مىكند ، يك‌جا سپهدار را حكم به حركت . درست به خرگوش مىگويد به دو به تازى مىگويد بگير . حكايتى است كه بايد ديد . دچار عهد غريبى شده‌ايم .\r\n\r\nكميتهء ستار - كميتهء جهانگير\r\nاعلانى امروز سيد مجتبى آورد ، كميتهء ستارى را گفت تغيير داده كميتهء جهانگير گذاشته‌اند . معلوم شد كميتهء جهانگير عليحده است ربطى به كميتهء ستارى ندارد . حالا او چه اعلانى كند نمىدانم . من عين اعلان را مىنويسم :\r\nكميتهء جهانگير كه حافظ استقلال مملكت و ضامن بقاى مشروطيت و رافع ظلم است ( ادعاى بزرگى كرده ) از ابتداى ماه جمادى الثانيه شروع به عمليات نموده به عموم اهالى ايران اعلام مىدارد كه كميته از براى اجراى مقصود فوق تمام وسائل را استعمال و هركس را كه مخالف با اين مقصد بداند پس از اثبات به سزاى اعمال خود مىرساند و تماما بايد از براى همراهى كميته خود را مستعد و حاضر نمايند كه در موقع اوامر كميته را بدون فوت وقت انجام دهند و بايد بدانند كه متمردين اوامر كميته به مجازاتى كه مقتضى باشد مىرسند .\r\nديگر آن‌كه به عموم اهالى اعلان مىداريم هركس به هر اسم و رسم پول يا اسباب بخواهد بدون مهر و امضاء كميته بدهد باطل و مخارج او شخصى است نه مخارج ملى . البته مواظبت نموده كه بىخود پولى ندهند و بدانند كه مخارج ملى امروز به عهدهء كفايت كميته است كه لدى الاقتضا هرگونه مخارجى بوده باشد ظاهرا و باطنا خواهد نمود . « 1 »\r\nاين انجمن مىخواهد گرفتن پولها را بدوا با اين اعلانهاى ملايم گوشزد اهالى طهران كند و سپس تمام را منحصر به خودش نمايد .\r\nحاجى سيد مجتبى تندتند به من مىگفت بايد به اين مهر پول داد لاغير . درست به خاطر بسپاريد . بعد شنيدم جمعى ديگر هم به خيال گرفتن تنخواه افتاده‌اند . اينها اعلان كردند تا بازار ديگران را كساد كنند .\r\n\r\n\r\n","description":"","footnote":"\r\n( 1 ) - عين السلطنه شكل مهر كميته را نقاشى كرده و آقاى مسعود سالور از روى آن تجديد نقاشى كرده‌اند كه بتوان چاپ كرد .\r\n","page_name":" 2574 ","page_number":826},
  {"content":"\r\n\r\nمن از اين كميته و مخارج آن با آن ادعاى بزرگى كه كرده ابدا اطلاع ندارم . كميتهء سرى چه قسم حفظ استقلال و دفع ظلم به غير علنى بودن خواهد كرد معلوم نيست .\r\n\r\nمشكلات\r\nاز شخص موثقى شنيدم شاه دچار مشكلات عمده شده . از يك طرف زور مىآورند سپهسالار و ديگران را تغيير بدهد . چون مطمئن از سايرين نيست و ميل ندارد خودش را كت‌بسته تسليم حضرات كند راضى نمىشود . از طرف ديگر سپهسالار و تمام آنها كه خود را مقصر ملى مىدانند به يك زبانى به شاه پيغام داده‌اند هرگاه ما را بخواهد بدون هيچ شرط تسليم ملت نمايد اول خودش را دفع كرده بعد از آن خودمان را .\r\nاين حكايت عثمانى هم نه ملت را آرام مىگذارد و نه شاه را از آنها مطمئن مىكند . به قول صدر السلطنه اين رشته سر درازهائى دارد .\r\n\r\nوزراء\r\nوزرا جز سعد الدوله و امير نظام مشغول كار نمىباشند . فرمانفرما و نير الدوله هم با عين الدوله به توسط اقبال الدولهء بدذات اصلاح نموده مىگويند توطئه اين است كه عين الدوله رئيس الوزرا و وزير داخله بشود . فرمانفرما وزير جنگ ، نير الدوله يا حاكم خراسان يا جاى ديگر . عضد الملك را هم داخل كرده‌اند . حالا « هيئت مصلحه » اند . شايد\r\n\r\n","description":"","footnote":"","page_name":" 2575 ","page_number":827},
  {"content":"\r\n\r\nسعد الدوله مثل آن ديگرى برهم نزند كابينهء وزرا بشوند . چه خوب كارى كرد . مؤتمن الملك يك ماه است از وزارت علوم استعفا كرده . الحمد لله كسى هم معلوم نشده . يعنى لازم ندارند . همه عالم و باسواد [ ند 
  ] محتاج وزارت علوم كسى نيست .\r\nسه‌شنبه دهم جمادى الثانى - صبح مجلس رفتم پنج نفر بيشتر نبوديم . امين دربار هم نيامده بود ، لهذا گفتيم جناب نديم السلطان فاتحهء مجلس را خوانده ختم را برچيد . با عماد السلطنه و شعاع الدين ميرزا منزل آمديم . ناهار خورده در بيغولهء پارسالى استراحت شد .\r\n\r\nاموال سلطنتى\r\nاين ارگ كه تمام اثاثيهء سلطنتى و تمام آنچه دولت ايران از جواهرات و نفايس اشياء ، تخت طاوس ، تاج كيان دارد آنجا است ابدا استحكاماتى ندارد . به قدر دويست سيصد نفر سرباز فوج اميريه در گلستان و اندرون ، به قدر سيصد نفر سرباز لخت برهنهء گروسى خارج گلستان مستحفظ دارد . هيچ نمىبينم فكر استحكام يا استعدادى براى ارگ و قورخانه ، توپخانه و ذخيره داده باشند . بسيار محل خطر است و هرچه دارند كه گمان مىكنم خيلى زياد باشد اينجا است . قيمت تخت طاووس را در كتاب « رولر آف دى ورلد » « 1 » ساير الماسها ، ياقوتها ، زمردها ، مرواريدها ، تاج كيان ، كره جواهر به جاى خود . حالا سواى جواهر ، اشياء نفيسه از كتب و ساير چيزها چقدر است خدا عالم است .\r\n\r\nمشروطه‌خواهى\r\nعصر به خانهء فخر الملك رفتم . جلاء الملك از شيطانهاى شهر و مشروطه‌خواه حاليه ، مستبد دو ماه قبل ، با يك نفر آخوندى آنجا بود . من بعد فهميدم فخر الملك كنكاشى دارد . فخر الملك بقدرى تملق بى جا گفت و بقدرى از مشروطه‌خواهى و مشروطه‌طلبى خود قسم خورد كه من منزجر و خسته شدم . جناب شيخ هم سنگ وقار بزرگى به . . . خود بسته و با كمال بىاعتنائى جوابهاى خيلىخيلى مختصر مىداد . معلوم شد آقا سيد محمد برادر امام را سيد محمد امامزاده لقب داده‌اند . مىگفت آنجا پاكتى از سپهدار رسيد كه بر حسب حكم مطاع كميتهء محترم بايد حركت كنم . اين كميتهء محترم معلوم نيست كجاست .\r\nگمان مىكنم همان اسم باشد .\r\n\r\n\r\n","description":"","footnote":"\r\n( 1 ) - ظاهرا  Rulers of the World  - قيمت را ننوشته است .\r\n","page_name":" 2576 ","page_number":828},
  {"content":"\r\n\r\n\r\nيفرم در ينگى امام\r\nمراجعت آقاى عماد السلطنه را در كوچه ديدم . فرمود كميسيون رفته بودم . فردا هم مىروم . يفرم با مجاهدين ينگى امام رسيده‌اند . ديگر مجال صحبت نشد . اما منزل افخم الدوله هم همين را گفت . مردم خيلى متوحش هستند . خيلى اسباب در بانكها برده‌اند كه جا نيست . امروز به كاروانسراى امير و حجرات طومانيانس و ساير تبعهء خارجه مىآوردند . هركس هرچه نفايس داشته به جاى ديگر نقل كرده . تمام مردم به بختياريها اميدوارند [ و 
  ] از سپهداريها متوحش .\r\nپاكتى از حضرت و الا رسيد . رومانوسكى آمده يك نفر قونسل جديد از روسيه براى قزوين رسيده . شارژدفر پيغام داده است بختياريها نمىتوانند بيايند . اگر بيايند شكست خواهند خورد . خداى نكرده اغتشاش بشود براى شما قزاق يا بيرق سه رنگ روس روانه مىشود .\r\n\r\nقشون روس\r\nاين را هم شنيدم پلكنيك وقتى كه به سمت قم قزاق روانه مىكرد به آنها مىگفت دل داشته باشيد با رشادت جنگ كنيد . گمان نكنيد شما تنها هستيد سر نيزهء تمام قشون روس از عقب شما است .\r\nمشير السلطنه با قوام الدوله سه روز قبل با جمعيت زياد شمران رفتند . گفتند اول به سفارت عثمانى رفته بليت امنيت گرفته بعد به عمارت ييلاقى خود . حضرت و الا از اين همسايهء خود اظهار دلتنگى كرده بودند كه شايد اسباب شر بشود .\r\nآقاى نايب السلطنه هم گفتند رسما تبعهء روس شد . همين‌طور هركس ممكنش شده .\r\nمردم چاره ندارند . براى حفظ جان و مال و عيال خود مجبورند . زيرا بسيار بد نمونه‌اى نشان داده‌اند .\r\n\r\nغياث نظام\r\nغياث نظام كه آن‌همه همراهى كرد دو پسرش را در اين راه داد ، آخرش چه شد . گفتند در روزنامه نوشته بود كميته حكم كرد . اين كميته شايد دربارهء همه حكم كند . گفتند روسها فرستاده بودند كه شما را حفظ مىكنيم . زن غياث نظام بد گفته بود كه من نه مال دارم نه اولاد نه شوهر ، چه را حفظ مىكنيد . اين پيغام او را رسميت و ابهتى دادند . آن‌وقت نعش شوهرش را با نظام و موزيك بلند كرده دفن نمودند . حالا جعليات از قول آن شيرزن مرد صفت مىكنند كه تمامش بىاصل است . غياث نظام را فقط براى اين كشتند كه در حركت\r\n\r\n","description":"","footnote":"","page_name":" 2577 ","page_number":829},
  {"content":"\r\n\r\nبه سمت طهران دشمنى عقب خود نداشته باشند . مبادا در قزوين علم طغيانى بلند كند .\r\nپنجشنبه 12 جمادى الثانيه - صبح كه بيرون رفتم گفتند تمام دكاكين را بسته‌اند .\r\nحاجى سيد آقا فقط از آن مبلغ دويست تومان داده تتمه را بعد از هزار وعده به امروز موكول كرده بود ، اين ترتيب جلو آمد .\r\nعيال مظفر الممالك هم زور آورده از خانه برخيزم . حتى يك حياط كوچك را هم از تصرف من خارج كرده . من كار خوبى كه كردم اسد الله ميرزا را پريشب آورده با مادر زن و زنش صلح داده شب ماند با وجود آن افتراها كه به او زده بودند . اين مهربانيها فقط براى خاطر مظفر الممالك است كه خدا رحمتش كند ، خوب آدمى بود .\r\n\r\nزن و مرد\r\nاين شاهزاده خانم هم با مردها خصوصا حكيمها بيشتر مراوده و دوستى دارد تا به زنها . من هم كسى را در خانه ندارم ، خديجه هم خوب نشده ناخوش است . از بابت دخترها خيلى اوقاتم تلخ است . اينها چشم و گوش بسته هرگز نديده‌اند زن اجنبى با مرد غريب صحبت بدارد . در خانوادهء ما اين چيزها ابدا نيست . سواى آن‌كه از اول خانم مرحومه نگذاشت زنهاى ما از برادرهاى ما رو بگيرند و همان‌طور باقى است . اما حضرت و الا نوه‌هاى ذكور خودش را در اندرونش راه نمىدهد . اگر منع كنند ما را هم مانع مىشود .\r\nنوكرها آمده هركدام تفصيلى مىگفتند . بقدرى دروغ بايد شنيد كه حساب ندارد .\r\nمرديم از بس جعليات شنيديم . سيد مجتبى مىگفت تلگرافى از مشهد پسر آخوند كرده از قضيهء مشهد و حكايت جنگ روسها . براى اين دكاكين را بسته‌اند . تا دولت چاره كند .\r\nاما من وقتى كه براى ناهار منزل مىآمدم حاجى بخشعلى تاجر توتون‌فروش همسايه را ديدم گفت خبر دادند امروز مجاهدين وارد مىشوند . مردم از ترس يغماى اموال خود بستند . ليكن ظاهرا حكايت مشهد را بهانه قرار دادند .\r\n\r\nاعلان كميتهء ستار\r\nبعد از آن مشهدى حسين گفت ديشب دو سه عدد بالون قرمز هوا كردند . صبح زود هم شب‌نامه و اعلانى به خط سرخ انداخته بودند كه دو ساعت بعد از ظهر وارد مىشوند .\r\nدكاكين را تا روز شانزدهم بسته و باز نكنيد . آقاى عماد السلطنه اعلان را خوانده بود از كميتهء ستارى بود به خط نسخ كه تا روز شنبه دكاكين را بايد بست والّا به ضرب بمب خواهيم بست . مهر بزرگى داشت و نمرهء 1568 .\r\n\r\n","description":"","footnote":"","page_name":" 2578 ","page_number":830},
  {"content":"\r\n\r\n\r\nنظامنامه\r\nآقاى عماد السلطنه دستخطى از حضرت و الا فرستاده بودند . روى پاكت اين مختصر را مرقوم داشته بودند : « آذربايجانيها ايرادات غريب گرفتند و نظامنامهء انتخابات به ميل آنها شد كه نقدا اين نظامنامه به درجات از مال سابق به تصديق عموم اهل كميسيون بدتر است . امروز بعد از ظهر هم سلطنت‌آباد مىروم كه اعليحضرت خواسته از كميسيون اظهار رضايت كند » . پنجاه روز است اين كميسيون زحمت مىكشد . صد نسخه نظامنامه عوض كرده تا به زحمت زياد و آن همه ايرادات سركار اسد الله ميرزا ، نظامنامهء درستى نوشته شد . حالا اين‌طور خرابش كردند ! دست غيبى است و خواست خدا كه تمام كارهاى ما غلط و ضايع باشد . با خواست خدا چه چاره .\r\n در كف شير نر خونخواره‌اى * غير تسليم و رضا كو چاره‌اى \r\nاگرچه با اين وضع انقلاب و اغتشاش مملكت تمام اين حرفها بىمعنى است ، يك نفر وكيل نخواهد آمد مگر مثل همه ولايات كه انجمن بدون قانون درست كردند اين‌جا هم جمعى را نشانده اسمش را شوراى ملى بگذارند . اگر مجاهدين بيايند همين كار را خواهند كرد . وكلاى سابق هم حاضرند ، تقديم هم مىدهند . سواى چند نفر كه حقيقة وجودشان مغتنم است و مبرى .\r\nيك ساعت به غروب مانده براى كسب خبر حركت كرديم . در سبزه ميدان اعلان ذيل قراءت شد .\r\n\r\nاعلان ديگر\r\n« به عموم اهالى شهر از تجار و كسبه و غيره اعلان مىشود هرگاه بستن دكاكين بواسطهء بعضى انتشارات است حفظ انتظامات شهر از مال و عيال و اطفال آنها به عهدهء بريگاد قزاق است . اشخاصى كه بر ضد انتظامات شهر رفتار مىنمايند در كمال سختى از آنها مجازات خواهد شد . امضاء :\r\nبريگاد سوار قزاق اعليحضرت همايونى . »\r\nاز اين اعلان معلوم مىشود مردها حفظشان با خودشان است . بارى تا ميدان توپخانه رفتيم . آنجا در تلگرافخانهء مخصوص كه زنجير عدل نوشيروانى ما شده بود و اعلان كردند هركس تظلمى دارد دو ساعت جوابش آمده احقاق حقش مىشود . در صورتى كه جواب بيست و سه روزه و سى روزه از باغ شاه به شهر نمىرسيد ، آن هم وزير عدليه برسد ، وزير ماليه قرارى بدهد بود .\r\nمنصور الدوله ، سالار اعتضاد و شاهزاده حسين پسر خاله را ديدم صدا زده كالسكهء\r\n\r\n","description":"","footnote":"","page_name":" 2579 ","page_number":831},
  {"content":"\r\n\r\nسالار هم حاضر بود سوار شده از خيابان لاله‌زار بالا رفتيم . رفتن و مراجعت اين اطلاعات حاصل شد .\r\n\r\nاخبار\r\nقاصدى از نزد معتضد السلطنه آمده در صورتى كه تمام دست و پايش مجروح است و او را دو سه مرتبه در راه بختياريها و دولتيها « اشكلك » كرده‌اند . اما كاغذ را در لباس خود دوخته و نداده بود . مزه داشت كاغذ يك ماه قبل شاهزاده كه پشت سر هم نوشته بود . در اولى نوشته بود فلان و فلان را گرفتم التزام دادند اگر اسم مشروطه را من بعد ببرند زبان آنها را قطع كنم . در ديگرى پست بعد از آن نوشته بود نور چشما تلگراف اعادهء مشروطه رسيد . « بدين مژده گر جان فشانم رواست . » از امروز يقين بدانيد من حاكم مشروطه‌خواه مشروطه‌طلب مىباشم . مطالب كاغذى كه قاصد آورده بود خارج از بحث ما است و شخصى بود سواى عدهء قشون حاجى عليقلى خان سردار اسعد .\r\nسالار اعتضاد مىگفت مجاهدين در حصارك يك فرسنگى كرج مىباشند . پانصد قزاق پياده و سواره با يك نفر كاپيتن روس و محمد باقر خان امير تومان رياست دارند .\r\nصد نفر سرباز ماماقانى با دويست نفر سوار يورتچى و متفرقه با توپهاى « شنيدر » و « مكسيم » . تا كى جنگ كنند .\r\n\r\nبختياريها\r\nاما سمت قم سالار جنگ با شش نفر سوار خودش را از قم و اردوى بختياريها رد كرده به اردوى سردار معتضد رسيده . معين همايون بختيارى هم با جمعى سوار آنجا رسيد . سردار را حركت به سمت قم دادند . اين سمت قم هم امير مفخم بختيارى و سوارش با پانصد قزاق و سيصد سوار كشيك‌خانه و جمعى سوار ديگر هستند . حاجى عليقلى خان با هزار و پانصد سوار آن سمت قم و قم اردو دارند .\r\nاين دو اردوى دولتى مىخواهند از جلو و عقب با او جنگ كنند و احتمال كلى مىرود اگر به سمت اصفهان رجعت نكنند شكست بخورد . سردار معتضد از صاحب‌منصبان كر اطريشى و با علم و تجربه و از مردمان زرنگ مال جمع كن و پلتيك‌دان است . سالار جنگ مرد شجاعى است . در تبريز هم خيلى رشادت كرده . بسيار منظم است .\r\nمىگفت خواجه‌هاى بختيارى چهار لنگ هم با اينها معيت كرده هم قسم شده و الان نزد سالار جنگ و سردار معتضد آمده و سوار حاضر نموده‌اند . اين چهارلنگها تمام صفحهء بروجرد و عراق را برهم زده‌اند .\r\nدر سلطنت‌آباد فوج سيلاخور اول و دوم ، فوج سوادكوه ، سيصد قزاق ، هزار نفر سوار\r\n\r\n","description":"","footnote":"","page_name":" 2580 ","page_number":832},
  {"content":"\r\n\r\nكشيكخانه و متفرقه ، دويست نفر سرباز ماماقانى . صد نفر سوار بختيارى چهار لنگ با خواجه على شاه خان ، صد و پنجاه نفر تفنگدار وعدهء توپچى مىباشند . اما در شهر فقط كارى همان قزاق است كه مىگويند هشتصد نفر زيادتر نيست . سايرين به درد نمىخورند . ارگ هم صاحب ندارد . سركردگان بختيارى چهار لنگ را « خواجه » مىگويند .\r\n\r\nصنيع حضرت و . . .\r\nمن امروز از خبير همايون شنيدم از قول شعاع الدين ميرزا و حاجى امير الدوله مىگفت كه ديروز ملاقات كرده بود مشديهاى سنگلج را مقتدر نظام و چاله‌ميدان را صنيع حضرت همدست خود كرده و تمام تفنگ ده تير « لوبل » تقسيم كرده‌اند .\r\n\r\nتكليف شاه\r\nشاه در اين موقع كه كارها و تدابير اوليه را از دست داده و به قدر برگهاى درختان باغ شاه و سلطنت‌آباد خبط كرده حالا هر اقدامى براى حفظ جان خودش بكند نزد عقلا ممدوح است نه مذموم . اما انسان كامل عاقل آن هم پادشاه نبايد خود را به دست خود و به خيالات واهى اين و آن به اين روزها دچار كند . حالا يك مطلبى است عليحده كه مكرر شرح داده و غصهء آن را خورديم كه فعلا چاره ندارد . بايد مرد مردانه جنگ كند .\r\nاگر هم كشته شد به رشادت و افتخار باشد نه عاجزانه . در صورتى كه من يقين دارم اين كار را هم نخواهد كرد ، يعنى نمىگذارند به افتخار و شرف كشته شود . هزار مرتبه در صحراى جنگ كشته شدن بهتر خواهد بود تا چهار نفر قفقازى و ارمنى آدم را به دار بياويزند .\r\n\r\nچلو كباب عباسى\r\nيك نفر مشروطه‌خواه عدالت‌دوست من ديدم و آن استاد چلوكبابى بازار امير قرب حمام نظام الملك است كه ده روز است اعلان بزرگى بالاى دكان خودش نصب كرده كه در مشروطه بايد هركس انصاف داشته و در كسب خود عدالت كند . من از امروز يك ظرف چلوكباب را كه هميشه يك هزار مىفروختم به چهار عباسى خواهم فروخت .\r\nساير چلوئيها بعد از چند روز چاره‌اى جز اطاعت نداشته لاعلاج تبعيت كرده نرخ چلو به همت استاد همسايهء ما كم شد .\r\n\r\nگونىفروش عاشق مشروطه\r\nگونىفروشى است در اول اين بازار ، مقابل دهنهء بازار خياطها ، تقريبا پنجاه قدم با\r\n\r\n","description":"","footnote":"","page_name":" 2581 ","page_number":833},
  {"content":"\r\n\r\nخانهء ما مسافت دارد ، ترك بيل‌مز از يك پا هم لنگ است . فقط عاشق اسم مشروطه است .\r\nكريم‌بك كالسكه‌چى ما كه سى سال است نزد ماست معلوماتش از آقاى گونىفروش كم نيست و عاشق شاه . اين دو عاشق سر معشوق خود در آن مشروطهء اول متصل نزاع داشتند كه گونىفروش بيشتر غالب بود . پس از برهم خوردن مجلس كريم‌بك شمران بود . روزى حضرت و الا را شهر آورد درب كالسكه را باز نكرده به حضرت و الا گفت حالا وقتى است كه بفرمائيد نوكرها با من آمده پدر لنگش را درآورم . از اين صحبت به حضرت و الا چيزى دستگير نشد اما نوكرها خنده كردند . حضرت و الا پياده شد . كالسكه را همان‌طور با اسبهاى عرق‌دار گذاشته از دنبال آمد . ما ردش كرديم بعد هرچه خواست كمكى ببرد مانع شديم . رفت شمران . چند روز ديگر آمد محرمانه بدون اطلاع كسى به قزاقها گفت اگرچه قزاق اعتنائى نكرد اما ساير نوكرها به مشار اليه خبر دادند چند روزى پنهان شد . اما كريم‌بيك اصلاح نكرد . اين روزها او غلوّى كرده كريم بيك كمتر اينجا آمده از دم دكان او هم كه رد مىشود خيلى به عجله و روى خودش را برمىگرداند . اما باز از قربان صدقهء شاه دست بردار نيست و خودش را از فدائيان شاه مىداند .\r\n\r\nمستشار\r\nمستشار نيامده بود . سنگر « راه شير » را خيلى مستحكم كرده همه روزه بر استحكام آن افزوده است . يك شب خواب ديده نزديك مسجد شاه شهر شلوغ شد از آنجا به سمت خانه فرار مىكند . در بازارچهء نايب السلطنهء دروازه دولاب به جماعتى برمىخورد .\r\nيكى تپانچه به سمتش دراز مىكند . مستشار فورا به زمين خورده غش مىكند و بعد از مدتى حال آمده تكان مىخورد و پس از دقت بسيار مىبيند آسيبى نرسيده و به خانه مىرود . نصف شب بيدار شده تا صبح از شدت تكان و لرز خوابش نمىبرد . از همه بدتر سرزنش عيال در آن نيمه شب بوده . از آن روز تا حال ترس مستشار چندين برابر شده .\r\nمعاون دفتر خودى از همسايگى شهر مشير السلطنه خلاص كرد . شمران رفت . اما مشير السلطنه فراق او را طاقت نياورده باز همسايه‌اش شد .\r\nهومان خان سه روز است اسهال گرفته اما مىگويد يك حب مسهل خورده‌ام اين‌طور شده‌ام ، با وجودى كه آن تنه ده حب مسهل و چهل مثقال نمك فرنگى بخورد چهار مرتبه بيرون زيادتر نمىرود . نان خشك انبار كرده . سنگ‌چين پشت در را محكم كرده صندوق خانه هم حاضر است .\r\nمشهدى اكبر راه مىرود . تا دم حمام نظام الملك هم مىرود و از اين بابت خيلى بر\r\n\r\n","description":"","footnote":"","page_name":" 2582 ","page_number":834},
  {"content":"\r\n\r\nسايرين افتخار مىكند و مىگويد نمىدانم چرا كمتر مىترسم .\r\nمختصر تمام اهل طهران متوحش هستند زيرا از حكم كميتهء مخفى مشروطه‌طلب و مستبد هيچ كدام ايمن و خاطر جمع نمىباشند .\r\nهوا گرم است . خوش ذاتها از توى كوچه بلندبلند مىگويند پشت‌بام نخوابيد ، هر كس بخوابد جانش در معرض خطر است . مردم را مجبور به خوابيدن اطاق [ مىكنند . 
  ] و آنها كه خيلى صاحب جرأت هستند در حياط مىكنند .\r\n* * * تمام شد اين جلد چهارم « مموار » « 1 » اميدوارم اگر حياتى باشد و زنده ماندم باقى واقعات را در مجلد پنجم به نظر قارئين كرام برسانم .\r\n گر بمانديم بعد از اين دوزيم * جامه‌اى كز فراق چاك شده\r\nور برفتيم عذر ما بپذير * اى بسا آرزو كه خاك شده \r\nعين السلطنه قهرمان قاجار 1327\r\n\r\n\r\n","description":"","footnote":"\r\n( 1 ) -  Memoire . \r\n","page_name":" 2583 ","page_number":835},
  {"content":"\r\n . \r\n","description":"","footnote":"","page_name":" 2584 ","page_number":836},
  {"content":"\r\n\r\n\r\nجلد پنجم دوران استبداد صغير از 14 جمادى الثانى تا 27 جمادى الثانى 1327\r\n\r\n","description":"","footnote":"","page_name":" 2585 ","page_number":837},
  {"content":"\r\n . \r\n","description":"","footnote":"","page_name":" 2586 ","page_number":838},
  {"content":"\r\n\r\nبسم الله تعالى\r\n\r\nاراجيف و شايعات\r\nشنبه 14 جمادى الثانى 1327 هجرى - 12 درجهء سرطان - سيم ژوئيهء 1909 ميلادى - باز اراجيف زياد شهرت مىدهند . بدتر از ايام جنگ تبريز كه صد هزار مرتبه سر ستار خان طهران آمد و دويست مرتبه نعش عين الدوله .\r\nبارى آقاى عماد السلطنه تفصيل اختتام نظامنامه و شرفيابى كميسيون را نوشته بود كه من عين دستخط ايشان را در اينجا ثبت مىكنم .\r\n\r\nنامهء عماد السلطنه ( تا اواخر چهار صفحهء بعد )\r\nفدايت شوم از واقعات امروز پنجشنبه 12 جمادى الاخر بخواهيد ، روز سه‌شنبه دهم عصر كميسيون را خبر كردند رفتم . انجمن تبريز كه از عموم ولايات ايران وكالت گرفته خودش را نايب مناب پارلمان مىداند چندى قبل هفت ايراد به نظامنامهء انتخابات گرفته بود . يعنى مواد مهمه را چون خود كميسيون به ولايات تلگراف كرده بودند از روى آن ايراد وارد آورده كميسيون با دلايل و براهين جواب گفت . ولى مجددا بعد از وكالت انجمن ايالتى آذربايجان جدا همان مواد را گفت كه حتما بايد تغيير بدهند . تمام اعضاء كميسيون صحه به آن كار نگذاشتند . سواى مستشار الدوله كه قبول داشت سايرين گفتند ما تصديق نداريم . ولى چون پارلمان براى ملت است و حالا خودشان اين‌طور خواسته‌اند چاره جز قبول نيست . تنها در مقدمهء نظامنامه مىنويسيم كه برحسب ميل آنها نوشته شده ، به عقيده ما مناسبت ندارد . آنچه لازم است براى آگاهى شما بنويسم اين سه چهار ماده است .\r\n\r\n","description":"","footnote":"","page_name":" 2587 ","page_number":839},
  {"content":"\r\n\r\n\r\nانتخاب‌كنندگان\r\nاول در سال انتخاب‌كننده كه بيست و پنج سال نوشته بوديم آنها بيست سال خواسته بودند . چون صورت تاريخ تولد را اغلب مردم ايران خودشان نمىدانند در هيچ‌جا هم رسم نيست ثبت بردارند ناچار از سن هفده سال به بعد تمام داخل انتخاب‌كننده مىشوند و بواسطهء بىعلمى البته مفاسد كلى دارد . هركس مىتواند اين اشخاص جوان را فريب دهد كه در حقش رأى بدهند .\r\nدوم آنكه عايدى ساليانهء انتخاب‌كننده كمتر از پنجاه تومان نباشد و ما كمتر از صد تومان نوشته بوديم . به ملاحظهء اين‌كه جنس مهتر و حمال و عمله و غيره را اقلا مستثنى كرده باشيم و اين قسم اشخاص روزى دو قران كارگر هستند و از پنجاه تومان در سال علاوه مىشود .\r\nسوم متهمين به قتل و سرقت را گفتند معروفين به قتل و سرقت بنويسيم و حال آن‌كه اگر اين مطلب را به السنهء خارجه ترجمه كنيم به ما خيلى خنده مىكنند . يعنى خواهند گفت كسى كه معروف به قتل و سرقت باشد ( دزد و قاتل ) چرا بايد قوهء قانونى آن مملكت او را زنده گذاشته و مجازات نداده باشد تا حق رأى داشته يا نداشته باشد .\r\nچهارم نوشته بوديم كسى كه به فساد عقيده معروف باشد حق رأى ندارد . اين را هم گفتند بنويسيم كسى كه خروجش از دين مبين اسلام در خدمت مجتهد جامع الشرايط ثابت شده باشد ( در حقيقت تعليق به امر محال است ) .\r\nبالاخره روز چهارشنبه هم باز حاضر شده نظامنامه را تصحيح كرده و قرار شد امين دربار پاك‌نويس كرده يك ساعت و نيم قبل از ظهر پنجشنبه دوازدهم همگى حاضر شده مقابله نموده بعد مهر كرده عصر مجتمعا برحسب احضار در سلطنت‌آباد حضور اعليحضرت شرفياب شوند . سر ساعت رفتيم همگى حاضر شدند سواى امين دربار .\r\n\r\nليبرالها - استقلال\r\nبازار طهران را هم بواسطهء بعضى اعلان شورشيان بسته بودند . كليهء قلوب بواسطهء نزديك شدن بختيارى و سپهدار با قفقازيها و غيره در اضطراب و تشويش بود . مدتى براى اين مسئله مذاكره كرديم و رأى همه بر اين قرار گرفت كه در شرفيابى به عرض اعليحضرت برسانيم كه چند نفر از معتمدين را معين فرمايند از طرف ملت هم بعضى را معلوم كرده اين اشخاص كه رسميت دارند نشسته در مصالحه گفتگو كنند . نه مثل آنها كه فضولة بودند و منحل شد . دو نفر آنها به سمت قم و دو نفر آنها به طرف قزوين رفته اين دو قشون را آنجا نگاه دارند تا مصلحين فكرى به احوال اين ملت بدبخت بنمايند . به چند\r\n\r\n","description":"","footnote":"","page_name":" 2588 ","page_number":840},
  {"content":"\r\n\r\nنفر از « ليبرالهاى » مملكت من گفتم كه اگر ملت را عقيده بر اين است كه ورود اين قشون و اغتشاش پايتخت اسباب نجات ملت است خيلى بايد بىمدرك باشند ، زيرا هر عاقلى بايد بفهمد به محض اغتشاش اينجا روسها با قشون منظم خود داخل پايتخت مىشوند و هرگز هم بيرون نمىروند . پس در اين موقع كه مسئلهء استقلال وطن در ميان است بايد مستبد و مشروطه يك خيال و يك رأى باشند ، و الّا معلوم است وطن‌پرست نيستند .\r\nهمگى تصديق كردند .\r\n\r\nنظامنامه\r\nبارى امين دربار آمد و نصف بيشتر نظامنامه [ را 
  ] ننوشته بود . عجلهء فرمانفرما با كند نوشتن امين دربار ، با شوخيها [ ئى كه 
  ] سايرين با امين دربار مىكردند فى الجمله كسالت را رفع كرد . ناهار را از بازار چلوكباب آوردند . همگى بعد از ناهار متصل تغيير مكان داده منتظر اتمام نظامنامه بوديم . تا ساعت چهار به غروب مانده كه تمام شد . اين روزها هم كه بلندترين ايام است و اوايل سرطان معلوم است چقدر سخت مىگذرد .\r\nتلفونى از سپهدار به عنوان عضد الملك رسيده بود كه براى فرمانفرما فرستاده بود . از مضمون آن همچو معلوم مىشد كه چرا شما ميانجى نمىشويد تا كار به قتل و غارت نرسد . همان تلفون را هم برداشته سلطنت‌آباد رفتيم . من با معين الدوله در يك كالسكه نشستيم . فرمانفرما رفت منزل عضد الملك ، از آنجا هم سرى به خانه‌اش زده بعد به ما ملحق شود . در قهوه‌خانهء استخر مستوفى الممالك چاى و عصرانه تدارك ديده بود نماز خوانديم . مستوفى الممالك سيگارهاى متعدد كشيد . فرمانفرما نرسيده راه افتاديم .\r\nتقريبا يك ساعت و نيم به غروب مانده به سلطنت‌آباد رسيديم . در چادر دربار نشسته فرمانفرما هم بلافاصله رسيد . امين الملك حضور شاه عرض كرد و احضار فرمودند روى هم رفته چهارده نفر بوديم .\r\nاعليحضرت سمت شمال عمارت حوضخانه با سعد الدوله رئيس الوزرا ايستاده بودند . ما كه نزديك شديم به همان اطاق شمالى تشريف بردند . داخل اطاق شديم .\r\nاعليحضرت همان قسم ايستاده پذيرفتند . در يك نيم دايره هيئت كميسيون ايستاد كه يك سمت اول فرمانفرما ، بعد حاجى سيد نصر الله ، مستوفى الممالك و من ، بعد صنيع الدوله و مخبر الملك . سمت ديگر مشير الدوله ، معين الدوله ، مؤتمن الملك ، اسد الله ميرزا ، نظم الدوله ، امين دربار ، مستشار الدوله و مستشار السلطان .\r\n\r\n","description":"","footnote":"","page_name":" 2589 ","page_number":841},
  {"content":"\r\n\r\n\r\nمخالفين سنا\r\nاعليحضرت فرمودند مخصوصا شما را احضار كردم كه امتنان خودم را حضورا به شما بگويم از اين زحمتى كه در نوشتن نظامنامهء انتخابات متحمل شده‌ايد . در حقيقت يادگارى براى بعدها گذاشتيد . اما پارلمان يعنى دو اطاق - كه عبارت از شوراى ملى و سنا باشد حال هم مىگويم بايد نظامنامهء سنا را هم بنويسيد تا دو مجلس يك مرتبه مفتوح شود . فرمانفرما عرض كرد بله البته لازم است چيزى نوشته شود كه بعد به نظر شوراى ملى رسيده هر قسم لازم بدانند تصحيح كنند . اين حرف مخالف ميل شاه بود ولى بعضى از اعضاء كميسيون راضى به نوشتن نظامنامهء سنا چون نبودند فرمانفرما به عوض آنها عرض كرد . آن اشخاص صنيع الدوله و مخبر الملك و نظم الدوله و مستشار الدوله بودند .\r\nشاه چون ديد مخالف حرف زدند كلام را تغيير داد و فرمودند حالا نظامنامه را به ببينم . فرمانفرما به دست شاه داد . اعليحضرت باز كرده و فرمودند همان است كه ديده‌ام .\r\nفرمانفرما عرض كرد خير فى الجمله تغييرى كرده ، يعنى انجمن ايالتى آذربايجان چون وكالت از ساير ولايات پيدا كرد تغيير چند ماده را لازم دانست و اعضاء كميسيون رأى ندادند و عقيده‌شان مخالف است ، ولى الجاء قبول كردند . شاه فرمود كدام مواد است .\r\nامين دربار به عجله عينك را گذاشته و دويد كتابچه را از دست شاه گرفت باز كرد چند ورق زد . همان يك مادهء بيست و پنج سال و بيست سال را نمود . ديگر مابقى را فراموش كرد و من باقى را به عرض رسانيدم . از مسئلهء معروفين به قتل را حاجى سيد نصر الله عرض كرد چون حالا زود مردم را متهم مىكنند لفظ اتهام را گفتند برداريم ، ضرر هم انشاء الله ندارد .\r\n\r\nنريختن خون\r\nشاه در جواب چيزى نفرمود . رئيس الوزراء گفت حالا اين نظامنامه دموكرات‌تر شده و اين هم با عقيدهء قبلهء عالم مطابق است . بعد فرمانفرما عرض كرد كه تلگرافى سپهدار از ينگى امام به عضد الملك كرده بود . اعضاء كميسيون هم امروز در اين باب خيلى گفتگو كردند . بالاخره صلاح همچو ديدند به خاكپاى مبارك عرض كنند . چون ميل قلبى اعليحضرت هم به نريختن خون مردم و جنگ و نزاع است اين است عرض مىكنيم چند نفر از معتمدين را معين فرمايند تا از آن طرف هم چند نفر معلوم شده نشسته در اين مطالب گفتگو كنند . مىخواستيم قبل از وقت با رئيس الوزرا صحبت بداريم و پس از آن عرض كنيم . چون رئيس الوزرا بيرون نبودند اين است كه با حضور ايشان عرض شد .\r\n\r\n","description":"","footnote":"","page_name":" 2590 ","page_number":842},
  {"content":"\r\n\r\nشاه فرمودند باز هم رئيس الوزرا صحبت كنيد . البته مىدانيد اين همه تحمل من هم براى نريختن خون است و الّا نهصد نفر آدم قابل نيست كه نتوان آنها را با اين استعدادى كه هست دفع كرد . بعد شاه رو كرد به معين الدوله ، فرمود علاء الدوله كجاست ، كى مىآيد . عرض كرد خبر صريحى ندارم ، گويا به آمل رسيده باشد . شاه كلام را قطع كرده و يك قدم عقب رفت . معلوم شد سلام خاص تمام شد . همه تعظيم كرده بيرون آمديم فرمانفرما ماند .\r\nما كه همه بيرون آمديم امير جنگ ( سپهسالار ) نزديك عمارت ايستاده بود با همه تعارف كرد دست داد . سعد الدوله با حاجى سيد نصر الله صحبت‌كنان راه افتادند . ما هم از دنبال تا چادر دربار . فرمانفرما هم رسيد . قرار شد كاغذى فرمانفرما به عضد الملك بنويسد كه تلگراف سپهدار را به عرض رسانيدم . قبول فرمودند كه چند نفر معتمد براى اين اصلاحات معلوم كنند . عجالة خوب است جواب بزنيد كه در همان نقطه توقف كنند تا خبر ثانوى به شما برسد و به همين مضمون تلگرافى به سردار اسعد . اين مكتوب را به معين الدوله دادند . من و او زودتر به شهر آمديم .\r\nصنيع الدوله ، هنگام رفتن در سر استلخ مىگفت سپهدار به كسان خودش تلفون كرده بود كه امشب جمعه 13 را كرج مىآيم . پرسيدم كه با قزاقها و استعداد دولتى چه كرد .\r\nگفت با آنها صلح كرد . دعوائى از دو طرف واقع نشد . و اين مطلب عمده كه صدقش معلوم من نشد در سلطنت‌آباد هيچ مذاكره نشده و اطلاعى نداشتند .\r\nشاه نظامنامه را بدون آنكه همان ساعت صحه بگذارند به سعد الدوله دادند و چيزى نفرمودند كه چه‌وقت چاپ شود .\r\nاز واقعه و احوال امروز چيزى باقى نماند كه ننوشته باشم . الّا نيامدن حاجى امام جمعه و امضاء نكردن نظامنامه را . حتى به حاجى سيد نصر الله گفته بودند به جاى ايشان هم امضاء نكنند . به كلى رأى او مخالف مخالف بود . زياده زحمت است .\r\nحسينقلى قاجار\r\n* * * اين چند ماده كه تغيير داده شد اسباب اين مىشود هركس صد تومان مخارج كند صاحب پانصد رأى مىشود . چيزى كه شايد به داد برسد همان انتخاب دو درجه است كه كميسيون براى آنكه چندين مرتبه توضيحات ندهد در تلگراف شرح نداده بود و الّا آن را هم ايراد مىكردند . حالا اين نظامنامه براى كدام مملكت است من كه نمىدانم .\r\n\r\n","description":"","footnote":"","page_name":" 2591 ","page_number":843},
  {"content":"\r\n\r\n\r\nتجهيزات دولت\r\nاما حالت شهر ما دكاكين كلا بسته ، خيلى سخت‌تر از سابق و معمولى كه داشتيم حتى خيابانها و گذرهاى محله تمام بسته است . فقط ما يحتاج باز است . از قرار تحقيق هزار و پانصد قبضه تفنگ « لوبل » صنيع حضرت به بچه‌هاى ميدان تقسيم كرده و هر نفر را روزى سه قران جيره مىدهد . ششصد قبضه مقتدر نظام به بچه‌هاى سنگلج [ داده 
  ] بيشتر باباها و سركردگان آنها را هم خانهء شيخ برده قسم داده‌اند ، از آن قسمها كه در انجمن خوردند . اين سواى قشون شهر است . اطراف سلطنت‌آباد دو نيم دايره سنگر بسته توپ گذاشته‌اند ، يكى نزديك‌تر تپه‌هاى دروس [ و 
  ] قلهك و داوديه و آن سمت مشرق سلطنت‌آباد . ديگرى عقب‌تر در نياوران ، منظريه ، سوهانك . تمام لوله‌هاى توپ سمت شهر است .\r\nآنها بيايند اين چاله ميدانى و سنگلچى و قشون شهرى دست در بياورد ، توپها را هم به سمت شهر شليك كنند بسيار خوش حالتى خواهيم داشت . هزار نفر آدم در اين شهر چهارصد هزار نفر را مىخواهد به كشتن و نهب اموال دچار كند . از يك نفر صدا بلند نمىشود . تمام مات ، متحير ، دستها را روى دست گذاشته منتظر نزول بلا شده‌اند چه وقت نازل شود .\r\nورود مجاهدين عيسوى ما و اغتشاش شهر با ورود قشون روس يكى است . « رجاله ز پيش و شه ز دنبال آيد . » ميرزا يحيى از قول مهدى خان غلام باشى سفارت روس مىگفت كه من سالدات و عساكر روس را ما بين رشت و قزوين گذاشتم .\r\n\r\nفتح كرج\r\nيكشنبه 15 جمادى الثانى - صبح كه بيرون رفتم حاجى نايب را ديدم . نايب مجلس بود . حالا گاهى حقوق به خرج مىدهد . گفت از ديروز جنگ در كرج شروع شد .\r\nمجاهدين فتح كرده كرج را گرفتند . گارى گارى مقتولين قزاق را شهر مىآورند . در اين بين مستشار آمد . از دور مىگفت كرج را گرفتند . نعشها را شهر آوردند . اين آوردن نعش را من نتوانستم گردن آنها بگذارم . در اين گرما و راه دور هيچ‌وقت در هيچ جنگ لازم نمىشود با آن همه صحراى وسيع براى دفن . مشهدى اكبر و ميرزا يحيى به كلى منكر شدند كه فتح را دولتيها كردند . حتى مىگفتند سردار نصرت سپهدار را محاصره كرده زنده يا مردهء او را خواهد آورد . نزاع بين استبداد و مشروطه در حياط ما شروع شد . هر چهار پنج نفر را من از حياط بزرگ به خلوت جبرا روانه كردم تا مىتوانند توى سر هم بزنند .\r\n\r\n","description":"","footnote":"","page_name":" 2592 ","page_number":844},
  {"content":"\r\n\r\n\r\nبىخبرى\r\nعصر افخم الدوله خانهء فخر الملك رفت ، من خانهء شعاع الدين ميرزا . كوچه‌ها خلوت است ، دكاكين بسته . مردم تمام مبهوت و متحير . مثل اينكه همه چرس كشيده‌اند . گاهى دو نفر سه نفر مشغول نجوا بودند كه مطلب آن نزد من محقق بود از جنگ ديروز است .\r\nشعاع الدين ميرزا هم خبرى نداشت . خيلى محل تعجب است كه پشت گوش مادر شش فرسنگى شهر دعوا و جنگ مىشود احدى از ماوقع مطلع نمىشود . در صورتى كه من يقين دارم اين جنگ را از روى صحت با عدهء تلفات در ينگى دينا و ژاپن به خوبى خبر دارند .\r\n\r\nگروگذارى\r\nزود منزل آمدم . يك ربع از شب رفته احدى در كوچه ديده نمىشود . امروز محمد حسين ميرزا بانك روس رفته بود قسم مىخورد مثل مورچه كه دانه مىبرد زن و مرد پير و جوان اسباب به بانك مىبردند . تومانى يك هزار دينار حق امانت‌دارى گرفته نگاه مىدارد و نمره مىدهد . ساير مردم از رجال و معتبرين با گاريهاى مخصوص اموال خود را چه روانه كرده و چه روانه مىكنند ، ديگر در بانك جا نيست .\r\nمشير السلطنه ، قوام الدوله ، مدير الدوله در شهر و شمران بيرق ماه و ستارهء عثمانى را افراشته‌اند .\r\nافخم الدوله تشريف آورد . در خانهء فخر الملك از امير الامرا و سايرين شنيده بود دولتيها فتح كرده يك عرابه توپ كوهستانى و چند بيرق و چند اسير به شهر آورده‌اند . اما باز اصل تفصيل را به صحت نفهميده بود . امير الامراء گفته بود شاهزاده ركن الدوله در قونسلگرى انگليس است . قونسلخانهء انگليس نزديك ارگ مشهد است . و پس از آن جنگ و كشتار زياد شهر آرام [ شده 
  ] و منتظر اغتشاش و انقلاب طهران است .\r\nاين تفنگهاى نازنين « لوبل » كه گمان مىكنم چندى بگذرد از چهل هزار قبضه دو هزار عدد باقى نماند از دست دو نفر مشهديها به خطا خالى شده دو آدم كشته شده ، حالا خوب بود قدرى به آنها مشق مىدادند . اقلا پر كردن و خالى كردن را بلد مىشدند .\r\n\r\nشرايط سپهدار\r\nسه‌شنبه 17 جمادى الثانيه - از قرار معلوم پس از جنگ عصر شنبه از شهر چرچيل نايب سفارت انگليس و بارونوسكى نايب سفارت روس به سمت اردوى سپهدار رفته از طرفين متاركه و مشغول اصلاح هستند . خبير همايون آمد . مىگفت مراجعت كردند با شرايط كه سپهدار نموده : اول تبعيد بيست هفت نفر است و ضمانت جان آنها را هم\r\n\r\n","description":"","footnote":"","page_name":" 2593 ","page_number":845},
  {"content":"\r\n\r\nمىكنند ، بعد گرفتن تمام اسلحه است از كسانى كه مناسبت ندارند ، سيم پراكنده كردن تمام اردوى سلطنت‌آباد است ، چهارم تعيين وزير جنگ و سلب اختيارات از كليهء نظام ، پنجم اخراج اجانب از خاك ايران به هر نحو ممكن است . تمام آنچه مىگويند ممكن است سواى عذر مهمانها . هنوز جواب از شاه داده نشده .\r\n\r\nحرف سردار اسعد\r\nهمين‌طور مىگفت تلگراف ميرزا صالح خان وزير اكرم را ديدم از قم كرده بود كه سردار اسعد نمىرود و گوش به اين حرفها نمىدهد . مىگويد از فرنگستان تحفه و تعارفى براى جناب مستطاب عالى ( به سعد الدوله تلگراف كرده بود ) آورده‌ام كه بايد خودم حضورا تقديم كنم . اقامت من بىحاصل است . اجازهء آمدن بدهيد .\r\nملك‌آرا فرستاده بود خانهء نديم السلطان هستم ، شعاع الدين ميرزا هم هست بيائيد .\r\nفوز عظيمى دانسته با حاجى آقا رفتيم . در اين بين آقاى عماد السلطنه هم آمدند . آقا منزل ما آمده بود . شنيده بود در راه هم اعتماد السلطنه را ملاقات كرده همراه آورده بود . خود عماد السلطنه زكام سختى شده بود . دندانش درد گرفته همان‌جا هم تب كرد و زود رفت .\r\n\r\nتشويش فرمانفرما\r\nنديم السلطان مىگفت صبح يكشنبه از دهى كه در ساويج‌بلاغ دارم آدم آمده بود كه مجاهدين آمده به اسم و رسم آنچه اسب و تفنگ داشتيم قبض داده گرفته و بردند . يك نفر از رعايا گفت من اين يابو را براى زيارت مشهد خريده‌ام نبريد . گفتند مىبريم ولى آنجا مىگوئيم بعد از يكى دو ساعت يابو را مراجعت داده و التماس دعا گفته بودند . من رفتم خانه فرمانفرما كه تو وزير داخله هستى ، براى چه اسب و تفنگ رعيت مرا گرفته‌اند .\r\nنوكرهايش به من گفتند ابدا نگو . براى اين‌كه از يافت‌آباد خيلىخيلى علاوه دريافت كرده‌اند . من باز گوش نداده . داخل اطاق وزير شدم تا عنوان مطلب كردم ديدم فرمانفرما صد هزار مرتبه از من مشوش‌تر و پريشانتر است . بله براى اين‌كه صد هزار مرتبه از نديم دولت‌مندتر و صاحب‌مال‌تر است . من ديگر عرايض و تظلم خود را فراموش كردم . آنجا راپرت صحيح جنگ را ديدم .\r\n\r\nجنگ قزاق و مجاهد در شاه‌آباد\r\nمقصود من اينجاست آنها مقدمه بود . شب يكشنبه به قدر سيصد نفر از مجاهدين بالا دست سنگر قزاق را گرفته از بالاى كوه شليك مىكنند . به قدر لزوم كاپيتن قزاقها و قزاقها جنگ مىكنند . يا برحسب ضرورت يا مجبورا كاپيتن حكم به تخليهء سنگر مىكند و قزاق\r\n\r\n","description":"","footnote":"","page_name":" 2594 ","page_number":846},
  {"content":"\r\n\r\nسرازير به سمت جلگه مىشود . آنها تهور كرده تعاقب مىكنند . با وجود امر صريح سپهدار كه همين‌قدر كرج و پل و سنگرها به دست شما آمد كافى است ، ديگر عقب نكنيد گوش نداده قزاق را عقب مىكنند . نزديك شاه‌آباد يا در خود شاه‌آباد قزاق صف‌آرائى مىكند و شليك سختى مىكنند . مجاهدين كاروانسرا را سنگر كرده داخل آن مىشوند . اينها شليك توپ مىكنند . تاب مقاومت نياورده يك عرابه توپ و چند بيرق و سه اسير با جمعى مقتول از دست داده مراجعت مىنمايند .\r\nهمين موقع از شهر هم كه با تلفن خبر داده بودند كمك مفصلى از توپ و قزاق و سوار مىرسد . عدهء تلفات طرفين معلوم نيست ، الّا اين‌كه از مجاهدين بيشتر يعنى خيلى زيادتر تلف شده براى اين‌كه اينها توپهاى مسلسل « شنيدر » و « ماكسيم » داشتند و آنها يك توپ كوهستانى كه گرفته شد . ليكن مىگويند ديگر قشون دولتى به كرج و سرپل و سنگرهاى خود نرفت و مجاهدين تصاحب كرده سپهدار هم به كرج و عمارت دولتى آنجا منزل گرفت .\r\n\r\nاخبار اطراف\r\nاما برخى مىگويند اين قشون كه از شهر رفته در شاه‌آباد ، آنها كه سابق بودند در كرج هستند . از شهر و سلطنت‌آباد خيلى كمك رفته حتى از داش‌مشديهاى ميدان و سنگلج .\r\nاما نشنيده‌ام كه سردارى هم رفته باشد . اينها صد نفر صد نفر و مختلف رفته‌اند . چون سر ندارند و ترتيب درستى نداده‌اند اميدى نبايد داشته باشند .\r\nاينها نظام نيستند كه نايب و وكيل فوج هم در غيبت يا قتل سردار فرمانده بشود ، و الّا « كهر كم از كبود نيست » . آنها هم سواى اجانب از همين قماش هستند . قزوينى تفوقى و برترى بر طهرانى ندارد . چيزى كه هست آنها به اميد غنيمت مىآيند و سر دارند . اينها سر كرده ندارند و مأيوس از غنيمت هستند .\r\n\r\nسوار بختيارى\r\nخبر ديگر - يك دسته از سوار بختيارى كه عدد آن معلوم نيست پريشب از رباط كريم طهران گذشته و به اردوى سپهدار ملحق شده . اينجا فهميده بودند توپ و قزاق و سوار براى جلوگيرى فرستاده بودند ، اما به آنها نرسيده و از رباط كريم رد شده بودند .\r\n\r\nبيرق ماه و ستاره - عقاب دوسر\r\nهرچه آنجا خواستيم فكرى براى خود بكنيم عقلمان به جائى نرسيد ، جز عدم تقصير و توكل بر مقدرات الهى و چاره‌اى نيست . كارها را خراب كردند كه حالا بيرق « ماه\r\n\r\n","description":"","footnote":"","page_name":" 2595 ","page_number":847},
  {"content":"\r\n\r\nو ستاره » و « عقاب دو سر » بالاى خانهء خود نصب مىكنند . پدرسوخته نه ماه در « مقبره » نشست و هى قسم خورد گيلك به طهران نمىآيد ، من مسلمانم جنگ نمىكنم ، پس پدر سوخته مىخواستى اصلاح كنى . مگر تمام دنيا امورات خود را به جنگ اصلاح مىكنند .\r\n به شمشيرى توان جانى ستودن * به فكرى شايد اقليمى گشودن \r\nچه خوب مىگفت آقا سيد جمال : من هرجا مىبينم كار خودشان را خودشان مىكنند مگر در ايران كه همه را خدا بايد بكند . حضرت عباس درست كند . خضر پيغمبر راه‌نمائى كند . نه ماه غفلت اين‌طور نتيجه داد .\r\n\r\nسردار مسعود رعيت انگليس\r\nسردار مسعود پسر ظل السلطان حاكم خمسه به طهران وارد شد . بختياريها در رباط كريم دست كارى كرده بودند اما گفتند وقتى كه فهميدند پسر ظل السلطان است تمام را پس دادند . يعنى وقتى كه فهميدند رعيت انگليس است .\r\nشهرت داشت سعد الدوله مرحوم شده سكته كرده . آدم غروب از شميران آمد گفت ناخوش است . گفتند صنيع الدوله و چند نفرى براى اصلاح ديشب يا امروز نزد سپهدار اعظم رفتند . خدا كند اصلاح بشود . مردم شهر خيلى متوحش هستند . بقدرى نان خشك فروشها نان خشك فروخته [ اند 
  ] و رزّازها برنج گران كه حساب ندارد .\r\n\r\nوضع زندگى مؤلف\r\nاما به خداى لايزال در خانهء من يك سير برنج ، يك چارك روغن نيست . تمام مخارج را يوميه حسين بيچاره به قرض مىآورد و الان قريب چهارصد تومان به كسبهء قرب حمام چال بده دارد . يك پولى هم نزد حاجى سيد آقا بود كه حواله شده بود دينارى نمىدهد .\r\nيك روز دكان بسته شود ، يا حسين نيايد تمام گرسنه هستيم . بچه‌ها هم زبان نمىفهمند .\r\nيك روز پلو نباشد ملكه و اين روشنك بقدرى ناهار ناهار مىكنند كه حساب ندارد . فقط ناهار را پلو مىدانند و هرچه بخورند غذا نيست .\r\nزن مظفر الممالك هم متصل محصل روانه مىكند كه خانه را خالى كنيد . من هرچه مىخواهم حالى بشود كه در اين اغتشاش نمىشود اسباب‌كشى كرد و پول نيست طلب مردم را داد فايده ندارد .\r\n\r\nبلاى عمومى\r\nآن روز در مجلس صنيع الدوله به عميد الدوله كه اظهار شكايت بىنهايت مىكرد مىگفت اين بلائى است كه به سر تمام دول آمده . ايران نمىتواند از كار عمومى مستثنى\r\n\r\n","description":"","footnote":"","page_name":" 2596 ","page_number":848},
  {"content":"\r\n\r\nباشد . راست است اما چه بدبخت هستيم ما كه اين قرعه به نام و ايام ما افتاد .\r\nباز نديم السلطان مىگفت از ساويچ‌بلاغ به قدر چهارصد اسب و چهارصد تفنگ گرفتند ، بيشتر از افشارها . اعتماد السلطنه مىگفت تمام ارامنهء طهران به پارك سفارت انگليس رفته كنار نهر و سايهء درختها مسكن گرفتند . از قرارى كه سابقا هم شنيده بودم سپهدار به سفارت‌خانه‌ها تلگراف كرده كسى را راه ندهند ، اما آنها قرار داده‌اند روزى كه مجاهدين وارد مىشوند بيرقها را كشيده درهاى سفارت را باز كرده هركس برود پناه داده پذيرائى كنند .\r\n\r\nبيرق بالاى خانهء مشير السلطنه\r\nچهارشنبه 18 - صبح باز حاجى نايب و ديگران جمع شدند . من خبرهاى آنها را براى حاجى آقا گذاشته خودم مشغول بازى تخته شدم . اصغر را گفته بودم خودش برود خانهء مشير السلطنه ببيند بيرق افراشته‌اند يا نه . آمد و مىگفت دو بيرق در دو سردر خانه‌اش بلند كرده بود . آنجا بودم يك صاحب‌منصب با چند نفر قزاق آمده بيرق را جبرا خواباند و خيلى بد گفت . ميرزا ضياء از شمران آمده بود مىگفت آنجا هم بيرق بلند كرده و نوكرهايش نشان « ماه و ستاره » به كلاه خود نصب كرده‌اند . البته آنجا هم قزاق رفته است .\r\nمحمد حسين ميرزا را خواهش كردم برود قزاقخانه چون مدتى صاحب‌منصب قزاق بود درست اخبار جنگ و غيره را تحقيق كند و عصر در ميدان توپخانه يا مشق براى ملاقات حاضر شود . هوا بسيار گرم شده به اهل هر دو اردو بسيار سخت مىگذرد خصوصا اينها كه شاه‌آباد هستند .\r\n\r\nترس فخر الملك\r\nعصر خانهء فخر الملك رفتم اندرون بود . مىگفت از ترس ديدن شما نيامدم . ديروز هم خواستم تا خانهء عماد السلطنه بروم در راه گفتند محلهء يهود را غارت كردند به تاخت منزل آمدم . بچه‌ها را هم نمىگذارم بيرون بروند . شما چطور در شهر حركت مىكنيد . در صورتى كه شهر امن است . عز الممالك و فخر الممالك هم آمدند . آنچه شنيدم كه گويا صدق باشد از اين قرار است :\r\nسردار اسعد با تقريبا دو هزار سوار ملحق به سپهدار شد . صمصام السلطنه هم حكم كرده است آنچه سپهدار بگويد اطاعت كنند و جمعيت آنها چهار هزار نفر است اما توپ ، دو عرابه [ دارند 
  ] يا هيچ ندارند . سردار مسعود را از خمسه خارج كردند . عظيم‌زاده رئيس انجمن است و مظفر الدوله را نايب الحكومه كرده‌اند .\r\n\r\n","description":"","footnote":"","page_name":" 2597 ","page_number":849},
  {"content":"\r\n\r\n\r\nپلكنيك سردار قشون\r\nامارت توپخانه و سردارى كل قشون اردو را به پلكنيك واگذار كردند . يكصد هزار ليرهء معهود را هم شاه حوالهء كرد براى مصارف جنگ پلكنيك دريافت كند . از طرف امپراطور روس هم تلگراف رسيده كه هرچه شاه بفرمايند پلكنيك اطاعت كند . از هر فوج دويست سيصد نفر سرباز جوان كارى جدا كرده تسليم پلكنيك مىكنند . او پول داده و با صاحب‌منصبان قزاق پىدرپى روانهء اردو مىكند . همان‌جا كه بودم آمدند يك نفر از سربازهاى خانهء فخر الملك را كه جوان و رشيد بود بردند كه با دويست نفر از فوج خرقان امشب بروند .\r\nسيصد نفر از فوج خرقان به زحمت راه افتاد . قراول دروازهء گمرك بود . به محض انتشار ورود حضرات امامزاده حسن رفته متحصن شده از آنجا به ولايت رفتند . پانصد سوار از خواجه‌وند و مازندران رسيده روانه اردو كردند . تمام اردوى كاشان و آنچه با امير مفخم به كهريزك رفته بودند امشب وارد شده ملحق اردو مىشوند . بختيارى ديگر در قم نمانده . هزار و پانصد نفر سوار و سرباز روس با چند عرابه توپ از قزوين به سمت طهران حركت كرد .\r\nفخر الملك مىگفت از شخص موثقى كه اطلاع كامل داشت شنيدم به كمك شاه مىآيد و گفته بودند هروقت از طرف سپهدار يك تفنگ خالى شد كمك ما مىرسد .\r\nحالا كه چندين تير توپ و هزار تير تفنگ خالى كردند . دور نيست سوار آذربايجانى و خمسهء هم به زودى از پشت سر برسد .\r\n\r\nشرايط صلح\r\nفخر الملك مىگفت دلم مىخواهد صلح بشود و مشروطهء صحيح ، و الّا هركدام فتح كنند و پيش ببرند باز دچار افاده و غمزهء يك سمت مىشويم . خوب است نه امير افاده به ما كند نه وكيل . باز گفت چرچيل و بارونوسكى آمده بودند و سه روز متاركه بود . از شرايط آنچه را كه از قول خبير همايون نوشتم اين سه فقره علاوه مىشود عزل سعد الدوله ، انعقاد مجلس شورا با وكلاى سابق تا انتخاب جديد تمام شود ، عزل مخبر الدوله از تلگرافخانه . اين آخرى را سپهدار براى خودش شايد خواسته . چون اين دو سال منافع بسيار و فايده بىشمار برد .\r\nاين شرايط چند فقره‌اش قبول شده بعضى را شاه رد كرده . اين دفعه اين دو نفر با يك نفر از آلمانها رفته‌اند ، امشب يا فردا خواهند آمد صلح بشود يا جنگ . اما گمان جنگ بيش از اميد صلح است . اين سه روزه متاركه را هم تدبير كردند تا استعداد طرفين حاضر\r\n\r\n","description":"","footnote":"","page_name":" 2598 ","page_number":850},
  {"content":"\r\n\r\nشده . بختيارى به آنها برسد اردوى قم به اينها .\r\n\r\nوضع قشون\r\nخداى نكرده اين دفعه جنگ شود بسيار خونريز خواهد بود . براى اين‌كه اينها با هم دشمن شده خصوصا قشون دولتى مىداند اگر آنها مسلط بشوند به يكى از آنها ابقا نمىكنند ، خصوصا قزاق . اين قزاق مثل سرباز سوئيس آن وقت فرانسه شده .\r\nنيم ساعت به غروب مانده به خيال محمد حسين ميرزا ميدان رفتم . هرچه گشتم پيدا نشد . نوكر حرف نشنو بدى است . اگر امارت توپخانه پلكنيك را نشنيده بودم وقتى كه وضع توپخانه را ديدم البته حدس مىزدم بلكه يقين مىكردم بايد كلاه فرنگى به ميان آمده باشد . براى اين‌كه همه روزه چهار نفر توپچى و يك شيپورچى مفلوك بيشتر در گارد حاضر نبود ، آن هم برهنه و « جرنبه جرنبه » . امروز سى نفر توپچى كلاه سفيد لباس قرمز با تكمه‌هاى انداخته و شمشيرهاى برّاق روى نيمكت پاها را روى پا انداخته منظما نشسته بودند . در جلوى ايوان هم به قدر ده بيست نفر صاحب منصب . چراغهاى اطراف عمارت و گارد هم غروب نشده روشن بود . وسط ميدان مشق پايهء چراغ هلاندى برپا كرده بودند كه من هم مثل تمام مردم اول گمان دارى كردم . داش‌مشدى زيادى هم يك سمت ميدان مشق نظام مىكرد . گفتند روزى سه هزار مىدهند و هر چهار نفر [ را 
  ] پس از مشق مختصرى به دست يك نفر قزاق داده روانهء صحراى جنگ مىكنند . كاپيتن پياده كه مدتى بود آنجا بود . كاپيتن توپخانه را هم با توپهاى « شنيدر » پريروز روانه كردند .\r\nپلكنيك مثل ريگ پول مىدهد و يك اسمى در كرده كه هركس داخل ادارهء او بشود به خودى خود منظم و قانونى مىشود . از شهر هم متصل نان پخته و ساير مأكولات گارى گارى روانه مىدارد . به اين ترتيب باشد گمان مىكنم غلبه كنند ، خصوصا توپخانهء كامل صحيح دارند و امروز جنگ را توپ مىكند ، آن هم توپ « شنيدر » كه دقيقه‌اى شصت تير خالى مىكند . تمام سرباز و قزاق را هم تفنگ « لوبل » داده‌اند .\r\nاما آن‌طرف تفنگ مختلف از سر پر گرفته تا ده تير دارند . شنيدم از مچ پا تا گردن فشنگ به خود آويخته‌اند . بقدرى سنگين‌بار هستند كه حركت نمىتوانند بكنند . براى آن كه تفنگ مختلف دارند و قورخانه ندارد كه تقسيم فشنگ كند . هركس بايد حمل فشنگ خود را بكند .\r\n\r\nفكليهاى . . . - مشديهاى ورم كرده\r\nچند نفر از داش مشديها از نزد من گذشتند . با هم بلندبلند صحبت مىكردند : به خدا اگر شاه حكم كند يك دقيقه پدر اين فكليهاى چس خفه‌كن را بيرون مىآوريم . من معنى\r\n\r\n","description":"","footnote":"","page_name":" 2599 ","page_number":851},
  {"content":"\r\n\r\nآن عبارت ركيك را نفهميدم ، اما زود مجهول من معلوم شد . رفيقش گفت چس خفه‌كن كدام است . گفت اينها كه آن‌قدر شلوارهاى خود را تنگ مىپوشند . من حقيقة با همه اوقات تلخى بىاختيار خنده كردم . بقدرى بعضيها شلوارها را تنگ مىپوشند كه فرمايش داش‌مشدى ما حقيقت پيدا مىكند . امروز هيچ‌كس را با فكل نديدم . مشديها باز ورم كرده‌اند . همه هم اسلحه دارند . لاعلاج بايد ترسيد . چنانچه خودم هم آن فكل خيلى كوتاه را هم نزده بودم .\r\nپلكنيك گاهى شهر است گاهى اردو . تلفن هم دارد متصل هم چاپار آمد و شد مىكند . در حقيقت امروز وزير جنگ ، سپهسالار حاكم طهران ، ناظم سلطنت‌آباد و مالك رقاب اوست .\r\n خدايار است گويم فتنه از توست * ولى از ترس نتوانم چغيدن \r\n* * * بار الها ما هم وقتى مىگويند تربيت شده و انسان كامل بوديم . حالا هم در قيافه و تركيب‌بندى چندان توفيرى نداريم ، پس چه چيز باعث شده .\r\n رو به خيار و كدو كنيم چو بيژن * پشت به خيل عدو كنيم چو گرگين \r\nدر هر سلام باغ شاه صد نفر سردار داشتيم كه از كمر تا گردن خود نشانهاى مشعشع آويخته بودند ، سپهسالار ما سفير روس را تهديد مىكرد . حالا چه شنيدند كه خاموش شدند .\r\nپنجاه سال راحتى و امنيت وقتى كه نظام در كار نباشد مردم را اين‌طور عاطل و باطل مىكند . اما حالا سر از خواب گران بردارند و راحتى را فراموش كنند كه باز به قول صدر السلطنه « اين رشته سر درازهائى دارد » . باشد كه شب و روز را در پشت زين و گردهء اسب مثل اسلاف خود سر نمايند و افسوس ايام بطالت را بخورند كه ثمر و فايده ندارد .\r\n\r\nسپهدار\r\nاين سپهدار درست است آدم كار كن باكله‌اى است اما بقدرى راحت‌طلب و منظم بود كه دقيقه‌اى از امورات زندگى و راحتيش تخلف نمىكرد . حالا چه قسم مجبور شده كه همه آنها را ترك كند ، در اين هواى گرم در نهايت بىترتيبى زندگانى كند .\r\nبر ما مصداق اين حديث مجهول بود كه مىفرمايند « نعمتان مجهولتان ، الصحة و الامان » . امروز مىبينيم كه چقدر حكيمانه فرموده‌اند امنيت كه نداريم مثل اين است هيچ چيز نداريم . غنى ، فقير ، جوان ، پير ، همه گرفتار ، همه مبتلا ، همه سرگردان .\r\n\r\n","description":"","footnote":"","page_name":" 2600 ","page_number":852},
  {"content":"\r\n\r\nپنجشنبه 19 شهر جمادى الثانيه . حاجى افخم الدوله شمران خدمت حضرت و الا رفته بود . من اسب سوارى خوب ندارم . يك اسب قزل داشتم كه در سفر دويرن اسعد السلطنه داده بود و از بقيهء اسبهاى آن سفر مانده بود مرد . عز الممالك هم اسب كهر خود را گرفت . حالا دو اسب دارم قابل سوارى نيستند . « پاكشى » است و بس . از اين جهت شمران رفتنم سخت است .\r\n\r\n« كارس پاندان » كاذب\r\nبارى « كارس پاندان » « 1 » مخصوص من كه ديروز پيدايش نكردم وارد شد . بعد از طى تعارفات گفتم شما را ديروز هرقدر تفحص كردم پيدا نشديد . جواب داد من وقتى قزاقخانه رفتم كه آن نانوا را به دار مىزدند . گفتم مخبر صادق يعنى شما . كدام نانوا ، كدام دار . گفت معلوم مىشود شما ميدان مشق نيامديد و الّا دار به آن بزرگى را ديده بوديد .\r\nگفتم اگر تمام تحقيقات و حرفهايت مثل اين باشد خيلى امتنان پيدا مىكنم ! نوكر دماغت ناخوش است . آن دار نبود چوب چراغ بود ، مگر كور بودى . يك تعجب زيادى كرده آن وقت قسم خورد من از گوشهء ميدان رد شدم و جمعيت دور چوب جمع بود . آنها كه تماشا از دور مىكردند مىگفتند نانوا را دار مىزنند و من باور كردم . مراجعت هم از در ديگر قزاقخانه بيرون آمدم و ملتفت چراغ نشدم .\r\nمخبر كاذب ما رفته بود نزد شيل يا كف قزاق‌باشى روسى . با وجود سابقهء دوستى خيلى كم صحبت داشته بود . همين‌قدر گفته بود صبح شنبه مثل اين‌كه كاپيتن مىدانست امروز جنگ مىشود . معلوم است خبر را رفقاى قفقازى خودشان داده بودند . گفت اين جاى ما تنگ است و ما سنگر لازم نداريم ، براى آن‌كه از همه‌جاى رودخانه عبور ممكن است و ما بايد شهر را محافظت كنيم نه پل را و حكم كرد اردو را حركت بدهند . يك ساعت و نيم بعد از ظهر بالاى كوه مشرف به سنگرها جمعيتى ديده شد . قدرى گذشت از روبه‌رو مقابل پل دسته‌اى به قدر دويست نفر [ آمدند . 
  ] فورا كاپيتن فرمان جنگ و گريز داد . اردوى ما حركت كرده بود و ما به آنها ملحق شديم ، جاده را گرفته رو به شهر . آنها كه فرار ما را ديدند جلادتى پيدا كرده تعاقب كردند . كاپيتان صد نفر سرباز « ماماقانى » را قبل از وقت حكم كرده بود در كال رودخانه بخوابند تا مجاهدين رد شوند . آنجا نهر بسيار است اما بعد از كرج جز رودخانه قورى چاى كن كه آب ندارد رود ديگرى نيست .\r\n\r\n\r\n","description":"","footnote":"\r\n( 1 ) -  Correspondant \r\n","page_name":" 2601 ","page_number":853},
  {"content":"\r\n\r\n\r\nبيرق\r\nپس از آن‌كه از محل كمين سرباز گذشتيم فورا حكم به مراجعت و شليك توپ كرد .\r\nاز چهار عراده توپ سه مرتبه شليك شرپنل و ساچمه شد . يك دسته هم قزاق شليك مىكرد . از پشت هم سرباز ماماقانى از سيصد نفر مجاهدين بيشتر از پنجاه شصت نفر جان به در نبرد . يك گلولهء توپ ما هم يك چرخ و قنداق يك توپ منحصر كوهستانى آنها را كه فقط يك تير با آن خالى كرده بودند شكست . چهار بيرق و هفت اسير غنيمت ما شد كه به شهر آورديم . اين هفت اسير چهار نفر مسيحى و سه نفر مسلمان هستند . بيرقها هم مخمل قرمز است ، با ابريشم سفيد قلاب‌دوزى اين عبارت نوشته شده : زنده‌باد ستار خان ، پاينده باد سپهدار . به قدرى تف به بيرق انداخته بودند كه رنگ مخمل سفيد شده بود . از قزاق چهار نفر و حسن آقاى سلطان مهاجر مقتول ، هفت نفر هم مجروح شده . اما كاپيتان دو نفر قزاق [ را 
  ] كه با سايرين صحبت مىكردند و به هوا تير خالى مىكردند با تپانچه مىخواست بزند . اين بيچاره‌ها مسلمان هستند نمىخواهند از خود بكشند . اما اين چه فتحى است كه كرج را تخليه كردند . جاى به آن مستحكمى را من نمىدانم .\r\nاين حسن آقا برادر كلانتر است . اين شيرزن را تمام ادارات دولتى و همهء رجال كاملا مىشناسند يعنى در هر اجتماع زنانه [ اى 
  ] سردار است و با هزار مرد برابرى مىكند .\r\n\r\nاسد الله خان - لياخف\r\nمخبر كاذب مىگفت سردار مجاهدين اسد الله خان « 1 » بود و چون جلادت بيجاى او اسباب شكست شد سپهدار حبس كرده و مشروطه‌هاى طهران پروتست دارند .\r\nاين اسد الله خان در قزاقخانه سرتيپ بود . در اول مشروطه پلكنيك چربازونف رئيس بريگاد بود . چون خيلى بىعرضه بود جمعى از صاحب‌منصبان قزاقخانه عنواناتى كرده كار به جائى رسيد كه مجلسى در قزاقخانه ترتيب داده اجزائى معلوم كرده مهرى براى مجلس درست نمودند . يك روز اين اسد الله خان شمشير به سمت چربازونف كشيد . او تف به روى اين انداخت . اين به نشان او تف انداخت . بعد اسد الله خان و اسمعيل خان را اخراج كرد . فورا از روسيه پلكنيك لياخف آمد ، عذر او را خواستند و اين لياخف به محض ورود تمام كارها را اصلاح كرد ، مجددا اداره را منظم كرد . اسد الله خان بعد از بر هم خوردن مشروطه معلوم نشد كجا مخفى شد يا فرار كرد كه بعد از آمدن سپهدار به\r\n\r\n\r\n","description":"","footnote":"\r\n( 1 ) - اسد الله خان ابو الفتح‌زاده مرادست كه بعدها در تشكيل كميتهء مجازات شركت داشت ( ا . ا . )\r\n","page_name":" 2602 ","page_number":854},
  {"content":"\r\n\r\nرشت يا قزوين آنجا حاضر شد . حالا جزو سردارها است .\r\nمن به محمد حسين ميرزا گفته بودم اگر ممكن است يك بليت بگير براى تماشاى اردو برويم و او به باندان كف گفته بود . جواب داده بود بيا خودت مجددا داخل اداره شو . من گفتم اين روزها خطر دارد كشته مىشوم . جواب گفته بود آن‌وقت نعش شما را با موزيك و احترام وارد مىكنيم . اسباب افتخار شما مىشود . بعد از آن گفته بود بليت سخت است . من خودم ممكن است يك روز شما را ببرم با رفيقتان . فردا كه امروز باشد پلكنيك خودش اردو مىرود كه بالاى شاه‌آباد در پاچهء كوه است . ديگر به كرج نرفتند و آنجا را واگذار نمودند .\r\n\r\nقزاق و قزاقخانه\r\nچون آنقدر از قزاق و قزاقخانه اسم برده مىشود خوب است مختصرى از آن شرح داده شود .\r\nبعد از آن‌كه ناصر الدين شاه خواست قشون خود را مجددا بعد از عهد نايب السلطنه عباس ميرزا ترتيبى بدهد از اطريش صاحب‌منصب آوردند كه دولت « نتر » « 1 » بود .\r\nروسها پرتست كرده آخر قرار شد يك دسته از سوار ايران در تحت فرماندهى يك نفر سرهنگ روس باشد . اطريشيها رفتند و جمعى نوكرى ايران را قبول كردند كه تا اواسط عهد رفتن اطريشيها نظام ما كه تازه چند فوج و يك عده توپچى تربيت شده بود باقى را بنا بود منظم كنند از ميانه رفت و به همان اسم و فرامين و جمعى صاحب‌منصب ايرانى كه تربيت كرده بودند قناعت شد .\r\nيواش‌يواش در عهد مظفر الدين شاه اين هم تمام شد ! اما روسها بواسطهء نفوذى كه تدريجا پيدا مىكردند اين دسته سوار را از دست نداده هر قسم بود تاكنون براى پيشرفت مقاصد خود با تمام موانع و عوايق نگاه‌دارى كردند و امروز نتيجهء آن اصرار و ابرام را به خوبى مىبرند . عدهء قزاق كم بود و همان سوار بودند . كم‌كم پياده هم علاوه شد . فعلا عدهء آنها دو هزار نفر است از پياده و سوار و توپخانه و چهار باطرى توپ ( باطرى روى چهار عرابه است ) كه با يك سرهنگ روس و سه سلطان توپخانه و پياده و سوار و سى و هشت قزاق‌باشى اداره مىشود .\r\nقزاق سواره را حالا روزى پنج هزار ، پياده را ماهى هشت تومان مىدهند . چيزى كه آن اداره را خوب منظم نگاه داشته اين است كه لشكرنويس و سررشته‌دار ندارند . هرچه\r\n\r\n\r\n","description":"","footnote":"\r\n( 1 ) -  Neutre  ( بيطرف ) .\r\n","page_name":" 2603 ","page_number":855},
  {"content":"\r\n\r\nكردند اين معاون السلطان ميرزا عباس خان لشكرنويس آنها بشود راه ندادند . يعنى اسما بود ، اما رسما نپذيرفتند . چنانچه روزى كه فوج افشار سپردهء او شد من از حسن نايب كشمرزى شنيدم سررشته‌دار با فوج براى گرفتن روزى ده شاهى آمده بود پلكنيك گفت شما برويد براى اين‌كه مىدانم تقلب مىكنى ، من خودم پول را به دست سرباز مىدهم ، شما را لازم ندارد .\r\nاگر از آن روز نظام ما را مرتب كرده بودند امروز قواى نظامى ما و افواج ما نهايت برترى را داشت و محتاج به يك سرهنگ روس نبود كه تمام عنان و اختيار را مجبورا به دست او بدهيم و تفويض صرف شويم . اين فرمانفرما ، اين ظفر السلطنه با جماعتى ديگر كه الان زنده‌اند و هيچ نام و نشانى ندارند و همه وافوريها و جوانها به ميان آمده‌اند تربيت شدهء آن عهد هستند و بسيار هم زحمت كشيده‌اند .\r\n\r\nوضع شهر\r\nيك ساعت از شب رفته افخم الدوله از شمران آمد . گفت وقتى كه رسيدم حضرت و الا مىخواست سلطنت‌آباد برود ، من هم رفتم . شاه درب اندرون نشسته بود . سردار معزز على اشرف خان گروسى و امير جنگ ( سپهسالار ) و سه چهار نفر ديگر بودند . كمى صحبت شده بعد به عمارت حوضخانه آمديم . سوار خواجه‌وند آمد . اما اطمينان نداشتند تفنگ بدهند . على اشرف خان هم رفت با سوار اردو برود . شاه با پلكنيك تلفن مىكرد . بعد به اطاق آمده مىفرمود امير مفخم با سالار جنگ همه جا جلوى بختياريها است . اما سردار اسعد ميل جنگ ندارد . متصل از جلوى آنها فرار مىكند . گفتند آنها « على شاه وز » « 1 » هستند . امير مفخم آنجا رفت . آنها به عبد الله آباد مراجعت كردند .\r\nحشمت الدوله هم مىگفت شهر امن است و مردم ساكت .\r\nسپهدار هم چون جنبشى از اهل شهر نديد و يك شكست هم خورد خيلى غمگين شده . بختياريها هم چون اين خبر را شنيده‌اند البته مقاومت نمىآورند . شاه مىفرمود به اميد خدا فتح با ماست و من نمىگذارم مردم پاىتخت را غارت كنند . پلكنيك هم خوب خدمت مىكند و سزاوار هرگونه تحسين است .\r\n\r\nچرچيل و سردار اسعد\r\nبيرون آمديم طبيب روس رسيد . با حضرت و الا بناى صحبت را گذاشت . من داخل صحبت خودم را كردم و جويا شدم . بارونوسكى آمد گفت جائى نرفته بود . گفتم كرج .\r\n\r\n\r\n","description":"","footnote":"\r\n( 1 ) - معمولا على شاه عوض نوشته مىشود .\r\n","page_name":" 2604 ","page_number":856},
  {"content":"\r\n\r\nگفت روز يكشنبه رفت و سپهدار را ملاقات كرد . گفت از كرج حركت نكنند و جنگ نكنند . آمد ديگر نرفته . گفتم با چرچيل . خنده‌اى كرد گفت چرچيل آنجا كارى ندارد . نزد سردار اسعد رفته و نيامده است . پرسيدم همراه سپهدار چقدر جمعيت است . گفت چهارصد نفر . گفتم مىگويند دو هزار نفر . گفت دروغ است و بختيارى هم به او ملحق نشده . بيرون باغ رسيده بوديم حضرت و الا خواهش كرد عصر آنجا برود . اما بدبختانه عصر پيغام فرستاد مهمان رسيد و عذر مىخواهم . اما از آمدن قشون روس گفته بودند از گيلان حركت كرده .\r\nحالا اين بيانات دكتر روس با آنچه در شهر شهرت دارد و من خيلىخيلى ملاحظه در نوشتن اغراقات آن كردم كمال اختلاف را دارد . اينها مهمانى سپهدار و سردارهاى بختيارى را هم با نكات و دقايق مىگويند . شاه و دكتر روس به كلى تكذيب مىكنند .\r\nافخم الدوله مىگفت بيرق عثمانى در سر در باغ مشير السلطنه بود ، اما مال شهر را مخصوصا برداشته‌اند .\r\nعصر را با محمد حسين ميرزا تا نزديك دروازهء بهجت‌آباد رفتيم . مخصوصا از ميدان مشق رفتم . دار و نانوا را نشان ايشان دادم كه درست تماشا كرد و گفت من نديده بودم . اما اگر از دور هركس اين چراغ گنده را به اين چوب بينيد دار و آدم تصور مىكند .\r\n\r\nبيرق روس و فرانسه\r\nاولا اغلب خانه‌ها چوب بيرق نصب كرده بودند . اما معدودى بيرق روس و فرانسه افراشته بودند . نزديك خانهء پلكنيك در دو خانهء ارمنى بيرق روس بلند بود . سفارت انگليس درش بسته بود و من يك نفر ارمنى هرچه نگاه كردم از پشت در شبكهء آهن ديده نشد . اما در سفارت عثمانى جمعى زن و مرد تبعهء او از ارامنه بودند كه اطفال آنها بازى مىكردند . در « هوتل فرانسه » و بعضى دكاكين و خانه‌هاى آن خيابان علاء الدوله بيرق بلند كرده بودند . علاء الدوله هم سه روز است وارد شده و همين يكى را كم داشتيم .\r\n\r\nصنيع حضرت\r\nديروز سيد مجتبى و جمعى ديگر حكايت كردند صنيع حضرت با سى چهل نفر مسلح وارد بهارستان شد ، به مردم بد حرفى كرد . همه فرار كردند و ديّارى باقى نماند . اما اسد الله ميرزا مىگفت من خودم در قهوه‌خانهء جلوى بهارستان بستنى مىخوردم صنيع حضرت مىآمد با جمعى . همين‌طور از جلوى او مردم فرار مىكردند . به بهارستان خبر رسيد يك مرتبه هرچه آدم آنجا بود بيرون آمده از هر طرف فرار مىكردند . صنيع حضرت از جلوى بهارستان گذشته و به خيابان شاه‌آباد رفت . اين دو نفر مدتى با هم\r\n\r\n","description":"","footnote":"","page_name":" 2605 ","page_number":857},
  {"content":"\r\n\r\nمرافعه و شرط و شرطبندى داشتند . چون اسد الله ميرزا ادعاى رؤيت مىكرد و مىگفت من هم پول بستنى را نداده امروز بردم دادم برويم تا مدلل دارم و سيد مجتبى شنيده بود و شرط نبست معلوم شد اسد الله ميرزا راست مىگويد . بهر جهت اسباب وحشت كلى شده بود .\r\n\r\nفوت خديجه سلطان\r\nجمعهء 20 جمادى الثانيه . صبح كه بيدار شدم چاى و همه چيز را تازه گل به من زهرمار كرد . بيچاره خديجه سلطان خانم ديشب وفات كرد . اين زن در بيست و سه سال كه در خانهء من بود سرموئى خيانت نكرد و با كمال صداقت از من و عيالم و بچه‌هايم پرستارى كرد و من به قدر خردلى در اين مدت از او دلخور نشدم . خدا رحمتش كند . براى بچه‌هاى من مادر ثانى شده بود كه صد مقابل از مادر اصلى آنها دلسوزتر و امين‌تر و باشعورتر بود . من و بچه‌هايم بدبخت هستيم . اين يك نفر هم كه اسباب راحتى بچه‌ها و خاطر جمعى من از بابت خانه و آنچه دارم بود از دست رفت . سنش چهل سال بيشتر نبود . شوهر اختيار نكرد . خيلى مقدس و با خدا بود . در سن سى سالگى نزد تازه‌گل صاحب سواد شد . يك همچو زن خوش خدمت و بىغرغر و امين و صديق و خوش صحبت پيدا نمىشود . براى بچه‌هاى من مثل ملائكهء رحمت بود . در اين مدت كه اينجا آوردم اين دخترها صد مقابل از هر حيث زهد و تقوى و تربيتشان بيشتر شد . خانهء من كه قابل نبود ، براى خانهء يك وزيرى ، صدر اعظمى لايق بود . تعجب در اين است اين خديجه و دو خواهر و دو خواهرزاده‌اش به همين مرض كبد يا سل درجهء دوم مرحومه شدند .\r\nفقط يك خواهر باقى است . ديروز حالش بهتر بود با اصغر كه آنجا احوال‌پرسى رفته بود خيلى صحبت كرده بود . سفارشات زياد از روشن كرده بود . من كمى اميدوار شدم . امروز خبر فوتش رسيد . بچه‌ها شنيدند با وجود قدغن من بقدرى گريه كرده توى سر و صورت خودشان زده بودند وقت ناهار كه اندرون آمدم مثل ديوانه‌ها بودند . حورى چون از بچگى بيشتر خانهء آن عيال من بود زيادتر انس داشت خودش را كشته بود . خيلى مرا دل تنگ كرد و در حقيقت براى من عوض ندارد و جفت او پيدا نمىشود . بدتر از همه شب سال مظفر الممالك هم هست . از دو جهت حالت خوشى ندارم . سواى جهتهاى بسيار كه نوشتن ندارد .\r\n زبر من نم است و زير نم است * از پس من غم است و پيش غم است\r\nعجبا هرچه بيش مىنالم * مر مرا رنج بيش و صبر كم است \r\nقصيدهء مشهور مسعود است كه در زندان گفته و بيشتر اشعار مطبوع او همان است كه\r\n\r\n","description":"","footnote":"","page_name":" 2606 ","page_number":858},
  {"content":"\r\n\r\nدر حبس انشاد كرده . بارى هيچ حوصله ندارم بقدرى خلقم گرفته است كه بىاختيار مىخواهم از اين مصيبت و مصيبتهاى ديگر كه مرا احاطه كرده « هاىهاى » گريه كنم .\r\n\r\nكشتن عكاس\r\nشنبه 21 جمادى الثانيه - دكاكين همان‌طور بسته است . از ديروز تا امروز ظهر كارخانهء جعليات بسته بود . ديروز عصر در بهارستان يا بيرون آنجا يك نفر عكاس را بچه‌هاى چاله ميدان كشته‌اند . مشروطه‌طلبها مىگويند از اقوام حاجى حسن معمار بود .\r\nآنجا مىرفت مانع شدند ، اصرار كرد شهيدش كردند . مستبدين مىگويند با اسلحه مىرفت مانع شدند . فحش داد نزاع شد ، تير خطا هدفش كرد .\r\nاما آنچه گويا صدق باشد برادر يا خود اين شخص روزى كه صنيع حضرت و مقتدر نظام را در عدليه چوب مىزدند عكس آنها را انداخته بود . امروز بهانه گرفته به آن دنيا روانه‌اش كردند . هركس اين ايام كشته شود يا مالش برود اگر از طرف مشروطه‌ها باشد ابن سعد هم باشد جزو سعدا و شهدا محسوب است . از طرف مستبدين باشد اگر مجتهد العصر و زمان باشد جزو اشقيا و كفار است . على اى حال خونشان هدر است [ و 
  ] از ميان رفته .\r\n\r\nتقاضاهاى مخالفان\r\nصورت مسئولات سپهدار يا ملت را من از دستگاه فرمانفرما به دست آوردم در اينجا درج مىكنم .\r\n- مراجعت قشون روس از خاك ايران\r\n- تبعيد سى و دو نفر از اجزاء شاهى و غيره\r\n- حكومت مخبر السلطنه به آذربايجان\r\n- عزل مخبر الدوله از رياست تلگرافخانه\r\n- عزل سعد الدوله\r\n- عفو عمومى مجدد به همه‌كس\r\n- تلگراف به حجج اسلام نجف در استحكام مشروطيت\r\n- گرفتن اسلحه از مفسدين\r\n- انعقاد مجلس شورى با وكلاى سابق\r\n- سپردن وزارت جنگ به يك نفر وزير بدون دخل و تصرف شاه\r\n- آزادى سيم و تلگرافخانه\r\nپنجاه مسئول ديگر هم علاوه كنند ، شاه هم همه را قبول كند باز كارها درست نمىشود .\r\n\r\n","description":"","footnote":"","page_name":" 2607 ","page_number":859},
  {"content":"\r\n\r\n\r\nمحكم ايستادن داشها\r\nبارى مجلس و مسجد سپهسالار را قزاق گذاشتند ، نه دعوا بشود نه آنجا را مأمن و سنگر قرار بدهند . چادر بسيار هم نزديك دروازهء حضرت عبد العظيم پشت انبار قديم گندم زده سربازهاى جديد شهرى را آنجا مسكن داده ، شب هر دروازه را كه سمت مغرب و جنوب است مثل خانىآباد ، غار ، گمرك ، قزوين ، باغ شاه ، دويست نفر مستحفظ از آنها مىگذارند . به قدر پانصد نفر هم اردو روانه كرده‌اند . حالا كه داشها خيلى سخت هستند و محكم ايستاده‌اند .\r\nعصر گفتند در نزديك رباط كريم ما بين بختياريها با اردوى كاشان و بختياريهاى دولتى جنگ است . باغ حاجى امير الدوله قرار بود برويم رفتيم . شعاع الدين ميرزا ، محمد حسين ميرزا بودند . مشهدى اكبر را خانهء فرمانفرما براى كسب اخبار روانه كرديم .\r\nهرچه من و افخم الدوله اصرار مىكنيم مشهدى اكبر برود يكى از « لوبل » هاى قشنگ را بگيرد از ترس نمىرود . در صورتى كه هيكل او را اگر صنيع حضرت ببيند دو عدد تفنگ خواهد داد . از باطن امر هم كه كسى اطلاع ندارد .\r\n\r\nبختياريها اطراف طهران\r\nقدرى كه گذشت نفس‌زنان و حال آن‌كه سواره رفته بود آمد . گفت فرمانفرما از ديشب شهر بود و حالا رفت شمران . سردار اسعد و آن بختياريها در قريهء ويرهء شهريار نزديك رباط كريم و اردوى كاشان با امير مفخم كه در كهريزك بود اولى در قاسم‌آباد شاهى و دومى در حسن‌آباد . اين دهات در مغرب و جنوب غربى طهران واقع است . از دور با توپ جنگ مىكنند هنوز به هم نزديك نشده‌اند . بيشتر دهاتى كه اين اردوها از آنجا گذشته‌اند تمام غارت و چپاول شده . گفتند در رباط كريم و دهات اطراف آن هيچ باقى نگذاشته‌اند .\r\n\r\nشيخ محمود ورامينى\r\nشيخ محمود هم از ورامين جمعيتى راه انداخته از تمام دهات خالصه و غيره سيورسات و پول گرفته و امروز سوار خودش را به اردوى شاه‌آباد رسانيده . بايد به حال اين مردم گريه كرد كه براى اجراى مقاصد و اغراض شخصى چند نفر خود را به كشتن مىدهند .\r\n\r\n","description":"","footnote":"","page_name":" 2608 ","page_number":860},
  {"content":"\r\n\r\n\r\nقتل حسين زرگر\r\nخبر ديگر قتل حسين زرگر است . اين حسين يكى از آن پدرسوخته‌هاى عالم بود .\r\nتمام اين دهات شهريار از دست زرگر « 1 » عاجز است . اين پدرسوخته رئيس آنها بود ! تازگى هم دختر آقا بيك نوكر عماد السلطنه را سر شش زن گرفته بود . از طرف دولت هزار تومان پول و صد قبضه تفنگ گرفته بود كه صد سوار تدارك كند . اينها را محرمانه برد تحويل سپهدار كرد . باز آمد كه تفنگ ببرد پلكنيك فورا او را دستگير كرد و گفت من راپرت دارم چه كرده‌اى . گفتند ديروز عصر يا امروز صبح روانهء آن دنيا كردندش . از وقتى كه دختر آقا بيك را گرفته بود قريهء كهريزك ما آسوده بود . اين حسين تا امروز هزار مرتبه چوب خورده ، صد مرتبه حبس شده و به پاى قتل رفته . بايد اقلا پنجاه نفر بيشتر آدم كشته باشد . دزدى و سرقت كه اندازه و حساب ندارد . اما حالا البته جزو شهدا محسوب است . فردا هم يك كارت پستالى از عكس او شايع كرده در اطراف آن حامى آزادى و خيرخواه وطن و بعضى عبارات ديگر خواهند نوشت . حالا هرچه مىنويسند بنويسند ، فعلا دهات شهريار از صدمهء او اگر امنيتى حاصل شود نجات يافت . « 2 »\r\n\r\nصدر العلماء\r\nبعد از نوشتن اين مختصر اسد الله ميرزا از حياط زن مظفر الممالك اينجا آمده دو مطلب گفت كه بىمزه نيست . يكى آن‌كه صدر العلما مكتوبى به شارژدفر روس نوشته كه اقدامات شما از روى چه مأخذ است حتما موقوف كنيد ، و الا حرفى را كه نبايد به مردم زد خواهم زد . سفارت روس كاغذ را نزد سعد الدوله روانه مىكند كه اين شخص اين فضوليها چيست مىكند . اين مطلب را از قول حاجى غفار خان مىگفت كه سواد مكتوب را هم داشت .\r\n\r\nزن ميرزا و آسايش\r\nيكى ديگر مىگفت زن ميرزا ( از آن كهنه . . . نود ساله ) خانهء مظفر الممالك آمده . سه عدد كتابچهء انتخابات همراه داشت . مرا ديد يكى را به من داد ، گفت بلند بخوان من ببينم از اين كتاب آسايش دست مىدهد يا نه . دوتاى ديگر را محكم نگاه داشته بود . من\r\n\r\n\r\n","description":"","footnote":"\r\n( 1 ) - زرگرها ، طايفه‌اى بوده‌اند در شهريار ( مسعود سالور )\r\n( 2 ) - قتل حسين دروغ شد ، اما تفصيل بامزه حكايت كردند كه سپهسالار و ناصر السلطنه هركدام مدعى بودند حسين را من فرستادم و نزديك بود توى سر هم بزنند كه يك مرتبه حسين را كت‌بسته وارد كردند كه تفنگها را داده و آمده بود باز هم ببرد . ( يادداشت مؤلف در حاشيه )\r\n","page_name":" 2609 ","page_number":861},
  {"content":"\r\n\r\nنظامنامه را دست گرفتم جلوى من زانو زده تمام بدنش گوش شد . تا نصف را قراءت كردم گوش مىداد . آن‌وقت دوتاى ديگر را جلوى من پرت كرد گفت ابدا از اين كتاب امنيت و آسودگى حاصل نمىشود ، ديگر نخوان .\r\n\r\nنظامنامه\r\nدر مطبعهء شاهنشاهى به خرج دولت نظامنامه چاپ شده مجانا مىدهند . تعجب در اين است اسم آقاى عماد السلطنه را از قلم انداخته‌اند ، با وجود آن‌كه از اغلبى بيشتر زحمت كشيد . در آخر نظامنامه نوشته دو روز پس از اشاعه بايد شروع به انتخاب شود . با اين وضع مملكت خيلى مضحك است .\r\nيكشنبه 22 جمادى الثانيه . از صبح تا عصر هزار خبر مختلف بيشتر شنيده شد . آخر هم حقيقت و تفصيل اين جنگها معلوم نمىشود .\r\nعصر آقاى عماد السلطنه تشريف آوردند . درد دندان خيلى صدمه زده بود ، آخر هم كشيده بودند . در راه ديده بودند گارى زيادى نان بار مىكند ، آقا بيك را گذاشته بودند تحقيق كند . گفته بودند سپهدار از كرج رفته و او را در قريهء سردرود محصور كرده‌اند ، نان را آنجا مىبريم . ديروز هم كه ما بين بختياريها على التحقيق جنگ بوده . نايب احمد مىگفت ديشب تا ساعت دو صداى توپ به خانهء من كه دروازه قزوين است مىآمد بعد ساكت شد .\r\n\r\nحرفهاى سردار اسعد\r\nآقا مىفرمودند روز چهارشنبه خانهء حاجى سيد نصر الله بودم ، ميرزا احمد خان پسر مرحوم اتابك آنجا آمد از قول سردار مسعود نقل مىكرد كه « على شاه وز » نزد سردار اسعد رسيدم . براى من صحبت كرد . من خيلى چيزها از سپهدار و قشون او شنيده بودم ، اينجا كه رسيدم به حقيقت پيوست . با او مكاتبه دارم [ كه 
  ] اگر ترك حركات خودش را نكند همراهى ندارم سهل است ضديت و جنگ دارم . ما ايرانى هستيم و از شاه خود بعضى چيزها مىخواهيم . از روزى كه برادر من اصفهان را گرفت تا امروز كه من شش فرسنگى طهران رسيده‌ام از كسى دينارى نگرفته يك نفر را چوب نزده‌ايم . اما سپهدار اولا جمعى اجانب همراه دارد كه نه ايرانى و نه مسلمان هستند . اين همه پول گرفته . اين همه تعدى كرده . اين همه آدم كشته . من به او نوشته‌ام تمام اين اقدامات به غير قاعده بوده . به او چه ربط داشته آدم دار بزند ، آدم آنقدر بكشد . اگر اينها مقصر هم بودند مىبايست بماند تا شوراى ملى برقرار شود . در عدليه استنطاق و مجازات شوند . اين اجانب ، اين ارمنيها تمام را بايد راه نداد . حالا هم تا ترك اين كار را نكند من همراه\r\n\r\n","description":"","footnote":"","page_name":" 2610 ","page_number":862},
  {"content":"\r\n\r\nنمىشوم . اين‌كه تاكنون سردار اسعد به سپهدار ملحق نشده بود گويا جهتش همين مطالب باشد . ليكن مىگويند و گويا راست باشد او نيايد سپهدار رفته . دو سردار روس و انگليس از ملت ايران به هم لاحق شدند .\r\n\r\nحسن شاه\r\nرفتم سراغ عبد الله ميرزا تا اصل نظامنامه را ديده جهت ترك اسم آقا را بدانيم ، نبود .\r\nقرار شد آقا پاكتى به سعد الدوله بنويسد . در خيابان ناصريه حسن شاه را ديدم . اين هم يكى از آدمهائى است كه با همه كس راه دارد . پدرش مرشد معتبر على اللهيها بود ، اما خودش به همان اسم قناعت كرده . او مىگفت اردوى دولتى محصور است . بمب‌اندازها بمب انداخته همه را هلاك كرده‌اند .\r\nرفتيم كه خدمت آقاى علاء الدوله برسيم ، تشريف نداشت . مىگويند از فرنگستان خيلى مذمت مىكند . راضى بودم در محبس باغ شاه باشم و آنجا نروم . بسيار هم از مردم و اين حركات تكذيب مىكند . علانيه بد مىگويد كه خوب نكردند ، خوب نمىكنند .\r\n\r\nجنگ\r\nبنان السلطنه ( خازن دفتر سابق ) مدير وزارت داخله ملاقات شد . گفت ديروز تا عصر خانهء فرمانفرما بودم . با همهء جد و جهد همين‌قدر معلوم شد در قاسم‌آباد قند شاهى و ميمون‌آباد و آن دهات جنگ است و از طرفين خيلى مقتول شدند . نتيجهء جنگ دستگير نشد . سپهدار هم آن سمت رفته .\r\nخداوند خودش ترحم كند هر دانه فشنگى كه خالى مىشود از مكنت ما كم مىشود و يك آدم هم كشته مىشود [ و 
  ] از جمعيت ما كم مىشود . از فقدان مال و جان نتيجه براى ديگران حاصل است . در اين هواى گرم خود عطش جمعى را تلف مىكند . نه طبيب و جراح دارند ، نه كسى اموات را خاك مىكند . خوب بود از اين پولها كه طرفين به مصرف آدم‌كشى مىرسانند يك مبلغ مختصرى را محض رضاى خدا صرف جراح و دفن مقتولين مىكردند . به خدا قسم اگر بيست نفر همدست پيدا كنم براى اين كار حاضرم و همان ساعت به صحراى جنگ حركت مىكنم . مردم اين دهات از زن و مرد و بچه هرچه دارند گذاشته و به شهر مىآيند . اقلا چهار مسجد يا تكيه را براى اينها خالى كرده منزل بدهند . هيچ در فكر اين كارها كسى نيست .\r\nتمام اين مصيبتها و تمام اين خون‌ريزيها كه حالا اول آن است براى اين شد كه عين الدوله مثل امين السلطان به آقا سيد عبد الله پول نمىداد . او عكس مسيو نوز را كه با عمامه و عبا انداخته بود مستمسك دخل خود قرار داد . علاء الدوله چند نفر از تجار كه\r\n\r\n","description":"","footnote":"","page_name":" 2611 ","page_number":863},
  {"content":"\r\n\r\nفروش و دلالى قند را انحصار به خود داده بودند چوب زد . عين الدوله جزيرهء هرمز را مىخواست از حاجى معين بگيرد كه منافع كلى داشت . پلتيك انگليس هم براى جنگ چين و ترانسوال از روس خيلى عقب افتاده بود . اين چند چيز مقدمهء اين آشوب شد تا كار به اينجا رسيد كه تمام عقلا جمع شوند اصلاح‌پذير نيست .\r\n\r\nمشروطه - سمومات اروپائى\r\nمشروطه در ايران زود بود ، نبايست بدهند . وقتى كه دادند بايد كمك و همراهى مىكردند نه ضديت . ليكن هرگز من نمىگويم سلطنت مشروطه بد است ، يعنى هيچ ذى شعورى نبايد بگويد . بلكه به بهائم هم خوش مىگذرد تا [ چه 
  ] برسد به انسان . اما يك مرتبه به اين اندازه براى ما زيادى بود . بله وقتى كه طبيب حاذق نباشد دوا را از اندازه زيادتر بدهد اين مريض هلاك مىشود ، يا اقلا مرض صعب العلاج مىشود كه محتاج اطباء زياد خواهد شد . حالا اگر آن دوا ايرانى و از قبيل گل گاو زبان بود باز نقلى نداشت ، افسوس كه از سمومات اروپائى است و معالجه را نمىدانيم .\r\nدوشنبه 23 - با هزار جرثقيل و تفصيلات امروز را شمران رفتم . الحمد لله حضرت و الا و سايرين سلامت بودند . نوشيروان ميرزا قدرى كسالت داشت ، سيب كال بسيار خورده بود . حضرت و الا خبر تازه نداشت مگر اين‌كه دكتر روس گفته بود روز دوشنبه قشون ما وارد قزوين مىشود . هزار و دويست نفر پياده و سواره ، سيصد نفر هم مهندس و توپچى با چهار عرابه توپ .\r\nفرمانفرما هم آمده باغ ساعد الدوله جلوى باغ ما منزل كرده . ييلاق خودش زير كامرانيه است ، از ترس ول كرده . پريشب نصف شب مشير السلطنه بيرق را خوابانيده و نشان آدمها را كنده در اندرون مخفى شده . هيچ سر و صدائى نبود . سرباز سيلاخورى را هم برداشته و اردوى سلطنت‌آباد بردند .\r\n\r\nبيرق عثمانى\r\nنوكرها مىگفتند شاه پيغام داده است . اما همشيره شاهزاده آغا كه فعلا جزو رعاياى روس [ است 
  ] و زرگنده اقامت دارد مىگفت روسها اول به زبان تمسخر پيغام داده‌اند صدراعظم ايران حيف است بيرق عثمانى بزند . چون متنبه نشد اين دفعه پيغام دادند كه باشد تا پدرت را درآوريم . حالا بيرق عثمانى مىزنى . على اى حال خيلى ترسيده و بسيار پريشان است . زود بايد به حمايت روسها برود . اين هم خيلى سهل است . ميرزا ابو القاسم خان منشىباشى سفارت را بايد ديد و تعارفى داد .\r\n\r\n","description":"","footnote":"","page_name":" 2612 ","page_number":864},
  {"content":"\r\n\r\n\r\nبيمارى سعد الدوله\r\nحضرت و الا معاون دفتر را نزد سعد الدوله فرستادند احوال‌پرسى . بعد هم تحصيل خبرى كند . يك روز سكته كرد بعد شهرت داد نوكرم مسمومم كرده . برگشت كه گفتند جناب وزير امروز از احدى پذيرائى نمىكند .\r\n\r\nپناه به سفارت روس\r\nباز گفته يا شنيده است كه پريشب وليعهد را به سفارت روس آورده به آنها سپردند .\r\nباز مىگفت مير هاشم را از زرگنده براى دعوائى كه آدمهايش در قلهك كرده بودند خارج كردند . خانه‌اش را ظهير الاسلام دو مقابل كرايه كرده از چيذر آنجا آمد . امام جمعه هم مخفيانه آنجا آمده . سالار اعظم قوم سپهسالار خانهء معز السلطان را كرايه كرده تا در موقع سپهسالار هم آنجا بيايد ، تا طويله‌هاى زرگنده را به قيمتهاى گزاف اجاره كرده چادر زده مسكن كرده‌اند . مىگفت از روزى كه من آمدم تا چند شب قبل همه شب از ساعت سه گارى اموال مردم را آنجا آورده مخفى كردند . عصرها در تپهء مشرف ده تمام اين خانمها جمع مىشوند . شبهاى جمعه هم امامزادهء محقرى دارد آنجا هم مىرويم . زن ابو القاسم خان منشى مثل خانم صدراعظم محل توجه و تملق خانمهاست .\r\nهمشيرهء غلام‌باشى سفارت يك روز براى ما تعريف مىكرد كه برادر من هروقت نزد سپهدار كاغذ مىبرد در مراجعت يك من اشك مىريزد كه هيچ‌كس از ما نمىپرسد تا بگوئيم متصل دستورالعمل مىبريم و جواب مىآوريم . به اين وطن‌فروش حكومت گيلان و تنكابون و يك جاى ديگر را وعده داده‌اند كه نسل بعد نسل با آنها باشد و براى اين خيال موهوم اين‌طور كارها مىكند . اين دفعه كه برادرم رفته بود از او پرسيده بود شهر چطور است گفته بود امنيت دارد . با كمال تغيّر جواب داده بود اى بىغيرت مردم طهران ، اى پدرسوخته‌ها . اگر طهران ، رسيدم مىدانم چه به سر شما بياورم .\r\n\r\nكشك و بادمجان\r\nيك ساعت و نيم به غروب مانده از تجريش حركت كردم . يك ساعت از شب رفته شهر رسيدم . خيلى خسته شدم . اسبم خوب نبود . خام هم هستم . حاجى افخم الدوله آمد . خانهء فخر الملك رفته بود كه مشار اليه در اين هنگامه همه را مىگويد الحمد لله من سلامتم و كشك بادمجان بايد خورد . افخم الدوله مىگفت خيلى بدم آمد و آخر متغير شدم اين‌همه مسلمان در بيرون شهر جان مىدهند و شما مشغول كشك بادمجان خوردن باشيد .\r\n\r\n","description":"","footnote":"","page_name":" 2613 ","page_number":865},
  {"content":"\r\n\r\n\r\nبختياريها\r\nباز مىگفت مختار السلطنه پسر مختار السلطنهء مرحوم آمد ، برادرش قلعه‌بيگى است و خندقها و دروازه‌ها سپردهء اوست . مشروطه‌خواه است . حكايت مىكرد جنگ خيلى خونريز است و بسيار از طرفين كشته شده . پسر سردار اسعد و دو عموزاده‌اش كشته شدند . چندين شليك توپ قزاق از آنها خيلى كشته . تمام بختيارى اين سمت همّش مصروف كشتن سردار اسعد است ، آن سمتيها كشتن امير مفخم . ليكن هر دو سلامتند .\r\nمجروحين و مقتولين در صحرا مىمانند كسى نيست بردارد .\r\n\r\nانگليسها و بختياريها\r\nانگليسها مثل ريگ پول به سردار اسعد مىدهند . همين است كه دانه‌اى پنج شاهى تخم مرغ را پول مىدهند و الّا بختيارى يا ايرانى جماعت در اين مواقع پول به كسى نمىدهد . انگليسها آنچه به نظر من مىآيد براى سه مقصود بختيارى را به اينجا آوردند :\r\nيكى آن‌كه عدد آنها خيلى زياد شده بود و اسلحهء فراوان و فشنگ بيشمار داشتند كم بشود . ديگر اين‌كه بواسطهء اين خونريزى و جنگ ما بين اين دو طايفه هميشه نزاع باشد و خصومت داشته باشند . هروقت محتاج قلع ديگرى شود به آن سمت كمك كند . سيم اينكه روسها وقتى كه آقايان را عذر مىخواهند از خاك خود خارج مىكنند باعث نفرت و دشمنى بختيارى از آنها بشود و اين براى سرحد انگليس نافع است .\r\n\r\nروزنامه نجات\r\nبارى به قول « دخو » عقل آدم قد نمىدهد . حقيقة من كه مات و متحيرم كه چه نيرنگها مىزنند . روزنامهء « نجات » باعث نجات نشد . روسها خوششان نيامد اما باز چاپ مىكرد .\r\nاگر نه ملت او را تهديد به قتل نمىكرد .\r\nاين مطالب كه نوشتم اغلب مردم مىدانند . از كيد روس و انگليس و حماقت مردم خوب خبر دارند ، خيلىخيلى بهتر از من . اما كار طورى شده كه احدى جرأت گفتن آن را ندارد . تا بگويند مىگويند مستبد است ولو آن شخص صنيع الدوله يا امام جمعهء خوبى باشد .\r\nشعاع الدين ميرزا به قيد قسم مىگفت چند نفر از مشروطه‌ها به من مىگفتند قفقازيها و گرجيها آمده‌اند ايران را مشروطه و منظم كنند آن‌وقت مملكت خودشان را ضميمهء ايران كرده از چنگ استبداد روس خلاص شوند .\r\n\r\n","description":"","footnote":"","page_name":" 2614 ","page_number":866},
  {"content":"\r\n\r\n\r\nشعر ايرج ميرزا\r\nهنوز مردم باور نمىكنند قشون روس در تبريز و مشهد است و دنبال اينها هرجا بروند وارد مىشود . وقتى كه وارد شد ديگر نمىرود و غلبه و اكثريت با اين اشخاص است . اين يك مشت عاقل از عهدهء اين جاهل بر نمىآيد . دو سال قبل وقتى كه معاهدهء روس و انگليس شايع شد شاهزاده جلال الممالك اين سه بيت را گفت . در روزنامه‌ها همه چاپ كردند و چه خوب گفت :\r\n گفتند كه انگليس با روس * عهدى بسته است تازه امسال\r\nافسوس كه كافيان اين ملك * بنشسته و غافلند از آن حال\r\nكز صلح ميان گربه و موش * ويران گردد دكان بقال \r\nآن‌وقت ، شعر به نظر بعضى مىآمد . حالا هم كه حقيقت پيدا كرده باز شعر است .\r\n\r\nورود سپهدار - فتح طهران\r\nسه‌شنبه 24 جمادى الثانيه . آنچه را مدتها بود منتظر بوديم امروز واقع شد . صبح يك ساعت به دسته مانده صداى تفنگ تك‌تك و دانه‌دانه مىآمد . كم‌كم زياد شد . بيرون رفتم سر دسته بود . گفتند شاهزاده عزيز و مستعان را مىخواستند دستگير كنند آنها هم امروز بچه‌هاى پامنار را برداشته سمت مجلس رفتند و با صنيع حضرتيها نزاع دارند .\r\nكمى گذشت صداى تفنگ ساكت شد . باز خبر آوردند سبزى ميدان را سنگر كردند ، درهاى ارگ را بستند . مىگويند مجاهدين وارد شده و بهارستان را گرفتند . مشديها فرار كردند ، بعضى هم كشته شدند . در اين بين نايب احمد و حاجى صفر آمدند كه يك نفر مىرفت گفت سپهدار وارد بهارستان شد و الان برايش گرمك و طالبى بردند . ابو القاسم آمد گفت در خيابان چراغ گاز خودم چهار نفر قفقازى را ديدم كه يك نفر سرباز را تعاقب كرده بودند .\r\nصداى تفنگ باز دانه‌دانه برخاست . گاهى از سبزى ميدان هم مىآمد . كريم بيك رسيد گفتم چه خبر است . گفت سپهدار با تمام سوار بختيارى توى قنات قراتپه سر فرو كرده از ميان بهارستان بيرون آمدند . موقع شوخى نبود . از حسن خان پرسيدم او هم خبر نداشت . نزديك ناهار صداى تفنگ خيلى مىآمد از دور ، مثل اين‌كه در ميدان مشق و توپخانه شليك باشد . اغلب پنج تير و سه تير بود . دو تير توپ هم صدايش آمد . دو نفر قراول همدانى ما رفتند كه رفقاى خود را در ميدان توپخانه ملاقات كنند راه نداده بودند و همان همدانيها گفته بودند داخل نشويد كه مىزنيم .\r\nناهار اندرون آمدم حاجى بخشعلى در كوچه گفت سپهدار وارد شده . از هر طرف\r\n\r\n","description":"","footnote":"","page_name":" 2615 ","page_number":867},
  {"content":"\r\n\r\nمردم مىدويدند . بچه‌ها را آرام كردم . چه خوب شد من ديشب شمران نماندم . تازه‌گل جبرئيل « چاله حصار » شده بود . خواهش كردم آنقدر خبر به بچه‌ها ندهد . رفتم بروم حسين را ديدم گفتم چه خبر . دستش را نشان داد گمان كردم زخمى شده . بعدا درست نگاه كردم ديدم شلّه قرمز بسته . مىگفت توى كوچه به هركس شله مىدهند بايد زد به جليقه يا به هرجا ميل دارد ببندد . هرچه كردم خوابم نبرد . افخم الدوله هم خواب نرفت .\r\nدل ما براى اين مردم مىسوزد كه مثل سگ و گربه به جان هم افتاده و يك‌ديگر را براى روس و انگليس پاره‌پاره مىكنند . ما داخل هيچ طرف نيستيم همان غصه مىخوريم و پايان ندارد . به قدر ذرهء هم ازمان كار ساخته نيست . دو طرف نامحرم مىدانند براى صداقتى كه داريم .\r\n\r\nدر بهارستان و جاهاى ديگر\r\nابو القاسم از مجلس آمد ، مىگفت بختيارى و قفقازى و مجاهد گيلانى ، قزوينى به يك اندازه آمده‌اند . اهل شهر دسته‌دسته با اسلحه و بيرق مىروند . شادى مىكنند زنده باد مىگويند . از علما ، تجار و وكلاى سابق در بهارستان جمع شده‌اند . اما مردم را راه نمىدهند مگر به نام و نشان . عمارات اطراف را هم مشغول سنگربندى هستند . آنچه هم ممكن شده اسب و تفنگ از محلهء سرچشمه و پامنار و دروازه شمران گرفته‌اند . تمام آنها را سوار شده اسبهاى خود را كه لاغر هستند در وسط ميدانگاهى بسته‌اند . طويلهء نظام الملك با آنچه كاروانسرا آنجاها است اسب بسته و منزل كرده‌اند . چند دكان تفنگ فروشى را در بازار و خيابان چراغ گاز باز كرده آنچه تفنگ و فشنگ بود بردند . سپهدار و سردار اسعد آمده [ اند . 
  ] گفتم خودت ديدى . گفت خير . باز آمدند معلوم شد سه اسب عماد السلطنه و پانزده اسب فخر الملك را هم گرفته‌اند . بادمجان [ و 
  ] كشك زهر شد . اما پلكنيك تمام قزاق ، ژاندارم ، سرباز ، توپچى همه را در قزاقخانهء ميدان مشق ، ميدان توپخانه و ارگ جمع كرده معلوم نيست چه خيال دارد . در اين بين صداى توپ بلند شد ، چهار تير پىدرپى و اين دو ساعت و نيم به غروب مانده بود . صداى تفنگ هم متصل مىآمد اما كم‌كم .\r\nعرب على « 1 » آمد در نزد فرمانفرما است . گفت صبح به قدر صد نفر از بيراهه و سمت جلاليه دم دروازهء بهجت‌آباد آمدند كه مستحفظ چند نفرى داشت . گفتند دروازه را باز كنيد و سرآورديم ، سرآورديم . اينها بختياريها را ديدند گمان كردند از خودشان است . باز\r\n\r\n\r\n","description":"","footnote":"\r\n( 1 ) - اصل - عزب\r\n","page_name":" 2616 ","page_number":868},
  {"content":"\r\n\r\nكردند . آن‌وقت اسلحه را خواستند . هركس داد امان يافت ، نداد مقتول شد . پشت سر آن باز يك دسته آمد [ ند 
  ] رفتند سمت بهارستان . قدرى گذشت قزاق و سربازهاى « ماماقانى » آمده از دروازهء باغ شاه رفتند به سمت قزاق‌خانه . الان آنچه قزاق و ساخلوى ديگر است در آنجا جمع شده‌اند . هر وقت به سمت آنها حمله مىآورند توپ انداخته و دفاع مىكنند . در حقيقت متحصن شده‌اند . باز صداى توپ بلند شد و سه تير خالى كردند .\r\nاز قول سيد مجتبى كه بنا بود هر وقت شلوغ مىشود و زودتر از همه اينجا بيايد و هيچ نيامده بود ميرزا يحيى و حاجى رمضان پيغام آوردند كه صبح آمدم در سبزى ميدان جمعيت بود ترسيدم . انشاء الله فردا مىآيم . دروغ گفته بود . براى آن‌كه راه‌هاى ديگر خيلى بود . او گفته بود منتصر الدوله آمده سپهدار ، سردار اسعد اردو [ رفته 
  ] و مشغول جنگ هستند .\r\nآنچه به قول درست مىآيد حضرات از سكوت اهل طهران با آن‌همه عريضه‌جات و نويدها خسته شدند براى آنكه اگر طهران بلوائى كرده بود كار آنها خيلى زودتر روبه‌راه شده بود . ناچار جمعى را فرستادند تا اسباب هيجان و حركتى از اهل تهران بشود . همين طور هم شد .\r\nعرب على مىگفت آمدند وثوق الدوله را بردند . از محلهء ما هم دو سه دسته به مجلس رفتند . اما هنوز گرفتن اسب و تفنگ به اينجا سرايت نكرده . همان محلات اطراف بهارستان امروزه قناعت كردند . تا فردا چه پيش آيد . من كه دو تا يابو دارم يك چيزى هم دستى مىدهم از شرّش خلاص شوم . از سلطنت‌آباد و اردوى بيرون و نقشهء پلكنيك هيچ اطلاع حاصل نشده است . فعلا در محلهء ما خبرى نيست . صداى تفنگ باز مىآيد .\r\nخدا رحم كند . حسينعلى ميرزا برادر عيال مظفر الممالك مىگفت درشكهء انگليسها كه سوار نيزه‌دار هندى همراه داشت دم بهارستان بود .\r\nاز طرفين امروز زياد كشته نشده اما جمعى بىگناه مثل حمال و عابر سبيل از شليكها تلف شدند . همه مسلمان هستند ، همه ايرانى . خدايا چه‌چيز باعث شده كه ما براى ديگران آن‌قدر از خودمان مىكشيم . فرداست كه قشون روس وارد مىشود . اين شاديهاى امروز ، پشت سر گريه‌ها و ندبه‌ها خواهد داشت كه هيچ ثمر و فايده به قدر خردلى ندارد .\r\n\r\nگيلك در طهران\r\nديروز حضرت و الا به معاون فرمود برو نزد مشير السلطنه احوال بپرس ، بگو گيلك به طهران آمد يا نه ؟ خوب بود صبر مىكرد و امروز مىرفت . حالا اگر همان آمدن گيلك تنها\r\n\r\n","description":"","footnote":"","page_name":" 2617 ","page_number":869},
  {"content":"\r\n\r\nبود ما از خدا مىخواستيم . گيلك بيچاره دنبالهء بدى دارد . خدا ما را از آن حفظ كند . اينها كه از خودمان هستند .\r\nهيچ امروز ناهار نخوردم خيلى حالم پريشان است ، نه براى خودم بلكه براى اين مردم است به خدا قسم . آن شبها كه امنيت بود صداى تفنگ مىآمد . امشب كه حالت شهر معلوم است . اين زدوخورد طول بكشد يعنى دو روز هم باشد از بابت آذوقه خيلى سخت خواهد شد و مردم دچار عسرت مىشوند بلكه قحطى .\r\nالان كه دو ساعت از شب گذشته تقى آمد مىگفت نزديك غروب جمعى از مجاهدين از خيابان چراغ برق به توپخانه رفتند ، در بسته بود پشت در و توى خيابان جمع شدند . يك مرتبه در را باز كردند و قزاق شليك سختى كرد فرار كردند . آنها را تعاقب كردند خيلى را كشتند .\r\nمشهدى غفور داماد حاجى بخشعلى بعد آمد گفت قزاق همين‌طور آنها را تعاقب كرد تا دم ميدانگاهى بهارستان . آن‌وقت مجاهدين جديد الورود فحش به اينها داده گفتند رد شويد همه رد شدند چند بمب به ميان قزاق انداختند كه جماعتى كشته شد فرار كردند .\r\nتمام ذخاير دولتى در ارگ است . تمام اثاثهء سلطنتى كه از قرنها مانده آنجا است . تمام توپ توپخانه و تفنگ و فشنگ در قزاقخانه برده شده . پلكنيك اينها را تا يك دانه قزاق دارد رايگان از دست نمىدهد كه مثل بهارستان و خانهء ظل السلطان و ظهير الدوله غارت كنند . همه را براى دولت خود نگاه مىدارد كه سالها است آرزوى يك تكه از آنها را دارند . آن‌قدر دفاع مىكند تا قشون روس برسد .\r\n\r\nشليك در ارگ\r\nالان كه سه ساعت و يازده دقيقه كم از شب مىرود صداى شليك سختى از ارگ بلند شد با صداى سه توپ . معلوم شد حمله به آنجا آورده‌اند و آنها دفاع مىكنند . شليك تفنگ خيلىخيلى ممتد و سخت بود . باز ساكت شد . گويا پس نشستند . پنج دقيقه طول كشيد .\r\nمنزل ما به آنجاها دور است . بدا به حال آن بيچاره‌ها كه در اطراف قزاقخانه و ميدان توپخانه و ارگ و بهارستان منزل دارند كه تمام اين مرافعه آنجاها است .\r\nدر ساعت چهار و نيم شروع به شليك تفنگ شد . اين دفعه صدا از بالاتر ، مثل اين‌كه در ميدان مشق و قزاقخانه باشد ده دقيقه امتداد پيدا كرد . با چهار تير توپ ساكت شد .\r\nبرق توپ اينجا را روشن كرد .\r\nساعت شش و نيم اين مرتبه در همان جاى دومى قزاقخانه شليك خيلىخيلى\r\n\r\n","description":"","footnote":"","page_name":" 2618 ","page_number":870},
  {"content":"\r\n\r\nسخت شروع شد . شش هفت تير توپ انداختند و نيم ساعت تمام طول كشيد . ديگر تا صبح جز صداى تفنگ تك‌تك كه معلوم بود بىجا خالى مىكنند جنگى نشد .\r\nچهارشنبه 25 - قبل از دسته جنگ شروع شد و از چهار سمت صداى توپ بلند بود . كم‌كم صداى توپ كم شد . اما صداى تفنگ متصل مىآمد . كاغذ اسد الله ميرزا آمد كه من گفته بودم تفصيل را بنويسد و آن از اين قرار است .\r\n\r\nنامهء اسد الله ميرزا - ورود يفرم\r\nپريروز و پريشب در بيرون جنگ سختى مىكنند . چهار به غروب مانده از اردو به سلطنت‌آباد اطلاع مىدهند كه مسيويفرم با سيصد سوار گم شده با خبر باشيد . شب سه‌شنبه يفرم نصف شب دروازهء بهجت‌آباد مىرسد و در را به آن ترتيب كه نوشتيم باز مىكنند . صبح زود سپهدار و سردار اسعد هر دو مىرسند . محقق شد كه از قنات قره تپه مىشود سر فرو برد و از بهارستان سر درآورد . و از خيابان صفى على شاه وارد جلوخان بهارستان مىشوند .\r\nمشديها كه در مجلس بودند تمام را گرفته بعد از اخذ اسلحه مرخص مىكنند . دو نفر آنها را در مسجد گلوله مىزنند . مجلس را سنگر كرده‌اند . سراى روبه‌روى مسجد محموديه را بختياريها سنگر كرده‌اند . پسر حاجى على خان خلج سردستهء آنهاست .\r\nعصر كه براى گرفتن ميدان توپخانه پيش رفته بودند تا به حال نصف ميدان با تلگرافخانه را گرفته‌اند . يفرم و معز السلطان گيلانى در پشت قزاقخانه هستند از جهت گرفتن آنجا . تا حال كارى نكرده‌اند . عصر هم خانهء شخصى را كه در محلهء عربها بوده است چاپيده‌اند و خود او را كشته‌اند كه از مستبدين بوده . بنده از جهت سفارشنامه يك ساعت و نيم از شب رفته رفتم مجلس ولى را هم ندادند ، با علاء الدين ميرزا . تا به حال معلوم نيست آن محله را به كى سپرده‌اند . همين‌قدر معلوم شد سفارشنامه خواهم گرفت . انشاء الله عصر شرفياب مىشوم . اگر اسب از نواب و الا خواستند بدون هيچ گفتگو بدهيد فورا پس گرفته تقديم مىشود . ( خبر از يابوهاى من ندارد ) . مثل اين‌كه ده اسب فخر الملك را رد كردند . از منزل موثق الملك خيلى اسب برده‌اند . نه اسب ممتاز ارباب محمد صادق دولابى را بردند . ( اسبهاى او دانه‌اى پانصد تومان قيمت داشت ) . از منزل حاجى ميرزا لطف الله هرچه اسب و قاطر بود ( اين را هم بگيرند خواهند كشت ) ، از سربازهاى درب خانه آنچه تفنگ دارند گرفته مىشود . سردارها تماما مجلس هستند .\r\nاين جزئى اطلاع تا امشب دو ساعت از شب رفته است تا فردا خدمت برسم . [ پايان‌نامهء اسد الله ميرزا 
  ]\r\n\r\n","description":"","footnote":"","page_name":" 2619 ","page_number":871},
  {"content":"\r\n\r\n\r\nصداى توپ\r\nدو ساعت از دسته رفته پس از شليكهاى متمادى توپ و تفنگ از سمت ارگ ، قزاقخانهء جلوى نقاره‌خانه ، پشت قزاقخانه ، خيابان برج‌نوش و تفنگهاى مختلف كه از دو سمت شهر پىدرپى خالى مىشد كه صفير گلوله لا ينقطع از هوا مىگذشت مىآمد .\r\nصداى شليك توپهاى بزرگ و توپهاى « شنيدر » شصت تير كم‌كم از بيرون شهر بلند شد كه ما از فرستادن آدم به پشت بام بلند با وجود خطر معلوم كرديم . مختصر از ميدان هم توپ را به سمت مجلس و بهارستان بستند . هر وقت با شليك تفنگ مصادف بود معلوم مىشد حمله آورده‌اند . هر وقت شليك تفنگ نداشت معين بود به سمت بهارستان است . مشغول خرابى آنجا پس از مبلغى خطير تعميراند .\r\n\r\nسى و پنج ساعت جنگ\r\nبارى چه بنويسم تا يك ساعت به غروب مانده به قدر دو هزار تير توپ خالى كردند .\r\nاين اواخر توپهاى بيرون نزديك آمد و صداهاى خيلىخيلى مهيب داشت . آن شصت تيرها كه مثل قرقره كه بچرخانند متصل صدا مىكرد . درست از يك ساعت به دسته ماندهء ديروز تا يك ساعت به غروب ماندهء امروز سى و پنج ساعت متمادى جنگ بود كه گاهى به شدت و گاهى راحت مىكردند . حقيقة اين مردم كه نه نظام ديده‌اند نه جنگ بلكه اغلب تفنگ نداشته و تيرى در عمر خود خالى نكرده‌اند نهايت رشادت و جلادت را كردند كه بىاندازه تحسين دارد .\r\nاما قزاق و آن طرفيها خوب دوام آورده [ اند 
  ] نمىتوان منكر شد كه بىاندازه در مقابل آن حملات سخت مقاومت كرده نقطه‌اى از نقاط ديروزى را كه اول صبح متصرف شدند از دست نداده بلكه جلو هم رفته تا وسط خيابان چراغ برق را و تا نزديكى خانهء ظل السلطان را به تصرف خود در آوردند .\r\nسالار الملك در ارگ است . سردار مؤيد چون شب را آنجا بود صبح ديگر ممكن نشد برود . اعتضاد السلطنه پسر شاه و نصرت السلطنه برادرش با ام الخاقان هم در ارگ هستند .\r\nگروسيها خوب محافظت كردند . صنيع حضرت با آنچه از سپاهش مانده بود در ارگ و با گروسيها جنگ كردند و محافظ ارگ بودند .\r\nيك جماعت ديگر آنها سيد اسمعيل و خانهء صنيع حضرت را سنگر كرده‌اند . مقتدر و سنگلجىها هم قدرى داخل و قدرى محلهء خود هستند . خبر آوردند كه قزاق از قزاقخانه حركت كرد و داخل خيابانها شده است .\r\n\r\n","description":"","footnote":"","page_name":" 2620 ","page_number":872},
  {"content":"\r\n\r\n\r\nدروغها\r\nحالا قدرى از صحبتها بنويسم . بقدرى دروغ شنيده شده كه حساب ندارد . هركدام مشروطه بودند طورى ، مستبد طور ديگر بيان مطلب مىكردند و ما از ميان حرف آنها مطلب مىفهميديم . سيد مجتبى امروز هم نيامد . معلوم شد خودش چند نفر براى حفظ خودش لازم دارد و از همه ترسوتر است . مستشار در سنگر است و بالاخره از بس استحكام خواهد داد يكى از قلاع جنگى طهران مىشود .\r\n\r\nابزارهاى آتش‌زا\r\nنايب احمد مىگفت اينها سه دانه بمب بيست و چهار منى دارند كه منجنيق شصت ذرعى گذاشته يكى را ديشب انداختند خاصيت نبخشيد . دو تاى ديگر را هنوز سپهدار اجازه نداده . حاجى رمضان از قول يك نفر مىگفت اين مجاهدين سواى تفنگ يك كيسه در اين سمت ، يك كيسه در سمت ديگر دارند . يكى بمب است ، يكى ديناميت ، يك چيز درازى هم به گردن . پرسيدم اين چه‌چيز است . گفت اين براى حرق است . هرجا بخواهيم آتش بزنيم ته اين را فشار داده از سرش « فش‌فش » آتش بيرون مىآيد و آنجا آتش مىگيرد . همه مىگفتند آنچه توپ و تفنگ انداخته شده به هيچ‌كدام آنها نخورده ، گلولهء توپ را نگاه مىكند مىگويد ها آمد آمد آمد . نزديك پاى آنها به زمين مىخورد ، آن‌وقت يك شيشكى در كرده و خنده مىكنند . حتى بعضى از آنها كه تركيده و به آنها خورده هيچ صدمه نرسانيده .\r\n\r\nعوام\r\nدر اين بينها سر و كلهء حسين نمايان شد كه امروز نان هم براى ما نياورده بود . خبرها گفت . اولا قزاقخانه را كن فيكون كردند . چطور آقا حسين . به همه جهت سپهدار به بيست و پنج نفر گفته كه بايد قزاقخانه را بگيرند . آنها هم از خانهء شعاع السلطنه يك ديناميت انداخته [ اند 
  ] تمام قزاقخانه به هوا رفت . خود پلكنيك [ را 
  ] با زنش توى درشكه نشسته با بيرق سفيد فرار كنند گرفته بهارستان بردند و بنا كرد از اين مهملات بقدرى گفتن كه دادم از حياط بيرونش كردند . بارى از اين حرفها خيلى در شهر زده مىشود كه مملكت را به همين حرفها از دست دادند و هيچ‌كس حريف اين عوام نشد . حكيم‌باشى آمد . اسد الله ميرزا هم آمد . حكيم‌باشى مىگفت سپهدار و حاجى عليقلى خان آمد نشان به طهران اجبارى بود ، براى اين‌كه در بيرون تاب مقاومت نياوردند . اين مسئله به صحت پيوست كه فرارا از بادامك خارج شدند و بعد گفتند هرچه باداباد شهر مىرويم . يا كشته شده يا\r\n\r\n","description":"","footnote":"","page_name":" 2621 ","page_number":873},
  {"content":"\r\n\r\nكارى صورت خواهد گرفت . آن بود با سيصد يا چهارصد نفر آمده با زنده‌باد شاه سر سپهدار آورديم ، دروازه را باز كرده و داخل شهر شدند . نتيجه را حاصل كردند . « 1 » او هم بسيارى از اين حرفها شنيده بود كه خيلى تعجب مىكرد .\r\n\r\nخرابى\r\nاسد الله ميرزا مىگفت آنچه كردند ممكن نشد به قزاقخانه فايق شوند . فقط چهار عرابه توپ كوهستانى دارند كه توپچيهاى آن فرنگى است و روى بارو ما بين دروازهء بهجت‌آباد و دولت گذاشته [ بودند 
  ] به قزاقخانه شليك مىكردند و اين با آن توپهاى قزاقخانه مقابلى نمىكرد . اين گلوله‌هاى آنها به خانهء مستوفى الممالك و بعضى از خانه‌هاى سنگلج صدمهء زياد زد .\r\nبه قدر چهارصد نفر ارمنى و قفقازى دارند . يفرم مأمور قزاقخانه بود و كارى صورت نداد . اما محلهء ما و آنجاها كه نزديك مجلس است از سه سمت دچار شليك است .\r\nبقدرى اين توپها خرابى به آن محله‌ها رسانيده كه تا دم دروازهء شمران همه خراب است و مردم تمام از آنجاها هجرت كرده به سمت وسط شهر آمدند . در خانهء ما به قدر پنج من تكه‌هاى « شرپنل » ريخته .\r\n\r\nترس خبير همايون\r\nخبير همايون مثل ميت در زير زمين مخفى است . امروز خواستم صبح او را اينجا بياورم كه از همه جاى شهر امن‌تر است . تا نصف راه آمد آنجا بناى گريه را گذاشته دست به دامان من شد از حال رفت . خانهء دوستى رفتيم قدرى حال آمد مراجعت كرد . اين محلهء شما بهشت است . ديگر در سرچشمه ، پامنار ، دروازه شمران جاى سلامت نمانده .\r\nسپهدار و سردار اسعد در بهارستان هستند . هنوز كه نتيجه‌اى از جنگ حاصل نكرده‌اند .\r\nهيچ اين گمان را نداشتند .\r\n\r\nصداى زنده‌باد - فكلى كوچهء ما\r\nمغرب آمدم اندرون . صداى بسيار زيادى شنيده شد . پشت بام رفتم ديدم از سمت دروازهء حضرت عبد العظيم است . فهميدم ضرغام السلطنه با عقب‌ماندهء بختيارى مىآيد .\r\nاين صداى زنده‌باد است . اين صدا مخلوط به شليك شادى شد و همين‌طور رفت تا بهارستان . حالا اين متاركه از يك ساعت به غروب مانده براى آمدن آنها بود يا غلبهء\r\n\r\n\r\n","description":"","footnote":"\r\n( 1 ) - اما بعد از اين فتوحات و تغيير سلطنت ذكر اينها بىفايده است . ( يادداشت بعدى مؤلف در حاشيه )\r\n","page_name":" 2622 ","page_number":874},
  {"content":"\r\n\r\nپلكنيك يا مذاكرهء اصلاح نمىدانم . همين‌قدر مىبينم كه فكلى ( سفت ) كوچهء ما كه دو روز بود با شش لول و تفنگ مجلس رفته بود دو ساعت به غروب مانده بدون آن‌كه تبعهء عثمانى باشد بيرق عثمانى بلند كرد و حاجى بخشعلى كه ديروز و ديشب خواب نكرد و همه را در كوچه راه مىرفت و شكر مىكرد ساكت و توى خانه رفته . صداى توپ و تفنگ هم نمىآيد مگر گاهى از دور كه ابدا ربط به جاى ديشب و امروز ندارد .\r\nخوب آمدن آقايان سر زن و بچهء مردم طهران براى چه بود . راست سلطنت‌آباد مىرفتند . كار آنجا تمام مىشد . طهران كه سهل است همهء ايران مال آنها مىشد . اين آمدن شهر آنها سواى آنكه در جنگ كشته شدند چقدر آدم بىطرف خطاء كشته شد ، چقدر مردمى كه با هم دشمنى داشتند همديگر را كشتند ، چقدر خانه‌ها غارت كردند ، چقدر زنها بچه سقط كردند ، چقدر اطفال بىگناه تلف شدند ، چقدر مردم گرسنه ماندند فايدهء ديگرى نداشت .\r\n\r\nفتح استانبول\r\nصحراى به آن وسيعى بدون آنكه زن و بچه و مردم بىطرف در آن باشند چه عيب براى جنگ داشت . مرد مردانه با هم كه حاضر جنگ شده بوديد جنگ مىكرديد تا فتح و ظفر نصيب يكى بشود . هيچ انصاف نبود اين بلا را به سر مردم طهران بياورند . اين مجاهدين طهران هم اگر لازم بود آنجا مىرفتند . بله شنيده بودند شوكت پاشا شهر اسلامبول رفت ، اما چه قسم وارد شد . خوب بود مىفهميدند . او سى و پنج هزار قشون مسلح منظم با يكصد و هفتاد عرابه توپ داشت . هفت هزار پليس و ژاندارم براى حفظ دكاكين و خانه‌ها آورده بود . سلطان هم شهر بود نه خارج . هيچ از ساعتى كه رسيد بناى غارت اسب و تفنگ و گدائى پول را نگذاشت و باعث قتل و غارت يك شهر عظيم نشد مگر با سربازخانه‌ها . اينها هم مىبايست يك سر قزاقخانه بروند نه بهارستان كه ديروز چهل هزار تومان تعمير كردند . خودش شش باب خانه داشت آنجا چرا نرفت . آن‌وقت هم قشون روس آمده اول خودش را بگيرد با همهء وعده‌ها كه داده او را اسباب اين كار قرار دادند . حالا هم به نيرنگ وارد طهران [ كرده 
  ] و به دم اژدها داده‌اند . پلكنيك نمىگذارد از چنگال او خلاص بشود و اين آه ملت ايران است كه دامنگير او خواهد شد ، ما نمىدانيم ، او كه خوب خبر دارد .\r\n\r\nنتيجهء جنگ\r\nبارى من نتيجهء اين سى و پنج ساعت جنگ را بنويسم . اولا اتلاف يكى دو هزار از جوانهاى رشيد ايران . ثانيا قديم پنجاه شصت هزار تومان فشنگ و تفنگ و گلوله‌هاى\r\n\r\n","description":"","footnote":"","page_name":" 2623 ","page_number":875},
  {"content":"\r\n\r\nتوپ به دول فرنگ . ثالثا يك خدمت بزرگى به قدر دويست هزار تومان به كوره‌پز و بنا و عمله و نجار شهر طهران . رابعا ورود قشون روس و تصاحب مملكت و پاىتخت ما .\r\nخامسا زنده بادهاى زياد كه پشت سر آن پست بادهاى زياد خواهد داشت .\r\nسه ساعت از شب مىرود . كمى صداى شليك تفنگ از دور مىآيد . مثل اين است جنگ مىكنند . اما نزديك بهارستان نه قزاقخانه . شايد امشب اينها حمله آورده و تلافى ديشب را مىكنند . خيلىخيلى سخت جنگى كردند . در اين شدت گرما گوش ما هم كم‌كم پر شد . امروز ابدا تشويش و اضطراب ديروز را نداشتيم . اما آدم توى جنگ باشد بهتر است تا خارج .\r\n\r\nپلكنيك ناقلا\r\nاسد الله ميرزا مىگفت آنچه توپ در توپخانه بود كه مجاهدين با اشتياق زياد براى تحصيل آن رفتند همه بى « كولاس » و سوراخ آتشخانه‌اش معيوب است . اين پلكنيك خيلى ناقلاست . اما همهء اين خدمات را به دولت خودش مىكند نه به ما . اين جنگ روس بود . منتهى يك سردار ايرانى و سردار ديگر روس بود كه آن سردار خودش را به ملت ايران چسباند ، سردار ديگر به دولت . دماغ دارند امپراطور روس و پادشاه انگليس بدون دينارى مخارج و اتلاف يك سرباز مملكتى را بردند . حالا آنها شاد باشند جا دارد ، ما چرا شاد و خندانيم با وجود آنكه بيشترمان از آتيه خبر داريم . محل حيرت است .\r\n\r\nمحمد على شاه در سفارت روس\r\nراستى يك خبر مهم شنيدم . يك نفر مهتر عصر از بالا براى تماشاى جنگ شهر آمده بود مىگفت ديروز بعدازظهر حضرت و الا به سفارت روس رفت . نايب السلطنه با جمعى بودند . رخت‌خواب هم بردند . فرمانفرما و مشير السلطنه هم كه نزديك بود و ديده بود به سفارت عثمانى . اما براى ما هيچ خبرى نرسيده .\r\nآدمى خانهء امير الدوله و شريكه فرستادم . الحمد لله همه سلامت بودند . اما در زيرزمين نشسته بودند . معلوم شد پر جرأت من و حاجى آقا هستيم كه پشت‌بام هم مىرويم .\r\n\r\nزنجان\r\nاين هم خبر حكيم‌باشى بود و يقين داشت : آخوند ملا قربانعلى مردم زنجان را احضار كرده مىگويد اين تكليف من است كه به شما بگويم و فرداى قيامت مسئول نباشم . اينها كه وارد شهر شما شده‌اند دشمن مال و جان و ناموس شما هستند . خونشان هدر است . فكر خودتان باشيد . زنجانيها هم شب هفتاد هشتاد نفر از مجاهدين كه آنجا\r\n\r\n","description":"","footnote":"","page_name":" 2624 ","page_number":876},
  {"content":"\r\n\r\nبودند گرفته و كشتند .\r\n\r\nحب سكوت\r\nاين مجاهد هم حالا اسم شده مثل « ژون ترك » كه اغلب پيرمردند و الّا چه مجاهدى ، به حكم كدام امام و نايب امام . آن هم بيايد سر زن و بچه و مال مردم . آن هم سر مسلمان بىگناه . آن هم ارمنى و گرك و بلغارى باشد . امروز دفاع شرعا با ماست ، مثل آن‌كه در باب اينها كه به تبريز رفتند حكم دادند حالا مىگويند براى رفع ظلم سلطنت مستبده آمده‌ايم . شرع مطهر ما هيچ سلطان را نمىشناسد و ما نبايد تابع يك نفر پادشاه باشيم كه او مستبده باشد يا مشروطه . تمام ماليات را ببرد يا مقررى بگيرد . ترتيبى دارد كه در صدر اسلام بود . حالا اين حرفها را اگر بزنى جزو معاصى و كفر مىشمارند بلكه اگر زورشان برسد توى دهان آدم مىزنند . اين است مردم حب سكوت خورده نمىگويند و الّا يفرم مجاهد دين اسلام چرا مىشود . شاه مشروطه با شاه مستبده براى دين اسلام فرقى ندارد ، هر دو غلط است و از ميزان شرع خارج . هنوز علماى ما ، مختار كه قتله حضرت را كشت مىگويند حكم جهاد نداشت و جهنم مىرود .\r\n\r\nسپهدار ژاندارك ايران\r\nامّا حالا عدالت خوب است و مشروطه باشد عدالت مىشود ، باز شرع نمىگويد كه آنقدر خلاف شريعت بشود براى يك خيال موهوم كه معلوم نيست سر بگيرد و ما مىبينيم خدعه و تزوير است و اسباب كار ديگرى شده‌ايم . خود آنها كه اين حرف را مىزنند بيشتر مىدانند و زيادتر مسئول [ اند . 
  ] تمام قتل و غارت و بىعصمتى و بىاعتدالى گناهش گردن صدر العلماء و آقا سيد محمد امامزاده است كه جدشان خصمشان بشود . رقعه‌هاى دعوت آنها اينها را اينجا آورد و حالا مثل اهل كوفه منكر شده از گوشه و كنار فرار مىكنند . گيرم همه را كشتند ، شاه را هم خلع كردند باز سپهدار نمىتواند ايران را منظم كند . مثل او و بالاتر از او كه صاحب قبيله‌ها و طايفه‌ها باشند ده هزار نفر داريم . مگر اطاعت مىكنند . مگر سپهدار را معتقد باشيم ژاندارك است و از آسمان آمده .\r\n\r\nكشتن ماماقانى و سيلاخورى\r\nبارى امروز بيشتر ماماقانيها را كه صراف هستند و شايد بعضى آنها جزو سرباز ماماقانى بودند هرجا گرفتند كشتند و پول و اسباب آنها را تقسيم كردند . همين‌طور يك دسته سيلاخورى كه جزو قشون و سوارى بود كه جزو قشون و سوارى بود كه شيخ محمود سركردهء آن بود و از دم\r\n\r\n","description":"","footnote":"","page_name":" 2625 ","page_number":877},
  {"content":"\r\n\r\nدروازهء دوشان تپه شليك به سمت بهارستان مىكردند حماقت و اجل دامنگر شده به قدم دو تا پشت مسجد سپهسالار و درب زنانه مىآيند . آنجا شليك به سمت آنها مىشود ، دو دسته شده يكى از سمت خانه‌هاى عين الدوله فرار مىكنند ، دستهء ديگر بيست و هفت نفر مىماند . باز اينها دو دسته شده يك دسته فرار [ مىكنند و 
  ] دستهء ديگر چهارده نفر به طويلهء عزيز السلطان پناه مىبرند . شليك مىشود هشت نفر مقتول ، شش نفر به سمت سرچشمه فرار كرده تعاقب مىكنند . از مسجد حوض مردم جلو مىگويند مىروند ميان دكان بزرگ كاشىپزى در اطاقى سنگر مىكنند . مىروند بگيرند ، مىگويند اگر اسلحه مقصود است مىدهيم قبول مىكنند . آن‌وقت كه اسلحه را رد مىكنند و بيرون مىآيند همانها كه قول داده بودند شليك مىكنند چهار نفر كشته [ مىشوند 
  ] دو نفر از سمت خانه‌هاى آقا سيد على اكبر مرحوم فرار كرده به در مىروند . مردم جمع شده سر نعش آنها شادى كردند .\r\n\r\nشاطر حسين\r\nپنجشنبه 26 جمادى الثانى - ديشب از طرف توپخانه و قزاقخانه صدائى برنخاست .\r\nاما به عوض همهء آنها شاطر حسين يكى از داشهاى معتبر پاچنار با دستهء خودش در ارگ و بالاى نقارخانه تلافى كرد . برادرش را كشته‌اند . ديشب سيد هاشم رقيب او حمله به آنها آورده بود با مجاهدين پاچنار تا سر زدن آفتاب اينها بقدرى شليك كردند و گلوله از بالاى سر ما گذشت كه حساب نداشت و من يقين دارم يك نفر از آنها كشته نشد براى آن‌كه تمام را به آجر و گچ نقاره‌خانه و بازار خالى مىكردند و مقصود خودنمائى بود نه جنگ .\r\nاز بس صداى فشنگهاى كم صداى بىدود شنيده شده و مال اينها اغلب « مكنز » و « ورندل » بود صدايش خيلىخيلى مهيب مىنمود .\r\nآفتاب كه زد اهل اين محله به خواب رفتند كه مىگويند بهشت محلات طهران است .\r\nيك ساعت از دسته رفته برخاستم . همان ساعت صداى دو سه تير توپ آمد و مسلم بود از ميدان مشق است . اين چند روز گوش ما حسّى پيدا كرده صداى توپ را خوب تميز مىدهد كه از كجاست . بعد از هفت هشت تير ديگر ساكت شد .\r\n\r\nخبير همايون\r\nدر اين بين خبير همايون وارد شد . دو نفر نوكر اين سمت و آن سمتش را گرفته ، رنگ مثل كهربا ، چشمهاى گود افتاده ، مثل آدمى كه ده روز است تب كرده به هر دو بازو نوار قرمز بسته روى يك صندلى نعش شد . آدمش گفت شاهزاده خانم سلام رسانيده عرض كرد دست شما سپرده من كه از دست او مردم . معلوم شد ديشب به او گفته‌اند كه فردا\r\n\r\n","description":"","footnote":"","page_name":" 2626 ","page_number":878},
  {"content":"\r\n\r\nجنگ نيست و سفرا متاركه خواسته‌اند ، تا چهار از دسته رفته مهلت گرفته‌اند . در اين مدت متاركه شما برويد آنجا . به همين اطمينان از خانه بيرون آمده با آن تفصيل و بازوبندها . در وسط راه صداى توپ باعث اين اضطراب شده ديگر نگذاشته‌اند مراجعت كند . خندهء بسيار با بىدماغى كرديم .\r\n\r\nجزئيات\r\nاسد الله ميرزا هم كه ديشب اين محله بود آمد . حسن خان هم پيدا شد . معلوم شد ديشب بختيارى و ضرغام نبود ، مجاهدين سپهدار بودند كه از « على شاه‌وز » آمده بودند .\r\nاسد الله ميرزا مىگفت نهايت بىقرارى را براى ورود آنها ديروز داشتند . براى آنكه قورخانه و فشنگ تمام شده بود و هرچه داشتند نزد اسد الله خان و اينها بود . حسن خان مىگفت هزار و پانصد نفر بودند . اسد الله ميرزا مىگفت سيصد نفرند . صد نفر سوار گرجى ، دويست نفر سوار جديد كه از دور طهران گرفته‌اند و براى همين مشوش بودند كه سواركارى آنها كم است .\r\nاحمد كشمرزى گندم مىآورد در « على شاه‌وز » جلو گرفته بودند به خود آنها فروخته بود ، مصدق قول اسد الله ميرزا شد . سه شب آنجا بوده مىگفت سيصد نفرند با دو عرابه توپ كه به قاطر سوار كرده بودند با هشت گارى اسباب .\r\nپسر فتحعلى بيك خودمان كه مدتى است بيرونش كرده قزاق شده بود حالا رفته جزو آنها و مجاهد شده نزد من بود . يك تفنگ دولول ساچمه‌اى داشت . هرچه كردم بيايد قبول نكرد . دوازده نفر مجروح داشتند . وقت آمدن روانهء كرج كردند كه هوايش خنك‌تر است .\r\nحسن خان مىگفت يك سيد كه گفتند پسر شيخ الاسلام است يا دو نفر ديگر جلو درشكه نشسته بودند باقى سواره و پياده دنبال آنها . گارى مردم شهرى و آنها كه قبل آمده بودند مخلوط و متصل صداى زنده‌باد و يا حسين بود . تاريك بود من درست ميرزا حسن پسر شيخ الاسلام را تميز ندادم . اما ديدم آن سيد در ميان درشكه يك تپانچه به دست گرفته مقابل صورت خودش به حالت قراول نگاه داشته و همين‌طور تا من ديدم نگاه داشته بود و گويا از اول ورود شهر تا در بهارستان همين‌طور در حالت قراول بود . اما تيرى خالى نكرد و كسى را هدف تير عشق خود ننمود .\r\nفتحعلى بيك از خانهء عماد السلطنه آمد . مىگفت آقا خيلى مضطرب است . سه نفر سيد هم آورده با تفنگ و فشنگ دستهاى بالا كرده در حياط نشسته قراول حضرت و الا شده‌اند .\r\n\r\n","description":"","footnote":"","page_name":" 2627 ","page_number":879},
  {"content":"\r\n\r\n\r\nگفتگو با سپهدار\r\nحسن سلطان كشمرزى آمد معلوم شد گوش به سفارش پلكنيك نداده زود به قزاقخانه نرفته‌اند و تفنگها را تسليم كرده يك شب پنهان بود و باز گير افتاده با چند نفر سرباز كشمرزى مىبرند نزد سپهدار . مىگفت ما را بردند سپهدار پرسيد از كدام فوج هستيد گفتم افشار . گفت كدام ده . گفتم نزديك شال . تا خواستم اسم يك ده پيدا كنم كه نزديك آنجا باشد كه رعيت خود او بشوم يك گلوله توپ به ديوار عمارت خورد .\r\nسپهدار گفت بر پدرت لعنت و زود رفت به سمت ديگر . جمعيت دورش را گرفت . تا خواست ملتفت من شود گلولهء ديگر به يك سمت عمارت خورد و تركيد . تا داخل هم شدند من و سربازها موقع به دست آورده بيرون آمده سرازير شديم . چون تغيير لباس داده بوديم كسى ممانعت نكرد . رفتيم قزاقخانه راه ندادند . حالا آمديم اينجا .\r\n\r\nرعيت و سرباز\r\nسربازهاى كوريجانى هم اينجا هستند ، همه تغيير لباس داده‌اند . روز اول ما سه قراول داشتيم يك دست لباس داشتند . به نوبت پوشيده براى حوائج خود بيرون مىرفتند .\r\nحرف در اين است اينها تقصير ندارند . سرباز ايران حكم همان رعيت را دارد . از پشت گاو مىآورند . مالك پول مىدهد سرباز مىشود ، فردا همان رعيت و گاوچران است .\r\nسالى ده مرتبه هم زورشان برسد عوض مىكنند كه مداخل سر كرده است . حالا هركدام اينها خداى نكرده تلف شده يا بشوند مبلغى ما بايد پول بدهيم و ضرر است .\r\nدو ساعت و نيم از دسته رفته صداى توپ باز از سمت عشرت‌آباد و قصر قاجار و دروازهء دوشان‌تپه و ميدان مشق بلند شد ، قدرى گذشت گفتند در باغ شاه جنگ است .\r\nامير مفخم با سالار جنگ با بختياريها و اردوى كاشان باغ شاه منزل دارند و مجاهدين به جنگ رفته‌اند . در اين بين صداى توپ هم از آنجا بلند شد اما به سمت شهر مىآمد .\r\n\r\nبيرق روس\r\nيوسف خان ارمنى كه مسلمان شده و حالا شاگرد كالسكه‌چى حضرت و الا شده از شمران وارد شد . پياده آمده بود . پيغام آورد كه بيرق روس را نصب كنيد ، همين‌طور آقاى عماد السلطنه . پرسيدم گفت مجد الدوله هم در سفارت روس است با جمعى كه من نمىشناسم . عريضه خدمت حضرت و الا نوشته همان ساعت رفت . اين بيرق را براى اين كه تهيه نكرده بوديم به زحمت درست كرديم . اولا رنگ قرمز آن را ، لنگ بچه‌ها را\r\n\r\n","description":"","footnote":"","page_name":" 2628 ","page_number":880},
  {"content":"\r\n\r\nكرديم . ثانيا سفيد آن را لفاف سفيد لحاف را شكافتيم . آبى سير آن را فاستونى « 1 » كرديم .\r\nليكن از جهت بىميلى نصب نكرديم تا موقع اضطرار خداى نكرده برسد آن‌وقت گوشت ميته هم حلال مىشود و چاره نيست .\r\n\r\nتفنگ\r\nدر اين بين اصغر روشنك به بغل ، رنگ روى باخته آمد كه مجاهدين درب خانهء شما را گرفته و مىگويند تفنگ مىخواهند . تقى را زود فرستادم . ميرزا بخشعلى همسايه هم رسيده بود . گفته بودند اينجا فقط زن است ، بيائيد آنجا . بعد گفته بودند تفنگ مىخواهيم . تقى گفته بود ما دو تفنگ ساچمه‌اى داريم . گفته بودند همان را بدهيد .\r\nسيد هاشم سركرده بود تقى را مىشناخت . قول او را قبول كرده كه ببرد در انجمن بدهد و رفته بودند . من ميرزا بخشعلى را خواستم آمد و عذرخواهى از طرف آنها كرد . گفتم سه تفنگ ساچمه دارم به درد جنگ مىخورد . هروقت لازم شد شما آدم روانه كنيد بدهيم . گفت خير لازم نيست ، غلط مىكنند . باز گفتم ما شش تفنگ و شش اسب در قزوين داده‌ايم گويا بس باشد . مىگفت حالا موقع اين حرفها نيست . اول كار خودشان را درست كنند آن‌وقت دنبال تفنگ و اسب بيايند . او رفت .\r\nاز انجمن سيد هاشم پيغام داده بودند لازم نداريم . ممنون شديم . خيلى حكايت است دو هزار نفر آدم « هردم بيل » وارد شهر كرده متصل درب خانه‌ها را زده تفنگ ، فشنگ ، اسب مىخواهند . من مىدانم همه « تلكه » است و براى مداخل خودشان مىكنند و الّا تفنگ سر پر ساچمه‌اى چه ثمر دارد . اينها هم كه نشان و علامت مخصوص ندارند .\r\nمىگويد مجاهديم و خودش را به يك هيكل غريب ساخته . ندهى مىزند ، مىكشد .\r\nپرسشى و مؤاخذه‌اى نيست . حالا اگر بختيارى باشد آدم از زبان و لهجه و كلاهش تميز مىدهد ، اما يك نفر از آنها نيست . همين اهل محله هستند و يكى را هيكل غريب ساخته جلو انداخته مجاهد و رئيس خود قلم مىدهند .\r\n\r\nحكم حكم سپهدار\r\nصبح جار زدند حكم حكم سپهدار است . نان هفتصد دينار ، گوشت فلان قدر . اما كى گوش داد . نان كجا بود . گندم و آرد اين دو روزه از كجا آمد . هرچه هم بيرون ديدند گرفتند . يك مقدارى هم براى مجاهدين بردند . عصر كار نان سخت شد و بيشتر دكانها بسته گرديد . گوشت كمتر بود . كاغذ سيگارد دانه‌اى يك عباسى شده . همهء دكاكين بسته\r\n\r\n\r\n","description":"","footnote":"\r\n( 1 ) - اصل : فاسّنى\r\n","page_name":" 2629 ","page_number":881},
  {"content":"\r\n\r\nاست .\r\nسه روز است ظهر خواب حرام است . شبها هم كه معلوم است . حالا آن بيچاره‌ها كه در اين آفتاب و گرما مشغول جنگ براى روس و انگليس هستند و جان خود را ، وطن خود را فداى آنها مىكنند چه قسم است .\r\nامروز حدت و حرارت جنگ آنقدر نبود . فقط يك مرتبه قبل از ظهر در ميدان توپخانه يا پشت قزاقخانه شليك شديد تفنگ با توپ شد . و توپهاى بيرون و ميدان مشق مثل ديروز پىدرپى و مسلسل نبود . اما شهر نو يا باغ شاه علاوه شده بود . كم‌كم صداى آن بالا رفت ، مثل اين‌كه در يوسف‌آباد در كنند . بعد از آنجا هم بالاتر رفت . قدرى گذشت صدايش خيلىخيلى دور شد كه من پشت بام رفتم به سختى شنيدم و هيچ معلوم نشد چه جنگى بود . من گمان مىكنم مجاهدين خواستند مانع رفتن آنها بشوند . اين قسم جنگ و گريز كردند و رفتند به سلطنت‌آباد .\r\nاسماعيل و عرب على را نظاميه فرستاديم . عمارت اندرون را مجاهدين گرفته [ اند 
  ] .\r\nطويله و جلو خان را هم اسب بسته‌اند . فقط كلاه فرنگى وسط را به آقا داده‌اند و اين احمق باز آنجا مانده . مىگفت مسلسل « شرپنل » مىتركيد و آنجا مىريخت . همشيره حمله گرفته ناخوش شده قرار بود برود خانهء فخر الملك . اگرچه آنجا هم محلهء بدى است .\r\nده اسب فخر الملك را برده‌اند . دو اسب كالسكه و دو يابو را پس داده شش رأس ديگر كه اعلى بود و دو رأس آن را در بغداد دانه‌اى پنجاه ليره خريده بود گفتند معلوم نيست نزد كيست . لوطىخور كردند ، از ميان رفت .\r\n\r\nوضع محله‌ها\r\nمحلهء سرچشمه ، اطراف بهارستان ، پامنار ، دروازهء دولاب تا وسطهاى خيابان لاله‌زار مشروطه است ، با كمال حدت و حرارت . دروازه شمران ، دوشان‌تپه ، حسن‌آباد ، سنگلج ، دروازهء قزوين ، دروازه دولت مستبد خيلى خيلى سخت . محلهء بازار ، ملك‌آباد ، پاچنار ، پاى قاپق نصف مشروطه نصف مستبده [ اند 
  ] . داخل هم چنانچه علامت قرمز را گاهى بايد آشكار و گاهى پنهان كرد .\r\nقزاق در اين محلات گردش مىكند . خانهء حاجى معتمد برادر وكيل الدوله لشكرنويس قورخانه و ذخيره را براى آن‌كه مجاهدين منزل كرده بودند امروز صبح قزاق توپ بسته غارت كرد . همين‌طور مىگويند خانهء دو ارمنى را . از آنها گذشته آنچه خانهء مال مسلمان ، ارمنى ، فرنگى در خيابان علاء الدوله و برج نوش و پشت ميدان مشق سمت خانه‌هاى ناصر السلطان و مدرسهء آلمانى بود كه سركوب ميدان و قزاقخانه بود خراب كردند كه\r\n\r\n","description":"","footnote":"","page_name":" 2630 ","page_number":882},
  {"content":"\r\n\r\nسركوب نباشد ، مبادا سنگر كنند .\r\n\r\nجنگ\r\nاما امروز ابدا با قزاق و قزاقخانه جنگ نكردند . نمىدانم چه خيالى طرفين دارند .\r\nحتى به سمت ارگ هم حمله هيچ نياوردند . همان ظهر بود و ميدان توپخانه . پلكنيك و سپهدار به حكم ضرورت جنگ كردند و حالا متاركه . نمىدانم چه حيله‌اى است . اما من گمان مىكنم يك شب يا روز همان‌طور كه طهران آمدند به سلطنت‌آباد بروند . براى اين كه حمله هيچ به سمت بيرون نياوردند و قشون خوب خودشان را تا امروز مگر همان شب اول به جنگ روانه نكردند . از دو سه سمت قشون دولت را مشغول جنگ مىكنند و يك مرتبه به سمت سلطنت‌آباد خواهند رفت . اين دو روز هم همان طهرانى و قشون جديد خود را با چند نفر از مجاهدين قديم به كار واداشتند نه از قفقازى و گرجى و بختيارى . خودشان را هم محصور كرده كمتر بيرون مىآيند . اگر پلكنيك خدعه نكند باز مشكل است ، مگر آن‌كه به دستورالعمل تازه كه كسى نمىداند همه را به . . . بدهد .\r\n\r\nارگ ناموس مملكت\r\nعصر فرستاديم حكيم‌باشى آمد . يك ساعت و نيم به غروب مانده پاك صداها خوابيد . نتيجه همان نتيجهء ديروزى بود ، مگر اين‌كه چندين فرسنگ روس را نزديك‌تر كرد . حكيم‌باشى مىگفت سپهدار گفته است ارگ ناموس مملكت است . كسى آنجا نرود .\r\nاين حرف پر بىمأخذ نيست . براى آنكه ارگ استحكام زيادى ندارد . ساخلوى صحيحى ندارد . گرفتن آنجا چندان اشكالى ندارد . اين سردارهاى ما همان سردار اردوى قنات سردار هستند . سردار كل براى رياست اين اردوها خودش را مىكشت ، مداخل داشت ، عصرها هم موزيك به نغمات دلكش مىزدند .\r\n\r\nسردار دم‌كل\r\nمجد الدوله به جاى آن‌كه آن توپخانه و اين توپچى را كه سالها از قبل آن منافع برده حفظ كند سفارت روس است . امير نظام از فوج فدوى هشتاد پارچه آبادى به زور و پول مالك شده . تمام سرباز جز آن دسته كه در توپخانه و نزد پلكنيك بود در شهر متفرق و هر كدام مخفى يا در چنگ مجاهدين دچارند . من نمىگويم جنگ مىكردند و حال آن‌كه اگر غيرت داشتند مىبايست جنگ كنند براى آنكه حفظ استقلال ايران را كرده باشند . براى آنكه از مطلب مسبوق‌اند . اقلا اين مردم بيچاره را گرد خود جمع كرده حفظ مىكردند .\r\nنان و آب مىدادند و به شرايط تسليم مىشدند ، اما خير صد نفر سرباز از فوج فدوى يا\r\n\r\n","description":"","footnote":"","page_name":" 2631 ","page_number":883},
  {"content":"\r\n\r\nخرقان كه مال « سردار دم‌كل » است كم شود يكى دو هزار تومان مداخل مىكنند . پس از خدا مىخواهند . يا چهار تفنگ از آنها بگيرند سيصد تفنگ قلمداد كنند . وقتى كه مملكت امن است كسى كسى را نمىشناسد و الّا حالا خوب معلوم است مرد كيست و نامرد كى .\r\nعلى خان منتصر الدوله سردار است نه سيف السلطان سردار ناصر . او براى همان كج كج راه رفتن خوب بود . على خان كاردى سردار ارشد سردار است غيرت دارد نه ديگرى .\r\nبارى عين الملوك بىاندازه اسباب سرگرمى است . ميرزا اسماعيل خان مشق نظام كرده بود . حالا تقليد او را بقدرى با نمك درمىآورد كه حساب ندارد . رسد مىسازد . به زانو مىرود . شليك مىكند . به حالت خبردار مىايستد . هركدام به يك وضع و تركيب مضحكى . اگر نقاشى بلد بودم و مىكشيدم خيلى تماشا داشت . وقتى كه چنگيز را دم در براى گرفتن تفنگ مجاهدين احاطه كرده بودند رنگ سياه سفيد شده بود و يك بند مىگفت با مگه من نايبم ، با مگه من سلطانم ، با مگه من ياورم « 1 » ، تا برود به امير تومان برسد . آن وقت باز از سر مىگرفت . تازه گل بالاخانه مىرود كه ببيند به سر جفت گرامى چه آمده . سرش را كه از پنجره بيرون مىكند مجاهدين وحشت كرده خيال مىكنند شليك به سمت آنها خواهد شد . يك مرتبه تفنگها را راست كرده تازه‌گل جيغى زده سرازير مىشود .\r\n\r\nزنها شاه را دوست دارند\r\nاين هم يكى از تقليدها بود ، اما همه دولتى هستند و من هر قدر دعوا مىكنم چاره نمىشود . گاهى حقيقة متغير مىشوم . زنها شاه را قلبا دوست دارند و همه او را دعا مىكنند . ملكه بازوبندى از ماهوت گلى بسته و روى آن نوشته زنده‌باد مشروطه . مىگويد من مشروطه شدم ، خيلى بامزه است .\r\nهزار آفرين بايد به اين گرسنه‌هاى لختى كرد كه با وجود باران گلوله و اين بىصاحبى شهر متصل در پشت بام بازار فرياد مىكنند و حراست مىنمايند . مثل آنكه شهر امن و امان باشد و حال آنكه براى شام شب محتاج [ اند 
  ] و داراى هيچ چيز نيستند . تمام اموال مردم به دست آنهاست و از علماى شهر ما بهتر حفظ كرده و مىكنند .\r\nجمعه 27 جمادى الثانيه - صبح كه برخاستم شهر را امن [ و 
  ] امان ديدم . صداى\r\n\r\n\r\n","description":"","footnote":"\r\n( 1 ) - به‌جاى بابا مگر من نايبم ، بابا . . . الخ .\r\n","page_name":" 2632 ","page_number":884},
  {"content":"\r\n\r\nشليكى نمىآمد . از بس اين دو سه روزه سيگارد كشيده‌ام سينه‌ام « كيپ » گرفته . سيگارد من هم تفصيلى پيدا كرده كه حالا مجال نوشتن ندارم .\r\nبيرون رفتم نايب احمد از جنگ ديروز دروازهء قزوين كه خودش رفته و تماشا كرده بود حكايت كرد :\r\n\r\nمايهء نزاع\r\nمايهء نزاع را نفهميدم چه بود . اما ديدم متصل صداى توپ و تفنگ است . هركس چيزى مىگويد . خودم رفتم جهانگير آدم سابق معير كه مجاهد است و گيلان رفته بود با جمعى قراولخانهء جلوى دروازه را سنگر كرده بودند . جمعى بختيارى هم با سرباز فراهانى بالاخانه‌هاى باغ قوام الدوله كه « شركت عمومى » خريده و چسب دروازه گمرك است تا عصر شليك كردند ، توپ انداختند . عصر متفرق شدند . سه نفر مجاهد كشته شد دو نفر توپچى . اين توپچى همان لايق كشتن بود ، براى آن‌كه سى تير توپ انداخت معلوم نشد كجا مىرود و حال آن‌كه قراولخانهء مفلوك منحوس با آنجا دويست قدم فاصله داشت . بى جا فشنگ و گلولهء توپ خالى كرده‌اند . از خانهء سالار اعظم خيلى شليك مىكردند و گويا آنجا آدم بيشتر كشته شد . پس آن صداى توپ كه متصل دور شد براى چه بود و مال كى بود معلوم نشد . گفتند متاركه است و امروز صلح مىشود .\r\n\r\nصفات اسب\r\nآقاى عماد السلطنه در اين بين وارد شدند . خيلى خوشحال شديم . فرمودند خانهء صدر العلما رفتم ، اولا براى گرفتن اسبها ثانيا براى دعوا و نصيحت . اما صفاتى براى اسبها نقل كردند كه من گفتم پس از اين قرار آن چند روزه صد هزار فحش به شما داده‌اند .\r\nيكى را مىفرمودند هم گاز مىگيرد هم لگد مىزند هم توى كوچه به سگ و گربه و آدم قاپ مىاندازد . ديگرى را مىفرمودند اگر سوار جلويش نباشد متصل چرخ مىخورد و محال است اگر صد چماق بخورد حركت كند . سيمى هر چه جلوى چشمش بيايد و لو گنجشك و يا پوست گرمك باشد بغل خالى كرده به شدت رم مىكند . اما چون من قلق آنها را مىدانم سوار مىشدم و خوش‌تركيب هم بودند . گفتم حالا مرحمتى كنيد دو تا اسب مرا ببريد كه هيچ اين صفات را ندارند .\r\n\r\nصدر العلماء\r\nفرمودند به صدر العلما گفتم شما چرا به مجاهدين بليت نمىدهيد . هركس مىآيد مىگويد من مجاهدم . آدم نزاع كند نمىشود ، نكند نمىشود . من به شما مىگويم اگر به\r\n\r\n","description":"","footnote":"","page_name":" 2633 ","page_number":885},
  {"content":"\r\n\r\nخانهء من بيايد بليت نداشته باشند من خواهم زد . ديگر اين‌كه اين مردم چه تقصير دارند .\r\nدر كدام مذهب ، كدام قانون فرنگ وقتى كه تسليم شدند بايد آنها را كشت . چرا يازده نفر ماماقانى صراف را ديروز صبح در جلوى بهارستان گلوله زدند و كشتند يا سيلاخورى را پس از تسليم .\r\nصدر العلماء گفت ابدا كسى راضى نيست و من ديروز پس از شنيدن اين واقعه رقعهء بسيار سختى به سپهدار نوشتم و در حضور من هم پيغام مفصلى داد . جمعيت زياد [ بود 
  ] متصل تفنگ و فشنگ كه از خانه‌ها گرفته بودند تقسيم مىكردند . سر تفنگهاى « لوبل » دعوا بود . يك نفر قفقازى نزديك من نشسته بود صحبت مىكرديم . حكايت بمب شد .\r\nمن پرسيدم ديدم مىخواهد از آن دروغها بگويد گفتم مىدانى من در روزنامه‌ها خيلى خوانده‌ام . دروغ را كنار بگذار كه از اينجا مىاندازم در پطرزبورق عمارتها را خراب مىكند . آن‌وقت گفت به قوهء آن شخص است . هرقدر زور داشته باشد دور تر مىاندازد .\r\nمنجنيق كوچكى هم داريم كه بيشتر از آدم زورش است و دور تر مىاندازد . آنجا هم پاكتى رسيد كه امروز جنگ موقوف است . پاكتى صدر العلما براى اسبها به منتصر الدوله نوشته بود روانه شد و خود آقا قبل از ناهار تشريف برد .\r\nديشب خبير همايون هنگامه كرد . هروقت صداى يك تير آمد توى حياط طاق باز خوابيده افخم الدوله هم قدرى اذيتش كرده بود . اما مىگفت ترسيدم حقيقة اسباب خطر شود .\r\n\r\nابو الملهء تازه\r\nنايب احمد را سمت مجلس روانه كرديم . عمل نان خيلى مشكل شد . زن و مرد زياد اطراف دكاكين جمع شده بودند و اغلب دكاكين نانوائى بسته شده . جارچى جار زد حكم حكم حضرت مستطاب . . . « 1 » سپهدار اعظم اب المله است كه نان فراوان و ارزان باشد .\r\nاين هم لنگهء همان اب الملهء قديم ماست . اما خير شش نفر آدم من ديشب چهار تا نان آورد آن هم عصر . حاجى رمضان مىگفت سه نفر كه خودشان را مثل قفقازيها درست كرده بودند آمدند . « تمام رشتى ، قزوينى و غيره خودشان را مثل قفقازيها درست كرده و افتخار به آن لباس و هيئت دارند . » يك تفنگ توى شكم دكاندار گذاشت چرا نان كم است . گفت من تقصير ندارم . ديگرى رفت تو سمت خميرگير و او زود رفت ميان كندوى آرد . وقتى بيرون آمد خيلى خنده داشت . سيمى سمت نان‌گير به شاطر گفت « چخ\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 2634 ","page_number":886},
  {"content":"\r\n\r\nپيشير » « 1 » گفت مىبينى « پيشير » مىكنم . بيرون آمده رفتند .\r\n\r\nكالسكهء سفير\r\nنايب احمد آمد مىگفت دم بهارستان رسيدم كالسكهء نير الدوله آمد . پياده شده داخل بهارستان شد . بعد از ساعتى بيرون آمد با ده سوار مجاهد به سمت خانه‌اش رفت . يك توپ كوچك با قدرى تفنگ و فشنگ بختياريها از سمت دروازه شمران آوردند . گفتند از شيخ محمود گرفته‌اند . اما توپ « كولاس » نداشت و بىفايده بود . گفتند مشغول مذاكرهء صلح هستند . كالسكهء انگليسها هم آنجا بود . نمىدانم خود سفير بود يا ديگرى و تا من آمدم نرفته بود . رفتم توى مسجد در حوضخانه زخميها را خوابانده بودند . دورتادور پر بود . چندين جنازه هم از مجلس بيرون آورده بردند . نعش ماماقانيها را هم در همان قبرستان پشت نظاميه دفن مىكردند . دو دانه‌اش باقى بود كه من ديدم .\r\n\r\nاستعفاى شاه و پناهيدن به سفارت روس\r\nهيچ صداى تفنگ امروز نيامد . آمديم ناهار خورده بيرون رفتم . امروز يك ساعت خواب رفتم . ساعت چهار به غروب مانده گفتند شاه رفت به سفارت روس و پلكنيك رفت مجلس امان بياورد . دروغ به نظر آمد ، خصوصا مطلب دوم . قدرى گذشت گفتند شاه استعفا كرد .\r\nدر اين بين اسد الله ميرزا آمد يعنى دو ساعت به غروب مانده و گفت پلكنيك ديروز نزد شاه رفته و او را خيلى متوحش كرده و ترسانده و شاه محققا امروز به سفارت روس با او مىرود و خودش هم از آنجا شهر و به مجلس رفت . ديگر از مطالبى كه در مجلس گفته خبر ندارم . در اين بين آمده گفتند پلكنيك آمد ميدان توپخانه سربازها را مرخص كرد . همان توپچى ماند . در قزاقخانه هم باز شد با درهاى ارگ . جارچى هم جار زد از طرف سرداران ملى كه مردم از سنگرها خارج شوند . سرباز و قشون دولتى هم اسلحه را داده مرخص هستند . كسى با آنها كارى ندارد . اين دفعه جار را از طرف « اب المله » نزدند .\r\n\r\nزنده‌باد احمد على شاه !\r\nقدرى گذشت سربازهاى كوريجانى ما از ميدان آمدند و گفتند مرخص كردند . چيزى نگذشت كه گفتند در ميان بازار و كوچه فرياد مىزدند زنده‌باد احمد على شاه ، زنده‌باد احمد على شاه . ميرزا يحيى آمد كه يك نفر سيد از بهارستان مىآمد نگاه داشته قسم\r\n\r\n\r\n","description":"","footnote":"\r\n( 1 ) - يعنى زياد بپز .\r\n","page_name":" 2635 ","page_number":887},
  {"content":"\r\n\r\nدادم خبر صحيح را بدهد . گفت در بهارستان خطبه به نام احمد على شاه خوانده شد و آقاى عضد الملك را نايب السلطنه كردند . خوب است ظهير السلطان را هم سپهسالار و خازن السلطنه را هم صدراعظم كنند . دو پسر مجنون عضد الملك هستند .\r\nديگر چيزى جز اينها كه نوشته شد دستگير نشد . حالا اگر شاه خودش را خلع كرده باشد باز يك چيزى است و الّا مشكل است باز يك طرفى بشود . خوب اگر اين نيت را داشت اين جنگ و اين زد و خوردها براى چه بود !\r\n\r\nپايان سلطنت محمد على شاه\r\nدنباله جلد پنجم مربوط مىشود به اخبار و اوضاع دوران پس از فتح تهران و وضع محمد على شاه در سفارت روس و مذاكرات مربوطه به خروج او از ايران و دورهء نايب السلطنگى عضد الملك و ناصر الملك كه در مجلد ديگر به چاپ رسانيده مىشود .\r\nغلطگيرى مطبعى كتاب در نيمهء دوم اردىبهشت 1375 به پايان رسيد . ايرج افشار\r\nغلطگيرى نهايى توسط حضرت مسعود سالور و اينجانب در زمستان 1375 و تابستان 1376 انجام شد .\r\n* * *\r\n\r\n\r\n","description":"","footnote":"","page_name":" 2636 ","page_number":888}
  ]