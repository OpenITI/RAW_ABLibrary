[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمفاتيح الغيب\r\nعلامه محمد باقر مجلسي قدس سره\r\n( متوفى 1110 ه‍ )\r\nتحقيق\r\nسيد مهدى رجائى\r\nبه ضميمهء\r\nآداب نماز شب\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبنياد پژوهشهاى اسلامى\r\nآستان قدس رضوى\r\nمشخصات :\r\nنام كتاب : مفاتح الغيب ، به ضميمهء آداب نماز شب\r\nمؤلف : علامه محمد باقر مجلسى\r\nتحقيق : سيد مهدى رجائى\r\nناشر : بنياد پژوهشهاى اسلامى آستان قدس رضوى\r\nمشهد ، صندوق پستى 3663 - 91375\r\nتيراژ : 3000 نسخه\r\nتاريخ انتشار : خرداد 1367\r\nامور فنى و چاپ : مؤسسه چاپ و انتشارات آستان قدس رضوى\r\nحق چاپ محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ مفاتح الغيب 
  ]\r\n\r\nپيرامون كتاب :\r\nخوانندگان عزيز را ، به چند مطلب پيرامون كتاب مفاتح الغيب متذكر مىگردانم :\r\n1 - موضوع كتاب در انواع استخاره است كه از طريق پيشوايان دين وارد شده كه انسان در انجام كارهايى كه متحيّر مىشود به يكى از اين راهها رفع تحيّر كند .\r\n2 - كتاب مشتمل است بر فاتحه و هشت مفتاح به عدد أبواب جنان و خاتمه . فاتحه ، درباره فضيلت استخاره است كه از ائمه معصومين ( عليه السلام ) وارد شده است و مفتاح اول ، در بيان نوع اول است كه استخاره مطلقه باشد . مفتاح دوم ، در بيان نوع دوم استخاره است كه رجوع به قلب خود كند . مفتاح سوم ، استخاره به جناب مقدس الهى است با مشورت كردن با مؤمنان . مفتاح چهارم ، در بيان استخاره به قرآن مجيد است . مفتاح پنجم ، در بيان استخاره به تسبيح است . مفتاح ششم ، استخاره به رقاع است . مفتاح هفتم ، در بيان استخاره به رقاع است بر خلاف طريق مشهور . مفتاح هشتم ، در بيان استخاره به بنادق است و خاتمه در بيان بعضى از امور نادره است .\r\n3 - انگيزه تأليف اين كتاب ، چه بوده است ؟ مؤلف ، در پايان خاتمه كتاب چنين گويد : و يك جهت نوشتن فقير اين رساله وافيه را اين است كه برادران ايمانى بر اخبار و آثار ائمه طاهرين و پيشوايان دين ( صلوات اللَّه عليهم أجمعين ) كه در اين باب وارد شده مطلع شوند و كيفيت انواع استخاره را بدانند كه بهر نحو كه خواهند در حوائج خود به استخاره متوسل شوند ، و در همه امور اعتماد بر پروردگار خود نمايند ، و بدانند كه خداوند رحيم در فيض خود را ، بر روى بندگان گناهكار نبسته ، و همه را در جميع امور به درگاه خود خوانده و گناه عاصيان را مانع لطف و احسان خود نگردانيده .\r\n4 - عنوان كتاب مفاتح الغيب است چنانچه مؤلف در ديباچه كتاب كه در\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nنسخه اصل آن كه به خط مؤلف موجود است تصريح به آن نموده است ، پس آنچه در اين كتاب : روضات ، 2 / 82 و فيض القدسى حاجى نورى كه در جلد صد و پنج بحار چاپ شده است در صفحه 49 آن ، و ذريعة 21 / 304 و زندگينامه علامه مجلسى ، ص 215 عنوان كتاب را مفاتح الغيب دانسته‌اند ، اشتباه است .\r\n5 - اين كتاب ، يك بار ظاهراً در سال 1306 هجرى قمرى چاپ سنگى شده است چنانچه در ذريعه بدان اشاره شده است ، پس آنچه در زندگينامه علامه مجلسى آمده كه كتاب ، چندين بار به چاپ رسيده است اشتباه است ، و همچنين آنچه در پاورقى كتاب فيض قدسى آمده كه كتاب هنوز به چاپ نرسيده است اشتباه است .\r\n6 - علامه بزرگوار ، آقابزرگ تهرانى در ذريعه يادآورى مىكند كه نسخه اصل كتاب ، به خط مؤلف در نجف اشرف ، نزد سيد محمد رضا تبريزى موجود است ، و نسخه اصل به خط مؤلف ، فعلًا در كتابخانه آستان قدس رضوى موجود است كه اين كتاب از روى آن استنساخ ، و مقابله و تحقيق شده است ، بعيد نيست كه آستانه از آقاى تبريزى ، نسخه را خريدارى كرده باشد يا وجود نسخه اصل نزد ايشان اشتباه باشد .\r\n7 - اين كتاب ، چنانچه متذكر شديم از روى نسخه اصل كه تمام كتاب به خط مؤلف است استنساخ ، و مقابله و تحقيق شده و كتاب در كتابخانه آستان قدس رضوى موجود است مشخصات كتاب از اين قرار است ، كتاب به شماره عمومى ( 8222 ) داراى ( 38 ) ورق است ، طول صفحه ( 19 ) و عرض آن ( 12 ) است و در آخر نسخه چنين آمده است :\r\n[ و با توزع بال و تشتت أحوال و وفور اشتغال در چند شب از ليالى ماه مبارك رمضان سنة هزار و صد و چهار هجرى نوشته شد و الحمدللَّه أولاو آخراً و الصلاة على سيدالمرسلين محمد و عترته المقدسين و لعنة اللَّه على اعدائهم اجمعين . 
  ]\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ مقدمه 
  ]\r\nبسم اللَّه الرحمن الرحيم الحمدللَّه الذى لايعلم خير عباده سواه ، و من استخاره هداه ، و من استشاره كفاه ، و من استجاره آواه ، والصّلاة على خير من استجابه اللَّه و لبّاه محمد و أهل بيته الذين من والاهم كانت الجنّة مأواه ، و من عاداهم فالنّار مثواه .\r\nو بعد : مستمد فيوض قدسى محمد باقر مجلسى عفى اللَّه عن سيّئاته ، و حشره معه مواليه و ساداته بر الواح ارواح برادران ايمانى ، و سالكان مسالك قرب يزدانى مىنگارد كه چون اخبار متكاثره و احاديث متضافرة از حضرت رسالت پناه و عترت طاهره ( صلوات اللَّه عليه و عليهم أجمعين ) در فضيلت استخاره و استشاره از جناب مقدس ربّ الارباب ، و بيان انواع « 1 » آن ، به نظر قاصر اين بى بضاعت رسيده بود ، و اكثر خلق را اطلاع بر آنها ميسر نبود ، و به اين سبب از فوائد و بركات آن محروم بودند ، لهذا در اين رساله كه بر فاتحه و هشت مفتاح به عدد ابواب جنان ، و خاتمه مشتمل است اخبار و اثار معتبره كه در اين باب وارد شده ايراد نمود ، و به مفتاح الغيب مسمّى گردانيد ، مستمدّاً من اللَّه المعونة ، و هو حسبى و نعم الوكيل .\r\n\r\n\r\n","description":"","footnote":"\r\n( 1 ) - علامه مجلسى ، محمدباقر : بحارالانوار ، ج 91 / 222 تا 289 چاپ بيروت .\r\n","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nفاتحه در بيان فضيلت استخاره است\r\nبدان كه استخاره در لغت طلب خير و راهنمايى به صلاح خود از كسى نمودن است ، و استشاره نيز مراجعت به كسى كردن است در امرى كه آدمى را در آن ترددى باشد ، تا آنكه او اشاره كند به امرى كه صلاح اين كس در آن است به مقتضاى رأى او ، و اگرچه استشاره از برادران مؤمن نيز مطلوب است ، چنانچه بعد از اين اشاره به آن خواهد شد .\r\nاما مقصود اصلى در اين مقام طلب خير از جناب مقدس الهى است ، و رجحان آن به حسب عقل و نقل معلوم است ، چه ظاهر است كه صانع عالم به مصالح دنيا و عقباى بنى آدم از همه كس داناتر است ، و با لطف و كرم نامتناهى و بى نيازى از جميع خلق و قدرت بر جميع امور ممكنه در آنچه صلاح بندگان در آن است ضنت و بخل نمىنمايد ، خصوصاً وقتى كه بنده امور خود را به او گذارد و از او صلاح خود را طلب نمايد ، پس بايد كه بنده خير خود را در جميع امور از پروردگار خود طلب نمايد و مصلحت خود را به لطف او گذارد .\r\nو ايضاً معلوم است كه مقتضاى بندگى و كمال مرتبه عبوديت آن است كه مرادات و ارادات خود را تابع ارادات حق گرداند ، و به مقتضاى  وَ ما تَشاؤُنَ إِلَّا أَنْ يَشاءَ  « 2 » از مشيت خود خالى گردد ، و خواهش خداوند خود را ، بر خواهش خود مقدم\r\n\r\n\r\n","description":"","footnote":"\r\n( 2 ) - سوره انسان : 30 .\r\n","page_name":" 11 ","page_number":11},
  {"content":"\r\n\r\nدارد ، تا آن كه خداوند رحيم او را به خود نگذارد ، و در هر ميسور و معسور مدبّر امور او گردد ، و به فحواى  . . . وَ مَنْ يَتَوَكَّلْ عَلَى اللَّهِ فَهُوَ حَسْبُهُ . . .  « 3 » حق تعالى كافى مهمات او باشد ، و اين مرتبه اعلاى درجات مقربان است .\r\nو به سندهاى بسيار ، شيخ مفيد و سيدبن طاووس و ديگران از حضرت امام جعفر صادق ( عليه السلام ) روايت كرده‌اند كه حق تعالى مىفرمايد كه از جمله شقاوت بنده من آن است كه كارها كند و طلب خير خود از من ننمايد « 4 » و سيد و برقى ، به سندهاى معتبر از حضرت صادق ( عليه السلام ) روايت كرده‌اند كه هر كه در امرى بدون استخاره داخل شود و به بلايى مبتلا شود ، خدا او را در آن بلاء اجرى ندهد « 5 » .\r\nو سيد به سند معتبر از آن حضرت روايت كرده است كه مىگفت كه هرگاه در امرى طلب خير از حق تعالى كرده باشم ، پروا ندارم كه به راحت افتم يا به بلاء ، و فرمود كه پدرم مرا تعليم استخاره مىنمود ، چنانچه سوره‌هاى قرآن ، مرا تعليم مىنمود « 6 » .\r\nو ايضاً از حضرت امام محمد باقر ( عليه السلام ) روايت كرده است كه ما استخاره را ياد مىگرفتيم ، چنانچه سوره‌هاى قرآن را مىآموختيم « 7 » .\r\nو ايضاً به سند صحيح ، از حضرت صادق ( عليه السلام ) روايت كرده است كه هيچ بنده طلب خير از خداوند عالميان نكرده است مگر آن كه خير او را براى او ميسر گردانيده است هر چند او نخواهد « 8 » .\r\nو شيخ طوسى ، به سند معتبر از حضرت اميرالمؤمنين ( عليه السلام ) روايت كرده است كه چون حضرت رسول ( صلى اللَّه عليه و آله ) مرا به يمن فرستاد مرا وصيت كرد كه\r\n\r\n\r\n","description":"","footnote":"\r\n( 3 ) - سوره طلاق : 3 .\r\n( 4 ) - بحار الانوار ، 91 / 222 . از كتاب مقنعه شيخ مفيد ، و كتاب فتح الابواب سيدبن طاووس .\r\n( 5 ) - محاسن برقى ص 598 ح 4 و بحار الانوار 91 / 223 از محاسن و فتح الابواب .\r\n( 6 ) - بحار الانوار ، 91 / 223 از فتح الابواب سيد بن طاووس .\r\n( 7 ) - بحار الانوار ، 91 / 224 از همان كتاب .\r\n( 8 ) - بحار الانوار ، 91 / 224 از همان كتاب .\r\n","page_name":" 12 ","page_number":12},
  {"content":"\r\n\r\nيا على حيران نمىشود كسى كه از خدا استخاره كند ، و پشيمان نمىشود كسى كه با مردم مشورت كند « 9 » .\r\nو بدان كه بعد از طلب خير از حق تعالى بايد كه هر امر كه رخ نمايد به آن راضى باشد ، و بداند كه خير او در آن بوده است كه واقع شده است ، هرچند در نظر او بد نمايد و موافق خواهش او نباشد .\r\nو برقى در محاسن به سند معتبر از حضرت صادق ( عليه السلام ) روايت كرده است كه دشمن‌ترين خلق خدا كسى است كه خدا را متهم دارد . راوى گفت : كسى باشد كه خدا را متهم دارد ؟ فرمود : بلى كسى كه طلب خير از خداوند خود بكند ، و بعد از آن امرى كه واقع شود به آن راضى نباشد ، پس خدا در خيرخواهى خود يا دانستن خير او متهم داشته « 10 » .\r\nو سيد بن طاووس ، از حضرت صادق ( عليه السلام ) روايت كرده است كه خداوند عالم مىفرمايد : هر كه راضى به قضاى من نباشد ، و شكر نعمتهاى من نكند ، و شكيبايى در بلاى من به عمل نياورد ، پس پروردگارى به غير من طلب كند ، و هر كه به قضاى من راضى باشد و بر نعمتهاى من شكر كند و بر بلاى من صبر كند ، بنويسم او را از جمله صديقان نزد خود .\r\nو حضرت فرمود : هر كس طلب خير كند از خدا در امرى ، و يكى از دو امر براى او به عمل آيد ، و در دلش چيزى بوده باشد - يعنى : از عدم خشنودى ، يا خيربودن آن امر ، پس خدا او را متهم داشته در قضاى او « 11 » .\r\nو كلينى ، به سند صحيح از حضرت صادق ( عليه السلام ) روايت كرده است كه داناترين مردم به خدا ، كسى است كه راضىتر باشد به قضاى او « 12 » .\r\n\r\n\r\n","description":"","footnote":"\r\n( 9 ) - أمالى شيخ طوسى ، 1 / 135 .\r\n( 10 ) - محاسن برقى ، ص 598 ، ح 5 .\r\n( 11 ) - بحار الانوار ، 91 / 225 از فتح الابواب .\r\n( 12 ) - اصول كافى ، 2 / 60 ، ح 2 .\r\n","page_name":" 13 ","page_number":13},
  {"content":"\r\n\r\nو به سند صحيح ديگر از حضرت امام زين العابدين ( عليه السلام ) روايت كرده است كه صبر كردن و از خدا راضى بودن سر طاعت و بندگى خداست ، و هر كه صبر كند در بلا و راضى باشد از خدا در هر چه براى او حكم كند و مقدر گرداند ، خواه موافق خواهش او باشد و خواه نباشد ، پس خدا مقدر نمىگرداند براى او مگر آنچه خير او در آن است ، خواه دوست دارد و خواه مكروه او باشد « 13 » .\r\nو بدان كه استخاره چند نوع است :\r\nاول : آن كه در هر امرى كه اراده نمايد به جناب مقدس الهى متوسل شود ، و خير خودرا در آن امر از حق تعالى طلب نمايد ، و بعد از آن ، آنچه روى دهد به آن راضى باشد ، از ميسر شدن آن امر يا ميسر نشدن ، و از مصالح و مفاسدى كه بر شدن يا نشدن آن مترتب شود ، زيرا كه چون امر خود را به عالم الخفيّات تفويض كرده است ، بايد كه راضى باشد بهرچه واقع مىشود ، و بداند كه حق تعالى خير او را بهتر از او مىداند .\r\nدوم : آن كه بعد از آن طلب خير از خدا بكند در دل خود نظر كند ، و آنچه به خاطر او مىافتد به آن عمل كند .\r\nسوم : آن كه بعد از طلب خير ، مشورت كند با مؤمنى ، و به آنچه آن مؤمن مىگويد عمل كند .\r\nچهارم : آن كه استخاره به قرآن مجيد ، يا به تسبيح ، يا به بنادق ، يا به رقاع بكند ، به تفصيلى كه مذكور خواهد انشاء اللَّه . و اكثر احاديث استخاره دلالت بر قسم اول مىكند .\r\nو بعضى از علماى ما مانند شيخ مفيد و ابن ادريس و محقق ( رضوان اللَّه عليهم ) در جواز استخاره به غير سه قسم اول ، تردد و تأمل كرده‌اند ، بلكه ابن ادريس ، ترجيح عدم جواز داده . اما اكثر اعاظم تجويز كرده‌اند و مستحسن دانسته‌اند ، و در كتب فقه و دعا كيفيت انواع استخارات را ذكر كرده‌اند ، و شيخ شهيد و سيد بن طاووس ( عليهما الرحمة ) طعن بسيار بر انكار ابن ادريس ( رحمه اللَّه ) نموده‌اند .\r\n\r\n\r\n","description":"","footnote":"\r\n( 13 ) - اصول كافى ، 2 / 60 ، ح 3 .\r\n","page_name":" 14 ","page_number":14},
  {"content":"\r\n\r\nو حق آن است كه چون احاديث در باب هر يك واقع شده انكار نمىتوان كرد . اما عمده استخاره ، آن سه شق اول است كه در اين زمانها متروك است .\r\n\r\nمفتاح اول در بيان نوع اول است أعنى استخاره مطلقه\r\nسيد على بن طاووس به سند صحيح روايت كرده است ، از ابن أبى يعفور ، كه گفت : شنيدم از حضرت صادق ( ع ) كه مىفرمود در بيان كيفيت استخاره : كه تعظيم و تمجيد و حمد خدا مىكنى ، و صلوات بر محمد و آل او مىفرستى ، پس مىگوئى اللّهمّ انّى اسألك بأنّك عالم الغيب و الشّهادة الرحمن الرحيم و أنت علام الغيوب ، أسخير اللَّه برحمته پس حضرت فرمود : كه اگر امر سختى باشد كه بيم در آن داشته باشى صد مرتبه بگو ، و اگر امر سهلى باشد سه مرتبه بگو « 14 » .\r\nمؤلف گويد : كه ظاهر آن است كه تكرار صد بار و سه بار در أستخيراللَّه برحمته باشد ، و اگر از اول دعا مكرر بخواند شايد بهتر باشد . و اگر پيش از دعا بگويد سبحان اللَّه و الحمدللَّه و لا إله الّا اللَّه و اللَّه اكبر و لاحول ولاقوة الّا باللَّه العلى العظيم و بعد از آن ، آن دعا را بخواند شايد بد نباشد .\r\nو ايضاً ، به سندهاى معتبر از حضرت صادق ( عليه السلام ) روايت كرده است كه هر كه يك مرتبه خير خود را از خدا بطلبد و او راضى باشد به هر چه خدا از براى او ميسر گرداند ، البته حق تعالى آنچه خير اوست براى او ميسر گرداند « 15 » .\r\nو به سند معتبر ديگر روايت كرده است ، كه محمد طيار به خدمت حضرت صادق ( عليه السلام ) عرض كرد كه به ما رسيده است كه شما فرموده‌ايد : هر كه در امرى ، صد\r\n\r\n\r\n","description":"","footnote":"\r\n( 14 ) - بحار الانوار ، 91 / 256 از فتح الابواب سيدبن طاووس .\r\n( 15 ) - بحار الانوار ، 91 / 256 از همان كتاب .\r\n","page_name":" 15 ","page_number":15},
  {"content":"\r\n\r\nمرتبه خير خود را از خدا بطلبد ، البته خدا خير او را به نزد او بياورد ، حضرت فرمود : كه اگر يك نوبت نيز خير خود را بطلبد ، خدا او را ، به خير او برساند « 16 » .\r\nو به اسانيده صحيحه روايت كرده است ، از حضرت امام محمد باقر ( عليه السلام ) كه طلب خير در هر ركعت از ركعات نافله نماز پيشين كردن خوب است « 17 » .\r\nمؤلف گويد : كه شايد مراد طلبيدن در سجده باشد .\r\nو در مكارم الاخلاق و كتاب من لايحضر از حضرت صادق ( عليه السلام ) روايت كرده‌اند كه در استخاره بايد كه طلب خير خود كند از خداوند عالميان ، در سجده آخر نافله صبح ، صد و يك مرتبه به اين نحو كه بگويد : الحمدللَّه رب العالمين ، اللهمّ صلّ على محمد و آله پس‌پنجاه مرتبه بگويد : أستخيراللَّه برحمته پس باز حمد و صلوات را اعاده كند و پنجاه و يك مرتبه بگويد : استخيراللَّه برحمته « 18 » .\r\nو سيد ( رضى اللَّه عنه ) اين روايت را نقل كرده است و گفته است : كه بعد از آن مىگويد للّهمّ يا أبصر الناظرين ، و يا أسمع السامعين ، و يا أسرع الحاسبين ، و يا أرحم الراحمين ، صلّ على محمد و آله ، و خرلى فى الامر الذى أرد و اگر تواند به عربى حاجت خود را ذكر كند ، و باز بگويد : لا إله الّا العلى العظيم ، لا إله الّا اللَّه الحليم الكريم ، ربّ بحرمة محمد و آله صلّ على محمد و آله ، و خرلى فى الامر الّذى أردت فى الدنيا و الاخرة فى عافيه و باز اگر تواند حاجت خود را ذكر كند به جاى فى الامر الذى أردت .\r\nو در مكارم الاخلاق از حضرت اميرالمؤمنين ( صلوات اللَّه عليه ) روايت كرده است در كيفيت استخاره ، كه دو ركعت نماز مىگذارد ، و بعد از نماز صد مرتبه مىگويد أستخيراللَّه پس مىگويد اللّهمّ انّى قد هممت بأمر قد علمته ، فان كنت تعلم أنّه خير لى فى دينى و دنياى و آخرتى فيسره لى ، و ان كنت تعلم أنّه شرّ لى فى دينى و دنياى\r\n\r\n\r\n","description":"","footnote":"\r\n( 16 ) - بحار الانوار ، 91 / 257 از همان كتاب .\r\n( 17 ) - بحار الانوار ، 91 / 257 از همان كتاب .\r\n( 18 ) - مكارم الاخلاق ، ص 320 و من لا يحضره الفقيه 1 / 563 .\r\n","page_name":" 16 ","page_number":16},
  {"content":"\r\n\r\nو آخرتى فاصرفه عنّى ، كرهت نفسى ذلك أم أحبّت ، فانّك تعلم و لااعلم و أنت علام الغيوب پس عزم مىكند بر امرى كه اراده كرده است « 19 » .\r\nو ايضاً روايت كرده است كه مردى آمد به خدمت حضرت صادق ( عليه السلام ) و گفت : فداى تو شوم گاه هست كه كارى را مىكنم و بعد از آن پشيمان مىشوم ، حضرت فرمود : كه چرا استخاره نمىكنى ؟ گفت : فداى تو شوم چگونه استخاره كنم ؟ فرمود : كه چون نماز صبح را كردى دست را بلند كن برابر روى خود و بگو اللّهمّ انّك تعلم و لااعلم ، و أنت علام الغيوب ، فصلّ على محمد و آل محمد ، و خرلى فى جميع ما عزمت به من أمورى خيار بركة و عافية « 20 » .\r\nو ايضاً از حضرت امام محمد باقر ( عليه السلام ) روايت كرده است كه چون حضرت على بن الحسين ( صلوات اللَّه عليه ) اراده حجى ، يا عمره‌اى ، يا بنده آزاد كردنى يا خريدنى يا فروختنى مىكرد وضو مىساخت و دو ركعت نماز استخاره مىكرد ، و در ركعت اول بعد از فاتحه سوره الرحمن و در دوم سوره حشر مىخواند ، و بعد از نماز دويست مرتبه طلب خير از خدا مىكرد ، يعنى مىگفت أستخيراللَّه يا أستخيراللَّه برحمته خيرة فى عافية پس سوره قل هو اللَّه ، و قل أعوذ بربّ الفلق ، و قل أعوذ بربّ الناس مىخواند ، پس مىگفت :\r\nاللّهمّ انّى قدهممت بأمر قد علمته ، فان كنت تعلم أنّه خير لى فى دينى و دنياى و آخرتى فاقدره لى ، و ان كنت تعلم أنّه شرّ لى فى دينى و دنياى و آخرتى فاصرفه عنّى ، ربّ اعزم لى على رشدى ، و ان كرهت أو أحبّت ذلك نفسى ، ببسم اللَّه الرحمن الرحيم ، ما شاء اللَّه لاحول و لاقوة الّا باللَّه ، حسبى اللَّه و نعم الوكيه پس متوجه آن امر مىشد و عزم بر آن مىنمود « 21 » .\r\nو سيد بن طاووس ( رضى اللَّه عنه ) به سند صحيح از حضرت صادق ( عليه السلام )\r\n\r\n\r\n","description":"","footnote":"\r\n( 19 ) - مكارم الاخلاق ، ص 320 .\r\n( 20 ) - مكارم اخلاق ، ص 320 .\r\n( 21 ) - مكارم الاخلاق ، ص 322 - 323 .\r\n","page_name":" 17 ","page_number":17},
  {"content":"\r\n\r\nروايت كرده است كه هرگاه كسى مطلبى از پروردگار خود خواهد طلب نمايد ، بايد كه در آن روز بر شصت مسكين تصدق كند ، و هر مسكين را يك صاع گندم بدهد به صاع حضرت رسول ( صلى اللَّه عليه و آله ) و چون شب شود در ثلث آخر شب غسل كند و جامه كنده كه پست‌ترين عيالش پوشند بپوشد و بعوض زير جامه لنگى ببندد ، پس دو ركعت نماز بجا آورد ، و چون در ركعت دوم به سجده اول برود لا إله الّا اللَّه بگويد ، و خدا را به عظمت و بزرگوارى ياد كند .\r\nو دور نيست كه اگر بعد از ذكر سجود تسبيحات اربع ولا حول ولاقوة الّا باللَّه العلى االعظيم بگويد خوب باشد ، پس گناهان خود را آنچه در خاطر داشته ياد كند ، و طلب مغفرت و آمرزش كند ، و اگر مجمل بگويد اللّهمّ اغفر لي ما تعلم من ذنوبى شايد بد نباشد ، پس فرمود كه چون سر به سجده دوم بگذارد صد مرتبه بگويد اللّهمّ انّى أستخيرك پس هر حاجت كه دارد از خدا بطلبد ، و هر مرتبه كه به سجده رود لنگ را از زانو دور كند كه زانوها به زمين برسد ، و عقب لنگ را نيز ميان ساقها و رآنهاداخل كند كه مجموع زانوها و قدمهايش به خاك برسد « 22 » .\r\nو على بن ابراهيم در تفسير و حميرى در قرب الاسناد روايت كرده‌اند از على بن اسباط كه گفت : رفتم به خدمت حضرت امام رضا ( عليه السلام ) و گفتم مىخواهم به سفر مصر بروم و نمىدانم از راه دريا بروم يا از راه صحرا ، حضرت فرمود : كه برو به مسجد حضرت رسول ( صلى اللَّه عليه و آله ) در غير وقت نماز واجب ، و دو ركعت نماز بجا آور ، و بعد از آن صد و يك مرتبه أستخيراللَّه و به روايت حميرى صد مرتبه بگو « 23 » .\r\nو أيضاً حميرى به سند صحيح از حضرت صادق ( عليه السلام ) روايت كرده است كه هر كه در بالاى سر مرقد منور حضرت امام حسين ( صلوات اللَّه عليه ) صد مرتبه طلب خير از خدا بكند ، پس حمد و تهليل و تسبيح و تمجيد و ثناء كند خدا را ، البته خدا خير\r\n\r\n\r\n","description":"","footnote":"\r\n( 22 ) - بحار الانوار ، 91 / 258 از فتح الابواب .\r\n( 23 ) - تفسير على بن ابراهيم ، 2 / 282 و قرب الاسناد ص 164 .\r\n","page_name":" 18 ","page_number":18},
  {"content":"\r\n\r\nاو را براى او ميسر گرداند ، يا در دل او بيندازد « 24 » .\r\nمؤلف گويد : كه اگر چنين بگويد : أستخيراللَّه برحمته خيرة فى عافية صد مرتبه ، پس بگويد لا إله الّا اللَّه الحليم الكريم ، و سبحان اللَّه ، و الحمدللَّه ربّ العالمين ، و لاحول ولاقوة الا باللَّه العلى العظيه شايد عمل به حديث كرده باشد . پس صلوات بفرستد و طلب خير خود از خدا بكند ، و دعائى كه بعد از اين مذكور است ، كه راوى گفت : كه شنيدم از حضرت صادق ( عليه السلام ) كه در استخاره اين دعاء را مىخواندند : للّهمّ انّى أسالك بعلمك ، و أستخيرك بعزّتك ، و أسألك من فضلك العظيم ، و أنت أعلم بعواقب الامور ، ان كان هذا الامر خيراً لى فى دينى و دنياى و آخرتى ، فيسره لى و بارك لى فيه [ و أعنّى عليه - خ ل 
  ] و ان كان شرّاً فاصرفه عنّى ، واقض لى الخير [ بالخير حيث ما كان - خ ل 
  ] حيث كان ، و رضّنى به حتى لاأحبّ تعجيل ما أخرت و لا تأخير ما عجّله « 25 » .\r\nو كلينى و شيخ ، به سند صحيح از حضرت صادق ( عليه السلام ) روايت كرده‌اند كه دو ركعت نماز بكن ، و طلب خير خود از حق تعالى بكن ، پس به خدا سوگند مىكنم كه هيچ مسلمان طلب خير از خدا نمىكند مگر آنكه البته آنچه خير اوست خدا به نزد او مىآورد « 26 » .\r\nو ابن بابويه و شيخ طوسى و ديگران به سند معتبر از حضرت صادق ( عليه السلام ) روايت كرده‌اند كه هر كه هفتاد مرتبه اين دعا را براى طلب خير از خدا بخواند ، البته خدا آنچه خير اوست براى او مقدر مىگرداند ، دعا اين است : يا أبصر الناظرين ، و يا أسمع السامعين ، و يا أسرع الحاسبين ، و يا أرحم الراحمين ، و يا أحكم الحاكمين ، صلّ على محمد و أهل بيته ، و خرلى فى الامر الّذى أرد « 27 » .\r\n\r\n\r\n","description":"","footnote":"\r\n( 24 ) - قرب الاسناد ، ص 28 .\r\n( 25 ) - بحار الانوار ، 91 / 260 از قرب الاسناد و فتح الابواب .\r\n( 26 ) - فروع كافى ، 3 / 470 و تهذيب الاحكام : 3 / 179 .\r\n( 27 ) - من لا يحضره الفقيه ، 1 / 563 و تهذيب الاحكام : 3 / 182 .\r\n","page_name":" 19 ","page_number":19},
  {"content":"\r\n\r\nو در مكارم الاخلاق همين روايت را نقل كرده ، و در آخرش گفته است : كه پس برو به سجده و صد مرتبه بگو أستخيراللَّه برحمته ، أستقدراللَّه فى عافية بقدرته پس متوجه آن كار بشو كه هر چه رو مىدهد خير تو در آن است ، و متهم مدار پروردگار خود را در آنچه براى تو مقدر كند ، و بدان كه خير تو البته در آن است « 28 » .\r\nو شيخ ( رحمه اللَّه ) به سند معتبر از امام محمد باقر ( عليه السلام ) روايت كرده است كه حضرت امام زين العابدين ( عليه السلام ) هرگاه اراده امرى مىكردند ، مانند حج يا عمره يا فروختن يا خريدن يا بنده آزاد كردن وضو مىساخت ، و دو ركعت نماز استخاره مىكردند ، و در آن دو ركعت سوره حشر و سوره رحمن مىخواندند ، پس قل أعوذ برب الفلق ، و قل أعوذ برب الناس ، و قل هو اللَّه أحد مىخواندند ، پس اين دعا را مىخواندند :\r\nاللّهمّ ان كان الامر الذى أردت خيراً لى فى دينى و دنياى و آخرتى و عاجل أمرى و آجله ، فيسره لى على أحسن الوجوه و أجملها [ و أكملها - خ ل 
  ] و ان كان الامر الذى أردت شرّاً لى فى دينى و دنياى و آخرتى و عاجل أمرى و آجله ، فاصرفه عنّى على أحسن الوجوه ، ربّ لى على رشدى و ان كرهت ذلك أو [ و - خ ل 
  ] أبته نفسى « 29 » .\r\nبرقى « 30 » و سيد « 31 » نيز اين روايت را نقل كرده‌اند ، و در دعا ، اختصارى كرده‌اند ، لهذا روايت شيخ را اختيار كرديم .\r\nو ابن بابويه و شيخ و ديگران ( رضى اللَّه عنهم ) به سند حسن از حضرت صادق ( عليه السلام ) روايت كرده‌اند كه هرگاه يكى از شما اراده كارى بكند ، پس دو ركعت نماز بكند ، پس حمد كند خدا را و ثنا گويد بر او ، و صلوات فرستد بر محمد و آل او و بگويد : اللّهمّ ان كان هذا الامر خيراً لى فى دينى و دنياى ، فيسره لى و قدره لى ، و ان كان غير ذلك فاصرفه عنّي\r\n\r\n\r\n","description":"","footnote":"\r\n( 28 ) - مكارم الاخلاق ، ص 320 .\r\n( 29 ) - تهذيب الاحكام ، 3 / 180 ، ح 2 .\r\n( 30 ) - محاسن برقى ، ص 600 ، ح 11 .\r\n( 31 ) - بحار الانوار ، 91 / 263 از فتح الابواب .\r\n","page_name":" 20 ","page_number":20},
  {"content":"\r\n\r\nراوى پرسيد كه چه سوره در اين دو ركعت بخوانم ؟\r\nفرمود : كه هر سوره كه خواهى ، و اگر خواهى قل هو اللَّه أحد و قل يا أيها الكافرون بخوان ، و قل هواللَّه أحد در ثواب برابر است با ثلث قرآن « 32 » .\r\nو ايضاً ابن بابويه و سيد ( رحمة اللَّه عليهما ) روايت كرده‌اند كه محمد بن خالد قسرى از حضرت صادق ( عليه السلام ) سؤال كرد از طريق استخاره ؟ فرمود : كه در آخر ركعتهاى نماز شب در سجده صد و يك مرتبه بگو أستخير اللَّه برحمته و به روايت ديگر صد مرتبه « 33 » .\r\nو به سند معتبر ديگر روايت كرده‌اند كه هرگاه حضرت صادق ( عليه السلام ) اراده مىفرمودند كه غلامى يا چهارپايى بخرند ، يا امر آسانى يا حاجت سبكى داشتند صد مرتبه طلب خير مىكردند ، و اقلش أستخير اللَّه برحمته است « 34 » .\r\nو در قرب الاسناد به سند معتبر از حضرت امام موسى ( عليه السلام ) روايت كرده است كه مردى به خدمت آن حضرت آمد و گفت : فداى تو شوم مىخواهم به سفرى بروم و مىخواهم مرا استخاره تعليم نمائى كه اگر خير من در اين سفر باشد براى من ميسر گرداند ، و اگر براى من شر باشد از من بگرداند ، حضرت فرمود : كه مىخواهى به اين سفر به روى ؟ گفت : آرى . فرمود : كه اين دعا بخوان تا براى تو خير شوداللّهمّ قدّر لى ما أردت و اجعله خيراً لى ، فانّك تقدر على ذلك « 35 » .\r\nو سيد بن طاووس ( رضى اللَّه عنه ) از حضرت صادق ( عليه السلام ) روايت كرده است كه بعد از نماز استخاره اين دعا را بخوانند :\r\nاللّهمّ انّك خلقت أقواماً يلجؤون الى مطالع النّجوم ، لاوقات حركاتهم و سكونهم\r\n\r\n\r\n","description":"","footnote":"\r\n( 32 ) - من لا يحضره الفقيه ، 1 / 562 و تهذيب الاحكام : 3 / 180 - 181 .\r\n( 33 ) - من لا يحضره الفقيه ، 1 / 562 - 563 و بحار الانوار : 91 / 277 از فتح الابواب .\r\n( 34 ) - من لا يحضره الفقيه ، 1 / 563 و بحار الانوار : 91 / 280 از فتح الابواب و مكارم و فقيه .\r\n( 35 ) - قرب الاسناد ، ص 165 ، ط نجف .\r\n","page_name":" 21 ","page_number":21},
  {"content":"\r\n\r\nو تصرّفهم و عقدهم و حلّهم ، و خلقتنى أبرأ اليك من اللّجأ اليها و من طلب الاختيارات بها ، و أتيقّن [ أيقن - خ ل 
  ] أنّك لم تطلع أحداً على غيبك فى مواقعها ، و لم تسهّل له السّبيل الى تحصيل أفاعيلها ، و أنّك قادر على نقلها فى مداراتها فى مسيرها [ سيرها - خ ل 
  ] عن السّعود العامّة و الخاصّة الى النّحوس ، و من النّحوس الشّاملة و المفردة الى السّعود ، لانّك تمحوما تشاء و تثبت و عندك أمّ الكتاب ، و لانّها خلق من خلقك و صنعة من صنيعك [ صنعك - صنعتك - خ ل 
  ] و ما أسعدت من اعتمد على مخلوق مثله ، و استمدّ الاختيار لنفسه و هم أولئك ، و لا أشقيت من اعتمد على الخالق الّذى أنت هو ، لا إله الّا أنت وحدك لا شريك لك و سألك بما تملكه و تقدر عليه ، و أنت به ملىّ و عنه غنىّ ، و اليه غير محتاج ، و به غير مكترث ، من الخيرة الجامعة للسّلامة و العافية و الغنيمة لعبدك من حدث الدّنيا الّتى اليك فيها ضرورته لمعاشه ، و من خيرات الاخرة الّتى عليك فيها معوّله ، و أنا هو عبدك .\r\nاللّهمّ فتولّ يا مولاى اختيار خير الاوقات ، لحركتى و سكونى و نقضى و ابرامى و سيرى و حلولى و عقدى و حلّى ، واشدد بتوفيقك عزمى و سدّد فيه رأيى ، و اقذفه فى فؤادى حتّى لايتأخّر و لايتقدّم وقته عنّى ، و أبرم [ وأثرم - خ ل 
  ] من قدرتك كلّ نحس يعرض بحاجز حتم من قضائك يحول بينى وبينه ، و يباعده منّه فى دينى و نفسى و مالى و ولدى و اخوانى ، و أعذنى به من الاولاد و الاموال و البهائم و الاعراض ، و ما أحضره و ما أغيب عنه ، و ما أستحبه و ما أخلّفه .\r\nو حصّنّى من كلّ ذلك بعياذك من الافات و العاهات و البليّات ، و من التّغيير و التّبديل و النّقمات و المثلات ، و من كلمتك الخالقة ، و من جميع المخلوقات [ المخوفات - خ ل 
  ] و من سوء القضاء ، و من درك الشّقاء ، و من شماتة الاعداء ، و من الخطأ و الزّلل فى قولى و فعلى ، و ملّكنى الصّواب فيهما ، بلا حول و لا قوّة الّا باللَّه علىّ العظيم ، بلا حول و لاقوة الّا باللَّه الحكيم الكريم ، بلا حول و لاقوّة الّا باللَّه العزيز العظيم [ العليم - خ ل 
  ] بلاحول و لاقوّة الّا باللَّه حرزى و عسكرى ، بلا حول و لاقوة الّا باللَّه سلطانى و مقدرتى ، بلاحول و لاقوّة الّا باللَّه عزّى و منعتى .\r\nاللّمّ أنت العالم بجوائل فكرى ، و جوائس صدرى ، و مايترجّح فى الاقدام عليه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو الاحجام عنه مكنون ضميرى و سرّى ، و أنا فيه بين حالين خير أرجوه و شرّ أتقّيه ، و سهو يحيط بى ودين أح . طه ، فان أصابنى [ أصابنى - خ ل 
  ] الخيرة الّتى أنت خالقها لتهبها لى ، لاحاجة بك اليها بل بجود منك علىّ بها غنمت و سلمت ، و ان أخطأتنى خسرت و عطبت .\r\nاللّهمّ فأرشدنى منه الى مرضاتك و طاعتك ، و أسعدنى فيه بتوفيقك و عصمتك ، و اقض بالخير و العافية و السّلامة التّامة الشّاملة الدّائمة لى فيه حتم أقضيتك و نافذ عزمك و مشيّتك ، و انّنى [ انّى - خ ل 
  ] أبرأ اليك من العلم بالاوفق [ بالارفق - خ ل 
  ] من مباديه و عواقبه و فواتحه [ مفاتحه - خ ل 
  ] و خواتمه و مسالمه و معاطبه و من القدرة عليه ، و أقرّ أنّه لاعام و لا قادر على سداده سواك ، فأنا أستهديك و أستعينك [ و أستفتيك - خ ل 
  ] و أستقضيك و أستفيك و أدعوك و أرجوك ، و ما تاه من استهداك ، و لاضلّ من استفتاك ، و لا دهى من استكفاف ، و لاحال [ خاب - خ ل 
  ] من دعاك ، و لاأخفق من رجاك ، فكن لى عند أحسن ظنونى و آمالى فيك ، يا ذاالجلال و الاكرام ، انّك على كلّ شىء قدير .\r\nو استنهضت لمهمّى هذا و لكلّ مهمّ ، أعوذ باللَّه السّميع العليم من الشيطان الرّجيم ،  بِسْمِ اللَّهِ الرَّحْمنِ الرَّحِيمِ ،        الْحَمْدُ لِلَّهِ رَبِّ الْعالَمِينَ ، الرَّحْمنِ الرَّحِيمِ ، مالِكِ يَوْمِ الدِّينِ ، إِيَّاكَ نَعْبُدُ وَ إِيَّاكَ نَسْتَعِينُ ، اهْدِنَا الصِّراطَ الْمُسْتَقِيمَ ، صِراطَ الَّذِينَ أَنْعَمْتَ عَلَيْهِمْ ، غَيْرِ الْمَغْضُوبِ عَلَيْهِمْ ، وَ لَا الضَّالِّينَ       .        قُلْ أَعُوذُ بِرَبِّ النَّاسِ ، مَلِكِ النَّاسِ ، إِلهِ النَّاسِ ، مِنْ شَرِّ الْوَسْواسِ الْخَنَّاسِ ، الَّذِي يُوَسْوِسُ فِي صُدُورِ النَّاسِ ، مِنَ الْجِنَّةِ وَ النَّاسِ        .       قُلْ أَعُوذُ بِرَبِّ الْفَلَقِ ، مِنْ شَرِّ ما خَلَقَ ، وَ مِنْ شَرِّ غاسِقٍ إِذا وَقَبَ ، وَ مِنْ شَرِّ النَّفَّاثاتِ فِي الْعُقَدِ ، وَ مِنْ شَرِّ حاسِدٍ إِذا حَسَدَ       .      قُلْ هُوَ اللَّهُ أَحَدٌ ، اللَّهُ الصَّمَدُ ، لَمْ يَلِدْ وَ لَمْ يُولَدْ ، وَ لَمْ يَكُنْ لَهُ كُفُواً أَحَدٌ .     \r\nپس بخوان سوره تبارك الذى بيده الملك تا آخر سوره ، پس بگو :  وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  ،  وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً  ،  وَ إِذا ذَكَرْتَ رَبَّكَ فِي الْقُرْآنِ وَحْدَهُ وَلَّوْا عَلى أَدْبارِهِمْ نُفُوراً  ،  أُولئِكَ هُمُ الْغافِلُونَ  ،  أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ وَ خَتَمَ عَلى سَمْعِهِ وَ قَلْبِهِ   وَ جَعَلَ عَلى بَصَرِهِ غِشاوَةً فَمَنْ يَهْدِيهِ مِنْ بَعْدِ اللَّهِ أَ فَلا \r\n\r\n","description":"","footnote":"","page_name":" 23 ","page_number":23},
  {"content":"\r\n\r\n تَذَكَّرُونَ  ،  وَ مَنْ أَظْلَمُ مِمَّنْ ذُكِّرَ بِآياتِ رَبِّهِ فَأَعْرَضَ عَنْها وَ نَسِيَ ما قَدَّمَتْ يَداهُ إِنَّا جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً وَ إِنْ تَدْعُهُمْ إِلَى الْهُدى فَلَنْ يَهْتَدُوا إِذاً أَبَداً  ،  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً  ،   وَ قالُوا حَسْبُنَا اللَّهُ وَ نِعْمَ الْوَكِيلُ فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَ اللَّهُ ذُو فَضْلٍ عَظِيمٍ   ،  فَاضْرِبْ لَهُمْ طَرِيقاً فِي الْبَحْرِ يَبَساً لا تَخافُ دَرَكاً وَ لا تَخْشى  ،  لا تَخافا إِنَّنِي مَعَكُما أَسْمَعُ وَ أَرى  .\r\nو استنهضت لمهمّى هذا و لكلّ مهمّ أسماء اللَّه العظام و كلماته التّوامّ و فواتح سور القرآن و خواتيمها و محكماتها و قوارعها و كلّ عوذة تعوّذ بها نبىّ أو صديق حم شاهت الوجوه وجوه أعدانى فهم لايبصرون ، و حسبى اللَّه ثقة و عدّة و نعم الوكيل ، و الحمدللَّه ربّ العالمين ، و صلواته على سيدنا محمد رسوله و آله الطاهرين « 36 » .\r\nمؤلف گويد : كه اگر در ابتداى سور معوذتين و قل هواللَّه نيز بسم اللَّه الرحمن الرحيم را اعاده كند شايد بد نباشد ، و از فحواى دعا ظاهر مىشود كه از براى دفع شر اعادى نيز اين دعا را خواندن مناسب است .\r\nو ايضاً سيد ( رضى اللَّه عنه ) به سند معتبر روايت كرده است كه از حضرت امام رضا ( عليه السلام ) كه روايت كرد از پدرش از حضرت امام جعفر ( صلوات اللَّه عليهما ) كه هر كه اين دعا را بخواند در كارى كه اراده كند نبيند در عاقبت آن كار مگر آنچه خواهد و دوست دارد ، و دعا اين است :\r\nاللّهمّ انّ خيرتك تنيل الرّغائب ، و تجزل المواهب ، و تطيّب المكاسب ، و تغنم المطالب ، و تهدى الى أحمد العواقب ، و تقى من محذور النّوائب ، اللّهمّ انّى أستخيرك فيما عقد عليه رأيى وقادنى اليه هواى ، فأسألك يا ربّ أن تسهّل لى من ذلك ما تعسّر ، و أن تعجّل من ذلك تيسّر ، و أن تعطينى يا ربّ الظفر فيما استخرتك فيه و عوناً بالانعام فيما دعوتك ، و أن تجعل يا ربّ بعده قرباً ، و خوفه أمناً ، و محذوره سلماً ، فانك تعلم و لا\r\n\r\n\r\n","description":"","footnote":"\r\n( 36 ) - بحار الانوار ، 91 / 270 - 273 از فتح الابواب سيد .\r\n","page_name":" 24 ","page_number":24},
  {"content":"\r\n\r\nأعلم و تقدر و لا أقدر ، و أنت علام الغيوب ، اللّهمّ ان يكن هذا الامر خيراً لى فى عاجل الدنيا و [ آجل - خ ل 
  ] الاخرة ، فسهله لى و يسّره علىّ ، و ان لم يكن فاصرفه عنّى و اقدر لى فيه الخيرة ، انّك على كلّ شىء قدير ، يا أرحم الراحمين « 37 » .\r\nو ايضاً سيد ( رحمه اللَّه ) روايت كرده است ، از محمد بن مظفر كه آخر فرمانى كه از حضرت صاحب الامر ( صلوات اللَّه عليه ) بيرون آمد اين دعاى استخاره بوده كه بايد به آن عمل كنند ، و در نمازهاى حاجت نيز مىتوان خواندن ، و دعا اين است : بسم اللَّه الرحمن الرحيم ، اللّهمّ انّى أسالك باسمك الّذى عزمت به على السّماوات والارض ، فقلت لهما اتينا طوعاً أو كرها قالتا أتينا طائعين ، و باسمك الذى عزمت به على عصا موسى ، فاذا هى تلقف ما يأفكون . و أسألك باسمك الذى صرفت به قلوب السحرة اليك حتّى قالوا آمنا بربّ العالمين [ ربّ موسى و هارون أنت اللَّه ربّ العالمين - خ 
  ] و أسالك بالقدرة التى تبلى بها كلّ جديد و تجدد بها كلّ بال ، و أسالك بكلّ حقّ هو لك و بكلّ حقّ جعلته عليك ، ان كان هذا الامر خيراً لى فى دينى و دنياى و آخرتى أن تصلى على محمد و آل محمد ، و تسلّم عليهم تسليماً ، و تهنّئه [ تهيّئه - خ‌ل 
  ] لى و تسهّله علىّ ، و تلطف لى فيه برحمتك يا ارحم الراحمين ، و ان كان شرّاً لى فى دينى و دنياى و آخرتى أن تصلى على محمد و آل محمد [ و آله - خ ل 
  ] و تسلّم عليهم تسليماً ، و أن تصرفه عنّى بما [ بم - خ ل 
  ] شئت و كيف شئت ، و ترضينى بقضائك ، و تبارك لى فى قدرك ، حتى لاأحبّ تعجيل شىء أخّرته ، و لاشىء عجّلته ، فانّه لاحول و لاقوة الّا بك ، يا علىّ يا عظيم يا ذاالجلال و الاكرام « 38 » .\r\nو شيخ طوسى ( عليه الرحمه ) در مجالس روايت كرده است از امام على نقى ( عليه السلام ) كه حضرت صادق ( عليه السلام ) فرمود كه پدرم ( صلوات اللَّه عليه ) در استخاره اين دعا را مىخواند :\r\nاللّهمّ انّ خيرتك تنيل الرّغائب ، و تجزل المواهب ، و تغنم المطالب ، و تطيّب\r\n\r\n\r\n","description":"","footnote":"\r\n( 37 ) - بحار الانوار ، 91 / 275 از فتح الابواب سيد .\r\n( 38 ) - بحار الانوار ، 91 / 276 از فتح الابواب سيد .\r\n","page_name":" 25 ","page_number":25},
  {"content":"\r\n\r\nالمكاسب ، و تهدى الى أحمد العواقب ، و تقى محذور النّوائب ، اللهمّ يا مالك الملوك أستخيرك فيما عزم رأيى عليه و قادنى هواى [ يا مولاى - خ ل 
  ] اليه ، فسهل من ذلك ما توعّر ، و يسّر منه ما تعسّر ، واكفنى فى استخارتى المهمّ ، و ادفع عنّى كلّ ملمّ ، واجعل عاقبة أمرى غنماً ، و محذوره سلما ، و بعده قرباً ، وجد به خصباً ، أعطنى يا ربّ لواء الظّفر فيما استخرتك فيه ، و قرّر الانعام فيما دعوتك له ، و منّ علىّ بالافضال فيما رجوتك ، فانّك تعلم و لا أعلم ، و تقدر و لا أقدر ، و أنت علام الغيوب « 39 » .\r\nو شيخ كفعمى ( رحمةاللَّه عليه ) در كتاب بلدالامين از حضرت امام رضا ( صلوات اللَّه عليه ) از جمله ادعيه وسائل اين دعا را براى استخاره روايت كرده است :\r\nاللّهمّ انّ خيرتك فيما أستخيرك فيه تنيل الرّغائب ، و تجزل المواهب ، و تغنم المطالب ، و تطيّب المكاسب ، و تهدى الى أجمل المذاهب ، و تسوق الى أحمد العواقب ، و تقى مخوف النّوائب . اللّهمّ انّى أستخيرك فيما عزم رأيى عليه وقادنى عقلى اليه ، فسهّل اللّهمّ منه ما توعّر ، و يسّر منه ما تعسّر ، و اكفنى فيه المهمّ ، وادفع عنّى كلّ ملمّ ، و اجعل ربّ عواقبه غنما ، و خوفه [ مخوفه - خ ل 
  ] سلماً ، و بعده قرباً ، وجدبه خصباً ، و أرسل اللهم اجابتى ، و أنجح طلبتى ، واقض حاجتى ، واقطع عوائقها ، وامنع بوائقها ، وأعطنى اللّهمّ لواء الظّفر بالخيرة فيما استخرتك ، و وفور الغنم فيما دعوتك ، و عوائد الافضال فيما رجوتك . واقرنه اللّهمّ بالنّجاح وحطه بالصّلاح ، و أرنى أسباب الخيرة واضحة ، و اعلام غنمها لائحة ، واشدد خناق تعسّرها ، وانعش صريع تيسرها . و بيّن اللّهمّ ملتبسها ، و أطلق محتبسها ، و مكن أسّها حتى تكون خيرة مقبلة بالغنم ، مزيلة للغرم ، عاجلة النّفع ، باقية الصنع ، انّك ولىّ المزيد مبتدىء بالجود « 40 » .\r\nو در محاسن برقى از حضرت رسول ( صلى اللَّه عليه و آله ) روايت كرده است كه هر كه طلب خير از خدا كند بايد كه عددش طاق باشد « 41 » .\r\n\r\n\r\n","description":"","footnote":"\r\n( 39 ) - امالى شيخ طوسى ، 1 / 299 .\r\n( 40 ) - البلدالامين ، ص 161 - 162 .\r\n( 41 ) - محاسن برقى ، ص 599 ح 6 .\r\n","page_name":" 26 ","page_number":26},
  {"content":"\r\n\r\nو ايضاً از حضرت صادق ( عليه السلام ) روايت كرده است كه پدرم هرگاه اراده استخاره مىكرد وضو مىساخت و دو ركعت نماز مىكرد و مشغول استخاره مىشد ، و اگر در اثناى استخاره كسى با او سخن مىگفت سبحان اللَّه مىگفت و سخن با كسى نمىگفت تا فارغ مىشد « 42 » .\r\nو ايضاً در محاسن و مكارم روايت كرده‌اند كه در استخاره اين دعا بخوانند :\r\nاللّهمّ انّى أستخيرك برحمتك ، و أستقدرك الخير بقدرتك عليه ، لانّك عالم الغيب و الشّهادة الرحمن الرحيم ، فأسالك أن تصلّى على محمد و آله ، كما صلّيت على ابراهيم و آل ابراهيم انّك حميد مجيد ، اللّهمّ ان كان هذا الامر الّذى أريده خيراً لى فى دينى و دنياى و آخرتى فيسره لى ، و ان كان غير ذلك فاصرفه عنّى و اصرفنى عنه « 43 » .\r\nو ايضاً هر دو از آن حضرت روايت كرده‌اند كه فرمود بعضى از پدران من در استخاره اين دعا مىخواندند : اللّهمّ لك الحمد و بيدك الخير كله ، اللهم انّى أستخيرك برحمتك ، وأستقدرك الخير بقدرتك عليه ، لانّك تقدر و لاأقدر ، و تعلم و لااعلم ، و أنت علام الغيوب ، اللهمّ فما كان من أمر هو أقرب من طاعتك و أبعد من معصيتك و أرضى لنفسك و أقضى لحقّك ، فيسره لى و يسرنى له ، و ما كان من غير ذلك فاصرفه عنّى و اصرفنى عنه ، فانّك لطيف لذلك و القادر عليه « 44 » .\r\nو در محاسن به سند معتبر روايت كرده است كه حضرت امام محمد باقر ( عليه السلام ) فرمود : كه هرگاه امر عظيمى را اراده كنم صد مرتبه طلب خير خود از حق تعالى مىكنم ، و اگر غلام خريدن يا مانند آن باشد سه مرتبه طلب خير مىكنم مىگويم :\r\nاللّهمّ انّى أسالك بأنّك عالم الغيب و الشّهادة ، ان كنت تعلم أنّ الامر الذى أردت خير لى فخره لى و يسره ، و ان كنت تعلم أنّه شرّ لى فى دينى و دنياى و آخرتى فاصرفه عنّى الى ما هو خير لى ، و رضّنى فى ذلك بقضائك ، فانّك تعلم و لاأعلم ، و تقدر و لا أقدر ،\r\n\r\n\r\n","description":"","footnote":"\r\n( 42 ) - محاسن برقى ، ص 599 ح 8 .\r\n( 43 ) - محاسن برقى ، ص 599 ، ح 9 و مكارم الاخلاق : ص 323 .\r\n( 44 ) - محاسن برقى ، ص 599 ، ح 10 و مكارم الاخلاق : ص 324 .\r\n","page_name":" 27 ","page_number":27},
  {"content":"\r\n\r\nو تقضى و لا أقضى ، انّك علام الغيوب « 45 » .\r\nمؤلف گويد : كه ظاهرش آن است كه پيش از اين دعا صد مرتبه يا سه مرتبه أستخيراللَّه برحمته بگويد و بعد از آن اين دعا را بخواند ، و احتمال دارد كه همين دعا را مكرر بخواند .\r\nو ايضاً به سند معتبر ديگر از حضرت صادق ( عليه السلام ) روايت كرده است كه مىگوئى در دعاى استخاره : أستخيراللَّه و أستقدر اللَّه و أتوكل على اللَّه ، و لاحول و لاقوة الّا باللَّه ، أردت أمراً فأسأل الهى ان كان ذلك له رضاً أن يقضى لى حاجتى ، و ان كان له سخطاً أن يصرفنى عنه و أن يوفقنى لرضاه « 46 » .\r\nو كلينى و شيخ و سيد ( رضى اللَّه عنهم ) به سند صحيح از حضرت صادق ( عليه السلام ) روايت كرده‌اند كه دو ركعت نماز بكن و طلب خير از علام الغيوب بكن ، پس به خدا سوگند ياد مىكنم كه هر مسلمان كه خير خود را از خدا بطلبد البته آنچه خير اوست به نزد او مىآورد « 47 » .\r\nو سيد و كفعمى و ديگران به چندين سند از حضرت امام محمد باقر ( عليه السلام ) روايت كرده‌اند كه حضرت اميرالمؤمنين ( صلوات اللَّه عليه ) فرمود : كه حضرت رسول ( صلى اللَّه عليه و آله ) را سرى بود كه كم كسى بر آن مطلع شد ، و مىگفت و من نيز مىگويم كه لعنت خدا و ملائكه و صالحان خلق خدا بر كسى باد كه افشاى سرّ آن حضرت نمايد ، مگر نزد كسى كه اعتماد بر او داشته باشد .\r\nپس كتمان كنيد راز آن حضرت را ، بدرستى كه شنيدم مىفرمود : كه يا على به خدا سوگند ياد مىكنم كه نمىگويم به تو مگر آنچه گوشهاى من شنيده و دل من حفظ كرده و ديده من به سوى آن نظر كرده ، پس زنهار يا على سرّ مرا فاش مكن ، به درستى كه من از خداوند خود استدعا كرده‌ام كه هر كه افشاى سرّ من بكند نزد غير محرم اسرار من بچشاند\r\n\r\n\r\n","description":"","footnote":"\r\n( 45 ) - محاسن برقى : ص 600 ، ح 12 .\r\n( 46 ) - محاسن برقى ، ص 600 ، ح 13 .\r\n( 47 ) - فروع الكافى ، 3 / 470 و تهذيب الاحكام : 3 / 179 .\r\n","page_name":" 28 ","page_number":28},
  {"content":"\r\n\r\nبه او گرمى آتش جهنم را .\r\nپس فرمود : كه يا على بسيارى از مردم اگر عمل كنند به آنچه من مىگويم در نهايت مرتبه عبادت خواهد بود هر چند عبادت ايشان كم نمايد ، و اگر نه ترس آن داشتم كه طاغيان اين امت دين مرا ضايع كنند هر آينه اين سرّ را فاش مىكردم و به همه كس مىگفتم ، لهذا نمىخواهم كه غير كسى كه محل اعتماد باشد بداند .\r\nبدان كه در شب معراج چون به آسمان هفتم رسيدم نظر كردم به سوى فرجه‌اى از عرش الهى كه نور از آن مىجوشيد مانند ديگى كه در جوش باشد ، پس چون خواستم برگردم مرا نزد آن فرجه نشانيدند ، و ندا به من رسيد كه‌اى محمد پروردگارت تو را سلام مىرساند و مىگويد كه تو گرامىترين خلقى نزد او ، و نزد او علمى است كه از جميع پيغمبران و امتهاى ايشان پنهان داشته است به غير تو و هر كه را به پسندى تو از امت تو ، و كسى كه او به پسندد بعد از خود ، و چون اين دعاها را بخوانند گناهان گذشته ايشان بر طرف شود ، و بعد از آن از گناه نترسند ، و به اين سبب امر مىكنم تو را به كتمان آن ، تا آن كه عمل كنندگان اكتفا به اين نكنند و دست از ساير طاعات بردارند .\r\nپس در ضمن دعاها فرمود : كه يا محمد ، هركه او را دو امر پيش آيد و خواهد كه از براى او اختيار كنم هر يك را كه نزد من پسنديده‌تر است ، پس وقتى كه اراده آن امر مىكند اين دعا را بخواند :\r\nاللهم اخترلى بعلمك ، و وفقنى لرضاك و محبتك ، اللهم اخترلى بقدرتك و جنبنى بعزتك مقتك و سخطك ، اللهم اخترلى فيما أريد من هذين الامرين - و نام مىبرى از آن دو أمر را - أسرهما الىّ ، و أحبّهما اليك ، و اقربهما منك ، و أرضا همالك ، اللهمّ انّى أسالك بالقدرة الّتى زويت بها علم الاشياء كلّها عن جميع خلقك ، فانّك عالم بهواى و سريرتى و علانيتى ، فصلّ على محمد و آله ، واسفع بناصيتى الى ما تراه لك رضاً ولى صلاحاً فيما استخرتك فيه حتى تلزمنى من ذلك أمراً أرضى فيه بحكمك ، و أتكل فيه على قضائك ، واكتفى فيه بقدرتك ، و لاتلبنى و هواى لهواك مخالف ، و لا ما أريد لما تريد لى مجانب ، اغلب بقدرتك التى تقضى بها ما أحببت على من احببت بهواك هواى ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو يسّرنى لليسرى التى ترضا بها عن صاحبها ، و لاتخذلنى بعد تفويضى اليك أمرى ، برحمتك الّتى وسعت كلّ شىء ، اللهمّ أوقع خيرتك فى قلبى ، وافتح للزومها يا كريم ، آمين رب العالمين پس‌هرگاه اين دعا بخواند من اختيار مىكنم براى او منافع او را در دنيا و آخرت « 48 » .\r\nو سيد ، به سند موثق از زراره روايت كرده است كه گفت : به حضرت امام محمد باقر ( عليه السلام ) عرض كردم كه هرگاه اراده كارى داشته باشم و خواهم طلب خير خود از پروردگار خود بكنم چگونه بگويم ؟ حضرت فرمود : كه هرگاه اراده استخاره داشته باشى روز سه شنبه و چهارشنبه و پنجشنبه را روزه بدار ، پس در روز جمعه در مكان پاكيزه‌اى دو ركعت نماز بكن ، پس نظر كن بجانب آسمان و صد مرتبه بگو :\r\nاللهم انّى اسالك بأنّك عالم الغيب و الشهادة الرحمن الرحيم ، أنت عالم الغيب ، ان كان هذا الامر خيراً لى فيما أحاط به علمك ، فيسره لى و بارك فيه وافتح لى [ لى به - خ ل 
  ] بابه ، و ان كان ذلك شرّاً لى فيما أحاط به علمك ، فاصرفه عنّى بما تعلم ، فانك تعلم و لا اعلم ، و تقدر و لاأقدر ، و تقضى و لاأقضى ، و أنت علام الغيوب « 49 » .\r\nو ايضاً به سند معتبر از كتاب دلائل حميرى روايت كرده است ، از محمد بن سهل قمى كه گفت : من در مكه معظمه مجاور بودم ، پس رفتم به مدينه و به خدمت حضرت امام محمد تقى ( عليه السلام ) مشرف شدم ، و اراده داشتم كه از حضرت سؤال كنم از براى شرف و كرامت جامه را كه بپوشم و ميسر نشد كه سؤال كنم تا وداع كردم و بيرون آمدم ، و خواستم كه از مدينه بيرون روم ، باز به خاطرم رسيد كه عريضه به خدمت حضرت بنويسم و جامه را سؤال كنم ، چون ترددى داشتم عريضه را نوشتم و رفتم به مسجد حضرت رسول ( صلى اللَّه عليه و آله ) و دو ركعت نماز استخاره كردم ، و بعد از آن صد مرتبه طلب خير از خدا كردم ، پس در دلم افتاد كه نامه را نفرستم ، نامه را دريدم و از مدينه بيرون رفتم ، چون روانه شدم ديدم كه خادم آن حضرت در ميان قطارها\r\n\r\n\r\n","description":"","footnote":"\r\n( 48 ) - بحار الانوار ، 91 / 267 - 268 از فتح الابواب سيد ، و مصباح كفعمى ، ص 394 - 395 .\r\n( 49 ) - بحار الانوار ، 91 / 278 از فتح الابواب سيد .\r\n","page_name":" 30 ","page_number":30},
  {"content":"\r\n\r\nمىگردد و سؤال از مكان من مىكند ، چون به من رسيد دستمالى به من داد كه دو پارچه بسيار خوش قماش نازك در ميان آن پيچيده بود ، و گفت : مولاى تو اين جامه‌ها را براى تو فرستاده است ، پس احمد بن محمد بن عيسى راوى حديث گفت : كه در آن زودى محمد بن سهل به رحمت خدا رفت ، و من او را غسل دادم و در همان جامه‌ها كه حضرت فرستاده بودند او را كفن كردم « 50 » .\r\nمؤلف گويد : كه در اين حديث چندين معجزه از آن جناب ظاهر شده :\r\nاول : آن كه حضرت دانسته كه در خاطر او بوده كه جامه طلب كند براى او فرستادند .\r\nدوم : آن كه اشعار فرمودند كه اجل او نزديك شده احتياج به جامه دوخته ندارد .\r\nسوم : آن كه جامه‌ها به عدد اثواب ضرورى كفن براى او فرستادند ، زيرا كه مىدانستند كه در كفن به آنها محتاج خواهد شد .\r\nو سيد ( رحمه اللَّه ) اين حديث را براى آن نقل كرده است كه استخاره و نماز آن به اين نحو ميان محدثين شيعه مشهور و معروف بوده ، و اين حديث به مفتاح آينده انسب است .\r\nو شيخ مفيد ( عليه الرحمة ) در مسائل عزية گفته است : كه از براى استخاره نماز مقررى هست ، و آن دو ركعت است با هر سوره كه خواهد ، و بعد از سلام حمد و ثناى خدا بگو و صلوات بر محمد و آل بفرستد و بگويد :\r\nاللهمّ انّى أستخيرك بعلمك و قدرتك ، و أستخيرك بعزّتك ، و أسالك من فضلك ، فانّك تقدر و لا أقدر ، و تعلم و لااعلم ، و أنت علام الغيوب . اللهمّ ان كان هذا الامر الذى عرض لى خيراً فى دينى و دنياى و آخرتى ، فيسره لى و بارك لى فيه و أعنى عليه ، و ان كان شرّاً فاصرفه عنى و اقض لى الخير حيث كان ، و رضنى به حيث لاأحبّ تعجيل ما أخرت و لاتأخير ما عجلت و اگر خواهد بگويد : اللهمّ خرلى فيما عرض لى ، واقض لى بالخيرة فيما وفّقتنى له منه [ منك - خ ل 
  ] برحمتك يا أرحم الراحمين « 51 » .\r\n\r\n\r\n","description":"","footnote":"\r\n( 50 ) - بحار الانوار ، 91 / 276 از فتح الابواب سيد .\r\n( 51 ) - بحار الانوار ، 91 / 229 از رساله عزية .\r\n","page_name":" 31 ","page_number":31},
  {"content":"\r\n\r\nو شيخ طوسى ( عليه الرحمة ) در كتاب مبسوط و نهاية گفته است : كه سنت است آدمى در امرى كه اراده كند دو ركعت نماز بكند ، و هر سوره كه خواهد در آن دو ركعت بخواند ، و قنوت در ركعت دوم بخواند ، و بعد از سلام هر دعا كه داند بخواند و مطلب خود را بطلبد ، پس به سجده رود و صد نوبت بگويد : أستخير اللَّه فى جميع أمورى « 52 » .\r\nو ابن ادريس « 53 » و ابن البراج « 54 » ( رحمةاللَّه عليهما ) نيز نزديك به اين ، گفته‌اند .\r\nو سيد ، به سند صحيح از محمد بن مسلم روايت كرده است كه اراده شام كردم و حضرت صادق ( عليه السلام ) مرا امر كرد كه اين دعا بخوانم : اللهمّ ا كان هذا الوجه الذى هممت به خيراً لى فى دينى و دنياى و عاقبة أمرى و لجميع المسلمين ، فيسره و بارك لى فيه ، و ان كان ذلك شراً لى فاصرفه عنّى الى ما هو خير لى منه ، فانّك تعلم و لااعلم ، و تقدر و لا أقدر ، و أنت علام الغيوب پس صد مرتبه بگويم أستخيراللَّه چون چنين كردم رفتن به شام بر طرف شد و همان تهيه را صرف سفر حج كردم . و ايضاً راوى گفت : كه أستخيراللَّه را در امر عظيم صد و يك مرتبه بگويد ، و در امر سهل ده مرتبه « 55 » .\r\nو ابن براج ( قدس سره ) در مهذب گفته است : كه بهترين انواع استخاره آن است كه دو ركعت نماز بجا آورد چنانچه ساير نوافل را مىكند ، و قنوت در ركعت دوم بخواند ، و در سجده آخر نماز صد مرتبه بگويد : أسخيراللَّه پس بگويد : لا إله الا اللَّه الحليم الكريم ، لا إله الا اللَّه العلىّ العظيم ، ربّ به حق محمد و آل محمد ، صلّ على محمد و آل محمد ، و خرلى فى الامر الذى أردت « 56 » .\r\nمؤلف گويد : كه احاديث در اين نوع استخاره بسيار است ، و چون بعضى با آنچه\r\n\r\n\r\n","description":"","footnote":"\r\n( 52 ) - المبسوط ، 1 / 133 . والنهاية ص 142 .\r\n( 53 ) - السرائر ، ص 69 .\r\n( 54 ) - مهذب ابن براج ، 1 / 149 - 150 .\r\n( 55 ) - بحار الانوار ، 91 / 282 . از فتح الابواب سيد .\r\n( 56 ) - مهذب ابن ابرج ، 1 / 150 .\r\n","page_name":" 32 ","page_number":32},
  {"content":"\r\n\r\nمذكور شد اختلاف يسيرى داشت به همين اكتفا نمود ، و به هر يك از اينها كه ذكر كرديم اگر عمل كند خوب است ، و اگر بعضى را با بعضى ضم كند تمامتر خواهد بود .\r\nو از جمله دعاها كه مناسب اين نوع است دعاى صحيفه كامله است و آن اين است :\r\nاللهمّ انّى أستخيرك بعلمك ، فصلّ على محمد و آله ، واقض لنا بالخيرة ، وأالهمنا معرفة الاختيار ، واجعل ذلك ذريعة الى الرضا بما قضيت لنا و التسليم لما حكمت ، فأزح عنّا ريب [ أهل - خ 
  ] الارتياب ، و أيدنا بيقين المخلصين ، و لا تسمنا عجز المعرفة عمّا تخيّرت ، فنغمط قدرك و نكره موضع رضاك ، و نجنح الى التى هى أبعد من حسن العاقبة و أقرب الى ضد العافية ، حبّب الينا ما نكره من قضائك ، و سهل علينا ما نستصعب من حكمك ، و ألهمنا الانقياد لما أوردت علينا من مشيّتك ، حتى لانحبّ تأخير ما عجّلت و لاتعجيل ما أخرت ، و لانكره ما أحببت و لانتخيّر ما كرهت ، و اختم لنا بالّتى هى احمد عاقبة و أكرم مصيراً ، انّك تفيد الكريمة و تعطى الجسيمة ، و تفعل ما تريد و أنت على كلّ شىء قدير « 57 » .\r\nو ظاهراً در قسم دوم نيز خواندن مناسب باشد ، و در اقسام ديگر بعيد است .\r\n\r\nمفتاح دوم در بين نوع دوم استخاره است\r\nكه بعد از عمل استخاره رجوع به قلب خود كند و آنچه در خاطرش رجحان به هم رسانيده به آن عمل نمايد .\r\nچنانچه شيخ طوسى ( قدس اللَّه روحه ) در كتاب اقتصاد گفته است : كه كسى\r\n\r\n\r\n","description":"","footnote":"\r\n( 57 ) - صحيفة سجادية ، دعاء 33 .\r\n","page_name":" 33 ","page_number":33},
  {"content":"\r\n\r\nكه اراده امرى كند سنت است كه غسل كند و دو ركعت نماز به جا آورد ، و بعد از آن به سجده رود و صد مرتبه بگويد أستخيراللَّه تعالى فى جميع امورى كلّها خيرة فى عافية پس آنچه در دلش افتد به آن عمل كند « 58 » .\r\nو كلينى و شيخ و سيد و طبرسى ( رحمةاللَّه عليهم ) به سند كالصحيح روايت كرده‌اند كه ابن اسباط اراده مصر داشت و در راه دريا و صحرا متردد بود ، حضرت امام رضا ( صلوات اللَّه عليه ) فرمود : كه برو به سجده در غير وقت نماز واجب ، و دو ركعت نماز بكن ، و صد مرتبه طلب خير خود از خدا بكن ، و آنچه در دلت مىافتد به آن عمل كن « 59 » .\r\nو به روايت على بن ابراهيم صد و يك مرتبه أستخيراللَّه بگويد « 60 » و اگر أستخيراللَّه برحمته خيرة فى عافية بگويد بهتر است .\r\nو شيخ ( رحمه اللَّه ) در مجالس به سند معتبر از حضرت امام على نقى ( عليه السلام ) روايت كرده است كه حضرت صادق ( صلوات اللَّه عليه ) فرمود : كه هرگاه يكى از شما را حاجتى عارض شود بايد كه مشورت با پروردگار خود بكند ، گفتند : چگونه مشورت كند ؟ فرمود : كه بعد از نماز فريضه به سجده رود و صد مرتبه بگويد اللهمّ خرلى پس متوسل شود به ما و صلوات فرستد بر ما و ما را شفيع گرداند در درگاه خدا ، پس آنچه حق تعالى به دلش مىاندازد به آن عمل كند « 61 » . و اين مطالب را اگر به فارسى بگويد نيز خوبست .\r\nو اگر بگويد كه : اللهمّ انّى أتوسل اليك بنبيّك نبىّ الرحمة محمد و أهل بيته الطاهرين ، و أتوجه بهم اليك أن تصلى على محمد و آل محمد ، و أن تلهمنى ما هو خير لى فى دينى و دنياى و آخرتى خيرة فى عافية ، برحمتك يا أرحم الراحمين ظاهراً خوب باشد .\r\n\r\n\r\n","description":"","footnote":"\r\n( 58 ) - الاقتصاد ، ص 274 .\r\n( 59 ) - فروع كافى ، 3 / 471 ، ح 4 و تهذيب الاحكام : 3 / 180 و بحار : 91 / 264 و مكارم الاخلاق : ص 321 .\r\n( 60 ) - فروع كافى ، 3 / 471 ح 5 .\r\n( 61 ) - امالى شيخ طوسى ، 1 / 281 .\r\n","page_name":" 34 ","page_number":34},
  {"content":"\r\n\r\nو در فقه الرضا عليه السلام مذكور است كه هرگاه امرى را اراده كنى دو ركعت نماز بكن و صد مرتبه أستخيراللَّه بگو پس بگو : لا إله الّا اللَّه العلىّ العظيم ، لا إله الا اللَّه الحليم الكريم ، ربّ به حق محمد و على خرلى فيما أردت للدنيا و الاخرة خيرة من عندك لك فيه رضاً ولى فيه صلاح فى خير و عافية ، يا ذالمن و الطول پس آنچه رأيش بر آن قرار گيرد به عمل آورد « 62 » .\r\nو سيد ( رضى اللَّه عنه ) به سندهاى صحيح و معتبر روايت كرده است كه مردى به حضرت امام محمد جواد ( عليه السلام ) عريضه در باب فروختن ملكى نوشت ، در جواب نوشتند : كه دو ركعت نماز به جا آور و بعد از آن صد مرتبه طلب خير خود از خدا بكن ، و در اثناى استخاره با كسى سخن مگو تا صد مرتبه تمام شود ، پس اگر در دلت بيفتد فروختن آن ملك به فروش « 63 » .\r\nو ديلمى در فردوس الاخبار روايت كرده است كه حضرت رسول ( صلى اللَّه عليه و آله ) به انس گفت : كه هر وقت كه امرى را اراده كنى هفت مرتبه طلب خير از پروردگار خود بكن ، پس آنچه در دل تو بيفتد بكن كه خير تو در آن است « 64 » .\r\nو ايضاً در صحاح عامه از جابر بن عبداللَّه انصارى روايت كرده‌اند كه حضرت رسالت پناه ( صلى اللَّه عليه و آله ) استخاره را تعليم ما مىكرد چنانچه سوره قرآن را تعليم مىكرد و مىگفت : كه هر يك از شما كه امرى را قصد نمايد دو ركعت نماز بكند در غير وقت نماز واجب ، پس بگويد :\r\nاللهمّ انّى أستخيرك بعلمك ، و أستقدرك بقدرتك ، و أسالك من فضلك العظيم ، فانّك تقدر و لا أقدر ، و تعلم و لا أعلم ، و أنت علام الغيوب . اللهمّ ان كنت تعلم أنّ هذا الامر خير لى فى دينى و معاشى و عاجل أمرى و آجله ، فاقدره لى و يسره لى ثم بارك لى فيه . اللهمّ و ان كنت تعلم أنّ هذا الامر شرّ لى فى دينى و معاشى و عاجل أمرى و آجله ،\r\n\r\n\r\n","description":"","footnote":"\r\n( 62 ) - فقه الرضا ، ص 152 .\r\n( 63 ) - بحار الانوار ، 91 / 264 از فتح الابواب .\r\n( 64 ) - بحار الانوار ، 91 / 265 از همان كتاب .\r\n","page_name":" 35 ","page_number":35},
  {"content":"\r\n\r\nفاصرفه عنّى و اصرفنى عنه ، واقدر لى الخير حيث كان و رضنى به و حاجت خود را نام ببرد ! « 65 »\r\nو شيخ مفيد در مقنعه و على بن بابويه در رساله گفته‌اند : كه هرگاه امرى را اراده كنى دو ركعت نماز بكن و صد و يك مرتبه أستخيراللَّه برحمته بگو و اين دعا بخوان :\r\nلا إله الّا الله العلى العظيم ، لا إله الّا اللَّه الحليم الكريم ، ربّ بحقّ محمّد و آل محمّد صلّ على محمّد و آله ، و خرلى فيما أردت للدّنيا و الآخرة خيرة منك ف عافيه پس هرچه بر آن عزم كنى به عمل آور . « 66 »\r\nو كلينى و شيخ و سيد و غير ايشان به سند معتبر روايت كرده‌اند كه اسحاق بن عمّار ، به خدمت حضرت صادق ( عليه السلام ) عرض كرد كه بسيار واقع مىشود كه امرى را اراده مىكنم ، و بعضى مرا امر مىكنند به آن و بعضى نهى مىكنند ، حضرت فرمود : كه هرگاه چنين باشد دو ركعت نماز بكن و صد و يك مرتبه طلب خير از خدا بكن ، پس نظر كن كه كدم يك در دل تو راجح است ، پس آن را بكن كه ان شاء الله خير تو در آن است ، و بايد كه طلب خير را در عافيت بكنى ، يا آن كه بگويى : أستخير اللَّه برحمته خيرة فى عافية زيرا كه بسا باشد كه خير آدمى در بريدن دست او باشد ، يا در مردن فرزند او ، يا در رفتن مال او ، يعنى : هرچند خير در اينها باشد اما چون اكثر خلق صبر بر اين بلاها نمىتوانند كرد و حق تعالى قادر است بر آن كه خير را در امرى قرار دهد كه مقرون به عافيت از اين بلاها باشد ، پس در دعا بايد كه شرط عافيت بكند . « 67 »\r\nو سيد به سند صحيح از امام محمد باقر ( عليه السلام ) روايت كرده است كه هر بنده كه صد مرتبه طلب خير از حق تعالى بكند البته آنچه خير اوست در دلش مىافتد مىگويد : اللّهم عالم الغيب و الشّهادة ان كان ما أردت خيرا لامر دنياى و آخرتى و عاجل أمرى و آجله ، فيّسره لى و افتح لى بابه و رضّنى فيه بقضائك « 68 » .\r\n\r\n\r\n","description":"","footnote":"\r\n( 65 ) - بحار الانوار ، 91 / 265 . از همان كتاب .\r\n( 66 ) - مقنعه ، شيخ مفيد ، ص 36 . و بحار الانوار : 91 / 276 .\r\n( 67 ) - فروع كافى ، 3 / 472 ، ج 7 ، تهذيب الاحكام : 3 / 1818 ، ج 5 . و بحار الانوار : 91 / 277 .\r\n( 68 ) - بحار الانوار ، 91 / 278 . از فتح الابواب .\r\n","page_name":" 36 ","page_number":36},
  {"content":"\r\n\r\nو در عيون اخبار الرضا از آن حضرت ( عليه السلام ) روايت كرده است كه حضرت صادق ( صلوات اللَّه عليه ) فرمود : در استخاره كه بعد از نماز فريضه به سجده مىرود و صد مرتبه مىگويد : اللّهم خرلى پس متوسل مىشود به رسول خدا و أئمه هديصلوات اللَّه عليهم ، و صلوات برايشان مىفرستد و ايشان را شفيع خود مىگرداند ، پس آنچه بعد از آن خدا او را الهام كند عمل به آن مىكند ، زيرا كه البته از جانب حق تعالى است . « 69 »\r\n\r\nمفتاح سوم استخاره به جناب مقدس الهى است با مشورت كردن با مؤمنان\r\nبدان كه مشورت كردن با برادران مؤمن عاقل ، از اهمّ امور است ، و تاكيد بسيار در آيات و اخبار در آن وارد شده است ، چنانچه حق تعالى براى تعليم ساير بندگان و تأليف قلوب مؤمنان و امتحان منافقان حضرت رسالت پناه ( صلى اللَّه عليه و آله ) را كه صاحب عقل كل بود و خاطر مقدسش اسرار وحى الهى و مشرق انوار الهامات نامتناهى بود خطاب نمود كه . . . و شاورهم فى الامر فاذا عزمت فتوكّل على اللَّه انّ اللَّه يحب المتوكلين « 70 » . يعنى : با صحابه ، مشورت كن در امر جهاد و غير آن كه اراده مىنمايى ، پس چون عزم كنى بر آنچه ما بر زبان ايشان جارى مىسازيم و به خاطر مقدس تو مىاندازيم ، پس توكل كن بر خدا و كار خود را به او بگذار و اعتماد بر غير او مكن ، بدرستى كه خدا دوست مىدارد آنها را كه در همه امور بر خداوند خود توكل مىكنند .\r\nبدان كه امر آن حضرت به مشوره براى تعليم ساير بندگان و تطييب خاطر مؤمنان و مصالح بسيار ، ديگر باز امر فرمود به توكل و اعتماد بر جناب مقدس او ، و تفويض امور\r\n\r\n\r\n","description":"","footnote":"\r\n( 69 ) - بحار الانوار ، 278 / 91 . از همان كتاب .\r\n( 70 ) - سوره آل عمران : 159 .\r\n","page_name":" 37 ","page_number":37},
  {"content":"\r\n\r\nخود به علم كامل و لطف شامل او ، پس با ارتكاب مشورت بايد كه اعتماد بر آراى خلق نكند و خير خود را از علام الغيوب طلب كند ، تا آنچه خير اوست حق تعالى بر زبان ايشان جارى گرداند .\r\nو ايضاً در جاى ديگر فرموده است  وَ الَّذِينَ اسْتَجابُوا لِرَبِّهِمْ وَ أَقامُوا الصَّلاةَ وَ أَمْرُهُمْ شُورى بَيْنَهُمْ وَ مِمَّا رَزَقْناهُمْ يُنْفِقُونَ .  « 71 » پس مدح كرده است جماعتى را كه اجابت مىكنند پروردگار خود را در هر امرى از امور دين كه ايشان را به سوى آن مىخواند و نماز را برپا مىدارند در اوقات فضيلت با شرائط و آداب آن و كار ايشان مشوره است در ميان ايشان . يعنى : مستبد به رأى خود نمىباشند ، و در هر كار با يكديگر مشورت مىكنند ، و از آنچه به ايشان روزى كرده‌ايم از مال حلال در راه رضاى ما انفاق مىكنند . و از اين آيه كريمه نهايت مبالغه در مشورت ظاهر مىشود .\r\nو از حضرت رسول ( صلى اللَّه عليه و آله ) منقول است كه هر كه با كسى مشورت كند البته هدايت مىيابد به آنچه خير او در آن است « 72 » .\r\nو در حديث ديگر فرمود : كه يا على كسى كه طلب خير خود از خدا مىكند در كار خود حيران نمىشود ، و كسى كه در كارها با مردم مشورت مىكند پشيمان نمىشود « 73 » .\r\nو از حضرت اميرالمؤمنين ( صلوات اللَّه عليه ) مروى است كه نفس خود را به خطرها مىاندازد كسى كه مستغنى مىشود به رأى خود از رأى ديگران « 74 » .\r\nو سيد و برقى و ديگران به سند معتبر از حضرت صادق ( عليه السلام ) روايت كرده‌اند كه مشورت نمىباشد مگر با چهار حدّ اگر كسى آنها را رعايت كند منتفع مىشود ، و اگر نكند ضررش بر مشورت كننده زياده از نفع آن است :\r\nاول : آن كه با كسى مشورت كنى كه عاقل باشد .\r\n\r\n\r\n","description":"","footnote":"\r\n( 71 ) - سوره شورى : 38 .\r\n( 72 ) - بحار الانوار ، 91 / 254 .\r\n( 73 ) - بحار الانوار ، 91 / 254 .\r\n( 74 ) - عيون اخبار الرضا ، 2 / 54 .\r\n","page_name":" 38 ","page_number":38},
  {"content":"\r\n\r\nدوم : آن كه آزاد و دين دار و صالح باشد .\r\nسوم : آن كه دوست و برادر مؤمن باشد .\r\nچهارم : آن كه او را بر سرّ خود مطلع گردانى به نحوى كه چنانچه تو راز خود مىدانى او هم بداند ، و اعتماد بر او داشته باشى كه افشاى راز تو نمىكند نزد مردم .\r\nاما اول : براى آنكه اگر عاقل باشد رأى او به كار تو مىآيد و رأى احمق به كار نمىآيد .\r\nو اما دوم : براى آن كه اگر آزاد و دين دار باشد سعى مىكند كه خير تو رت بداند و به تو بگويد ، و اگر از خدا نترسد پروا ندارد از آن كه خير تو را از تو پنهان كند .\r\nو اما سوم : زيرا كه اگر يار و برادر ايمانى نباشد ، راز خود را به او نمىتوانى گفت .\r\nو اما چهارم : براى آنكه تا اسرار تو را نداند خير تو را نمىتواند دانست « 75 » .\r\nمؤلف گويد : كه در عبارت حديث اجمالى هست و حاصل مضمونش آن است كه مذكور شد و دور نيست كه مراد از آزاد ، آزاد مرد خوش اخلاق باشد .\r\nچنانچه به سند معتبر از حسن بن الجهم منقول است كه حضرت امام رضا ( عليه السلام ) فرمود : كه عقل پدرم به مرتبه‌اى بود كه عقلهاى ديگران را به آن نمىتوانست سنجيد ، و با آن مرتبه از علم و عقل بسيار بود كه با يكى از سياهان غلامان خود مشورت مىكرد ، مىگفتند : با چنين كسى مشورت مىكنى ؟ جواب مىفرمود كه بسا باشد كه خدا خير مرا بر زبان او جارى گرداند ، پس آنچه آن سياهان مىگفتند از مصالح بساتين و مزارع آن حضرت به آن عمل مىنمود « 76 » .\r\nو از حضرت صادق ( عليه السلام ) منقول است كه از حضرت رسول ( صلى اللَّه عليه و آله ) پرسيدند كه حزم و دورانديشى چيست ؟ فرمود : كه مشورت كردن با صاحبان عقل و رأى نيك و متابعت ايشان كردن « 77 » .\r\n\r\n\r\n","description":"","footnote":"\r\n( 75 ) - بحار الانوار ، 91 / 253 . و محاسن برقى : ص 602 ، ح 28 .\r\n( 76 ) - بحار الانوار ، 91 / 254 .\r\n( 77 ) - بحار الانوار ، 91 / 254 .\r\n","page_name":" 39 ","page_number":39},
  {"content":"\r\n\r\nو در مكارم از حضرت صادق ( عليه السلام ) روايت كرده است كه حضرت رسول خدا ( صلى اللَّه عليه و آله ) فرمود : كه مشورت كردن با عاقل ناصح خيرخواه موجب ميمنت و مباركى و رشد و صلاح و توفيق حق تعالى است ، پس هرگاه خيرخواه داناى عاقل رأيى براى تو اختيار كند زنهار و مخالفت او مكن كه باعث هلاك تو مىگردد « 78 » .\r\nو در حديث ديگر فرمود : كه هيچ معاونتى بهتر از مشورت كردن نيست ، و هيچ عقلى بهتر از تدبير نيست « 79 » .\r\nو از حضرت اميرالمؤمنين ( صلوات اللَّه عليه ) منقول است كه مشورت كن با جماعتى كه از خدا ترسند ، و دوست دار برادران مؤمن را به قدر پرهيزكارى ايشان ، و بپرهيز از زنان بد و از نيكان ايشان در حذرباش ، اگر تو را به نيكى امر كنند مخالفت كن ايشان را تا طمع نكنند در آن كه موافقت كنى ايشان را در بديها « 80 » .\r\nو در حديث ديگر فرمود كه من بيزارم از كسى كه مسلمانى با او مشورت كند و آنچه خير او را در آن داند به او نگويد « 81 » .\r\nو از حضرت رسول ( صلى اللَّه عليه و آله ) مروى است كه هر گروهى كه با يكديگر مشورت كنند ، و در ميان ايشان كسى باشد كه نامش محمد يا حامد يا محمود يا احمد باشد و در مشورت ايشان داخل باشد البته آنچه خير ايشان است بر ايشان ظاهر مىشود « 82 » .\r\nو از حضرت صادق ( عليه السلام ) منقول است كه مشورت كن با مردان عاقل پرهيزكار ، زيرا كه امر نمىكنند تو را مگر به نيكى ، و زنهار كه مخالفت ايشان مكن كه مخالفت داناى پرهيزكار باعث فساد دين و دنياست « 83 » .\r\n\r\n\r\n","description":"","footnote":"\r\n( 78 ) - مكارم الاخلاق ، ص 319 .\r\n( 79 ) - مكارم الاخلاق ، ص 319\r\n( 80 ) - بحار الانوار ، 75 / 98 .\r\n( 81 ) - بحار الانوار ، 75 / 104 .\r\n( 82 ) - عيون اخبار الرضا ، 2 / 29 .\r\n( 83 ) - مكارم الاخلاق ، ص 319 .\r\n","page_name":" 40 ","page_number":40},
  {"content":"\r\n\r\nو به سند معتبر از حضرت صادق ( عليه السلام ) منقول است كه اگر خواهى نعمت الهى براى تو مستقيم باشد و مروت و مردى تو كامل و تمام باشد و زندگانى تو نيكو باشد ، پس در امور خود با برده و با مردم دنى و دون مشورت مكن « 84 » .\r\nو از حضرت رسول ( صلى اللَّه عليه و آله ) مروى است كه مشورت مكن با جبان و ترسان كه راه بدر شد را بر تو تنگ مىكند ، و بسبب جبنى كه دارد راه گشاد را به تو نمىنمايد ، و مشورت مكن با بخيل كه مانع مىشود تو را از رسيدن به نهايت مقصود خود ، و مشورت مكن با كسى كه حرص دنيا داشته باشد ، زيرا كه زينت مىدهد براى تو بدترين رأيها را « 85 » .\r\nو به سند معتبر از حضرت صادق ( عليه السلام ) منقول است كه هر كه برادر مؤمنش با او مشورت كند و آنچه محض خير او را در آن داند نگويد حق تعالى عقل ء رؤيش را از او سلب كند « 86 » .\r\nو در محاسن و معانى الاخبار و فتح الابواب به سندهاى معتبر از حضرت صادق ( عليه السلام ) منقول است كه هرگاه يكى از شما كارى را اراده كند با كسى مشورت نكند تا آنكه پيش از آن با خداوند خود مشورت كند . راوى گفت : چگونه با خدا مشورت كند ؟ فرمود : كه اول از حق تعالى طلب خير خود بكند ، بعد از آن با مؤمنان مشورت كند ، تا خدا آنچه خير در آن است بر زبان ايشان جارى گرداند « 87 » .\r\nو در مكارم از حضرت صادق ( عليه السلام ) روايت كرده است كه هرگاه امرى را اراده كنى ، پس با كسى مشورت مكن‌تا با خدا مشورت كنى ، پرسيدند كه چگونه با پروردگار خود مشورت كند ؟ فرمود : كه صد مرتبه بگويد أستخيراللَّه پس با مردم مشورت كند تا خدا خير او را بر زبان هر كه خواهد جارى كند « 88 » .\r\n\r\n\r\n","description":"","footnote":"\r\n( 84 ) - بحار الانوار ، 75 / 990 ، ح 9 .\r\n( 85 ) - بحار الانوار ، 75 / 99 ، ح 11 .\r\n( 86 ) - بحار الانوار ، 75 / 102 ، ح 29 .\r\n( 87 ) - محاسن برقى ، ص 598 ، ح 2 و معانى الاخبار ، ص 144 - 145 و بحار 91 / 252 از فتح الابواب .\r\n( 88 ) - مكارم الاخلاق ، ص 318 .\r\n","page_name":" 41 ","page_number":41},
  {"content":"\r\n\r\nو سيد ، به سند معتبر از حضرت صادق ( عليه السلام ) روايت كرده است كه چون احدى از شما - يعنى شيعيان - اراده كند كه چيزى بخرد يا بفروشد يا داخل امرى بشود ، پس اول خير خود را از خداى عزوجل سؤال كند به آن كه بگويد :\r\nاللّهمّ انى أريد أمراً ، فان كان خيراً لى فى دينى و دنياى و آخرتى و عاجل أمرى و آجله فيسّره لى ، و ان كان شرّاً لى فى دينى و دنياى فاصرفه عنّى ، ربّ اعزم لى على رشدى و ان كرهته و أبته نفسى پس با ده نفر از مؤمنان مشورت كند در آن امر كه اراده كرده است ، و اگر ده كس نيابد با پنج نفر مشورت كند ، با هر يك دوبار ، و اگر نيابد مگر دو نفر از مؤمنان با هر يك پنج مرتبه مشورت كند ، و اگر نيابد مگر يك مرد با او ده نوبت مشورت كند « 89 » .\r\nمؤلف گويد : كه اگر صد مرتبه أستخيراللَّه را با اين حديث ضم كند اتم و اكمل خواهد بود انشاءاللَّه تعالى .\r\n\r\nمفتاح چهارم در بيان استخاره به قرآن مجيد است\r\nكلينى ( رحمه اللَّه ) از حضرت صادق ( عليه السلام ) روايت كرده است كه تفأل مكن به قرآن « 90 » .\r\nمشايخ ما ( رحمةاللَّه عليهم ) اين حديث را تأويل مىكردند كه مراد نهى از فال گشودن از قرآن است كه احوال آينده را از آيات مناسبه استنباط كنند ، چنانچه بعضى از جهّال اين را وسيله روزى خود كرده به اين نحو مردم را فريب مىدهند .\r\nو به خاطر قاصر فقير مىرسد كه ممكن است كه مراد نهى از تفأل و تطيرى باشد\r\n\r\n\r\n","description":"","footnote":"\r\n( 89 ) - بحار الانوار ، 91 / 252 - 253 از سيد .\r\n( 90 ) - اصول كافى ، 2 / 629 ، ح 7 .\r\n","page_name":" 42 ","page_number":42},
  {"content":"\r\n\r\nكه اكثر خلق از ديدن و شنيدن بعضى امور مىكنند ، و بعضى را بر خود مبارك و بعضى را شوم مىگيرند ، مانند صداى كلاغ و جغد و ديدن بعضى از حيوانات و غير آن در افتتاح سفر و احوال ديگر . يعنى از شنيدن بعضى از آيات كريمه فال نيك و فال بد مىگيرند ، و شايد يك حكمتش اين باشد كه باعث كم اعتقادى مردم به قرآن كريم نگردد اگر موافق نيفتد .\r\nو استخاره به قرآن مجيد به چندين طريق معروف است و در بعضى از كتب مذكور است :\r\nاول : آن كه بعد از طلب خير از جناب مقدس ربانى مصحف را بگشايد و آيه اول صفحه دست راست را ملاحظه نمايد ، اگر آيه رحمتى يا امر به خيرى باشد خوب است ، و اگر آيه غضبى يا نهى از شرّى يا عقوبتى باشد بد است ، و اگر ذوجهتين باشد يا مشتبه باشد ميانه است .\r\nچنانچه شيخ طوسى در تهذيب و صاحب كتاب « 91 » الغايات و سيد بن طاووس ( رضى اللَّه عنهم ) به سند معتبر روايت كرده‌اند كه يسع بن عبداللَّه قمى به حضرت صادق ( عليه السلام ) عرض كرد كه من اراده مىكنم كارى را و طلب خير از حق تعالى مىكنم و رأيم بر يك طرف قرار نمىگيرد ، حضرت فرمود : كه نظر كن در هنگامى كه به نماز برمى خيزى ، زيرا كه دورترين احوال شيطان از آدمى حالتى است كه به نماز مىايستد ، پس ببين كه چه چيز در دلت مىافتد و اخذ كن به آن ، و بگشا مصحف را پس نظر كن به سوى اول چيزى كه مىبينى در مصحف ، پس به آن عمل كن انشاءاللَّه .\r\nمؤلف گويد : كه ظاهر آن است كه مراد آن باشد كه يا بگشا ، و آن حضرت دو طريق به جهت استخاره و تشخيص خير بيان فرموده باشد ، و همچنين مراد از اول چيزى كه مىبينى اول صفحه باشد ، زيرا كه غالب آن است كه اول نظر بر آن مىافتد .\r\nو مؤيد اين معنى است آنچه روايت كرده است ابن ادريس ( رحمه اللَّه ) در كتاب\r\n\r\n\r\n","description":"","footnote":"\r\n( 91 ) - تهذيب الاحكام ، 3 / 310 ، ح 6 و بحار الانوار 91 / 243 از كتاب الغايات .\r\n","page_name":" 43 ","page_number":43},
  {"content":"\r\n\r\nسرائر از شخصى از اصحاب كه گفت : در خدمت حضرت امام زين العابدين ( صلوات اللَّه عليه ) بودم و عادت آن حضرت اين بود كه چون نماز صبح مىكرد با كسى سخن نمىگفت تا آفتاب طلوع مىكرد ، و روزى كه زيد فرزند آن حضرت متولد شد بعد از نماز صبح آن حضرت را بشارت به ولادت او دادند ، پس رو به اصحاب خود كرد و گفت : چه نام كنم اين فرزند را ؟ هر يك از حاضران نامى گفتند .\r\nحضرت مصحف طلبيد و در دامن خود گذاشت و گشود در اول صفحه اين آيه بود  . . . وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً  « 92 » .\r\nپس مصحف را بر هم گذاشت و بار ديگر گشود اين آيه در اول صفحه بود  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ .  « 93 » پس حضرت دوبار فرمود : كه و اللَّه زيد است و او را زيد نام كرد « 94 » .\r\nمؤلف گويد : كه چون حضرت سجاد ( عليه السلام ) مىدانستند كه يكى از فرزندان او كه مسمّى به زيد خواهد بود در جهاد مخالفان شهيد خواهد شد و در اين دو آيه كه در استخاره ظاهر شد اشاره به شهادت او بود به اين سبب دانستند كه اين همان فرزند است ، پس او را به زيد مسمى گردانيدند ، و دلالت مىكند بر استخاره به اين نحو كه مذكور شد ، بلكه ايمائى به جواز تفأل به قرآن نيز دارد .\r\nو ايضاً سيد ( رحمة اللَّه عليه ) در فتح الابواب گفته است كه خطيب مستغفرى در دعوات خود ذكر كرده است كه هرگاه خواهى تفأل نمائى به كتاب خدا ، پس سه مرتبه سوره قل هو اللَّه أحد را بخوان و سه مرتبه صلوات بر محمد و آل محمد بفرست ، پس بگو اللّهمّ تفألت بكتابك و توكّلت عليك فأرنى من كتابك ما هو المكتوم من سرك\r\n\r\n\r\n","description":"","footnote":"\r\n( 92 ) - سوره نساء : 95 .\r\n( 93 ) - سوره توبه : 111 .\r\n( 94 ) - بحار الانوار ، 91 / 242 - 243 .\r\n","page_name":" 44 ","page_number":44},
  {"content":"\r\n\r\nالمكنون فى غيبك پس مصحف مجيد را بگشا و عمل كن به آنچه در سطر اول صفحه دست راست ظاهر مىشود بى آن كه اوراق و سطور را بشمارى ، و اين را از حضرت رسول ( صلى اللَّه عليه و آله ) روايت كرده است « 95 » .\r\nمؤلف گويد : كه اين حديث اگرچه از طرق عامه روايت شده است اما مؤيد استخاره صفحه اول مىتواند شد .\r\nطريق دوم استخاره قرآن مجيد : آن است كه به صفحه اولى عمل نكنند و آن چند قسم است :\r\nاول : آن است كه فقير ديدم به خط شيخ جليل شيخ شمس الدين محمد صاحب الكرامات و المقامات جدّ شيخ الاسلام و المسلمين شيخ بهاء الدين محمد ( قدس اللَّه روحهما ) ، كه از خط شيخ سعيد شهيد ، محمد بن مكى ( رفع اللَّه درجته ) نقل كرده كه او به سند معتبر از مفضل بن عمر روايت كرده است كه گفت : با جمعى از اصحاب در خدمت حضرت امام جعفر صادق ( عليه السلام ) نشسته بوديم ، پس يكى از ايشان به خدمت آن حضرت عرض كرد كه گاه هست اراده كارى و قصد حاجتى مىكنيم ، پس مصحف مجيد را بر مىداريم و حاجت خود را به خاطر مىآوريم و قرآن را مىگشائيم و بعد از آن به ورق اول نظر مىكنيم و به آن استدلال بر نيك و بد حاجت خود مىكنيم .\r\nحضرت فرمود : كه مىدانيد به چه نحو بايد كرد ؟ و اللَّه كه نمىدانيد ، گفتم فداى تو شوم چگونه بايد كرد ؟ فرمود : كه هرگاه يكى از شما را حاجتى باشد و قصد آن داشته باشد نماز جعفر را به جا آورد و دعايش را بخواند ، و چون فارغ شود مصحف را بردارد و نيت كند فرج آل محمد را كه ظهور حضرت صاحب الامر ( عليه السلام ) در اين نزديكى خواهد شد و بگويد : اللّهمّ ان كان فى قضائك و قدرك أن تفرج عن وليّك و حجّتك فى خلقك فى عامنا هذا أوفى شهرنا هذا فأخرج لنا آية من كتابك نستدلّ بها على ذلك\r\n\r\n\r\n","description":"","footnote":"\r\n( 95 ) - بحار الانوار ، 91 / 241 از فتح الابواب .\r\n","page_name":" 45 ","page_number":45},
  {"content":"\r\n\r\nپس مصحف را بگشايد و هفت ورق بگرداند ، و از پشت ورق هفتم ده سطر بشمارد و نظر كند به سطر يازدهم كه در آنجا امرى بر او ظاهر خواهد شد در آن مطلبى كه براى آن گشوده ، پس مصحف را برهم مىگذارد و بار ديگر براى حاجت خود قصد مىكند و مصحف مجيد را مىگشايد و به همان نحو كه مذكور شد عمل مىكند تا حاجت او ظاهر شود .\r\nو سيد بن طاووس ( قدس سره ) نيز همين عمل را مرسل نقل كرده و گفته است كه در كتب اصحاب ما ديده‌ايم ، و اين احتمال استخاره و فال هر دو دارد « 96 » .\r\nدوم : استخاره جلاله مشهور است كه قرآن را بگشايد و در صفحه دست راست نظر كند و عدد لفظ اللَّه هر چه باشد بشمارد و بعدد آن از طرف چپ ورق بشمارد ، و بعد از آن به همان عدد از صفحه دست چپ سطر بشمارد و آنچه از سطر آخر ظاهر شود عمل كند ، و اگر در مرتبه اول استخاره لفظ جلاله در صفحه اول نباشد بار ديگر نيت كند و بگشايد تا جلاله ظاهر شود .\r\nو اين طريق را اگرچه از سيد بن طاووس نقل مىكنند ، اما در كتاب او نيست و در غير آن از كتب معتبره فقه و دعا به نظر فقير نرسيده .\r\nو ليكن به خط يكى از فضلاى بحرين ديدم كه نوشته بود كه ديدم در يكى از تأليفات علماى اماميه ( رضوان اللَّه عليهم ) كه مرسلًا از حضرت صادق ( عليه السلام ) روايت كرده بود كه آن حضرت فرمود : كه هرگاه بر احدى از شما كار تنگ شود مصحف را بدست گيرد و عزم كند بر عمل كردن به آنچه ظاهر شود بر او از جانب حق تعالى .\r\nپس سوره حمد و سوره قل هو اللَّه أحد و آية الكرسى و آيه  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  و سوره انا أنزلناه ، و سوره قل يا أيها\r\n\r\n\r\n","description":"","footnote":"\r\n( 96 ) - بحار الانوار ، 91 / 241 .\r\n","page_name":" 46 ","page_number":46},
  {"content":"\r\n\r\nالكافرون ، و سوره قل أعوذ بربّ الفلق ، و سوره قل أعوذ برب الناس ، هر يك از اينها را سه مرتبه بخواند ، پس متوجه شود به قرآن مجيد و بگويد :\r\nاللّهمّ انّى أتوجّه اليك بالقرآن العظيم من فاتحته الى خاتمته ، و فيه اسمك الاكبر و كلماتك الثامّات ، يا سامع كلّ صوت ، و يا جامع كلّ فوت ، و يا بارىء النّفوس بعد الموت ، يا من لاتغشاه الظّلمات ، و لاتشتبه عليه الاصوات ، أسألك أن تخيرلى بما أشكل علىّ به ، فانّك عالم بكلّ معلوم غير معلّم ، بحقّ محمد و علىّ و فاطمة و الحسن و الحسين و علىّ بن الحسين و محمد الباقر و جعفر الصّادق و موسى الكاظم و علىّ الرضا و محمد الجواد و علىّ الهادى و الحسن العسكرىّ و الخلف الحجّة من آل محمد عليه و عليهم السّلام .\r\nپس مصحف را بگشايد و جلالات صفحه راست را بشمارد و به عدد آن اوراق از جانب چپ بشمارد ، پس بعد از آن از صفحه دست چپ به همان عدد سطر بشمارد ، پس به سطر آخر نظر كند كه آن به منزله وحى است در مطلبى كه دارد انشاء اللَّه تعالى « 97 » .\r\nو به خط بعضى از فضلا همين استخاره به اين طريق به نظر رسيده ، كه آية الكرسى تا هم فيها خالدون و آية و عنده مفاتح الغيب تا كتاب مبين بخواند ، و ده مرتبه صلوات بر محمد و آل محمد بفرستد ، پس اين دعا بخواند :\r\nاللّهمّ انّى توكّلت عليك و تفألت بكتابك ، فأرنى ما هو المكنون فى سرّك النحزون فى علم غيبك ، برحمتك يا أرحم الراحمين . اللّهمّ أرنى الحقّ حقّاً حتى أتّبعه ، و أرنى الباطل باطلًا حتّى أجتنبه بعد از آن مصحف را مىگشايد و به همان نحو كه مذكور شد عمل مىكند .\r\nو در تأليف بعضى از فضلا به همين نحو نقل كرده است ، اما در دعا چنين است :\r\nالمحزون فى غيبك يا ذاالجلال و الاكرام ، اللّهمّ أنت الحقّ و منزل الحق بمحمد صلّى اللَّه عليه و آله ، اللّهمّ أرنى الحقّ حقّاً حتى أتبعه ، و أرنى الباطل باطلًا حتى اجتنبه يا\r\n\r\n\r\n","description":"","footnote":"\r\n( 97 ) - بحار الانوار ، 91 / 244 - 245 .\r\n","page_name":" 47 ","page_number":47},
  {"content":"\r\n\r\nأرحم الرّاحمين .\r\nسوم : آن است كه سيد ( رضى اللَّه عنه ) در فتح الابواب ذكر كرده است كه از بدر بن يعقوب أعجمى ( رضوان اللَّه عليه ) در روضه حضرات كاظمين ( صلوات اللَّه عليهما ) شنيدم كه گفت مصحف را برمى دارى و مىگوئى : اللّهمّ ان كان فى قضائك و قدرك أن تمنّ على أمّة نبيّك بظهور وليّك و ابن بنت نبيّك ، فعجّل ذلك و سهّله و يسره و كمّله ، و أخرج لى آية أستدلّ بها على أمر فأءتمر أو نهى فأنتهى فى عافية و اگر تواند حاجت خود را بگويد ، پس هفت ورق بگرداند ، پس از روى دوم ورق هفتم هفت سطر بشمارد ، و در سطر هفتم تفأل كند براى مطلب خود « 98 » .\r\nچهارم : آن است كه باز سيد ( رحمه اللَّه ) از شيخ بدر مذكور روايت كرده است كه بعد از خواندن دعائى كه مذكور شد مصحف را بگشايد و هفت ورق بگرداند و از صفحه دوم ورق هفتم و صفحه اول ورق هشتم عدد جلاله آنچه باشد بشمارد ، و بعدد جلاله‌هاى هر دو صفحه باز ورق بگرداند ، پس از صفحه دوم ورق آخر سطر به عدد جلاله بشمارد و در سطر آخر آنچه بر او ظاهر شود عمل كند « 99 » .\r\nپنجم : باز سيد ( رضى اللَّه عنه ) از شيخ بدر مذكور ( رحمه اللَّه ) روايت كرده است كه دعاى سابق را بخواند و مصحف شريف را بگشايد و هشت ورق بعد از آن بشمارد ، و از صفحه اول ورق هشتم ده سطر بشمارد ، و به سطر يازدهم تفأل كند « 100 » .\r\nمؤلف گويد : كه اقسام طريق دوم استخاره مصحف ، هيچ يك مستند معقولى ندارد ، خصوصاً سه قسم آخر كه هيچ يك را به معصومين ( عليهم السلام ) نسبت نداده‌اند . و چون در بعضى از اين استخارات وارد شده است كه بعد از نماز حضرت جعفر ( عليه السلام ) به عمل آورند مناسب است كه مختصرى از كيفيت آن مذكور شود .\r\nبدان كه مشهورترين طرقش آن است كه چهار ركعت بكند به دو سلام ، و در ركعت\r\n\r\n\r\n","description":"","footnote":"\r\n( 98 ) - بحار الانوار ، 91 / 242 از فتح الابواب .\r\n( 99 ) - بحار الانوار ، 91 / 242 .\r\n( 100 ) - بحار الانوار ، 91 / 242 .\r\n","page_name":" 48 ","page_number":48},
  {"content":"\r\n\r\nاول بعد از فاتحه سوره اذا زلزلت ، و در دوم سوره عاديات ، و در سوم اذا جاء نصراللَّه ، و در چهارم قل هواللَّه أحد بخواند ، و در هر ركعت بعد از فراغ از قرآت پانزده مرتبه بگويد سبحان اللَّه و الحمدللَّه و لا إله الّا اللَّه و اللَّه اكبر پس در ركوع و سر برداشتن از آن و در سجود اول و بعد از سربرداشتن و در سجده دوم و بعد از سربرداشتن در هر يك ده مرتبه اين تسبيحات را بخواند .\r\nو اگر در سجده آخر بعد از تسبيحات اين دعا را بخواند بهتر است : سبحان من لبس العزّ و الوقار ، سبحان من تعطّف بالمجد و تكرّم به ، سبحان من لاينبغى التّسبيح الّا له ، سبحان من أحصى كلّ شىء علمه ، سبحان ذى المنّ و النّعم ، سبحان ذى القدرة و الكرم ، سبحان ذى العزّة و الفضل ، سبحان ذى القوة و الطّول ، اللّهمّ انّى أسألك بمعاقد العزّ من عرشك ، و منتهى الرّحمة من كتابك ، و اسمك الاعظم الاعلى و كلماتك التّامّة الّتى تمّت صدقاً و عدلًا أن تصلّى على محمد و آل محمّد پس‌حاجت خود را بطلبد ، و اگر نتواند بگويد و أن تقضى لى حاجتى و بعد از سلام بگويد يا ربّ يا ربّ به قدر آن كه يك نفس وفا كند ، و باز يا ربّاه يا ربّاه همانقدر ، و باز يا ربّ يا ربّ همانقدر ، و باز يا اللَّه يا اللَّه به همانقدر ، و باز يا رحيم يا رحيم به همانقدر ، پس هفت مرتبه يا رحمن يا رحمن پس هفت مرتبه يا أرحم الراحمين پس بگويد :\r\nاللّهمّ انّى أفتح القول بحمدك ، و أنطق بالثّناء عليك ، و أمجّدك و لاغاية لمجدك [ لمدحك - خ ل 
  ] و أثنى عليك ، و من يبلغ غاية ثنائك و أمد مجدك ، و أنّى لخليقتك كنه معرفة مجدك ، و أىّ زمن لم تكن ممدوحا بفضلك ، موصوفاً بمجدك ، عوّداً على المذنبين بحلمك ، تخلّف سكّان أرضك عن طاعتك ، فكنت عليهم عطوفاً بجودك ، جواداً بفضلك ، عوّداداً بكرمك ، يا لا إله الّا أنت المنّان ذو الجلال و الاكرام . و اگر آن سوره‌ها را نداند هر سوره كه بخواند خوب است ، و اين دعاها نيز شرط نماز نيستند بلكه از مكملات نمازند ، و ساير آداب و ادعيه را در ربيع الاسابيع « 101 » ذكر كرده‌ايم .\r\n\r\n\r\n","description":"","footnote":"\r\n( 101 ) - ربيع الاسابيع » يكى از ارزنده‌ترين كتب فارسى علامه مجلسى ( قدس سره ) مىباشد كه راجع به\r\n","page_name":" 49 ","page_number":49},
  {"content":"\r\n\r\nو چون راوى آن استخاره و اين دعا هر دو مفضل بن عمر است دور نيست كه دعائى كه در حديث استخاره وارد شده است اشاره به اين دعا باشد ، لهذا اين دعا را در اينجا اختيار كرديم .\r\n\r\nمفتاح پنجم در بيان استخاره به تسبيح است\r\nعلامه حلى ( قدس اللَّه روحه ) در كتاب منهاج الصلاح از پدر بزرگوار خود سديدالدين يوسف ( رحمه اللَّه ) روايت كرده است ، و او از حضرت صاحب الزمان ( صلوات اللَّه عليه ) روايت كرده ، كه چون در امرى كسى خواهد استخاره كند سوره فاتحه را ده مرتبه مىخواند و به سه مرتبه و به يك مرتبه نيز اكتفا مىتواند كرد ، پس ده مرتبه سوره انا أنزلناه را مىخواند ، پس اين دعا را سه مرتبه مىخواند :\r\nاللّهمّ انّى أستخيرك لعلمك بعواقب الامور ، و أستشيرك لحسن ظنّى بك فى المأمول و المحذور . اللّهمّ ان كان الامر الفلانىّ ممّا قد نيطت بالبركة أعجازه و بواديه ، و حفّت بالكرامة أيامه و لياليه ، فخرلى فيه خيرة تردّ شموسه ذلولًا ، و تقعض أيامه سروراً ، اللّهمّ امّا أمر فأء تمر ، و امّا نهى فأنتهى ، اللّهمّ انّى أستخيرك برحمتك خيرة فى عافية پس قصد مىكند كه اگر اين امر براى من خوب است طاق مىآيد ، و اگر بد است جفت مىآيد يا برعكس ، پس قطعه از تسبيح را مىگيرد و مىشمارد تا معلوم شود كه طاق است يا جفت است « 102 » .\r\nو سيد ( قدس سره ) در فتح الابواب گفته است كه يافتم به خط برادر صالح\r\n\r\n\r\n","description":"","footnote":"\r\nاعمال طول هفته و به خصوص شب جمعه و روز جمعه مىباشد و در سنة 1319 هجرى به طبع حجرى رسيده و اميدواريم بتوانيم بنحو شايسته‌اى از سرى سلسله انتشارات كتاب به چاپ برسانيم .\r\n( 102 ) - بحار الانوار ، 91 / 248 از منهاج الصلاح .\r\n","page_name":" 50 ","page_number":50},
  {"content":"\r\n\r\nپسنديده محمد بن محمد حسينى آوى خدا سعادتش را مضاعف گرداند و مشرف گرداند خاتمه او را : كه روايت رسيده است از حضرت صادق ( صلوات اللَّه عليه ) كه هر كه خواهد طلب خير خود از خدا بكند ، پس سوره حمد و انا أنزلناه را هر يك ده مرتبه بخواند ، پس سه مرتبه اين دعا را بخواند ، و آن دعاى سابق را ذكر كرده است ، پس گفته است كه كفّى از سنگ ريزه يا تسبيح بگيرد ، و سيد گفته است كه مراد آن است كه قصد كند كه اگر طاق باشد بكن و اگر جفت باشد مكن .\r\nپس باز سيد گفته است : كه بعضى از اصحاب ما حديث مرسلى نقل كرده است در صفت قرعه به تسبيح ، كه سوره حمد را يك مرتبه ، و سوره انا أنزلناه را يازده مرتبه بخواند ، پس آن دعا كه گذشت بخواند ، و رفيقى به هم رساند و خود كردن را ، و او نكردن را يا برعكس به خاطر بگذرانند ، پس دو رقعه بنويسد يكى به اسم خود و ديگرى به اسم رفيقش و در جايى بگذارد و دست كند و بدر آورد اسم هر يك كه بدر آيد به خاطر گرفته ، او عمل كند « 103 » .\r\nطريق ديگر : شيخ يوسف بن حسين ، از خط شيخ شهيد ( قدس اللَّه روحهما ) روايت كرده است ، كه ده مرتبه سوره انا أنزلناه مىخوانى ، پس مىگوئى :\r\nاللّهمّ انّى أستخيرك لعلمك بعاقبة الامور ، و أستشيرك لحسن ظنّى بك فى المأمول و المحذور . اللّهمّ ان كان الامر الّذى عزمت ممّا قد نيطت البركة بأعجازه و بواديه ، و حفّت بالكرامة أيّامه و لياليه ، فأسألك بمحمد و على و فاطمة و الحسن و الحسين و علىّ و محمد و جعفر و موسى و علىّ و محمد و علىّ و الحسن و الحجة القائم عليهم السلام أن تصّلى على محمد و عليهم أجمعين ، و أن تخيرلى فيه خيرة تردّ شموسه ذلولًا ، و تقيّض أيّامه سروراً . اللّهمّ ان كان أمراً فاجعله فى قبضة الفرد ، و ان كان نهياً فاجعله فى قبضة الزّوج پس تسبيح را مىگيرى و عمل مىكنى به آنچه مىآيد ، يعنى : اگر يك مىماند عمل مىكنى و اگر دو مىماند ترك مىكنى « 104 » .\r\n\r\n\r\n","description":"","footnote":"\r\n( 103 ) - بحار الانوار ، 91 / 247 .\r\n( 104 ) - بحار الانوار ، 91 / 251 .\r\n","page_name":" 51 ","page_number":51},
  {"content":"\r\n\r\nمؤلف گويد : كه عبارت سيد ، اجمالى دارد ، فقير از عبارت او چنين مىفهمم و اللَّه يعلم .\r\nو بدان كه ظاهر روايات آن است كه از سنگ ريزه چند يا دانه تسبيحى چند دست كند و مشتى بردارد و بشمارد نه به روشى كه متعارف است .\r\nو بعضى از مشايخ ما ( رضوان اللَّه عليهم ) تسبيح منظوم را در ميان كف مىگرفتند و دانه‌ها كه در ميان كف واقع مىشد مىشمردند كه طاق است يا جفت . و اين نوع نيز با روايت فى الجمله انطباقى دارد .\r\nاما آنچه دست بدست از اكثر مشايخ ديده و شنيده‌ايم همان روش متعارف است كه به انگشت ميان تسبيح را بگيرند . و اگر حمد و انا أنزلناه و آن دعا را به يكى از آن عددها كه در روايات مذكور شد بخواند و نيت كند و تسبيح را بگيرد و دو تا دو تا بشمارد و اگر يك بماند عمل كند و اگر دو بماند ترك كند ظاهراً بد نباشد .\r\nو و الد مرحوم فقير ، از شيخ عظيم الشأن بهاءالدين محمد ( عليهماالرحمة و الرضوان ) نقل مىفرمود : كه ما دست بدست ، از مشايخ خود شنيده‌ايم كه از حضرت صاحب الامر ( صلوات اللَّه عليه ) روايت مىكردند در طريق استخاره تسبيح كه سه مرتبه صلوات بر محمد و آل محمد بفرستند و تسبيح را بگيرند و دو تا دو تا بشمارند ، اگر طاق مىماند خوب است و اگر جفت مىماند بد است . و و الد مبرور ( رحمه اللَّه ) به اين روش اكثر اوقات در امورى كه در آن استعجالى بود استخاره مىكردند .\r\nو طريق ديگر در ميان عوام شهرت دارد كه سه تا سه تا بشمارند ، اگر يك بماند خوب است و دو وسط است و سه بد است . و اين طريق در كتب مشهوره به نظر فقير نرسيده .\r\nو ليكن يكى از فضلاى بحرين از كتاب السعادات از حضرت صادق عليه السلام روايت كرده است كه حمد را يك مرتبه و سوره قل هواللَّه را سه مرتبه بخواند و پانزده مرتبه صلوات بر محمد و آل محمد بفرستد ، پس بگويد :\r\nاللّهمّ انّى أسألك بحقّ الحسين و جدّه و أبيه و أمه و أخيه و الائمة من ذريّته أن\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nتصّلّى على محمد و آل محمد ، و أن تجعل لى الخيرة فى هذه السّبحة ، و أن ترينى ما هو الاصلح لى فى الدين و الدّنيا . اللّهمّ ان كان الاصلح فى دينى و دنياى و عاجل أمرى و آجله فعل ما أنا عازم عليه فأمرنى و الّا فانهنى ، فانّك على كلّ شىء قدير پس قبضه از تسبيح مىگيرى و مىشمارى و مىگويئى سبحان اللَّه و الحمدللَّه و لا إله الّا اللَّه تا آن قبضه تمام شود ، اگر آخرش سبحان اللَّه باشد مخيرى ميان كردن و نكردن ، و اگر الحمدللَّه باشد امر است ، و اگر لا إله الّا اللَّه باشد نهى است « 105 » .\r\n\r\nمفتاح ششم استخاره به رقاع است\r\nو سيد بن طاووس و اكثر متأخرين علما ( رحمةاللَّه عليهم ) اين نوع را بهترين استخارات مىدانند .\r\nو در كتاب احتجاج منقول است كه حميرى عريضه نوشت به خدمت حضرت صاحب ( عليه السلام ) و پرسيد كه اگر كسى در امرى متردد شود ميان كردن و نكردن و دو انگشتر بگيرد و بر يكى بنويسد بكن و بر ديگرى مكن ، پس هر دو را پنهان كند و چندين مرتبه طلب خير خود را از حق تعالى بكند ، پس يكى از آنها را بيرون آورد و به آن عمل كند آيا حكم استخاره دارد ؟ حضرت در جواب نوشتند : كه آنچه عالم اهل بيت ( عليهم السلام ) در باب استخاره مقرر فرموده نماز كردن و رقعه‌ها نوشتن است ، يعنى : چنان بايد كرد « 106 » .\r\nمؤلف گويد : كه اين نوع از استخاره به چند طريق وارد شده :\r\nاول : آن است كه كلينى و شيخ طوسى و سيد و ديگران ( رضوان اللَّه عليهم ) به\r\n\r\n\r\n","description":"","footnote":"\r\n( 105 ) - بحار الانوار ، 91 / 250 .\r\n( 106 ) - احتجاج طبرسى ، 2 / 314 .\r\n","page_name":" 53 ","page_number":53},
  {"content":"\r\n\r\nسندهاى معتبر از هارون بن خارجه روايت كرده‌اند كه حضرت امام جعفر صادق ( صلوات اللَّه عليه ) فرمود : كه هرگاه امرى را اراده كنى شش رقعه كاغذ بگير و در سه تاى آنها بنويس بسم اللَّه الرحمن الرحيم خيرة من اللَّه العزيز الحكيم لفلان بن فلانه افعله و در سه رقعه ديگر بنويس بسم اللَّه الرحمن الرحيم خيرة من اللَّه العزيز الحكيم لفلان ابن فلانة لاتفعل پس آن رقعه‌ها را در زير مصلاى خود بگذار و دو ركعت نماز بكن ، و چون فارغ شوى برو به سجده و صد مرتبه بگو أستخير اللَّه‌برحمته خيرة فى عافية پس درست بنشين و بگو اللّهمّ خرلى و اخترلى فى جميع أمورى فى يسر منك و عافية پس دست بزن و رقعه‌ها را مشوش كن ، يعنى : به يكديگر مخلوط گردان و يك يك از آنها را بيرون آور و ملاحظه كن ، اگر سه افعل پياپى درآيد پس بكن آن كار را كه اراده كرده ، و اگر سه لاتفعل پياپى بيرون آيد پس مكن آن كار ، و اگر بعضى افعل و بعضى لاتفعل برآيد تا پنج رقعه بيرون آور اگر افعل بيشتر است عمل كن و اگر لاتفعل بيشتر است ترك كن و احتياج نيست به بيرون آوردن رقعه ششم « 107 » .\r\nمؤلف گويد : كه به جاى فلان بن فلانة در هر دو جا اسم خود و مادر خود را بنويسد .\r\nو بدان كه غسل در اين روايت وارد نشده است ، و بعضى از علما در اين استخاره ذكر كرده‌اند به اعتبار اين كه در استخاره مطلقه كه در محل خود ذكر كرديم واقع شده است و شايد بد نباشد ، و ورود غسل در نمازهاى حاجت نيز شايد مؤيد تواند شد ، و اگر قصد زيارت ائمه ( عليهم السلام ) نيز در آن غسل بكند شايد احوط باشد .\r\nو ايضاً تعيين سوره در اين نماز وارد نشده است ، و بعضى سوره حشر و سوره رحمن را ذكر كرده‌اند ، به اعتبار آن كه در نوع ديگر استخاره وارد شده است و شايد بد نباشد ، و اگر در هر ركعت سه مرتبه قل هواللَّه بخوانند چنانچه بعد از اين مذكور مىشود ايضاً بد نيست ، و ظاهراً هر سوره كه بخوانند خوب است .\r\n\r\n\r\n","description":"","footnote":"\r\n( 107 ) - فروع كافى ، 3 / 470 ، ح 3 و تهذيب الاحكام ، 3 / 181 ، ح 6 و بحار : 91 / 230 از فتح الابواب .\r\n","page_name":" 54 ","page_number":54},
  {"content":"\r\n\r\nو آنچه در روايت واقع شده است كه اگر درهم درآيد افعل و لاتفعل بايد پنج تا بيرون آورند اشكالى ندارد ، زيرا كه در بعضى از صور احتياج نمىشود به بيرون آوردن پنجم ، مثل آن كه اول يك لاتفعل درآيد و بعد از آن سه افعل يا برعكس ، يا آن كه دو افعل برآيد و يك لاتفعل و يك افعل يا برعكس ، و دور نيست كه مراد آن باشد كه احتياج به بيرون آوردن ششم هرگز نمىشود كواحتياج به پنجم نيز در بعضى از شقوق نشود . و احتمال دارد كه در همه صور پنجم را بايد بيرون آورد تعبداً كو [ كه او 
  ] فائده‌اش بر ما معلوم نباشد اما بعيد است .\r\nو ايضاً بايد دانست كه اگر مختلف بيرون آيد و يكى بيشتر باشد از حديث تفاوتى در خوبى و بدى در ميان صور آن ظاهر نمىشود ، و بعضى از علما به اعتبار زود بيرون آمدن هر يك يا توالى آنها تفاوت در مراتب خوبى و بدى قرار داده‌اند ، مثل آنكه سه افعل در چهار رقعه بيرون آيد بهتر است از آن كه در پنج رقعه بيرون آيد ، و همچنين لاتفعل در بدى ، و اگر دو افعل بيرون بيايد پياپى و يك لاتفعل و يك افعل بهتر است از آن كه اول لاتفعل بيرون آيد و بعد از آن سه افعل ، و بر اين قياس ساير شقوق نيكى و بدى معلوم مىشود .\r\nدوم : آن است كه سيد ( رضى اللَّه عنه ) از طريق عامه از ابن مسعود روايت كرده است كه او در استخاره اين دعا را مىخواند :\r\nاللّهمّ انّك تعلم و لاأعلم و تقدر و لا أقدر و أنت علام الغيوب ، اللّهمّ انّ علمك بما يكون كعلمك بما كان ، اللّهمّ انّى قدعزمت على كذا و كذا فان كان لى فيه خيرة للدين و الدّنيا و العاجل و الاجل فيسره و سهّله و وفّقنى له و وفّقه لى ، و ان كان غير ذلك فامنعنى منه كيف شئت پس به سجده مىرفت و صد و يك مرتبه مىگفت : اللهمّ انّى أستخيرك برحمتك خيرة فى عافية پس در سه رقعه مىنوشت خيرة من اللَّه العزيز الحكيم لفلان بن فلان افعل على اسم اللَّه و عونه و در سه رقعه ديگر مىنوشت خيرة من اللَّه العزيز الحكيم لفلان بن فلان لاتفعل و الخيرة فيما يقضى اللَّه و در زير سجاده مىگذاشت و چون از نماز و\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nدعا فارغ مىشد يك يك از آنها را بيرون مىآورد ، و هر يك كه بيشتر بيرونمى آمد به آن عمل مىكرد « 108 » .\r\nمؤلف گويد : كه به جاى على كذا و كذا حاجت خود را به عربى بگويد ، و اگر نتواند بگويد على الامر الّذى علمت و به جاى فلان بن فلان اسم خود و پدرش را بنويسد در همه رقعه‌ها . و اين روايت اگر چه از طريق اهل سنت است اما مؤيد روايت اول است ، و عمل به روايت اول كه از طريق شيعه است اولى است ، و اگر اين دعا را بخواند بد نيست .\r\nسوم : آن است كه باز سيد ( رحمه اللَّه ) از طرق مخالفان نقل كرده است از جابربن عبداللَّه انصارى كه از اكابر صحابه است گفت : كه حضرت رسول خدا ( صلى اللَّه عليه و آله ) ما را تعليم مىكرد استخاره در امور را چناچه تعليم مىنمود به ما سورهاى قرآن را ، و مىفرمود : كه هرگاه احدى از شما اراده كارى بكند دو ركعت نماز بكند غير نمازهاى واجب ، پس بگويد :\r\nاللهمّ انّى أستخيرك بعلمك ، و أستقدرك بقدرتك ، و أسألك من فضلك العظيم ، فانّك تقدرو لا أقدر و تعلم و لاأعلم و أنت علام الغيوب . اللهمّ ان كنت تعلم أنّ هذا الامر خير لى فى دينى و معاشى و عاقبة أمرى [ فى عاجل أمرى و آجله - خ ل 
  ] فاقدره لى و يسره لى ثمّ بارك لى فيه ، و ان كنت تعلم أنّ هذاالامر شرّ لى فى دينى [ فى عاجل أمرى و آجله - خ ل 
  ] و معاشى و عاقبة أمرى ، فاصرفه عنّى و اصرفنى عنه ، و اقدر لى الخير حيث كان ثمّ رضّنى به .\r\nپس سيد گفته گفته است كه بعضى از مشايخ ما ( رحمم اللَّه ) گفته است كه چون اين نماز را بكند و اين دعا را بخواند شش رقعه از كاغذ قطع كند ، و در سه تا افعل بنويسد ، و در سه تا لاتفعل بنويسد ، و به يكديگر مخلوط گرداند و در ميان آستين خود بگذارد ، پس سه تا را يكى يكى بدر آورد ، اگر همه افعل باشد آن كار را بكند با طيب خاطر ، و اگر دو\r\n\r\n\r\n","description":"","footnote":"\r\n( 108 ) - بحار الانوار ، 91 / 227 از فتح الابواب سيد .\r\n","page_name":" 56 ","page_number":56},
  {"content":"\r\n\r\nتا افعل باشد و يكى لاتفعل باكى نيست كه آن را بكند اما پست‌تر است از شق اول ، و اگر همه لاتفعل باشد نكند ، و اگر دو تا لاتفعل باشد حذر كردن اولى است ، و اكثر حكم كل دارد « 109 » .\r\nمترجم گويد : كه از فحواى اصل حديث ظاهر مىشود كه اين نماز و دعا براى مطلق طلب خير است بدون آن كه عملى با آن باشد ، و آن عملى كه سيد از بعض مشايخ نقل كرده است جزء آن نيست ، و در روايت ديگر نديده‌ام ، پس بهتر آن است كه به نحو اول به عمل آورند ، و اگر خواهند اين دعا را نيز بخوانند .\r\nچهارم : آن است كه باز سيد ( قدس سره ) در فتح الابواب گفته است كه به من رسيده است از بعضى علما در كيفيت استخاره كه در سه رقعه بنويس بسم اللَّه الرحمن الرحيم خيرة من اللَّه العزيز الحكيم افعل و در سه رقعه ديگر بنويس بسم اللَّه الرحمن الرحيم خيرة من اللَّه العزيز الحكيم لاتفعل و رقعه‌ها را در زير سجاده بگذارد و دو ركعت نماز بكن ، و در هر ركعت بعد از سوره فاتحةالكتاب سه مرتبه سوره قل هواللَّه أحد بخوان .\r\nپس سلام بگو و بگو اللهم انى استخيرك بعلمك تا آخر دعا كه مذكور شد ، پس به سجده برو و صد مرتبه بگو أستخيراللَّه العظيم پس سر از سجده بردار و پنج رقعه را بيرون آور اگر افعل سه تا باشد بكن كه صلاح تو در آن است ، و اگر لاتفعل سه تا باشد مكن كه خير تو در نكردن است انشاءاللَّه « 110 » .\r\nپنجم : آن است كه باز سيد ( رضى اللَّه عنه ) از شيخ ابوالفتح كراچكى ( رحمةاللَّه عليه ) نقل كرده است ، و او به سند خود از هارون بن حماد روايت كرده است ، كه حضرت صادق ( عليه السلام ) فرمود : كه هرگاه امرى را اراده كنى شش رقعه بگير و بر سه رقعه بنويس بسم اللَّه الرحمن الرحيم خيرة من اللَّه العزيز الحكيم و به روايت ديگر العلىّ الكريم لفلان بن فلان افعل كذا انشاءاللَّه و نام خود را و پدر خود را و آن كارى كه مىخواهى بكنى بنويس ، و در سه رقعه ديگر بسم اللَّه الرحمن الرحيم خيرة من اللَّه\r\n\r\n\r\n","description":"","footnote":"\r\n( 109 ) - بحار الانوار ، 91 / 228 .\r\n( 110 ) - بحار الانوار ، 91 / 228 - 229 .\r\n","page_name":" 57 ","page_number":57},
  {"content":"\r\n\r\nالعزيز الحكيم لفلان بن فلان لاتفعل كذا انشاء اللَّه و چهار ركعت نماز كن ، و در هر ركعت پنجاه مرتبه سوره قل هو اللَّه احد ، و سه مرتبه سوره انا أنزلناه فى ليلة القدر يعنى بعد از سوره حمد ، و رقعه‌ها را در زير سجاده خود بگذار ، پس اين دعا را بخوان :\r\nبقدرتك تعلم و لاأعلم ، و تقدر و لا أقدر ، و أنت علام الغيوب . اللّهمّ بك فلا شىء أعظم منك ، صلّ على آدم صفوتك ، و محمد خيرتك و أهل بيته الطاهرين ، و من بينهم من نبىّ و صدّيق و شهيد و عبد صالح و ولىّ مخلص و ملائكتك أجمعين ، و ان كان ما عزمت عليه من الدخول فى سفرى الى بلد كذا و كذا خيرة لى فى البدء و العاقبة و رزق تيسّر لى منه ، فسهله و لاتعسّره و خرلى فيه ، و ان كان غيره فاصرفه عنّى و بدّلنى منه بما هو خير منه ، فسهّله و لاتعسره و خرلى فيه ، و ان كان غيره فاصرفه عنّى و بدّلنى منه بما هو خير منه ، برحمتك يا أرحم الراحمين پس هفتاد مرتبه بگو خيرة من اللَّه العلىّ الكريم پس به سجده برو و رو را بر خاك بگذار و حاجت خود را از خدا بطلب .\r\nو در روايت ديگر وارد شده است كه بعد از آن رقعه‌ها را بيرون آور به نحوى كه در روايت اول مذكور شد « 111 » .\r\nمؤلف گويد : كه اين دعا در خصوص اراده سفر است ، و اگر اراده امر ديگر داشته باشد بايد كه به جاى من الدخول فى سفرى الى بلد كذا و كذا آن حاجت را ذكر كند ، و اگر اراده سفر باشد به جاى الى بلد كذا و كذا ، آن سفر و آن شهرى را كه اراده دارد ذكر كند ، و بر هر تقدير عمل به روايت اول بهتر است ، و اگر خواهد اين دعا را نيز اضافه كند .\r\nو سيد بن باقى ( رحمه اللَّه ) در مصباحش گفته است : كه در دست آن كس كه استخاره مىكند انگشتر عقيقى بوده باشد كه در آن نام محمد و على نقش كرده باشند و به دست راست رقعه‌ها را بدر آورد .\r\nو بدان كه سيد بن طاووس ( رضى اللَّه عنه ) چون اين استخاره را بهترين استخارات\r\n\r\n\r\n","description":"","footnote":"\r\n( 111 ) - بحار الانوار ، 91 / 231 ، ح 6 .\r\n","page_name":" 58 ","page_number":58},
  {"content":"\r\n\r\nمىداند و مدارش بر عمل بر اين استخاره بوده است چند امر غريب از تجربه اين استخاره نقل كرده است :\r\nاول : آن كه بعضى از ارباب مناصب دنيويّه مرا طلبيد و من در جانب غربى بغداد بودم و بيست و دو روز در آنجا ماندم ، و هر روز استخاره كردم كه او را ملاقات كنم و همه استخاره‌ها يا سه لاتفعل متوالى مىآمد يا در چهار رقعه سه لاتفعل آمد ، و ظاهر شد كه خير من در نديدن او بوده است ، و چنين اتفاقى نمىباشد مگر از جانب خداوندى كه عالم الخفيات است « 112 » .\r\nدوم : آن كه در ايامى كه در دارالسلام بغداد اقامت داشتم وارد شهر حله شدم ، و بعضى از ارقاب من تكليف نمود مرا كه بديدن يكى از حكّام حلّه بروم ، و چنان اتفاق افتاد كه يك ماه در حله ماندم و هر روز كه اراده ملاقات او مىكردم در اول آن روز و آخر آن روز استخاره مىكردم براى ديدن او ، و در همه استخارات سه لاتفعل مىآمد ، تا آن كه پنجاه استخاره در عرض آن مدت كردم و در همه لاتفعل بيرون آمد ، و معلوم شد كه خير من در آن بوده ، و عقل باور مىكند اين را كه پنجاه استخاره كسى براى يك مطلب بكند و بر سبيل اتفاق بدون اراده قادر على الاطلاق همه بد بيايد « 113 » .\r\nسوم : آن كه تا حالت تحرير اين رساله پنجاه و سه سال از عمر من گذشته است ، و تا حقيقت استخاره بر من ظاهر شده است پيوسته در امور خود استخاره كرده‌ام ، و در همه آنها خير خود را در آن يافته‌ام كه استخاره مرا به آن دلالت كرده است ، و هميشه سعادت دنيا و عقباى خود را در آن يافته‌ام « 114 » .\r\nمؤلف گويد : كه فقير نيز در انواع استخارات تجربه هايى بسيار كرده‌ام ، و از جمعى از برادران و صلحاى خويشان و آشنايان خود ، امور غريبه در اين باب شنيده‌ام ، خصوصاً اين استخاره و استخاره به مصحف مجيد ، و اللَّه الموفق .\r\n\r\n\r\n","description":"","footnote":"\r\n( 112 ) - بحار الانوار ، 91 / 232 از فتح الابواب سيد .\r\n( 113 ) - بحار الانوار ، 91 / 232 - 233 از همان كتاب .\r\n( 114 ) - بحار الانوار ، 91 / 233 از همان كتاب .\r\n","page_name":" 59 ","page_number":59},
  {"content":"\r\n\r\n\r\nمفتاح هفتم در بيان استخاره به رقاع است بر خلاف طريق مشهور\r\nو آن چند قسم است :\r\nاول : شيخ طبرسى ( رحمةاللَّه عليه ) در مكارم الاخلاق از عبدالرحمن بن سيابه روايت كرده است ، كه در سالى رفتم به مكه معظه و با خود متاعى برده بودم و آن متاع در آن سال كساد بود و كسى به هم نرسيد كه بخرد ، بعضى از اصحاب ما گفتند : كه متاع را به مصر بفرست و به كوفه برمگردان ، و بعضى گفتند : كه به يمن بفرست ، پس رفتم به خدمت حضرت امام موسى كاظم ( عليه السلام ) بعد از آن كه از منى به مكه مراجعت كرده بوديم و احوال خود را عرض كردم و پرسيدم كه شما چه مىفرمائيد ؟\r\nحضرت فرمود كه قرعه بزن ميان مصر و يمن و تفويض كن امر خود را به خدا و اسم هر شهر كه بيرون آيد متاع خود را به آنجا بفرست ، گفتم فداى تو شوم چگونه قرعه بزنم ؟\r\nفرمود : كه در يك رقعه بنويس بسم اللَّه الرحمن الرحيم اللّهمّ انت [ انّه لااله - خ ل 
  ] اللَّه لا إله الّا أنت عالم الغيب و الشّهادة أنت العالم و أنا المتعلّم ، فانظرلى فى أىّ الامرين خير لى حتى أتوكّل عليك فيه و اعمل [ فاعمل - خ ل 
  ] به پس بنويس مصر انشاء اللَّه .\r\nپس در رقعه ديگر همان دعا را بنويس ، پس بنويس يمن انشاء اللَّه ، پس در رقعه سوم باز همان دعا را بنويس ، و بعد از آن بنويس يحبس المتاع و لايبعث الى بلد منهما يعنى : حبس كنم متاع را و به هيچ يك از آن دو شهر نفرستم ، پس رقعه‌ها را جمع كن و به يكى از برادران مؤمن خود بده كه در جائى پنهان كند از تو ، پس دست خود را در آنجا داخل كن و هر يك از آن رقعه‌ها كه به دستت مىآيد بيرون بياور و بر خدا توكل كن ، و به آنچه در آن رقعه هست ، عمل كن كه انشاء اللَّه خير تو در آن است « 115 » .\r\n\r\n\r\n","description":"","footnote":"\r\n( 115 ) - مكارم الاخلاق ، ص 255 - 256 .\r\n","page_name":" 60 ","page_number":60},
  {"content":"\r\n\r\nو سيد نيز اين عمل را به سند حسن معتبر از عبدالرحمان روايت كرده است « 116 » .\r\nمترجم گويد : كه اين عمل خوب است و اعتبار سندش كمتر از ذات الرقاع مشهور نيست ، و مىتواند بود كه عمومات احاديث قرعه شامل اين بوده باشد ، زيرا كه احاديث بسيار وارد شده است كه در هر امر مشكلى قرعه بايد انداخت ، و وارد شده است كه هر قومى كه امر خود را به خدا تفويض كنند البته سهم به حق بيرون مىآيد ، خصوصاً در امرى كه رأيها در آن مختلف شده باشد .\r\nدوم : سيد ( رضى اللَّه عنه ) از حضرت باقر يا صادق ( صلوات اللَّه عليهما ) روايت كرده است كه كسى كه خواهد به مساهمه بكند يعنى به قرعه ، در سه رقعه اين دعا را بنويسد :\r\nاللهمّ فاطر السّماوات و الارض عالم الغيب و الشّهادة الرحمن الرحيم ، أنت تحكم بين عبادك فيما كانوا فيه يختلفون ، أسألك به حق محمد و آل محمد أن تصلى على محمد و آل محمد ، و أن تخرج لى خيرة [ خير السّهمين - خ ل 
  ] فى دينى و دنياى و عاقبة أمرى و عاجله و آجله ، انّك على كلّ شىء قدير ، ما شاء اللَّه لاحول و لاقوة الّا باللَّه ، صلّى اللَّه على محمد و آله پس مطلب خود را در دو رقعه بنويسد اگر دو شق باشد ، و اگر نه يكى را كردن و يكى را نكردن بنويسد ، اگر يكى از آن دو رقعه بيرون آيد به آن عمل كند ، و اگر غفل بيرون آيد آن را بيندازد و ديگرى را بيرون آورد و به آن عمل كند « 117 » .\r\n\r\nمفتاح هشتم در بيان استخاره به بنادق است\r\nو آن به چندين طريق منقول است :\r\n\r\n\r\n","description":"","footnote":"\r\n( 116 ) - بحار الانوار ، 91 / 233 .\r\n( 117 ) - بحار الانوار ، 91 / 234 و مراد از غفل در آخر حديث آن است كه اميد خيرى در آن نيست و خوف شرى هم در آن نيست .\r\n","page_name":" 61 ","page_number":61},
  {"content":"\r\n\r\nاول : آن است كه سيد ( رضى اللَّه عنه ) در فتح الابواب و ابن تلّعكبرى ( رحمه اللَّه ) در مجموع الدعوات روايت كرده‌اند از احمد بن محمد بن يحيى كه گفت : بعضى از دوستان ما اراده كرد كه از براى تجارت بيرون رود ، پس گفت : بيرون نمىروم تا بروم به خدمت حضرت امام جعفر صادق ( صلوات اللَّه عليه ) و بر او سلام كنم و در كار خود مشورت كنم و استدعاى دعا از آن حضرت بكنم .\r\nپس به خدمت آن جناب رفت و عرض كرد كه من اراده دارم كه براى تجارت بيرون بروم و سوگند ياد كرده‌ام كه بيرون نروم تا به خدمت شما برسم و با شما مشورت كنم و طلب دعا از خدمت شما بكنم .\r\nحضرت براى او دعا كردند و فرمودند : كه بر تو باد به راست گويى ، و عيب متاع خود را در تجارت پنهان مكن ، و كسى را كه اميدوار احسان خود كرده باشى مغبون مگردان كه آن در بدى مانند سود گرفتن است ، و از براى مردم مپسند مگر چيزى را كه براى خود مىپسندى ، و حق بده و حق بگير ، و مترس و اندوهناك مباش از كمّى روزى ، به درستى كه تاجر راست گو با ملائكة نيكوكار گرامى نزد پروردگار در قيامت محشور مىشود ، و اجتناب كن از سوگند ياد كردن در خريد و فروش ، زيرا كه سوگند دروغ صاحبش را از حق خود نگيرد و حق مردم را تمام بدهد .\r\nو هرگاه عزم كنى بر سفرى يا حاجت ضرورى كه اهتمام ايشان آن داشته باشى دعا بسيار بكن و استخاره بكن ، بدرستى كه خبر داد مرا پدرم از پدرش از جدش كه حضرت رسالت پناه ( صلى اللَّه عليه و آله ) استخاره را به اصحاب خود تعليم مىكرد چنانچه سوره قرآن را ، و ما استخاره را به عمل مىآوريم هر وقت كه اراده كنيم امرى را ، و رقعه چند براى استخاره مىگيريم و موافق آنچه بيرون مىآيد عمل مىكنيم ، خواه موافق خواهش ما باشد و خواه نباشد .\r\nپس آن مرد گفت : اى مولاى من آن استخاره را به من تعليم نما كه چگونه به عمل آورم ؟ فرمود : كه چون اراده استخاره نمايى وضوى كامل بساز ، يعنى با آداب و ادعيه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمستحبه و دو ركعت نماز كن ، و در هر ركعت سوره حمد و صد مرتبه سوره قل هو اللَّه أحد بخوان ، و بعد از سلام نماز دستهاى خود را به دعا بردار و بگو :\r\nيا كاشف الكرب ، و مفرّج الهمّ ، و مذهب الغمّ ، و مبتدءاً بالنّعم قبل استحقاقها ، يا من يفزع الخلق اليه فى حوائجهم و مهمّاتهم و أمورهم و يتّكلون [ يتوكّلون - خ ل 
  ] عليه أمرت بالدّعاء و ضمنت الاجابة ، اللّهمّ فصلّ على محمد و آل محمد ، و ابدأ بهم فى كلّ أمرى [ أمر - خ ل 
  ] و افرج همّى و نفس كربى ، و أذهب غمّى ، و اكشف لى عن الامر الّذى قد التبس علىّ و خرلى فى جميع أمورى خيرة فى عافية ، فانّى أستخيرك اللّهمّ بعلمك ، و أستقدرك بقدرتك ، و أسألك من فضلك ، و ألجأ اليك فى كلّ أمورى ، و أبرأ من الحول و القوة الّا بك ، و أتوكل عليك و أنت حسبى و نعم الوكيل ، اللّهمّ فافتح لى أبواب رزقك ، و سّلها لى ، و يسرلى جميع أمورى ، فانّك تقدر و لا أقدر ، و تعلم و لا أعلم ، و أنت علام الغيوب .\r\nاللّهمّ ان كنت تعلم أنّ الامر الذى عزمت عليه و أردته هو خير لى فى دينى و دنياى و معاشى و معادى و عاقبة أمورى ، فقدره لى و عجّله علىّ ، و سهّله و يسره و بارك لى فيه ، و ان كنت تعلم أنّه غير نافع لى فى العاجل و الاجل بل هو شرّ علىّ فاصرفه عنّى و اصرفنى عنه ، كيف شئت و أنّى شئت ، و قدّر لى الخير حيث كان و أين كان ، و رضّنى يا ربّ بقضائك و بارك لى فى قدرك حتى لاأحبّ تعجيل ما أخّرت و لاتأخير ما عجّلت ، انّك على كلّ شىء قدير و هو عليك يسير پس بسيار صلوات فرست بر محمد و آل محمد ، و بايد كه سه رقعه با خود داشته باشى همه به يك مقدار و يك هيأت ، و در دو رقعه اين دعا را بنويس .\r\nاللّهمّ فاطر السّماوات والارض عالم الغيب و الشّهادة أنت تحكم بين عبادك فيما كانوا فيه يختلفون ، اللّهمّ انك تعلم و لاأعلم ، و تقدر و لا أقدر ، و تمضى و لا أمضى [ و تقضى و لا أقضى - خ ل 
  ] و أنت علام الغيوب ، صلّ على محمد و آل محمد ، و أخرج لى أحبّ السّهمين اليك ، و خيرهما لى فى دينى و دنياى و عاقبة أمرى ، انّك على كلّ شىء قدير و هو عليك يسير و در پشت يكى از دو رقعه افعل بنويس ، و در پشت ديگرى لاتفعل .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو در رقعه سوم اين را بنويس لاحول و لاقوّة الّا باللَّه العلىّ العظيم ، استعنت باللَّه و توكّلت عليه ، و هو حسبى و نعم الوكيل ، توكّلت فى جميع أمورى على اللَّه الحىّ الذى لايموت ، و اعتصمت بذى العزة و الجبروت ، و تحصّنت بذى الحول و الطّول و الملكوت ، و سلام على المرسلين ، و الحمدللَّه ربّ العالمين ، و صلّى اللَّه على محمد النّبىّ و آله الطاهرين و پشت اين رقعه را سفيد بگذار و چيزى بر آن منويس .\r\nو هر سه رقعه را محكم بپيچ بر يك هيأت و يك صورت ، و در ميان سه بندقه بگذار از موم يا از گل بر يك هيأت و يك وزن ، و بده به كسى كه اعتماد بر او داشته باشى از برادران مؤمن ، و بگو كه خدا را ياد كند و صلوات بر محمد ( و آل محمد ) بفرستد ، و آن بندقها را در ميان آستين خود بيندازد ، و دست راست خود را در ميان آستين خود داخل كند و آن بندقها را حركت دهد ، و يكى از آنها را درآورد بدون آنكه آنها را نظر كند و يكى را بخصوص تعيين كند ، و ليكن دستش بر هر يك از آنها كه واقع شود بيرون آورد ، و چون بيرون آورد ، تو از او بگير و خدا را ياد كن و آن را بگشا و پشتش را بخوان ، و عمل كن به آنچه در پشت آن نوشته شده است .\r\nو اگر كسى كه بر او اعتماد داشته باشى حاضر نباشد خود در ميان آستين بينداز و آنچه مذكور شد به عمل آور ، پس اگر آنچه افعل بر آن نوشته شده است بيرون آيد البته آن كار را بكن كه خير تو در آن است انشاءاللَّه . و اگر آنچه بر آن لاتفعل نوشته شده است بيرون آيد زنهار آن را به عمل مياور ، و البته مخالفت اين استخاره مكن كه آزار مىكشى .\r\nو اگر رقعه بيرون آيد كه چيزى بر پشتش نوشته نشده است ، پس توقف كن تا وقت نماز فريضه حاضر شود ، پس برخيز و دو ركعت نماز چنانچه مذكور شد بكن ، پس نماز واجب را بكن يا آن دو ركعت را بعد از نماز واجب بكن اگر نماز صبح و عصر نباشد ، و اگر نماز صبح باشد بايد كه بعد از آن تعقيب و دعا بخوانى تا آفتاب پهن شود ، پس بعد از آن دو ركعت را به جا آور . و اگر نماز عصر باشد آن دو ركعت را پيش از نماز عصر بكن ، و بعد از نماز عصر آن دعاها را بخوان و بار ديگر آن عمل را اعاده كن . و اگر باز رقعه نانوشته\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبيرون آيد باز در وقت فريضه ديگر همان عمل را اعاده كن تا يكى از رقعه‌هاى نوشته بيرون آيد « 118 » .\r\nمؤلف گويد : كه ظاهر روايت آن است كه نوشتن رقعه‌ها و پيچيدن و در ميان بندقه گذاشتن همه بعد از نماز و خواندن دعا باشد و بريدن رقعه‌ها پيش باشد . و احتمال دارد كه تا بندقه كردن قبل از نماز باشد ، و دور نيست كه اول اولى باشد .\r\nدوم : آن است كه كلينى و شيخ و سيد ( رضى اللَّه عنهم ) و ديگران به سند مرسل از يكى از ائمة ( صلوات اللَّه عليهم ) روايت كرده‌اند كه شخصى از اصحاب آن حضرت پرسيد كه امرى را مىخواهم به عمل آورم و كسى را نمىيابم كه با او مشورت كنم چه كنم ؟ حضرت فرمود : كه با پروردگار خود مشورت كن ، پرسيد كه چگونه مشورت كنم ؟\r\nفرمود : كه آن حاجت را در خاطر خود قصد كن و دو رقعه بگير و در يكى لا بنويس و در ديگرى نعم و هر يك را در ميان بندقه از گل بگذار ، پس دو ركعت نماز بكن و آن دو بندقه را در زير دامن خود بگذار و بگو : يا اللَّه انّى أشاورك فى أمرى هذا و أنت خير مستشار و مشير ، فأشر علىّ بما فيه صلاح و حسن عاقبة پس دست خود را در زير دامن داخل كن و يكى از آن دو بندقه را بيرون آور و بگشا ، اگر نعم باشد بكن ، و اگر لا باشد مكن ، با خدا چنين مشورت بايد كرد « 119 » .\r\nسوم : آن است كه سيد ( رضى اللَّه عنه ) فرموده : كه در بعضى از كتب شيعه يافتم كه در دو رقعه مىنويسى بسم اللَّه الرحمن الرحيم خيرة من اللَّه العزيز الحكيم لعبده فلان بن فلان و حاجت خود را مىنويسى ، و يكى را در آخرش مىنويسى أفعل يا مولاى و ديگرى را در آخرش مىنويسى كه أتوقّف يا مولاى و هر يك از دو رقعه را در ميان گلوله‌اى از گل مىگذارى و بر آن مىخوانى هر يك از سوره حمد و سوره قل أعوذ برب الفلق و سوره و الضحى را هفت مرتبه ، و ظرف آبى در پيش خود مىگذارى و بندقها را در ميان آب مىاندازى ، پس هر يك كه زودتر از ديگرى شكافته شود و بر روى آب آيد به\r\n\r\n\r\n","description":"","footnote":"\r\n( 118 ) - بحار الانوار ، 91 / 235 - 237 از مجموع الدعوات و الفتح .\r\n( 119 ) - فروع كافى ، 3 / 473 ح 8 و تهذيب الاحكام 3 / 182 ح 7 و بحار : 91 / 237 از سيد .\r\n","page_name":" 65 ","page_number":65},
  {"content":"\r\n\r\nآن عمل مىكنى انشاء اللَّه تعالى « 120 » .\r\nچهارم : آن است كه باز سيد ( قدس اللَّه روحه ) ذكر كرده است كه يافتم به خط على بن يحيى حنّاط كه نوشته بود كه اين استخاره مولاى ما اميرالمؤمنين على بن ابى طالب ( صلوات اللَّه عليه ) است در خاطر مىگذرانى هر مطلبى كه دارى ، و اين استخاره را مىنويسى در دو رقعه و بر پشت يكى مىنويسى افعل ، و در پشت ديگرى لاتفعل ، و دو بندقه از گل مىسازى و به ترازو مىسنجى كه با هم برابر باشند ، و هر رقعه را در ميان بندقه مىگذارى و در ميان آب مىاندازى ، و هر يك كه بيشتر بر روى آب مىايد به آن عمل مىكنى و البته مخالفت مكن ، و دعا كه در رقعه‌ها بايد نوشت اين است :\r\nما شاء اللَّه كان ، اللّهمّ انّى أستخيرك خيار من فوّض اليك أمره ، و أسلم اليك نفسه ، و استسلم اليك فى أمره ، و خلالك وجهه ، و توكّل عليك فيما نزل به . اللّهمّ خرلى و لا تخر علىّ ، و كن لى و لاتكن علىّ ، وانصرنى ولاتنصر علىّ ، و أعنى و لاتعن علىّ ، و امكنى و لاتمكن منّى ، و اهدنى الى الخير و لاتضلنى ، و أرضنى بقضائك ، و بارك لى فى قدرك ، انّك تفعل ما تشاء و تحكم ما تريد ، و أنت على كلّ شىء قدير . اللّهمّ ان كانت الخيرة فى أمرى هذا فى دينى و دنياى و عاقبة أمرى فسهله لى ، و ان كان غير ذلك فاصرفه عنّى ، يا ارحم الراحمين ، انّك على كلّ شىء قدير « 121 » .\r\nپنجم : آن است كه ايضاً سيد ( رحمةاللَّه عليه ) روايت كرده است از حضرت صاحب الزمان ( عليه صلوات الرحمن ) ، و مسمى است به استخاره مصريّه ، و كيفيتش آن است كه در دو رقعه بنويسد خيرة من اللَّه و رسوله لفلان بن فلانة و نام خود و مادرش را بنويسد و در يكى افعل و در ديگرى لاتفعل بنويسد ، و در ميان دو بندقه از گل بگذارد و در ميان قدح آبى هر دو را بيندازد ، پس وضو بسازد و دو ركعت نماز بكند ، و بعد از نماز اين دعا را بخواند :\r\nاللّهمّ انّى أستخيرك خيار من فوّض اليك أمره ، و أسلم اليك نفسه ، و توكّل عليك\r\n\r\n\r\n","description":"","footnote":"\r\n( 120 ) - بحار الانوار ، 91 / 238 ح 3 .\r\n( 121 ) - بحار الانوار ، 91 / 238 ح 4 .\r\n","page_name":" 66 ","page_number":66},
  {"content":"\r\n\r\nفى أمره ، و استسلم بك فيما نزل به من امره . اللّهمّ خرلى و لاتخر علىّ ، و أعنّى و لاتعن علىّ ، و مكّنّى و لاتمكن منّى ، واهدنى للخير و لاتضلّنى ، و أرضنى بقضائك ، و بارك لى فى قدرك ، انّك تفعل ماتشاء و تعطى ما تريد . اللّهمّ ان كانت الخيرة فى أمرى هذا و هو كذا و كذا و بجاى كذا و كذا مطلب خود را بگويد فمكنّى منه ، واقدرنى عليه ، و امرنى بفعله ، و أوضح لى طريق الهدايد اليه ، و ان كان اللّهمّ غير ذلك فاصرفه عنّى الى الذى هو خير لى منه ، فانّك تقدر و لااقدر ، و تعلم و لاأعلم و أنت علام الغيوب ، يا ارحم الراحمين پس به سجده رود و صد مرتبه بگويد أستخيراللَّه خيرة فى عافية پس سربردارد و انتظار بكشد تا يكى از آن رقعه‌ها از آب بيرون آيد هر يك كه بيشتر بيرون آيد به آن عمل كند ، يعنى : اگر افعل بيرون آيد آن كار را بكند ، و اگر لاتفعل بيرون آيد نكند « 122 » .\r\nششم : باز سيد ( رحمه اللَّه ) از شيخ ابوالفتوح كراچكى كه از اكابر علماى شيعه است روايت كرده است كه دو رقعه بنويس در يكى افعل يعنى بكن ، و در ديگرى لاتفعل يعنى مكن ، و از ديده خود پنهان كن در موضعى ، و نماز استخاره بكن و خير خود را از عالم الخفيات طلب كن ، و يكى از آنها را بيرون بياور و به آن عمل كن « 123 » .\r\nمترجم گويد : كه اين نوع استخاره نيز از استخاره‌هاى معتبر است ، و بطرق بسيار وارد شده است ، و دور نيست كه عمومات قرعه نيز شامل اين طريق بوده باشد . و به هر يك از طرق كه مذكور شد عمل كردن خوب است خصوصاً طريق اول ، و اگر بعضى از دعاهاى طرق ديگر را نيز با آن ضم كنند بد نيست .\r\n\r\nخاتمه در بيان بعضى از امور نادره است\r\nو در آن چند فائده است :\r\n\r\n\r\n","description":"","footnote":"\r\n( 122 ) - بحار الانوار ، 91 / 239 ح 5 .\r\n( 123 ) - بحار الانوار ، 91 / 240 ح 6 .\r\n","page_name":" 67 ","page_number":67},
  {"content":"\r\n\r\nاول : به خط شيخ سعيد شهيد ، محمد بن مكى ( حشره اللَّه تعالى مع الشهداء الاولين ) ، ديدم كه هرگاه شخصى در چاره امرى متحير باشد و نداند چه بايد كرد ، عمل كند به اين خبر كه در كتاب محمد بن جرير طبرى كه مسمى است به كتاب الاداب الحميدة ديدم كه روح بن الحارث ، از پدرش ، از جدش روايت كرده است كه فرزندان خود را وصيت كرد و گفت :\r\nهرگاه امر عظيمى احدى از شما را روى دهد ، يا حادثه باعث غم او گردد ، بايد كه با وضو بخوابد در فراش و لحاف طاهرى و تنها بخوابد ، و پهلوى زنى نخوابد ، و در وقت خوابيدن ، سوره و الشمس و الليل هر يك را هفت مرتبه بخواند ، پس بگويد اللّهمّ اجعل لى من أمرى هذا فرجاً و بخوابد ، پس شخصى به خواب او مىآيد در شب اول يا سوم يا پنجم ، و گمان دارم كه هفتم را نيز گفت ، و به او مىگويد كه فرج از اين غم و دلگيرى و الم در چه چيز است .\r\nانس كه راوى حديث است گفت : مرا دردى عارض شد و علاجش را ندانستم ، پس اين عمل را به جا آوردم ، و چون به خواب رفتم ديدم دو كس نزديك من پيدا شدند ، و يكى نزد سر من نشست و ديگرى نزد پاهاى من ، پس يكى به ديگرى گفت : تمام بدنش را دست بمال و احساس مرض بكن ، پس چون دستش به موضعى از سر من رسيد گفت : در اين جا حجامت كن و متراش و سريشمى يا چيزى بر آن بمالد كه بچسبد ، پس به من گفت : او يا هر دو كه ضم كن با آن انجير و زيتون را ، چون بيدار شدم همان موضع را حجامت كردم و صحت يافتم ، و جماعت بسيارى را تعليم كردم و به عمل آوردند و شفا يافتند « 124 » .\r\nو شيخ طبرسى ( رحمه اللَّه ) نيز در مكارم الاخلاق روايت كرده است كه هر كه را امرى عارض شود كه موجب همّ او گردد و خواهد چاره خود را در آن كار بداند ، بايد كه در وقت خواب سوره و الشمس و سوره و الليل هر يك را هفت مرتبه بخواند ، تا آن كه در خواب مردى را ببيند كه چاره او را تعليم او نمايد « 125 » .\r\n\r\n\r\n","description":"","footnote":"\r\n( 124 ) - بحار الانوار ، 91 / 286 .\r\n( 125 ) - مكارم الاخلاق ، ص 351 .\r\n","page_name":" 68 ","page_number":68},
  {"content":"\r\n\r\nو شيخ مفيد ( قدس اللَّه روحه ) در كتاب اختصاص از حضرت امام موسى ( عليه السلام ) به سند معتبر روايت كرده است كههر كه را به سوى خدا حاجتى باشد و خواهد كه ما را در خواب ببيند و جاى خود را در آخرت بداند در سه شب با غسل بخوابد و با خدا مناجات كند و به ما متوسل شود و ما را در درگاه خدا شفيع گرداند ، تا آن كه ما را در خواب ببيند و به جاجت خود برسد « 126 » .\r\nو شيخ محمد بن هارون تلعكبرى ( رحمه اللَّه ) در كتاب مجموع الدعوات روايت كرده است كه هر كه خواهد حضرت رسالت پناه ( صلى اللَّه عليه و آله ) را در خواب ببيند در شب جمعه بعد از نماز مغرب مشغول نوافل گردد ، و با كسى سخن نگويد تا نماز خفتن را به جا آورد ، و بعد از آن دو ركعت نماز بكند ، و در هر ركعت بعد از سوره حمد سه مرتبه سوره قل هو اللَّه أحد بخواند ، پس دو ركعت ديگر نماز بكند ، و در هر ركعت بعد از حمد هفت مرتبه سوره قل هواللَّه أحد بخواند .\r\nو بعد از سلام نماز به سجده رود و صلوات بر محمد و آل محمد ، هفت مرتبه بفرستد و هفت مرتبه بگويد : سبحان اللَّه و الحمدللَّه و لا إله الّا اللَّه و اللَّه اكبر و لاحول و لاقوة الّا باللَّه پس سر از سجده بردارد و درست بنشيند و دستها را بلند كند و بگويد : يا حىّ يا قيوم يا ذالجلال و الاكرام يا إله الاولين و الاخرين يا رحمن الدنيا و الاخرة و رحيمهما يا ربّ يا ربّ پس برخيزد و دستها را بلند كند و بگويد : يا ربّ يا ربّ يا ربّ ، يا عظيم الجلال يا عظيم الجلال يا عظيم الجلال ، يا بديع الكمال ، يا كريم الفعال ، يا كثير النّوال ، يا دائم الافضال ، يا كبير ، يا متعال ، يا اول بلا مثال ، يا قيّوم به غير زوال ، يا واحد بلا انتقال ، يا شديد المحال ، يا رازق الخلائق على كلّ حال ، أرنى وجه حبيبى و حبيبك محمد صلّى اللَّه عليه و آله منامى ، يا ذاالجلال و الاكرام پس رو به قبله بخوابد بر دست راست و مشغول صلوات بر محمد و آل محمد باشد تا به خواب رود ، كه انشاء اللَّه\r\n\r\n\r\n","description":"","footnote":"\r\n( 126 ) - اختصاص ، شيخ مفيد ، ص 90 .\r\n","page_name":" 69 ","page_number":69},
  {"content":"\r\n\r\nآن حضرت را در خواب مىبيند « 127 » .\r\nمؤلف گويد : كه در كتاب بحارالانوار روايت اول را بطريق ديگر مسبوطتر از آنچه مذكور شد روايت كرده‌ام « 128 » و در اين رساله به مناسبت مذكور شد .\r\nدوم : از اخبار سابقه معلوم شد كه عمده در استخاره آن است كه آدمى در امور دنيا و آخرت اعتماد بر عقل ناقص خود نكند ، و بايد كه در جميع امور توكل بر جناب مقدس الهى كند ، و معترف باشد كه من بنده عاجز جاهل ضعيفم و خداوند كريم رحيم عالم قادر مهربانى دارم كه اعرف است به مصالح من از من و از جميع مخلوقات ، و امور خود را به او گذاشته‌ام و خير خود را از او مىطلبم .\r\nپس توسل نمايد به لطف و مرحمت خداوند كريم با غسل و نماز و دعاها كه در ابواب سابقه گذشت ، پس شروع كند در آن كار و آنچه روى دهد به آن راضى باشد و خير خود را در آن بداند هر چند موافق خواهش او نباشد .\r\nو بعد از آن استخاره با دل خود است چنانچه گذشت . و بعد از آن مشورت كردن با مؤمنان است . و بعد از آن استخاره به رقاع و بنادق است ، يا تفأل به قرآن مجيد يا به تسبيح . و ظاهراً همه خوب است ، اگر چه بعضى از علما صور اخيره را منع كرده‌اند چنانچه سابقاً مذكور شد .\r\nاما ظاهر آن است كه غير استخاره مطلقه كه در باب اول ذكر كرديم در جايى صورت دارد كه ترددى در آن باشد ، نه در امرى كه خيريت آن ظاهراً بر آدمى معلوم باشد و ترددى در آن نداشته باشد ، و نه در امور مستحبه و راجحه كه خوبى آن شرعاً معلوم باشد ، مگر آن كه ترددى در انواع آن داشته باشد ، و در امور واجبه مطلقه استخاره كردن صورت ندارد بلكه مشروع نيست ، و همچنين در امر حرام استخاره جائز نيست ، اما استخاره مطلقه در همه امور خوب است ، مگر در امر حرام كه در آن جا مطلقا استخاره مشروع نيست .\r\nچنانچه شيخ مفيد ( عليه الرحمة و الرضوان ) در جواب مسائل عزية فرموده است : كه هرگاه بنده مؤمن را دو امر در خاطر خطور كند از مصالح دنياى او كه در آنها متردد باشد ،\r\n\r\n\r\n","description":"","footnote":"\r\n( 127 ) - بحار الانوار ، 91 / 380 از مجموع الدعوات .\r\n( 128 ) - بحار الانوار ، 91 / 379 .\r\n","page_name":" 70 ","page_number":70},
  {"content":"\r\n\r\nمانند سفر كردن و اقامت نمودن يا نكاح كردن يا برده خريدن و امثال اينها ، سنت است كه بدون استخاره متوجه آن اعمال نشود ، و بعد از استخاره اگر يكى از آنها نزد او ارجح گردد به آن عمل كند ، و اگر هيچ يك راجح نشود توكل كند بر خدا و يكى از آنها را به عمل آورد كه انشاء اللَّه خير او در آن است .\r\nو سزاوار نيست استخاره در امرى كه حق تعالى نهى از آن كرده است ، و از براى كردن فعلى واجب استخاره نمىباشد ، و استخاره در امور مباحه مىباشد ، يا در ميان دو امر سنت كه هر دو را با هم به عمل نتواند آورد ، مانند جهاد سنت و حج سنت . يا آن كه مردد باشد ميان زيارت دو امام معصوم ( عليهم السلام ) يا ميان صله دو برادر مؤمن كه هر دو را نتواند به عمل آورد و از اين باب امور « 129 » .\r\nسوم : بعضى از علما دغدغه كرده‌اند در استخاره كردن از براى ديگرى ، زيرا كه در رواياتى كه سابقاً مذكور شد در هيچ يك وكالت مذكور نبود .\r\nو سيد بن طاووس ( رضى اللَّه عنه ) تجويز نموده و فرموده است كه داخل است در عمومات قضاى حوائج مؤمنان « 130 » .\r\nو ايضاً ممكن است كه استخاره كننده اين را حاجت خود قرار دهد و قصد كند كه به او بگويم بكن خوب است يا نه ، و اگر چه عمومات وكالت دور نيست كه شامل استخاره باشد ، اما احوط آن است كه صاحب حاجت خود متوجه استخاره شود ، زيرا كه هر كه اضطرارش بيشتر است توسل او به جناب مقدس الهى بيشتر مىباشد . و اگر فعل غير در اين باب قائم مقام فعل او مىبود مىبايست با اين احاديث بسيار كه در اين باب وارد شده است در يك حديث اشعارى به اين بفرمايند .\r\nو ايضاً با آن توجه و التفات و مرحمتى كه ائمه ما ( صلوات اللَّه عليهم ) نسبت به موالى و شيعيان خود داشتند يك مرتبه براى يكى از ايشان استخاره بفرمايند ، و با آن گستاخيها و بى آدابيها كه فدويان و مواليان ايشان نسبت به جناب ايشان مىكردند در\r\n\r\n\r\n","description":"","footnote":"\r\n( 129 ) - بحار الانوار ، 91 / 239 ، از رساله عزيه شيخ مفيد .\r\n( 130 ) - بحار الانوار ، 91 / 285 .\r\n","page_name":" 71 ","page_number":71},
  {"content":"\r\n\r\nيك حديث مذكور شود كه يكى از ايشان اين استدعا از خدمت ايشان كرده باشند .\r\nو يك جهت نوشتن فقير ، اين رساله وافيه را اين است كه برادران ايمانى بر اخبار و اثار ائمه طاهرين و پيشوايان دين ( صلوات اللَّه عليهم اجمعين ) كه در اين باب وارد شده مطلع شوند ، و كيفيت انواع استخاره را بدانند كه به هر نحو كه خواهند در حوائخ خود به استخاره متوسل شوند ، و در همه امور اعتماد بر پروردگار خود نمايند ، و بدانند كه خداوند رحيم در فيض خود را بر روى بندگان گناهكار نبسته و همه را در جميع امور به درگاه خود خوانده و گناه عاصيان را مانع لطف و احسان خود نگردانيده .\r\nملتمس از عمل كنندگان به اين رساله آن كه اين مجرم عاصى را در حال حيات و بعد از وفات به دعاى خير ياد نمايند ، و بر سهو و خطا كه لازم غير معصومين ( عليهم السلام ) است مؤاخذه ننمايند ، و با توزع بال و تشتت احوال و وفور اشغال در چند شب از ليالى ماه مبارك رمضان سنه هزار و صد و چهار هجرى نوشته شد .\r\nوالحمدللَّه اولًا و آخراً ، والصلاة على سيد المرسلين محمد و عترته المقدسين ، و لعنة اللَّه على اعدائهم اجمعين .\r\nو تمام شد استنساخ كتاب با تحقيق و تعليق و استخراج مصادر احاديث و روايات از كتب منقول از آن بر دست اين فقير عاصى سيد مهدى رجائى در روز اول ماه مبارك رمضان سنه هزار و چهار صد و هفت هجرى قمرى در شهر مقدس قم عش آل محمد و حرم اهل بيت ( سلام اللَّه عليهم اجمعين ) .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nآداب نماز شب\r\nتأليف : علامه محمد باقر مجلسى قدس سره\r\nمتوفى به سال 1110\r\nتحقيق : سيد مهدى رجائى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nصفحه اول از رساله آداب نماز شب به خط مؤلف .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبسم اللَّه الرحمن الرحيم\r\nالحمدللَّه مكرم العابدين ، و الصلاة على سيد المجتهدين محمد و عترته الاكرمين و بعد : اين رساله ايست در آداب نماز شب « 1 » كه از احاديث معتبره استخراج نموده ، بايد كه در وقت خواب وضو بسازد ، و اگر در رخت خواب به يادش آيد از لحاف تيمم كند ، و تسبيح حضرت فاطمه ( عليهاالسلام ) ، و قل هواللَّه أحد ، و قل يا أيها الكافرون ، و قل أعوذ برب الناس ، و قل أعوذ برب الفلق ، و آيةالكرسى ، و سورة الهاكم التكاثر ، هر يك را كه داند و تواند بخواند ، و قول هواللَّه را پنجاه مرتبه يا صد مرتبه اگر تواند بخواند ، و بر پهلوى راست رو به قبله بخوابد .\r\nو چون بعد از نصف شب بيدار شود بگويد : الحمدللَّه الذى أحيانى بعد ما أماتنى و اليه النّشور ، الحمدللَّه الذى ردّ علىّ روحى لاحمده و أعبده پس نظر كند به اطراف آسمان و اين ايات را بخواند      إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ ، رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ وَ ما لِلظَّالِمِينَ مِنْ أَنْصارٍ رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَ كَفِّرْ عَنَّا سَيِّئاتِنا وَ تَوَفَّنا مَعَ الْأَبْرارِ رَبَّنا وَ آتِنا ما وَعَدْتَنا عَلى رُسُلِكَ وَ لا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ .     \r\n\r\n\r\n","description":"","footnote":"\r\n( 1 ) - علامه مجلسى ، محمد باقر : بحار الانوار ، ج 87 ، از صفحه 116 - تا 309 .\r\n","page_name":" 75 ","page_number":75},
  {"content":"\r\n\r\nپس مسواك كند و وضو بسازد و متوجه نماز شب شود ، و در ركعت اول سنت است كه هفت تكبير با دعاها يا بى دعا چنانچه در نماز واجب مىگويد بخواند ، و در اين دو ركعت اگر تواند در هر ركعت بعد از حمد سى نوبت قل هو اللَّه أحد بخواند ، يا در ركعت اول يك مرتبه قل هو اللَّه ، و در ركعت ثانى يك مرتبه قل يا أيها الكافرون بخواند .\r\nو چهار ركعت بعد از اين را اگر تواند بعنوان نماز جعفر بكند ، كه در ركعت اول اذا زلزلت ، و در ثانى و العاديات ، و در ثالث اذا جاء نصراللَّه ، و در رابع قل هو اللَّه بخواند ، و اگر نداند هر سوره كه داند ، و بعد از سوره پانزده مرتبه سبحان اللَّه و الحمدللَّه و لا إله الّا اللَّه و اللَّه اكبر بگويد ، و در ركوع ده ، و بعد از ركوع ده ، و در هر سجده ده ، و بعد از هر سجده ده هر چهار ركعت را چنين بكند ، و الا بهر نحو كه تواند بكند ، و اگر سوره‌هاى بلند در خاطر داشته باشد مانند يا ايها المزمل ، و يا أيها المدثر ، و سوره عمّ يتساءلون ، و يس ، و حم دخان ، و اذا وقعت بخواند .\r\nو در دو ركعت آخر سنت است كه در ركعت اول تبارك ، و در ثانى هل أتى بخواند ، و الا هر سوره كه داند و تواند بخواند . و اگر وقت تنگ باشد هشت ركعت را به حمد تنها مىتواند كرد . و بعد از هر دو ركعت مستحب است كه تسبيح فاطمه ( عليهاالسلام ) بخواند ، و سجده شكر به جا آورد .\r\nپس دو ركعت شفع را مىكند و در هر يك يك مرتبه قل هواللَّه أحد مىخواند ، و در روايت ديگر در هر يك سه مرتبه قل هو اللَّه أحد وارد شده است . و در روايت ديگر در اول قل أعوذ برب الفلق و در ثانى قل أعوذ برب الناس وارد شده . هر يك را كه بكند خوب است ، و اگر جمع كند كه در اول قل أعوذ برب الفلق با يك قل هواللَّه يا سه قل هواللَّه شايد بد نباشد .\r\nپس مشغول يك ركعت وتر مىشود ، و در اولش اگر فرصت باشد هفت تكبير با دعاها مىخواند ، و بعد از حمد قل هواللَّه مىخواند . و به روايت ديگر سه مرتبه قل هواللَّه با قل أعوذ برب الناس و قل أعوذ برب الفلق مىخواند . و به هر يك كه عمل كند خوب است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nپس دست به قنوت برمى دارد و كلمات فرج را مىخواند ، و هر دعا كه در خاطر دارد ميخواند . و آنچه ضرور است هفتاد مرتبه أستغفراللَّه ربّى وأتوب اليه است ، و بعد از آن هفت مرتبه بگويد هذا مقام العائذ بك من النّار و اگر استغفار را صد مرتبه بگويد بهتر است ، و اگر هفتاد مرتبه أستغفراللَّه و أساله التّوبة بگويد خوب است . و اگر وقت تنگ باشد هفتاد مرتبه استغفراللَّه تنها مىگويد . و اگر تواند بعد از اين سيصد نوبت العفو العفو بگويد .\r\nو علما گفته‌اند كه پيش از استغفار چهل مؤمن را زنده و مرده ياد كند و طلب آمرزش براى ايشان بكند ، و اگر چهل مؤمن يا زياده هر چه تواند بعد از نماز ياد كند براى عوام شايد بهتر باشد .\r\nو در گريه سعى كند خصوصاً در وتر ، و اگر در وتر اين دعاى منقول را بخواند بهتر است اللهمّ اهدى فى من هديت ، و عافنى فى من عافيت ، و تولّنى فى من تولّيت ، و بارك لى فيما أعطيت ، و قنى شرّ ما قضيت ، فانّك تقضى و لايقضى عليك ، سبحانك ربّ البيت أستغفرك و أتوب اليك ، و أو من بك و أتوكل عليك ، لاحول و لاقوة الّا بك يا رحيم .\r\nو منقول است كه حضرت امام زين العابدين ( عليه السلام ) در آخر وتر مىگفت :\r\nربّ أسأت و ظلمت نفسى ، بئس ما صنعت و هذه يداى جزاءاً بما صنعتا و در اين وقت دستهاى خود را به پيش مىگشود و پيش مىداشت و مىگفت : و هذه رقبتى خاضعة لك لما أتت و در اين وقت سر را به زير مىافكند پس مىگفت : وها أنا ذا بين يديك ، فخذ لنفسك الرضا من نفسى حتى ترضى لك العتبى لاأعود لا أعود .\r\nو از حضرت امام محمد باقر ( عليه السلام ) منقول است كه در قنوت نماز جمعه و نماز وتر اين دعا را بخوانند : اللّهمّ تمّ نورك فهديت فلك الحمد ربّنا ، و بسطت يدك فأعطيت فلك الحمد ربّنا ، و عظم حلمك فعفوت فلك الحمد ربّنا ، وجهك أكرم الوجوه ، وجهتك خير الجهات ، و عطيّتك أفضل العطيّات و أنؤها ، تطاع ربّنا فتشكر ، و تعصى ربّنا فتغفر لمن شئت ، تجيب المضطرّ ، و تكشف الضّر ، و تشفى السّقيم ، و تنجى من\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nالكرب العظيم ، لايجزى بالائك آحد ، و لا يحصى نعماءك قول قائل .\r\nاللّهمّ اليك رفعت الاصوات ، و نقلت الاقدام ، و مدّت الاعناق ، و رفعت الايدى ، و دعيت بالالسن ، و اليك سرّهم و نجواهم فى الاعمال ، ربنا اغفرلنا و ارحمنا وافتح بيننا و بين قومنا بالحقّ و أنت خير الفاتحين .\r\nاللهمّ انّ نشكوا اليك غيبة نبيّنا عنّا و شدة الزمان علينا و وقع الفتن بنا و تظاهر الاعداء علينا و كثرة عدوّنا و قلّة عددنا ، فافرج ذلك يا ربّ بفتح منك تعجله و نصر منك تعزّه و امام عدل تظهره إله الحق ربّ العالمين .\r\nو أيضاً سنت است كه بعد از كلمات فرج اين دعا بخواند : أنت اللَّه نور السّماوات و الارض ، و أنت اللَّه جمال السماوات و الارض ، و أنت اللَّه عماد السماوات و الارض ، و أنت اللَّه قوام السماوات و الارض ، و أنت اللَّه صريح المستصرخين ، و أنت اللَّه غياث المستغيثين ، و أنت اللَّه الفرج عن المكروبين ، و أنت اللَّه المروح عن المغمومين ، و أنت اللَّه مجيب دعوة المضطرّين ، و أنت اللَّه إله العالمين ، و أنت اللَّه الرحمن الرحيم ، و أنت اللَّه كاشف السوء ، و انت اللَّه بك تنزل كلّ حاجة ، يا اللَّه ليس يردّ غضبك الّا حلمك و لاينجى من عذابك الّا رحمتك ، و لاينجى منك الّا التّضرع اليك ، فهب لى من لدنك يا الهى رحمة تغنينى بها عن رحمة من سواك بالقدرة التى بها أحييت جميع ما فى البلاد ، و بها تنشر ميت العباد ، و لاتهلكنى غمّاً حتى تغفرلى و ترحمنى و تعرفنى الاستجابة فى دعائى ، و ارزقنى العافية الى منتهى أجلى ، و أقلنى عثرتى ، و لا تشمت بى عدوّى ، و لا تمكّنه من رقبتى .\r\nاللهمّ ان رفعتنى فمن ذا الذى يضعنى ، و ان وضعتنى فمن ذا الذى يرفعنى ، و ان أهلكتنى فمن ذا الذى يحول بينك و بينى ، أو يتعرّض لك فى شىء من أمرى ، و قد علمت أن ليس فى حكمك ظلم و لا فى نقمتك عجلة ، و انّما يعجل من يخاف الفوت ، و انّما يحتاج الى الظلم الضعيف و قد تعاليت عن ذلك يا الهى ، فلا تجعلنى للبلاء غرضاً ، و لا لنقمتك نصباً ، و مهّلنى و نفّسنى و أقلنى عثرتى ، و لا تثبعنى ببلاء على أثر بلاء ، فقدترى ضعفى و قلّة حيلتى ، أستعيذ بك اللّيلة فأعذنى ، و أستجير بك من النار فأجرنى ، و أسألك\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nالجنة فلا تحرمنى پس آنچه خواهى از خدا طلب كن .\r\nو در سجده آخر نماز جعفر سنت است كه اين دعا بخواند : سبحان من لبس العزّ و الوقار ، سبحان من تعطّف بالمجد و تكرّم به ، سبحان من لا ينبغى التسبيح الّا له ، سبحان من أحصى كلّ شىء ، علمه ، سبحان ذى المنّ و النّعم ، سبحان ذى القدرة و الكرم . اللهمّ انّى أسالك بمعاقد العزّ من عرشك و منتهى الرّحمة من كتابك و اسمك الاعظم و كلماتك التّامّات التى تمّت صدقاً و عدلًا ، صلّ على محمد و أهل بيته و افعل بى كذا و كذا و بجاى كذا و كذا حاجات خود را عرض كند .\r\nو بعد از نماز وتر دعاى صحيفه كامله را بخواند . و اگر بعد از هشت ركعت بخواند نيز خوب است ، و هر دعا از دعاهاى مناجات صحيفه كامله - كه بخواند نيز مناسب است ، و حوائج دنيا و آخرت خود و برادران مؤمن را در اين وقت طلب نمايد كه وقت استجابت دعاست .\r\nو بعد از آن دو ركعت نافله را به جا آورد ، و اگر بعد از طلوع صبح كاذب باشد بهتر است ، و در ركعت اول سوره قل يا أيها الكافرون ، و در ركعت دوم سوره قل هو اللَّه أحد بخواند ، و چون سلام دهد به پهلوى راست بخوابد ، و دست راست را بر طرف راست رو گذارد ، و آية الكرسى و معوذتين و آيات آل عمران كه پيش گذشت بخواند . پس بنشيند و تسبيح فاطمة ( عليهاالسلام ) بخواند ، و صد مرتبه بگويد سبحان ربّى العظيم و بحمده أستغفراللَّه ربّى و أتوب اليه و تفصيل احكام نماز شب و دعاها در رساله كبيره و الد مرحوم ( قدس اللَّه روحه ) مذكور است ، به هميت اكتفا نمود ، مستدعى آن است كه هر كه به اين مسأله عمل كند اين مجرم را از دعا فراموش نكند . والحمدللَّه و آخراً و صلى اللَّه على محمد و آله الطاهرين .\r\nو تمام شد استنساخ اين رساله با تحقيق كامل روز وفات امام جعفر صادق ( عليه السلام ) ماه شوال مكرم سنه 1407 هجرى قمرى به دست اين حقير ناچيز سيد مهدى رجائى در بلده قم صانها اللَّه عن الافات و البليات .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nصفحه آخر از رساله آداب نماز شب به خط مؤلف .\r\n\r\n\r\n","description":"","footnote":"","page_name":" 80 ","page_number":80}
  ]