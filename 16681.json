[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n\r\nتفسير و شرح صحيفهء سجّاديه\r\nجلد اوّل\r\nاستاد حسين انصاريان\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nمقدمهء ناشر\r\nصحيفهء سجاديه ، نام مجموعه‌اى از نيايش‌هاى وجود مقدّس امام زين العابدين عليه السلام است ، اين كتاب اوّلين اثر مكتوب قطعى الصدور از ناحيهء امام معصوم به حساب مىآيد و پس از قرآن كريم ، اوّلين كتاب مدوّن جامعى است كه از منبع وحى به دست ما رسيده است .\r\nبزرگان علمى شيعه از اين كتاب به عنوان انجيل اهل بيت عليهم السلام و زبور آل محمد عليهم السلام ياد كرده‌اند .\r\nصحيفهء سجاديه ، كتاب دعايى است كه تنها دعا و نيايش و تضرّع نيست ، بلكه وجود مبارك امام سجاد عليه السلام ، مبانى بسيار مهم كلامى و فلسفى و عرفانى و اجتماعى و تربيتى و اخلاقى را در قالب دعا بيان فرموده‌اند .\r\nامام عليه السلام ، در فضاى رعب و وحشت امويان و پس از عظيم‌ترين جنايت تاريخ ،\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nيعنى واقعهء اسف بار كربلا ، اين مجموعه معارف الهى را در اختيار شيعيان قرار دادند .\r\nاين كتاب گران سنگ علمى كه شامل مباحث مهمّى در ابواب مختلف علوم اسلامى است ، نيازمند تفسير و شرحى است كه انسان‌ها را با حقايق آن ، آشنا سازد .\r\nاز اين جهت بزرگان علمى شيعه در طول تاريخ به تفسير و شرح اين سرمايهء عظيم الهى پرداخته‌اند .\r\nمرحوم شيخ آقابزرگ تهرانى ، 65 شرح را بر اين كتاب شريف نقل مىكند . لكن شرح‌هاى مختلف و تفاسير تدوين شده پيرامون اين منبع ارزشمند ، از دو جهت قابل تأمّل است :\r\nاول : غالب اين شروح و تفاسير به صورت كامل نمىباشد ، تنها برخى از انديشمندان مانند مرحوم سيد على خان مدنى شيرازى ، موفّق به شرح كامل آن شده است .\r\nدوم : به جهت پيشرفت علوم زمان ، قرآن و كلمات اهل بيت عليهم السلام ، نيازمند شرحى نو ، بر اساس نيازهاى زمان مىباشد بر اين اساس علّامه محقّق حضرت استاد انصاريان مد ظله العالى ، اقدام به تفسير و شرح اين متن ارزشمند اخلاقى و عرفانى نمودند .\r\nاين شرح هر دو معنا را در بر دارد ؛ زيرا تمام ادعيه ، مورد بحث قرار گرفته و از طرفى اين اثر ، از رشحات قلم دانشمندى زمان شناس و عالمى فرزانه ، مطابق با نيازهاى زمان ، بر اساس عميق‌ترين مبانى علمى شيعه ، مورد بحث واقع شده تا جايى كه برخى از بزرگان علمى معاصر ، اين كتاب را در زمرهء عالىترين شروح بر صحيفهء سجاديه شمرده‌اند .\r\nدر اين مقام خالى از لطف نيست كه به نظر مرحوم علّامه محمد تقى جعفرى رحمه الله\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nپيرامون اين تأليف ارزشمند توجّه شود ، ايشان پيرامون اين كتاب مىفرمايد :\r\nيكى از آن حقايق بسيار پرمعنى و سازندهء ابعاد مثبت بشرى ، دعا و نيايش با مقام ربوبى است كه عدم تفسير صحيح و توضيح لازم و كافى دربارهء آن براى عموم افكار بشرى از يك طرف و گرايش شديد خود محوران به منفعت و لذّت و خودكامگىها از طرف ديگر ، انسان‌هاى بسيار فراوانى را در همه دوران‌ها و در همهء جوامع از برقرار ساختن ارتباط تكاملى انسان با كمال مطلق ، محروم نموده است .\r\nنتيجهء از بين رفتن يا مختل شدن آن حقايق پرمعنا و سازنده ، تنها اين نبوده است كه انسان‌ها از مقدارى پديده‌هاى زيبا و مطلوب و مفيد محروم گشته‌اند ، بلكه بالاتر از اين ، با از بين رفتن يا ورود اختلال در آن حقايق - كه برخى از آنها را ذيلًا متذكّر خواهيم گشت - حيات معقول انسانى هويّت اصيل خود را كه هر لحظه‌اش مىتواند طعم ابديّت بدهد ، از دست داده و كمترين هدف و حكمتى براى حيات در فرهنگ بشرى نمىماند .\r\nشما گمان نكنيد كه زيبايى و رفاه و نظم و قانونمندى زندگى اجتماعى در جوامع به اصطلاح پيشرفتهء امروزى مىتواند طعم هويّت اصلى خودِ حيات را كه حكمت و هدف اعلاى خود را در ذات خود دارد ، با كام عقل و وجدان ناب بشرى آشنا بسازد . و شما گمان نكنيد كه محبت و علاقهء اكثريت قريب به اتفاق انسان‌هاى امروزى كه خود را موجوداتى زنده تلقّى نموده و به جريان اين زندگى دل خوش مىدارند ، ناشى از درك و دريافت حقيقت خود زندگى است « 1 » ، بلكه اگر درست دقت كنيم خواهيم ديد رضايت و دلخوشى از زندگى غيرقابل تفسيرى كه در پيش گرفته‌اند ، ناشى از دلبستگى به آن وسايل و نمودهاى زندگى\r\n\r\n\r\n","description":"","footnote":"\r\n( 1 ) - خداوند سبحان به اضافهء اين كه اين زندگى دنيوى را در برابر زندگى ابدى ، ناچيز معرفى مىنمايد ، علم و معرفت مردم را دربارهء اين زندگى به نمودى از آن منحصر مىفرمايد : « يَعْلَمُونَ ظهِرًا مّنَ الْحَيَوةِ الدُّنْيَا وَ هُمْ عَنِ الْأَخِرَةِ هُمْ غافِلُونَ » [ تنها 
  ] ظاهرى [ محسوس 
  ] از زندگى دنيا را مىشناسند و آنان از آخرت [ كه سراى ابدى و داراى نعمت هاى جاودانى و حيات سرمدى است 
  ] بىخبرند . ؛ روم ( 30 ) : 7 .\r\n","page_name":" 7 ","page_number":7},
  {"content":"\r\n\r\nاست كه هويّت حيات در آنها به صورت بسيار ناچيزى محلول شده است .\r\nبرخى از آن حقايق پرمعنا و سازندهء ابعاد بشرى كه دعا و نيايش از جملهء آنهاست ، به قرار ذيل است :\r\n1 - حق و حقيقت\r\n2 - عدالت\r\n3 - آزادى\r\n4 - علم و معرفت\r\n5 - تعقّل اصيل\r\n6 - وجدان فعّال\r\n7 - صيانت تكاملى ذات\r\n8 - استقلال\r\n9 - سعادت\r\n10 - عشق حقيقى\r\n11 - اخلاق والاى انسانى\r\n12 - رقابت سازنده\r\nاينها حقايقى هستند كه بذرهاى اوليهء آنها ، با دست باغبان كلّ آفرينش ، در اعماق جان‌هاى آدميان كاشته شده است .\r\nاختصاص دعا و نيايش درميان آنهمه حقايق باعظمت اين است كه انسان‌ها به وسيلهء اين ارتباط ، به طور مستقيم در جاذبهء مبدأ كمال كه خداوند متعال است قرار مىگيرند ، در صورتى كه همهء آن حقايق در آن هنگام ، عظمت واقعى خود را دريافت مىكنند كه نخست وارد منطقهء ارتباط با كمال اعلى شوند و از امتياز جاذبهء مذكور در دعا و نيايش برخوردار گردند و آنگاه اصالت خود را دريابند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاين كه ما معنا و نتيجهء دعا را در برآوردن نيازهاى مادّى خود خلاصه نماييم ، اگر چه اين معنا و نتيجه ، يكى از با اهمّيت‌ترين موارد دعا است كه در هنگام به وجود آمدن شرايط آن ، ضرورت حياتى پيدا مىكند ، ولى چنين خلاصه كردن ، موجب محدوديّت بسيار نارواى اين حقيقت عظمى است كه موجب محروم گشتن انسان‌ها از معانى و نتايج بسيار با اهميت دعا و نيايش مىگردد .\r\nاگر ما در دعاها و نيايش‌هايى كه در قرآن مجيد براى انسان‌ها تعليم شده است با دقّت كامل بينديشيم و آن قسمت از دعاها و نيايش‌ها را كه در « نهج البلاغه » و « صحيفهء سجاديه » و ديگر منابع حديثى آمده است مورد تحليل و تحقيق‌هاى همه جانبه قرار بدهيم ، با كمال وضوح خواهيم ديد كه هيچ وسيله‌اى مانند دعا توانايى تحقّق بخشيدن به تقاضاهاى انواع رشد و كمال را ندارد .\r\nبا توجّه به منابع فوق با دريافت ناب وجدانى دربارهء دعا و نيايش ، مقدارى از عمده‌ترين نتايج دو حقيقت مزبور را كه قابل شهود عينى است ، مطرح مىنماييم :\r\n1 - دعا از اساسىترين عوامل رشد معرفتى انسانى به واقعيت‌هاى پشت پردهء طبيعت است ؛ طبيعتى كه با نظام بسته نماى خود ، اكثريّت افراد را در زندان تاريك جهل گرفتار ساخته است . در هر دعايى كه يك انسان آگاه مىنمايد ارتباط تازه‌اى با كمال و مبدأ كمال احساس مىكند .\r\n اى مقيمان درت را عالمى در هر دمى * رهروان كوى عشقت هر دمى در عالمى \r\n( خواجوى كرمانى )\r\n هر نظرم كه بگذرد جلوهء رويش از نظر * بار دگر نكوترش بينم از آنچه ديده‌ام \r\n2 - بدان جهت كه آدمى در حالات دعا و نيايش كه جدّىترين حالات زندگى است ، اتّصاف با بهترين صفات و ملكات و اخلاق فاضله را مسألت مىنمايد ، لذا مىتوان گفت : دعا\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nهمواره انسان را در اين معبد بزرگ دنيا كه براى ناآگاهان ، تنها جاى خور و خواب و خشم و شهوت است ، در حال تعلّم حقايق و واقعيت‌هاى موجب رشد و كمال ، نگه مىدارد . بنابراين ، اگر كسى معناى دعا و نيايش را واقعاً بفهمد ، همين جهان هستى در عين حال كه معبدى است بزرگ ، دانشگاهى است كه عالىترين دروس دربارهء « انسان آن چنان كه هست » و « انسان آن چنان كه بايد و شايد » را براى وى تعليم مىدهد .\r\nآرى ، در آن حال كه مردم بىخبر از كمال ، كتاب بزرگ هستى را به عنوان يك بالش زير سر خود مىنهند و به خواب عميق جهل و خودخواهى فرو مىروند ، نيايشگران آگاه از همين كتاب ، در حال نيايش ، حقايقى را مىخوانند كه از ذهن آن بىخبران خطور نمىكند :\r\n گر چه مقصود از كتاب آن فن بود * گر توأش بالش كنى هم مىشود \r\n3 - نخستين سازندگى دعا كه در يك انسان آگاه به وجود مىآورد ، اين است كه وى را به نيازِ قرار گرفتن در جاذبهء كمال ، آگاه مىسازد و آنگاه او را در جاذبهء مزبور قرار مىدهد .\r\nدريافت نقص و نياز براى يك انسان آگاه از منبع جوشان اشتياق به كمال در درون مبدأ ، حركتى است كه ادامهء آن را تا ورود به منطقهء كمال تأمين مىنمايد .\r\n4 - كسى كه آگاهانه به نيايش مىپردازد ، پيش از تلفّظ نخستين كلمهء دعا مخصوصاً در موقعى كه آن كلمه « خدايا » باشد حالتى فوق حالات معمولى مغزى و روانى را - اگر چه در يك لحظه - از درون خود احساس مىكند كه هيچ نامى براى آن جز لبّيك خداوند نتوان گذاشت :\r\n بلكه آن اللّه تو لبّيك ما است * وان نياز و درد و سوزت پيك ما است\r\nنى تو را در كار ، من آورده‌ام * نه كه من مشغول ذكرت كرده‌ام\r\nحيله‌ها و چاره‌جويىهاى تو * جذب ما بوده گشاده پاى تو\r\nدرد عشق تو كمند لطف ما است * زير هر يا ربّ تو لبّيك‌ها است\r\nهست لبّيكى كه نتوانى شنيد * ليك سر تا پا توان آن را چشيد \r\n\r\n","description":"","footnote":"","page_name":" 10 ","page_number":10},
  {"content":"\r\n\r\n5 - اگر دعا و نيايش حكمتى جز اين نداشت كه انسان را در موضعى فوق طبيعت و جريانات قانونى آن قرار مىدهد و سلطه و نظارهء دائمى خداوندى را دربارهء هستى و اين كه خداوند در هر لحظه مىتواند جريان هستى را در يك نظام باز مورد دگرگونى به وسيلهء ارواح شيفتهء بارگاه خود قرار بدهد ، براى ضرورت در حيات انسانى كافى بود .\r\nآرى ، اگر دعا و نيايش جز اين نتيجه‌اى نداشت ، كافى بود كه سرنوشت يك انسان را در همهء ساليان عمر تغيير داده و حيات او را با اشراف و گسترش من در هستى به جريان بيندازد .\r\nسازندگى دعا و نيايش دربارهء ابعاد گوناگون انسان بسيار متعدّد و متنوّع است كه متأسّفانه مورد توجّه كافى قرار نمىگيرد .\r\nبا مطالعه و بررسى اين كتاب و ورود به سرزمين محتويات آن ، اين اميد در دل‌هاى انسان‌هاى عاشق كمال ، زنده مىگردد كه دعا و نيايش ، معانى و نتايج و بالاتر از همه هويّت اصلى خود را در فرهنگ معنوى بشر بازيافته و به عنوان يكى از اساسىترين عوامل تحرّك و تلاش پرمعنا در « حيات معقول » جاى خود را باز كند .\r\nايشان سپس اضافه مىكند :\r\nاين كتاب ارزشمند در حقيقت بيانى رسا از بياناتى است كه مىبايست در توضيح و تفسير لزوم قرار گرفتن انسان‌ها در جاذبهء كمال - كه در خط نورانى مكتب انبياى عظام عليهم السلام مشاهده مىشود - به صحنهء عقول و دل‌هاى عاشقان حق و حقيقت وارد مىگشت . مطالعه كنندگان و مخصوصاً محققان ارجمند در محتويات اين كتاب كه شرحى است بر صحيفهء مباركهء سجّاديه از زين العابدين و مولى العارفين امام علىّ بن الحسين السجّاد عليه السلام ، با هويّت و تفسير و تحقيقات عالىترى روياروى خواهند گشت كه اميدواريم با تلاش پيگير خود بار ديگر دعا و نيايش را به عنوان يكى از با اهمّيت‌ترين عوامل به وجود آورندهء « حيات معقول » در مسير جاذبهء ربوبى به طور جدّى مطرح نمايند و آن عدّه مردمانى كه به جهت بىتوجّهى به معناى دعا و نيايش ، از برخوردارى از اين نعمت عظماى الهى محروم مانده‌اند توجيه صحيح نموده و براى حيات آنان درخشش و طراوت حقيقى و ذاتى آن را باز گردانند .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاين كتاب ، اكنون در زمرهء كتب مرجع و مورد توجّه خاص محقّقان علوم اسلامى و انديشمندان و فرهيختگان قرار گرفته و افراد متعدّدى از فضلاى حوزه علميه ، اين اثر را مرجعى براى آثار تحقيقى خود و گروهى از انديشمندان دانشگاهى ، در سطوح مختلف ، آن را مصدرى براى پايان نامه‌هاى علمى خود قرار داده‌اند .\r\nاز امتيازات اين اثر نسبت به چاپ‌هاى قبلى مىتوان به موارد زير اشاره نمود :\r\n1 - حروفچينى و مقابله متن با دست نوشتهء مؤلّف .\r\n2 - بازبينى متن و اعمال بازنگرى « به اشراف مؤلّف » .\r\n3 - موضوع‌گذارى جهت سهولت دسترسى به مطالب .\r\n4 - ويرايش ادبى متن فارسى و عربى .\r\n5 - بازنگرى اعراب و ترجمهء روايات .\r\n6 - جايگزينى ترجمهء جديد مؤلّف از آيات قرآن مجيد ، نهج البلاغه ، صحيفهء سجاديه .\r\n7 - استخراج منابع و تطبيق روايات با مصادر روايى شيعى و سنّى .\r\n8 - اضافه كردن بيش از 250 موضوع ، « تحت اشراف مؤلّف » به برخى فرازهايى كه قبلًا شرح نشده بود .\r\n9 - تلطيف در اشعار كتاب و شناساندن شاعر .\r\n10 - شماره‌گذارى فرازهاى صحيفهء سجاديه .\r\n11 - تنظيم ترجمه‌هاى مربوط به فرازهاى دعا ، به صورت جداگانه .\r\n12 - تنظيم فهارس متنوّع در مجلّدى مستقل .\r\n13 - تنظيم فهرست موضوعى مطالب در مجلّدى مستقل .\r\n14 - ارائهء داستان‌هاى كتاب در مجلّدى مستقل .\r\n15 - حذف برخى از مطالب كه مناسب امور اجتماعى سال‌هاى تأليف كتاب بوده و دخلى در موضوع كتاب نداشته است « به اشراف مؤلّف » .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدر پايان ، از همكارى كلّيه عزيزان ، محقّقان واحد تخصّصى صحيفهء سجاديهء مركز دارالعرفان الشيعى ، فضلاى عزيز ، حجج اسلام آقايان :\r\n1 - حجة الاسلام شيخ محسن فيض‌پور\r\n2 - حجة الاسلام على تقديرى\r\n3 - حجة الاسلام محمد حسين اميدوار\r\nكمال تشكّر را داشته و توفيق روز افزون ايشان را از خداوند متعال خواستاريم .\r\nواحد تحقيقات\r\n( مركز علمى تحقيقاتى دارالعرفان الشيعى )\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nهُوَالحق\r\n\r\nپيشگفتار\r\nچند ماهى براى انجام برنامه‌اى در مسير فرهنگ سعادت‌بخش الهى در فكر بودم ، ولى فكرم به جايى نمىرسيد ، تا از توجّه و عنايت حضرت حق ، در ايّام ولادت رسول اكرم و نبى مكرّم صلى الله عليه و آله و امام به حق ناطق حضرت صادق عليه السلام ، در لحظاتى از شب پرفروغ جمعه ، نسبت به تفسير و شرح صحيفهء سجاديّه كه محصول قلب و روح و جان و دل و حال و مقال امام عاشقان و حيات عارفان و زبدهء عابدان و سرور ساجدان و نخبهء حكيمان و اسوهء شب زنده داران حضرت زين العابدين عليه السلام است ، مُلهَم شدم ! !\r\nبراى قوّت قلب ، نسبت به اين برنامهء معنوى ، با تضرّع و زارى و با انكسار و خوارى ، در حال توجّه به حضرت حقّ به قرآن مجيد كه هميشه در مصايب و مشكلات راهگشايم بود ، پناه برده و به آن گنجينهء بىنظير الهى تفأل زدم ، اين آيهء كريمه آمد :\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nوَ الْبقِيتُ الصلِحتُ خَيْرٌ عِندَ رَبّكَ ثَوَابًا وَ خَيْرٌ أَمَلًا » « 1 »\r\nولى اعمال شايستهء پايدار نزد پروردگارت از جهت پاداش بهتر و از لحاظ اميد داشتن به آنها نيكوتر است .\r\nآيهء شريفه مرا شگفت‌زده كرد ، تا دو روز تمام فكرم به كلام حضرت حقّ مشغول بود ، دلالت و راهنمايى آيهء كريمه مرا مات و مبهوت و معنويّت اين سخن پربهاى حضرت دوست ، شوقى عجيب نسبت به شروع تفسير و شرح « صحيفهء سجاديه » در قلبم ايجاد كرد .\r\nدر آن دو روز ، قرآن مجيد در مقابلم باز بود ، هر بار كه از كنارش مىگذشتم به آن آيهء ملكوتى و نورانى خيره مىشدم و از انوار تابناكش بهره مىگرفتم ، تا به وقت شنيدن صداى مؤذن كه جهت اعلان نماز مغرب فرياد عاشقانه مىزد ، در حالى كه هنوز قرآن روبرويم بود و به آن آيهء شريفه مىنگريستم ، اين برنامهء خدا خواسته را ، در عين اعتراف به عجز و ذلّت و خالى بودن از دانش و بينش ، شروع كردم . تنها تكيه گاهم در اين كار لطف و عنايت حضرت اوست و هم از آن جناب مىخواهم كه تا پايان كار ، مرحمت و رحمتش را از اين فقير دل شكسته و بينواى دست و پا بسته دريغ نورزد كه هيچ كارى بدون نظر و خواست و ارادهء او صورت نمىگيرد .\r\nعارفان روشن ضمير ، از « صحيفهء سجاديه » به « انجيل اهل بيت عليهم السلام » ياد كرده‌اند و بينايان راه از اين درياى پر از حكمت ، تعبير به « زبور آل محمد عليهم السلام » نموده‌اند ! !\r\nصحيفهء سجاديه ، خزانهء پرگوهر سلطان مُلك و ملكوت ، حاكم عرصه گاه ناسوت و لاهوت ، امير كشور جلال و جبروت ، فرمانرواى جهان صدق و عشق ، مولاى عارفان روشن‌دل و پيشواى عاشقان عامل ، وجود مقدّس حضرت سجاد عليه السلام است .\r\n\r\n\r\n","description":"","footnote":"\r\n( 1 ) - كهف ( 18 ) : 46 .\r\n","page_name":" 16 ","page_number":16},
  {"content":"\r\n\r\nاين خزانه ، داراى گنج‌هاى حكمت است و هر آنچه براى رشد و كمال انسان لازم مىباشد ، در اين منبع گنجانده شده است .\r\nصحيفهء سجاديه ، مدرسه‌اى است كه معلّم آن امام سجّاد عليه السلام است و اين معلّم است كه با اين كتاب ، جهانيان را در تمام اعصار درس مىدهد و هر كسى را در حدّ توان و قدرتش و به اندازهء تكليف و استعدادش به مقامى كه بايد برسد مىرساند .\r\nصحيفهء سجاديه ، درياى پرخروش فيض الهى است كه لؤلؤ و مرجانش از شمارش بيرون و اشياى پرقيمتش از حدّ احصا خارج است .\r\nصحيفهء سجاديه ، خورشيد پرفروغى است كه چون نهال وجود انسان در پرتو تابنده‌اش قرار گيرد تبديل به شجرهء طيّبه گردد .\r\nصحيفهء سجاديه ، آفتاب پرحرارت الهى است كه از مشرق وجود حضرت زين العابدين عليه السلام براى تربيت درخت وجود انسان طلوع كرده و تا عمق ابديّت از فروغ بخشى باز نخواهد ماند ! !\r\nصحيفهء سجاديه ، ميزان سنجش سره از ناسره ، حقّ از باطل ، نور از ظلمت ، درستى از نادرستى ، حيات از مرگ ، دنيا از آخرت و سلامت از مرض است .\r\nصحيفهء سجاديه ، چشمهء فيض الهى ، نجات دهندهء از تباهى ، رها كنندهء انسان از گمراهى است .\r\nصحيفهء سجاديه ، معلّم حكمت ، منبع معرفت ، جاذبهء رحمت ، ايجاد كنندهء محبّت ، سازندهء شخصيّت ، به وجود آورندهء كرامت و رسانندهء انسان به مقام با عظمت قرب و معيّت است .\r\nصحيفهء سجاديه ، طبيب حاذق ، محبوب قلب صادق ، آرامش جان عاشق ، عذراى دل را وامق ، روشنگر مغارب و مشارق ، كاشف حقايق ، دواى درد نفوس ناطق ، كوبندهء منافق و به حقيقت چشمهء فيّاض حضرت خالق است .\r\nصحيفهء سجاديه ، آرام جان پاكبازان ، محرّك قلب تيز پروازان ، نواى ناى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدلنوازان ، قدرت نفس جوانمردان ، عشق عاشقان ، عرفان عارفان ، پناه بىپناهان ، راز دل رازداران ، آه دل مستمندان به وقت شامگاهان ، مناجات پرشور سحرخيزان و سرمايهء روح اميدواران است .\r\nصحيفهء سجاديه ، خزانهء پرگوهرى است كه با كمال تأسّف تاكنون ناشناخته مانده و آن طور كه شايستهء اين كتاب با عظمت است ، از آن استفاده نشده و شرح جامعى كه قابل استفادهء تمام مردم باشد ، براى اين درياى بىساحل معنوى فراهم نيامده است .\r\nاكثريّت شيعه دوازده امامى ، چنان كه از نهج البلاغه عظيم بىخبرند ، از صحيفهء سجاديه ، نيز در غفلت‌اند ! !\r\nدر كنار درياى بىكرانند ولى تشنه‌اند ، در جنب بزرگترين گنجينهء معارفند ولى بىخبرند ، از غنىترين معدن حكمت و علم و بزرگ‌ترين منبع دانش و بينش برخوردارند ولى تهيدستند .\r\nآن قدر كه به دنياى خود مىرسند ، از آخرت خويش اطّلاع نمىگيرند ؛ ولى در حدى كه به جسم مىپردازند ، احوالى از قلب و روح و نفس نمىپرسند ؛ به اين اندازه‌اى كه براى آبادى شكم و پاسخگويى به شهوت اقدام مىنمايند ، به معنا و معنويت و به مقام و شخصيّت خود توجّه نمىكنند .\r\nبعد از گذشت پانزده قرن از طلوع صحيفهء سجاديه ، هنوز اكثريّت مردم در تاريكى جهل نسبت به اين سرمايهء بىنظير الهى به سر مىبرند .\r\nدقّت در دعاهاى امام سجاد عليه السلام ، اين معنى را به انسان نشان مىدهد كه بايد صحيفهء سجاديه در حوزه‌هاى علمى شيعه و در مدارس فرهنگى ، جزء كتب اصيل درسى شود و برجستگان با هنرى براى تعليم اين فرهنگ پرفروغ تربيت شوند .\r\nصحيفهء سجاديه ، بايد در دانشگاه‌هاى اسلامى ، به عنوان يكى از مهمترين منابع درسى مورد استفاده قرار گيرد ، تا در سايهء آن ، در هر رشته‌اى از علم ، متخصّصانى با\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nفضيلت و انديشمندانى دلسوز و دانشمندانى متعهّد و معلّمانى با كرامت ، تحويل جامعه گردد .\r\nسزاوار است اساتيد حوزه علميه در پايان درس فقه و اصول هر روزهء خود ، فصولى از صحيفهء سجاديه را به شاگردان مكتب حق القا نمايند ، تا پس از طى مراحل فقه و اصول ، افرادى عابد و زاهد ، بينا و بصير ، خبير و عليم ، قوى و آگاه ، مخلص و خالص ، شيفته و سوخته ، عارف و عاشق در جامعه ظهور كنند !\r\nواجب است گويندگان مذهبى ، بخشى از سخنان خود را ، در وقت تبليغ ، به خصوص ايّام محرّم و صفر و ماه مبارك رمضان در محور معارف اين كتاب قرار دهند ، تا مستعمان بزرگوار ، از خواسته‌هاى ناب حق آگاه شده و به حسنات الهيّه آراسته گردند و نيز بر هر امام جماعتى لازم است بعد از نماز جماعت يا بين دو نماز فرازهايى از اين كتاب گرانبها را بر مردم نمازگزار بخواند ، باشد كه از اين مائدهء الهى ، نصيب قابل توجّهى به آنان برسد .\r\nبر انديشمندان آگاه و متفكّران بينا و محققّان توانا فرض است كه در شرح و تفسير اين كتاب همّت گمارند و از اين طريق به كشف حقايق اين منبع ناشناخته نايل آيند ، باشد كه به انسان و انسانيّت خدمتى شود .\r\nبر آنان كه از نمعت و مكنت مال برخوردارند ، لازم و واجب است ، بينايان راه را در تفسير مفصّل اين كتاب تشويق كنند و آنان را با بذل مال خود جهت انجام امور چاپى و پخش اين منبع فيض حق اميدوار و دلگرم سازند كه يكى از بهترين و ارزنده‌ترين نقاط خرج مال و انفاق در راه خداى متعال ، اين نقطهء روشن و اين گذرگاه پرقيمت است .\r\nبدون شك اگر اين كتاب به دست عالمان آگاه و متخصّصان و الا و حكيمان دانا ، تفسير و تحليل شود ، به بهترين صورت و با زيباترين كيفيّت چاپ شده و به دست مردم برسد ، نيكوترين اثر تربيتى را در وجود مردم خواهد گذاشت و از اين مسير\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nهزاران نفر به راه آشتى با حق و حقيقت درخواهند آمد و چه بسا كه جرقّه‌ها و بارقه‌هاى آتشين اين كتاب از زشت‌كارترين افراد ، نيكوكارترين انسان‌ها به وجود آورد .\r\nمگر با يك جرقّهء الهى پسر يزيد رياحى ، حرّ الهى نشد ! مگر با يك بارقهء ربّانى كه از طريق قرآن جهيد ، هولناك‌ترين دزد سرگردنه بهترين عارف و معلّم عارفان نشد ! مگر بازيگرى شهوت ران و غرق شده در لهو و لعب ، با نسيمى كه از قلب موسى بن جعفر عليه السلام به او رسيد عابد و زاهد زمانه نشد ؟ !\r\nبراى چه پس از اين همه دليل و برهان و اين همه مصاديقى كه قرآن و روايات و تاريخ نشان مىدهد ، معطّل نشسته‌ايم ؟\r\nهان ! اى حوزه‌هاى علميّهء شيعه و اى آموزش و پرورش مملكت اسلامى زجركشيده و اى روحانيّون انديشمند و آگاه و اى معلّمان بينا و دلسوز تا نفس داريد ، در راه رضاى حقّ و در كمال آگاهى و اخلاص براى رشد و تربيت مردم و پاسخگويى به نيازهاى معنوى جامعه ، به خصوص نسل با كرامت جوان كه نسل انقلاب و جهاد و جبهه و خون و شهادت است ، دامن همت به كمر زنيد و از آسوده نشستن و بر محور عافيت گشتن و بىتوجّهى به تشنگان معرفت بپرهيزيد كه در دادگاههاى عدل الهى در صحنهء باعظمت محشر جوابگو نخواهيد بود .\r\nالهى ، بنده‌اى خسته حالم ، به وجودت قسم تشنهء وصالم ، دستم بگير كه دور از كمالم ، دل شكسته‌اى بىپر و بالم ، چرا از دردِ محرومى ننالم ؟ !\r\nالهى ، روسياهم ، ناآگاهم ، غرق گناهم ، اى پناه فقيران ! بىپناهم ، چه سازم كه با تمام وجود دود آهم .\r\nالهى ، در اين مسيرى كه مرا مُلهَم ساختى ، سخت محتاج و نيازمند به يارى توام ، تفسير و شرح صحيفهء سجاديه كار من نيست ، من از نور معرفت محرومم و از علم و دانش دورم ، تنها با لطف و رحمت و رأفت و مرحمت تو دست به اين كار سنگين\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمىزنم اگر توفيق رفيقم كنى آن را به پايان مىبرم ، اگر به خود واگذاريم از اين نعمت عظيم محروم گردم .\r\nقَوِّ عَلى خِدْمَتِكَ جَوارِحى و اشْدُدْ عَلَى الْعَزيمَةِ جَوانِحى . « 1 »\r\nاعضا و جوارحم را براى خدمتت نيرو ده و نيروهاى درونيم را بر تصميم جدّى توان بخش .\r\nآرى ، اين همه از محبّت توست و ظهور هر حقيقتى معلول عنايت و كرم توست .\r\nاگر برق عشق خود به قلب نمىانداختى كسى به فكر كار مثبتى نمىافتاد و اگر جرقّهء لطف در بوتهء دل نمىگداختى كسى از پى معرفت و تعليم آن به ديگران نمىرفت .\r\nآرى ، تمام حقايق و واقعيّت‌ها به هر صورت و كيفيّتى كه هست در پرتو فضل توست و هيچ عقلى ، اين معنا را در هيچ دوره‌اى از ادوار حيات ، منكر نبوده است .\r\nفقير : حسين انصاريان\r\n\r\n\r\n","description":"","footnote":"\r\n( 1 ) - مصباح المتهجّد : 849 ؛ المصباح ، كفعمى : 559 ، دعاى كميل .\r\n","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\nحيات پر فروغ\r\nحضرت امام زين العابدين عليه السلام\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nولادت زين العابدين عليه السلام\r\nوجود مقدس حضرت سجّاد عليه السلام بنا بر مشهور ، روايات در روز پنجشنبه برابر با پنجم ماه با عظمت شعبان ، در سال سى و هشتم هجرى ، دو سال قبل از شهادت حضرت مولى الموالى اميرالمؤمنين عليه السلام در شهر مدينه ، از پدرى با كرامت چون حضرت ابوعبدالله الحسين ، سيّد الشهداء عليه السلام و مادرى با عظمت به نام سُلافه كه اميرالمؤمنين وى را مريم ناميد ، متولّد شد .\r\nگرچه در روايات نام‌هاى ديگرى نيز نقل شده است كه مىتوان به :\r\nشهربانو ، غزاله ، شاه زنان ، شاه جهان ، جهان بانو ، خوله اشاره كرد .\r\nاز مجموع روايات « 1 » استفاده مىشود كه همه اين نام‌ها ، يك نفر است كه دخترى از نسل يكى از بزرگان ساسانيان ايران مىباشد .\r\nبه خاطر چنين پدر و مادرى و اين گونه اصل و ريشه‌اى كه پدرش از عرب\r\n\r\n\r\n","description":"","footnote":"\r\n( 1 ) - بحار الأنوار : 46 / 4 - 16 ، باب 1 ، احاديث 4 ، 18 ، 19 ، 20 ، 21 ، 23 ، 24 ، 25 ، 27 ، 32 ، 33 ؛ مناقب ابن شهر آشوب : 4 / 167 ، 176 ؛ ربيع الابرار : 1 / 402 ؛ كشف الغمة : 2 / 73 ، 101 ، 105 ؛ عيون أخبار الرضا عليه السلام : 1 / 40 ، 2 / 128 ؛ بصائر الدرجات : 7 / 355 ، باب 11 ، حديث 8 ؛ الارشاد ، شيخ مفيد : 2 / 137 ؛ الكافى : 6 / 466 ، باب مولد على بن الحسين عليه السلام ؛ اعلام الورى : 1 / 480 ؛ الصراط المستقيم : 3 / 138 ؛ العدد القوية : 55 ؛ الدروس الشرعية : 2 / 12 .\r\n","page_name":" 25 ","page_number":25},
  {"content":"\r\n\r\nقريشى و مادرش از عجم فارس مىباشد او را « ابن الخيرتين » مىگفتند .\r\nپيامبر گرامى اسلام صلى الله عليه و آله مىفرمايد :\r\nللَّهِ مِنْ عِبادِهِ خِيَرَتانِ ، فَخِيَرَتُهُ مِنَ الْعَرَبِ قُرَيْشٌ وَمِنَ الْعَجَمِ فارْسٌ . « 1 »\r\nاز بندگان خدا دو گروه برگزيده و نيكو هستند . بندگان نيكو و برگزيدهء عرب ، قريش مىباشد و بندگان نيكو و برگزيدهء عجم فارس‌ها هستند .\r\nامام سجاد عليه السلام همواره مىفرمود :\r\nأَنَا ابْنُ الْخِيَرَتَيْنِ . « 2 »\r\nمن فرزند دو طايفه نيكو و برگزيده هستم .\r\nزيرا جد او رسول خدا صلى الله عليه و آله است كه قريشى و عرب است و مادر او دخترى از بزرگان ساسانيان است كه فارس و ايرانى مىباشد . « 3 » پيشواى مؤمنان و عارفان ، قطب اهل تقوا ، امام على عليه السلام به فرزند بزرگوارش در تعريف و تمجيد از همسرش فرمود :\r\nوَهِىَ امُّ اْلأوْصِياءِ الذُّرِّيَّةِ الطَّيِّبَةِ . « 4 »\r\nفرزندم ! همسرت سلافه ، مادر امامان معصوم بعد از تو و ريشهء ذريّهء پاك و پاكيزه است .\r\n\r\n\r\n","description":"","footnote":"\r\n( 1 ) - المناقب ، ابن شهر آشوب : 4 / 167 ؛ بحار الأنوار : 46 / 4 ؛ ربيع الابرار : 1 / 402 .\r\n( 2 ) - المناقب ، ابن شهر آشوب : 4 / 167 ؛ بحار الأنوار : 46 / 4 ؛ ربيع الابرار : 1 / 402 .\r\n( 3 ) - نكته‌اى كه نبايد از آن غفلت شود اين است كه : در اصل ماجرا ترديد وجود دارد مضافاً بر اين كه در روايات و تاريخ هم اختلاف مشاهده مىشود . همانطور كه شهيد مطهرى در « خدمات متقابل اسلام و ايران » : 108 - 116 اشاره كرده‌اند ، به نظر مىرسد كه تنها مىتوان پذيرفت كه مادر امام سجاد عليه السلام زنى وابسته به يكى از خاندان‌هاى مهم كه مىتوانسته از خاندان‌هاى ساسانى باشد كه نوعاً در تمامى مراكز استان‌ها قدرت را به دست داشته‌اند باشد . اما اثبات اين كه دختر خود كسرى ايران بوده ، دشوار است . ؛ « حيات فكرى و سياسى امامان شيعه عليهم السلام : 259 .\r\n( 4 ) - الخرائج و الجرائح : 2 / 751 ، باب 15 ، حديث 67 ؛ بحار الأنوار : 46 / 11 ، باب 1 ، حديث 21 .\r\n","page_name":" 26 ","page_number":26},
  {"content":"\r\n\r\n\r\nنام و القاب زين العابدين عليه السلام\r\nنام نامى و اسم گرامى آن حضرت ، على است و از بعضى روايات استفاده مىشود ، در اولاد پسر ، بزرگ‌ترين فرزند حضرت حسين عليه السلام است و دو فرزند پسر ديگر آن حضرت نيز على نام داشتند .\r\nسبب اين كه امام حسين عليه السلام نام هر سه فرزند پسر خود را ، على انتخاب كرد ، عشق عجيبى بود كه به پدربزرگوارش اميرالمؤمنين داشت و هم درسى بود كه به امّت اسلام داد تا در انتخاب نام فرزندان ، بهترين نام و با معناترين اسم را برگزينند ، تا به هنگام صدا كردن فرزندان ، چهره‌هاى پاك الهى در ذهن آنان و شنوندگان ديگر تداعى شود ، تا از اين رهگذر جرقّه‌اى به قلوب بزند و از شعلهء آن ، روح و جان به اوصاف اولياى الهى متّصف شود .\r\nآن حضرت به خاطر حالات و روحيّات و كمالات و اعمال و اخلاق و اوصاف و واقعيّت‌هايى كه داشتند ملقّب به القاب زير شدند ، القابى كه معانى آن در تمام شؤون هستى آن حضرت تجلّى داشت :\r\nسيّد العابدين ، زين الصالحين ، وارث علم النّبيّين ، وصىّ الوصيّين ، خازن وصايا المرسلين ، امام المؤمنين ، منار القانتين و الخاشعين ، متهجّد ، زاهد ، عابد ، عدل ، سجّاد ، بَكّاء ، ذوالثَّفِنات « 1 » ، امام الامّة ، أبوالأئمّة ، حبيب ، زكىّ ، امين ، زين العابدين .\r\n\r\nلقب زين العابدين عليه السلام\r\nدر اين كه آن حضرت را زين‌العابدين مىگويند دو روايت جالب در بهترين كتب حديث آمده :\r\n\r\n\r\n","description":"","footnote":"\r\n( 1 ) - پينه هايى كه از كثرت عبادت بر مواضع سجده ظاهر مىگردد .\r\n","page_name":" 27 ","page_number":27},
  {"content":"\r\n\r\n1 - عمران بن سليم مىگويد : هرگاه زُهرى از علىّ بن الحسين مطلبى نقل مىكرد ، مىگفت : مرا زين‌العابدين روايت كرد . يك بار سفيان بن عُيَيْنه به او گفت : از چه جهت او را زين‌العابدين مىگويى ؟\r\nپاسخ داد : از سعيد بن مسيّب شنيدم كه رسول خدا فرمود :\r\nيُنادِى مُنادٍ : أَيْنَ زَيْنُ العابِدين ؟\r\nروز قيامت ، فرياد كننده‌اى آواز برآرد : زينت عبادت كنندگان ، كجاست ؟\r\nچنان مىبينم كه فرزندم علىّ بن الحسين با تمام وقار و سكون در ميان مردم محشر براى رسيدن به جايگاهش قدم بر مىدارد . « 1 » 2 - سحرگاهى در حال عبادت و مناجات بود ، مناجاتى عاشقانه و عبادتى خالصانه ، ابليس به صورتى وحشتناك در برابرش مجسّم شد تا وى را از حال خوشى كه با محبوبش داشت باز دارد ، آن حضرت كمترين توجّهى به آن شبح هولناك و چهرهء ترس‌آور نكرد ، به قيام و قعود و به ذكر و مناجاتش ادامه داد كه ناگهان شنيد گوينده‌اى از طرف غيب ، سه مرتبه فرياد زد .\r\nأنْتَ زَيْنُ الْعابِدينَ حَقّاً .\r\nتو ، به حقيقت زينت عبادت كنندگان هستى ! « 2 » سيّد محمد حسين شهريار ، اديب بزرگ چه نيكو سروده :\r\n دلم جواب بلى مىدهد صَلاى تو را * صلا بزن كه به جان مىخرم بلاى تو را\r\nكِشم جفاى تو تا عمر باشدم هر چند * وفا نمىكند اين عمرها وفاى تو را\r\nبجاست كز غم دل رنجه باشم و دلتنگ * مگر نه در دل من تنگ كرده جاى تو را\r\nتو از دريچهء دل مىروى و مىآيى * ولى نمىشنود كس صداى پاى تو را \r\n( شهريار )\r\n\r\n\r\n","description":"","footnote":"\r\n( 1 ) - بحار الأنوار : 46 / 3 ، باب 1 ، حديث 1 ؛ علل الشرايع : 1 / 230 ، باب 165 ، حديث 1 .\r\n( 2 ) - بحار الأنوار : 46 / 5 ، باب 1 ، حديث 6 ؛ كشف الغمّة : 2 / 74 .\r\n","page_name":" 28 ","page_number":28},
  {"content":"\r\n\r\n\r\nعبادت زين العابدين عليه السلام\r\nبه هنگامى كه وضو مىگرفت ، رنگ مباركش به زردى مىگراييد . زمانى اهل بيت بزرگوارش از او پرسيدند : چرا به وقت وضو اين چنين مىشوى ؟ پاسخ داد :\r\nمىدانيد آمادهء ايستادن در برابر چه آقايى هستم !\r\nچون به نماز مىايستاد لرزه بر اندامش مىافتاد ! ! در جواب كسى كه از حضرت پرسيد اين چه حال است ؟ فرمود : به وقت مناجات و عبادت در پيشگاه محبوبم اين حالت به من دست مىدهد .\r\nروزى در اطاقى كه در حال سجده بود آتش افتاد و بيم آن مىرفت كه شعلهء آتش تمام اطاق را بگيرد ، ناگهان فرياد زدند : پسر پيامبر ! آتش آتش ! !\r\nاهل خانه آتش را خاموش كردند و آن عاشق پاكباخته هنوز در سجود بود ، چون از عبادت فارغ شد ، عرضه داشتند : چه علّتى شما را از توجّه به حريقى كه به اطاق افتاد بازداشت ؟ فرمود : آتش آخرت ! ! « 1 » روايتى بس مهم در باب كيفيّت عبادت عابدان به مضمون زير از حضرت على عليه السلام نقل شده :\r\nإنَّ قَوْماً عَبَدُوا اللَّهَ رَهْبَةً ، فَتِلْكَ عِبادَةُ الْعَبيدِ ؛ و آخَرينَ عَبَدُوهُ رَغْبَةً ، فَتِلْكَ عِبادَةُ التُّجّارِ ؛ و إِنَّ قَوْماً عَبَدُوا اللَّهَ شُكْراً ، فَتِلْكَ عِبادَةُ الْأحْرارِ . « 2 »\r\nگروهى خداوند را از ترس عذاب بندگى مىكنند ، اين عبادت غلامان و بردگان بزدل است . جمعى حضرت دوست را از شوق رسيدن به بهشت عبادت مىكنند ، اين كار تاجران است . و عدّه‌اى وجود مقدّس او را محض\r\n\r\n\r\n","description":"","footnote":"\r\n( 1 ) - نهج البلاغه : حكمت 237 ؛ المناقب ، ابن شهر آشوب : 3 / 290 ؛ بحار الأنوار : 46 / 80 ، باب 5 ، حديث 75 .\r\n( 2 ) - نهج البلاغه : حكمت 237 ؛ غرر الحكم : 198 ، حديث 2934 ؛ كشف الغمّة : 2 / 150 .\r\n","page_name":" 29 ","page_number":29},
  {"content":"\r\n\r\nشكر و اين كه آن جناب لايق عبادت است ، پرستش مىنمايند و اين عبادت آزادگان است .\r\nعبادت آن جناب عبادت آزاد از ترس و شوق بود ، او با تمام هستى و وجودش خداوند را محض خداونديش مىخواست ، در هيچ عبادتى از حضرت معبود توقّع اجر و مزد نداشت و به خاطر ترس از عذاب به هيچ عبادتى قيام نكرد ! !\r\nاگر نافلهء روز به خاطر كار زياد از دستش مىرفت ، به وقت شب به قضاى آن برمىخواست و به فرزندانش مىفرمود :\r\nاين برنامه بر شما واجب نيست ، ولى من دوست دارم هر يك از شما كه به برنامهء شايسته‌اى عادت كرد آن را از دست ندهد ، اگر در زمان معيّنش نتوانست بجاى آورد ، به وقت ديگر آن را قضا كند ! « 1 » كشف الغمّه مىنويسد :\r\nامام سجاد عليه السلام در هر بيست و چهار ساعت ، هزار ركعت نماز به جاى مىآورد و چون صبح مىشد از هيبت حق غش مىكرد و آن چنان از خود بىخود مىشد كه وقتى باد مىوزيد او را همچون خوشهء گندم به راست و چپ حركت مىداد ! ! « 2 » در « پرواز در ملكوت » آمده است :\r\n« آنان كه مجذوب جمال جميل و عاشق و دلباختهء حُسن ازلند و از جام محبّت سرمست و از پيمانهء الَسْت بىخودند ، از هر دو جهان رسته و چشم از اقاليم وجود بسته و به عزّ قدس جمال اللَّه پيوسته‌اند ، براى آنها دوام حضور است و لحظه‌اى از فكر و ذكر و مشاهدت و مراقبت مهجور نيستند .\r\nآنان كه اصحاب معارف و ارباب فضايل و فواضلند و شريف النفس و كريم الطّينه‌اند ، چيزى را به مناجات حق اختيار نكنند و از خلوت و مناجات حق فقط و\r\n\r\n\r\n","description":"","footnote":"\r\n( 1 ) - بحار الأنوار : 46 / 98 ، باب 5 ، حديث 86 ؛ كشف الغمة : 2 / 288 .\r\n( 2 ) - كشف الغمة : 2 / 86 ؛ وسائل الشيعة : 4 / 98 ، باب 30 ، حديث 4614 .\r\n","page_name":" 30 ","page_number":30},
  {"content":"\r\n\r\nفقط خود او را طالبند و عزّ و شرف و فضيلت و معرفت را همه در تذكّر و مناجات با حق دانند .\r\nاينان اگر توجّه به عالم كنند و نظر به كونَيْن اندازند ، نظر آنها عارفانه باشد و در عالم ، حقّ جو و حق طلبند و تمام موجودات را جلوهء حقّ و جمال جميل دانند .\r\nاز محضر ، حاضر را طلبند و احترام محضر را براى حاضر كنند و عبوديّت را مودّت و معاشرت با كامل مطلق دانند و اشتياق آنان براى عبادت از اين باب است ! !\r\nولى ما بيچارگان گرفتار آمال و امانى و بستهء زنجيرهاى هوا و هوس و فرورفتگان در سِجْنِ مسجور ظلمانى طبيعت كه نه بويى از محبّت و عشق به شامّهء روحمان رسيده ، نه لذّتى از عرفان و فضيلت را ذائقهء قلبمان چشيده ، نه اصحاب عرفان و عيانيم و نه ارباب ايمان و اطمينان ، عبادات الهيّه را تكليف و كلفت دانيم و مناجات با قاضى الحاجات را سربار و تكلّف شماريم ، جز دنيا كه مَعْلَف حيوانات است ميل به چيزى نداريم و جز به دار طبيعت كه مُعتَكَف ظالمان است تعلّقى براى ما نيست ، چشم بصيرت قلبمان از جمال جميل ، كور و ذائقهء روح از ذوق عرفان ، مهجور است » ! ! « 1 » امام باقر عليه السلام مىفرمايد :\r\nپدرم حضرت سجّاد ، نعمتى از نعم الهى را ياد نكرد مگر اين كه سجده آورد .\r\nآيه‌اى از قرآن كه در آن مسئلهء سجده بود قرائت نكرد مگر همراهش به سجده آمد . رنجى از او بر طرف نگشت مگر اين كه به خاطر آن سجده كرد و از نماز واجبى فارغ نشد جز اين كه آن را به سجده پيوند داد و موفّق به اصلاح اختلاف بين دو نفر نگشت مگر اين كه به خاطر توفيقش به آن كار بر خدا سجده كرد . در جميع مواضع سجودش اثر سجود آشكار بود ، به همين خاطر\r\n\r\n\r\n","description":"","footnote":"\r\n( 1 ) - پرواز در ملكوت : 1 / 258 .\r\n","page_name":" 31 ","page_number":31},
  {"content":"\r\n\r\nپدرم را سجّاد ناميدند ! « 1 » حالات عالى و عرفانى حضرت سجّاد عليه السلام را در غزل زيباى سيف فرغانى ببينيد :\r\n دل زغمت زنده شد ، اى غم تو جان دل * نام تو آرام جان ، درد تو درمان دل\r\nمن به تو اولى كه تو ، آنِ منى آنِ من * دل به تو لايق كه تو ، آنِ دلى آنِ دل\r\nعشق ستمكار تو ، رفته به پيكار جان * شوق جگر خوار تو ، آمده مهمان دل\r\nتركنم از آب چشم ، روى چونان خشك را * چون جگرى بيش نيست ، سوخته بر خوان دل \r\n( سيف فرغانى )\r\nدر حالات الهى آن حضرت آمده :\r\nبسترش ، خوشحاليش از برنامه‌هاى حق بود و فرشش ، نشاطش در عبادت و دوستش ، تصديق نسبت به حقايق و خلوصش ، خودداريش از غير رضاى ربّ ، تكيه‌گاهش ، سجّاده و پوششش قبرش بود !\r\nلحافش ، اصرارش در بندگى و مناجات و خواب و چرتش ، قيام و خضوع و خشوع نسبت به پروردگار و حرفه‌اش ، سوختن در عشق ربّ !\r\nتجارتش ، زيارتِ خانهء حقّ و حرم پيامبر و بازارش شوق به خدمت و بوى خوشش ، مهر و محبّت و حرفه‌اش ، طاعت و لباسش ، عزّت و سلاحش ، صلاح و مركبش ، زمين و عادتش ، ظهور نيروهاى ملكوتى درونى و سرمايه‌اش ، گرسنگى و\r\n\r\n\r\n","description":"","footnote":"\r\n( 1 ) - بحار الأنوار : 46 / 6 ، باب 1 ، حديث 10 ؛ وسائل الشيعة : 7 / 21 ، باب 7 ، حديث 8597 .\r\n","page_name":" 32 ","page_number":32},
  {"content":"\r\n\r\nآرزويش ، سفر به آخرت و خشنوديش ، در لقا و وصال حضرت محبوب بود . « 1 »\r\n\r\nمناجات زين العابدين عليه السلام\r\nوجود مقدّس حضرت سجّاد عليه السلام ، در تمام لحظات عمرش در مناجات و دعا بود ، مسئلهء غرق بودنش در دعا و مناجات آن قدر عجيب است كه در هر كجا و در هر زمان نام مقدّسش برده شود ؛ گريه و زارى ، اصرار و الحاح ، دعا و مناجات به ذهن شنونده تداعى مىكند .\r\nمناجات خمس عشر ، دعاى عرفانى ابوحمزهء ثُمالى در سحر ماه مبارك رمضان ، قطعاتى از زيارت امين اللَّه و پنجاه و چهار دعاى « صحيفه سجاديه » دور نمايى از حالات درونى آن حضرت و نورانيّت قلب و جان آن جناب است .\r\nالبتّه شرح مناجات خمس عشر و دعاى ابوحمزه و ساير مناجات‌هاى حضرت كه در « مصباح » و « زاد المعاد » و « بلد الأمين » و « مفاتيح الجنان » و ديگر كتب ادعيه آمده ، توفيق خاصّى از ناحيهء حضرت معبود لازم دارد تا بتوان از عهدهء آن برآمد .\r\nدر اين جا به چند بخش از مناجات‌هاى آن جناب اشاره مىشود ، باشد كه ما منغمران در چاه طبيعت و گرفتاران ذلّت و شيطنت ، در اين مسير الهى قرار بگيريم .\r\n\r\nمناجات زين العابدين عليه السلام در كلام اصمعى\r\n1 - اصمعى ، اديب معروف مىگويد :\r\nشبى در طواف كعبه بودم ، جوانى خوش منظر را ديدم كه به پردهء خانه آويخته\r\n\r\n\r\n","description":"","footnote":"\r\n( 1 ) - بحار الأنوار : 96 / 197 ، باب 35 ، حديث 11 ؛ مستدرك الوسائل : 9 / 353 ، باب 18 ، حديث 11058 ؛ المناقب ، ابن شهر آشوب : 4 / 165 .\r\n","page_name":" 33 ","page_number":33},
  {"content":"\r\n\r\nبود و اينچنين با حضرت معبود مناجات مىكرد :\r\n« ديده‌ها به خواب رفت ، ستارگان بر صفحهء دل‌انگيز آسمان برآمدند ، پادشاه حىّ و قيّوم تويى ، سلاطين و دنياداران در به روى مردم بستند و بر ابواب كاخ‌ها و خانه‌هاى خود پاسبان گماشتند ، تا كسى به وقت شب به آنان رجوع نكند ، ولى درهاى رحمت تو به روى گدايان باز است ، سائلى چون من به اميد عنايت و رحمتت به پيشگاهت پناه آورده‌ام ، اى وجود مقدّسى كه ارحم الراحمينى » . سپس اشعارى به مضمون زير زمزمه كرد :\r\n« اى آن كه به تاريكى شب دعاى بيچاره را اجابت مىكنى ! اى آن كه گره از كار بسته مىگشايى ! ميهمانانت به دور خانه‌ات درخوابند ، امّا تو اى نگهدارندهء تمام كاينات بيدارى ، به مناجاتى كه به آن امر فرموده‌اى برخاسته‌ام ، به حرمت بيت و حرم ، بر گريه‌ام رحمت آور كه اگر گنهكار بيچاره را مشمول عفو و بخششت نكنى ، پس چه كسى بايد به فرياد او برسد » ؟\r\nبه دنبال صاحب ناله رفتم و وى را با پاى جان جستجو كردم ، ديدم وجود مقدّس حضرت سجّاد ، امام زين العابدين عليه السلام است ! « 1 »\r\n\r\nمناجات زين العابدين عليه السلام در كلام طاووس فقيه\r\n2 - طاووس فقيه مىگويد :\r\nوجود مبارك حضرت علىّ بن الحسين امام سجّاد عليه السلام را در حرم امن الهى ديدم كه از سر شب تا به سحر در طواف و عبادت و نماز شب بود ، چون مسجد الحرام و اطراف بيت را خلوت ديد ، گوشهء چشم به آسمان انداخت و اين چنين با محبوب محبّان و معروف عارفان و معشوق عاشقان به مناجات برخاست :\r\n« الهى ! ستارگان آسمان ناپديد شدند ، ديده‌ها به خواب رفت ، پيشگاهت براى ورود گدايان آماده است ، گدايى چون من به اشتياق غفران و رحمتت به درگاهت\r\n\r\n\r\n","description":"","footnote":"\r\n( 1 ) - بحار الأنوار : 96 / 197 ، باب 35 ، حديث 11 ؛ مستدرك الوسائل : 9 / 353 ، باب 18 ، حديث 11058 ؛ المناقب ، ابن شهر آشوب : 4 / 150 .\r\n","page_name":" 34 ","page_number":34},
  {"content":"\r\n\r\nروى آورده ، او اميدوار است كه در قيامت از زيارت رسول مكرّمت محرومش ننمايى » .\r\nسپس چون ابر بهار از ديدگانش اشك باريد و به محضر حضرت دوست عرضه داشت :\r\n« پروردگارا ! از باب مخالفت به معصيت برنخاستم و به هنگام گناه ترديدى نسبت به تو در دلم نبود ، به عذاب و جريمه‌ات جاهل نبودم و از عقوبتت روى گردانى نداشتم ، اين نفس بد انديش بود كه با من خدعه كرد ، اين دلگرمى درونم به ستّاريّت تو بود كه مرا در لغزش انداخت ؟ اكنون آن كه مرا از عذابت برهاند كيست ؟\r\nبه كدام ريسمان محكم چنگ بزنم اگر رابطه‌ات را با من قطع كنى ؟ افسوس بر من به وقتى كه مرا در پيشگاهت براى محاكمه حاضر كنند ، آن زمانى كه سبك باران را اجازهء عبور دهى و حمّالان گناه را به چاه جهنّم دراندازى ، در آن روز در صنف سبك بارانم تا نجات يابم ، يا زير بار سنگين گناهانم ، تا در عذاب درافتم ؟\r\nآه و حسرت بر من ! كه به موازات طول عمرم بر گناهم افزوده شد و در مقام توبه برنيامدم ، چرا زمان حياى از پروردگارم به من نمىرسد » ؟\r\nسپس گريست و چنين زمزمه كرد :\r\n« آيا مرا به آتش جهنّم مىسوزانى ، اى منتهاى آرزوى من ! اگر چنين باشد پس اميد و عشقم به تو چه مىشود ؟ !\r\nمولاى من با اعمال زشت و پست به پيشگاهت رو كرده‌ام و اقرار مىكنم كه در ميان بندگانت گنهكارى چون من وجود ندارد » ! !\r\nباز به سختى گريست و عرضه داشت :\r\n« از هر عيب و نقصى منزّهى ، مردم آن چنان به معصيت و گناه بر مىخيزند گويى از ديدهء تو دورند و تو چنان نسبت به آنان بردبارى كه گويا گناهى مرتكب نشده‌اند .\r\nآن گونه با برنامه‌هاى نيكويت به خلق محبّت مىكنى كه گويا به آنان نيازمندى ، در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nحالى كه وجود مقدّست از همهء هستى و عناصرش بى نياز است » .\r\nپس از آن به زمين افتاد و با حالى عاشقانه و غير قابل وصف به سجده رفت . به او نزديك شدم ، سرش را به زانو گذاشتم و چنان گريستم كه اشكم به صورت پاكش ريخت ، سر از زانويم برداشت و به حال نشسته درآمد و گفت : كيست كه مرا از محبوبم به برنامهء ديگر مشغول كرد ؟\r\nعرضه داشتم : طاووسم ، اى پسر رسول خدا ! اين گريه و فرياد و اين ناله و زارى و اين جزع و فزع چيست ؟ اين ما عاصيان و خطاكاران هستيم كه بايد اينچنين به پيشگاه حضرت دوست بناليم ، شما چرا ؟ شمايى كه پدرت حضرت سيّد الشهداء و مادرت فاطمه و جدّت رسول خدا : است ؟\r\nبه من متوجّه شد و فرمود : آه آه اى طاووس ! سخن پدر و مادر و جد را رها كن ، خداوند بهشت را براى مطيع نيكوكار آفريده گر چه سياه حبشى باشد مگر نشنيدى :\r\nجهنّم را براى گنهكار مقرّر فرموده گرچه فرزند قرشى قلمداد شود .\r\nفَإذا نُفِحَ فِى الصُّورِ فَلا انْسَابَ بَيْنَهُمْ يَوْمَئِذٍ و لا يَتَسائَلُونَ » « 1 »\r\nپس هنگامى كه در صور دميده شود ، در آن روز نه ميانشان خويشاوندى و نسبى وجود خواهد داشت و نه از اوضاع و احوال يكديگر مىپرسند .\r\nبه خدا قسم ! در قيامت جز عمل صالحى كه پيش فرستاده‌اى ، برنامه‌اى ديگر برايت سودمند نيست ! ! « 2 » 3 - طاووس فقيه مىگويد :\r\nحضرت سجّاد را در حجر اسماعيل ديدم نماز مىخواند و مىگويد :\r\nعُبَيْدُكَ بِبابِكَ ، أسيرُكَ بِفِنائِكَ ، مِسْكينُكَ بِفِنائِكَ ، سائِلُكَ بِفِنائِكَ ، يَشْكُو\r\n\r\n\r\n","description":"","footnote":"\r\n( 1 ) - مؤمنون ( 23 ) : 101 .\r\n( 2 ) - بحار الأنوار : 46 / 81 ، باب 5 ؛ المناقب ، ابن شهر آشوب : 3 / 150 .\r\n","page_name":" 36 ","page_number":36},
  {"content":"\r\n\r\nإلَيْكَ ، ما لا يَخْفى عَلَيْكَ ، لا تَرُدَّنى عَنْ بابِكَ . « 1 »\r\nبنده‌اى كوچك به پيشگاه توست ، اسيرى فانى ، زمين‌گيرى فانى ، گدايى فانى در درگاه توست ، از آنچه بر تو مخفى نيست به تو شكايت دارد ، عنايت كن او را از در خانهء رحمتت مران .\r\n4 - امام صادق عليه السلام مىفرمايد :\r\nحضرت باقر عليه السلام بر پدر بزرگوارش امام سجّاد عليه السلام وارد شد ، او را در عبادت آن چنان ديد كه از كسى سابقه نداشت : از بيدارى زياد رنگش زرد شده و گويى از شدّت گريه چشمش سوخته بود و پيشانى مباركش از زيادى سجود زخم آورده و از كثرت قيام قدمش ورم داشت . حضرت باقر عليه السلام چون اين حالات را ديد نتوانست از گريه خوددارى كند . امام سجّاد عليه السلام در فكر بود ، ناگهان به فرزندش رو كرد و فرمود :\r\nاين اوراقى كه عبادات امام على عليه السلام بر آن ثبت است بياور ، براى آن جناب اوراق را آوردم ، كمى از آن را خواند سپس با ناراحتى زمين گذاشت و فرمود : چه كسى قدرت دارد همانند علىّ بن ابى طالب عبادت كند ؟ ! « 2 » 5 - شبى در حال مناجات و عبادت بود ، يكى از فرزندانش افتاد و دستش شكست ، اهل خانه فرياد زدند ، همسايه‌ها آمدند ، با كمك هم طبيب شكسته‌بندى آوردند ، دست كودك را بست . چون صبح شد دست طفل را به گردنش آويخته ديد ، پرسيد : اين چه وضع است ؟ حادثه را به خاطر غرق بودنش در مناجات توجّه نفرموده بود ، به او خبر دادند . « 3 » 6 - آن حضرت چون به مناجات و راز و نياز و عبادت و نماز بر مىخواست\r\n\r\n\r\n","description":"","footnote":"\r\n( 1 ) - بحار الأنوار : 46 / 78 ، باب 5 ، ذيل حديث 75 ؛ المناقب ، ابن شهر آشوب : 4 / 148 .\r\n( 2 ) - بحار الأنوار : 46 / 75 ، باب 5 ، حديث 65 ؛ وسائل الشيعة : 1 / 91 ، باب 20 ، حديث 215 ؛ المناقب ، ابن شهر آشوب : 4 / 149 .\r\n( 3 ) - بحار الأنوار : 46 / 80 ، باب 5 ؛ المناقب ، ابن شهر آشوب : 4 / 150 .\r\n","page_name":" 37 ","page_number":37},
  {"content":"\r\n\r\nچهره‌اش رنگ به رنگ مىشد ، قيامش براى عبادت و راز و نياز قيامِ عبد ذليل در برابر مولاى جليل بود ، از خشيت حق كه معلول آگاهى قلب او نسبت به حضرت ربّ العزّه بود ، اعضايش مىلرزيد و نمازش در هر بار نمازِ وداع بود كه گويى پس از آن ديگر مهلت نماز ندارد ! « 1 » اين همه محصول قلب پاك و دل عرشى حضرت سجّاد عليه السلام و معرفت والاى آن حضرت نسبت به مقام قدس ربّ العالمين بود .\r\nصائب تبريزى آن بزرگ غزل سراى عرصهء ادب ، چه نيكو مىگويد :\r\n چرخ است حلقهء درِ دولتسراى دل * عرشست پردهء حرم كبرياى دل\r\nبا آن كه پاى بر سر گردون نهاده است * بر خاك مىكشد زدرازى ، قباى دل\r\nدل را به خسروان مَجازى چه نسبت است * دارد به دست لطف يد اللَّه لواى دل\r\nخود را اگر گرفت جگردار عالم است * آن را كه ازخرام تو لغزيد پاى دل \r\n با نور آفتاب به انجم چه حاجت است * با خلق آشنا نشود آشناى دل\r\nصائب اگر به ديدهء همّت نظر كنى * افتاده است قصر فلك پيش پاى دل \r\n( صائب تبريزى )\r\n\r\nشخصيّت زين العابدين عليه السلام\r\nوجود مقدّس او از جانب حضرت ربّ العزّه به عنوان چهارمين اختر تابناك امامت ، براى اين كه تمام عالميان در همهء شؤون ، جنابش را براى يافتن سعادت دنيا و آخرت اسوه و سرمشق قرار دهند ، انتخاب شد ، همين مسئله در باز شناساندن شخصيّت و عظمت حضرت در تمام جهات حيات كافى است .\r\nخواهر زاده‌اش مىگويد :\r\n\r\n\r\n","description":"","footnote":"\r\n( 1 ) - بحار الأنوار : 46 / 80 ، باب 5 ؛ المناقب ، ابن شهر آشوب : 4 / 150 .\r\n","page_name":" 38 ","page_number":38},
  {"content":"\r\n\r\nبه تشويق فاطمه ، دختر حضرت سيّد الشهداء در مدار خدمت آن جناب برآمدم ، هرگز در كنارش ننشستم مگر اين كه باب خيرى به رويم باز شد ، يا از خشيت آن جناب از حضرت حقّ دلم غرق خشيت شد ، يا دانشى پاك و علمى با منفعت از آن منبع فيض و كرامت آموختم . « 1 » ابن شهاب زُهرى مىگويد :\r\nبهترين فردى كه از بنى هاشم يافتيم ، حضرت زين العابدين عليه السلام بود . « 2 » سعيد بن كلثوم مىگويد :\r\nخدمت حضرت صادق عليه السلام بودم ، سخن از وجود مقدّس اميرمؤمنان به ميان آمد ، امام صادق عليه السلام آن چنان كه حقّ على عليه السلام بود از آن جناب تمجيد كرد و حضرتش را به بهترين صورتى كه لياقت داشت ستود ، سپس فرمود :\r\nبه خدا قسم ! هرگز حرامى نخورد تا عمرش پايان گرفت و از دو برنامه‌اى كه رضاى حقّ در آن بود سخت‌ترينش را براى عمل انتخاب مىكرد . حادثه‌اى براى رسول خدا پيش نيامد ، مگر اين كه آن حضرت را به عنوان تكيه‌گاه براى رفع حادثه خواست . جز او كسى همانند رسول خدا طاقت عبادت نداشت . به وقت عمل مانند كسى بود كه بين بهشت و جهنّم است ، ثواب حق را اميد داشت و از عذابش خائف بود . در راه رضاى حق و دورى از عذاب فردا از كاركرد روزانه و عرق پيشانى مباركش هزار بنده در راه خدا آزاد كرد . غذاى اهلش روغن و سركه و خرماى بهم انباشته بود . لباسى جز لباس كرباس نداشت ، اگر آستينش اضافه مىآمد ، قيچى مىخواست و آن را مىبريد . در ميان فرزندان و اهل بيتش در لباس و دانش و حكمت زندگى نظير علىّ بن\r\n\r\n\r\n","description":"","footnote":"\r\n( 1 ) - بحار الأنوار : 46 / 73 ، باب 5 ، حديث 59 ؛ الارشاد ، شيخ مفيد : 2 / 140 ؛ كشف الغمّة : 2 / 84 .\r\n( 2 ) - بحار الأنوار : 79 / 309 ، باب 4 ، حديث 12 ؛ الارشاد ، شيخ مفيد : 2 / 141 ؛ كشف الغمة : 2 / 92 .\r\n","page_name":" 39 ","page_number":39},
  {"content":"\r\n\r\nالحسين عليه السلام نبود . « 1 » دقّت در احاديث و روايات نقل شده از آن حضرت و توجّه به عمق دعاهايى كه از آن جناب رسيده و نظر به اعمال و اخلاق آن چشمهء فيض الهى و درياى كرامت ربّانى ، نشان دهندهء شخصيّت ملكوتى آن اسوهء فضيلت و الگوى حقيقت و سعادت است .\r\n\r\nامام سجاد عليه السلام و برخورد با عبدالملك\r\nزُهْرى مىگويد :\r\nهمراه با حضرت سجّاد عليه السلام برخوردى با عبدالملك بن مروان داشتيم ، آثار عبادت در چهرهء امام سجاد عليه السلام عبدالملك را به تعجّب انداخت و برنامهء حضرت با پروردگار براى او بسيار بزرگ جلوه كرد .\r\nبه حضرت عرضه داشت : از چهره‌ات آثار زحمت و كوشش و عبادت و بندگى سنگين آشكار است ، در صورتى كه عاقبت به خيرى در پروندهء شما ثبت است و تو پارهء تن رسول خدايى ، براى تو نسبت به اهل بيت و مردم زمانه فضل عظيم است ، آنچه از علل برترى و دانش و بينش و ورع و دين به شما عنايت شده به احدى جز رسول خدا و على و فاطمه و حسن و حسين : داده نشده !\r\nعبدالملك مدح و ثنا و تعريف و تمجيدش را از حضرت قطع نكرد ، تا امام سجاد عليه السلام به او فرمود : « آنچه را گفتى از من نيست ، بلكه عنايت و الطاف الهى به اين بندهء درگاه حقّ است ، جلوه‌اى است از تأييد و توفيق حضرت دوست ؛ به من بگو با كدام قدرت و با چه قوّت به اداى شكر اين همه نعمت برخيزم ؟\r\n\r\n\r\n","description":"","footnote":"\r\n( 1 ) - بحار الأنوار : 46 / 75 ، باب 5 ، حديث 65 ؛ كشف الغمة : 2 / 85 .\r\n","page_name":" 40 ","page_number":40},
  {"content":"\r\n\r\nرسول خدا صلى الله عليه و آله آن قدر به عبادت و نماز ايستاد تا قدم‌هايش ورم كرد . چنان در مدار روزه قرار گرفت كه آب دهانش خشك شد . به حضرت عرضه داشتند : يا رسول اللَّه ! مگر نه اين است كه گذشته و آينده‌ات بر اساس خبر حضرت حق در قرآن غرق در مغفرت است ، پس اين همه زحمت در عرصهء عبادت چيست ؟\r\nپاسخ داد : نمىخواهيد بندهء شاكرى باشم ؟ خدا را شكر و سپاس كه مرا به عبادت و اطاعت برگزيد و در دايرهء امتحان توفيقم داد ، در دنيا و آخرت سپاس را مختصّ او مىدانم . به خدا قسم ! اگر اعضايم قطعه قطعه شود و پيه چشمم به سينه‌ام بريزد ، قدرت اقدام به عُشرى از اعشارِ يك نعمت از تمام نعمت‌هاى عنايت شدهء او را كه شماره كنندگان از شمارشش عاجزند و حمد حامدان به آن نمىرسد ، ندارم . نه به خدا قسم ! ترك شكرش نكنم ، به اندازه‌اى كه روز و شب و در خلوت و آشكار مرا در اين حال ببيند .\r\nاگر حقوق واجبهء اهل بيتم و خاصّ و عام مردم نبود و من مأمور به ادايش نبودم ، هر آينه به چشم به آفرينش مىنگريستم و به قلب به حضرت اللَّه ، تا وجود مقدّس او بر من قضاوت كند كه او بهترين حاكم است ، آنگاه حضرت سجاد عليه السلام گريه كرد و عبدالملك هم به گريهء حضرت گريست ، سپس امام فرمود :\r\n« چقدر فاصله است بين كسى كه در طلب آخرت است و براى به دست آوردن آن مىكوشد و كسى كه متوجّه دنياست و برايش مهم نيست مال و مقام از كجا مىآيد و در آخرت هيچ نصيبى ندارد » ! ! « 1 » صائب در هشدار به دنياپرستان چه نيكو مىفرمايد :\r\n در طلبْ سستى چو ارباب هوس كردن چرا * راه دورى پيش دارى رو به پس كردن چرا\r\nشكر دولت سايه بر بىسايگان افكندن است * اين هماى خوش نشين را در قفس كردن چرا \r\n\r\n\r\n","description":"","footnote":"\r\n( 1 ) - بحار الأنوار : 46 / 57 ، باب 5 ، حديث 10 ؛ مستدرك الوسائل : 1 / 125 ، باب 18 ، حديث 165 .\r\n","page_name":" 41 ","page_number":41},
  {"content":"\r\n\r\n در خراب آباد دنياى دنى چون عنكبوت * تار و پود زندگى دام مگس كردن چرا\r\nدر ره دورى كه مىبايد نفس در يوزه كرد * عمر صرف پوچ گويى چون جرس كردن چرا \r\n( صائب تبريزى )\r\n\r\nامام سجاد عليه السلام و عبداللَّه مبارك\r\nعبداللَّه مبارك مىگويد :\r\nبه مكّه مىرفتم ، كودكى را بين هفت تا هشت سال ديدم كه سبك بال و سبك بار ، به سوى حرم روان است . پيش خود گفتم : طفلى خردسال اين بيابان‌ها را تا مكّه چگونه سپرى مىكند . به نزدش شتافتم و به دو گفتم : از كجا مىآيى ؟ جواب داد : از نزد خدا . گفتم : كجا مىروى ؟ گفت : به سوى خدا . گفتم : اين بيابان مخوف را با چه كسى طى كردى ؟ گفت : با خداى نيكوكار . گفتم : راحله‌ات كو ؟ گفت : زادم تقوى ، راحله‌ام قدم و قصدم حضرت مولاست . گفتم : از چه طايفه‌اى ؟ گفت :\r\nمطّلبى . گفتم : فرزند كه هستى ؟ گفت : هاشمىام . گفتم : واضح‌تر بگو . گفت : علوى فاطمىام . گفتم : شعر سروده‌اى ؟ گفت : آرى ، گفتم : بخوان . اشعارى به مضمون زير خواند :\r\n« ماييم كه واردان بر چشمهء كوثريم ؛ تشنگان لايق را از آن آب سيراب كرده و درصحراى محشر از آنان حمايت مىكنيم ؛ هيچ كس جز از طريق ما به رستگارى نرسيده ؛ و آن كس كه زادش رابطهء با ماست بيچاره و بدبخت نشد ؛ آن كه با ايمان و عملش ما را خوشحال كرد ، از جانب ما مسرور مىشود و هر كس با ما به دشمنى و مخالفت برخاست ، در اصل و ريشه‌اش خلل است و آن كس كه حقّ مسلّم ما را غصب كرد ، در قيامت سر و كارش با حضرت ربّ العزّه است » ! !\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاو پس از خواندن آن اشعار از نظرم ناپديد شد . به مكّه رفتم ، حجّم را بجا آوردم .\r\nدر بازگشت ، جمعى را در بيابان ديدم دايره‌وار نشسته‌اند . سركشيدم ناگهان آن چهرهء پاك و با عظمت را ديدم . پرسيدم : اين شخصيّت و الا كيست ؟\r\nگفتند : علىّ بن الحسين . « 1 »\r\n\r\nاخلاق و رفتار و صفات زين العابدين عليه السلام\r\nامام عليه السلام همچون سلف صالح و خلف پاكش از تمام محاسن و محامد اخلاقى بهرهء جامع داشت ، ازهرگونه عيب و نقصى در زمينهء اخلاق و ساير شؤون حيات پاك بود .\r\nهيچ برخورد و حادثه و مصيبتى آن حضرت را از تجلّى دادن حسنات الهى باز نداشت و وى را به سيّئه‌اى از سيّئات اخلاقى آلوده نكرد .\r\n\r\n1 - برخورد الهى با مردى تندخو\r\nمردى از نزديكانش به آن حضرت دشنام داد و ناسزا گفت ، حضرت جواب وى را نداد تا به بدگوييش پايان داد و رفت . آنگاه آن منبع فيض به دوستانش رو كرد و فرمود : شنيديد به من چه گفت ؟ من دوست دارم مرا همراهى كنيد تا پاسخ مرا به وى بشنويد .\r\nعرضه داشتند : با تو مىآييم . حضرت حركت كرد و در حالى كه قدم بر مىداشت اين آيه را قرائت مىكرد :\r\nوَالْكَاظِمِينَ الْغَيْظَ وَالْعَافِينَ عَنِ النَّاسِ وَاللّهُ يُحِبُّ الْمُحْسِنِينَ » « 2 »\r\n\r\n\r\n","description":"","footnote":"\r\n( 1 ) - المناقب ، ابن شهر آشوب : 4 / 155 ؛ بحار الأنوار : 46 / 91 ، باب 5 ، حديث 78 ؛ مستدرك الوسائل : 8 / 31 ، باب 21 ، حديث 8996 .\r\n( 2 ) - آل عمران ( 3 ) : 134 .\r\n","page_name":" 43 ","page_number":43},
  {"content":"\r\n\r\nو خشم خود را فرو مىبرند و از [ خطاهاىِ 
  ] مردم در مىگذرند ؛ و خدا نيكوكاران را دوست دارد .\r\nبراى ما معلوم شد كه حضرت كارى به دشنام دهنده ندارد . چون به در خانهء آن مرد رسيديم ، حضرت فرمودند : به صاحب خانه بگوييد على بن الحسين است .\r\nصاحب منزل در حالى كه نگران تلافى بود ، به در خانه آمد . حضرت به او فرمودند :\r\nلحظاتى قبل مطالبى را دربارهء من گفتى ، اگر در من وجود دارد ، به خاطر آن از حضرت حق طلب مغفرت مىكنم ، اگر در من نيست و تو اشتباه كردى ، براى تو عفو و بخشش مىخواهم ! !\r\nصاحب خانه پيشانى حضرت سجّاد عليه السلام را بوسيد و عرضه داشت : يابن رسول اللَّه ! آنچه گفتم در تو نبود ، اين منم كه بايد مورد عفو حقّ قرار بگيرم . « 1 »\r\n\r\n2 - رفتار با جذاميان\r\nدر حال سواره بر جمعى گذشت كه گرفتار بيمارى خطرناك و مهلك جذام بودند و كسى حاضر نبود با آنان نشست و برخاست كند ! !\r\nآنان سفرهء غذا انداخته و مىخواستند مشغول خوردن شوند ، تا حضرت را ديدند وى را به غذا خوردن با خود دعوت كردند .\r\nفرمود : اگر روزه نبودم پياده مىشدم و كنار سفرهء شما مىنشستم . چون به منزل رسيد دستور داد غذايى مخصوص آماده كنند ، سپس همهء جذاميان را به خانه خواست و همراه آنان سر يك سفره نشست و از آنان بدينگونه دلجويى فرمود . « 2 »\r\n\r\n\r\n","description":"","footnote":"\r\n( 1 ) - بحار الأنوار : 46 / 54 ، باب 5 ، حديث 1 ؛ الارشاد ، شيخ مفيد : 2 / 145 ؛ اعلام الورى : 261 .\r\n( 2 ) - بحار الأنوار : 46 / 55 ، باب 5 ، حديث 2 ؛ الكافى : 2 / 123 ، حديث 8 .\r\n","page_name":" 44 ","page_number":44},
  {"content":"\r\n\r\nبياييم همچون سيّد عابدان و زينت عبادت كنندگان و فخر سالكان به فرياد آنان كه به فريادشان نمىرسند برسيم و دست نوازش به سر آنان كه دستى به سرشان نمىكشند بكشيم و به رفع نياز آنان كه كسى به رفع نيازشان بر نمىخيزد اقدام كنيم و در اين چند روزهء عمر كسب معرفت و فضيلت كنيم و به اخلاق اولياى حقّ و عاشقان جمال و جلال آراسته گرديم .\r\nعاشق دلباخته ، حاج ميرزا حبيب اللَّه مجتهد خراسانى چه نيكو مىسروده :\r\n گاهى سخن از عشق بگوييد * گه در ره توحيد بپوييد بپوييد\r\nهرچند كه اين كام به جستن نشود رام * چندان كه توان جست بجوييد بجوييد\r\nشمّامهء حال است كه از باغ وصال است * شمّامهء اين باغ ببوييد ببوييد\r\nاى سبز گياهان كه همه خشك خزانيد * اين فصل بهار است بروييد بروييد\r\nاى زنده تن و مرده دلان چند خموشيد * بر سوگ دل مرده بموييد بموييد \r\n( ميرزا حبيب اللَّه مجتهد خراسانى )\r\n\r\n3 - گذشت از استاندار معزول\r\nهشام بن اسماعيل از طرف عبدالملك مروان به استاندارى مدينه منصوب شد .\r\nمقام رياست ، او را به دايرهء غرور و كبر و ستم و ظلم كشيد ، حقّ را ناحقّ كرد و هر چه در توان داشت به ميدان آورد . از افرادى كه از او رنج بسيار و آزار فراوان ديدند حضرت زين العابدين عليه السلام بود .\r\nپس از مدّتى از مقامش عزل شد . استاندار جديد مدينه به نام وَليد ، مأموريّت يافت استاندار قديم را در برابر مردم به ستونى ببندد ، تا هر كس بخواهد آزارهاى او\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nرا تلافى كند بتواند !\r\nدر چنان حالى مىگفت تمام وحشت من از برخورد با زين العابدين عليه السلام است ؛ زيرا وى را زياد آزار داده‌ام .\r\nامام در آن هنگام به ياران و دوستانش فرمود ، به هيچ وجه متعرّض وى نشويد ، آنگاه به ديدن هشام بن اسماعيل رفت و فرمود : پسر عمو ! از آنچه برايت پيش آمده ناراحتم ، آنچه دوست دارى از من بخواه كه من در اجابت درخواست تو مضايقه ندارم . هشام بن اسماعيل فرياد زد :\r\nاللَّهُ أعْلَمُ حَيْثُ يَجْعَلُ رِسالَتَهُ » « 1 »\r\nخدا داناتر است كه مقام رسالت را در كجا قرار دهد . « 2 »\r\n\r\n4 - احساس امنيّت\r\nوجود مقدّسش ، روزى يكى از خدمتكارانش را دوبار صدا زد ، از پاسخ دادن خوددارى كرد . چون بار سوّم جواب داد ، حضرت فرمود : صداى مرا در دوبار گذشته نشنيدى ؟ عرضه داشت : چرا ، فرمود : چرا جوابم را نمىدادى ؟ گفت : يا بن رسول اللَّه ! از سياستت در امان بودم . امام سجاد عليه السلام زبان به شكر گشود و به پيشگاه حقّ عرضه داشت : خدا را سپاس كه مملوكان من خودشان را از اين بندهء ربّ در امان مىبينند . « 3 »\r\n\r\n5 - توجه به فقرا\r\nخانواده‌هاى فقيرى در مدينه بودند كه از وسايل زندگى و خورد و خوراك آنچه\r\n\r\n\r\n","description":"","footnote":"\r\n( 1 ) - انعام ( 6 ) : 124 .\r\n( 2 ) - كشف الغمة : 2 / 100 ؛ بحار الأنوار : 46 / 55 ، باب 5 ، حديث 5 ، با كمى اختلاف .\r\n( 3 ) - بحار الأنوار : 46 / 56 ، باب 5 ، حديث 6 ؛ كشف الغمة : 2 / 87 ؛ المناقب ، ابن شهر آشوب : 4 / 157 .\r\n","page_name":" 46 ","page_number":46},
  {"content":"\r\n\r\nكم داشتند تأمين مىشدند ، ولى نمىدانستند اين همه لطف و مرحمت و اين گونه مهر و عنايت از كجاست . چون زين العابدين عليه السلام شهيد شد تمام آن برنامه‌ها به تعطيلى رسيد ، دانستند كه منبع آن همه فيض و فضيلت حضرت سجّاد عليه السلام بود ! « 1 »\r\n\r\n6 - عهدهء ديون\r\nاسامة بن زيد به وقت مشاهدهء آثار مرگ به سختى گريست . حضرت سجّاد عليه السلام در حالى كه ناظر وضع او بود ، سبب گريه و نالهء او را پرسيد . عرضه داشت :\r\nپانزده هزار درهم بدهكارم ، آنچه از من مىماند خلأ قرضم را پُر نمىكند .\r\nحضرت فرمود : تمام ديونت بر عهدهء من است ، از گريه خوددارى كن كه هم اكنون به هيچ كس بدهكار نيستى . آنگاه به اداى دَين او اقدام كرد و او را از سختى حقّ النّاس نجات داد . « 2 »\r\n\r\n7 - مسافر مسجد\r\nدر شبى سرد غلامى از غلامانش آن حضرت را در مسير مسجد ديد در حالى كه جبّه و لباس و عمامه‌اى از خز به سر داشت و با خوشبوترين عطرخود را زينت داده بود . عرضه داشت : مولاى من ! در اين ساعت با اين وضع و شكل كجا مىروى ؟\r\nفرمود :\r\nمسافر مسجد جدّم رسول خدايم ، تا برنامهء ازدواج با حورالعين را براى خود فراهم آورم . « 3 »\r\n\r\n\r\n","description":"","footnote":"\r\n( 1 ) - بحار الأنوار : 46 / 88 ، باب 5 ، ذيل حديث 77 ؛ كشف الغمة : 2 / 87 ؛ المناقب ، ابن شهر آشوب : 4 / 153 .\r\n( 2 ) - بحار الأنوار : 46 / 56 ، باب 5 ، حديث 8 ؛ الارشاد ، شيخ مفيد : 2 / 149 ؛ مستدرك الوسائل : 13 / 436 ، باب 3 ، حديث 15834 .\r\n( 3 ) - بحار الأنوار : 46 / 59 ، باب 5 ، حديث 13 ؛ الكافى : 6 / 517 ، حديث 5 ؛ وسائل الشيعة : 5 / 228 ، باب 23 ، حديث 6417 .\r\n","page_name":" 47 ","page_number":47},
  {"content":"\r\n\r\n\r\n8 - روزى حلال\r\nبراى كسب معاش اوّل صبح از خانه بيرون مىرفت . چون به آن حضرت مىگفتند : اين وقت روز كجا مىروى ؟ مىفرمود :\r\nجهت صدقه دادن به عيالاتم مىروم . با تعجّب عرضه مىداشتند ؟ صدقه ، پاسخ مىداد : آرى ، آنچه از حلال به دست مىآيد ، صدقهء حقّ بر بندگان است . « 1 »\r\n\r\n9 - تسليم محض\r\nامام سجاد عليه السلام مىفرمايد :\r\nبه بيمارى سختى دچار شدم . پدرم امام حسين عليه السلام به من فرمود : چه ميل دارى ؟\r\nعرضه داشتم : ميل دارم نسبت به خود براى حضرت حقّ ، تعيين تكليف نكنم ؛ او آنچه به نفع من است از باب لطف و مهرش تدبير مىكند ، من علاقه دارم در پيشگاه حضرتش تسليم محض باشم . پدرم فرمود : آفرين ، با ابراهيم خليل هماهنگ شدى ، به هنگامى كه مىخواستند او را در آتش بيندازند ، جبرئيل به او گفت : چه حاجتى دارى ؟ پاسخ داد : براى حقّ تعيين تكليف نمىكنم ؛ او مرا كفايت مىفرمايد كه بهترين وكيل من در تمام شؤون حيات است . « 2 »\r\n\r\n10 - فرو خوردن خشم\r\nروزى از روزها كنيزش از ابريقى گلين به روى دستش جهت وضو آب مىريخت ،\r\n\r\n\r\n","description":"","footnote":"\r\n( 1 ) - بحار الأنوار : 46 / 67 ، باب 5 ، حديث 32 ؛ الكافى : 4 / 12 ، حديث 11 ؛ وسائل الشيعة : 17 / 67 ، باب 23 ، حديث 22004 .\r\n( 2 ) - بحار الأنوار : 46 / 67 ، باب 5 ، حديث 34 ؛ الدعوات ، راوندى : 168 ؛ مستدرك الوسائل : 2 / 148 ، باب 39 ، حديث 1667 .\r\n","page_name":" 48 ","page_number":48},
  {"content":"\r\n\r\nاز بى توجّهى كنيز آفتابه رها شد و پيشانى حضرت را مجروح كرد !\r\nحضرت سربلند كرد ؛ كنيز عرضه داشت : خداوند عزّوجلّ مىفرمايد :\r\nوَالْكاظِمينَ الْغَيظَ\r\nو خشم خود را فرو مىبرند .\r\nحضرت فرمود : خشمم را فرو خوردم .\r\nعرضه داشت :\r\nوَالْعافينَ عَنِ النّاسِ\r\nو از [ خطاهاىِ 
  ] مردم در مىگذرند .\r\nفرمود : از تو گذشت نمودم .\r\nگفت :\r\nوَاللَّه يُحِبُّ الْمُحْسِنينَ\r\nو خدا نيكوكاران را دوست دارد .\r\nفرمود : برو ، در راه خدا آزادى ! « 1 »\r\n\r\n11 - در برخورد با تمسخر\r\nامام صادق عليه السلام مىفرمايد :\r\nمرد هرزه‌اى در مدينه بود كه مردم از اطوار و افعال و حركات و اداهاى او مىخنديدند .\r\nروزى در حالى كه حضرت علىّ بن الحسين عليه السلام با دو نفر از خادمانش در حركت بود ، به دنبال آن جناب آمد و قصد كرد كارى خنده‌دار انجام دهد ؛ در برابر ديدگان\r\n\r\n\r\n","description":"","footnote":"\r\n( 1 ) - بحار الأنوار : 46 / 68 ، باب 5 ، حديث 38 ؛ المناقب ، ابن شهر آشوب : 4 / 157 .\r\n","page_name":" 49 ","page_number":49},
  {"content":"\r\n\r\nمردم عباى حضرت را از گردن آن جناب كشيد ، سپس دور شد ؛ دوباره آمد عبا را برداشت و فرار كرد ؛ آنگاه بازگشت و عبا را به طرف آن جناب انداخت . حضرت بدون آن كه به وى التفات كند ، فرمودند :\r\nاين شخص كيست ؟ عرضه داشتند : دلقكى است كه مردم مدينه را مىخنداند ، حضرت فرمودند : به او بگوييد : براى خداوند روزى است كه در آن روز اهل باطل غرق در خسارتند . « 1 »\r\n\r\n12 - واقعه‌اى حيرت آور\r\nامام صاق عليه السلام مىفرمايند :\r\nحضرت سجّاد عليه السلام در سفرهاى خود با كسانى همراه مىشدند كه آن حضرت را نشناسند و با آنان شرط مىكرد در تمام امور ، قافله را خدمت كند !\r\nهمراه با قافله‌اى به سفر رفت ؛ از هيچ خدمتى نسبت به آنان مضايقه نفرمود .\r\nشخصى در برخورد به كاروان ، حضرت را شناخت . از اهل قافله پرسيد ، اين انسان و الا را مىشناسيد ؟ گفتند : نه !\r\nگفت : او حضرت علىّ بن الحسين عليه السلام است . به جانب حضرت هجوم بردند و دست و پايش را غرق بوسه كردند و به آن مقام بزرگ عرضه داشتند :\r\nمىخواستى دچار عذاب حقّ شويم ! اگر تو را نمىشناختيم و خداى ناخواسته با دست و زبان به آزارت بر مىآمديم چه مىكرديم ! بى شك به هلاكت ابدى دچار مىشديم .\r\nحضرت سجّاد فرمودند :\r\nمن يك بار با قافله‌اى همفسر شدم ؛ آنان مرا مىشناختند ؛ محض رسول خدا به\r\n\r\n\r\n","description":"","footnote":"\r\n( 1 ) - بحار الأنوار : 46 / 68 ، باب 5 ، حديث 39 ؛ الأمالى ، شيخ صدوق : 220 ، حديث 6 ؛ المناقب ، ابن شهر آشوب : 4 / 158 .\r\n","page_name":" 50 ","page_number":50},
  {"content":"\r\n\r\nآنچه شايستهء آن نبودم از من پذيرايى و احترام كردند ؛ من به آن خاطر از كار خير باز ماندم ؛ اين بار با شما آمدم كه مانند گذشته گرفتار نشوم كه اين گونه سفر براى من محبوب‌تر است ! ! « 1 »\r\n\r\n13 - محبّت و عدالت\r\nحضرت زين العابدين به وقت وفات ، به فرزندش حضرت باقر عليه السلام فرمود :\r\nبا شترى كه دارم بيست مرتبه به حجّ خانهء حقّ رفتم و براى يك بار اين حيوان را تازيانه نزدم . چون شتر بميرد ، او را در زمينى دفن كن تا پيكرش نصيب درندگان نشود كه رسول الهى صلى الله عليه و آله فرمود :\r\nشترى كه هفت بار در سفر حجّ به موقف عرفات قرار بگيرد ، از نعمت‌هاى بهشت است و خداوند در نسلش بركت قرار مىدهد . چون شتر مُرد ، حضرت باقر عليه السلام بر اساس وصيّت پدر عمل كرد . « 2 »\r\n\r\n14 - نهايت جود و كرم\r\nامام صادق عليه السلام مىفرمايد :\r\nحضرت زين العابدين عليه السلام روزى كه روزه مىگرفتند ، امر مىفرمودند گوسفندى را ذبح كنند و آن را قطعه قطعه كرده در ديگ بريزند تا پخته شود ، بوى لذّت بخش آبگوشت به مشامش مىخورد در حالى كه نزديك افطار بود ؛ دستور مىداد چند عدد سينى حاضر كنند ؛ غذاى پخته را قسمت قسمت مىكرد و مىفرمود : اين غذاها را در خانهء فلان و فلان برسانيد . آنگاه خود حضرت با قطعه‌اى نان و مقدارى\r\n\r\n\r\n","description":"","footnote":"\r\n( 1 ) - بحار الأنوار : 46 / 69 ، باب 5 ، حديث 41 ؛ عيون أخبار الرضا 7 2 / 145 ، باب 40 ، حديث 13 .\r\n( 2 ) - بحار الأنوار : 46 / 70 ، باب 5 ، حديث 46 ؛ ثواب الاعمال : 50 .\r\n","page_name":" 51 ","page_number":51},
  {"content":"\r\n\r\nخرما افطار مىكردند ! ! « 1 »\r\n\r\n15 - رسيدگى به نيازمندان\r\nامام باقر عليه السلام مىفرمايد :\r\nچون تاريكى شب همه جا را فرا مىگرفت پدرم حضرت سجّاد عليه السلام انبانى از چرم به دوش مىگرفت ، در حالى كه در آن انبان ما يحتاج نيازمندان را قرار داده بود ، آنگاه خانه به خانه مىرفت و هر كس را به مقدار نيازش كمك مىفرمود ، ولى به خاطر اين كه صورت مباركش را مىپوشاند او را نمىشناختند ! !\r\nبه وقت غسل بدن شريفش ، آثار به دوش كشيدن آن انبان را به صورت سياهى پوست بر شانهء مباركش مشاهده كردند . « 2 »\r\n\r\n16 - بىاعتنايى به زر و زيور دنيا\r\nامام صادق عليه السلام مىفرمايد :\r\nلباسش از پشم بود و چون قصد نماز مىكرد لباسى خشن مىپوشيد و از نماز روى فرش و تشك و جا نماز خاص پرهيز داشت ، سجاده‌اش بر زمين بود . به كوه جَبّان كه در نزديكى مدينه قرار داشت مىآمد و بر سنگى سوزان قيام و قعود مىنمود . آن چنان از عشق و خوف خدا در سجده‌هاى عاشقانه‌اش مىگريست كه\r\n\r\n\r\n","description":"","footnote":"\r\n( 1 ) - الكافى : 4 / 68 ، حديث 3 ؛ من لا يحضره الفقيه : 2 / 134 ، حديث 1955 ؛ المناقب ، ابن شهر آشوب : 4 / 155 .\r\n( 2 ) - بحار الأنوار : 46 / 62 ، باب 5 ، حديث 19 ؛ وسائل الشيعة : 9 / 397 ، باب 13 ، حديث 12325 ؛ المناقب ، ابن شهر آشوب : 4 / 153 .\r\n","page_name":" 52 ","page_number":52},
  {"content":"\r\n\r\nچون سر بر مىداشت گويى چهرهء مباركش را در آب فرو برده ! ! « 1 »\r\n\r\n17 - در كنار قرآن\r\nامام سجّاد زين العابدين عليه السلام مىفرمود :\r\nلَوْماتَ مَنْ بَيْنَ الْمَشرِقِ و الْمَغْرِبِ لَمَا اسْتَوْحَشْتُ بَعْدَ أنْ يَكونَ الْقُرْآنُ مَعى . « 2 »\r\nاگرتمام انسان‌هاى مشرق و مغرب يك جا بميرند و جز من كسى در روى زمين نماند ، به خاطر اين كه اهل قرآنم و انسم با اين منبع فيض حقّ شديد است ، وحشتى نخواهم كرد .\r\n ز دل غافل مشو چون هست محبوب اندر اين منزل * كه بر طالب نمايد روى مطلوب اندر اين منزل\r\nبرون از منزل دل نيست جاى جلوهء جانان * كه ما را جذبهء او ساخت مجذوب اندر اين منزل\r\nبدانسان كز ره دل مىتوان پيوست با دلبر * نه قاصد مىكند كارى نه مكتوب اندر اين منزل\r\nاز آن كام زليخا برنيايد از مه كنعان * كه بر يوسف تجلّى كرد يعقوب اندر اين منزل\r\nز پشتيبانى آن آشنا گر دل قوى دارى * نمىگردى زهر بيگانه مرعوب اندر اين منزل \r\n( صائب تبريزى )\r\n\r\n\r\n","description":"","footnote":"\r\n( 1 ) - بحار الأنوار : 46 / 108 ، باب 5 ، حديث 104 ؛ الدعوات ، راوندى : 32 .\r\n( 2 ) - بحار الأنوار : 46 / 107 ، باب 5 ، حديث 101 ؛ الكافى : 2 / 602 ، حديث 13 ؛ وسائل الشيعة : 5 / 331 ، باب 20 ، حديث 6704 .\r\n","page_name":" 53 ","page_number":53},
  {"content":"\r\n\r\n\r\n18 - معجزهء اخلاقى\r\nسيّد ابن طاووس در « اقبال » از قول حضرت صادق عليه السلام روايت مىكند :\r\nچون ماه رمضان مىرسيد ، حضرت سجّاد عليه السلام هيچ يك از غلامان و كنيزان خود را سياست نمىكرد ، چون غلامى يا كنيزى خطا مىكرد در ورقه‌اى مىنوشت ، فلان كس در فلان روز چنين خطايى را مرتكب شد . از آن جناب جز ادب و احترام و محبّت و عنايت نسبت به غلامان و كنيزان ، مخصوصاً به هنگام ماه رمضان ديده نمىشد .\r\nچون شب آخر ماه رمضان مىرسيد همه را دور خود جمع مىكرد ، سپس كتابى كه اشتباهات و گناهان آنان را ثبت كرده بود مىگشود و نام هر يك را با گناهانش مىخواند و مىفرمود : اين خطا را داشتى و من هم نسبت به آن تو را عقوبت نكردم ، آيا به ياد مىآرى ؟ عرضه مىداشت : آرى ، يا ابن رسول اللَّه .\r\nوقتى از همه اقرار مىگرفت در جمع آنان مىآمد و مىفرمود با صداى بلند دنبال من بگوييد :\r\nاى پسر حسين بن على ! پروردگارت تمام برنامه‌هايت را در پرونده‌ات ثبت كرده ، همان طورى كه تو اشتباهات و خطاها و كم كارىهاى ما را در چنين پرونده‌اى نوشته‌اى ، كتابى كه نزد خدا است بر ضرر تو ، به حق سخن مىگويد ، گناه كوچك و بزرگى نيست مگر آن كه در آن كتاب شماره شده ، تمام اعمالت را در آن روز به وسيلهء آن كتاب ، حاضر خواهى ديد ، چنان كه ما در اين ساعت تمام گذشتهء خود را در اين پرونده حاضر مىبينيم ! !\r\nاى پسر حسين بن على ! ما را ببخش و از ما چشم پوشى كن ، چنان كه خود تو از حضرت حق اميد چشم پوشى و گذشت دارى و همچنان كه عاشق عفو و رحمت حضرت ربّ العزّه‌اى و طالب رحمت آن منبع فيضى ، ما را مشمول عفو و رحمت\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nخود قرار ده .\r\nاى پسر حسين بن على ! ذلّت و خوارى خود را در پيشگاه حضرت محبوب به ياد آر ، آن وجود مقدّسى كه حكيم و عادل است و به اندازهء خردلى به كسى ستم روا نمىدارد و اعمال بندگان را به ميزان كشيده و با دقّت محاسبه كرده و بر انجام آن شهادت مىدهد . بيا در چنين شبى از ما گذشت كن و از بدىهاى ما چشم بپوش كه خداوند فرموده :\r\nوَلْيَعْفُوا و لْيَصْفَحُوا ألا تُحِبُّونَ أنْ يَغْفِرَ اللَّهُ لَكُمْ وَ اللَّهُ غَفُورٌ رَّحِيمٌ » « 1 »\r\nو بايد [ بدى آنان را كه براى شما مؤمنان توانگر سبب خوددارى از انفاق شده 
  ] عفو كنند و از مجازات درگذرند ؛ آيا دوست نمىداريد خدا شما را بيامرزد ؟ [ اگر دوست داريد ، پس شما هم ديگران را مورد عفو و گذشت قرار دهيد 
  ] ؛ و خدا بسيار آمرزنده و مهربان است .\r\nبه همين صورت مىگفت و به غلامان و كنيزان تلقين مىكرد و اشك مىريخت و ناله مىزد و به درگاه حضرت دوست عرضه مىداشت :\r\nخداوندا ! ما را امر كردى ، از آنان كه بر ما ستم كردند بگذريم ، ما هم گذشتيم ، پس تو هم از ما بگذر كه تو درگذشت و عفو از همهء ما اولىترى .\r\nالهى ! به ما فرمودى گدا را از در خانهء خود نرانيم و اكنون خود ما به گدايى به پيشگاهت آمده‌ايم ، عنايتت را طالبيم و عطا و احسانت را خواهانيم ، در تمام اين برنامه‌ها به ما منّت بگذار و از اين پيشگاه با عظمت ما را نا اميد مكن . به همين كيفيّت با حضرت حقّ مناجات مىكرد و اشك مىريخت ، سپس رو به جانب آنان مىفرمود و مىگفت :\r\nمن شما را بخشيدم ، آيا شما هم مرا بخشيديد ؟ من مالك خوبى براى شما\r\n\r\n\r\n","description":"","footnote":"\r\n( 1 ) - نور ( 24 ) : 22 .\r\n","page_name":" 55 ","page_number":55},
  {"content":"\r\n\r\nنبودم ، از من سوء رفتار ديديد ، آرى ، من مالك بدكارى هستم كه مملوك كريمِ جواد و عادلِ محسنم .\r\nعرضه مىداشتند : آقاى ما ، با اين كه ما غلامان و كنيزان از حضرت تو جز خوبى نديديم ، امّا درعين حال از تو گذشتيم .\r\nامام سجّاد عليه السلام مىفرمود : اين دعا را با من بخوانيد :\r\nخدايا ، از پسر حسين درگذر ، چنان كه از ما درگذشت ، او را از آتش جهنّم برهان ، چنان كه ما را آزاد كرد . غلامان و كنيزان اين جملات را مىگفتند و حضرت آمين مىگفت .\r\nسپس مىفرمود : همهء شما از قيد غلامى و كنيزى آزاديد ، من شما را به عشق رسيدن به عفو حقّ و آزادى از عذاب آزاد كردم .\r\nآنگاه روز عيد فطر همه را مىطلبيد و به اندازه‌اى كه پس از آزادى از بردگى محتاج مردم نباشند به آنان بذل و بخشش مىفرمود .\r\nسالى نبود مگر اين كه دراين برنامه اقدام مىفرمود و حدود بيست نفر غلام و كنيز آزاد مىكرد و مىفرمود : خداوند در ماه رمضان به وقت افطار هفتاد هزار هزار مستحقّ عذاب را برات آزادى مىدهد و چون شب آخر شود به اندازهء تمام ماه رمضان ، از عذاب جهنّم مىرهاند ، من دوست دارم خداوند من مرا در چنين برنامه‌اى ببيند ، باشد كه وسيلهء نجاتى براى من مقرّر گردد .\r\nالبتّه براى او فرقى نداشت كه غلام و كنيز را چه زمانى خريده ، آنچه براى او مهم بود اين بود كه شب آخر ماه رمضان آنان را آزاد كند ، گر چه چند ماهى بيشتر نبود كه به خدمت آن جناب درآمده بودند .\r\nاين برنامهء با عظمت را هر سال تكرار مىكرد ، تا وقتى كه به وصال حضرت محبوب و لقاى جناب دوست نايل شد . « 1 »\r\n\r\n\r\n","description":"","footnote":"\r\n( 1 ) - بحار الأنوار : 46 / 103 ، باب 5 ، حديث 93 ؛ إقبال الأعمال : 260 ؛ وسائل الشيعة : 10 / 317 ، باب 18 ، حديث 13502 .\r\n","page_name":" 56 ","page_number":56},
  {"content":"\r\n\r\n\r\n19 - صلهء ارحام\r\nيكى از پسر عموهاى زين العابدين عليه السلام از نظر معيشت در سختى و مشقّت بود .\r\nامام سجاد عليه السلام شبانه بدون اين كه شناسايى شود براى او پول مىبرد ، او هر كجا مىنشست مىگفت : علىّ بن الحسين اهل صلهء رحم نيست ، خداوند جزايش را از وى دريغ كند . امام سجاد عليه السلام مىشنيد و براى حفظ آبروى او تحمّل مىكرد . چون از دنيا رفت ، پسر عمّش متوجّه داستان شد ، از شدّت غصّه كنار قبر حضرت مىآمد و مدّت‌ها بر آن جناب ناله و ندبه داشت ! « 1 »\r\n\r\n20 - برخورد با ناسزا\r\nروزى با غلامانش از راهى مىگذشت ، مردى به آن حضرت ناسزا گفت . غلامان به سوى او هجوم كردند ، حضرت فرمود : دست نگاه داريد . خودش روبه روى آن مرد آمد و فرمود : آنچه از ما بر تو پوشيده است خيلى بيش از آن است كه مىدانى ، اگر نيازى دارى بگو تا برآورده كنم . آن شخص خجالت كشيد ، حضرت عباى خود را به او داد و دستور فرمود هزار درهم به او بپردازند . آن مرد پس از آن مىگفت :\r\nشهادت مىدهم كه تو از اولاد انبيايى . « 2 »\r\n\r\n21 - بردبارى\r\nبراى حضرت زين العابدين عليه السلام مهمان رسيده بود . غلام حضرت در آوردن غذاى گرم در يك سينى بزرگ عجله كرد ، سينى از دستش رها شد و از بالاى پلّه‌ها\r\n\r\n\r\n","description":"","footnote":"\r\n( 1 ) - بحار الأنوار : 46 / 100 ، باب 5 ، حديث 88 ؛ كشف الغمة : 2 / 107 .\r\n( 2 ) - بحار الأنوار : 46 / 95 ، باب 5 ؛ المناقب ، ابن شهر آشوب : 4 / 157 .\r\n","page_name":" 57 ","page_number":57},
  {"content":"\r\n\r\nبه سر يكى از فرزندان حضرت فرود آمد و او را از بين برد . امام در حالى كه غلام در اضطراب سختى قرار داشت فرمودند : برو در راه خدا آزادى ، تو در اين برنامه عمدى نداشتى ! « 1 »\r\n\r\n22 - اسوهء فضيلت\r\nامام باقر عليه السلام مىفرمايد :\r\nپدرم خادمش را دنبال كارى فرستاد و او در آن كار ، كندى به خرج داد ؛ حضرت يك تازيانه به غلام زد ، غلام گفت : اللَّه ، اى پسر حسين ! به من در كار رجوع مىكنى ، تازيانه هم مىزنى ! حضرت گريه كرد و فرمود :\r\nاى محمّد بن على پسر عزيزم ! كنار قبر رسول خدا صلى الله عليه و آله برو و دو ركعت نماز بخوان و بگو : خدايا در روز قيامت از علىّ بن الحسين بگذر . آنگاه رو به غلام كرد و فرمود : برو در راه خدا آزادى .\r\nابو بصير مىگويد : به حضرت عرضه داشتم : آيا آزادى ، كفّارهء يك ضربه تازيانه است ؟ امام پاسخ نگفتند . « 2 »\r\n\r\n23 - بركتى عجيب از دو قرص نان\r\nشيخ صدوق رحمه الله از قول زُهرى مىگويد :\r\nخدمت حضرت زين العابدين عليه السلام بودم ، مردى ازياران حضرت وارد شد ، امام به او فرمودند : چه خبر ؟ عرضه داشت : فعلًا خبر خود را باز گويم ، چهارصد دينار بدهكارم ، در برابرش براى پرداخت دينارى ندارم ، عائله‌ام سنگين است ، از عهدهء خرجشان برنمىآيم . امام سجّاد عليه السلام بلند بلند گريه كرد . به حضرت عرضه داشتم :\r\n\r\n\r\n","description":"","footnote":"\r\n( 1 ) - بحار الأنوار : 46 / 96 ، باب 5 ؛ المناقب ، ابن شهر آشوب : 4 / 158 .\r\n( 2 ) - بحار الأنوار : 46 / 92 ، باب 5 ، حديث 79 ؛ كتاب الزهد ، حسين بن سعيد : 43 ، حديث 116 .\r\n","page_name":" 58 ","page_number":58},
  {"content":"\r\n\r\nگريه براى مصايب و شدايد است . حاضران در مجلس هم همان را گفتند .\r\nامام فرمود : چه مصيبتى بزرگتر از اين كه انسان خلأ زندگى برادر مؤمنش را ببيند و امكان جبرانش نباشد ، سختى و فاقهء مسلمان را بنگرد و قدرت رفع آن را نداشته باشد . مجلس تمام شد ، مخالفانى كه از آن جلسه خبر شدند ، زبان به طعنه گشودند كه چقدر عجيب است ! اينان ادّعا دارند كه آسمان و زمين در مدار اطاعتشان هستند و خداوند خواستهء آنان را در هر زمينه‌اى اجابت مىكند ، با اين همه به عجز از اصلاح وضع نزديكترين دوستشان اقرار مىكنند !\r\nمرد پريشان ، آن ياوه‌ها را شنيد ، به محضر مقدّس امام شرفياب شد و عرضه داشت : طعنهء دشمن از فقر و فاقه‌ام بر دوش جانم سنگين‌تر است . امام فرمودند :\r\nخداوند براى كارت ايجاد گشايش كرده . خادمهء خود را صدا زدند و فرمودند :\r\nافطارى و سحرى مرا بياور ، دو قرص نان جوين كه از خشكى قابل خوردن نبود آورد ، حضرت فرمود : اين دو قرص نان را ببر كه خداوند خير و فرج تو را در اين دو نان قرار داده . مرد آن دو قطعه را گرفت و در حالى كه نمىدانست براى قرض و سختى وضع عيالش چه كند و شيطان وى را وسوسه مىكرد كه اين دو قرص نان چه مشكلى حل مىكند ، وارد بازار شد . ماهى فروشى را ديد كه ماهى رنگ پريده‌اى برايش مانده ، آن ماهى را به يك قرص نان معامله كرد ، سپس به نمك فروشى رسيد و نان ديگر را به مقدارى نمك عوض كرد ، آنگاه به خانه آمد ، چون شكم ماهى را باز كردند دو لؤلؤ گران قيمت از شكم ماهى درآمد . خدا را شكر كردند و در نشاط و سرور غرق شدند . در اين وقت در خانه را كوفتند ، چون به در خانه آمد ماهى فروش و نمكى بودند ، دو قرص نان را پس دادند و گفتند : ما را قدرت بر خوردن اين دو نان جوين نيست نان از آن تو ، ماهى و نمك هم بر تو و اهل و عيالت حلال !\r\nچون ماهى فروش و نمك فروش گذشتند ، خادم زين العابدين آمد و گفت : اى مرد ، خداوند براى تو گشايش داد ، امام سجّاد فرمود : آن دو قرص نان را برگردان كه\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nغير از ما كسى قدرت خوردن اين گونه طعام را ندارد ! !\r\nآن مرد دو لؤلؤ را فروخت ، قرضش را ادا كرد و مايه‌اى براى خرج خانه فراهم آورد .\r\nمردم دوباره به ياوه گويى پرداختند كه اين چيست و آن كدام است . يك جا از رفع رنج وى عاجز است ، جاى ديگر اين گونه وى را بى نياز مىكند ! چون به حضرت خبر رسيد ، فرمود : اين ياوه‌ها را دربارهء رسول خدا هم مىگفتند كه چگونه در يك شب از مكّه به بيت المقدس رفته و آثار انبيا را در آن جا مشاهده نموده ، در حالى كه بين مكه و مدينه كه راهى نزديك است بيش از دوازده روز راه است چه رسد به مكّه و بيت المقدس و اللَّه ! مردم به وضع ما جاهلند ، نمىدانند كه مراتب رفيعه از طريق تسليم و رضا و عدمِ چون و چرا در كار حقّ به انسان مىرسد .\r\nاولياى الهى آن چنان در مِحَن و مكاره صابرند كه كسى به پاى آنان نمىرسد ، از اين روى خداوند مهربان تمام درهاى عنايت را به روى آنان باز فرموده و در هر حال عاشقان خدا جز آنچه خدا مىخواهد نمىخواهند . « 1 »\r\n مستغنى است از همه عالم گداى عشق * ما و گدايىِ در دولت سراى عشق\r\nعشق و اساس عشق نهادند بر دوام * يعنى خلل‌پذير نگردد بناى عشق\r\nآنها كه نام آب بقا وضع كرده‌اند * گفتند نكته‌اى زدوام و بقاى عشق\r\nگو خاكِ تيره زركن و سنگ سياه ، سيم * آن كس كه يافت آگهى از كيمياى عشق \r\n پروانه محو كرد در آتش وجود خويش * يعنى كه اتّحاد بود انتهاى عشق \r\n( وحشى بافقى )\r\n\r\n\r\n","description":"","footnote":"\r\n( 1 ) - بحار الأنوار : 46 / 20 ، باب 3 ، حديث 1 ؛ الأمالى ، شيخ صدوق : 453 ، حديث 3 ؛ وسائل الشيعة : 25 / 454 ، باب 10 ، حديث 32340 .\r\n","page_name":" 60 ","page_number":60},
  {"content":"\r\n\r\n\r\nامام سجاد عليه السلام و هشام\r\nهشام بن عبدالملك به حجّ آمد ، ازدحام جمعيّت مانع از اين شد كه به حجرالاسود دست بزند و آن سنگ پرقيمت را استلام كند ، بر بالاى بلندى قرار گرفت تا اهل شام ، آن نوكران جيره‌خوار و بدبخت ، وى را طواف دهند . در اين بين حضرت زين العابدين عليه السلام رسيد ، چون به محلّ حجر نزديك شد ، مردم از هيبت و عظمت حضرت راه را باز كردند و امام بدون مزاحمت به استلام حجر نايل شد .\r\nمردى از اهل شام از هشام پرسيد : اين آقا كيست ؟ پاسخ داد : نمىدانم ، فرزدق فرياد زد من او را مىشناسم . مرد شامى پرسيد كيست ؟\r\nفرزدق قصيدهء بسيار عالى خود را همان جا انشا كرد كه مضمونش را از قول جامى در سطور زير مىخوانيد :\r\n پور عبدالملك به نام هشام * در حرم بود با اهالى شام\r\nمىزد اندر طواف كعبه قدم * ليكن از ازدحام اهل حرم\r\nاستلام حَجَر ندادش دست * بهر نظّاره گوشه‌اى بنشست\r\nناگهان نخبهء نبىّ و ولىّ * زين عبّاد ، بن حسين على\r\nدركساى بها و حُلّهء نور * بر حريم حرم فكند عبور\r\nهر طرف مىگذشت بهر طواف * در صف خلق مىفتاد شكاف\r\nزد قدم بهر استلام حجر * گشت خالى ز خلق راه و گذر\r\nشاميى كرد از هشام سؤال * كيست اين با چنين جمال و جلال\r\nاز جهالت در آن تعلّل كرد * وز شناساييش تجاهل كرد\r\nگفت نشناسمش ندانم كيست * مدنى يا يَمانى يا مكّى است\r\nبوفراس آن سخنور نادر * بود در جمع شاميان حاضر\r\nگفت من مىشناسمش نيكو * وز چه پرسى به سوى من كن رو \r\n\r\n","description":"","footnote":"","page_name":" 61 ","page_number":61},
  {"content":"\r\n\r\n آن كس است اين كه مكّه و بَطحا * زمزم و بوقُبَيس و خَيْف و مِنا\r\nحرم و حِلّ و بيت و ركن و حَطيم * ناودان و مقام ابراهيم\r\nمروه ، مَسْعى ، صفا ، حجر ، عرفات * طيبه ، كوفه ، كربلا و فرات\r\nهر يك آمد به قدر او عارف * بر علوّ مقام او واقف\r\nقرّة العين سيّد الشّهداست * غنچهء شاخ دَوحهء « 1 » زهراست\r\nميوهء باغ احمد مختارلالهء راغ « 2 » حيدر كرّار \r\n( جامى )\r\nهشام از اين مدح دچار خشم شديد شده و پس از توهين به فرزدق وى را در محلّى بين مكّه و مدينه حبس مىكند و حقوقش را از بيت‌المال قطع مىنمايد .\r\nزين العابدين عليه السلام در برابر اين محبّت ، دوازده هزار درهم براى شاعر مىفرستد و از كمى آن عذرخواهى مىكند . شاعر آزاده و بىطمع از قبول آن ابا كرده و در پاسخ مىگويد : من سر ارادت و صدق و صفا و وفا و محبّت به آستان شما سرودم و اين مدح را محض اظهار حقّ و حقيقت گفتم نه براى درم و زر ، لكن اصرار حضرت و جود و كرم آن منبع خير و دلايلى كه از جانب حضرت سجّاد عليه السلام اقامه مىشود او را وادار به قبول مىكند . « 3 » ملّا محمّد تقى مجلسى پدر صاحب « بحار الأنوار » در شرح « من لا يحضره الفقيه » حكايت شيرين زير را در رابطه با اين قصيده نقل مىكند :\r\nشخصى در يكى از جلسات جامى نقل كرد كه : زنى ، فرزدق شاعر را در عالم رؤيا ديد ، از حال وى جويا شد ، فرزدق گفت : به سبب قصيده‌اى كه براى اظهار حق\r\n\r\n\r\n","description":"","footnote":"\r\n( 1 ) - دوحه : درخت تناور ، درخت بزرگ و پرشاخ و بال و پرسايه .\r\n( 2 ) - راغ : مرغزار ، دامن كوه .\r\n( 3 ) - بحار الأنوار : 46 / 124 ، باب 8 ، حديث 17 ؛ مستدرك الوسائل : 9 / 383 ، باب 9 ، حديث 11133 ؛ المناقب ، ابن شهر آشوب : 4 / 169 .\r\n","page_name":" 62 ","page_number":62},
  {"content":"\r\n\r\nگفتم ، حق تعالى مرا بخشيد . جامى گفت : سزاوار است خداوند مهربان همهء عالميان را به بركت آن قصيده بيامرزد ! « 1 »\r\n\r\nحقيقت دعا\r\n« صحيفهء سجاديّه » ، حاوى با ارزش‌ترين و پرمنفعت‌ترين دعاها و مناجات ها در پنجاه و چهار عنوان است .\r\nصحيفه ، به پيروى از قرآن مجيد و ديگر كتاب هاى آسمانى كه از جانب حق بر انبيا نازل شده ، اين تابلوهاى زنده و زيبا را به وجود آورده است .\r\nصحيفه ، بنايى را كه انبيا و اوليا و عاشقان و عارفان از دعا و مناجات ساخته‌اند ، كامل كرده و بنيان دعا را استحكام بيشتر بخشيده است .\r\nصحيفه ، علاوه بر اين كه از انسان ، مناجات كننده‌اى پرشور ، عاشقى دلسوز و عارفى شوريده به وجود مىآورد ، يك دوره كامل از مسائل عالى الهى ، معارف ربّانى ، قوانين اصولى ، قواعدى سعادت‌بخش ، برنامه‌هايى سلامت آور تعليم مىدهد .\r\nدعا ، حقيقتى است كه بايد نشان آن را در صحف آسمانى و كتب ادعيه و جوامع حديث جستجو كرد .\r\nدعا ، واقعيّتى است كه در تام شؤون ذرّه ذرّهء اجسام و عناصر و موجودات عالم طبيعت و كشور غيب و شهود ، حكومت دارد و از اين راه تمام موجودات هستى ، از مبدأ آفرينش در دو مرحلهء مادّى و معنوى تغذيه مىكنند .\r\nاگر دعا نبود ، ادامهء حيات مهمانان هستى امكان نداشت كه موجوديّت تمام موجودات و ظهور همهء كاينات و وجود تمام عالميان از بركت دعاست .\r\nآن عامل با عظمتى كه باعث رساندن فيض از منبع لطف ، به تمام جهانيان است\r\n\r\n\r\n","description":"","footnote":"\r\n( 1 ) - مقدمهء ديوان جامى : 201 .\r\n","page_name":" 63 ","page_number":63},
  {"content":"\r\n\r\nدعا است .\r\n\r\nغفلت از حقيقت دعا\r\nگروهى مىگويند :\r\nدعا تعيين تكليف براى خداست و اين برنامه از هر كس تحقّق يابد ، جسارت به پيشگاه حقّ است و عين بى ادبى نسبت به ساحت قدس حضرت محبوب .\r\nاو وجود مقدّسى است كه به تمام نيازهاى درونى و برونى موجودات آگاه است و هر آنچه به مصلحت آنان است انجام مىدهد و هيچ نيازى به تعيين تكليف براى او نيست .\r\nبه نظر مىرسد ، اينان كه با چهره‌اى مخصوص و ژستى خاصّ اين سخنان را مىگويند ، از دو نكته غافلند :\r\nاوّل : از دستور خداوند بر دعا و وجوب آن در قرآن بىاطلاعند .\r\nوَقالَ رَبُّكُمُ ادْعُونى أستَجِبْ لَكُم إنَّ الَّذين يَسْتَكْبِرُونَ عَنْ عِبادَتى سَيَدْخُلُونَ جَهَنَّمَ داخِرينَ » « 1 »\r\nو پروردگارتان گفت : مرا بخوانيد تا شما را اجابت كنم ، آنان كه از عبادت من تكبّر ورزند ، به زودى خوار و رسوا به دوزخ درآيند .\r\nدراين آيهء شريفه به مسأله دعا امر فرموده و استجابت آن را وعدهء حتمى داده و متكبّر از دعا را اهل جهنّم دانسته است .\r\nدوّم : از معنا و مفهوم لغت دعا بى خبرند ؛ زيرا دعا تعيين تكليف از مقام مادون نسبت به مقام ما فوق نيست ، بلكه مفهوم دعا عبارت از درخواست فقير و گدا از ذات غنى و كريم و رحيم است و چنين حالتى هيچ گونه منافاتى با عقل و منطق و\r\n\r\n\r\n","description":"","footnote":"\r\n( 1 ) - غافر ( 40 ) : 60 .\r\n","page_name":" 64 ","page_number":64},
  {"content":"\r\n\r\nشرع و عرف ندارد .\r\nگروهى ديگر مىگويند :\r\nخداوند بزرگ با قلم قضا و قدر ، آنچه را بايد ، بر بندگان مقرّر فرموده و هيچ تغييرى در سرنوشت انسان از ابتداى ولادت تا لحظهء مرگ معقول نيست و آنچه بر ارادهء او گذشته ، همان خواهد شد و دعا امرى بى معنا و مسأله‌اى بى مفهوم و كارى بدون نتيجه است .\r\nبه اينان بايد گفت :\r\nمسألهء دعا از چهارچوب قضا و قدر خارج نيست و ثمرات و نتايج اين حركت مثبت و معقول عبد ، بر لوح قضا و قدر گذشته و به وسيلهء دعا و الحاح و زارى و تضرّع ، به بندهء حقّ مىرسد .\r\nو به عبارت ديگر : بسيارى از برنامه‌هاى دنيا و آخرت عبد كه به صلاح اوست و آنچه در سعادت ابدى او نقش دارد ، برابر با مشيّت و ارادهء حضرت دوست به زلف دعا گره خورده و اين انسان است كه به دستور حقّ بايد براى درخواست واقعيّت‌ها و علل سعادت و بسط رزق مادى و معنوى به دعا برخيزد ، تا پس از آن به نتايج لازم برسد .\r\nمگر نه اين است كه تمام انبيا و ائمّه و اوليا و عاشقان و عرفا و صلحا بهترين لحظات شيرين عمر خود را به مناجات و دعا و زارى سپرى كردند و از اين راه به صلاح دين و دنيا و آخرت و عقبى رسيدند ؟\r\nبسيارى از علل رشد و كمال بندگان ، چه در جهت مادّى و چه در مرحلهء معنوى بر ارادهء حق گذشته كه به شرط دعا به آنان عنايت شود و به همين خاطر در آثار اسلامى به مسئلهء دعا اصرار فراوان شده و از دعا به عنوان مركب رسانندهء عبد بر سر خوان عنايت مادّى و معنوى حضرت حق ياد كرده‌اند ، بنابراين اگر كسى به دعا و مناجات و راز و نياز و درخواست‌هاى مادّى و معنوى از پيشگاه حق اقدام كند به\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nبسيارى از آنچه عطايش به وسيلهء دعا مقرر شده خواهد رسيد و اگر در اين امر مهم كاهلى يا تكبّر نمايد به چاه محروميّت درافتد و از عنايت و الطاف دوست ممنوع گردد .\r\nعجيب اين است كه خود اين ايراد كنندگان ، تمام صحنهء هستى را ميدان اسباب و وسائط و علل و روابط مىدانند و از اين نكتهء مهم در باب دعا غافلند كه دعا براى رساندن انسان به منظور و مطلوب از نيرومندترين وسايل و اسباب و از قوىترين علل و وسائط است و كجاى اين حقيقت با قضا و قدر و امور الهيّه و نقشه‌ها و تدابير حضرت حقّ منافات دارد ؟\r\nدعا در حقيقت ، عين قضا و قدر و متّحد با نقشه و تدبير حق و اصلى متقن و حقيقتى الهى و واقعيّتى ربّانى است و در چهارچوب هستى همراه با نتايج و ثمراتش همچون علّت و معلول و شرط و مشروط است ، به اين معنى كه گويى از جانب حقّ به عبد گفته شده : آنچه از برنامه‌هاى مادّى و معنوى در حدود مصلحتت بخواهى ، در خزانهء من براى تو موجود است ، ولى آنها را بايد به وسيله و واسطهء دعا به دست آورى .\r\n\r\nدعاى بندهء واقعى\r\nدر معارف اسلامى آمده است :\r\nخداوند مهربان دعا و مناجات و صدا و نالهء عبد را دوست دارد ، دعا كننده چون پيشانى مذلّت به پيشگاه عزّت سايد و زمانى كه گهر اشك بر دامان چهره بارد ، ابر رحمت به حركت آيد و ابواب خزانهء غيب با نيروى كليد دعا گشاده گردد و آنچه مطلوب و مقصود گداى درگاه است دير يا زود عنايت شود .\r\nآنهايى كه تصوّر مىكنند ، آرامش روحى و سكون قلبى و علاج مشكلات متّكى به تجهيزات مادى است ، اشتباه مىكنند ؛ زيرا تجربهء چندين هزار سالهء تاريخ نشان\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nداده اين تصوّر واقعيّت خارجى و حقيقت عينى ندارد . آن نيرويى كه با هزاران دليل علمى و منطقى و تجربه‌هاى فراوان ثابت كرده و كليد آرامش و حلّ مشكلات است ، اتّصال قلبى به مبدأ هستى و راز و نياز با حضرت او در تمام اوقات زندگى است .\r\nانسان با توجّه به معشوق حقيقى عالم يعنى پروردگار حكيم ، عادل ، مهربان ، رحيم ، كريم ، قادر ، عزيز ، لطيف و با راز و نياز به درگاه او مىتواند بر اضطراب ، تشويش ، نگرانى و سردرگمى و رنج و محنت و شدّت فايق آيد .\r\nزرق و برقى كه مردم دنيا به آن گرفتارند نقطهء اتّكا نيست . اگر روزى اين زرق و برق و اين مادّيات گذرا ، چهره از انسان برتابد و آدمى را در امواج حوادث و تنهايى رها سازد ، انسان مادّيگر چه خواهد كرد و در آن وقت اعتمادش بر چه خواهد بود ؟\r\nمادّيگران تاريخ نشان داده‌اند كه درآن حالت به چاه يأس و نااميدى و غم و اندوه و ترس و وحشت و پوچى و هيچى فرو رفته ، آن زمان چاره‌اى جز دچار شدن به مرگ و نيستى و يا گرفتار آمدن به امراض روانى و عصبى ندارند .\r\nزرق و برق دنيا و امور مادّى اگر ابزار و وسيله‌اى در راه اطاعت حقّ و راز و نياز با حضرت محبوب باشد ، نه اين كه حادثه و بلايى پيش نمىآورد بلكه روز به روز به يقين و آرامش و به راحت و سكون قلب و به راحت و امنيّت درون مىافزايد .\r\nاز انبيا و ائمّه و اوليا و عشّاق حضرت حقّ در تمام مراحل زندگى زبان و جان و لسان قلبشان مترنّم بود به ذكر :\r\nرِضاً بِقَضائِكَ وتَسْليماً لِأمْرِكَ . « 1 »\r\nبه قضايت خشنود و در برابر فرمانت تسليمم .\r\nچهارچوب مادّيات تنها و جداى از معنويت محصولى جز آلام روحى و\r\n\r\n\r\n","description":"","footnote":"\r\n( 1 ) - موسوعة الامام على بن ابى طالب عليه السلام فى الكتاب والسنة والتاريخ : 248 .\r\n","page_name":" 67 ","page_number":67},
  {"content":"\r\n\r\nاضطراب و تشويش نداشته وندارد . دانش بشرى براى درمان دردهاى جسمى ، هزاران داروى متنوّع ساخته ، ولى براى تسكين آلام روحى و ناراحتى خاطر كارى نكرده و كارى هم از دست او برنمىآيد . داروى دردهاى درون در داروخانهء وحى است كه به وسيلهء سفيران الهى ابواب اين داروخانه به روى تمام مردم تاريخ گشوده شده و هر كس هر نوع دارويى را براى رفع نگرانىهاى باطنى و ظاهرى بخواهد ، مىتواند در آن داروخانه بيابد .\r\nمسألهء ايمان و اتكاى به حق و دعا و مناجات و راز و نياز با حضرت بىانباز آن قدر مهم است كه دانشمندان و روانشناسان اين زمان ، حتّى آنان كه در سيطرهء مكاتيب غير اسلامى به سر مىبرند ، معتقدند كه آلام روحى و هيجانات خارجى مىتواند بدن انسانى را تحت الشعاع قرار داده و موجب بيمارىزايى گردد ، چون زندگى روزمرّهء كنونى همواره با نگرانىها و اضطراب ، مشقّت و سنگينى فشار روحى توأم است ، لذا مىتواند روى دستگاههاى مختلف بدن اثر كرده موجب ناراحتى آنها گردد .\r\nآنان معتقدند كه تنها روزنه‌اى كه مىتواند آلام و ناراحتىها را از بدن آدمى خارج ساخته و يا آنها را خنثى نمايد ، داشتن ايمان به خدا و اعتقاد به مبدأ هستى و قدرت ما فوق قدرت هاست .\r\nآرى ، تنها نيرويى كه مىتواند انسان را بر تمام مشكلات پيروز كند ، پيوند با حضرت او و راز و نياز و مناجات با آن منبع فيض و قدرت بىنهايت در بىنهايت است .\r\nبه حقيقت عامل پيروزى انسان بر رنج‌ها و تخفيف دهندهء نگرانى ها ، ارتباط با محبوب هستى است ، محبوبى كه زندگى در رابطهء با او شيرين و آرام و همراه با امنيّت خواهد گذشت .\r\nراهروان راه و سالكان منزل عشق ، چون با مصيبت و مشكلى روبرو شوند ، از\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nنيروى عشق خود به حضرت دوست كمك خواسته و در فضاى بسيار عالىِ توسّل به جناب او و راز و نياز با حضرتش ، برق اميد در قلبشان تجلّى مىكند و در سايهء روشنايى آن برق مىيابند كه آن قدرت ما فوق قدرت ها ، مشكل را حلّ و گره را باز خواهد كرد . اين انديشه حرارت آنها را در اتّصال به حضرت حقّ بيشتر كرده و سبب شكستن موج آلام و اضطرابات شده و از شكنجه شدن اعصاب و روان و بدنشان در زير بار سنگين مشكلات و مصايب و حوادث سختى كه از عوارض چهارچوب مادّى است ، مصون مىمانند .\r\nولى آنان كه از اين صحنهء با عظمت معنوى دورند و رابطه‌اى با مبدأ هستى ندارند و در وادى نورانى و شفابخش دعا و مناجات نيستند و راهى به راز و نياز ندارند ، بلكه از اتّصال به حقّ و روى آوردن به پيشگاه او و دعا و مناجات تكبّر مىورزند ، عوامل نگرانى و آلام و اضطرابات و رنج‌ها و مصايب درون و برون آنان را ضربه زده و تمام وجودشان را به سوى هلاكت و نيستى سوق مىدهد .\r\nويليام جيمز كه از زمرهء دانشمندان با انصاف و در حدّ خود متوجّه به بعضى از حقايق است ، در قطعه‌اى زيبا در نشان دادن نقش ايمان و خطر عدم آن چنين مىگويد :\r\nايمان يكى از قوايى است كه بشر به مدد آن زندگى مىكند و فقدان كامل آن در حكم سقوط انسان است . « 1 »\r\n\r\nشرك و سقوط انسان\r\nخداوند متعال در قرآن مجيد مىفرمايد :\r\nوَمَنْ يُشْرِكْ بِاللَّهِ فَكَأنَّما خَرَّ مِنَ السَّماءِ فَتَخْطَفُهُ الطَّيْرُ أوْتَهْوِى بِهِ الرّيحُ\r\n\r\n\r\n","description":"","footnote":"\r\n( 1 ) - « آرامش روانى و مذهب » با اندكى تلخيص و تغيير در عبارت .\r\n","page_name":" 69 ","page_number":69},
  {"content":"\r\n\r\nفى مَكانٍ سَحيقٍ » « 1 »\r\nو هر كس به خدا شرك ورزد ، گويا چنان است كه از آسمان سقوط كرده و پرندگان [ شكارى 
  ] او را مىربايند ، يا باد او را به جايى دور دست مىاندازد .\r\nدر تفسير « نمونه » در ذيل اين آيه به توضيح زيباى زير برمىخوريم :\r\n« آسمان در آيهء شريفه كنايه از توحيد است و انتخاب معبودى غير حقّ سبب سقوط از اين آسمان مىگردد . طبيعى است در اين آسمان ستارگان مىدرخشند و ماه و خورشيد مىتابند . خوشا به حال كسى كه اگر در اين آسمان همچون آفتاب و ماه نيست حدّاقلّ همانند ستارهء درخشانى است .\r\nولى وقتى انسان از اين مرحلهء بلند معنوى و علوّ و رفعت سقوط كند گرفتار يكى از دو سرنوشت دردناك مىگردد : يا در وسط راه ، قبل از آن كه به زمين سقوط كند طعمهء پرندگان لاشخور مىگردد ؛ و به تعبير ديگر : با از دست دادن اين پايگاه مطمئن ، در چنگال هوا و هوسهاى سركش گرفتار مىشود كه هر يك از آنها بخشى از هستى او را مىربايند و نابود مىكنند ؛ و يا اگر از دست آنها جان به سلامت ببرد ، به دست طوفان مرگبارى مىافتد كه او را در گوشه‌اى دوردست آن چنان به زمين مىكوبد كه بدنش متلاشى و هر ذرّه‌اى از آن به نقطه‌اى پرتاب مىشود و اين طوفان گويا كنايه از شيطان است كه در كمين نشسته .\r\nبدون شك كسى كه از آسمان سقوط مىكند قدرت تصميم‌گيرى را از دست مىدهد ، با سرعت و شتابى كه هر لحظه فزونى مىگيرد به سوى نيستى پيش مىرود و سرانجام محو و نابود مىگردد ! ! » . « 2 »\r\n\r\n\r\n","description":"","footnote":"\r\n( 1 ) - حج ( 22 ) : 31 .\r\n( 2 ) - تفسير نمونه : 14 / 95 - 96 ، ذيل آيهء 31 سورهء حج .\r\n","page_name":" 70 ","page_number":70},
  {"content":"\r\n\r\n\r\nدفع بلا با دعا\r\nاميرالمؤمنين عليه السلام در « نهج البلاغه » مىفرمايد :\r\nوَادْفَعُوا أمْواجَ الْبَلاءِ بِالدُّعاءِ . « 1 »\r\nگرفتارىهاى پى در پى و ممتدّ را با دعا و درخواست دور نماييد .\r\nهم اكنون پس از گذشت صدها سال از اين جملهء حكيمانه ، دانشمندان بزرگ جهان ، هيجانات ممتدّ را عامل بيمارى زايى مىدانند .\r\nاز نظر بالينى و تجربى مسلّم شده است كه محرّكات هيجانى پى در پى و متوالى در افراد مستعد مىتواند به بيماريهاى عضوى منجر شود !\r\nدر هر صورت ، دعا و راز و نياز عامل مؤثّرى در پيشگيرى از بسيارى از امراض و هم داروى بسيار پرقدرتى براى علاج قسمتى از آلام و دردها و مصايب است .\r\nحضرت زين العابدين عليه السلام پنجاه و هفت سال عمر خود را در ميدانى از بلاها و خطرها و آلام و مصايب و شدايد گذراند . دو سال آخر حكومت حضرت مولى الموحّدين اميرالمؤمنين عليه السلام را كه همراه با طوفان جنگ صفّين و نهروان و جنايات بى شمار بنى اميّه بود درك كرد ، سپس در مركز حوادث بسيار سخت ده سالهء عمر عمويش امام مجتبى عليه السلام بود . آنگاه با آلام و رنج‌ها و سختىهاى ده سالهء آخر عمر پدر بزرگوارش سيدالشهداء عليه السلام روبرو شد و بقيّهء عمر خود را پس از حادثهء عجيب كربلا و اسارت اهل بيت به مدّت سى و پنج سال در حوزه‌اى از سختىهاى ناگوار و مصايب بى شمار و مظالم سخت و اعمال ناپسند حكّام مروانى گذراند ، ولى در تمام آن مدّت كه مساوى با ولادت تا شهادت حضرتش بود ، از هيجانات عصبى و آلام شكنندهء درونى و امراض خطرناك عضوى و بدنى در امان بود ، چرا كه تمام\r\n\r\n\r\n","description":"","footnote":"\r\n( 1 ) - نهج البلاغه : حكمت 146 .\r\n","page_name":" 71 ","page_number":71},
  {"content":"\r\n\r\nلحظات عمرش را با تكيه بر حقّ و اتّكال به حضرت ربّ و دعا و مناجات و راز و نياز و خدمت به بندگان پروردگار گذراند و تمام امواج بلا را با قدرت دعا و قوّت عبادت و ناله‌هاى جانسوز سحر شكست و در طوفان آن همه حادثه و بلا به پيشگاه حضرت حق عرضه مىداشت : « خدايا ! مرا چون كسى قرار ده كه عمرش را دراز و كردارش را نيكو گردانيده‌اى » . « 1 » وحشى بافقى به پيشگاه حضرت محبوب از باب راز و نياز و مناجات و دعا عرضه مىدارد :\r\n خوشا حال دل آن كس در اين كوى * كه چوگان تو مىگرداندش گوى\r\nفلك گوىِ سرِ ميدان آن است * كه گويش در خم آن صولجان « 2 » است \r\n به چوگان هوا داريم گويى * هوس گرداندش هر دم به سويى\r\nبكش از دست ، چوگان هوا را * شكن بر سر ، هوا جنبان ما را\r\nببر از ما هوا را دست بسته * كه ما را سخت دارد سرشكسته\r\nهواهايى كه آن ما را بُتانند * بهشت جسم و دوزخ تاب جانند\r\nدلِ چون كعبه را بتخانه مپسند * حريم توست با بيگانه مپسند \r\n( وحشى بافقى )\r\n\r\nخداشناسى\r\nاز آن جا كه عنوان پنجاه و چهار تابلوى ارزندهء « صحيفهء سجاديّه » دعا است ، در بخش گذشته به نحو اختصار در توضيح دعا مسائلى ذكر شد كه يادآورى آن مسائل لازم مىنمود . و از طرفى چون اوّلين دعاى « صحيفه » در ارتباط با حمد و ثناى حضرت حقّ است و گروهى در طول تاريخ به عللى از جناب او كه وجودش از هر\r\n\r\n\r\n","description":"","footnote":"\r\n( 1 ) - بحار الأنوار : 95 / 91 ، باب 6 ، حديث 2 ؛ المصباح ، كفعمى : 599 ؛ مصباح المتهجّد : 593 .\r\n( 2 ) - صولجان : چوگان ( چوب بلند سر كجى است كه در بازى گوى به كار برند ) .\r\n","page_name":" 72 ","page_number":72},
  {"content":"\r\n\r\nچيزى روشن‌تر و عيان‌تر است غفلت داشتند و هم اكنون در گوشه و كنار جهان پرسه مىزنند و در آينده نيز ممكن است چنين عناصرى يافت شوند ، لازم است بحثى در زمينهء خدا شناسى به ميان آيد و تذكّر داده شود كه تمام معلّمان توحيد و خدا شناسى اعمّ از انبيا و ائمّه و اوليا و عرفا و حكما عمده‌ترين زحمت و رنج خود را متمركز در اصلاح عقيدهء انسان نسبت به عالم آفرين نمودند ، نه در اثبات و ايجاد عقيده كه در تمام تاريخ چهره‌اى به عنوان منكر مبدأ نمىتوان يافت ، بلكه آنان كه به عنوان منكر خوانده شده‌اند در حقيقت منكر اصل حقيقت و مبدأ و تكيه گاه هستى نبوده و نيستند ، بلكه در مصداق اشتباه داشتند و دارند ، به اين معنى كه مىگفتند و مىگويند : تكيه گاه عالم و مبدأ آن طبيعت ، يا دهر يا تصادف است ؛ كه اگر از اينان بپرسى آيا اين طبيعت و دهر و تصادف كه كارهاى حساب شدهء منظّمى انجام مىدهد داراى شعور و اراده و اختيار و آگاهى همه جانبه است ؟ اگر جواب مثبت دادند كه به حضرت حقّ اقرار كرده‌اند ، چيزى كه هست او را به نامى خوانده‌اند كه نام او نيست . و اگر گفتند فاقد شعور و علم و اراده و حكمت است ، در حالى كه تمام عناصر و آثار ، نشانگر علم و شعور و حكمت و نظم و عدل و حقيقت است ، جوابشان ناشى از غفلت و بى توجّهى است ؛ زيرا اوصافى كه در آثار است و مورد تأييد آنهاست نشان دهندهء حقّ است و آنچه در موجودات است سنن و قوانين اوست .\r\nدر هر دو صورت چنان كه در حديث بسيار عالى مفضّل كوفى به نقل از امام صادق عليه السلام آمده است :\r\nصاحبان غفلت مجبور به اقرار به وجود مقدّس او هستند . « 1 » دانشمندان و بزرگانى كه در اين زمينه مطالب بسيار مهم و مقالات فوق العاده پر ارزش و كتابهاى ناب دارند ، همه و همه مىگويند :\r\n\r\n\r\n","description":"","footnote":"\r\n( 1 ) - بحار الأنوار : 3 / 67 ، باب 4 ، حديث 1 ، ( توحيد مفضل ) .\r\n","page_name":" 73 ","page_number":73},
  {"content":"\r\n\r\nيافتن و شناختن و درك آن وجود مقدّس از سه راه ميسّر است :\r\n1 - فطرت\r\n2 - مطالعه و دقت در موجودات آفرينش\r\n3 - استدلال و حكمت عقلى\r\n\r\n1 - فطرت\r\nاحساس خداجويى و خداخواهى همچون بقيهء غرايز و تمايلات در وجود همهء انسان‌ها حقيقتى غير قابل انكار است .\r\nاگر طفلى را به دور از غوغاى حيات و علل و امور زندگى ، در جايى كه جز خود او و سفرهء پاك طبيعت نباشد قرار دهند و ذهن او جز از خود و آثار شگفت‌انگيز عالم خالى باشد ، با اندك توجّهى به اين حقيقت واقف مىشود كه خودم باعث خودم نيستم ؛ زيرا نبودم و به وجود آمدم و معقول نيست چيزى كه نبوده باعث به وجود آمدن خود باشد . و همين حكم را نسبت به تمام آثارى كه از قبيل خورشيد و ماه و ستاره و درخت و زمين و گياه و آنچه در دسترس فكر و حسّ اوست جارى مىكند و به اين معنا توجّه مىنمايد كه ماوراى تمام اين موجودات با اين نظمى كه دارند ، دانايى قادر و حكيمى صاحب اختيار حكومت مىكند كه البتّه از پيدا كردن نام و اوصاف و واقعيّت‌هاى او عاجز است و اين قسمت را بايد از انبياى حقّ كه حقّ تعالى خود را به آنان شناسانده است تعليم بگيرد . و اين همان فطرت است و توحيد ابراهيمى كه سرشت هر دلى و حقيقت هر قلبى است .\r\nحكم به اين كه من و تمام موجودات پديد آورنده داريم شامل خود پديد آورنده نيست ؛ زيرا پديد آورنده اوّلًا ما فوق تمام احكام جارى در آفرينش و آفرينندهء احكام است ؛ و ثانياً آن وجود مقدّس كه قرآن مجيد مىفرمايد :\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nلَيْسَ كَمِثْلِهِ شِىْءٌ » « 1 »\r\nهيچ چيزى مانند او نيست .\r\nذاتش و صفات و اسمائش عين هستى است و هستى حقيقتى است كه بوده و خواهد بود و ما اگر بگوييم علّت هستى ، هستى است معقول نيست و منطقى نمىباشد ، چون هستى هست و موجد نمىخواهد و ذاتى كه ذاتش هستى است مستقلّ از هر چيزى و منبع هر كمالى و ظهور دهندهء هر موجودى است . و اگر بگوييم نيستى ، علّت هستى است ؛ اين سخن آن قدر بطلانش واضح است كه نيازى به بحث ندارد . پس او ، اوست و جنابش ازلى و ابدى و حاكم بر جهان خلقت و فعّال مايشاء است . و به اين معناى عالى ، قرآن مجيد ناطق است :\r\nقُلْ هُوَ اللَّهُ أحَدٌ * اللَّهُ الصَّمَدُ * لَمْ يَلِدْ وَلَمْ يُولَدْ * وَلَمْ يَكُنْ لَهُ كُفُواً أحَدٌ » « 2 »\r\nبگو : او خداى يكتاست ؛ * خداى بىنياز [ همه موجودات هستى كه نيازمند و عين فقرند براى رفع نيازشان روى به او كنند و از حضرتش گدايى نمايند . 
  ]\r\n* نزاده و زاييده نشده است ، * و هيچ كس [ در ذات و صفات 
  ] همانند و همتا و شبيه او نمىباشد .\r\nدر هر صورت اين حسّ پر ارزش خداجويى و خداخواهى ، از جانب خود او در ذات قلب انسان نهاده شده است و نوعى جاذبهء معنوى است ميان كانون دل و احساسات انسان از يك طرف و كانون هستى يعنى مبدأ اعلا و كمال مطلق از طرف ديگر ، نظير جذب و انجذابى كه ميان اجرام و اجسام موجود است . انسان بدون\r\n\r\n\r\n","description":"","footnote":"\r\n( 1 ) - شورى ( 42 ) : 11 .\r\n( 2 ) - اخلاص ( 112 ) : 1 - 4 .\r\n","page_name":" 75 ","page_number":75},
  {"content":"\r\n\r\nآن كه خود بداند ، تحت تأثير اين نيروى مرموز هست ؛ گويى غير اين « من » يك « منِ » ديگر نيز در وجود او مستتر است و او از خود نوايى و آوازى دارد .\r\nبه گفتهء نظيرى نيشابورى :\r\n غير من در پس اين پرده سخن سازى هست * راز در دل نتوان داشت كه غمّازى « 1 » هست\r\nبلبلان گل ز گلستان به شبستان آريد * كه در اين كنج قفس زمزمه‌پردازى هست\r\nتو مپندار كه اين قصّه به خود مىگويم * گوش نزديك به هم آر كه آوازى هست \r\n( نظيرى نيشابورى )\r\nمسألهء فطرت از ديرباز چه در آثار الهيّه و چه در معارف انسانى مورد توجّه بوده و همه متّفقاً گفته‌اند :\r\nهمان وجود مقدّسى كه آيين مكيدن مواد نافع زمين را به گياه آموخته و دستور هجرت از گرمسير و سردسير را به پرندگان مهاجر داده و مكيدن پستان مادر و گريهء تلخ و تبسّم شيرين را در طبيعت كودك نهاده ، حسّ مقدّس خداخواهى و خداجويى را در سرشت انسان قرار داده است .\r\nمسأله به اندازه‌اى روشن است كه دانشمندان و روانشناسان و روانكاوان قرن اخير كه قرنى پر از گناه و معصيت و مالامال از موج مخالفت با واقعيّت‌ها است و اين همه ، معلول جنايات كليسا و اربابان استعمارى است ، به اين حقيقت پى برده و اعلام كرده‌اند :\r\nانسان در ماوراى شعور ظاهر خويش شعورى مخفى دارد ، گويى در پس اين « منِ » ظاهر « منِ » پشت پرده‌اى وجود دارد . و خلاصه به اصالت شعور باطن ، ايمان\r\n\r\n\r\n","description":"","footnote":"\r\n( 1 ) - غمّاز : سخن چين .\r\n","page_name":" 76 ","page_number":76},
  {"content":"\r\n\r\nو اعتراف دارند ؛ شعور اخلاقى ، شعور هنرى ، شعور علمى ، همچنين شعور مذهبى ، روان انسان را اصيل و ناشى از سرشت او مىدانند .\r\nدر اين مسأله عارفان واقف و عاشقان كامل سخن‌هايى بس شيرين و حقايقى بس پرقيمت دارند كه تمام آن حقايق و سخنان را بر محور دل كه خزانهء گنج فطرت است بيان داشته‌اند .\r\nآن نقطهء اصلى كه راه اهل عرفان را از راه فلاسفه جدا مىكند ، همين جا است .\r\nعرفا از آن جا كه به نيروى عشق فطرى ايمان و اعتقاد دارند ، در تقويت اين نيرو مىكوشند و معتقدند كه كانون احساسات عالى الهى قلبى را بايد تقويت كرد و موانع رشد و توسعهء آن را بايد از ميان برد و به اصطلاح بايد قلب را تصفيه كرد و آنگاه با مركب نيرومند و راهوار و سبكبال عشق ، به سوى خدا پرواز نمود .\r\nامّا فلاسفه و متكلّمين از راه عقل و فكر و استدلال مىخواهند شاهد مقصود و گمشدهء مطلوب خود را كشف كنند . عارف مىخواهد پرواز كند و نزديك شود ، فيلسوف مىخواهد سر به جيب تفكّر فرو برد و بينديشد ، عارف مىخواهد ببيند و فيلسوف مىخواهد بداند .\r\nدانشمندانى چون الكسيس كارل ، ويليام جيمز ، پاسكال رياضىدان معروف ، برگسون و يونگ شاگرد معروف فرويد ، بر خلاف استادش ، به اين واقعيّت و به اين حقيقت يعنى فطرت و آثار آن اعتراف كرده و آن را حسّى اصيل در وجود بشر قلمداد كرده‌اند و از مقالات و گفته‌ها و كتب آنان اين معنا را مىيابيم كه ايمان به حقّ و توجّه به صاحب آفرينش امرى فطرى است ، چنان كه قرآن مجيد به اين حقيقت توجّه داده است :\r\nفَأَقِمْ وَجْهَكَ لِلدِّينِ حَنِيفاً فِطْرَةَ اللَّهِ الَّتِى فَطَرَ النَّاسَ عَلَيْهَا لَا تَبْدِيلَ لِخَلْقِ\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاللَّهِ ذلِكَ الدِّينُ الْقَيِّمُ وَلكِنَّ أَكْثَرَ النَّاسِ لَا يَعْلَمُونَ » « 1 »\r\nپس [ با توجه به بىپايه بودن شرك 
  ] حق‌گرايانه و بدون انحراف با همهء وجودت به سوى اين دين [ توحيدى 
  ] روى آور ، [ پاىبند و استوار بر 
  ] سرشت خدا كه مردم را بر آن سرشته است باش براى آفرينش خدا هيچ گونه تغيير و تبديلى نيست ؛ اين است دين درست و استوار ؛ ولى بيشتر مردم معرفت و دانش [ به اين حقيقت اصيل 
  ] ندارند .\r\nو حضرت سجّاد عليه السلام در دعاى اوّل صحيفه به مسألهء فطرت اشاره مىفرمايند :\r\nابْتَدَعَ بِقُدْرَتِهِ الْخَلْقَ ابْتِداعاً ، وَاخْتَرَعَهُمْ عَلى مَشِيَّتِهِ اخْتِراعاً ، ثُمَّ سَلَكَ بِهِمْ طَريقَ إرادَتِهِ ، وَبَعَثَهُمْ فى سَبيلِ مَحَبَّتِهِ . « 2 » به قدرت و قوّت خود موجودات را آفريد و آنان را به ارادهء خود بدون اين كه از روى نمونه و مثال باشد لباس هستى پوشاند . سپس آنان را در راه اراده و خواست خويش روان گرداند و در راه محبّت و دوستى و عشق خود برانگيخت .\r\n\r\nاعتراف عالمان ماترياليسم\r\nدر كتاب « اسلام و عقايد و آراى بشرى » آمده :\r\nبدون ترديد اگر آمار دقيقى از معتقدان به مبدأ متعال برداشته شود و از مؤثرترين براهين وجود حق از آنها پرسيده شود دليل « احساس فطرى » و شعور باطن را در\r\n\r\n\r\n","description":"","footnote":"\r\n( 1 ) - روم ( 30 ) : 30 .\r\n( 2 ) - صحيفهء سجاديه : دعاى 1 .\r\n","page_name":" 78 ","page_number":78},
  {"content":"\r\n\r\nنخستين مرحله نام خواهند برد . اثر احساس درونى و فشار نيروى شعور باطن يا فطرت ، چندان است كه گاه افرادى كه يك عمر تحت تأثير عوامل مادّى و يا فلسفه‌هاى مادّى بوده و به الحاد و زندقه گراييده‌اند ، عاقبت آنها را به اعتراف و تذلّل در پيشگاه حضرت محبوب كشانيده است .\r\nدر اين زمينه به اعترافات چند تن از سرسخت‌ترين فلاسفهء مادى اخير كه به اصول ماترياليسم ، پابند و به زندقه و الحاد معروف بودند ، تحت عنوان فلاسفهء پشيمان يادآور مىشويم :\r\nفيلسوف مشهور « رئينگ » آلمانى كه نخست از پيروان جدّى داروين و مخالف خدا بود ، بر اثر فشار مداوم همين احساس مقدّس درونى و عامل فطرت ، عاقبت به تأليف كتابى به نام « دنيا مخلوق است » دست زده و با يقين و خضوع تام ، اعتراف كرده است كه جهان را آفريدگار و خدايى است .\r\nفيلسوف به نام ديگر « رومين » انگليسى كه نخست پديدهء خدا را مولود عوامل مادّى معرّفى و از معتقدان سرسخت به مبانى « ماترياليسم » بود ، عاقبت همان نيروى مرموز « شعور باطن » و فطرت ، او را واداشت تا بگويد :\r\nتمام مبانى علمى و فلسفى من در باب پديدار شدن جهان از مادّهء لاشعور ، باطل و وجود جهان نيز بدون صانع متعال و حكيم مقتدر كه احساس درونم به تحقّق او گواه و حكمت‌هاى آفرينش او را تصديق مىكند ، محال است و آفريدگار جهان حق است .\r\nفيلسوف و محقّق علوم طبيعى و فيزيك و شيمى « ميكائيل فارادى » انگليسى كه جهان را جز مَزْج تركيب‌هاى اتّفاقى از مواد ، چيزى ديگر نمىپنداشت و به مبدأ و مدبّر و پديد آورندهء حكيم يا خدايى معتقد نبود و تمامى عمرش صرف در تحقيقات فيزيكى و شيميايى شد ، در يكى از روزهاى سال 1876 كه در بستر بيمارى افتاده بود ، در پاسخ يكى از دوستانش كه از او پرسيد : فارادى ! به چه تحقيق و نظريّه مىانديشى ؟ چنين گفت :\r\nخدا را شكر كه به هيچ نظريّه‌اى فكر نمىكنم ، من به پيشگاه خداوند پيشانى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمسكنت مىسايم و زانوى اعتراف به زمين مىزنم ، تنها به او كه فطرت من و احساس و شعور باطنم و همهء نظامات علوم ، وجود او را شهادت مىدهند مىانديشم ، من خداى خود را مىشناسم و اطمينان دارم كه تقصيرات و لاطائلات مرا به انكسار و عجز و توبه‌ام خواهد بخشيد .\r\n\r\n2 - مطالعه و دقّت در موجودات آفرينش\r\nاز آن جا كه ممكن است عوامل نامساعد محيطى ، قضاوتهاى ناصحيح عقل جزئى ، انحرافات فكرى ، هجوم مكتب‌هاى الحادى ، طوفان شهوات و غرايز خارج از حدود ، بر چهرهء زيباى احساسات باطنى و شعور فطرى ، پرده‌ها در اندازد و انسان را از هدايت اين عامل الهى محروم سازد و نداى فطرت آن چنان ضعيف شود كه به گوش جان نرسد ، اسلام عزيز حواسّ ظاهر را دعوت به بينش و درك محسوسات جهان و عقل را دعوت به تدبّر در نظام حكيمانهء هستى مىنمايد ، تا از اين رهگذر هم به معرفت محبوب نايل گردد ، هم پرده‌هاى افتاده به روى فطرت كنار رود ، تا انسان با هماهنگى عقل و فطرت و انصاف و چشم و گوش و درك و قلب ، به وصال يار برسد و از رحمت بيكران او استفاده نمايد ؛ و اين راه دوم خداشناسى است كه به طور مفصّل در توضيح جملات نخستين دعاى اوّل « صحيفه سجاديه » خواهد آمد .\r\n\r\n3 - استدلال و حكمت عقلى\r\nراه استدلال و برهان گرچه راهى سخت و پرپيچ و خم است و طىّ آن و فهماندن و فهميدنش نياز به مقدّمات زيادى دارد ، ولى بهترين و محكم‌ترين طريق خداشناسى و معرفت به حضرت ربوبى است .\r\nقرآن مجيد و معارف پرقيمت اسلامى نه اين كه پيمودن اين راه را منع نكرده‌اند ، چنان كه بعضى از كوته فكران و ضعيف النّفس‌ها بدون توجّه به اين دو منبع فيض\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nتصوّر كرده‌اند ، بلكه علاوه بر تشويق به اين راه ، قسمت مهمّى از برنامه‌هاى خود را بر همين معناى و الا مبتنى كرده‌اند .\r\nآياتى كه در قرآن مجيد در باب توحيد و معاد آمده ، چه آياتى كه قول مستقيم حقّ است ، چه مطالبى كه از قول انبيا به صورت آيهء قرآن به وسيلهء حضرت حقّ نقل شده ، گاهى تذكّر به فطرت و گاهى توجّه دادن به آثار حقّ در صحنهء آفرينش و گاهى استدلال و برهان محض بر وجود معاد است .\r\nاحتجاجات و مباحثى كه در بهترين كتب روايى در باب توحيد از پيامبر بزرگ و ائمّهء طاهرين عليهم السلام نقل شده حاوى همين سه طريق و به خصوص طريق برهان و استدلال است .\r\nاين كه درك و فهم براهين و دلايل توحيد ، به خصوص دليلى كه از صغرى و كبرى و وسط خالى باشد ، كوتاهترين و محكم‌ترين راه براى لمس توحيد كه همان راهِ :\r\nيا مَنْ دَلَّ عَلى ذاتِهِ بِذاتِهِ . « 1 »\r\nاى كه با ذات خود بر ذات خود دلالت كرده‌اى .\r\nبِكَ عَرَفْتُكَ و أنْتَ دَلَلْتَنى عَلَيْكَ . « 2 »\r\nتو را به تو شناختم و تو مرا به خود ره نمودى .\r\nإِعْرِفوُا اللَّهَ تَعالى بِاللَّهِ . « 3 »\r\nخداى متعال را به خودش بشناسيد .\r\nاست راهى بس دشوار و نياز به مقدمات بسيار زياد ظاهرى و باطنى دارد و تودهء مردم ، سالك اين راه نيستند ، بلكه تجلّى توحيد در عرش قلب آنان از طريق فطرت و\r\n\r\n\r\n","description":"","footnote":"\r\n( 1 ) - بحار الأنوار : 84 / 339 ، باب 13 ، حديث 19 ؛ شرح الاسماء الحسنى : 1 / 50 .\r\n( 2 ) - بحار الأنوار : 95 / 82 ، باب 6 ، حديث 2 ؛ إقبال الأعمال : 67 ؛ المصباح ، كفعمى : 588 .\r\n( 3 ) - بحار الأنوار : 3 / 270 ، باب 10 ، حديث 7 ؛ الكافى : 1 / 85 ، حديث 1 ، التوحيد : 286 ، باب 41 ، حديث 3 .\r\n","page_name":" 81 ","page_number":81},
  {"content":"\r\n\r\nتوجّه به آثار حقّ در مملكت آفرينش به نحوى ساده و آسان ميسّر است ، قولى است كه جملهء عرفا و فلاسفه و متكلّمين به آن اقرار دارند .\r\nدانشمند بارع ، آخوند ملّا محمد نعيماى طالقانى كه جامع علوم عقلى و نقلى است و يكى از علماى بزرگ و مدرّسان نامدار حوزه‌هاى شيعه در قرن دوازدهم هجرى است و در فلسفه و عرفان و كلام و منطق و روايت و درايت ، پهلوانى به نام است . در اين مسأله كه فهم توحيد از طريق استدلال و برهان نياز به مقدّماتى دارد ، مىگويد :\r\n« بدان كه اين مطلب و الا و مقصد بلندپايه ، يعنى درك توحيد و فهم حقّ تنها عروة الوثقى و عمدة القصوى و پايان درجات كاملين و دوردست‌ترين مراتب سالكين و آخرين آرزوى تشنگان شراب تحقيق و نهايت آمال مشتاقين به وصول راه مستقيم الهى است .\r\nامّا فهم اين مطالب عاليه و مدارك متعاليه پس از تحصيل قوّهء قدسيّه و افاضات ربّانيّه و توفيقات سبحانيّه ، نيازمند به علل و اسباب زياد و امور كثيرى است ، مانند :\r\nمهارت ، عادت ، ذهن درخشان ، استعداد خاصّ ، آراستگى به حقايق روحى پرهيزگاران و خواص از عباد حقّ ، حفظ آداب شريعت در همهء امور و چنگ زدن به ريسمان سنّت و رياضت‌هاى سنگين و مجاهدت‌هاى دشوار و مرگ ارادى و دورى از زخارف دنيا و توجّه تامّ و تمام به جناب حق و وصول به مراتب عليا و خالى بودن از رسوم و عادت عوام و پاك بودن از آلودگى طبيعت و شهوات و نابودى هواجِس نفسانى و ريشه كن شدن حالات شيطانى و اسباب و وسايل ديگرى كه خداوند روزىِ همهء ما فرمايد و رسيدن به آن واقعيّت‌ها را از باب فضل و كرمش نصيب ما نمايد » .\r\nآخوند ملا نعيما پس از اين چند سطر مىفرمايد :\r\n« در عين حال آنچه در اين مقام عظيم و مسألهء مهم گفته شده ، براى آنان كه\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nآراسته به آن مقدّمات نبودند سودى جز پنهان‌تر شدن مطلوب و دور شدن آنان از حقيقت نداشت ؛ به همين خاطر مستمع و محصّلى كه بدون آمادگى به شنيدن و خواندن اين براهين و دلايل سنگين برخاست ، به ورطهء هلاكت افتاد و دست و پاى جانش گم شد و از اصل مطلب و حقيقت موضوع دور افتاد . » « 1 » باز هم تذكّر اين نكته لازم است كه پرهيز اين شرح از ذكر براهين و دلايل سنگين علمى و فلسفى در عين اين كه قوىترين و محكم‌ترين راه رسيدن به محبوب است ، محض اين معناست كه اكثر خوانندگان ، راهشان به حقّ راه فطرت و راه توجّه به آثار حقّ در پهنهء خلقت است و از اين دو طريق ، به درك توحيد و لمس حقّ در حدّ وسعشان نزديكترند .\r\nالهى ! اى صاحب آفرينش و ربّ عالمين و محبوب محبّان و منظور عارفان ! اگر دست گمراهان و مكتب سازان و بردگان شكم و شهوت ، دركار حيات و زندگى انسان دخالت نمىكرد و اين دزدان خطرناك در طول تاريخ ، ميهمانان كرهء خاك را رها مىكردند و اين همه پرده و حجاب بر چشم دل آنان نمىانداختند ، شناختن تو اين همه نياز به غوغا و معركه نداشت كه وجود مقدّس تو به فرمودهء قرآن مجيد ، از رگ گردن به انسان نزديكتر است . « 2 » و نيز فرموده‌اى :\r\nوَ هُوَ مَعَكُمْ أيْنَما كُنْتُمْ » « 3 »\r\nو او با شماست هرجا كه باشيد .\r\nو فرموده‌اى :\r\n\r\n\r\n","description":"","footnote":"\r\n( 1 ) - اصل الأصول ، ملا نعيما : 103 ، فصل سوم ، باب توحيد الواجب تعالى وأحديّته و واحديّته .\r\n( 2 ) - « وَنَحْنُ أَقْرَبُ إِلَيْهِ مِنْ حَبْلِ الْوَرِيدِ » ؛ ق ( 50 ) : 16 .\r\n( 3 ) - حديد ( 57 ) : 4 .\r\n","page_name":" 83 ","page_number":83},
  {"content":"\r\n\r\nوَلِكُلٍّ وِجْهَةٌ هُوَ مُوَلّيها » « 1 »\r\nبراى هر گروهى قبله‌اى است كه خدا گردانندهء روى آن گروه به آن قبله است .\r\nپروردگارا ! ما را مجذوب جذبهء لطفت فرما ، براى اين كه تو را بشناسيم ، عنايت و رحمتت را بدرقهء راه ما كن ، عقل و قلب و جان را به نورت برافروز و ما را در بهشت معرفت و عشقت مقيم كن و اين شرح و تفسيرى كه با كمك آيات قرآن و روايات و اخبار و كلمات بزرگان و عرفان عارفان ، به توفيق تو بايد لباس تحقّق بپوشد ، به كرم عميمت بپذير و در اين راه سخت و طولانى ، اين عاجز ناتوان و درماندهء نادان و اميدوار رحمتت را ، كمك ده .\r\n\r\n\r\n","description":"","footnote":"\r\n( 1 ) - بقره ( 2 ) : 148 .\r\n","page_name":" 84 ","page_number":84},
  {"content":"\r\n\r\nمقدمه\r\nدر بيان اسناد صحيفهء سجاديه\r\n\r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n\r\nبسم اللّه الرحمن الرحيم\r\nحَدَّثَنَا السَّيِّدُ الْاجَلُّ ، نَجْمُ الدّينِ ، بَهآءُ الشَّرَفِ ، ابُوالْحَسَنِ مُحَمَّدُ بْنُ الْحَسَنِ بْنِ احْمَدَ بْنِ عَلِىِّ بْنِ مُحَمَّدِ بْنِ عُمَرَ بْنِ يَحْيَى الْعَلَوِىُّ الْحُسَيْنِىُّ رحمه الله قالَ : اخْبَرَنَا الشَّيْخُ السَّعيدُ ابُو عَبْدِاللَّهِ : مُحَمَّدُ بْنُ احْمَدَ بْنِ شَهْرِيارَ ، الْخازِنُ لِخِزانَةِ مَوْلانا اميرِالْمُؤمِنينَ عَلِىِّ بْنِ ابى طالِبٍ عليه السلام فى شَهْرِ رَبيعِ الْأَوّلِ مِنْ سَنَةِ سِتَّ عَشَرَةَ وَ خَمْسِمِائَةٍ قِراءَةً عَلَيْهِ وَ انَا اسْمَعُ ، قالَ : سَمِعْتُها عَلَى الشَّيْخِ الصَّدُوقِ ، ابى مَنْصورٍ : مُحَمَّدِ بْنِ مُحَمَّدِ بْنِ احْمَدَ بْنِ عَبْدِالْعَزِيزِ الْعُكْبَرِىِّ الْمُعَدَّلِ رحمه الله عَنْ ابِى الْمُفَضَّلِ : مُحَمَّدِ بْنِ عَبْدِاللَّهِ بْنِ الْمُطَّلِبِ الشَّيْبانِىِّ ، قالَ : حَدَّثَنَا الشَّريفُ ، ابُو عَبْدِاللَّهِ : جَعْفَرُ بْنُ مُحَمَّدِ بْنِ جَعْفرِ بْنِ الْحَسَنِ بْنِ جَعْفَرِ بْنِ الْحَسَنِ بْنِ الْحَسَنِ بْنِ امْيرِالْمُؤْمِنينَ عَلِىِّ بْنِ ابى طالِبٍ عليهم السلام قالَ : حَدَّثَنا عَبْدُ اللَّهِ بْنُ عُمَرَ بْنِ خَطَّابٍ الزَّيّاتُ سَنَةَ خَمْسٍ وَ سِتّينَ وَ مِأَتَيْنِ قالَ : حَدَّثَنى خالى :\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nعَلِىُّ بْنُ النُّعْمانِ الْاعْلَمُ ، قالَ : حَدَّثَني عُمَيْرُ بْنُ مُتَوَكِّلٍ الثَّقَفِىُّ الْبَلْخِىُّ ، عَنْ ابيهِ مُتَوَكِّلِ بْنِ هرُونَ قالَ : لَقيتُ يَحْيَى بْنَ زَيْدِ بْنِ عَلِىٍّ عليه السلام وَ هُوَ مُتَوَجِّهٌ الى خُراسانَ بَعْدَ قَتْلِ ابيهِ ، فَسَلَّمْتُ عَلَيْهِ ، فَقالَ لى : مِنْ ايْنَ اقْبَلْتَ ؟ قُلْتُ : مِنَ الْحَجِّ ، فَسَالَنى عَنْ اهْلِهِ وَ بَنى عَمِّهِ بِالْمَدينَةِ ، وَ احْفَى السُّؤالَ عَنْ جَعْفَرِ بْنِ مُحَمَّدٍ عليه السلام فَاخْبَرْتُهُ بِخَبَرِهِ وَ خَبَرِهِمْ وَ حُزْنِهِمْ عَلى ابيهِ زَيْدِ بْنِ عَلِىٍّ عليه السلام فَقالَ لى : قَدْ كانَ عَمِّى مُحَمَّدُ بْنُ عَلِىٍّ عليه السلام اشارَ عَلى ابى بِتَرْكِ الْخُرُوجِ وَ عَرَّفَهُ انْ هُوَ خَرَجَ وَ فارَقَ الْمَدينَةَ ما يَكُونُ الَيْهِ مَصيرُ امْرِهِ ، فَهَلْ لَقيتَ ابْنَ عَمِّى جَعْفَرَ بْنَ مُحَمَّدٍ عليه السلام ؟ قُلْتُ : نَعَمْ ، قالَ : فَهَلْ سَمِعْتَهُ يَذْكُرُ شَيْئاً مِنْ امْرى ؟ قُلْتُ : نَعَمْ ، قالَ ، بِمَ ذَكَرَنى ؟ خَبِّرْنى ، قُلْتُ : جُعِلْتُ فِداكَ ، ما احِبُّ انْ اسْتَقْبِلَكَ بِما سَمِعْتُهُ مِنْهُ ، فَقالَ : ابِالْمَوْتِ تُخَوِّفُنِى ؟\r\nهاتِ ما سَمِعْتَهُ ، فَقُلْتُ : سَمِعْتُهُ يَقُولُ : انَّكَ تُقْتَلُ وَ تُصْلَبُ كَما قُتِلَ ابُوكَ وَ صُلِبَ ، فَتَغَيَّرَ وَجْهُهُ وَ قالَ : يَمْحُو اللَّهُ ما يَشآءُ وَ يُثْبِتُ وَ عِنْدَهُ امُّ الْكِتابِ » « 1 » ، يا مُتَوَكِّلُ انَّ اللَّهَ عَزَّوَجَلَّ ايَّدَ هذَا الْامْرَ بِنا وَ جَعَلَ لَنَا الْعِلْمَ وَ السَّيْفَ فَجُمِعا لَنا ، وَ خُصَّ بَنُو عَمِّنا بِالْعِلْمِ وَحْدَهُ ، فَقُلْتُ :\r\nجُعِلْتُ فِداءَكَ انّى رَأَيْتُ النَّاسَ الَى ابْنِ عَمِّكَ جَعْفَرٍ عليه السلام امْيَلَ مِنْهُمْ الَيْكَ وَ الى ابيكَ ، فَقالَ : انَّ عَمِّى مُحَمَّدَ بْنَ عَلِىٍّ وَ ابْنَهُ جَعْفَراً عليهما السلام دَعَوَا النّاسَ الَى الْحَيوةِ وَ نَحْنُ دَعَوْناهُمْ الَى الْمَوْتِ ، فَقُلْتُ : يَا بْنَ رَسُولِ اللَّهِ اهُمْ اعْلَمُ امْ انْتُمْ ؟ فَاطْرَقَ الَى الْارْضِ مَلِيّاً ثُمَّ رَفَعَ رَأْسَهُ وَ قالَ : كُلُّنا لَهُ عِلْمٌ غَيْرَ انَّهُمْ يَعْلَمُونَ كُلَّ ما نَعْلَمُ وَ لانَعْلَمُ كُلَّ مايَعْلَمُونَ . ثُمَّ قالَ لى : اكَتَبْتَ مِنِ ابْنِ عَمّى شَيْئاً ؟ قُلْتُ :\r\nنَعَمْ ، قالَ : ارِنيهِ ، فَاخْرَجْتُ الَيْهِ وُجُوهاً مِنَ الْعِلْمِ وَ اخْرَجْتُ لَهُ دُعآهً\r\n\r\n\r\n","description":"","footnote":"\r\n( 1 ) - رعد ( 13 ) : 39 .\r\n","page_name":" 88 ","page_number":88},
  {"content":"\r\n\r\nامْلاهُ عَلَىَّ ابُو عَبْدِاللَّهِ عليه السلام وَ حَدَّثَنى انَّ اباهُ مُحَمَّدَ بْنَ عَلِىٍّ عليهما السلام امْلاهُ عَلَيْهِ وَ اخْبَرَهُ انَّهُ مِنْ دُعآءِ ابيهِ عَلِىِّ بْنِ الْحُسَيْنِ عليهما السلام مِنْ دُعاءِ الصَّحيفَةِ الْكامِلَةِ ، فَنَظَرَ فيهِ يَحْيى حَتّى اتى عَلى اخِرِهِ ، وَ قالَ لى : اتَاْذَنُ فى نَسْخِهِ ؟ فَقُلْتُ : يَا بْنَ رَسُولِ اللَّهِ اتَسْتَاْذِنُ فيما هُوَ عَنْكُمْ ؟ ! فَقالَ : اما لَاخْرِجَنَّ الَيْكَ صَحيفَةً مِنَ الدُّعآءِ الْكامِلِ مِمَّا حَفِظَهُ ابى عَنْ ابيهِ وَ انَّ أبى اوْصانى بِصَوْنِها وَ مَنْعِها غَيْرَ اهْلِها . قالَ عُمَيْرٌ : قالَ ابى : فَقُمْتُ الَيْهِ فَقَبَّلْتُ رَأْسَهُ ، وَ قُلْتُ لَهُ : وَ اللَّهِ يَا بْنَ رَسُولِ اللَّهِ انّى لَادِينُ اللَّهَ بِحُبِّكُمْ وَ طاعَتِكُمْ ، وَ انّى لَارْجُو انْ يُسْعِدَنى فى حَياتى وَ مَماتى بِوَلايَتِكُمْ . فَرَمى صَحيفَتِىَ الَّتى دَفَعْتُها الَيْهِ الى غُلامٍ كانَ مَعَهُ وَ قالَ : اكْتُبْ هذَا الدُّعآءَ بِخَطٍّ بَيِّنٍ حَسَنٍ وَ اعْرِضْهُ عَلَىَّ لَعَلّى احْفَظُهُ فَانِّى كُنْتُ اطْلُبُهُ مِنْ جَعْفَرٍ - حَفِظَهُ اللَّهُ - فَيَمْنَعُنيهِ . قالَ مُتَوَكِّلٌ : فَنَدِمْتُ عَلى ما فَعَلْتُ وَ لَم‌ْادْرِ ما اصْنَعُ ، وَ لَمْ يَكُنْ ابُو عَبْدِاللَّهِ عليه السلام تَقَدَّمَ الَىَّ الّا ادْفَعَهُ الى احَدٍ ، ثُمَّ دَعا بِعَيْبَةٍ فَاسْتَخْرَجَ مِنْها صَحيفَةً مُقْفَلَةً مَخْتُومَةً فَنَظَرَ الَى الْخاتَمِ وَ قَبَّلَهُ وَ بَكى ، ثُمَّ فَضّه وَ فَتَحَ الْقُفْلَ ، ثُمَّ نَشَرَ الصَّحيفَةَ وَ وَضَعَها عَلى عَيْنِهِ وَ امَرَّها عَلى وَجْهِهِ وَ قالَ : وَ اللَّهِ يا مُتَوَكِّلُ لَوْ لا ما ذَكَرْتَ مِنْ قَوْلِ ابْنِ عَمِّى انَّنى اقْتَلُ وَ اصْلَبُ لَما دَفَعْتُها الَيْكَ وَ لَكُنْتُ بِها ضَنيناً وَلكِنّى اعْلَمُ انَّ قَوْلَهُ حَقٌّ اخَذَهُ عَنْ ابائِهِ وَ انَّهُ سَيَصِحُّ فَخِفْتُ انْ يَقَعَ مِثْلُ هذَا الْعِلْمِ الى بَنى امَيَّةَ فَيَكْتُمُوهُ وَ يَدَّخِرُوهُ في خَزآئِنِهِمْ لِانْفُسِهِمْ ، فَاقْبِضْها وَ اكْفِنيها وَ تَرَبَّصْ بِها فَاذا قَضَى اللَّهُ مِنْ امْرى وَ امْرِ هؤُلاءِ الْقَوْمِ ما هُوَ قاضٍ فَهِىَ امانَةٌ لى عِنْدَكَ حَتّى تُوصِلَها الَى ابْنَىْ عَمِّى : مُحَمَّدٍ وَ ابْراهيمَ ابْنَىْ عَبْدِاللَّهِ بْنِ الْحَسَنِ بْنِ الْحَسَنِ بْنِ عَلِىٍّ عليهما السلام فَانَّهُمَا الْقائِمآنِ فى هذَا الْامْرِ بَعْدى . قالَ\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nالْمُتَوَكِّلُ : فَقَبَضْتُ الصَّحيفَةَ فَلَمّا قُتِلَ يَحْيَى بْنُ زَيْدٍ صِرْتُ الَى الْمَدينَةِ فَلَقيتُ ابا عَبْدِاللَّهِ عليه السلام فَحَدَّثْتُهُ الْحَديثَ عَنْ يَحْيى ، فَبَكى وَ اشْتَدَّ وَجْدُهُ بِهِ ، وَ قالَ : رَحِمَ اللَّهُ ابْنَ عَمِّى وَ الْحَقَهُ بِآبائِهِ وَ اجْدادِهِ ، وَ اللَّهُ يا مُتَوَكِّلُ ما مَنَعَنِى مِنْ دَفْعِ الدُّعآءِ الَيْهِ الَّا الَّذى خافَهُ عَلى صَحيفَةِ ابيهِ ، وَ ايْنَ الصَّحيفَةُ ؟ فَقُلْتُ : ها هِىَ ، فَفَتَحَها وَ قالَ :\r\nهذَا وَ اللَّهِ خَطُّ عَمِّى زَيْدٍ وَ دُعآءُ جَدِّى عَلِىِّ بْنِ الْحُسَيْنِ عليهما السلام ثُمَّ قالَ لِابْنِهِ : قُمْ يا اسْمعيلُ فَاْتِنى بِالدُّعآءِ الَّذى امَرْتُكَ بِحِفْظِهِ وَصَوْنِهِ ، فَقامَ اسْمعيلُ فَاخْرَجَ صَحيفَةً كَانَّهَا الصَّحيفَةُ الَّتى دَفَعَها الَىَّ يَحْيَى بْنُ زَيْدٍ ، فَقَبَّلها ابُو عَبْدِاللَّهِ وَ وَضَعَها عَلى عَيْنِهِ وَ قالَ :\r\nهذا خَطُّ ابى وَ امْلاءُ جَدِّى عليهما السلام بِمَشْهَدٍ مِنّى ، فَقُلْتُ : يَا بْنَ رَسُولِ اللَّهِ : انْ رَايْتَ انْ اعْرِضَها مَعَ صَحيفَةِ زَيْدٍ وَ يَحْيى ؟ فَاذِنَ لى فى ذلِكَ وَ قالَ : قَدْ رَايْتُكَ لِذلِكَ اهْلًا ، فَنَظَرْتُ وَ اذا هُما امْرٌ واحِدٌ وَ لَمْ اجِدْ حَرْفاً مِنْها يُخالِفُ ما فِى الصَّحيفَةِ الْاخْرى ، ثُمَّ اسْتَاْذَنْتُ ابا عَبْدِاللَّهِ عليه السلام فى دَفْعِ الصَّحيفَةِ الَى ابْنَىْ عَبْدِاللَّهِ بْن الْحَسَنِ ، فَقالَ : انَّ اللَّهَ يَأْمُرُكُمْ انْ تُؤَدُّوا الْآماناتِ الى اهْلِها » « 1 » ، نَعَمْ فَادْفَعْها الَيْهِما . فَلَمّا نَهَضْتُ لِلِقآئِهِما قالَ لى : مَكانَكَ ، ثُمَّ وَجَّهَ الى مُحَمَّدٍ وَ ابْراهيمَ فَجآءا فَقالَ : هذا ميراثُ ابْنِ عَمِّكُما يَحْيى مِنْ ابيهِ قَدْ خَصَّكُما بِهِ دُونَ اخْوَتِهِ ، وَ نَحْنُ مُشْتَرِطُونَ عَلَيْكُما فيهِ شَرْطاً ، فَقالا :\r\nرَحِمَكَ اللَّهُ ، قُلْ فَقَوْلُكَ الْمَقْبُولُ ، فَقالَ : لاتَخْرُجا بِهذِهِ الصَّحيفَةِ مِنَ الْمَدِينَةِ ، قالا : وَ لِمَ ذاكَ ؟ قالَ : انَّ ابْنَ عَمِّكُما خافَ عَلَيْها امْراً اخافُهُ انَا عَلَيْكُما ، قالا : انَّما خافَ عَلَيْها حينَ عَلِمَ انَّهُ يُقْتَلُ ، فَقالَ ابُو عَبْدِاللَّهِ عليه السلام وَ انْتُما فَلاتَأْمَنا فَوَاللَّهِ لَأَعْلَمُ انَّكُما سَتَخْرُجانِ كَما\r\n\r\n\r\n","description":"","footnote":"\r\n( 1 ) - نساء ( 4 ) : 58 .\r\n","page_name":" 90 ","page_number":90},
  {"content":"\r\n\r\nخَرَجَ وَ سَتُقْتَلانِ كَما قُتِلَ . فَقاما وَ هُما يَقُولانِ : لاحَوْلَ وَ لاقُوَّةَ الّا بِاللّهِ الْعَلِىِّ الْعَظيمِ . فَلمَّا خَرَجا قالَ لى ابُو عَبْدِاللَّهِ عليه السلام يا مُتَوَكِّلُ ! كَيْفَ قالَ لَكَ يَحْيى انَّ عَمِّى مُحَمَّدَ بْنَ عَلِىٍّ وَ ابْنَهُ جَعْفَراً دَعَوَا النَّاسَ الَى الْحَيوةِ وَ دَعَوْناهُمْ الَى الْمَوْتِ ؟ قُلْتُ : نَعَمْ - اصْلَحَكَ اللَّهُ - قَدْ قالَ لِى ابْنُ عَمِّكَ يَحْيى ذلِكَ ، فَقالَ : يَرْحَمُ اللَّهُ يَحْيى ، انَّ ابى حَدَّثَنى عَنْ ابيهِ عَنْ جَدِّهِ عَنْ عَلِىٍّ عليه السلام انَّ رَسُولَ اللّهِ صلى الله عليه و آله اخَذَتْهُ نَعْسَةٌ وَ هُوَ عَلى مِنْبَرِهِ ، فَرَاى فى مَنامِهِ رِجالًا يَنْزُونَ عَلى مِنْبَرِهِ نَزْوَ الْقِرَدَةِ يَرُدُّونَ النَّاسَ عَلى اعْقابِهِمُ الْقَهْقَرى ، فَاسْتَوى رَسُولُ اللَّهِ صلى الله عليه و آله جالِساً وَ الْحُزْنُ يُعْرَفُ فى وَجْهِهِ ، فَاتَاهُ جِبْريلُ عليه السلام بِهذِهِ الْايَةِ : و مَا جَعَلْنَا الرُّءْيَا الَّتِى أَرَيْنكَ إِلَّا فِتْنَةً لِلنّاسِ و الشَّجَرَةَ الْمَلْعُونَةَ فِى الْقُرْءَانِ و نُخَوّفُهُمْ فَمَا يَزِيدُهُمْ إِلَّا طُغْينًا كَبِيرًا » « 1 » يَعْنى بَنى امَيَّةَ ، قالَ : يا جِبْريلُ اعَلى عَهْدى يَكُونُونَ وَ فى زَمَنى ؟ قالَ : لا ، وَلكِنْ تَدُورُ رَحَى الْاسْلامِ مِنْ مُهاجَرِكَ فَتَلْبَثُ بِذلِكَ عَشْراً ، ثُمَّ تَدُورُ رَحَى الْاسْلامِ عَلى رَاْسِ خَمْسَةٍ وَ ثَلثينَ مِنْ مُهاجَرِكَ فَتَلْبَثُ بِذلِكَ خَمْساً ، ثُمَّ لابُدَّ مِنْ رَحى ضَلالَةٍ هِىَ قآئِمَةٌ عَلى قُطْبِها ، ثُمَّ مُلْكُ الْفَراعِنَةِ ، قالَ : وَ انْزَلَ اللَّهُ تَعالى فى ذلِكَ : إِنَّآ أَنزَلْنهُ فِى لَيْلَةِ الْقَدْرِ * و مَآ أَدْرَيكَ مَا لَيْلَةُ الْقَدْرِ * لَيْلَةُ الْقَدْرِ خَيْرٌ مّنْ أَلْفِ شَهْرٍ » « 2 » تَمْلِكُها بَنُو امَيَّةَ لَيْسَ فيها لَيْلَةُ الْقَدْرِ . قالَ : فَاطْلَعَ الَّلُه عَزَّوَجَلَّ نَبِيَّهُ عليه السلام انَّ بَني امَيَّةَ تَمْلِكُ سُلْطانَ هذِهِ الْامَّةِ وَ مُلْكَها طُولَ هذِهِ الْمُدَّةِ ، فَلَوْ طاوَلَتْهُمُ الْجِبالُ لَطالُوا عَلَيْها حَتّى يَاْذَنَ اللَّهُ تَعالى بِزَوالِ مُلْكِهِمْ ، وَ هُمْ فى ذلِكَ يَسْتَشْعِرُونَ عَداوَتَنا اهْلَ الْبَيْتِ وَ\r\n\r\n\r\n","description":"","footnote":"\r\n( 1 ) - اسراء ( 17 ) : 60 .\r\n( 2 ) - قدر ( 97 ) : 1 - 3 .\r\n","page_name":" 91 ","page_number":91},
  {"content":"\r\n\r\nبُغْضَنا ، اخْبَرَ اللَّهُ نَبِيَّهُ بِما يَلْقى اهْلُ بَيْتِ مُحَمَّدٍ وَ اهْلُ مَوَدَّتِهِمْ وَ شيعَتُهُمْ مِنْهُمْ في ايّامِهِمْ وَ مُلْكِهِمْ ، قالَ : وَ انْزَلَ اللَّهُ تَعالى فيهِمْ :\r\nأَلَمْ تَرَ إِلَى الَّذِينَ بَدَّلُواْ نِعْمَتَ اللَّهِ كُفْرًا و أَحَلُّواْ قَوْمَهُمْ دَارَ الْبَوَارِ * جَهَنَّمَ يَصْلَوْنَهَا وَبِئْسَ الْقَرَارُ » « 1 » وَ نِعْمَةُ اللَّهِ مُحَمَّدٌ وَ اهْلُ بَيْتِهِ ، حُبُّهُمْ ايمانٌ يُدْخِلُ الْجَنَّةَ ، وَ بُغْضُهُمْ كُفْرٌ وَ نِفاقٌ يُدْخِلُ النّارَ ، فَاسَرَّ رَسُولُ اللّهِ صلى الله عليه و آله ذلِكَ الى عَلِىٍّ وَ اهْلِ بَيْتِهِ . قالَ : ثُمَّ قالَ ابُو عَبْدِاللَّهِ عليه السلام :\r\nما خَرَجَ وَ لايَخْرُجُ مِنّا اهْلَ الْبَيْتِ الى قِيامِ قائِمِنا احَدٌ لِيَدْفَعَ ظُلْماً اوْ يَنْعَشَ حَقّاً الَّا اصْطَلَمَتْهُ الْبَلِيَّةُ وَ كانَ قِيامُهُ زِيادَةً فِى مَكْرُوهِنا وَ شِيعَتِنا . قالَ الْمُتَوَكِّلُ بْنُ هرُونَ : ثُمَّ امْلى عَلَىَّ ابُو عَبْدِاللَّهِ عليه السلام الْادْعِيَةَ وَ هِىَ خَمْسَةٌ وَ سَبْعُونَ باباً ، سَقَطَ عَنّى مِنْها احَدَ عَشَرَ باباً ، وَ حَفِظْتُ مِنْها نَيِّفاً وَ سِتّينَ باباً . وَ حَدَّثَنا ابُوالْمُفْضَّلِ قالَ : وَ حَدَّثَنِى مُحَمَّدُ بْنُ الْحَسَنِ ابْنِ رُوزْبِهْ ابُوبَكْرٍ الْمَدآئِنِىُّ الْكاتِبُ نَزيلُ الرَّحْبَةِ فى دارِهِ ، قالَ حَدَّثَنى مُحَمَّدُ بْنُ احْمَدَ بْنُ مُسْلِمٍ الْمُطَهَّرِىُّ ، قالَ :\r\nحَدَّثَنى ابى ، عَنْ عُمَيْرِ بْنِ مُتَوَكِّلٍ الْبَلْخِىِّ ، عَنْ ابيهِ الْمُتَوَكِّلِ بْنِ هرونَ ، قالَ : لَقيتُ يَحْيَى بْنَ زَيْدِ بْنِ عَلِىٍّ عليهما السلام فَذَكَرَ الْحَديثَ بِتَمامِهِ الى رُؤْيَا النَّبِىِّ صلى الله عليه و آله الَّتى ذَكَرَها جَعْفَرُ بْنُ مُحَمَّدٍ عَنْ ابآئِهِ - صَلَواتُ اللَّهِ عَلَيْهِمْ - وَ فى رِوايَةِ الْمُطَهَّرِىِّ ذِكْرُ الْابْوابِ ، وَ هِىَ :\r\n1 . التَّحْميدُ لِلَّه عَزَّوَجَلَّ 2 . الصَّلوةُ عَلى مُحَمَّدٍ وَ الِهِ 3 . الصَّلوةُ عَلى حَمَلَةِ الْعَرْشِ 4 . الصَّلوةُ عَلى مُصَدِّقِى الرُّسُلِ 5 . دُعآؤُهُ لِنَفْسِهِ وَ خاصَّتهِ 6 . دُعآؤُهُ عِنْدَ الصَّباحِ وَ الْمَسآءِ 7 . دُعآؤُهُ فِى الْمُهِمّاتِ 8 . دُعآؤُهُ فِى الْاسْتِعاذَةِ\r\n\r\n\r\n","description":"","footnote":"\r\n( 1 ) - ابراهيم ( 14 ) : 28 - 29 .\r\n","page_name":" 92 ","page_number":92},
  {"content":"\r\n\r\n9 . دُعآؤُهُ فِى الْاشْتِياقِ 10 . دُعآؤُهُ فِى اللَّجَأِ الَى اللَّهِ تَعالى 11 . دُعآؤُهُ بِخَواتِمِ الْخَيْرِ 12 . دُعآؤُهُ فِى الْاعْتِرافِ 13 . دُعآؤُهُ فِى طَلَبِ الْحَوائِجِ 14 . دُعآؤُهُ فِى الظُّلاماتِ 15 . دُعآؤُهُ عِنْدَ الْمَرَضِ 16 . دُعآؤُهُ فِى الْاسْتِقالَةِ 17 . دُعآؤُهُ عَلَى الشَّيْطانِ 18 . دُعآؤُهُ فِى الْمَحْذُوراتِ 19 . دُعآؤُهُ فِى الْاسْتِسْقاءِ 20 . دُعآؤُهُ فِى مَكارِمِ الْأخْلاقِ 21 . دُعآؤُهُ اذا حَزَنَهُ امْرٌ 22 . دُعآؤُهُ عِنْدَ الشِّدَّةِ 23 . دُعآؤُهُ بِالْعافِيَةِ 24 . دُعآؤُهُ لِأَبَوَيْهِ 25 . دُعآؤُهُ لِوُلْدِهِ 26 . دُعآؤُهُ لِجيرانِهِ وَ اوْلِيآئِهِ 27 . دُعآؤُهُ لِأهْلِ الثُّغُورِ 28 . دُعآؤُهُ فِى التَّفَزُّعِ 29 . دُعآؤُهُ اذا قُتِّرَ عَلَيْهِ الرِّزْقُ 30 . دُعآؤُهُ فِى الْمَعُونَةِ عَلىقَضاءِالدَّينِ 31 . دُعآؤُهُ بِالتَّوبَةِ 32 . دُعآؤُهُ فِى صَلوةِ اللَّيْلِ 33 . دُعآؤُهُ فِى الْاسْتِخارَةِ 34 . دُعآؤُهُ اذَا ابْتُلِىَ 35 . دُعآؤُهُ فِى الرِّضا بِالْقَضآءِ 36 . دُعآؤُهُ عِنْدَ سَماعِ الرَّعْدِ 37 . دُعآؤُهُ فِى الشُّكْرِ 38 . دُعآؤُهُ فِى الْاعْتِذارِ 39 . دُعآؤُهُ فِى طَلَبِ الْعَفْوِ 40 . دُعآؤُهُ عِنْدَ ذِكْرِ الْمَوْتِ 41 . دُعآؤُهُ فِى طَلَبِ السِّتْرِ وَ الْوِقايَةِ 42 . دُعآؤُهُ عِنْدَ خَتْمِهِ الْقُرْآنَ 43 . دُعآؤُهُ اذا نَظَرَ الَى الْهِلالِ 44 . دُعآؤُهُ لِدُخُولِ شَهْرِ رَمَضانَ 45 . دُعآؤُهُ لِوِداعِ شَهْرِ رَمَضانَ 46 . دُعآؤُهُ لِعيدِ الْفِطْرِ وَ الْجُمُعَةِ 47 . دُعآؤُهُ فِى يَوْمِ عَرَفَةَ 48 . دُعآؤُهُ فِى يَوْمِ الْاضْحى وَالْجُمُعَةِ 49 . دُعآؤُهُ فِى دَفْعِ كَيْدِ الْاعْدآءِ 50 . دُعآؤُهُ فِى الرَّهْبَةِ 51 . دُعآؤُهُ فِى التَّضَرُّعِ وَالْاسْتِكانَةِ 52 . دُعآؤُهُ فِى الْالْحاحِ 53 . دُعآؤُهُ فِى التَّذَلُّلِ 54 . دُعآؤُهُ فِى اسْتِكْشافِ الْهُمُومِ\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nوَ باقِى الْابْوابِ بِلَفْظِ ابى عَبْدِاللَّهِ الْحَسَنِىِّ رحمه الله : حَدَّثَنا ابُو عَبْدِاللَّهِ جَعْفَرُ بْنُ مُحَمَّدٍ الْحَسَنِىُّ قالَ : حَدَّثَنا عَبْدُاللَّهِ بْنِ عُمَرَ بْنِ خَطّابٍ الزَّيّاتُ قالَ : حَدَّثَنى خالِى عَلِىُّ بْنُ الْنُّعْمانِ الْاعْلَمُ ، قالَ : حَدَّثَنى عُمَيْرُ بْنُ مُتَوَكِّلٍ الثَّقَفِىُّ الْبَلْخِىُّ ، عَنْ ابِيهِ مُتَوَكِّلِ بْنِ هرُونَ ، قالَ : امْلى عَلَىَّ سَيِّدِى الصَّادِقُ ، ابُو عَبْدِاللَّهِ جَعْفَرُ بْنُ مُحَمَّدٍ قالَ : امْلى جَدّى عَلِىُّ بْنُ الْحُسَيْنِ عَلى ابى مُحَمَّدِ بْنِ عَلِىٍّ عَلَيْهِمْ اجْمَعينَ السَّلامُ - بِمَشْهَدٍ مِنّى .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nحديث كرد براى ما سيّد اجلّ نجم الدين بهاء الشرف ، ابوالحسن ، محمد بن الحسن فرزند احمد بن على ، فرزند محمد بن عمر بن يحيى العلوى الحسينى - رحمت خدا بر او باد كه گفت : خبر داد ما را شيخ سعيد ابوعبداللّه محمد بن احمد بن شهريار ، خزانه دار آستان مَلَك پاسبان مولايمان اميرالمؤمنين على بن ابى طالب عليه السلام در ماه ربيع الاول از سال 516 ، در حالى كه صحيفه بر او خوانده مىشد و من مستمع آن بودم ، گفت : شنيدم آن را در حالى كه خوانده مىشد بر شيخ راستگو ، ابىمنصور محمد بن محمد بن احمد بن عبدالعزيز عُكْبَرى معدَّل ، - رحمت خدا بر او باد - از ابوالمفضّل : محمّد بن عبداللّه بن مطلّب شيبانى ، گفت :\r\nحديث كرد ما را شريف ابوعبداللّه : جعفر بن محمّد بن جعفر بن حسن بن جعفر بن حسن بن حسن بن اميرالمؤمنين على بن ابى طالب عليهم السلام گفت : حديث كرد ما را عبداللّه بن عمر بن خطّاب زيّات در سال 265 گفت : حديث كرد مرا دائيم : على بن نعمان اعلم گفت : حديث كرد مرا عمير بن متوكّل ثقفى بلخى ، از پدرش متوكّل بن هارون گفت : يحيى بن زيد بن على عليه السلام را پس از شهادت پدرش به وقتى كه به سوى خراسان مىرفت ملاقات كردم و به حضرتش سلام نمودم ، به من فرمود : از كجا مىآيى ؟ عرضه داشتم : از حج ، پس مرا از حال اهلش و عموزادگان خويش كه در مدينه بودند پرسيد و در پرسش از حال جعفر بن محمد عليه السلام مبالغه نمود ، پس از حال آن حضرت و احوال ايشان و اندوهشان بر شهادت پدرش زيد بن على عليه السلام به او خبر دادم ، يحيى فرمود : عمويم حضرت باقر عليه السلام پدرم را به ترك خروج و شورش سفارش كرد و به او فهماند كه در صورت خروج و جدا شدن از مدينه كارش به كجا خواهد كشيد ، آيا تو پسر عمويم حضرت جعفر بن محمد عليه السلام را ملاقات نمودى ؟ گفتم : آرى . گفت : آيا دربارهء من و وضع و كارم شنيدى چيزى بگويد ؟ گفتم : آرى ، گفت : به چه صورت از من ياد فرمود ؟ به من بگو ، گفتم : فدايت گردم ، علاقه ندارم آنچه را\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاز آن حضرت شنيده‌ام در برابر تو بيان كنم ، گفت : آيا مرا از مرگ مىترسانى ؟\r\nبگو آنچه شنيده‌اى ، گفتم ، از او شنيدم كه : تو كشته مىشوى و بدنت را به دار مىآويزند ، چنان كه پدرت كشته و به دار آويخته شد ، پس چهره‌اش تغيير كرد و گفت : « خدايا هر سرنوشتى را خواهد محو مىكند و يا ثبت مىنمايد و ام‌ّالكتاب نزد اوست . » اى متوكّل همانا كه حضرت حق اين دين را به وجود ما تأييد فرموده و دانش و اسلحه را به ما مرحمت كرده و هر دو براى ما فراهم گشته و عموزادگان ما به دانش تنها اختصاص يافته‌اند ، گفتم : قربانت گردم ، من مردم را مشاهده كردم كه به پسر عمويت حضرت صادق مايل‌ترند تا به تو و پدرت ، گفت : همانا عمويم محمّد بن على و پسرش جعفر ، مردم را به زندگى دعوت كرده‌اند و ما آنان را به مرگ خوانده‌ايم ، گفتم : اى فرزند رسول حق ! آيا ايشان داناترند يا شما ، پس مدّتى ديده به زمين دوخت سپس سر برداشت و گفت : هر يك از ما از دانش بهره‌اى داريم جز آنكه ايشان هر چه را ما مىدانيم مىدانند ، ولى ما هر چه ايشان مىدانند نمىدانيم ، آنگاه به من گفت : آيا از پسر عمويم چيزى نوشته‌اى ؟ گفت : آرى ، گفت : به من نشان بده ، پس چند نوع دانش را كه از آن حضرت ضبط كرده بودم به او عرضه داشتم و دعايى را به او نشان دادم كه حضرت صادق بر من املا فرموده بود و حديث كرده بود كه پدرش محمد بن على عليه السلام بر او املا فرموده بود و خبر داده بود كه آن از دعاى پدرش على بن الحسين عليهما السلام از دعاى صحيفهء كامله است ، پس يحيى تا پايان آن را نظر كرد و گفت : آيا اجازه مىدهى كه نسخه‌اى از روى آن برداريم ؟ گفتم : اى پسر رسول خدا ! آيا در آنچه كه از خود شماست اجازت مىخواهى ؟ پس گفت : هم اكنون بر تو ارائه خواهم كرد صحيفه‌اى از دعاى كامل را از آنچه پدرم از پدرش حفظ فرموده و مرا به نگاه داشتن و بازداشتن آن از نااهل سفارش فرموده . عمير گويد : پدرم گفت : پس برخاستم و پيشانى او را بوسيدم و گفت : به خدا قسم ! اى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپسر پيامبر خدا كه من خدا را با محبّت و طاعت شما پرستش مىكنم و اميدوارم كه مرا در حيات و ممات به دوستى شما سعادتمند كند . پس صحيفه‌اى را كه به او داده بودم به جوانى كه با او بود داد و گفت : اين دعا را با خطى روشن و نيكو بنويس و به نظر من برسان كه شايد آن را از حفظ نمايم ؛ زيرا كه من آن را از پسر عمويم جعفر - كه در حفظ خدا باد - مىخواستم او آن را به من نمىداد .\r\nمتوكّل گفت : من از كرده خود نادم شدم و نمىدانستم چه كنم و حضرت صادق عليه السلام قبل از آن به من دستور نداده بود كه آن را به كسى ندهم ، پس از آن يحيى جامه دانى را طلبيد و صحيفهء قفل خوردهء مهر كرده‌اى را از آن خارج كرد و به مهر آن نظر نمود و بوسيد و گريه كرد ، سپس مهر را شكست و قفل را باز كرد ، آنگاه صحيفه را گشود و بر چشم خود گذاشت و بر روى خود ماليد و گفت :\r\nبه خدا قسم ! اى متوكل اگر نبود مطلبى كه در رابطه با كشته شدن و به دار آويختنم از پسر عمويم حديث كردى ، بدون شك اين صحيفه را به تو نمىدادم و از تسليمش خوددارى مىنمودم ولى براى من روشن است كه گفتار حضرت صادق عليه السلام حق است و آن را از پدرانش گرفته و به زودى صحّت آن روشن خواهد شد و من ترسيدم كه چنين علمى به دست بنىاميه افتد و آن را از ديده‌ها بپوشانند و در خزانهء خويش براى خود ذخيره نمايند ، پس آن را بگير و مرا از پريشانى فكر نسبت به آن آسوده كن و اين امانت در نزد تو باشد و تو به انتظار بنشين تا چون خداوند در كار من و اين قوم حكم خود را جارى سازد ، اين صحيفه را به دو پسر عمويم محمّد و ابراهيم ، فرزندان عبداللّه بن حسن بن حسن بن على عليهما السلام برسان كه آن دو نفر پس از من در مسئلهء قيام بر عليه بنىاميه قائم مقام منند . متوكّل گفت : من صحيفه را گرفتم و چون يحيى بن زيد به شهادت رسيد به مدينه رفتم و امام صادق عليه السلام را زيارت كردم و قصّهء يحيى را براى آن جناب گفت ، آن حضرت گريست و فوق العاده بر يحيى اندوهگين شد و\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nفرمود : خدا عموزاده‌ام را رحمت كند و به پدرانش ملحق سازد ، به خدا قسم ! اى متوكّل مرا از دادن اين دعا به او منع نكرد مگر همان سبب كه يحيى بر صحيفهء پدرش از آن مىترسيد ، اكنون آن صحيفه كجاست ؟ گفتم : اينك اين همان صحيفه است ، پس آن را باز كرد و فرمود : به خدا قسم ! اين خط عمويم زيد و دعاى جدّم على بن الحسين عليهما السلام است آنگاه به فرزندش فرمود : اى اسماعيل ! برخيز و آن دعا را كه به حفظ و نگهداريش تو را امر كردم بياور ، پس اسماعيل برخاست و صحيفه‌اى را كه انگار همان صحيفه‌اى است كه يحيى بن زيد به من داده بود بيرون آورد ، پس حضرت صادق عليه السلام آن را بوسيد و بر چشم خود نهاد و فرمود : اين خط پدرم و املاى جدم عليهما السلام در حضور من است ، عرض كردم :\r\nاى پسر رسول خدا ! اگر اجازه دهى آن را با صحيفهء زيد و يحيى مقابله نمايم ، پس اجازه داد و فرمود : تورا براى اين عمل شايسته ديدم ، پس من آن دو را مقابله كردم و ديدم كه هر دو يكى است و حتى در يك حرف هم با يكديگر اختلاف ندارند ، سپس از آن حضرت اجازه طلبيدم كه صحيفهء يحيى را بنا بر وصيّتش به عموزادگانش پسران عبداللّه بن حسن مستردّ دارم ، فرمود : « خداوند شما را امر مىكند كه امانت‌ها را به صاحبانشان بازگردانيد » ، آرى ، آن را به ايشان بده ، چون براى زيارت آن دو برخاستم فرمود : بنشين ، سپس كسى را به احضار محمّد و ابراهيم فرستاد ، چون حاضر شدند ، فرمود : اين ميراث پسرعمويتان يحيى است از پدرش كه شما را به جاى برادران خود به آن اختصاص داده و ما را در خصوص آن با شما شرطى است ، گفتند : بگوى ، خداوند تو را رحمت كند كه سخن تو مقبول است ، فرمود : اين صحيفه را از مدينه خارج نكنيد ، گفتند : چرا ؟ فرمود : پسر عموى شما دربارهء اين صحيفه از برنامه‌اى ترس داشت كه من راجع به شما به همان گونه ترس دارم ، گفتند : او زمانى دربارهء اين صحيفه ترسيد كه دانست كشته مىشود ، امام صادق عليه السلام فرمود : شما نيز از اين\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nواقعه ايمن نباشيد ؛ زيرا به خدا قسم من مىدانم كه شما به زودى خروج خواهيد كرد چنان كه او خروج كرد و به زودى كشته خواهيد شد چنان كه او كشته شد . پس از جاى برخاستند در حالى كه مىگفتند : لاحول و لاقوة الّا باللّه العلىّ العظيم .\r\nچون از نزد حضرت صادق عليه السلام بيرون رفتند به من فرمود : اى متوكّل ! چگونه يحيى به تو گفت كه عمويم محمد بن على و پسرش جعفر مردم را به زندگى دعوت كردند ، و ما ايشان را به مرگ ؟ ! گفت : آرى - اصْلَحَكَ اللّه - عموزاده‌ات يحيى چنين سخنى به من گفت ، فرمود : خدا يحيى را رحمت كند ، پدرم مرا از پدرش از جدّش از على عليه السلام حديث كرد كه رسول خدا صلى الله عليه و آله را در حالى كه روى منبر بود ، خواب سبكى ربود ، پس در عالم خواب ديد كه مردانى چند همانند بوزينگان بر منبرش مىجهند و مردم را به عقب ( دوران جاهليّت ) برمىگردانند . پس رسول خدا صلى الله عليه و آله به حال عادى بازگشت و نشست و اندوه و حزن در چهره‌اش آشكار بود ، پس امين وحى اين آيه را براى حضرت آورد : « و ما رؤيايى را كه در خواب به تو نمايانديم و شجرهء ملعونهء در قرآن را قرار نداده‌ايم مگر براى آزمايش مردم ؛ و مردم را بيم مىدهيم ولى جز بر سركشى آنان نمىافزايد » و مراد از شجرهء ملعونه ، بنىاميّه هستند . پيامبر فرمود : اى جبرئيل ! آيا ايشان در زمان من خواهند بود ؟ گفت : نه ، ولى آسياى اسلام از ابتداى هجرتت به گردش مىآيد و تا ده سال مىگردد ، سپس بر سر سال سى و پنجم از هجرتت به گردش مىافتد و تا پنج سال به آن صورت مىماند ، آنگاه به ناچار آسياى ضلالت بر محور خود قائم خواهد شد و پس از آن پادشاهى فراعنه است . حضرت صادق عليه السلام فرمود : و خداى بزرگ در اين باره وحى نازل كرد كه :\r\n« به تحقيق ما آن را در شب قدر نازل كرديم و چه مىدانى كه شب قدر چيست ؟\r\nشب قدر بهتر از هزار ماه است » كه بنىاميّه در آن حكومت كنند و شب قدر در آن نباشد . سپس فرمود : پس خداى عزّوجلّ پيامبر عليه السلام را آگاه فرمود كه بنىاميه\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nقدرت و حكومت اين امت را به دست مىگيرند و مدت سلطنتشان برابر همين زمان است ، پس اگر كوهها با ايشان به سركشى برخيزند ايشان بر كوهها بلندى گيرند تا وقتى كه خداى بزرگ به نابودى حكومتشان حكم كند و بنىاميه در اين مدت عداوت و كينهء ما اهل بيت را شعار خود مىنمايند ، خداوند از آنچه در مدت حكومت بنىاميه بر اهل بيت محمد و دوستان و شيعيانشان مىرسد به رسولش خبر داد ، آنگاه حضرت صادق عليه السلام فرمود : و خدا دربارهء بنىاميه وحى نازل فرمود كه : « آيا نديدى كسانى را كه نعمت خدا را به كفر بدل كردند و قوم خود را به دار هلاكت افكندند دوزخ كه در آن سرنگون شوند و بد قرارگاهى است . » ! و نعمت خدا محمد و اهل بيت آن حضرتند كه دوستى ايشان ايمانى است كه باعث ورود به بهشت است و دشمنى ايشان كفر و نفاقى است كه به جهنّم درمىآورد ، پس رسول خدا اين راز را پنهانى با على و اهل بيتش در ميان گذاشت . متوكّل گفت : پس از آن حضرت صادق عليه السلام فرمود : احدى از ما اهل بيت تا روز قيامت قائم ما براى دفع ظلمى يا به پا داشتن حقّى ( بدون اذن امام يا بدون نيروى لازم ) خروج نكرده و نخواهد كرد مگر آنكه طوفان بلا او را از ريشه بركند و قيامش موجب افزايش غصّهء ما و شيعيان ما گردد . متوكّل گفت :\r\nآنگاه حضرت صادق عليه السلام دعاهاى صحيفه را بر من املا فرمود و آن هفتاد و پنج باب بود كه من به حفظ يازده باب آن توفيق نيافتم و شصت و چند باب آن را حفظ نمودم . ( عكبرى گويد : ) و حديث كرد ما را ابوالمفضّل ، گفت : و حديث كرد مرا محمد بن حسن ابن روزبه ابوبكر مداينى كاتب ساكن رحبه در خانهء خودش ، گفت : حديث كرد مرا محمد بن احمد بن مسلم مطهّرى ، گفت : حديث كرد مرا پدرم از عمير بن متوكّل بلخى از پدرش متوكّل بن هارون گفت : يحيى بن زيد بن على عليه السلام را ملاقات نمودم - سپس حديث را تا خواب پيامبر صلى الله عليه و آله كه حضرت صادق از پدرانش - كه درود خدا بر آنان باد - روايت كرد بيان كرد و فهرست\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nابواب دعا در روايت مطهّرى چنين است :\r\n1 . دعاى آن حضرت در ستايش خداى عزوجل 2 . دعاى آن حضرت بر محمّد و آل محمّد 3 . دعاى آن حضرت بر حاملان عرش 4 . دعاى آن حضرت بر آنان كه به پيامبران ايمان آورده‌اند 5 . دعاى آن حضرت براى خود و نزديكانش 6 . دعاى آن حضرت به وقت صبح و شام 7 . دعاى آن حضرت به وقت مهمّات و رنج 8 . دعاى آن حضرت در پناه بردن به خداوند 9 . دعاى آن حضرت در شوق به آمرزش 10 . دعاى آن حضرت در پناه بردن به خداوند 11 . دعاى آن حضرت در عاقبت به خيرى 12 . دعاى آن حضرت در اقرار به گناه 13 . دعاى آن حضرت در طلب حاجت‌ها 14 . دعاى آن حضرت در دادخواهى از ستمگران 15 . دعاى آن حضرت به وقت بيمارى 16 . دعاى آن حضرت در طلب بخشش و آمرزش گناهان 17 . دعاى آن حضرت چون نام شيطان برده مىشد 18 . دعاى آن حضرت در دفع بلاها و سختىها 19 . دعاى آن حضرت به وقت درخواست باران 20 . دعاى آن حضرت در مكارم اخلاق 21 . دعاى آن حضرت به وقت رويدادهاى اندوه‌آور 22 . دعاى آن حضرت در سختى و گرفتارى 23 . دعاى آن حضرت براى تندرستى 24 . دعاى آن حضرت براى پدر و مادر 25 . دعاى آن حضرت براى فرزندانش 26 . دعاى آن حضرت براى همسايگان و دوستانش 27 . دعاى آن حضرت براى مرزداران 28 . دعاى آن حضرت در ترس از خدا 29 . دعاى آن حضرت به وقت تنگى رزق 30 . دعاى آن حضرت براى اداى وام 31 . دعاى آن حضرت در توبه و بازگشت 32 . دعاى آن حضرت در نماز شب 33 . دعاى آن حضرت در درخواست خير و نيكى 34 . دعاى آن حضرت به هنگام گرفتارى 35 . دعاى آن حضرت در رضا به قضاى حق 36 . دعاى آن حضرت به وقت شنيدن رعد 37 . دعاى آن حضرت در شكر 38 . دعاى آن حضرت در عذرخواهى از حق 39 . دعاى آن حضرت در طلب عفو 40 . دعاى آن حضرت به وقت ياد مرگ 41 . دعاى آن حضرت در درخواست پرده‌پوشى 42 . دعاى آن حضرت به وقت ختم قرآن\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n43 . دعاى آن حضرت به وقت ديدن ماه نو 44 . دعاىآن حضرت به وقت فرار سيدن ماه رمضان 45 . دعاى آن حضرت به هنگام وداع ماه رمضان 46 . دعاى آن حضرت در روز عيد فطر و جمعه 47 . دعاى آن حضرت در روز عرفه 48 . دعاى آن حضرت در روز عيد قربان و جمعه 49 . دعاى آن حضرت دردفع مكر دشمنان 50 . دعاى آن حضرت در ترس از حق 51 . دعاى آن حضرت در تضرّع و زارى به درگاه حق 52 . دعاى آن حضرت در اصرار در طلب 53 . دعاى آن حضرت در فروتنى 54 . دعاى آن حضرت در رفع اندوه‌ها\r\nو باقى ابواب به لفظ ابوعبداللّه حسنى رحمه الله است : حديث كرد ما را ابوعبداللّه جعفر بن محمد حسنى ، گفت : حديث كرد ما را عبداللّه بن عمر بن خطّاب زيّات ، گفت : حديث كرد مرا دائيم على بن نعمان اعلم ، گفت : حديث كرد مرا عمير بن متوكّل ثقفى بلخى ، از پدرش متوكّل بن هارون گفت : املا فرمود بر من آقايم امام صادق عليه السلام ابوعبداللّه جعفر بن محمد ، فرمودند : جدّم على بن الحسين بر پدرم محمّد بن على - بر تمامشان درود - در حضور من املا فرمود .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nدعاى\r\n1\r\nدر توحيد و ستايش حق تعالى\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n« 1 »\r\nالْحَمْدُ لِلَّهِ الْأَوَّلِ بِلَا أَوَّلٍ كَانَ قَبْلَهُ و الآخِرِ بِلَا آخِرٍ يَكُونُ بَعْدَهُ « 2 » الَّذِي قَصُرَتْ عَنْ رُؤْيَتِهِ أَبْصَارُ النَّاظِرِينَ و عَجَزَتْ عَنْ نَعْتِهِ أَوْهَامُ الْوَاصِفِينَ « 3 » ابْتَدَعَ بِقُدْرَتِهِ الْخَلْقَ ابْتِدَاعاً و اخْتَرَعَهُمْ عَلَى مَشِيَّتِهِ « 4 » اخْتِرَاعاً ثُمَّ سَلَكَ بِهِمْ طَرِيقَ إِرَادَتِهِ و بَعَثَهُمْ فِي سَبِيلِ مَحَبَّتِهِ لَايَمْلِكُونَ تَأْخِيراً عَمَّا قَدَّمَهُمْ إِلَيْهِ و لَا يَسْتَطِيعُونَ تَقَدُّماً إِلَى مَا أَخَّرَهُمْ عَنْهُ « 5 » وَجَعَلَ لِكُلِّ رُوحٍ مِنْهُمْ قُوتاً مَعْلُوماً مَقْسُوماً مِنْ رِزْقِهِ لَايَنْقُصُ مَنْ زَادَهُ نَاقِصٌ و لَا يَزِيدُ مَنْ نَقَصَ مِنْهُمْ زَائِدٌ « 6 » ثُمَّ ضَرَبَ لَهُ فِي الْحَيَاةِ أَجَلًا مَوْقُوتاً و نَصَبَ لَهُ أَمَداً مَحْدُوداً يَتَخَطَّأُ إِلَيْهِ بِأَيَّامِ عُمُرِهِ و يَرْهَقُهُ بِأَعْوَامِ دَهْرِهِ حَتَّى إِذَا بَلَغَ أَقْصَى أَثَرِهِ و اسْتَوْعَبَ حِسَابَ عُمُرِهِ قَبَضَهُ إِلَى مَا نَدَبَهُ إِلَيْهِ مِنْ مَوْفُورِ ثَوَابِهِ أَوْ مَحْذُورِ عِقَابِهِ لِيَجْزِيَ الَّذِينَ أَسَاءُوا بِمَا عَمِلُوا و يَجْزِيَ الَّذِينَ أَحْسَنُوا بِالْحُسْنَى » « 1 » « 7 عَدْلًا مِنْهُ تَقَدَّسَتْ أَسْمَاؤُهُ و تَظَاهَرَتْ آلَاؤُهُ لَا يُسْأَلُ عَمَّا يَفْعَلُ و هُمْ يُسْأَلُونَ » « 2 » « 8 وَالْحَمْدُ لِلَّهِ الَّذِي لَوْ حَبَسَ عَنْ عِبَادِهِ مَعْرِفَةَ حَمْدِهِ عَلَى مَا أَبْلَاهُمْ مِنْ مِنَنِهِ الْمُتَتَابِعَةِ وَأَسْبَغَ عَلَيْهِمْ مِنْ نِعَمِهِ الْمُتَظَاهِرَةِ لَتَصَرَّفُوا فِي مِنَنِهِ فَلَمْ يَحْمَدُوهُ و تَوَسَّعُوا فِي رِزْقِهِ فَلَمْ يَشْكُرُوهُ « 9 » وَلَوْ كَانُوا كَذَلِكَ لَخَرَجُوا مِنْ حُدُودِ الْإِنْسَانِيَّةِ إِلَى حَدِّ الْبَهِيمِيَّةِ فَكَانُوا كَمَا وَصَفَ فِي\r\n\r\n\r\n","description":"","footnote":"\r\n( 1 ) - نجم ( 53 ) : 31 .\r\n( 2 ) - انبياء ( 21 ) : 23 .\r\n","page_name":" 105 ","page_number":105},
  {"content":"\r\n\r\nمُحْكَمِ كِتَابِهِ إِنْ هُمْ إِلَّا كَالْأَنْعَامِ بَلْ هُمْ أَضَلُّ سَبِيلًا » « 1 » « 10 » وَالْحَمْدُ لِلَّهِ عَلَى مَا عَرَّفَنَا مِنْ نَفْسِهِ و أَلْهَمَنَا مِنْ شُكْرِهِ و فَتَحَ لَنَا مِنْ أَبْوَابِ الْعِلْمِ بِرُبُوبِيَّتِهِ وَ دَلَّنَا عَلَيْهِ مِنَ الْإِخْلَاصِ لَهُ فِي تَوْحِيدِهِ و جَنَّبَنَا مِنَ الْإِلْحَادِ و الشَّكِّ فِي أَمْرِهِ « 11 » حَمْداً نُعَمَّرُ بِهِ فِيمَنْ حَمِدَهُ مِنْ خَلْقِهِ و نَسْبِقُ بِهِ مَنْ سَبَقَ إِلَى رِضَاهُ و عَفْوِهِ « 12 » حَمْداً يُضِيءُ لَنَا بِهِ ظُلُمَاتِ الْبَرْزَخِ و يُسَهِّلُ عَلَيْنَا بِهِ سَبِيلَ الْمَبْعَثِ و يُشَرِّفُ بِهِ مَنَازِلَنَا عِنْدَ مَوَاقِفِ الْأَشْهَادِ يَوْمَ تُجْزَى كُلُّ نَفْسٍ بِمَا كَسَبَتْ و هُمْ لَا يُظْلَمُونَ » « 2 » ، يَوْمَ لَا يُغْنِي مَوْلىً عَن مَوْلىً شَيْئاً وَلَا هُمْ يُنصَرُونَ » « 3 » « 13 » حَمْداً يَرْتَفِعُ مِنَّا إِلَى أَعْلَى عِلِّيِّينَ فِي كِتَابٍ مَرْقُومٍ يَشْهَدُهُ الْمُقَرَّبُونَ « 14 » حَمْداً تَقَرُّ بِهِ عُيُونُنَا إِذَا بَرِقَتِ الْأَبْصَارُ و تَبْيَضُّ بِهِ وُجُوهُنَا إِذَا اسْوَدَّتِ الْأَبْشَارُ « 15 » حَمْداً نُعْتَقُ بِهِ مِنْ أَلِيمِ نَارِ اللَّهِ إِلَى كَرِيمِ جِوَارِ اللَّهِ « 16 » حَمْداً نُزَاحِمُ بِهِ مَلَائِكَتَهُ الْمُقَرَّبِينَ و نُضَامُّ بِهِ أَنْبِيَاءَهُ الْمُرْسَلِينَ فِي دَارِ الْمُقَامَةِ الَّتِي لَا تَزُولُ و مَحَلِّ كَرَامَتِهِ الَّتِي لَا تَحُولُ « 17 » وَالْحَمْدُ لِلَّهِ الَّذِي اخْتَارَ لَنَا مَحَاسِنَ الْخَلْقِ وَأَجْرَى عَلَيْنَا طَيِّبَاتِ الرِّزْقِ « 18 » وَجَعَلَ لَنَا الْفَضِيلَةَ بِالْمَلَكَةِ عَلَى جَمِيعِ الْخَلْقِ فَكُلُّ خَلِيقَتِهِ مُنْقَادَةٌ لَنَا بِقُدْرَتِهِ صَائِرَةٌ إِلَى طَاعَتِنَا بِعِزَّتِهِ « 19 » وَالْحَمْدُ لِلَّهِ الَّذِي أَغْلَقَ عَنَّا بَابَ الْحَاجَةِ إِلَّا إِلَيْهِ فَكَيْفَ نُطِيقُ حَمْدَهُ ؟ أَمْ مَتَى نُؤَدِّي شُكْرَهُ لَامَتَى ؟ ! « 20 » وَالْحَمْدُ لِلَّهِ الَّذِي رَكَّبَ فِينَا آلَاتِ الْبَسْطِ و جَعَلَ لَنَا أَدَوَاتِ الْقَبْضِ وَمَتَّعَنَا بِأَرْوَاحِ الْحَيَاةِ و أَثْبَتَ فِينَا جَوَارِحَ الْأَعْمَالِ و غَذَّانَا بِطَيِّبَاتِ الرِّزْقِ و أَغْنَانَا\r\n\r\n\r\n","description":"","footnote":"\r\n( 1 ) - فرقان ( 25 ) : 44 .\r\n( 2 ) - اشاره است به سورهء جاثيه ( 45 ) : 22 .\r\n( 3 ) - دخان ( 44 ) : 41 .\r\n","page_name":" 106 ","page_number":106},
  {"content":"\r\n\r\nبِفَضْلِهِ و أَقْنَانَا بِمَنِّهِ « 21 » ثُمَّ أَمَرَنَا لِيَخْتَبِرَ طَاعَتَنَا و نَهَانَا لِيَبْتَلِيَ شُكْرَنَا فَخَالَفْنَا عَنْ طَرِيقِ أَمْرِهِ و رَكِبْنَا مُتُونَ زَجْرِهِ فَلَمْ يَبْتَدِرْنَا بِعُقُوبَتِهِ و لَمْ يُعَاجِلْنَا بِنِقْمَتِهِ بَلْ تَأَنَّانَا بِرَحْمَتِهِ تَكَرُّماً و انْتَظَرَ مُرَاجَعَتَنَا بِرَأْفَتِهِ حِلْماً « 22 » وَالْحَمْدُ لِلَّهِ الَّذِي دَلَّنَا عَلَى التَّوْبَةِ الَّتِي لَمْ نُفِدْهَا إِلَّا مِنْ فَضْلِهِ فَلَوْ لَمْ نَعْتَدِدْ مِنْ فَضْلِهِ إِلَّا بِهَا لَقَدْ حَسُنَ بَلَاؤُهُ عِنْدَنَا و جَلَّ إِحْسَانُهُ إِلَيْنَا وَجَسُمَ فَضْلُهُ عَلَيْنَا « 23 » فَمَا هَكَذَا كَانَتْ سُنَّتُهُ فِي التَّوْبَةِ لِمَنْ كَانَ قَبْلَنَا لَقَدْ وَضَعَ عَنَّا مَا لَا طَاقَةَ لَنَا بِهِ وَلَمْ يُكَلِّفْنَا إِلَّا وُسْعاً و لَمْ يُجَشِّمْنَا إِلَّا يُسْراً و لَمْ يَدَعْ لِأَحَدٍ مِنَّا حُجَّةً و لَا عُذْراً « 24 » فَالْهَالِكُ مِنَّا مَنْ هَلَكَ عَلَيْهِ و السَّعِيدُ مِنَّا مَنْ رَغِبَ إِلَيْهِ « 25 » وَالْحَمْدُ لِلَّهِ بِكُلِّ مَا حَمِدَهُ بِهِ أَدْنَى مَلَائِكَتِهِ إِلَيْهِ وَأَكْرَمُ خَلِيقَتِهِ عَلَيْهِ وَأَرْضَى حَامِدِيهِ لَدَيْهِ « 26 » حَمْداً يَفْضُلُ سَائِرَ الْحَمْدِ كَفَضْلِ رَبِّنَا عَلَى جَمِيعِ خَلْقِهِ « 27 » ثُمَّ لَهُ الْحَمْدُ مَكَانَ كُلِّ نِعْمَةٍ لَهُ عَلَيْنَا و عَلَى جَمِيعِ عِبَادِهِ الْمَاضِينَ وَالْبَاقِينَ عَدَدَ مَا أَحَاطَ بِهِ عِلْمُهُ مِنْ جَمِيعِ الْأَشْيَاءِ وَمَكَانَ كُلِّ وَاحِدَةٍ مِنْهَا عَدَدُهَا أَضْعَافاً مُضَاعَفَةً أَبَداً سَرْمَداً إِلَى يَوْمِ الْقِيَامَةِ « 28 » حَمْداً لَا مُنْتَهَى لِحَدِّهِ و لَا حِسَابَ لِعَدَدِهِ و لَا مَبْلَغَ لِغَايَتِهِ وَلَا انْقِطَاعَ لِأَمَدِهِ « 29 » حَمْداً يَكُونُ وُصْلَةً إِلَى طَاعَتِهِ وَعَفْوِهِ وَسَبَباً إِلَى رِضْوَانِهِ وَذَرِيعَةً إِلَى مَغْفِرَتِهِ وَطَرِيقاً إِلَى جَنَّتِهِ وَخَفِيراً مِنْ نَقِمَتِهِ وَأَمْناً مِنْ غَضَبِهِ وَظَهِيراً عَلَى طَاعَتِهِ وَحَاجِزاً عَنْ مَعْصِيَتِهِ و عَوْناً عَلَى تَأْدِيَةِ حَقِّهِ وَوَظَائِفِهِ « 30 » حَمْداً نَسْعَدُ بِهِ فِي السُّعَدَاءِ مِنْ أَوْلِيَائِهِ و نَصِيرُ بِهِ فِي نَظْمِ الشُّهَدَاءِ بِسُيُوفِ أَعْدَائِهِ إِنَّهُ وَلِيٌّ حَمِيدٌ .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n[ « 1 » الْحَمْدُلِلَّهِ 
  ]\r\nسپاس مخصوص خداست .\r\n\r\nحقيقت حمد ، مدح ، شكر\r\nحمد ، ستايش نمودن در برابر صفات نيك اختيارى است . مدح ، ستودن در برابر صفات نيك اختيارى و غير اختيارى است . شكر ، سپاس در برابر نعمت‌هايى است كه از منعم به ما رسيده باشد .\r\nبا توجه به فرقى كه بين حمد و مدح و شكر است و با عنايت به الف و لامى كه متّصل به كلمهء حمد است ، به اين معنا واقف مىگرديم كه تمام ستايش‌ها مخصوص به آن وجود مقدّسى است كه با اراده و اختيار ، خالق تمام موجودات و زيبا آفرين و رشد دهندهء تمام عناصر هستى و هدايت كنندهء آنان به مطلوب و مقصود است و هر جا نسبت به هر كسى به خاطر ذات يا صفات يا افعال نيك اختياريش ستايش واقع شود ، برگشت آن ستايش به حضرت حقّ است ، چرا كه هر ذات نيكى و هر صفت زيبايى و هر فعل جميلى قطره‌اى از آن بحر و جلوه‌اى از آن منبع و نور پرفروغى از آن كانون است .\r\nدر حقيقت با گفتن الحمدللَّه كه سرچشمهء اين كلمه ، معرفت حامد و قلب پاك و نورانى اوست - خدا را بر ذات و صفات و افعالش ستايش مىكنند .\r\nالحمدللَّه جملهء پر نورى است كه در دنيا كه زندگى اول است بر زبان عاشقان جارى است و در آخرت كه زندگى دوم وابدى است نيز بر زبان اهل بهشت جهت\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nستايش حق جارى خواهد بود .\r\nامام صادق عليه السلام مىفرمايد :\r\nاسترى از پدرم حضرت باقر عليه السلام گم شد فرمود : اگر خداوند وسيلهء برگشت آن را برايم فراهم كند او را به محامد و ستايش‌هايى بستايم كه موجب رضايت او شود . چون استر با زين و برگش پيدا شد و حضرت بر آن آرام گرفت لباسش را پيچيد و به جانب حضرت حق سر برداشت و گفت : الحمد للّه و چيزى به آن نيفزود ، آنگاه فرمود : هيچ ستايشى نيست مگر اين كه در آنچه گفتم هست . « 1 » اين جمله را جناب حق جهت ستايش آوردن بندگان به پيشگاهش به بندگان تعليم داده تا در حد خود از عهدهء حمد حضرتش با توجه به مفهوم جمله و اين كه همه موجوديت خود را بدرقه معناى آن كنند برآيند و اگر اين تعليم در كار نبود تمام زبانها از ستايش او لال بود !\r\nفيض آن شوريدهء مست و آن باده نوش جام الست مىگويد :\r\n شدم آگه ز راه ، الحمدللّه * كه عشقم شد پناه ، الحمدللّه\r\nرهى كارد مرا تا درگه او * به من بنمود إله ، الحمدللّه\r\nسحاب رحمتش بر من بباريد * ز دل شستم گناه ، الحمدللّه\r\nبه يكدم كهرباى عشق بربود * دل و جان را چوكاه ، الحمدللّه\r\nرسن آمد به بالا ، يوسف جان * برون آمد ز چاه ، الحمدللّه \r\n( فيض كاشانى )\r\n\r\n\r\n","description":"","footnote":"\r\n( 1 ) - بحار الأنوار : 46 / 290 ، باب 6 ، حديث 15 ؛ كشف الغمة : 2 / 118 .\r\n","page_name":" 109 ","page_number":109},
  {"content":"\r\n\r\n\r\nستايش حقّ از زبان عرفان\r\nبدانكه : چون حمد و ثنا مترتّب است بر مطالعهء كمال و مشاهدهء جمال ؛ و سرمايهء كمال هر كاملى ، اثرى از آثار كمال حقّ است و پيرايهء جمال هر جميلى پرتوى از انوار جمال مطلق است ، لاجرم جميع محامد بدان ذات كه مستجمع جميع كمالات است راجع تواند بود ؛ و حمد قولى و فعلى و حالى ، به حكم تخلّق به اخلاق حضرت متعالى ، سزاوار آن جناب عالى باشد .\r\nامّا حمد قولى ، ثناى لسانى است بدانچه حقّ سبحانه و تعالى بر زبان انبيا ، خود را بدان محمدت فرمود .\r\nامّا فعلى ، اتيان اعمالى بدنى است ازطاعات و عبادات و خيرات و مبرّات ، از براى ابتغاى وجه احد قديم ، توجّه بدان جناب كريم ، نه از براى طلب حظوظ نفس و مرضات او .\r\nامّا حالى كه به حسب قلب و روح است ، عبارت است از اتّصاف به كمالات علميّه و عمليّه و تخلّق به اخلاق الهيّه . و در حقيقت همهء اين محامد ، ستايش حقّ است نفس خود را در مقام تفصيلى كه مسمّى به مظاهر است ، از رويى كه مظاهر غير ظاهر نيست .\r\nامّا حمد او ذات خود را در مقام جمعى الهى از روى قول ، تعريفات اوست نفس خود را به صفات كماليّه كه كتب منزّله و صحف منشّرهء او بدان ناطق است .\r\nامّا از روى فعل ، اظهار كمالات جماليّه و جلاليّه است از غيب به شهادت و از باطن به ظاهر و از علم به يقين ، در محالّ صفات و مجالى ولايات اسما به حسب تعيّنات .\r\nمثلًا وجود حضرت ختمى مرتبت كه داراى مقام جمع الجمعى است و آنچه خوبان همه دارند او تنها دارد ، حمد فعلى حقّ است مرخود را ، چنانچه عارف\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنامدار داود بن محمود قيصرى مىگويد :\r\n« از آن جا كه اين حقيقت جمعيّهء الهيّه ، كامل‌ترين نوع انسان كمالى است و در نوع انسان ، كامل‌تر از حضرت ختمى مقام وجود ندارد ؛ داراى مقام فرديّت مطلقه و به اعتبار وجود جمعى كمالى ، در نوع خود متفرّد است ؛ از خواصّ فرديّت مطلقه احاطه به جميع مراتب و درجات است از مقام تعيّن اوّل تا آخرين درجهء نزول و عالم شهادت مطلقه .\r\nدر مقام احديّت واسطه است جهت ظهور حقايق و معانى غيبىِ مستجنّ در ذات ، به وجود تفصيلى در مرتبهء واحديّت و إعطاءُ كلِّ ذِى حَقٍّ حَقَّه ، به حسب ظهور اسماى الهى و صور اسمائيّه و اعيان ثابته و استعدادات و لوازم اعيان به فيض اقدس ؛ كه همين فيض اقدس اوّلين جلوه و ظهور حقيقت محمّديّه است ؛ و قابليّت او به حسب عين ثابت ، اتمّ قابليات است و داعيان كافّهء ممكنات به منزلهء ابعاض و اجزا و ذرارى عين كلّى او هستند چون عين ثابت او صورت اسم اللَّه ذاتى است .\r\nاين حقيقت به اعتبار نشئات روحانيّت نبىّ مبعوث است بر كافّهء ارواح انبيا و اوليا و به اعتبار نشئات عنصرى و مادّى و ظهور در عالم شهادت ، داراى مقام ختميّت نبوّت است و بعد از غروب شمس نبوّت ظهور در مشكات اولياى محمّديّين مىنمايد و مقام ولايت او به ظهور مهدى به حدّ اعلاى از كمال مىرسد كه حضرت صادق عليه السلام فرمود :\r\nنَحْنُ وَاللّهِ اْلأسْماءُ الْحُسْنى . « 1 »\r\nما به خدا سوگند ، اسماى حسناى خداوند هستيم .\r\nو به حسب علم عِنايى حقّ كه مقتضى رسيدن هر فردى از افراد انسان است به\r\n\r\n\r\n","description":"","footnote":"\r\n( 1 ) - بحار الأنوار : 91 / 6 ، باب 28 ، ذيل حديث 7 ؛ الكافى : 1 / 144 ، حديث 4 ؛ تفسير نور الثقلين : 2 / 103 ، حديث 372 .\r\n","page_name":" 111 ","page_number":111},
  {"content":"\r\n\r\nكمال لايق خود و لزوم تجلّى حقّ به اسم عدل و تجلّى حقّ در مشكات ختم ولايت با تمام اسما و صفات خود و ظهور تفصيلى اسماى صفات در مظاهر خلقيّه در عالم شهادت ؛ دولت اسماى حاكم بر مظاهر اوليا تا قيام قيامت انقطاع نمىپذيرد .\r\nامّا حمد از روى حال ، عبارت از تجلّيات اوست هم در ذات خويش به فيض اقدس اوّلى و ظهور نور ازلى پس در جمع و تفصيل . « 1 » و بى هيچ شبهه و ريب ، بعد از حمد حضرت عالم الشهادة و الغيب مر ذات خود را به ذات خويش ، آن حضرت را هيچ حمدى سزاوارتر از حمد انسان كامل مكمّل كه متمكّن مقام خلافت عظمى باشد نيست ، چه اين حمد همان ثناى حقّ است مرذات خود را ، از آن وجه كه انسان كامل آينهء جمال نماى آن حضرت است .\r\n\r\nتفسير « الحمد للَّه » در كلام فخر رازى\r\nفخر رازى در توضيح الحمدللّه ، در فائدهء هشتم ، از رسول خدا صلى الله عليه و آله روايت مىكند :\r\nاذا أنْعَمَ اللّهُ عَلى عَبْدِهِ نِعْمَةً ، فَيَقُولُ الْعَبْدُ : الْحَمْدُ لِلّهِ ؛ فَيَقُولُ اللّهُ تَعالى :\r\nانْظُرُوا الى عَبْدى أعطَيْتُهُ ما لاقَدْرَ لَهُ ، فَأعْطانى ما لاقيمَةَ لَهُ . « 2 »\r\nبه هنگامى كه خداوند نعمتى را به بنده‌اش عنايت كند و او در برابر آن نعمت بگويد « الحمدللّه » خداوند مىفرمايد بنده‌ام را بنگريد : من به او شيئى كم‌ارزش دادم ، ولى او در برابرش آنچه كه برايش قيمت معيّن نيست به من هديه كرد .\r\nتوضيح اين روايت عالى اين است كه : وقتى خداوند نعمتى عنايت مىكند اين\r\n\r\n\r\n","description":"","footnote":"\r\n( 1 ) - رسالهء داود بن محمود قيصرى : 136 .\r\n( 2 ) - التفسير الكبير ، فخر رازى : 1 / 223 .\r\n","page_name":" 112 ","page_number":112},
  {"content":"\r\n\r\nنعمت ، نعمتى غير عادى از جانب او نيست ، نعمتى است كه كرم و لطف و عنايت او اقتضا كرده ، مانند سير كردن گرسنه ، پوشاندن برهنه ، سيراب كردن تشنه و ساير نعمت‌ها كه در ارتباط با آقايى او نسبت به بندگان است و جميع اين عنايت‌ها از نظر كمّى و زمانى محدود در چهار چوب نهايت است .\r\nولى زمانى كه عبد مىگويد : الحمدللّه ، معنايش اين است : هر آن حمدى كه حامدان آوردند از آن خداست و هر حمدى كه ستايش كنندگان از آوردنش عاجز بودند ، ولى به حكم عقل آوردنش در امكان است ، آن هم از آنِ حضرت اوست . در اين الحمدللّه جميع محامد ملائكهء عرش و كرسى و ساكنان تمام سماوات و محامد انبيا از آدم تا خاتم و اوليا و علما و جميع خلق و تمام محامدى كه عاقبت در بهشت از قول متنعّمان به نعمت سر مىزند و باز همهء اين ستايش‌ها كه از نظر ظاهرى ، متناهى است اختصاص به خداوند دارد .\r\nاما آن محامدى كه ابدالآباد و دهر الداهرين خواهد بود و نهايتى برايش متصوّر نيست ، آن نيز در مفهوم الحمدللّه عبد داخل است . به همين سبب و بدين معنا كه دانستيد خداوند به وقت گفتن عبد كه مىگويد : الحمدللّه ، مىفرمايد : به بنده‌ام نظر كنيد ، به او يك نعمت دادم كه خيلى از نظر من قابل ارزش نبود ، امّا او در برابرش ستايشى آورد كه حدّ و نهايت نداشت ! « 1 » در اين جا نكتهء ظريف ديگرى هست و آن اين است كه : نعمت‌هاى جناب او در دنيا متناهى است و حقيقت و مفهوم « الحمدللّه » بى نهايت است . و معلوم است وقتى به مقدار متناهى از بى نهايت كسر شود ، باز بى نهايت به بى نهايتى خود مىماند . در حقيقت ، مفهوم روايت مثل اين است كه خداوند بگويد : بندهء من ! وقتى در برابر يك نعمت مىگويى « الحمدللّه » ، آنچه از اين گفتار ايمانى براى تو مىماند طاعت بى نهايت است و به ناچار طاعت بى نهايت نعمت بى نهايت مىخواهد ؛ به\r\n\r\n\r\n","description":"","footnote":"\r\n( 1 ) - التفسير الكبير ، فخر رازى : 1 / 223 .\r\n","page_name":" 113 ","page_number":113},
  {"content":"\r\n\r\nاين سبب عبد در برابر اين ستايش مستحقّ ثواب ابدى و خير سرمدى است . و روى اين حساب بايد گفت هر مؤمنى به خاطر اظهار « الحمدللّه » مستحقّ سعادتى است كه آخر ندارد و نيازمند خيراتى است كه برايش نهايت نيست .\r\n\r\n« الحمد للَّه » در عمل اهل اللّه\r\nفخر رازى ، در « تفسيرش » مىگويد :\r\nالحمدللّه كلمهء شريفهء با ارزشى است كه بايد به موضع استعمال آن توجّه داشت . چون اين واقعيّت الهيّه را بجا بگويى ، مطلوب و مقصود چهره نمايد ؛ چون بى جا مصرف كنى ، شاهد مقصود را نبينى !\r\nبه سرىّ سَقَطى گفتند : وجوب بردن طاعت به پيشگاه حضرت ربّ چگونه و به چه كيفيّت است ؟ پاسخ داد : سى سال است به خاطر يك « الحمد للّه » نابجا در استغفار و توبه‌ام ! !\r\nگفتند : چگونه ؟ گفت : حريقى در بغداد اتّفاق افتاد ، مغازه‌ها و خانه‌ها سوخت ؛ به من خبر رسيد كه مغازه‌ام از افتادن در كام آتش در امان مانده ؛ به شنيدن اين واقعه ، گفتم : الحمداللّه . وقتى به معناى اين كلمه در آن حالت دقّت كردم ديدم معنايش اين مىشود كه : به خاطر محفوظ ماندن مغازه‌ام خوشحالم در حالى كه وسايل مغازه‌هاى مردم سوخته ، در صورتى كه دين و مروّت اقتضا داشت با مردم همدردى كنم نه خوشحال از به جا ماندن مال خودم در عين از بين رفتن اشياى ديگران باشم ! ! سى سال است بر آن قول بى جا در طلب مغفرت از حضرت ربّ العزّه هستم ! « 1 » حمد حضرت دوست انجام فعلى است كه آن فعل دلالت بر عظمت منعم داشته باشد ، به عنوان اين كه منعم است . و اين فعل يا قلبى است ، يا زبانى ، يا\r\n\r\n\r\n","description":"","footnote":"\r\n( 1 ) - التفسير الكبير ، فخر رازى : 1 / 224 .\r\n","page_name":" 114 ","page_number":114},
  {"content":"\r\n\r\nحركات صحيح اعضاى رئيسهء بدن كه عبارت از چشم و گوش و زبان و دست و پا و شكم و شهوت است .\r\nنظر مطابق خواستهء حقّ ، شنيدن صحيح ، گفتار ايمانى و قول حقّ ، انجام كار خير با دست ، قدم برداشتن براى خدا ، حفظ عفّت شكم و شهوت و امثال اين برنامه‌ها ، حركات الهى اعضاى جسمى است .\r\nفعل قلب به اين است كه قلب ، به حقيقت و بر اساس معرفت كه از راه نظر به آثار و مطالعهء علوم به دست مىآيد ، ايمان و اطمينان به اين داشته باشد كه وجود مقدّس صاحب نعمت داراى جميع صفات كمال و جمال و جلال است . و البتّه طىّ اين مرحله همراه با مقدّمات و كوشش‌هاى جانانه و عاشقانه است كه رسيدن به مقام ايمان و اطمينان ، در گرو رياضت عظيم و افعال و اعمال بزرگ و طىّ طريق علم و پوييدن راه دانش و بينش است .\r\nفعل زبان به اين است كه انسان آن حالت عالى قلب و بصيرت و دانايى دل را با كلماتى اظهار كند كه آن كلمات دلالت بر اين داشته باشد كه ذات منعم ، مستجمع جميع صفات كماليّه است ؛ و كلمهء الحمدللّه » جامع‌ترين و زيباترين سخنى است كه قابليّت اظهار نمودن اين معنا را دارد .\r\nفعل اعضا و جوارح به اين است كه هماهنگ با خواسته‌هاى حضرت محبوب انجام بگيرد ، تا در حقيقت نمايشگر اسما و صفات آن جناب باشد و نشان دهندهء اين واقعيّت كه صاحب خلقت و مولاى نعمت داراى جميع اوصاف كمال است .\r\nچون اين سه مرحله را طى كردى در حدّ خودت به حمد و ستايش جناب محبوب اقدام كرده‌اى و حضرت او را در عين اين كه نعمت‌هاى مادّى و معنويش از شماره بيرون است ، ستايش نموده‌اى .\r\nسنايى غزنوى در اين زمينه به پيشگاه حضرت حقّ عرضه مىدارد :\r\n اى در دل مشتاقان از عشق تو بستان‌ها * وز حجّت بيچونى در صنع تو برهانها \r\n\r\n","description":"","footnote":"","page_name":" 115 ","page_number":115},
  {"content":"\r\n\r\n در ذات لطيف تو حيران شده فكرت‌ها * بر علم قديم تو پيدا شده پنهانها\r\nدر بحر كمال تو ناقص شده كامل‌ها * در عين قبول تو كامل شده نقصانها\r\nدر سينهء هر معنى بفروخته آتش‌ها * بر ديدهء هر دعوا بر دوخته پيكانها\r\nما غرقهء عصيانيم بخشنده تويى يارب * از عفو نهى تاجى بر تارك عصيانها\r\nبسيار گنه كرديم آن بود قضاى ما * شايد كه به ما بخشى از روى كرم آنها\r\nكى نام كهن گردد مجدود « 1 » سنايى را * نو نو چو مىآرايد در وصف تو ديوانها \r\n( سنايى غزنوى )\r\nدر هر صورت براى تمام بندگان ، جميع مقتضيات حمد موجود و كليّهء موانع مفقود است و هيچ عذرى براى كسى كه زبان و قلب و عملش از حمد حضرت حق بسته است يا وجود ندارد .\r\n\r\nتنزيه خداوند\r\nوجود مقدّس پرودگار با توجّه دادن عقل انسان به ما فى السّماوات والأرض ، خود را از هر عيب و نقصى منزّه نشان مىدهد و آدمى را متوجّه مىنمايد كه حضرت او ملك و قدّوس و عزيز و حكيم است .\r\nيُسَبِّحُ لِلّهِ ما فِى السَّماواتِ و ما فِى اْلأرْضِ الْمَلِكِ الْقُدُّوسِ الْعَزيزِ الْحَكيمِ » « 2 »\r\nآنچه در آسمان ها و آنچه در زمين است ، خدا را [ به پاك بودن از هر عيب و نقصى 
  ] مىستايند ، خدايى كه فرمانرواى هستى و بىنهايت پاكيزه و تواناى شكست‌ناپذير و حكيم است .\r\n\r\n\r\n","description":"","footnote":"\r\n( 1 ) - مجدود : نيك بخت ، داراى بهره و بخت بزرگ ؛ لازم به ذكر است كه مجدود نام خود سنايى مىباشد .\r\n( 2 ) - جمعه ( 62 ) : 1 .\r\n","page_name":" 116 ","page_number":116},
  {"content":"\r\n\r\nآرى ، قرآن مجيد مىخواهد بگويد كمال و جمال او را از زبان آثار و نشانه‌هايش بشنويد كه زبانِ آثار و نشانه‌ها خيلى گوياتر و روشن‌تر از زبانِ خبر است .\r\nاگر هزار نفر بگويند در فلان محل آتش است و يك ديوانه بگويد نيست ، بر اثر گفتار آن ديوانه در باور انسان ايجاد اختلال مىشود ، ولى اگر يك نفر دودى را كه آيه و علامت آتش است ببيند و هزاران نفر به او بگويند دراين محلّى كه دود مىبينى از آتش خبرى نيست در باورش هيچ اختلالى ايجاد نمىشود كه اثر در همه جا و در همه حال معرّف مؤثّر است . به همين منوال تمام آثار ، چه سماوى چه ارضى و چه نفسى كه تعدادشان از شماره بيرون است نشانه‌هايى از آن وجود عزيز و آن ذات مقدّس و حكيم است ، همان عزيز و حكيمى كه برترين و بهترين و با فضيلت‌ترين خلق خود ، حضرت محّمد صلى الله عليه و آله را براى تلاوت آيات و تزكيهء نفوس و تعليم كتاب و حكمت فرستاد ، تا با تلاوت آيات كمال و جلال و جمالش در ديدهء قلب انسان ظهور كند و با توجّه به اوصاف و اسمايش از طريق زحمات پيامبر ، در نفس ، حالت تزكيه آشكار گردد ، كه :\r\nتَخَلَّقُوا بِأخْلاقِ اللّهِ . « 1 »\r\nبه اخلاق الهى آراسته شويد .\r\nو با ياد گرفتن كتاب ، به دستورهاى حقّ و حلال و حرام او آشنا شده ، آنگاه زمينهء حكمت نظرى و عملى فراهم آيد و پس از طّى اين مراحل عالى رشد و كمال و به دست آوردن معرفت بتواند در مقام حمد و ستايش واقعى نه لفظىِ تنها برآيد كه حمد حقيقى جز با كمال مسلمانى و بصيرت و بينش و حقيقت و آگاهى و ايمان و عشق و عمل و اخلاق ، براى احدى ميسّر نيست .\r\nاهل معرفت و آنان كه در سايهء چراغ علم و دانايى در راه رياضت و مجاهدت و\r\n\r\n\r\n","description":"","footnote":"\r\n( 1 ) - بحار الأنوار : 58 / 129 ؛ شرح الأسماء الحسنى : 2 / 41 .\r\n","page_name":" 117 ","page_number":117},
  {"content":"\r\n\r\nكوشش و عمل هستند با زبان جان به محضر حضرتش عرضه مىدارند :\r\n از تو دل بر نكنم تا دل و جانم باشد * مىبرم جور تو تا وسع و توانم باشد\r\nگرنوازى چه سعادت به از اين خواهم يافت * وركُشى زار چه دولت به از آنم باشد\r\nچون مرا عشق تو از هر دو جهان باز استد * چه غم از سرزنش هركه جهانم باشد\r\nتيغ قهر ار توزنى قوّت روحم گردد * جام زهر ار تو دهى قوت روانم باشد\r\nدر قيامت چو سر از خاك لحد بردارم * گرد سوداى تو بر دامن جانم باشد\r\nگر تو را خاطر ما نيست خيالت بفرست * تا شبى محرم اسرار نهانم باشد\r\nهر كسى را ز لبت خشك تمنّايى هست * من خود آن بخت ندارم كه زبانم باشد \r\n جان برافشانم اگر سعدى خويشم خوانى * سر اين دارم اگر دولت آنم باشد \r\n( سعدى )\r\n\r\n« الحمد للّه » در كلام اولياى الهى\r\nمولاى عارفان ، سرور عاشقان ، اميرمؤمنان عليه السلام درباب حمد مطالبى بس گران ، ومسائلى بسيار عالى و گفته‌هايى اعجاب‌انگيز دارد كه به جملاتى از آن اشاره مىكنيم :\r\nالْحَمْدُ لِلّهِ الَّذى جَعَلَ الْحَمْدَ عَلى عِبادِهِ مِنْ غَيْرِ حاجَةٍ مِنْهُ إلى حامِديهِ ، وَطَريقاً مِنْ طُرُقِ الْاعْتِرافِ بِلا هُوتِيَّتِهِ وَصَمَدَانِيَّتِهِ و رَبّانِيَّتِهِ و فَرْدانِيَّتِهِ ، وَسَبَباً إلَى الْمَزيدِ مِنْ رَحْمَتِهِ ، و مَحَجَّةً لِلطّالِبِ مِنْ فَضْلِهِ ؛ و كَمَّنَ فى إبْطانِ اللَّفْظِ حَقيقَةَ الْاعْتِرافِ لَهُ بِانَّهُ الْمُنْعِمُ عَلى كُلِّ حَمْدٍ . « 1 »\r\nخداوند را سپاس كه بندگانش را مشرف به تشرف حمد فرمود ، بدون اين كه به سپاسگزارى آنان نيازمند باشد ؛ و اين كلمهء جامعه را كه بايد از عمق قلب\r\n\r\n\r\n","description":"","footnote":"\r\n( 1 ) - مستدرك سفينة البحار : 3 / 73 ؛ بحار الأنوار : 94 / 112 ، باب 60 ، حديث 8 .\r\n","page_name":" 118 ","page_number":118},
  {"content":"\r\n\r\nو حقيقت وجود برخيزد ، راهى از راههاى اعتراف به لاهوتيّت و صمديّت و ربوبيّت و فرديّت خود قرار داد و آن را علّت ازدياد رحمتش بر عباد اعلام كرد و راهى روشن براى طالب فضلش فرمود و دركمون و سرّ اين لفظ ، حقيقتِ اين معنى را كه سپاس و حمد ، اعتراف به مُنعم بودن او نسبت بر هر حمدى است ، جلوه داد ! !\r\nاز تحميدات امام صادق عليه السلام است :\r\nالْحَمْدُ لِلّهِ بِمَحامِدِهِ كُلِّها عَلى نِعَمِهِ كُلِّها حَتّى يَنْتَهِىَ الْحَمْدُ إلى ما يُحِبُّ رَبّى وَيَرْضى . « 1 »\r\nخداوند را به تمامى محامدش بر آنچه نعمت عنايت فرموده سپاس ، آن چنان سپاسى كه منتهى به محبّت و خشنودى پروردگارم گردد .\r\nامام صادق عليه السلام از پدر بزرگوارش حكايت مىكند :\r\nپيامبرى از پيامبران ، به پيشگاه مقدّس حقّ عرضه داشت :\r\nالْحَمْدُ لِلّهِ كَثيراً ، حَمْداً طَيِّباً مُبارَكاً فيهِ كَما يَنْبَغى لِكَرَمِ وَجْهِكَ و عِزِّ جَلالِكَ فَأوحى اللَّهُ إليه : عَبْدى شَغَلْتَ حافِظيك والحافِظُ عَلى حافِظِيكَ . « 2 »\r\nخداوند را سپاس فراوان ، سپاسى پاكيزه و مبارك آن گونه كه شايستهء كرامت وجه و عزّ جلال توست . خداوند به او وحى فرمود : از كثرت ثواب اين سپاس ، حافظان عمل و حافظان بر حافظانت را به شغل سنگينى در نوشتن ثواب واداشتى !\r\nامام سجّاد حضرت علىّ بن الحسين عليهما السلام فرمود :\r\n\r\n\r\n","description":"","footnote":"\r\n( 1 ) - بحار الأنوار : 90 / 209 ، باب 7 ، حديث 1 ؛ قرب الاسناد : 4 .\r\n( 2 ) - بحار الأنوار : 90 / 209 ، باب 7 ، حديث 1 ؛ قرب الاسناد : 4 .\r\n","page_name":" 119 ","page_number":119},
  {"content":"\r\n\r\nمَنْ قالَ : الْحَمْدُ لِلّهِ فَقَدْ أدّى شُكْرَ كُلِّ نِعْمَةٍ لِلّه عَزَّوَجَلَّ عَلَيهِ . « 1 »\r\nهر كس بگويد : الحمدللَّه ، به حقيقت كه شكر تمام نعمت‌هاى حقّ را ادا كرده است .\r\nرسول خدا صلى الله عليه و آله فرمود :\r\nلا إلهَ إلَّااللّهُ نِصْفُ الْميزانِ ، وَالْحَمْدُ لِلّهِ يَمْلَأُهُ . « 2 »\r\nلا إله الّا اللّه نيمى از ميزان عمل را كفايت مىكند و الحمد للّه آن را پُر مىنمايد .\r\n\r\nحمد واقعى\r\nدر مطالب گذشته بر اين حقيقت پافشارى شد كه : حمد به معناى واقعى ، قلبى و لسانى و جوارحى است ، يعنى تصديق قلب به حضرت منعم و اظهار حمد به زبان با لفظ الحمدللّه و اجرا شدن فرامين دوست با چشم و گوش و زبان و دست و پا و خوددارى از گناه و معصيت ، روى هم رفته حمد است ورنه گفتن الحمدللّه » به زبان كار ساده‌اى است و برنامه‌اى است كه مىتوان به بعضى از حيوانات تعليم داد ، تا در برابر هر لطفى كه به آنان مىشود بگويند : الحمدللّه » . به حقيقت كه حمد مركّب از سه واقعيّت درونى و زبانى و جسمى است و اين معنايى است كه بهترين و پرقيمت‌ترين روايات ، به آن دلالت مىكند :\r\nعَنِ ابْنِ نُباتَةَ قالَ : كُنْتُ أرْكَعُ عِنْدَ بابِ أميرِالْمؤْمِنينَ عليه السلام وَأنَا أدْعُو اللّهَ ، إذْ خَرَجَ أميرُالْمؤْمِنينَ عليه السلام فَقالَ : يا أصْبَغُ ! قُلْتُ : لَبَّيْكَ ، قالَ : أىَّ شَىْءٍ كُنْتَ تَصْنَعُ ؟ قُلْتُ : رَكَعْتُ و أنَا أدْعُو ، قالَ : افَلا أُعَلِّمُكَ دُعاءً سَمِعْتُهُ مِنْ رَسُولِ اللّهِ صلى الله عليه و آله ؟ قُلْتُ : بَلى ، قالَ : قُلْ : « الْحَمْدُ لِلّهِ عَلى ما كانَ ، و الْحَمْدُ لِلّهِ عَلى كُلِّ\r\n\r\n\r\n","description":"","footnote":"\r\n( 1 ) - بحار الأنوار : 90 / 210 ، باب 7 ، حديث 4 ؛ بحار الأنوار : 68 / 44 ، باب 61 ، حديث 45 .\r\n( 2 ) - وسائل الشيعة : 7 / 174 ، باب 22 ، حديث 9040 ؛ بحار الأنوار : 90 / 210 ، باب 7 ، حديث 7 .\r\n","page_name":" 120 ","page_number":120},
  {"content":"\r\n\r\nحالٍ » . ثُمَّ ضَرَبَ بِيَدِهِ الْيُمْنى عَلى مِنْكَبِىَ الْأيْسَرِ و قالَ : يا أصْبَغُ ! لَئِنْ ثَبَتَتْ قَدَمُكَ ، و تَمَّتْ وِلايَتُكَ ، وَانْبَسَطَتْ يَدُكَ ، اللّهُ أرْحَمُ بِكَ مِنْ نَفْسِكَ ! « 1 »\r\nاصبغ بن نُباته مىگويد : كنار خانهء أميرالمؤمنين ركوع مىكردم و به پيشگاه حضرت حقّ به دعا و مناجات برخاسته بودم ، در اين وقت حضرت اميرالمؤمنين از در خانه بيرون آمد و فرمود : اصبغ ! عرضه داشتم : بله ، فرمود : در چه كارى بودى ؟ گفتم : در ركوع و دعا ، فرمود : علاقه دارى دعايى كه از رسول خدا شنيدم به تو بياموزم ؟ پاسخ دادم : آرى ، فرمود : بگو :\r\nالْحَمْدُ لَلّهِ عَلى ما كانَ ، وَالْحَمْدُ لِلّهِ عَلى كُلِّ حالٍ .\r\nسپاس خدا را بر آنچه بوده و سپاس خدا را بر هر حال .\r\nسپس با دست راستش بر شانهء چپم زد و فرمود : اگر در راه خدا ثابت قدم باشى و با تمام وجود رهبرى پيشواى بر حق را قبول داشته باشى و در مسألهء مال در راه خدا دست و دل باز باشى ، خداوند مهربان از تو به وجود خودت مهربان‌تر است !\r\nسنان بن طريف مىگويد :\r\nبه حضرت صادق عليه السلام عرضه داشتم : مىترسم از آنانى باشم كه بلاى استدراج ، يعنى غفلت از خدا به خاطر روى آوردن نعمت حقّ ، مرا گرفته باشد .\r\nحضرت فرمود : چگونه و براى چه ؟\r\nعرض كردم : به درگاهش لابه بردم كه خانه‌اى به من كرامت كند ، عنايت فرمود ، درخواست هزار درهم نمودم به من رسيد ، دعا كردم خادمى نصيبم شود ، نصيبم شد .\r\nحضرت فرمود : از پس اين همه نعمت چه گفتى ؟\r\n\r\n\r\n","description":"","footnote":"\r\n( 1 ) - مستدرك الوسائل : 5 / 307 ، باب 20 ، حديث 5939 ؛ بحار الأنوار : 90 / 211 ، باب 7 ، حديث 9 .\r\n","page_name":" 121 ","page_number":121},
  {"content":"\r\n\r\nپاسخ دادم : زبانم مترنّم به نغمهء « الحمداللّه » شد .\r\nحضرت صادق عليه السلام فرمود : آنچه تو به پيشگاه خدا بردى ، برتر است از آنچه از جانب حقّ به تو رسيده است ! « 1 » امام صادق عليه السلام از حضرت باقر عليه السلام از جابر بن عبداللّه حكايت مىكند كه رسول خدا صلى الله عليه و آله فرمود :\r\nلَوْ أنَّ الدُّنْيا كُلَّها لُقْمَةٌ واحِدَةٌ فَأكَلَهَا الْعَبْدُ الْمُسْلِمُ ثُمَّ قالَ : « الْحَمْدُ لِلّهِ » لَكانَ قَوْلُهُ ذلِكَ خَيْراً لَهُ مِنَ الدُّنْيا و ما فيها . « 2 »\r\nاگر دنيا يك لقمهء باشد و آن را انسانى مسلمان تناول كند و از پس آن بگويد :\r\nالحمدللّه ، اين گفتارش براى او از دنيا و آنچه در آن است بهتر است ! !\r\n\r\nحميد بودن خداوند\r\nخداوند در قرآن مجيد در هفده آيه ، وجود مقدّس خود را حميد خوانده است :\r\nبقره « 3 » ( 267 ) ، هود « 4 » ( 73 ) ، ابراهيم « 5 » ( 8 و 1 ) ، حج « 6 » ( 64 و 24 ) ، لقمان « 7 » ( 26 و 12 ) ، سبأ « 8 » ( 6 ) ، فاطر « 9 » ( 15 ) ، فصّلت « 10 » ( 42 ) ، شورى « 11 » ( 28 ) ،\r\n\r\n\r\n","description":"","footnote":"\r\n( 1 ) - بحار الأنوار : 90 / 213 ، باب 7 ، ذيل حديث 17 ؛ مشكاة الأنوار : 27 .\r\n( 2 ) - بحار الأنوار : 90 / 216 ، باب 7 ، حديث 20 ؛ الأمالى ، شيخ طوسى : 610 .\r\n( 3 ) - « أَنَّ اللَّهَ غَنِيٌّ حَمِيدٌ » .\r\n( 4 ) - « إِنَّهُ حَمِيدٌ مَجِيدٌ » .\r\n( 5 ) - « رَبِّهِمْ إِلَى صِرَاطِ الْعَزِيزِ الْحَمِيدِ » و « فَإِنَّ اللَّهَ لَغَنِيٌّ حَمِيدٌ » .\r\n( 6 ) - « وَإِنَّ اللَّهَ لَهُوَ الْغَنِيُّ الْحَمِيدُ » و « إِلَى صِرَاطِ الْحَمِيدِ » .\r\n( 7 ) - « فَإِنَّ اللَّهَ غَنِيٌّ حَمِيدٌ » و « إِنَّ اللَّهَ هُوَ الْغَنِيُّ الْحَمِيدُ » .\r\n( 8 ) - « إِلَى صِرَاطِ الْعَزِيزِ الْحَمِيدِ » .\r\n( 9 ) - « وَاللَّهُ هُوَ الْغَنِيُّ الْحَمِيدُ » .\r\n( 10 ) - « تَنزِيلٌ مِنْ حَكِيمٍ حَمِيدٍ » .\r\n( 11 ) - « وَهُوَ الْوَلِيُّ الْحَمِيدُ » .\r\n","page_name":" 122 ","page_number":122},
  {"content":"\r\n\r\nحديد « 1 » ( 24 ) ، ممتحنه « 2 » ( 6 ) ، تغابن « 3 » ( 6 ) ، بروج « 4 » ( 8 ) ، نساء « 5 » ( 131 ) .\r\nو در هفده مرحله كلمهء الحمدُ للّه را ذكر كرده :\r\nأنعام « 6 » ( 1 ) ، أعراف « 7 » ( 43 ) ، ابراهيم « 8 » ( 39 ) ، نحل « 9 » ( 75 ) ، إسراء « 10 » ( 111 ) ، كهف « 11 » ( 1 ) ، مؤمنون « 12 » ( 28 ) ، نمل « 13 » ( 15 و 59 و 93 ) ، عنكبوت « 14 » ( 63 ) ، لقمان « 15 » ( 25 ) ، سبأ « 16 » ( 1 ) ، فاطر « 17 » ( 1 و 34 ) ، زمر « 18 » ( 29 و 74 ) .\r\nو در شش آيه جملهء شريفهء الحَمد لِلّه رَبّ العالَمينَ آمده :\r\nفاتحه ( 2 ) ، أنعام ( 45 ) ، يونس ( 10 ) ، صافّات ( 182 ) ، زمر ( 75 ) ، غافر ( 65 ) .\r\nتوضيح هر يك از آيات بالا از نظر تفسيرى و عرفانى و فلسفى احتياج به\r\n\r\n\r\n","description":"","footnote":"\r\n( 1 ) - « فَإِنَّ اللَّهَ هُوَ الْغَنِيُّ الْحَمِيدُ » .\r\n( 2 ) - « فَإِنَّ اللَّهَ هُوَ الْغَنِيُّ الْحَمِيدُ » .\r\n( 3 ) - « وَاللَّهُ غَنِيٌّ حمِيدٌ » .\r\n( 4 ) - « بِاللَّهَ الْعَزِيزِ الْحَمِيدِ » .\r\n( 5 ) - « وَكَانَ اللَّهُ غَنِيّاً حَمِيداً » .\r\n( 6 ) - « الْحَمْدُ للَّهِ الَّذِي خَلَقَ السَّمواتِ وَالْأَرْضَ » .\r\n( 7 ) - « وَقَالُوا الْحَمْدُ للَّهِ الَّذِي » .\r\n( 8 ) - « الْحَمْدُ للَّهِ الَّذِي وَهَبَ لِي » .\r\n( 9 ) - « الْحَمْدُ للَّهَ بَلْ أَكْثَرُهُمْ لَا يَعْلَمُونَ » .\r\n( 10 ) - « الْحَمْدُ للَّهِ الَّذِي لَمْ يَتَّخِذْ » .\r\n( 11 ) - « الْحَمْدُ للَّهِ الَّذِي أَنزَلَ عَلَى عَبْدِهِ » .\r\n( 12 ) - « الْحَمْدُ للَّهِ الَّذِي نَجَّانَا مِنَ الْقَوْمِ الظَّالِمِينَ » .\r\n( 13 ) - « الْحَمْدُ للَّهِ الَّذِي فَضَّلَنَا عَلَى كَثِيرٍ مِنْ عِبَادِهِ الْمُؤْمِنِينَ » « قُلِ الْحَمْدُ للَّهِ وَسَلَامٌ عَلَى عِبَادِهِ » « وَقُلِ الْحَمْدُ للَّهِ سَيُرِيكُمْ » .\r\n( 14 ) - « قُلِ الْحَمْدُ للَّهِ بَلْ أَكْثَرُهُمْ » .\r\n( 15 ) - « قُلِ الْحَمْدُ للَّهِ بَلْ أَكْثَرُهُمْ لَا يَعْلَمُونَ » .\r\n( 16 ) - « الْحَمْدُ للَّهِ الَّذِي لَهُ مَا فِي السَّمواتِ » .\r\n( 17 ) - « الْحَمْدُ للَّهِ فَاطِرِ السَّمواتِ وَالْأَرْضِ » و « وَقَالُوا الْحَمْدُ للَّهِ الَّذِي » .\r\n( 18 ) - « الْحَمْدُ للَّهِ بَلْ أَكْثَرُهُمْ » و « وَقَالُوا الْحَمْدُ للَّهِ الَّذِي صَدَقَنَا » .\r\n","page_name":" 123 ","page_number":123},
  {"content":"\r\n\r\nداستانى مفصّل و حكايتى بس عجيب دارد كه از عهدهء فقير و مستمند و محتاج و نيازمند و جاهلى دردمند چون من ساخته نيست ؛ دراين زمينه لازم است به كتب مربوطه مراجعه كنيد و از انوار اين آيات كريمه باطن خود را آراسته نموده ، به طىّ منازل عرفان و مقامات عشق نايل شويد .\r\nبه قول عارف شيراز ، شيخ مصلح الدين سعدى :\r\n من بى مايه كه باشم كه خريدار تو باشم * حيف باشد كه تو يار من و من يار تو باشم\r\nتو مگر سايهء لطفى به سر وقت من آرى * كه من آن مايه ندارم كه به مقدار تو باشم\r\nخويشتن بر تو نبندم كه من از خود نپسندم * كه تو هرگز گل من باشى و من خار تو باشم\r\nهرگز انديشه نكردم كه كمندت به من افتد * كه من آن وقع ندارم كه گرفتار تو باشم\r\nنه در اين عالم دنيا كه در آن عالم عقبى * همچنان بر سر آنم كه وفادار تو باشم\r\nخاك بادا تن سعدى اگرش مىنپسندى * كه نشايد كه تو فخر من و من عار تو باشم \r\n( سعدى شيرازى )\r\n\r\nتفسيرى ديگر بر « الحمد للّه\r\nتفسير « كشف الأسرار » در جلد اوّل در نوبت سوّم ترجمهء حمد گويد :\r\nالحمد للّه : ستايش خداى مهربان ، كردگار روزى رسان ، يكتا در نام و نشان ، خداوندى كه ناجسته يابند و نادريافته شناسند و ناديده دوست دارند ، قادر است بى احتيال ، قيّوم است بى گشتن حال ، در ملك ايمن از زوال ، در ذات و نَعت متعال ، لم يزل و لا يزال ، موصوف به وصف جلال و نعت جمال ، عجز بندگان ديد در شناختن قدر خود و دانست كه اگر چند كوشند نرسند و هر چه بپويند نشناسند و عزّت قرآن به عجز ايشان گواهى داد :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nوَما قَدَرُوا اللّهَ حَقَّ قَدْرِهِ » « 1 »\r\n[ يهوديان بر ضد پيامبر اسلام به سفسطه‌گرى پرداختند چون 
  ] آنان خدا را آن گونه كه سزاوار اوست نشناختند ،\r\nبه كمال تعزّز و جلال و تقدّس ، ايشان را نيابت داشت و خود را ثنا گفت و ستايش خود ، ايشان را درآموخت و به آن دستوى داد ، ورنه كه يارستى به خواب اندر بديدن اگر نه خود گفتى خود را كه الحمد للّه و در كلّ عالم كه زهرهء آن داشتى كه گفتى الحمد للّه » .\r\nتو را كه داند كه تو را تو دانى ، تو را نداند كس ، تو را تو دانى بس ، اى سزاوار ثناى خويش ، واى شكر كنندهء عطاى خويش ؛ كريما ! گرفتار آن دردم كه تو درمان آنى ، بندهء آن ثنايم كه تو سزاى آنى ، من در تو چه دانم تو دانى ، تو آنى كه گفتى كه من آنم - آنى .\r\n\r\nحمد در ديدار نعمت و منعم\r\nبدان كه حمد بر دو وجه است :\r\nيكى بر ديدار نعمت ، ديگر بر ديدار منعم . آنچه بر ديدار نعمت است : از وى آزادى كردن و نعمت وى به طاعت وى به كار بردن و شكر وى را ميان در بستن ، تا امروز در نعمت بيفزايد و فردا به بهشت رساند ، به قول رسول اللَّه صلى الله عليه و آله :\r\nأوَّلُ مَنْ يُدْعى الَى الْجَنَّةِ الْحَمّادُونَ ألَّذينَ يَحْمَدُونَ اللَّهَ فىِ السَّرَّاءِ وَالضَّرَّاءِ . « 2 »\r\n\r\n\r\n","description":"","footnote":"\r\n( 1 ) - انعام ( 6 ) : 91 .\r\n( 2 ) - مستدرك الوسائل : 5 / 312 ، باب 20 ، حديث 5954 ؛ بحار الأنوار : 90 / 215 ، باب 7 ، حديث 18 .\r\n","page_name":" 125 ","page_number":125},
  {"content":"\r\n\r\nنخستين كسانى كه به سوى بهشت فراخوانده مىشوند ، كسانى هستند كه كارشان در هر حال ، خوشبختى و سختى ، سپاس خداوند بوده است .\r\nاين عاقبت آن كس كه حمد وى بر ديدار نعمت بود .\r\nامّا آن كس كه حمد وى بر ديدار منعم بود به زبان حال گويد :\r\nصنما ! ما نه به ديدار جهان آمده‌ايم .\r\nاين جوانمرد را شراب شوق دادند و با شرم هام ديدار كردند تا از خود فانى شد ، يكى شنيد و يكى ديد ، به يكى رسيد ؛ چه شنيد و چه ديد و به چه رسيد ؟\r\nذكر حقّ شنيد ، چراغ آشنايى ديد و با روز نخستين رسيد ، اجابت لطف شنيد ، توقيع دوستى بديد و به دوستى لم يزل رسيد .\r\nاين جوانمرد ، اوّل نشانى يافت بى دل شد ، پس بار يافت همه دل شد ، پس دوست ديد و در سرِ دل شد ، دو گيتى در سر دوستى شد و دوستى در سر دوست » . « 1 » فيض ، چه زيبا سروده است :\r\n نشود كام بر دل ما رام * پس به ناكام بگذريم از كام\r\nچون كه آرام مىبرند آخر * ما نگيريم از نخست آرام\r\nعيش بى غشّ به كام دل چون نيست * ما بسازيم با بلا ناكام\r\nآن كه را نيست پختگى روزى * گر بسوزد كه ماند آخر خام\r\nجاهلان نامها بر آورده * عاقلان كرده خويش را گمنام\r\nعاقلان را چه كار با نام است * چكند جاهل ار ندارد نام\r\nكورى چشم جاهلان ساقى ! * بادهء جهل سوز ده دوسه جام\r\nتا چو سر خوش شويم از آن باده * بر سر خود نهيم اوّل گام\r\nبگذريم از سر هوا و هوس * عيش بر خويشتن كنيم حرام \r\n( فيض كاشانى )\r\n\r\n\r\n","description":"","footnote":"\r\n( 1 ) - تفسير كشف الاسرار : 1 / 29 - 31 .\r\n","page_name":" 126 ","page_number":126},
  {"content":"\r\n\r\n[ الْأَوَّلِ بِلَا أَوَّلٍ كَانَ قَبْلَهُ و الآخِرِ بِلَا آخِرٍ يَكُونُ بَعْدَهُ 
  ]\r\nآن وجود مباركى كه اول است ، بىآن كه كه اوّلى پيش از او باشد و آخر است ، بىآن كه آخرى پس از او باشد .\r\n\r\nاوّل و آخر بودن خدا\r\nلفظ اوّل و آخر در اين دعاى عظيم كه همچون دريايى موّاج است ، از قرآن مجيد گرفته شده است .\r\nهُوَ الْأوَّلُ وَالْآخِرُ وَالظاهِرُ و الْباطِنُ وَهُوَ بِكُلِّ شَىْءٍ عَليمٌ » « 1 »\r\nاوست اول و آخر و ظاهر و باطن و او به همه چيز داناست .\r\nقرآن مجيد كه هر آيه‌اش ، ظاهرى و باطنى دارد و هر بطنى داراى هفت بطن ديگر است « 2 » با تمام معانى و حقايق و مفاهيم آسمانى و ملكوتيش بر خزانهء بى نمونهء حضرت حقّ ، يعنى قلب پاك و درياى بى ساحل دلِ پيامبر تجلّى كرد و به همان صورت و سيرت به دوازده امام معصوم : منتقل شد كه در اين زمينه در دعاى چهل و دوم « صحيفهء سجاديهء » به خواست حضرت دوست شرحى خواهد آمد .\r\nائمّهء طاهرين عليهم السلام كه جامع علوم الهى اوّلين و آخرين و واجد تمام كمالات انسانى و هر يك دريايى موّاج از علوم ملكوتى و ملكى بودند ، با دعاها و روايات و\r\n\r\n\r\n","description":"","footnote":"\r\n( 1 ) - حديد ( 57 ) : 3 .\r\n( 2 ) - عوالى اللآلى : 4 / 107 ، حديث 159 ؛ إنَّ لِلْقُرآنِ ظَهْراً وَ بَطْناً وَ لِبَطْنِهِ بَطْنٌ إِلى سَبْعَةِ أَبطُنٍ .\r\n","page_name":" 127 ","page_number":127},
  {"content":"\r\n\r\nاخلاق و اعمال و اطوار قدسيّهء خود به شرح و تفسير آيات كتاب برخاستند و مدرسه‌اى كامل و جامع كه در هر عصرى پاسخگوى نيازهاى دنيايى و آخرتى مردم باشد ، از خود بجاى گذاشتند .\r\nدر سورهء مباركهء حديد كه مفاهيم آياتش اعجاب‌انگيز و تكميل كنندهء نفس ، روشنگر قلب و جلا دهندهء روح و آباد كنندهء دنيا و آخرت انسان است ، مىخوانيم :\r\nهُوَ الْأوَّلُ وَالْآخِرُ وَالظَّاهِرُ و الْباطِنُ وَهُوَ بِكُلِّ شَىْءٍ عَليمٌ » « 1 »\r\nاوست اول و آخر و ظاهر و باطن و او به همه چيز داناست .\r\nدر توضيح كلمهء اوّل و آخر ، نتيجه و محصولى از آيات قرآن و دعاها و روايات و مباحث ارزندهء حكماى بزرگ الهى و بيداران راه حقّ و عاشقان حضرت محبوب را در اختيار مىگذارم ، باشد كه از اين رهگذر بر نور معرفت ما و روشنى قلب و جانمان اضافه شود .\r\nقبلًا بايد دو مسألهء زمان و مكان را در توجّه به جناب او ، از ذهن پاك خود خالى كنيد ؛ زيرا :\r\nزمان ، پديده‌اى است كه همراه با اوّلين مخلوق ظهور كرده و چيزى جز حركت قوّه به فعل و تبديل واقعيّتى به واقعيّت برتر و امتدادى كه داراى غايت و نهايت است نيست و اين حركت و امتداد ، در پيشگاه حضرت او راه نداشته و ندارد .\r\nو مكان عبارت است از جا و ظرف كه تمام عناصر در آن جاى گرفته يا از آن جا به جا مىشوند . و اين دو كلمهء مباركه از اين دو حيثيّت خارج است ؛ زيرا مفهوم هر دو بالاتر و برتر و جداى از هر چيزى است .\r\nاوّل و آخر همانند ظاهر و باطن و همانند تمام اسما و صفات ، دلالت بر ذات دارند ؛ ذاتى كه مستجمع جميع صفات كمال است و در حقيقت صفاتى كه عين\r\n\r\n\r\n","description":"","footnote":"\r\n( 1 ) - حديد ( 57 ) : 3 .\r\n","page_name":" 128 ","page_number":128},
  {"content":"\r\n\r\nذات است ؛ چرا كه در آن جا ذات همراه با صفات نيست ؛ صفت همان ذات و ذات همان صفت است . اين همه سخن براى باز شدن گل معرفت و نزديك كردن حقيقت به ذهن است كه گفته‌اند : « كه در وحدت ، دوئى عين ضلال است . »\r\nوصف هر شيئى غير از وصف ديگر اوست ، مثلًا صفت علم در عالم يا صفت قدرت يا عدالت يا كرامت در همان شخص با يكديگر متفاوت است ، امّا در آن پيشگاه مبارك ، جز وحدت حقّهء حقيقيه چيز ديگرى نيست ، به قول بزرگ‌ترين عارف خانهء خلقت بعد از پيامبر صلى الله عليه و آله ، يعنى على عليه السلام :\r\nوَكَمالُ الْإخلاصِ لَهُ نَفْىُ الصِّفاتِ عَنْهُ . « 1 »\r\nو كمال اخلاص براى او منفى دانستن صفاتِ زايد بر ذات از اوست .\r\nو به عبارت فارسى : صفات حضرت او همانند صفات موجودات كه با موصوف خود تركّب دارند نيست كه صفت چيزى و موصوف چيز ديگر باشد . ذات او اوّل است ، آخر است ، عليم و حكيم و سميع و بصير و شاهد و خالق و رازق و . . . است و اين همه همان حقيقت حقّهء واحد است .\r\n« نفى الصفات عنه » به اين معنى است كه : آن ذات مقدّس را چيزى و صفاتش را چيز ديگر ندانيد كه آن جا تركيبى از موصوف و صفت نيست ، بلكه ذات بسيط و هستى بى قيد و شرط و نور بى نهايت در بى نهايت است و هر وصفى خود اوست نه صفتى عارض بر ذات .\r\nاوّل است نه اوّلى كه ما فرض مىكنيم ، آخر است نه آخرى كه ما تصوّر مىنماييم . اين اوّليّت و آخريّت هيچ ارتباطى به زمان و مكان و ساير مسائل و برنامه‌هايى كه در رابطه با موجودات است ندارد .\r\nاوّل است ، يعنى مبدأ تمام آثار ظاهرى و باطنى است . و آخر است ، يعنى مرجع\r\n\r\n\r\n","description":"","footnote":"\r\n( 1 ) - نهج البلاغه : خطبهء 1 .\r\n","page_name":" 129 ","page_number":129},
  {"content":"\r\n\r\nو منتهاى همهء آثار ظاهرى و باطنى است ، در حالى كه اوّلى است ازلى و آخرى است سرمدى ؛ نه اوّلى كه مسبوق به مبدئى باشد و نه آخرى كه متّصل به پايانى !\r\nبه قول حضرت صادق عليه السلام در جواب كسى كه معناى آيهء شريفهء هُوَ الْأوَّلُ والْآخِرُ » « 1 » را از آن منبع فيض پرسيد :\r\nالأوَّلُ لا عَنْ أوَّلٍ قَبْلَهُ ، وَلا عَنْ بَدْءٍ سَبَقَهُ و آخِرٌ لا عَنْ نِهايَةٍ كَما يُعْقَلُ مِنْ صِفاتِ الْمَخْلُوقينَ ، وَلكِنْ قديمٌ أوَّلٌ و آخِرٌ لَمْ يَزَلْ و لايَزالُ بِلا بَدْءٍ وَلا نِهايَةٍ ، لا يَقَعُ عَلَيْهِ الْحُدُوثُ ، و لايَحُولُ مِنْ حالٍ إلى حالٍ ، خالِقُ كُلِّ شَىْءٍ . « 2 »\r\nاوّل است نه از اوّلى قبل از خود و نه از مبتدايى پيش از وجودش و آخر است نه از منتهايى ، چنان كه دربارهء مخلوفات فرض مىشود ، بدون مبدأ و منتها ازلًا و ابداً اوّل و آخر است ، جايى براى حوادث و تحوّل از حالى به حالى در آن جا نيست ؛ وجود مقدّسش آفرينندهء هر چيزى است .\r\nرسول الهى به پيشگاهش عرضه مىداشت :\r\nاللّهُمَّ أنْتَ الْأوَّلُ فَلَيْسَ قَبْلَكَ شَىْءٌ ، وَأنْتَ الْآخِرُ فَلَيْسَ بَعْدَكَ شَىْءٌ . « 3 »\r\nبار پروردگارا ! تو اوّلى هستى كه قبل از تو چيزى نيست و آخرى هستى كه بعد از تو چيزى وجود ندارد .\r\nمولاى عارفان و مؤمنان فرمود :\r\nلَيْسَ لِاوَّلِيَّتِهِ ابْتِداءٌ وَلا لِأزَلِيَّتِهِ انْقِضاءٌ ، هُوَ الْأوَّلُ لَمْ يَزَلْ ، وَالْباقى بِلإ ؛\r\n\r\n\r\n","description":"","footnote":"\r\n( 1 ) - حديد ( 57 ) : 3 .\r\n( 2 ) - بحار الأنوار : 4 / 182 ، باب 2 ، حديث 8 ؛ معانى الأخبار : 12 ، حديث 1 .\r\n( 3 ) - بحار الأنوار : 90 / 317 ، باب 17 ؛ مكارم الأخلاق : 308 .\r\n","page_name":" 130 ","page_number":130},
  {"content":"\r\n\r\nأجَلٍ . « 1 »\r\nبراى اوّليت آن ذات مقدّس ابتدايى نيست و براى ازليّت آن جناب پايانى نمىباشد ، اوّلى است كه همواره بوده و وجودى دائمى است كه انتها ندارد .\r\nامام مجتبى عليه السلام مىفرمايد :\r\nالْحَمْدُ لِلّهِ الَّذى لَمْ يَكُنْ لَهُ أوَّلٌ مَعْلُومٌ ، وَلا آخِرٌ مُتَناهٍ . « 2 »\r\nسپاس آن ذاتى را كه سرآغاز معلومى ندارد و وجودى را كه براى او پايانى نيست . [ بوده و خواهد بود 
  ] .\r\n عاشقان گر به دل از دوست غبارى دارند * گريهء روز نما در شب تارى دارند\r\nآب حيوان ببر اى خضر كه ارباب نياز * چشم امّيد به فتراك سوارى دارند\r\nره ارباب محبّت به فنا نزديك است * سوزنى در كف و در پا دو سه خارى دارند\r\nجان حقير است مبر نام نثار اى محرم * تو همين گوى كه احباب ، نثارى دارند \r\n بندهء خلوتيان دل خاكم كايشان * به شهيدان غمت قرب جوارى دارند\r\nهر كه را مىنگرم سوخته يا مىسوزد * شمع و پروانه از اين بزم كنارى دارند\r\nعرفى از صيدگه اهل نظر دور مشو * كه گهى گوشهء چشمى به شكارى دارند \r\n( عرفى شيرازى )\r\n\r\nتوحيد در نهج البلاغه\r\nامام على عليه السلام در خطبهء اوّل « نهج البلاغه » مىفرمايد :\r\nاوَّلَ الدِّينِ مَعْرِفَتُهُ ، وَ كَمالُ مَعْرِفَتِهِ التَّصْديقُ بِهِ ، وَ كَمالُ التَّصْديقِ بِهِ تَوْحيدُهُ ، وَ كَمالُ تَوْحيدِهِ الْاخْلاصُ لَهُ ، وَ كَمالُ الْاخْلاصِ لَهُ نَفْىُ الصِّفاتِ\r\n\r\n\r\n","description":"","footnote":"\r\n( 4 ) - نهج البلاغه : خطبهء 162 ؛ بحار الأنوار : 74 / 308 ، باب 14 ، حديث 11 .\r\n( 5 ) - بحار الأنوار : 4 / 289 ، باب 4 ، حديث 20 ؛ التوحيد ، شيخ صدوق : 45 ، باب 2 ، حديث 5 .\r\n","page_name":" 131 ","page_number":131},
  {"content":"\r\n\r\nعَنْهُ ، لِشَهادَةِ كُلِّ صِفَةٍ انَّها غَيْرُ الْمَوصُوفِ ، وَ شَهادَةِ كُلِّ مَوْصُوفٍ انَّهُ غَيْرُ الصِّفَةِ . فَمَنْ وَصَفَ اللَّهَ سُبْحانَهُ فَقَدْ قَرَنَهُ ، وَ مَنْ قَرَنَهُ فَقَدْ ثَنّاهُ ، وَ مَنْ ثَنّاهُ فَقَدْ جَزَّاهُ ، وَ مَنْ جَزَّاهُ فَقَدْ جَهِلَهُ ، وَ مَنْ جَهِلَهُ فَقَدْ اشارَ الَيْهِ ، وَ مَنْ اشارَ الَيْهِ فَقَدْ حَدَّهُ ، وَ مَنْ حَدَّهُ فَقَدْ عَدَّهُ .\r\nآغاز دين شناخت اوست و كمال شناختنش باور كردن او و نهايت از باور كردنش يگانه دانستن او و غايت يگانه دانستنش اخلاص به او و حدّ اعلاى اخلاص به او نفى صفات ( زايد بر ذات ) از اوست ، چه اين كه هر صفتى گواه اين است كه غير موصوف است و هر موصوفى شاهد بر اين است كه غير صفت است . پس هر كس خداى سبحان را با صفتى وصف كند او را با قرينى پيوند داده و هر كه او را با قرينى پيوند دهد دوتايش انگاشته و هر كه دوتايش انگارد داراى اجزايش دانسته و هر كه او را داراى اجزاء بداند حقيقت او را نفهميده و هر كه حقيقت او را نفهميد برايش جهت اشاره پنداشته و هر كه براى او جهت اشاره پندارد محدودش به حساب آورده و هر كه محدودش بداند چون معدود به شماره‌اش آورده .\r\nمن تصوّر نمىكنم كه درك و فهم علمِ باطن كه در رأس آن توحيد و خداشناسى است بدون مقدّمات لازم چنان كه به دورنمايى از آن در سطور قبل اشاره رفت ميسّر باشد . رسيدن به حقايق الهيّه ، به خصوص فهميدن عمق مفاهيم و معانى بلند ملكوتى و از همه مهم‌تر صفات و اسماى حضرت محبوب ، لازمه‌اش آراسته شدن به مسائل و برنامه هايى است كه سالكان اين طريق در كتب و مقالات خود بيان كرده‌اند كه اين حقايق چشيدنى است و هر كس لذّت آن را بيابد از خود فانى مىشود و به بقاى دوست اتّصال پيدا مىكند و تا موانع و حجب از قلب و جان برداشته نشود و انسان با چشم دل به مشاهدهء جمال نايل نگردد ، به آنچه و به آن كه بايد برسد ، نمىرسد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nبسيارى از مردم دنيا را مىبينيد كه دل به زخارف دنيا خوش كرده و جز شكم و شهوت و سرازير و سر بالا رفتن و تمام وقت را صرف خانه و مغازه و مال و ثروت و خوردن و خوابيدن و شهوت‌رانى كردن ، اهتمام و كارى ندارند و اين عمر گرانمايه را با برنامه‌هايى معامله مىكنند كه سودى چشمگير براى آنها ندارد ، و اگر داشته باشد بايد به وقت مردن بگذارند و بروند ؛ يا دنبال حقيقت نمىروند ، يا اگر بروند چون حقيقت را نمىچشند و از آن لذّت نمىبرند ، خسته مىشوند و به سرعت آن را رها كرده ، به كارهاى مادّى باز مىگردند . اين همه نيست مگر بر اثر حجاب‌هاى خطرناكى كه از امور محرّمه ، چه مالى و چه اخلاقى و چه عملى ، چهرهء قلب و باطن و جانشان را پوشانده و اين معنى نه تنها در مردم عادى به چشم مىخورد ، بلكه بعضى از طالبان علم و دانشجويان حوزه‌هاى علميّه هم به آن حجاب‌ها دچارند . به همين خاطر مىبينيد كه اين گونه مردم به جايى نرسيدند و چون به مال و مسند و مقام دست يافتند ثروتمندشان قارون و حاكمشان فرعون ، و عالم و فقيهشان بلعم باعورا شد .\r\nعارف نامدار ، ملّا مهدى نراقى ، خطاب به ارواح و قلوبى كه از چشيدن لذّت حقايق بازمانده‌اند ، مىگويد :\r\n چرا آخر اى مرغ قدسى مكان * جدا ماندى از مجمع قدسيان\r\nچرا مانده‌اى دور از اصل خويش * چرا نيستى طالب وصل خويش\r\nچرا آخر اى بلبل خوش نوا * به زاغان شدى همسر و هم صدا\r\nغريب از ديار حقيقت شدى * گرفتار دام طبيعت شدى\r\nبه قيد طبيعت شدى پاى بست * فراموش كردى تو عهد الست\r\nنبودى تو آن شاهباز جهان * كه در اوج وحدت بُدت آشيان \r\n\r\n","description":"","footnote":"","page_name":" 133 ","page_number":133},
  {"content":"\r\n\r\n نبودى تو آن طاير لا مكان * كه در صُقْع « 1 » ، لاهوت بودت مكان\r\nتو را بود پرواز در اوج عرش * مقيّد چرايى به زندان فرش \r\n( ملامهدى نراقى )\r\n\r\nعلم باطن\r\nملا نعيما طالقانى كه از فلاسفهء بزرگ اسلام است ، در اواخر كتاب پرقيمت « اصل الاصول » مىگويد :\r\n« تحصيل دانشِ باطن بر اساس استعداد هر مكلّف و طاقتش ، واجب عينى است .\r\nدانشِ باطن ، محض آراسته شدن درون به فضايل و پيراسته شدنش از رذايل است . البتّه مقدّمهء اين حركت باطنى ، نورانيّت ظاهر به آداب و رسوم و اصول و فروع شريعت و پاك بودن تمام اعضا و حركات و افعال انسان از محرّمات شرعيّه است » .\r\nمبنا و ريشهء اين دانش ، تحصيل اخلاق و فضايل و ملكاتى است كه از اخبار و احاديث امامان معصوم و روش و سيرهء آنان استفاده مىشود . گر چه عقل در تحصيل و حصول معارف و عمل و كوشش ، و به عبارت ديگر : حكمت عمليّه مدخليّت دارد ، ولى راه عقل راه تمام و برنامهء جامع نيست ؛ براى رشد و كمال و رسيدن به واقعيّات علميّه و عمليّه بايد عقل را با چراغ وجود اهل بيت عصمت :\r\nنور و حرارت داد كه در آن منابع الهيّه در هيچ زمينه‌اى هيچ گونه خطا و اشتباهى نيست و در اين جهت لازم است به باب ايمان و كفر كتاب با عظمت « كافى » مراجعه\r\n\r\n\r\n","description":"","footnote":"\r\n( 1 ) - صُقع : كرانه ، گوشه ، كناره .\r\n","page_name":" 134 ","page_number":134},
  {"content":"\r\n\r\nكرد كه در آن جا ائمّهء طاهرين عليهم السلام هر چه خير مىباشد از هر چه شرّ است باز شناسانده‌اند .\r\nمبنا و ريشهء ديگر اين علم ، بر رياضت‌هاى قانونى و خلوت شب و سحر و مجاهدات شرعيّه استوار است .\r\nبا اين شرايط كه نتيجه و ثمره‌اش پاكى باطن و ظاهر است ، براى عارف سالك در سبيل حقّ ، ترقّى به معارج ملأ اعلى و رهايى از مدارج ادنى حاصل مىشود . در چنينن وضعى است كه سالك آگاه ، انس با معنويّت و قرب به مقرّبان پيدا مىكند ؛ اراده و همّتش از زينت حيات دنيا به عالم ملكوت رخ مىكشد و عقلش به جاى مصرف شدن در زخارف مادى به گرفتن فيوضات اخروى برمىخيزد .\r\nخواسته‌هايش از اتّصال به علايق پست ، قطع مىگردد و خاطرش از تعلّق به امور دنيويّه آسوده مىشود .\r\nحالات دنيايى و مادّى حواسّ و قوايش ضعيف و براى گرفتن فيوضات ربّانيّه قوى مىگردد .\r\nبا رياضت و مجاهدت ، شرّ نفس امّاره‌اى كه او را به سوى خيالات واهيه مىكشيد از سر او برداشته مىشود ، تمام همّتش متوجّه عالم قدس و تمام شراشر وجود به جهان روح و انس متوجّه مىگردد .\r\nبا خضوع و زارى ، از حضرت ذوالجود و الفضل و واهب متعال درخواست مىكند كه تمام درهاى رحمت را به روى دلش باز كند و قلب و سينه‌اش را به نور هدايت خاصّ كه حضرتش به عنوان مزد رياضت و جهاد وعده داده ، روشن نمايد ، تا به مشاهدهء اسرار ملكوت و آثار جبروت نايل آيد و در باطنش حقايق عينيّه و دقايق فيضيّه به صورت كشف و شهود تجلّى نمايد .\r\nچون بعد از آن مقدّمات به اين كشف پر فيض برسد ، از عنايت و رحمت او به مقام انكشاف قوّهء عاقله و سپس كشف قلبى ، و آنگاه كشف روحى و اصل شود » . « 1 » و در اين مقام است كه آراسته به مفاهيم اسما و صفات حضرت محبوب شده و\r\n\r\n\r\n","description":"","footnote":"\r\n( 1 ) - اصل الاصول : 175 - 176 .\r\n","page_name":" 135 ","page_number":135},
  {"content":"\r\n\r\nبه درك لذّت آن حقايق رسيده و با چشم دل به تماشاى جمال موفّق شده است . در اين وقت است كه قرآن و روايات و معارف را آن چنان كه بايد مىفهمد و مصاديق آيات و روايات و معارف را آن طور كه بايد مىبيند و به عين اليقينى كه مطلوب همهء عاشقان و عارفان بوده ، مىرسد .\r\nدر آخر اين مقال دست نياز به درگاه بى نياز برداشته و به پيشگاه مقدّسش مناجات عرفى را زمزمه مىكنم :\r\n اى تو به آمرزش و آلوده ما * وى تو به غم خوارى و آسوده ما\r\nرحمت تو كعبهء طاعت نواز * عدل تو مشّاطهء عصيان طراز\r\nلطف تو دلّالِ متاع گناه * حلم تو بنشانده غضب را پناه\r\nمنفعليم از عمل ناسزا * گر همه نيك است بپوشان ز ما\r\nعرفى از اين نغمه زنى شرم دار * عهد طلب بشكن و دل گرم‌دار\r\nمصلحت كار چه دانيم ما * بذر تمنّا چه فشانيم ما \r\n( عرفى شيرازى )\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n[ « 2 » الَّذِي قَصُرَتْ عَنْ رُؤْيَتِهِ أَبْصَارُ النَّاظِرِينَ و عَجَزَتْ عَنْ نَعْتِهِ أَوْهَامُ الْوَاصِفِينَ 
  ]\r\nديدهء بينندگان از ديدنش ناتوان ، و گمان وصف كنندگان از ستودنش عاجز است .\r\n\r\nديدهء قاصر و فهم عاجز\r\nمىدانيم كه رؤيت ، رو به رو شدن چشم با شىء است ، آن هم با شرايطى معيّن .\r\nآنچه قابل رؤيت است ، جسم و عنصر محدود به زمان و مكان و آراسته به ديگر شرايط مادّى است . در صورت فقد شرايط ، مشروط هم كه عبارت از رؤيت باشد ازدايرهء تحقّق بيرون خواهد بود .\r\nاز طرفى اين معنا بر همه كس روشن است كه اعضا و جوارح ما در افعال و حركات ، مقيّد به قيود و محدود به حدودند . قدرت بدن يا قوّت روح يا مسألهء زبان و يا نيروى شنوايى و يا بينايى و نيز قوّت فكر و قدرت عقل ، همه و همه محدود و داراى اندازهء معيّن و خلاصه داراى آغاز و انجام و عرصهء خاصّى است .\r\nاز جهتى قدرت چشم و رؤيت آن بسيار محدود است ، تا جايى كه مىدانيم اكثر مخلوقات ، حتّى بعضى از آنها كه مادّى هستند از دسترس رؤيت و تماشاى او خارجند .\r\nنفس ، روح ، جنّ ، ملائكه ، هوا ، درد ، نترون ، الكترون ، انواعى از ميكرب‌ها و ويروس‌ها و . . . در عين اين كه موجودند و عقلاى تاريخ به وجود آنها يقين دارند ،\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nقابل رؤيت نيستند .\r\nو از جهتى حضرت حقّ كه شبيه چيزى در اين دار وجود نيست و وجود مقدّسش در ذات و اسما و صفات بى نهايت در بىنهايت است ، ما فوق همه چيز و خارج از شرايط رؤيت است .\r\nبنابراين چشم از هر جهت محدود و وجود محبوب از هر حيث نامحدود ، پس رؤيت او با ديدهء سر تا ابد غير ميسور است .\r\nبه چند روايت مهم در اين زمينه دقّت كنيد :\r\nعاصم بن حميد مىگويد :\r\nنظر حضرت صادق عليه السلام را دربارهء طايفه‌اى از اهل سنّت كه قائل به رؤيت حضرت او ، حدّاقل در فرداى قيامتند خواستم ، حضرت فرمود :\r\nخورشيد ( كه حرارت خارجى اش تقريباً بيست ميليون درجه است و پاره‌اى از شعله هايش تا شانزده هزار كيلومتر ارتفاع دارد ) جزئى از هفتاد جزء نور كرسى است و كرسى جزئى از هفتاد جزء نور عرش است و عرش جزئى از هفتاد جزء نور حجاب است و حجاب جزئى از هفتاد جزء نور پرده است ؛ اگر اين طايفه در گفتار خود راستگويند ، بگو يك بار ديدهء خود را در حالى كه ابر نباشد ، از نور خورشيد پر كنند ! ! « 1 » عبداللَّه بن سنان از امام صادق عليه السلام روايت مىكند :\r\nخداوند ، بزرگ و بلند مرتبه است ؛ بندگان از وصفش عاجزند و راه به كنه عظمتش ندارند . ديده‌ها او را درك نمىكنند ، ولى حضرت او مدرك ديده‌هاست . جنابش لطيف و خبير است . به كيفيّت و مكان و زمان وصف نمىشود . چگونه به مسألهء كيفيّت وصفش كنم كه كيفيّت را او لباسى هستى\r\n\r\n\r\n","description":"","footnote":"\r\n( 1 ) - التوحيد ، شيخ صدوق : 108 ، حديث 3 .\r\n","page_name":" 138 ","page_number":138},
  {"content":"\r\n\r\nپوشاند تا كيفيّت شد ؛ كيف را به آنچه او كيفيّت داد شناختم ! يا چگونه به محل توصيفش كنم و حال اين كه او خالق محلّ است تا محل ، محل شد و من محل را به محلّيّت دادن او شناختم ! يا به چه صورت حضرتش را به جهت وصف نمايم و به حيثيّت تعريف كنم ، در حالى كه حيث را او حيثيّت داد و من با حيثيّت بخشى به حيث از جانب او حيث را شناختم ! او داخل هر مكان است و خارج از هر چيزى ؛ ديده‌ها از ديدنش عاجزند و او ديده‌ها را مىبيند ؛ خدايى جز او نيست كه او علىّ و عظيم است و لطيف و خبير . « 1 »\r\n\r\nمحكمات و متشابهات\r\nكج فهمى بعضى از علماى اهل سنّت نسبت به آيات قرآن و نقل رواياتى در باب رؤيت در بعضى از كتب آنان - كه اگر به ميزان واقعى سنجش ، حديث سنجيده شود معلوم مىگردد كه آن روايات ساختگى و قلّابى است - باعث شده مسألهء رؤيت با چشم سر ، البتّه در فرداى قيامت نه در دنيا ، مطرح شود و جزء عقايد آنان در آيد ، ولى ائمّهء معصومين عليهم السلام كه كشتى نجات و يكى از دو ثقلى هستند كه رسول الهى صلى الله عليه و آله از خود به يادگار گذاشت ، در برابر اين عقيده با تكيه بر آيات قرآن و دلايلى حكيمانه ايستادگى كردند و هر گونه رؤيت با چشم سر ، را چه در دنيا و چه در قيامت نفى نمودند و با براهين بسيار متقن ، آن روايات را از مرحلهء اعتبار و ارزش انداختند و تأويل نمودن آياتى را كه ظاهرش دلالت بر رؤيت دارد ، آن چنان كه خدا به آنان اجازه داده بود تعليم ياران صديق خود نمودند و در اين زمينه فرهنگى غنى ، از خود به پاسدارى از حقايق الهيّه به جا گذاشتند .\r\nهُوَ الَّذِي أَنْزَلَ عَلَيْكَ الْكِتَابَ مِنْهُ آيَاتٌ مُحْكَمَاتٌ هُنَّ أُمُّ الْكِتَابِ وَأُخَرَ\r\n\r\n\r\n","description":"","footnote":"\r\n( 1 ) - الكافى : 1 / 103 ، حديث 12 ؛ التوحيد ، شيخ صدوق : 115 ، حديث 14 .\r\n","page_name":" 139 ","page_number":139},
  {"content":"\r\n\r\nمُتَشَابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ مَا تَشَابَهَ مِنْهُ ابْتِغَاءَ الْفِتْنَةِ وَابْتِغَاءَ تَأْوِيلِهِ وَمَا يَعْلَمُ تَأْوِيلَهُ إِلَّا اللّهُ وَالرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِندِ رَبِّنَا وَمَا يَذَّكَّرُ إِلّا أُولُوا الْأَلْبَابِ » « 1 »\r\nاوست كه اين كتاب را بر تو نازل كرد كه بخشى از آن كتاب ، آيات محكم است [ كه داراى كلماتى صريح و مفاهيمى روشن است 
  ] آنها اصل و اساس كتاب‌اند و بخشى ديگر آيات متشابه است [ كه كلماتش غير صريح و معانىاش مختلف و گوناگون است و جز به وسيلهء آيات محكم و روايات استوار تفسير نمىشود 
  ] ولى كسانى كه در قلوبشان انحراف [ از هدايت الهى 
  ] است براى فتنه‌انگيزى و طلب تفسيرِ [ نادرست و به ترديد انداختن مردم و گمراه كردن آنان 
  ] از آيات متشابهش پيروى مىكنند و حال آن كه تفسير واقعى و حقيقى آنها را جز خدا نمىداند . و استواران در دانش [ و چيره‌دستان در بينش 
  ] مىگويند : ما به آن ايمان آورديم ، همه [ چه محكم ، چه متشابه 
  ] از سوى پروردگار ماست . و [ اين حقيقت را 
  ] جز صاحبان خرد متذكّر نمىشوند .\r\n\r\nآيات متشابه\r\nاز آيات زير و نمونهء آنها ، به اسم آيات متشابه ، نام مىبرند :\r\nيَدُ اللّهِ فَوْقَ أيْديهِمْ » « 2 »\r\nقدرت خدا بالاتر از همهء قدرت‌هاست .\r\nالرَّحْمنُ عَلَى الْعَرْشِ اسْتَوى » « 3 »\r\n\r\n\r\n","description":"","footnote":"\r\n( 1 ) - آل عمران ( 3 ) : 7 .\r\n( 2 ) - فتح ( 48 ) : 10 .\r\n( 3 ) - طه ( 20 ) : 5 .\r\n","page_name":" 140 ","page_number":140},
  {"content":"\r\n\r\n[ خداى 
  ] رحمان بر تخت فرمانروايى و تدبير امور آفرينش چيره و مسلّط است .\r\nإلى رَبِّها ناظِرَةٌ » « 1 »\r\n[ با ديدهء دل 
  ] به پروردگارش نظر مىكند .\r\nوَجاءَ رَبُّكَ » « 2 »\r\nو [ فرمان 
  ] پروردگارت برسد .\r\nإنَّهُمْ مُلاقُوا رَبِّهِمْ » « 3 »\r\nزيرا اينان ديداركنندگان [ پاداش و مقام قرب 
  ] پروردگار خويش‌اند .\r\nآرى ، آيات بالا و نمونهء آنها در قرآن كريم تأويلاتى دارند كه آن تأويلات در نهايت ، هماهنگ با مفاهيم و معانى محكمات است ؛ و اين نوع تأويل ، قدرتش در اختيار راسخان در علم است و بدون شك راسخان در علم به دليل آيات قرآن ، پيامبر صلى الله عليه و آله و اهل بيت عليهم السلام و خوشه چينان از خرمنِ معرفتِ آنانند .\r\n\r\nراسخان در علم\r\nتفسير با عظمت « نور الثّقلين » نزديك به بيست و پنج روايت بسيار مهم ، از جوامع حديث نقل مىكند و نيز نمونهء اين روايات در « تفسير الميزان » آمده است كه منظور از راسخان در علم ، پيامبر وائمّهء طاهرين عليهم السلام هستند . « 4 » امير المؤمنين عليه السلام در « نهج البلاغه » مىفرمايد :\r\n\r\n\r\n","description":"","footnote":"\r\n( 1 ) - قيامت ( 75 ) : 23 .\r\n( 2 ) - فجر ( 89 ) : 22 .\r\n( 3 ) - هود ( 11 ) : 29 .\r\n( 4 ) - تفسير نور الثقلين : 1 / 315 ، ذيل آيهء 7 آل عمران ؛ تفسير الميزان : 3 / 69 ، ذيل آيهء 7 آل عمران .\r\n","page_name":" 141 ","page_number":141},
  {"content":"\r\n\r\nأيْنَ الَّذينَ زَعَمُوا أنَّهُمُ الرّاسِخُونَ فِى الْعِلْمِ دُونَنا كِذْباً وَبَغْياً عَلَيْنا ، أنْ رَفَعَنَا اللَّهُ وَوَضَعَهُمْ ، وَاعْطانا وَحَرَمَهُمْ ، وَأدْخَلَنا وَأخْرَجَهُمْ . « 1 »\r\nكجايند آنان كه گمان دارند راسخون در دانشند و ما نيستيم ؟ اين گمان را با كذب و ستم بر ما ، بر خود روا داشتند ، از آن رو كه خداوند ما را رفعت داد و آنان را پست كرد و دانش را به ما بخشيد و از آنان منع كرد و ما را در حريم رحمت وارد و آنان را خارج كرد .\r\nروى اين حساب دانشمندانى كه از اهل سنّت و جماعت با تكيه بر ظاهر آيات و پاره‌اى از روايات ، ادّعاى رؤيت حق را در قيامت يا در دنيا دارند ، در ادّعايشان اشتباه كارند و مدّعايشان با محكمات قرآن كه مفسّر متشابهات است و باتأويلات رسول خدا و ائمّهء طاهرين عليهم السلام قابل تطبيق نيست .\r\n\r\nرؤيت خدا به چشم دل\r\nدر صورتى كه ظاهر به آداب شريعت آراسته شود و باطن ، به نور معرفت و اخلاق حسنه و ايمان كامل منوّر گردد ، چشم دل براى حقايق باز مىگردد و هر قلبى به تناسب قدرت و قوّتش به تماشاى جلال و جمال و عظمت و جبروت موفّق مىشود .\r\nتعبير ديگر رؤيت ، يقين است ؛ يعنى انسان به جايى مىرسد كه درِ هر گونه شكّ و شبهه و ريب و ترديدى به روى دل ، بسته خواهد شد و قلب نسبت به حقيقت به مرحله‌اى مىرسد ، آن گونه كه چشم سر ، اشيا و عناصر را مىبيند .\r\nدر اين زمينه به دو روايت زير كه در كتاب با عظمت « التوحيد » آمده ، توجّه كنيد :\r\nعَنْ عَبْدِاللّهِ بْنِ سِنانٍ ، عَنْ أبيهِ ، قالَ : حَضَرْتُ أبا جَعْفَرٍ عليه السلام فَدَخَلَ عَلَيْهِ رَجُلٌ مِنَ الْخَوارِجِ فَقَالَ لَهُ : يا أبا جَعْفَرٍ أىَّ شَىْءٍ تَعْبُدُ ؟ قال : اللّهَ ، قالَ :\r\n\r\n\r\n","description":"","footnote":"\r\n( 1 ) - نهج البلاغه : خطبهء 144 ؛ نور الثقلين : 1 / 315 ، حديث 26 .\r\n","page_name":" 142 ","page_number":142},
  {"content":"\r\n\r\nرَأَيْتَهُ ؟ قالَ : لَمْ تَرَهُ الْعُيُونُ بِمُشاهَدَةِ الْعِيانِ ، وَلكِنْ رَأَتْهُ الْقُلُوبُ بِحَقائِقِ الْإيمانِ ، لايُعرَفُ بِالْقِياسِ ، وَلايُدْرَكُ بِالْحَواسِّ ، ولا يُشَبَّهُ بِالنّاسِ ، مَوصُوْفٌ بِالْآياتِ ، مَعْرُوفٌ بِالْعَلاماتِ ، لايَجُورُ فِى حُكْمِهِ ذلِكَ اللّهُ لاإِلهَ إلّا هُوَ . قالَ : فَخَرَجَ الرَّجُلُ و هُوَ يَقولُ : اللّهُ أعْلَمُ حَيْثُ يَجْعَلُ رِسالَتَهُ . « 1 »\r\nعبداللّه بن سنان از پدرش حكايت مىكند : به محضر مقدّس حضرت باقر عليه السلام مشرّف شدم ، مردى از خوارج بر آن جناب وارد شد و عرضه داشت : چه چيزى را عبادت مىكنى ؟ حضرت فرمود : خدا را ؛ گفت : او را ديده‌اى ؟ امام پاسخ داد ؛ ديده‌هاى سر او را نمىبيند ؛ ديدار او از طريق قلب ميسّر است ، آن هم قلبى كه به واقعيّات و حقايق ايمانى آراسته باشد . وجود مقدّس او با قياس به موجودات و قدرت حواسّ و تشبيه جنابش به ناس شناخته نمىشود ؛ به آثار و نشانه‌هاى وصف شده ؛ به علاماتى كه در پهنهء آفرينش است و به بساطى كه از آن تعبير به گردونهء خلقت مىكنند ، شناخته شده ؛ او در حكومتش جائر نيست ؛ آرى ، خدائى كه جز او خدائى وجود ندارد اوست .\r\nخارجى در حالى كه از خانهء حضرت خارج مىشد ، زبانش به اين آيه گويا بود :\r\nاللَّهُ أَعْلَمُ حَيْثُ يَجْعَلُ رِسالَتَهُ » « 2 »\r\nخدا داناتر است كه مقام رسالت را در كجا قرار دهد .\r\nعن أبى عَبْدِ اللّهِ عليه السلام قالَ : جاءَ حِبْرٌ إلى أميرِالْمُؤْمِنينَ عليه السلام فَقالَ : يا أميرَالْمُؤْمِنينَ ! هَلْ رَأَيْتَ رَبَّكَ حَينَ عَبَدْتَهُ ؟ فَقالَ : وَيْلَكَ ما كُنْتُ اعْبُدُ رَبّاً لَمْ أَرَهُ . قالَ : وَكَيْفُ رَأَيْتَهُ ؟ قالَ : وَيْلَكَ لاتُدْرِكُهُ الْعُيُونُ فى مُشاهَدَةِ الْابْصَارِ ،\r\n\r\n\r\n","description":"","footnote":"\r\n( 1 ) - الكافى : 1 / 97 ، حديث 5 ؛ التوحيد ، شيخ صدوق : 108 ، حديث 5 .\r\n( 2 ) - انعام ( 6 ) : 124 .\r\n","page_name":" 143 ","page_number":143},
  {"content":"\r\n\r\nوَلكِنْ رَأَتْهُ الْقُلُوبُ بِحَقائِقِ الْإيمانِ . « 1 »\r\nامام صادق عليه السلام مىفرمايد : دانشمندى از بزرگان يهود خدمت حضرت اميرالمؤمنين عليه السلام عرض كرد : خدايت را به وقت عبادت ديده‌اى ؟ فرمود : واى بر تو ! خدايى را كه نديدم عبادت نكردم . پرسيد : چگونه او را ديدى ؟ فرمود :\r\nچه خيال كردى ؟ حضرت او با چشم سر ديده نمىشود ؛ اين قلب صاف و پاك است كه با قدرت حقايق ايمانيّه وجود مقدّس او را مشاهده مىكند .\r\nبه اين نكتهء ظريف نيز بايد توجّه داشت كه هر قلبى را در توجّه به حضرت او و درك حقايق ايمانى ، ظرفيّتى است كه برابر آن ظرفيّت ، قبول كنندهء نورِ جمال است ؛ چنانچه بيش از قدرت قلب طلب شود ، به آن طلب پاسخ ندهند كه پاسخ به طلبِ خارج از توان و قوّت قلب ، مساوى به باد رفتن هستى است ، چنان كه « تفسير الميزان » در آيهء 143 سورهء مباركه اعراف ، به اين معنا به طور صريح اشاره كرده است . « 2 »\r\n\r\nموسى و مسئلهء رؤيت\r\nوَلَمَّا جَاءَ مُوسَى لِمِيقَاتِنَا وَكَلَّمَهُ رَبُّهُ قَالَ رَبِّ أَرِنِي أَنْظُرْ إِلَيْكَ قَالَ لَنْ تَرَانِي وَلكِنِ انْظُرْ إِلَى الْجَبَلِ فَإِنِ اسْتَقَرَّ مَكَانَهُ فَسَوْفَ تَرَانِي فَلَمّا تَجَلّى رَبُّهُ لِلْجَبَلِ جَعَلَهُ دَكّاً وَخَرَّ مُوسى صَعِقاً فَلَمّا أَفَاقَ قَالَ سُبْحَانَكَ تُبْتُ إِلَيْكَ وَأَنَا أَوَّلُ الْمُؤْمِنِينَ » « 3 »\r\n\r\n\r\n","description":"","footnote":"\r\n( 1 ) الكافى : 1 / 97 ، حديث 6 ؛ التوحيد ، شيخ صدوق : 109 ، حديث 6 .\r\n( 2 ) ترجمهء تفسير الميزان : 8 / 329 .\r\n( 3 ) اعراف ( 7 ) : 143 .\r\n","page_name":" 144 ","page_number":144},
  {"content":"\r\n\r\nزمانى كه موسى به ميعادگاه ما آمد و پروردگارش با وى سخن گفت ، عرض كرد : پروردگارا ! جمال با كمال ذات بىنهايتت را [ به قلب من 
  ] بنماى تا تو را [ به رؤيت ويژهء باطنى 
  ] بنگرم . خدا فرمود : هرگز مرا نخواهى ديد ، ولى به اين كوه بنگر اگر [ پس از جلوهء من 
  ] بر جاى خود ثابت و برقرار ماند ، تو هم مرا خواهى ديد . چون پروردگارش بر كوه جلوه كرد ، آن را متلاشى نمود و موسى بىهوش شد ، پس هنگامى كه به هوش آمد گفت : تو منزّهى [ از اين كه مشاهده شوى ، 
  ] به سويت بازگشتم و من [ در ميان مردم اين روزگار 
  ] نخستين باور كننده [ اين حقيقت كه هرگز ديده نمىشوى 
  ] هستم .\r\nالبتّه اگر مسألهء رؤيت و نظر انداختن را عرضه به فهم مردم عوام كنيم ، بدون درنگ آن را حمل بر رؤيت و نظر انداختن به چشم مىكنند ، ولى اين حمل صحيح نيست ؛ زيرا ما شك نداشته و نخواهيم داشت در اين كه رؤيت : عبارت است از اين كه جهاز بينايى به كار افتد و از صورت جسم مبصّر ، صورتى به شكل و رنگ آن برداشته و در ذهن رسم كند .\r\nخلاصه اين كه عملى كه ما آن را ديدن مىخوانيم ، عملى است طبيعى و محتاج به مادّهء جسمى در مبصّر و باصر هر دو ؛ و حال آن كه به طور ضرورت و بداهت از روش تعليمى قرآن بر مىآيد كه هيچ موجودى به هيچ وجهى از وجوه ، شباهت با خداى سبحان ندارد ، پس از نظر قرآن كريم ، خداى سبحان جسم و جسمانى نيست و هيچ مكان و جهت و زمانى ، او را در خود نمىگنجاند و هيچ صورت و شكلى مانند و مشابه او و لو به وجهى از وجوه يافت نمىشود ؛ و معلوم است كسى كه وضعش اينچنين باشد ابصار و ديدن به آن معنايى كه ما براى آن قائليم به وى متعلّق نمىشود و هيچ صورت ذهنيّه‌اى منطبق با او نمىگردد ، نه در دنيا و نه در آخرت .\r\nپس هدف موسى بن عمران هم از تقاضايى كه كرد اين نبوده ، چون چنين درخواستى لايق مقام رفيع شخصى مثل او كه يكى از پنج پيامبر اولواالعزم است ، نبوده و موقف خطيرى كه وى داشته با چنين جهالت و غفلتى سازگار نيست . آرى ، تمنّاى اين كه خداوند در عين اين كه منزّه از حركت و زمان و مكان و نواقص مادّيّت\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nاست . خود را به انسان نشان دهد و به چشم انسان قدرتى دهد كه بتواند او را ببيند ، به شوخى شبيه‌تر است تا به يك پيشنهاد جدّى .\r\nبنابراين به طور مسلّم اگر موسى عليه السلام ، در آيهء مورد بحث ، تقاضاى ديدن خداى را كرده ، غرضش از ديدن غير اين ديدن بصرى و معمولى بوده و قهراً جوابى هم كه خداى تعالى به وى داده نفى ديدنى است غير از اين ديدن ؛ چه اين نحو ديدن امرى نيست كه سؤال و جواب بردار باشد ، موسى آن را تقاضا كند و خداوند دست رد به سينه‌اش بزند .\r\nمراد از اين رؤيت با توجّه به آياتى كه اثبات رؤيت مىكند و آياتى كه نفى رؤيت مىنمايد و جمع بين اين دو دسته آيات ، قطعىترين و روشن‌ترين مراحل علم است ، و تعبير به رؤيت براى مبالغه در روشنى و قطعيّت آن است .\r\nبه عبارت روشن‌تر : در ميانهء معلومات ما معلوماتى است كه اطلاق رؤيت بر آنها مىشود و آن معلومات به علم حضورى ما است . مثلًا مىگوييم : من خود را مىبينم كه منم ؛ و مىبينم كه نسبت به فلان امر ارادت و نسبت به آن ديگرى كراهت دارم ؛ و مىبينم كه فلان چيز را دوست و فلان امر را دشمن دارم و مىبينم نسبت به فلان برنامه اميدوار و آرزومندم . معناى اين ديدن‌ها اين است كه من ذات خود را چنين مىيابم و آن را بدون اين كه چيزى بين من و آن حايل باشد چنين يافتم و من خود ذاتم را يافتم كه نسبت به فلان امر ارادت و محبّت دارد و فلان مرحله را كراهت و بغض مىورزد ، اميد و آرزو دارد و . . .\r\nاين امور نه به حواسّ محسوسند و نه به فكر ، بلكه درك آنها از اين باب است كه براى ذات انسان حاضرند و درك آنها احتياجى به استعمال فكر و يا حواسّ ندارد .\r\nخلاصهء امر اين كه : مقصودمان اين است كه من خود ، ارادت ، كراهت ، حبّ و بغض و حقيقت و واقعيّت اين امور را در نفس خود مىيابم ، نه اين كه از چيزى ديگر پى به وجود آنها برده و به وجود آنها استدلال مىكنم .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nتعبير از اين گونه معلومات به رؤيت ، تعبيرى است شايع . اين معنا كه روشن شد اينك مىگوييم : هر جا كه خداى تعالى گفتگو از ديده شدنش كرده در همان جا خصوصيّاتى ذكر شده كه از آن خصوصيّات مىفهميم مراد از ديده شدن خداى تعالى ، همين قسم از علمى است كه خود ما هم آن را رؤيت و ديدن مىناميم . مثلًا در آيهء :\r\nأَوَلَمْ يَكْفِ بِرَبِّكَ أَنَّهُ عَلَى كُلِّ شَىْءٍ شَهِيدٌ * أَلَا إِنَّهُمْ فِي مِرْيَةٍ مِن لِقَاءِ رَبِّهِمْ أَلَا إِنَّهُ بِكُلِّ شَىْءٍ مُحِيطٌ » « 1 »\r\nآيا كافى نيست كه پروردگارت [ با ظاهر كردن حقايق و دلايل 
  ] بر همه چيز گواه است [ كه تنها او آفريننده و بىنياز است و غير او مخلوق و از هر جهت نيازمند به اوست . 
  ] * آگاه باش ! كه آنان نسبت به ديدار [ قيامت و محاسبهء اعمال به وسيلهء 
  ] پروردگارشان در ترديدند . [ و 
  ] آگاه باش ! كه يقيناً او به همه چيز [ با قدرت و دانش بىنهايتش 
  ] احاطه دارد .\r\nكه يكى از آيات مثبتهء رؤيت است ، قبل از اثبات رؤيت ، نخست اثبات كرده كه خدا نزد هر چيزى حاضر و مشهود است و حضورش به چيزى و يا به جهتى معيّن و به مكانى مخصوص اختصاص نداشته ، بلكه نزد هر چيزى شاهد و حاضر و بر هر چيزى محيط است ، به طورى كه اگر به فرض محال ، كسى بتواند او را ببيند مىتواند او را در وجدان خودش و در نفس خود و در ظاهر هر چيز و در باطن آن ببيند .\r\nاين است معناى ديدن خدا و لقاى او ، نه ديدن به چشم و ملاقات به جسم كه جز با روبه‌رو شدن حسّى و جسمانى و متعيّن بودن مكان و زمان ديدار كننده و ديده شونده صورت نمىبندد .\r\nدر هر صورت خداوند متعال در قرآن ، رؤيتى را اثبات كرده كه غير از رؤيت\r\n\r\n\r\n","description":"","footnote":"\r\n( 1 ) - فصّلت ( 41 ) : 53 - 54 .\r\n","page_name":" 147 ","page_number":147},
  {"content":"\r\n\r\nبصرى و حسّى است ، بلكه يك نوع درك و شعورى است كه با آن ، حقيقت و ذات هر چيزى درك مىشود ، بدون اين كه چشم و يا فكر در آن به كار رود ؛ شعورى اثبات كرده كه آدمى با آن شعور به وجود پروردگار خود پى برده و معتقد مىشود ، غير آن اعتقادى كه از راه فكر و استخدام دليل به وجود پروردگار خود پيدا مىكند ، بلكه پروردگار خود را به وجدان و بدون هيچ ستر و پرده‌اى درك مىكند و اگر نكند به خاطر اين است كه به خود مشغول شده و دستخوش گناهانى شده است كه به ارتكاب آنها برخاسته . و اين درك نكردن هم غفلت از يك امر موجود و مشهود است ، نه اين كه علم به كلّى از بين رفته باشد . در هيچ جاى قرآن هم آيه‌اى كه دلالت كند بر زوال علم ، ديده نمىشود بلكه همه جا از اين جهل ، به غفلت تعبير شده كه معنايش اشتغال به علمى ديگر و در نتيجه از ياد بردن اوست ، نه اين كه علم به وجود او به كلّى از بين رفته باشد .\r\nالبتّه به طورى كه از قرآن مجيد استفاده مىشود ، اين علم كه از آن به رؤيت و لقا تعبير شده تنها براى صالحان از بندگانش ، آن هم در روز قيامت دست مىدهد ، همچنان كه فرمود :\r\nوُجُوهٌ يَوْمَئِذٍ نَّاضِرَةٌ * إِلَى رَبِّهَا نَاظِرَةٌ » « 1 »\r\nدر آن روز چهره‌هايى شاداب است ؛ * [ با ديده دل 
  ] به پروردگارش نظر مىكند .\r\nآرى ، قيامت ظرف و مكان چنين تشرّفى است ، نه دنيا كه آدمى در آن مشغول و پابند به پروريدن تن خويش و يكسره در پى تحصيل حوايج طبيعى خويشتن است .\r\nدنيا محل سلوك و پيمودن راه لقاى خدا و به دست آوردن علم ضرورى به آيات اوست و تا به عالم ديگر منتقل نشود به ملاقات پروردگارش نايل نمىشود .\r\n\r\n\r\n","description":"","footnote":"\r\n( 1 ) - قيامت ( 75 ) : 22 - 23 .\r\n","page_name":" 148 ","page_number":148},
  {"content":"\r\n\r\nبنابر آنچه گذشت موسى عليه السلام در جملهء :\r\nرَبِّ أرِنى أنْظُرْ إلَيْكَ » « 1 »\r\nپروردگارا ! جمال با كمال ذات بىنهايتت را [ به قلب من 
  ] بنماى تا تو را [ به رؤيت ويژه باطنى 
  ] بنگرم .\r\nاز پروردگار متعال درخواست كرده كه او را علم ضرورى به مقام پروردگارش ارزانى بدارد ، چون خداى تعالى قبلًا به وى علم نظرى ( پى بردن از آيات و موجودات او به خود او ) ارزانى داشته بود ؛ از اين هم بيشتر و بالاتر او را براى رسالت و تكلّم كه همان علم به خدا از طريق سمع است برگزيده بود ؛ موسى مىخواست از طريق رؤيت كه همان كمال علم ضرورى است نيز به او علم پيدا كند .\r\nو قهراً وقتى مسألهء رؤيت خدا به آن معنا كه گفته شد در چند جاى قرآن براى روز قيامت اثبات شد ، نفى ابدى آن در جملهء لن ترانى راجع به دنيا خواهد بود و معنايش اين مىشود : تا وقتى انسان در قيد حيات دنيوى و به حكم اجبار سرگرم ادارهء جسم و تن خويش و برآوردن حوايج ضرورى آن است هرگز به چنين تشريفى مشرّف نمىشود ، تا آن كه به طور كلّى و به تمام معناى كلمه ، از بدنش و از توابع بدنش منقطع گردد ، يعنى بميرد ؛ و تو اى موسى ! هرگز توانايى ديدن من و علم ضرورى مرا در دنيا ندارى ، مگر اين كه بميرى و به ملاقات من آيى ؛ آن وقت است كه آن علم ضرورى را كه درخواست مىكنى نسبت به من خواهى يافت .\r\nمؤيّد اين كه گفتيم در اين جا ، برگشت نفى رؤيت به نفى طاقت و قدرت بر آن است ، جملهء وَلكِنِ انْظُرْ است كه در آن نشان دادن خود را به موسى ، تشبيه كرده به نشان دادن خودش را به كوه و فرموده : ظهور و تجلّى من براى كوه عيناً مانند\r\n\r\n\r\n","description":"","footnote":"\r\n( 1 ) - اعراف ( 7 ) : 143 .\r\n","page_name":" 149 ","page_number":149},
  {"content":"\r\n\r\nظهورى است كه من براى تو كنم ؛ اگر كوه با آن عظمت و استحكامش ، توانست به حال خود بماند تو نيز مىتوانى تجلّى پروردگارت را تحمّل كنى .\r\nبنابراين جملهء وَلكِنِ انْظُرْ إلَى الْجَبَلِ ، استدلال بر محال بودن تجلّى نيست ، به شهادت اين كه براى كوه تجلّى كرد ، بلكه غرض از آن نشان دادن و فهماندن اين معناست كه موسى قدرت و استطاعت تجلّى را ندارد و اگر تجلّى خدا واقع شود او در جاى خود قرار نمىگيرد ؛ و خواسته است به وى بفهماند اگرتجلّى كنم وجودت به كلّى از بين مىرود ، همان طورى كه ديدى كوه از بين رفت . « 1 » آرى ، ديدهء ديده‌داران ، درعين ظهورت تاب ديدنت را ندارد كه اين جا جاى ديدن با چشم سر نيست و گمان و خيال بيداران با همهء قوّت و قدرتى كه دارد از بيان اوصافت عاجز است !\r\nوصف هر چيزى در گرو تصوّر حقيقت ومفهوم واقعى آن چيز است ، در صورت عدم تصوّر حقيقت شيئى ، فقط مىتوان از طريق آثار و جلوات آن حقيقت ، به آن حقيقت اشاره كرد .\r\nمسئلهء بيان اوصاف و اسماى حقّ براى مهمانان عالم خاك ، مسأله‌اى بس مشكل و حقيقتى بس پيچيده است . ما اگر بخواهيم جناب حقّ را وصف كنيم بايد بگوييم : به وصفت بر مىخيزم آن چنان كه خود به وصف خود دست زدى . و تازه اين وصف هم گويى همراه با گدايى از حقايقى است كه از خود او گرفته شده و حقيقت ذاتىِ آن حقايق ، برما معلوم نيست ، بايد به همان اوصافى كه به آنها خودش را وصف كرده وصفش كنيم ، تا از مرحلهء دنيا بگذريم و درآخرت به شرف تجلّى آن مفاهيم در قلوبمان مشرّف شويم . و تازه هر كس به همين اندازه هم با او آشنا شود سرمايهء عظيمى كسب كرده و به حقايقى بس گران دست يافته و به كنار چشمهء حقيقت رسيده و به اندازهء تشنگى خويش از آن ماء عَذْب ، سيراب شده است و اگر\r\n\r\n\r\n","description":"","footnote":"\r\n( 1 ) - ترجمه تفسير الميزان : 8 / 333 ، برگرفته شده و تلخيص شده از مطالب كتاب مذكور مىباشد .\r\n","page_name":" 150 ","page_number":150},
  {"content":"\r\n\r\nاينچنين نبود عقل‌ها به كار نمىافتاد و قفسهء كتابخانه‌هاى جهان از قديمىترين دوران تا به امروز ، از اين همه كتاب حكمت و فلسفه و عرفان والهيّات پر نمىشد .\r\nما وقتى به وصف بسيار پر ارزش وصف كنندگان مراجعه مىكنيم و به معارف پرقيمتى كه درهزاران كتاب عارفانه و عاشقانه ثبت است نظر مىاندازيم و ما حصل اين همه تعريف و توصيف را با قرآن مجيد مىسنجيم و به اين حقيقت و واقعيّتى كه حضرت سجّاد عليه السلام اشاره فرموده ، واقف مىشويم .\r\n« عَجَزَتْ عَنْ نَعْتِهِ أوْهامُ الْواصِفينَ »\r\nگمان و خيال بسيار پرقدرت عالمان ، حكيمان ، عارفان ، عاشقان ، زنده دلان ، بيداران و همانان كه سينهء پاكشان تجلّىگاه محبّت و دانش توست ، از وصف عاجز است كه موجود ضعيف و محدود و ناتوان و مسكين و فقير و نيازمند چگونه از عهدهء وصف ذات بى نهايت در بىنهايت برآيد !\r\nآرى ، آن وصفى كه جامع و مانع است همان است كه از پيشگاه ربوبى خودت نسبت به خودت ، رسيده است .\r\nاگر كسى بخواهد او را بشناسد و در مقام توصيف و تعريف او برآيد و به اندازهء ظرفيّت اين دنيا نسبت به جناب او عارف گردد ، بايد به آيات قرآن حكيم و دعاهاى وارده از ائمّهء معصومين عليهم السلام مراجعه كند و سال‌ها با بال انديشه و عشق در فضاى ملكوتى آن حقايق به پرواز آيد و تن و جان به مدار رياضت‌ها ببرد و از تمام محرّمات ظاهريّه و باطنيّه بپرهيزد و به حقايق اصوليّه و فروعيّه آراسته گردد ، تا شاهد مقصود را آن هم در حدّ قدرت و ظرفيّت خود در آغوش بگيرد !\r\n\r\nخداشناسى از راه طبيعت\r\nاين نكتهء بسيار مهم را بايد توجّه كرد كه عجز واصفان از وصف حضرتش به هيچ\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nعنوان نمىتواند ملاك توقّف ما از انديشه و تفكّر در حقايق توحيديّه باشد ، به اين معنا كه بگوييم : چون زبان پرقدرت واصفان از وصفش عاجز است ما را نمىرسد كه در آن عرصه حاضر شويم ؛ ما بايد به تماشاى آثار ، براى توجّه به وجود او بسنده كنيم ؛ كه اين برنامه را خود حضرت او در قرآن مجيد نپسنديده و به قول فيلسوف بزرگ شهيد مطهّرى در مقدّمهء جلد پنجم « روش رئاليسم » :\r\n« مىگويند : قرآن راه شناخت خداوند را منحصراً مطالعهء طبيعت با روش حسّى دانسته است . شكّى نيست كه قرآن به مطالعهء حسّى طبيعت دعوت مىكند و اصرار فراوانى هم روى اين موضوع دارد ، ولى آيا قرآن ، مطالعهء طبيعت را براى حلّ تمام مسائلى كه خود طرح كرده است كافى مىداند ؟ !\r\nدر قرآن مسائلى از اين قبيل مطرح شده است :\r\nليْسَ كَمِثْلِهِ شَىْءٌ » « 1 »\r\nهيچ چيزى مانند او نيست .\r\nوَللّهِ الْمَثَلُ الْأعْلى » « 2 »\r\nوصفات برتر و و الا ويژهء خداست .\r\nلِلّهِ الْأسْماءُ الْحُسْنى » « 3 »\r\nو نيكوترين نام‌ها [ به لحاظ معانى 
  ] ويژهء خداست .\r\nالْمَلِكُ القُدُّوسُ السَّلامُ الْمُؤْمِنُ الْمُهَيْمِنُ الْعَزيزُ الْجَبّارُ » « 4 »\r\nهمان فرمانرواى پاك ، سالم از هر عيب و نقص ، ايمنى بخش ، چيره و مسلط ، شكست‌ناپذير ، جبران كننده .\r\n\r\n\r\n","description":"","footnote":"\r\n( 1 ) - شورى ( 42 ) : 11 .\r\n( 2 ) - نحل ( 16 ) : 60 .\r\n( 3 ) - اعراف ( 7 ) : 180 .\r\n( 4 ) - حشر ( 59 ) : 23 .\r\n","page_name":" 152 ","page_number":152},
  {"content":"\r\n\r\nفأيْنَما تُوَلُّوا فَثَمَّ وَجْهُ اللّه » « 1 »\r\nپس به هر كجا رو كنيد آن جا روى خداست .\r\nوَهُوَ مَعَكُمْ أيْنَما كُنْتُمْ » « 2 »\r\nو او با شماست هرجا كه باشيد .\r\nاينها همه مسائلى است مربوط به آن سوى مرز ؛ چگونه ما از راه طبيعت‌شناسى به معرفت اين مسائل نايل مىگرديم ! طبيعت‌شناسى قطعاً و مسلّماً ما را به علم و قدرت و حكمت آفرينندهء جهان آگاه مىكند ، امّا در همين جهت نيز حدّ اكثر اين است كه ما را واقف مىسازد به اين كه آفرينندهء جهان ، به كارهايى كه در طبيعت انجام مىدهد آگاه است و بر آنها تواناست ، ولى قرآن در اين جهت نيز معرفتى بالاتر از ما مىخواهد و آن اين كه : او بر همه چيز بلا استثنا آگاه است و بر همه چيز بلا استثنا تواناست . چگونه از راه مطالعهء در مخلوقات كه به هر حال محدودند ، به علم نامتناهى و قدرت نامتناهى واقف مىشويم ؟\r\nحقيقت اين است كه مطالعهء طبيعت ما را تا مرز ماوراى طبيعت رهبرى مىكند .\r\nاين راه ، جاده‌اى است كه تا مرز ماوراى طبيعت كشيده شده است و در آن جا پايان مىيابد و فقط نشانى مبهم از ماوراى طبيعت مىدهد .\r\nيعنى حدّ اكثر ، اثر مطالعهء طبيعت اين است كه بر ما روشن مىكند طبيعت مسخّر و مقهور قوّه يا قوّه‌هاى مدير و مدبّر و شاعر است ، اما اين كه خود آن قوّه از جايى آمده يا نه ، آيا ازلى و ابدى است ، آيا واحد است يا كثير ، بسيط است يا متجزّى ، جامع همهء صفات كمال است يانه ، علم و قدرتش متناهى است يا نامتناهى ، آيا قدّوس و در حدّ اعلاى تنزيه است و هرگونه نقص از او مسلوب است يا نه ، آيا به هر طرف كه برويم و به هر سو كه بنگريم به طرف خدا رفته‌ايم و به سوى او\r\n\r\n\r\n","description":"","footnote":"\r\n( 1 ) - بقره ( 2 ) : 115 .\r\n( 2 ) - حديد ( 57 ) : 4 .\r\n","page_name":" 153 ","page_number":153},
  {"content":"\r\n\r\nنگريسته‌ايم ، آيا او اوّل همه و آخر همه است ؟ و امثال اينها . . .\r\nاينها و مانند اينها كه در قرآن مطرح است ، پرسش‌هايى است كه پاسخ آنها را ، مطالعهء در طبيعت نمىدهد ، پس يا بايد بگوييم : بشر راهى به درك و معرفت اين گونه مسائل ندارد و صرفاً بايد در برابر اينها كوركورانه معتقد باشد و يا اگر راهى هست آن راه ، غير راه دقّت و مطالعه در طبيعت است .\r\nقرآن اينها را به عنوان يك سلسله درس‌ها القا كرده و از طرف ديگر به تدبّر و تفكّر در آيات قرآنى امر كرده است و از طرفى هم مطالعهء طبيعت براى حلّ اين معمّاها كافى نيست ، پس ناچار راهى ديگر براى فهم اين سلسله مسائل هست كه مورد تأييد قرآن است » . « 1 »\r\n\r\nخداشناسى از راه عقل و فلسفه\r\nآن راه كه به طور قطع مورد تأييد قرآن است و حتّى پيمودن آن راه را امر فرموده ، راه عقل يا راه استدلال و فلسفه است كه كامل‌تر از راه قلبى و علمى است و به عبارت ديگر : جامع‌تر از راه فطرى و مطالعه در آثار طبيعت است .\r\nمفهوم بيان حضرت سجّاد عليه السلام اين است كه :\r\nوصف كنندگان هر چند با تمام وجود براى شناخت حقايق ماوراى مرز ، هر سه راه قلبى و علمى و عقلى را بپيمايند و در اين زمينه به رشد و كمال مطلوب برسند و به چشيدن لذّت آن توحيدى كه قرآن خواسته نايل آيند ، باز چون دل و عقل و قلب آنان و آنچه كسب كرده‌اند محدود است ، از وصف آن وجود مقدّس كه ازلى و ابدى و دائمى و سرمدى و ظاهر و باطن و عليم و سميع و خبير و بصير و . . . است عاجزند ! !\r\nآرى ، بسيارى از بزرگان دين و انديشمندان ژرف بين و حقيقت جويان بىنظير با\r\n\r\n\r\n","description":"","footnote":"\r\n( 1 ) - اصول فلسفه و روش رئاليسم : 5 / 25 - 27 ، با كمى تلخيص .\r\n","page_name":" 154 ","page_number":154},
  {"content":"\r\n\r\nالهام‌گيرى از قرآن و پيامبر و ائمّه عليهم السلام هر سه راه را در حدّ مطلوب طى كرده‌اند و به درك و فهم بسيارى از آياتى كه قبلًا ذكر شد موفّق گشته‌اند و در زمينهء توحيد و به عبارت ديگر الهيّات به معناى اخصّ ، كتب گران‌بهايى از خود به يادگار گذاشته‌اند و براثر علم و معرفت پر ارزششان از خود چهرهء ابدى ساخته‌اند ؛ امّا در عين اين همه ، خودشان با كمال تواضع در نوشته‌هاى بسيار بلند فلسفىشان اقرار كرده‌اند كه از وصف كامل و جامع آن حضرت عاجزند !\r\nاميرالمؤمنين عليه السلام به نقل « احتجاج » طبرسى مىفرمايد :\r\nدَليلُهُ آياتُهُ ، وَوُجُودُهُ إثباتُهُ ، و مَعْرِفَتُهُ تَوْحيدُهُ ، و تَوْحيدُهُ تَمْييزُهُ مِنْ خَلْقِهِ ، و حُكْمُ التَّمْييزِ بَيْنُونَةُ صِفَةٍ لا بَيْنُونَةُ عُزْلَةٍ ، إنَّهُ رَبٌّ خالِقٌ ، غَيْرُ مَرْبُوبٍ مَخْلُوقٍ ، كُلُّ ما تُصُوِّرَ فَهُوَ بِخِلافِهِ . « 1 »\r\nنشان دهندهء او آيات اوست و هستى او اثبات اوست ؛ و شناختن او همان يكى دانستن اوست ؛ و يكى گرفتن او جدا كردن اوست از آفريده‌اش و لازمهء اين جدا كردن و تميز دادن ، جدايى در صفت است نه جدايى به معنى كناره‌گيرى تا وجودش محدود شود ؛ چون او خداوند و آفريدگار است نه آفريده شده ، هر چه به تصوّر بيايد خدا غير اوست .\r\nشما وقتى به جملهء آخر كلام بالا دقّت كنيد ، به عجز واصفان از توصيف او بيشتر واقف مىگرديد ، در عين اين كه چنين شاهكارهايى در گفتارهاى انبيا و ائمّه عليهم السلام به خصوص امام على عليه السلام فراوان است كه از هيچ فيلسوف و حكيمى سابقه نداشته و پس از او هم احدى به چنين توصيفاتى نسبت به حقّ دست نخواهد نيافت ، در عين حال وجود مقدّس حضرت ربّ ، برتر از آن است كه كلمات بلند و مفاهيم عالى آن چنان كه هست بتواند او را نشان دهد . اين همه دورنمايى است كه چشم قلب از\r\n\r\n\r\n","description":"","footnote":"\r\n( 1 ) - الاحتجاج : 1 / 201 ؛ بحار الأنوار : 4 / 253 ، باب 4 ، حديث 7 .\r\n","page_name":" 155 ","page_number":155},
  {"content":"\r\n\r\nپس زحمت مغز و رنج انديشهء هزارها حكيم و فيلسوف ، با كمك‌گيرى از كلمات پيشوايان معصوم و به خصوص آيات قرآن مجيد ، نظاره مىكند !\r\nبراى آيات و علاماتى كه دلالت بر وجود صانع مىكند ، همين قدر از اثر باقى مىماند كه همراه مدلول خود به سوى وى متوجّه شده و پس از طىّ اين مسافت ، همين كه نزديك ساحت كبرياى وى برسند ، در برابر عظمت نامتناهى حق گنگ شده و غرق درياى حيرت و بهت شوند .\r\n\r\nخداشناسى در كلام اميرالمؤمنين عليه السلام\r\nامام على عليه السلام هفت روز پس از وفات رسول خدا و فراغت از جمع قرآن ، خطبهء عجيبى را انشا فرمود كه در قسمت اول آن اينچنين در باب توحيد دادِ سخن داد .\r\nالْحَمْدُ لِلّهِ الَّذى أعْجَزَ الأْوْهامَ أنْ تَنالَ إلّا وُجُودَهُ ، و حَجَبَ الْعُقُولَ عَنْ أنْ تَتَخَيَّلَ ذاتَهُ فِى امْتِناعِها مِنَ الشَّبَهِ وَالشَّكْلِ ، بَلْ هُوَ الَّذى لَمْ يَتَفاوَتْ فى ذاتِهِ ، وَلَمْ يَتَبَعَّضْ بِتَجْزِئَةِ الْعَدَدِ فى كَمالِهِ ، فارَقَ الْأشْياءَ لا عَلَى اخْتِلافِ الْأماكِنِ ، وَتَمَكَّنَ مِنْها لا عَلَى الْمُمازَجَةِ ، و عَلِمَها لا بِأداةٍ لا يَكُونُ الْعِلْمُ إلَّا بِها ، وَلَيْسَ بَيْنَهُ و بَيْنَ مَعْلُومِهِ عِلْمٌ غَيْرُهُ . إنْ قيلَ : « كانَ » فَعَلى أزَلِيَّةِ الْوُجُودِ ، و إنْ قيلَ : « لَمْ يَزَلْ » فَعَلى تَأويلِ نَفْىِ الْعَدَمِ ، فَسُبْحانَهُ و تَعالى عَنْ قَوْلِ مَنْ عَبَدَ سِواهُ ، و اتَّخَذَ إلهاً غَيْرَهُ عُلُوّاً كَبيراً . « 1 »\r\nسپاس و حمد و ثنا ، وجود مقدّس « اللّه » را سزاست كه اوهام را از اين كه جز وجود او را نايل شوند عاجز و زبون نموده و عقول را مانع گشته از اين كه ذات و حقيقت او را تصوّر كنند ، از اين جهت كه از هرگونه شبه و شكلى ابا و امتناع دارد ، بلكه اوست كه هرگز در ذات خود تفاوت و اختلاف پيدا نكرده و\r\n\r\n\r\n","description":"","footnote":"\r\n( 1 ) - التوحيد ، شيخ صدوق : 73 ؛ الأمالى ، شيخ صدوق : 320 ، حديث 8 .\r\n","page_name":" 156 ","page_number":156},
  {"content":"\r\n\r\nبه واسطهء عروض تجزيهء عددى در كمالش پاره پاره نشده است . از اشيا جدايى گرفته نه به طور اختلاف مكانى و از اشيا متمكّن شده و بر آنها تسلّط يافته نه به طور آميزش و آنها را دانسته نه به واسطهء ابزارى كه بدون آن علم ميسّر نشود ، ميان او و معلوم او علمى جز خودش نيست .\r\nاگر گفته شود : بود ، مرجعش اين است كه وجودش ازلى و غير مسبوق است ؛ و اگر گفته شود هرگز زوال ندارد ، منظور نفى عدم و نيستى از ذات او بوده . پس ساحت او منزّه و بسى بلند است از سخن آنان كه غير او را پرستيده و جز او خداى ديگرى گرفته‌اند .\r\nسراسر اين جملات حكمت و فلسفهء الهى و برهان و استدلال مىباشد . طىّ راه توحيد با عقل و انديشه است . فهم اين جملات كه نشانگر گوشه‌اى بسيار ناچيز از عظمت اوست كار قلب پاك و انديشهء تابناك است و اين جملات دريايى موّاج از علم و معرفت و خزانه‌اى پرگنج از دانش و بصيرت و چراغى در نهايت پرفروغى براى رسيدن به حقّ است ، در جملهء اوّل و دوّم مىگويد :\r\nانديشه‌ها از رسيدن به كُنه ذات ، عاجز است ، پس در اين زمينه وصف نمىشود و عقول از تخيّل ذات ، محجوب است چون شبه و شكلى ندارد ! !\r\n\r\nحقيقت معرفت ، علم و اوليّت خداوند\r\nدراين جملات سه مسألهء فلسفى زير توضيح داده مىشود :\r\nاوّل اين كه : معرفت حقّ سبحانه ، به واسطهء تصوّر ذهنى نبوده و واقعيّت خارجى او خود به خود و بىواسطه معلوم است ، چرا كه ذهن و وهم در آن پيشگاه مقدّس راه ندارد ، و در آن بارگاه عظيم جز زبونى و سرشكستگى مايه و سرمايه‌اى برايش نيست !\r\nدوم اين كه : علم وى به اشيا به نفس وجود اشيا است نه به صور ذهنيّهء آنها و به\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nواسطهء آلات و ادوات .\r\nسوم اين كه : اوّليّت و تقدّم او بر اشيا ، تقدّم زمانى نبوده و به معناى اطلاق و عدم محدوديّت وجودى است .\r\nپايهء مسألهء اوّل : روى صرافت و وحدانيّت محضهء وجود حقّ گذاشته شده است ؛ زيرا وجود صرف و خالص هيچ گونه تفاوت و اختلافى در ذات نخواهد داشت و چنين چيزى ، ديگر مرتبهء ذهن و خارج و خاصّيت اين گونه و آن گونه نمىپذيرد ، و در اين صورت وجود علمى غير از وجود عينى نبوده و در وى موجود و معروف ، يك حقيقت خواهد بود .\r\nو پايهء مسألهء دوم : روى لازم صرافت و اطلاق وجود گذاشته شده كه احاطهء تامّه به همهء اشيا بوده باشد ؛ زيرا لازمهء فرض مطلق با محدود اين است كه مطلق نسبت به محدود احاطهء تامّه داشته و در داخل و خارج ذات وى حاضر بوده باشد و در اين صورت همه چيز پيش وى روشن بوده و مانع و حاجبى نخواهد داشت و هر چيز به نفس وجودش معلوم وى خواهد بود نه با توسّط ابزار ادراك و حصول صورت علميّه .\r\nو پايهء مسألهء سوم : نيز روى اطلاق و صرافتِ وجود گذاشته شده ؛ زيرا هر مطلقى كه با محدودى ملاحظه شود ، از هر طرف و من جمله از جانب قبل ، به محدودِ مفروض احاطه خواهد داشت .\r\nذِعْلِب يمانى به اميرالمؤمنين عليه السلام عرضه داشت : آيا خداى خود را ديده‌اى ؟\r\nفرمود :\r\nواى بر تو اى ذِعْلِبْ ! نمىشد خدايى را كه نديده باشم عبادت كنم . پرسيد :\r\nچگونه او را ديدى ؟ پاسخ داد : اى ذعلب ! او را با ديدهء حسّى نديده‌اند ولى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدل‌ها او را به حقايق ايمان ديدند . « 1 » واى بر تو ! خداى من از لطافت ، لطيف‌ترين معنا را دارد و از اين روى با معناى معهود لطف متّصف نمىگردد ؛ و از عظمت و بزرگى ، بزرگترين معنايش را دارد ، لذا با مفهوم معهود عظيم و بزرگى متّصف نمىشود ؛ از كبريا و بزرگى ، بزرگترين مرتبهء معنايش را دارد و از اين جهت با كبر و بزرگى معهود ، تعريف نمىگردد و از جلالت ، جليل‌ترين حقيقتش را دارد و ديگر با غلظت و سطبرى متّصف نمىشود .\r\nدر عين اين كه براى شناخت او واجب است در راه فطرت و تماشاى آثار و علوم عقلى و دقّت در معارف بسيار بلند اسلامى گام برداشت و به طور قطع گام بردارنده به واقعيّاتى بس عجيب در زمينهء توحيد مىرسد ، ولى بايد دانست از منطقهء عجزِ از وصف نمىتوان بيرون رفت كه اين همه توصيف در عين اين كه در جاى خود حقّ و حتم است باز توصيف موجود محدود و ضعيف و زبون ، از وجود نامحدود و عزيز و رفيع و جليل است !\r\nعارف شبسترى در كتاب گلشن راز چه نيكو سروده :\r\n به نام آن كه اوّل آن كه آخر * بنام آن كه باطن آن كه ظاهر\r\nخداوند منزّه از همه عيب * كه عالم را پديد آورد از غيب\r\nبه هر وصفش كه خوانى در شريعت * همان و غير از آنها كفر و بدعت\r\nچه نتوان در صفاتش راه بسپرد * چگونه پى به ذاتش مىتوان برد \r\n چو در درك صفاتش وا بمانند * چگونه درك ذاتش را توانند\r\nچو بر درك صفاتش ره نيابند * به درك كُنه ذاتش چون شتابند \r\n\r\n\r\n","description":"","footnote":"\r\n( 1 ) - بحار الأنوار : 4 / 27 ، باب 5 ، حديث 2 ؛ الكافى : 1 / 138 ، حديث 4 .\r\n","page_name":" 159 ","page_number":159},
  {"content":"\r\n\r\n بسى گفتند و گويند از صفاتش * ولى عاجز همه از كُنه ذاتش\r\nنبى گفته صفاتش هم ندانند * كه در اين راه جمله جاهلانند\r\nكسى كه ظن برد گرديده و اصل * يقين او را نباشد هيچ حاصل\r\nكمال معرفت شد ما عَرَفْناك * ز آن گفته رسولش ما عَبَدْناك\r\nهزاران قرن اگر صد علم خوانند * صفاتش را نفهمند و ندانند \r\n( عارف شبسترى )\r\n\r\nخداشناسى در كلام امام موسى بن جعفر عليه السلام\r\nدر پايان شرح جملهء « وَعَجَزَتْ عَنْ نَعْتِهِ أوْهامُ الواصِفينَ » لازم است به حديثى ناب و پرقيمت از كتاب با عظمت « توحيد » اشاره شود :\r\nمحمّد بن أبى عُمَير كه از محدّثان بزرگ و راويان بنام است مىگويد :\r\nبر حضرت موسى بن جعفر عليه السلام وارد شدم و عرضه داشتم : مرا توحيد بياموز ، آن حضرت فرمود :\r\nاى ابا احمد ، در مسألهء توحيد از آنچه كه ذات مقدّس خود او در قرآن مجيد بيان فرموده ، تجاوز مكن كه باعث هلاكتت خواهد شد . بدان كه : حضرت او واحد و احد و صمد است ، نزاد تا ارث بگذارد و زاده نشد تا شريكش شوند ، مصاحب و فرزند و شريك نگرفت ، زنده‌اى است كه نمىميرد ، قدرتمندى است كه عاجز نمىشود ، قاهرى است كه مغلوب نمىگردد ، بردبارى است كه عجله نمىكند ، دائمى است كه پايان ندارد ، برقرارى است كه فنا در او نمىآيد ، ثابتى است كه زوال ندارد ، بى نيازى است كه نيازمند نمىگردد ، عزيزى است كه ذلّت ندارد ، آگاهى است كه براى او جهل نيست ، عادلى است كه ظلم و جور ندارد ، جوادى است كه از بخل پاك است ؛ اوست آن وجودى كه عقول ، قدرت دركش را ندارند و اوهام از رسيدن به حضرتش عاجزند و جوانب هستى از فهم ذاتش زبونند ، مكانى او را در خود جاى نمىدهد ، ديده‌ها او را نمىبيند ولى او تماشاگر ديده‌هاست كه لطيف و آگاه است ؛\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nچيزى مانند او نيست و او سميع و بصير است ؛ در نجواى سه نفر او چهارمين آنهاست و در پنج نفر او ششمين ، كنايه از اين كه همه جا حاضر است كمتر از اينها يا بيشتر فرقى نمىكند كه همهء هستى محضر اوست ؛ او اوّلى است كه ما قبل ندارد و آخرى است كه بعدى براى او نيست ، قديم است و غير او مخلوقِ به دوران رسيده ، از تمام اوصاف مخلوقات پاك و مبرّاست . « 1 » ما اگر او را به آنچه از خود او و انبيا و ائمّه عليهم السلام در وصفش در دسترس است وصف كنيم باز وصفى ناتمام است كه ما حتّى با اين همه معارف و دستورى كه در شناختش داريم از وصفش عاجزيم ؛ ما بايد بگوييم : همانى كه در قرآن فرموده‌اى و همانى كه در دعاهاى اصيل در وصفت آمده ، ولى اين همه گوشه‌اى بسيار ناچيز از اوصاف بى نهايت در بى نهايت توست و آنچه از آن معارف نصيب فهم ماست به اندازهء فهم ماست نه در خور شأن و قدر تو كه ما با همهء پيشرفتى كه از ابتداى حيات تاكنون در دانش و بينش و فهم معارف و حقايق الهيّه ، آن هم با كمك تو داشته‌ايم ، از بيان حقيقتى از حقايق ذاتت عاجزيم كه هر آنچه تو دارى ما نداريم و هر آنچه تو هستى ما نيستيم ، آن قدر هست كه بانگ جرسى مىآيد و ما از پى آن بانگ بايد كمال عبوديّت و بندگى و خضوع و خشوع در برابر آن ذات پاك نشان دهيم ، تا هماى سعادت به دام افتد و ديو شقاوت و بدبختى براى ابد از عرصهء حيات ما رَجْم شود !\r\n تا بدان طرّهء « 2 » طرّار « 3 » گرفتار شديم * داخل حلقه نشينان شب تار شديم\r\nتا پراكندهء آن زلف پريشان گشتيم * هم دل آزردهء آن چشم دل آزار شديم\r\nسر بسر جمع شد اسباب پريشانى ما * تا سراسيمهء آن طرّهء طرّار شديم \r\n\r\n\r\n","description":"","footnote":"\r\n( 1 ) - بحار الأنوار : 4 / 296 ، باب 4 ، حديث 23 ؛ التوحيد ، شيخ صدوق : 76 ، حديث 32 .\r\n( 2 ) - طرّهء : زلف ، موى جمع كردهء بر پيشانى .\r\n( 3 ) - طرّار : جيب بر .\r\n","page_name":" 161 ","page_number":161},
  {"content":"\r\n\r\n آن قدر خون دل از ديده به دامان كرديم * كه خجالت زدهء ديدهء خونبار شديم\r\nهيچ از آن كعبهء مقصود نجستيم نشان * هر چه در راه طلب قافله سالار شديم\r\nدو جهان سود ز بازار محبّت برديم * به همين مايه كه ناديده خريدار شديم\r\nسر تسليم نهاديم به زانوى رضا * كه به تفسير قضا فاعل مختار شديم\r\nدل بدان مهر فروزنده فروغى داديم * ما هم از پرتو آن مشرق انوار شديم \r\n( فروغى بسطامى )\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n[ « 3 » ابْتَدَعَ بِقُدْرَتِهِ الْخَلْقَ ابْتِدَاعاً و اخْتَرَعَهُمْ عَلَى مَشِيَّتِهِ 
  ]\r\nموجودات را به قدرتش آفريد ؛ آفريدنى خوش‌نما و مخلوقات را به اراده‌اش ساخت ، ساختنى زيبا .\r\n\r\nخلقت آفرينش\r\nدر قرآن مجيد دو بار كلمهء بديع ذكر شده :\r\n1 - در سورهء مباركهء بقره :\r\nبَدِيعُ السَّمَاوَاتِ وَالْأَرْضِ وَإِذَا قَضَى أَمْراً فَإِنَّمَا يَقُولُ لَهُ كُنْ فَيَكُونُ » « 1 »\r\n[ بىسابقهء ماده ، مدت و نقشه 
  ] پديدآورندهء آسمان‌ها و زمين است . وهنگامى كه فرمان به وجود آمدن چيزى را صادر كند فقط به آن مىگويد : « باش » . پس بىدرنگ مىباشد .\r\n2 - در سورهء مباركهء أنعام :\r\nبَدِيعُ السَّمَاوَاتِ وَالْأَرْضِ أنّى يَكُونُ لَهُ وَلَدٌ وَلَمْ تَكُنْ لَهُ صاحِبَةٌ وَخَلَقَ كُلَّ شَىْءٍ و هُوَ بِكُلِّ شَىْءٍ عَليمٌ » « 2 »\r\n\r\n\r\n","description":"","footnote":"\r\n( 1 ) - بقره ( 2 ) : 117 .\r\n( 2 ) - انعام ( 6 ) : 101 .\r\n","page_name":" 163 ","page_number":163},
  {"content":"\r\n\r\n[ او 
  ] پديد آورندهء آسمان‌ها و زمين است ، چگونه او را فرزندى باشد ؟ ! در صورتى كه براى او همسرى نبوده و همه چيز را او آفريده ؛ و او به همه چيز داناست .\r\nدر تفاسير قرآن و روايات و كتب مختلفهء فلسفه و منابع لغت ، در معناى بديع آمده :\r\nبَدْع به معناى پديد آوردن چيزى بدون سابقه و منهاى مادّه و نمونه و شكل قبلى است و معنايش از عدم و نيستى به وجود آوردن نيست كه عدم مايهء هستى نمىباشد ، بلكه معنايش اين است كه : موجود قبلًا وجود نداشت ، ذات مقدّسى كه مستجمع جميع صفات كماليّه است با قدرت و مشيّت و اراده‌اش آن را بدون مادّه و نمونهء قبلى لباس هستى پوشاند .\r\nبه عبارت ديگر : اين نقش شگفت‌انگيز آفرينش همانند نقش نقّاش كه مسبوق به مواد و رنگ‌هاى گوناگون و قلم است نيست ، بلكه دخيل در به وجود آمدن اين همه نقش عجيب فقط و فقط اراده و مشيّت نقّاش هستى يعنى حضرت ربّ الأرباب و وجود مقدّس ذات ذوالجلال است .\r\nامام باقر عليه السلام در تفسير دو آيهء گذشته به نقل كتاب باارزش « كافى » و تفسير « نور الثّقلين » مىفرمايد :\r\nإنَّ اللَّهَ عَزَّوَجَلَّ ابْتَدَع الْأشْياءَ كُلَّها بِعِلْمِهِ عَلى غَيْرِ مِثالٍ كانَ قَبْلَهُ ، فَابْتَدَعَ السَّماواتِ وَالْأرْضَ وَلَمْ يَكُنْ قَبْلَهُنَّ سَماواتٌ وَلا أرَضُونَ . « 1 »\r\nحضرت حقّ تمام اشياى جهان را بدون سابقهء نمونه و مثالى با دانش و علمش به وجود آورد ، آرى ، تمام آسمان ها و زمين‌ها را پديد آورد در حالى كه قبل\r\n\r\n\r\n","description":"","footnote":"\r\n( 1 ) - نور الثقلين : 1 / 100 ؛ الكافى : 1 / 256 ، حديث 2 .\r\n","page_name":" 164 ","page_number":164},
  {"content":"\r\n\r\nاز آنها چيزى نبود .\r\nصدر المتألّهين در كتاب با عظمت « أسفار » مىگويد :\r\nوَ لَيْسَ الْإبْداعُ وَالْإنْشاءُ تَرْكيباً و لاتَأْليفاً بَلْ تَأْسيساً وَإخراجاً مِنَ الْعَدَمِ إلَى الْوُجُودِ . « 1 »\r\nابداع و انشا ، به وجود آوردن موجود از تركيب و تأليف چند شئ نيست ، بلكه به وجود آوردن موجود ، بدون سابقهء مادّه و مثال و شىء است ؛ و در حقيقت پديد آوردن موجود است در حالى كه قبل از وجود ، چيزى نبوده و به چيزى تكيه نداشته و ريشه در برنامه و مسأله‌اى برايش نبوده است .\r\nابداع و انشا و اختراع چيزى جز به وجود آمدن موجود با علم و قدرت حضرت حقّ نيست ؛ و در حقيقت ، اراده و مشيّت و ابداع و اختراع و فعل و انشاى همان موجود است كه به وجود آمده . و به بيان ديگر : موجودات آفرينش تجلّى اسماى و صفات او به صورت فعلند .\r\nمير داماد كه از شخصيّت‌هاى كم‌نظير فلسفى شيعه است مىگويد :\r\n« ابداع ، عبارت از خروج از جوف عدم صريح به متن وجود و ثبات در عالم دهر است » . و در جاى ديگر مىگويد : « ابداع عبارت از ايجاد شىء غير مسبوق به مادّت و مدّت است » . « 2 » البتّه آنچه فعلًا مشاهده مىشود ، پديد آمدن اشيا با تكيه بر قاعدهء تركيب و تأليف است ؛ و در حقيقت نظام موجودات نظام علّى و معلولى است و اين مسألهء هيچ منافاتى با ابداع و اختراع ندارد ؛ زيرا تمام موجودات هستى وقتى به مادّهء اوّليّهء خودش برگردانده شود ، آن مادّهء اوّل و ريشهء اصلى موجود ، بدون سابقهء مادّه و مثال و منهاى تركيب و تأليف به وجود آمده و وجودش فقط و فقط تكيه بر اراده و مشيّت\r\n\r\n\r\n","description":"","footnote":"\r\n( 1 ) - الاسفار الاربعة : 2 / 221 .\r\n( 2 ) - فرهنگ علوم عقلى : 5 .\r\n","page_name":" 165 ","page_number":165},
  {"content":"\r\n\r\nو اختراع و انشاى حضرت حقّ دارد .\r\n\r\nاسرار خلقت\r\nسر رشته و پديدهء خلقت و شروع و ابتداى آفرينش و به فرمودهء حضرت سجّاد عليه السلام : ابداع و اختراع جهان هستى ، از اسرارى است كه هنوز كسى موفّق به كشف آن نشده و به همين خاطر در اين زمينه نظريّات گوناگونى از جانب اهل تحقيق بازگو شده است .\r\nآنچه كه در اين مرحله مسلّم تمام متخصّصان فنّ است و در آن جاى هيچ گونه بحث و جدل نمىباشد اين است كه :\r\nاين جهان پهناور و اين ميدان پر از عجايب و اسرار داراى نقطهء ابتداست و وقتى بود كه از اين ماجرا هيچ خبرى نبود و جز حضرت حقّ چيزى وجود نداشت و او بود كه اراده كرد موجودات را به قدرت و عنايت خود ظهور دهد و دست به خلقت و آفرينش موجودات بزند ، در حالى كه براى هيچ موجودى در ابتداى به وجود آمدن ، نظير و مثلى و مادّهء مسبوقى وجود نداشت ، آنچه مسبوق به موجودات بود حق بود و بس . امّا اين كه چگونه خلقت به وجود آمد سرّى است كه هيچ سرّى از آن خبر ندارد .\r\nمَّا أَشْهَدتُّهُمْ خَلْقَ السَّماوَاتِ وَالْأَرْضِ وَلَا خَلْقَ أَنفُسِهِمْ » « 1 »\r\nمن ابليس و نسلش را در آفرينش آسمان‌ها و [ در پديد آوردن 
  ] ، زمين و در آفرينش خودشان شاهد و گواه نگرفتم [ تا ياريم دهند 
  ] .\r\nدر كتاب « پيدايش و مرگ خورشيد » آمده است :\r\n« مسئلهء پيدايش مادّه ، اصولًا مسأله‌اى است كه بيرون از قلمرو تحقيقات و\r\n\r\n\r\n","description":"","footnote":"\r\n( 1 ) - كهف ( 18 ) : 51 .\r\n","page_name":" 166 ","page_number":166},
  {"content":"\r\n\r\nتفكّرات ثمر بخش است ؛ بايستى مادّه را مفروض و موجود پنداشت و از آن جا جريان آفرينش كاينات را تعقيب كرد » !\r\nآنچه در قرآن مجيد و روايات بسيار متين و گفتار دانشمندان بزرگ آمده ، اين است كه : مصالح جهان خلقت ، مايه‌هاى اوّل آفرينش ، عبارت بودند از ذرّات دود و گاز ، ولى دود و گاز چگونه پيدا شد ؟ جوابش با اللَّه است و احدى در اين عالم از كيفيّت پيدايش آن خبر ندارد .\r\n\r\nخلقت آفرينش در قرآن\r\n« ثُمَّ اسْتَوَى إِلَى السَّماءِ وَهِيَ دُخَانٌ فَقَالَ لَهَا وَلِلْأَرْضِ ائْتِيَا طَوْعاً أَوْ كَرْهاً قَالَتَا أَتَيْنَا طَائِعِينَ » « 1 »\r\nآنگاه آهنگ آفرينش آسمان كرد ، در حالى كه به صورت دود بود ، پس به آن و به زمين گفت : خواه يا ناخواه بياييد . آن دو گفتند : فرمانبردار آمديم .\r\n\r\nخلقت آفرينش در روايات\r\nامام على عليه السلام در خطبهء اوّل « نهج البلاغه » مىفرمايد :\r\nفَرَفَعَهُ فى هَوءٍ مُنْفَتِقٍ ، وَجَوٍّ مُنْفَهِقٍ ، فَسَوَّى مِنْهُ سَبْعَ سَماواتٍ . « 2 »\r\nآنگاه خداوند آن كف را در هواى گشاده و فضاى فراغ بالا برد و آسمان‌هاى هفتگانه را از آن كف ساخت .\r\nو در جاى ديگر مىفرمايد :\r\n\r\n\r\n","description":"","footnote":"\r\n( 1 ) - فصّلت ( 41 ) : 11 .\r\n( 2 ) - نهج البلاغه : خطبهء 1 .\r\n","page_name":" 167 ","page_number":167},
  {"content":"\r\n\r\nوَناداها بَعْدَ إذْ هِىَ دُخانٌ فَالْتَحَمَتْ عُرى أشْراجِها . « 1 »\r\nپس از آن كه آسمانها به صورت دود بود و آن را براى شكل گرفتن ندا داد تا اجزائش زنجيروار به هم پيوست .\r\nشارحان و مفسّران « نهج البلاغه » گفته‌اند :\r\nبدون ترديد مقصود از آب ، آن مايع محسوس كه مىبينيم نيست ، بلكه يك مادّهء مايعى است كه استعداد تحوّل به موادّ آسمانى و زمينى را داشته است .\r\nعَنْ حَبَّةَ الْعُرَنىِّ قالَ : سَمِعْتُ عَلِيّاً عليه السلام ذَاتَ يَوْمٍ يَحْلِفُ : وَالَّذى خَلَقَ السَّماءَ مِنْ دُخانٍ و ماءٍ . « 2 »\r\nحبّهء عُرَنى مىگويد : ؛ شنيدم روزى على عليه السلام بدينگونه قسم مىخورد : به خدايى كه آسمان را از گاز و آب آفريد !\r\nعبداللَّه بن سلام از رسول خدا صلى الله عليه و آله پرسيد :\r\nآسمان دنيا از چه چيز آفريده شده ؟ فرمود : از موج مكفوف ، عرضه داشت :\r\nموج مكفوف چيست ؟ فرمود : آبى است راكد و ايستاده بدون اضطراب كه در ابتدا دود و دخان بوده است . عرض كرد : راست گفتى اى محمّد . « 3 » در « تفسير قمّى » در ضمن خبر خلقت آسمان است كه : « دود به فرمان خداوند منجمد شد » . « 4 »\r\n\r\n\r\n","description":"","footnote":"\r\n( 1 ) - نهج البلاغه : خطبهء 90 .\r\n( 2 ) - بحار الأنوار : 55 / 104 ، باب 8 ، حديث 35 ؛ كنز العمال : 6 / 169 ، حديث 15235 .\r\n( 3 ) - اسلام و هيئت : 260 ؛ بحار الأنوار : 57 / 246 ، باب 37 ؛ قال : خُلِقَتْ من مُوجٍ مَكفوفٍ ، قالَ : و ما المَوْجُ المَكْفُوف قال : يا ابْن‌َسَلامٍ ماءٌ قائمٌ لا اضطرابَ لَهُ وكانتِ الأصلُ دُخاناً ، قال : صَدَقْتَ يا محمّد .\r\n( 4 ) - تفسير القمى : 2 / 69 ، ذيل آيهء 30 سورهء انبياء .\r\n","page_name":" 168 ","page_number":168},
  {"content":"\r\n\r\n\r\nخلقت آفرينش در منابع علمى\r\nمادّهء جهان از گازهايى كه در فضا انتشار دارد آغاز گشته و از تراكم اين گازها سديم « مه رقيق » پديد آمده است .\r\n\r\nنظريه دكتر گاموف در خلقت\r\nدكتر گاموف استاد طبيعى دانشگاه واشنگتن مىنويسد :\r\n« جهان در ابتداى پيدايش مملوّ ازگازهايى بوده كه در هوا پراكنده بوده است . اين گازها از نظر تراكم و درجهء حرارت به حدّى است كه تصوّر آن براى ما امكان‌پذير نيست » . « 1 » عالم وجود انباشته از گازهاى هليوم ، هيدروژن ، ازت ، اكسيژن ، آرگون ، گاز كربنيك ، نئون ، كريپتون ، كزنون است كه همگى در راه خدمت آماده مىباشند « 2 » و تخلّفى از ارادهء صاحب خلقت ندارند .\r\nدلايل نجومى به وضوح بر اين دلالت مىكنند كه ستارگان بى حساب آسمان و همچنين خورشيد ما كه درميان آنها جاى دارد نمىتوانند هميشگى بوده باشند ، بلكه احتمال دارد متجاوز از دو ميليارد سال پيش از گازهاى سوزانى به وجود آمده باشند كه تمام عالم را قبلًا فرا گرفته بوده است . « 3 » ستارگان در مراحل نخستين پيدايش و تكامل خود ، كرات گازى رقيق و نسبتاً سردى هستند كه در نتيجهء انقباض ثقلى رفته رفته گرم‌تر مىشوند .\r\nدر سپيده دم پيدايش جهان بايستى جرم ستارگان چنان رقيق بوده باشد كه تمام\r\n\r\n\r\n","description":"","footnote":"\r\n( 1 ) - قرآن و طبيعت : 21 به نقل از كتاب النجوم فى مسالكها .\r\n( 2 ) - نور دانش : 37 .\r\n( 3 ) - سرگذشت زمين : 2 .\r\n","page_name":" 169 ","page_number":169},
  {"content":"\r\n\r\nفضايى راكه در برابر آنها وجود داشته پر كند و به اين ترتيب گاز بهم پيوستهء خاصّى را بسازد . « 1 » امير المؤمنين عليه السلام در پانزده قرن قبل در خطبهء اوّل « نهج البلاغه » مسئلهء حركت دخان و گاز را تا تبديل به هفت آسمان شدن ، برابر آخرين تحقيقات علمى و تجربى امروز چنين بيان مىكند :\r\nسپس خداوند سبحان با انشاى جديدى جوهاى تيره و تار را كه چهره‌اش بهم كشيده مىنمود به تدريج و اندك اندك از هم گشود و باز كرد تا چهره‌اش باز شد . « 2 » ژرژگاموف در كتاب پر ارزش « يك ، دو ، سه ، بى نهايت » مىنويسد :\r\n« وايتس زيكر توانست نشان بدهد كه : ذرّات غبار رقيقى كه در آغاز در تمام فضايى كه امروز در اشغال سيّارات است پراكنده بوده است ، در حدود مدّتى نزديك به يك صد ميليون سال با هم جمع شده و سيّارات معدودى را كه ما مىشناسيم به وجود آورده‌اند » . « 3 » ژرژگاموف در آخرين فصل كتاب « پيدايش و مرگ خورشيد » مىگويد :\r\nداستان تكامل جهان از فضايى آغاز مىشود كه به صورت يكنواخت از مادّه‌اى كه اندازهء گرما و چگالى آن باور نكردنى است پر شده و در اين مادّه عمل تبدّل هسته‌هاى عناصر با يكديگر به همان آسانى صورت مىگيرد كه تخم مرغ در آب جوش مىپزد . در اين آشپزخانهء ما قبل تاريخى جهان ، اندازهء عناصر مختلف و نسبت آنها به يكديگر مقدّر گرديده و از همان جاست كه فراوانى آهن و اكسيژن و كميابى زر و سيم تعيين شده است .\r\n\r\n\r\n","description":"","footnote":"\r\n( 1 ) - پيدايش و مرگ خورشيد : 188 .\r\n( 2 ) - نهج البلاغه : خطبهء 1 .\r\n( 3 ) - يك ، دو ، سه ، بى نهايت : 323 .\r\n","page_name":" 170 ","page_number":170},
  {"content":"\r\n\r\nدر تحت تأثير فشار شگرف اين گاز فشردهء داغ ، جهان به گسترش آغاز كرده و در طول اين مدّت انبساط جهان ، چگالى و درجهء حرارت مادّه به كندى در حال تنزّل بوده است .\r\nدر مرحلهء معيّنى از اين گسترش ، گاز پيوسته بريدگى پيدا كرد و به صورت پاره ابرهاى منظّم ، مجزّاى از يكديگر ، به بزرگىهاى مختلف درآمد و رفته رفته شكل اين پاره‌ها به صورت منظّمِ گردى كه همان شكل ستارگان است متبدّل گرديد . « 1 »\r\n\r\nنظريهء سيبورك در خلقت\r\nسيبورك در كتاب « عناصر جهان » مىگويد :\r\n« منظومهء شمسى ما از تراكم گازهايى با حركت گردبادى ايجاد شده است و چرخش سيّارات و خود خورشيد بازماندهء همان حركت چرخشى است . » « 2 » بر اساس منابع اسلامى و مدارك علمى كه برپايهء تحقيقات تجربى است به اين نكته واقف شديد كه مادّهء اصلى جهان توده‌اى از گاز يا به عبارت ديگر غبار ، يا به اصطلاح قرآن مجيد دخان بوده كه خود اين مادّهء اصلى طبق آيات قرآن و جملهء زيباى دعاى اوّل صحيفه :\r\n« ابْتَدَعَ بِقُدْرَتِهِ الْخَلْقِ ابْتِداعاً ، و اخْتَرَعَهُمْ عَلى مَشِيَّتِهِ اخْتِراعاً »\r\nو نظريات متقن علمى كه توسّط دانشمندان با انصاف و روشندل اظهار شده تكيه بر اراده و مشيّت ناظم و حكيم و قادرى دارد كه احاطهء علمى و قيّومىاش بر باطن و ظاهر هستى حاكم است و لفظ زيباى « اللَّه » معرّف ذات اوست كه مستجمع جميع صفات كمال است .\r\n\r\n\r\n","description":"","footnote":"\r\n( 1 ) - پيدايش و مرگ خورشيد : 224 .\r\n( 2 ) - عناصر جهان : 178 .\r\n","page_name":" 171 ","page_number":171},
  {"content":"\r\n\r\nصاحبان عقل و درايت و خردمندان با وجدان و آنان كه هستى و رياضيّات عالى و فيزيك و هيئت را به دقّت مطالعه كرده‌اند ، در برابر حضرت او خاضعند و به وجود مقدّس او عالمانه و آگاهانه اقرار دارند ؛ زيرا آنان هنگامى كه مىبينند تمام اجزاى عالم به وسيلهء قوانين محكم رياضى به يكديگر مربوطند و رياضيّات كليد فهم ظواهر طبيعت است ، پى مىبرند كه ناگزير ، اجزاى عالم هستى را خردمندى به يكديگر پيوسته و اين خردمند « اللَّه » است ، او هستى بخش و ترتيب دهندهء اجزاى عالم هستى است كه :\r\n« ابْتَدَعَ بِقُدْرَتِهِ الْخَلْقِ ابْتِداعاً ، و اخْتَرَعَهُمْ عَلى مَشِيَّتِهِ اخْتِراعاً »\r\n\r\nنظريهء آينشتاين در خلقت\r\nآينشتاين مىگفت :\r\n« اگر به نظام درونى كه عالمِ ما را اداره مىكند اعتقاد قطعى نبود ، براى علم پايه و اساسى وجود نداشت . اين اعتقاد و جزم و يقين است كه ما رابه كشفيّات علمى نايل مىكند و همواره چنين خواهد بود . »\r\nو باز مىگفت : « بدون ترديد هر بحث علمى دقيقى بر اساس عقيده‌اى شبيه به عقيدهء دينى است ، آن عقيده اين است كه عالم براساس عقل آفريده شده و ممكن است آن را فهميد . »\r\nو در جملات زيباترى مىگفت :\r\n« زيباترين و عميق‌ترين احساسى كه ممكن است به ما دست دهد حسّ عرفانى است . اوست كه تخم علوم واقعى را در دل‌ها مىافشاند . كسى كه از اين حس بى خبر است ، كسى كه ديگر نمىتواند دستخوش حيرت شود ، يا به حالت بهت زدگى درآيد گويى مرده است . بايد دانست كه چيزى وجود دارد كه ممكن نيست ما به كنه آن پى ببريم و به صورت بالاترين كمال‌ها و خيره كننده‌ترين جمال‌ها تجلّى مىكند ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nحال آن كه استعدادها و حواسّ محدود ما جز به درك مقدّماتىترين و ساده‌ترين صور اين كمال و جمال قادر نيستند ، اين دانش و اين حس را بايد در ايمان واقعى جستجو كرد . » « 1 » در جملات پر مغز آينشتاين سه مسئلهء اساسى به چشم مىخورد :\r\n1 - عالم و اين جهان هستى بر اساس عقل آفريده شده است .\r\n2 - انسان با همهء توان قلبى و عقلى در برابر حضرت او و عظمت و مقامش مبهوت و حيرت زده است .\r\n3 - كنه ذات وجود مقدّس او براى كسى قابل درك نيست .\r\nگويى آينشتاين كه از طريق فيزيك و رياضى و قدرت تفكّر به اين سه مسئله رسيده به طور دقيق آثار اسلامى را مطالعه كرده بود ؛ زيرا ما اين سه واقعيّت را به وضوح در قرآن مجيد و روايات و دعاها مىبينيم :\r\nقرآن در نزديك به هزار آيه عقل را دعوت به دقّت در جريان شگفت‌انگيز هستى مىكند ، تا به اين حقيقت برسد كه نظام آفرينش بر پايهء اراده و مشيّت و حكومت عقلِ مطلق و حكمت و علمِ بىنهايت است .\r\nدر ابتداى قطعهء دوّم زيارت امين اللَّه كه حاوى بهترين و پرمعناترين مضامين است آمده :\r\nاللّهُمَ إنَّ قُلُوبَ الْمُخْبِتينَ إلَيْكَ وَالِهَةٌ . « 2 »\r\nخدايا دلهاى آنان كه در برابر عظمت و جلال تو خاضعند نسبت به وجودت غرق شگفتى است !\r\nدر آثار اسلامى و روايات معتبره آمده :\r\n\r\n\r\n","description":"","footnote":"\r\n( 1 ) - راه تكامل : 2 / 118 .\r\n( 2 ) - مفاتيح الجنان : زيارت امين اللَّه .\r\n","page_name":" 173 ","page_number":173},
  {"content":"\r\n\r\nدر ذات و كنه حضرت او انديشه نكنيد كه جز حيرت و سرگردانى و تعجّب و بهت ، چيزى عايد شما نمىگردد ، آن وجود پاك را بايد از طريق انديشه در اسما و صفات و آثارش شناخت كه در اين شناخت سود كامل دنيايى و آخرتى نصيب انسان مىشود . « 1 »\r\n\r\nنظريهء جان آلدر در خلقت\r\nجان آلدر كه از دانشمندان بزرگ قرن بيستم است در كتاب پر ارزش « ايمان به خدا در قرن بيستم » مىگويد :\r\n« نه تنها حقيقت خلقت ، بلكه جزئيّات خلقت نيز ، اگر آنها را دقيقاً مورد مطالعه قرار دهيم ، ما را به اعتقاد به وجود خدا رهبرى مىنمايد .\r\nمثلًا وجود حيات در كرهء زمين را به نظر آوريد ، اين حيات از كجا آمده و چگونه شروع شده است ؟\r\nتحقيقات و مطالعات عدّهء بى شمارى از علماى زمين شناس ، اين حقيقت را ثابت و مسلّم نموده است كه مدّت‌هاى متمادى و بسيار طولانى ، در زمين آثارى از حيات و زندگى نبود ، هميشه پست‌ترين طبقات زمين را فاقد قوّهء حيات يافته‌اند ، تنها در جوف طبقاتى كه نسبتاً در قرون و ازمنه نزديك تشكيل يافته ، مستحدثاتى يافت مىشود كه وجود قوّهء حيات را در سطح زمين نشان مىدهد . علاوه بر اين طبقات سطح الأرضى قديمى همه آتش فشان بوده و از موادّ آتش فشانى تشكيل يافته و نشان مىدهد كه در زمان تشكيل آنها ، دنيا به قدرى حرارت داشته كه تمام صخره‌ها مايع و جارى بوده‌اند . در مقابل آن ميزان حرارتى كه صخره‌ها را مبدّل به مايع مىنمايد ، هيچ گونه قوّهء حياتى قابل بقا نيست . پس از آن هم كه زمين رو به برودت و سردى گذاشت ، ميليون‌ها سال سپرى شد تا موجودات و حيات بر سطح\r\n\r\n\r\n","description":"","footnote":"\r\n( 1 ) - بحار الأنوار : 3 / 259 ، باب 9 ، حديث 4 ؛ الأمالى ، شيخ صدوق : 417 ، حديث 3 .\r\n","page_name":" 174 ","page_number":174},
  {"content":"\r\n\r\nآن پديد آمد ، ولى اين موجودات ذى حيات از كجا آمدند ؟ !\r\nبراى جواب سؤال مذكور سه فرضيّه براى ما قابل تصوّر است :\r\nفرضيّهء اول اين است كه : حيات از اصل زمين پديد گرديد و منشأ آن خاك است .\r\nفرضيّهء دوّم بايد بگوييم : حيات خود به خود و بدون هيچ گونه عامل خارجى به وجود آمده .\r\nسوّمين فرضيّه بر روى اين عقيده استوار است كه : حيات نتيجه و مولود منشأ جاويدان و سرمدى حيات يا خدا مىباشد .\r\nفرضيّهء اوّل كاملًا منافى و مخالف كليّهء مقياس‌ها و اصول طبيعت است . هر سلسله از سلاسل عالم خلقت و آفرينش مىتواند سلسلهء ديگرى مشابه خود يا مادون خود به وجود آورد ، نجّارى ميزى مىسازد ، يا مردى طفلى به وجود مىآورد و يا پرنده‌اى آشيانه‌اى مىسازد ، ولى هيچ امكان ندارد كه ميزى مرد نجّارى را بسازد ، يا طفلى مردى را به وجود آورد و يا آشيانه‌اى پرنده‌اى را ايجاد نمايد . با اين وصف مشاهده مىشود در عين اين كه ايجاد يك حيات به وسيلهء يك قوّهء ما فوق ، موافق و مطابق اصول و قوانين طبيعت مىباشد ، ايجاد يك سلسلهء عالىتر و والاتر در عالم خلقت به وسيلهء موادّ فاقد قوّهء فعل و انفعال ، از قبيل خاك و سنگ نيز كاملًا مخالف عقل و تجربه است . علاوه بر اين ، مشخصّات اشياى فاقد قوّهء فعل و انفعال در طىّ قرن‌ها مورد دقيق‌ترين مطالعات واقع گرديده و نتايج آن ثبت و ضبط شده و مدلّل گرديده است كه هيچ كدام از آنها واجد استعداد ايجاد حيات نمىباشد .\r\nاين موضوع ما را به سوى فرضيّهء دوم مىكشاند كه مىگويد : حيات خود به خود وجود يافت .\r\nدر جواب اين فرضيّه بايد گفت : على رغم مجاهدات و مساعى بى شمار در اثبات اين فرضيّه ، به بهترين علماى دنيا ثابت شده است كه ايجاد حيات به خودى خود و در تحت بهترين وسايل فنّى دارالتجزيه‌ها از دايرهء امكان خارج مىباشد .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nحيات در هر جا و هميشه به وسيلهء حيات پديد مىگردد و هيچ گاه به وسيلهء ديگرى به وجود نمىآيد . تا آن جا كه علم مىتواند بطلان يك عقيدهء باطلى را اثبات نمايد ، بر روى اين فرضيّه نيز كه مىگويد حيات خود به خود پديد آمده خط بطلان كشيده است .\r\nدر اين صورت ، حياتى كه دراين كره يافت مىشود و در همه جا به چشم مىخورد از كجا پديد آمده و مبدأ و منشأ آنچه مىباشد ؟ قبلًا مشاهده نموديم كه حيات هميشه وجود نداشته است و نيز ثابت نموديم كه ايجاد آن به خودى خود و يا به وسيلهء موادّ بى جان و غير ذى روح ، خارج از دايرهء امكان بوده است ؛ بنابراين تنها يك جواب معقول و منطقى در جلو ماست و آن مبنى بر اين است كه حيات از يك منشأ حيات عالىتر و والاتر و غير مرئى كه تمام اطراف ما را احاطه نموده پديدار گرديده است ؛ اين منشأ و مبدأ حيات را خدا مىدانيم .\r\nوقتى مشاهده مىكنيم كه حيات غير مرئى مىباشد ، در آن صورت غير مرئى بودن اين منشأ حيات نيز اشكال مخصوصى نتواند داشت .\r\nما اجسام زنده را توانيم ديد ، ولى نمىتوانيم حيات در وجود آنها را ببينيم ؛ هنگامى كه شخصى مىميرد ، هيچ نمىبينيم كه چيزى از وجود وى خارج گردد ، بدن وى در ظاهر پنج دقيقه بعد از مرگ عين همان است كه پنج دقيقه قبل از مرگ بود ، ولى ما مىدانيم كه حيات به طور كامل او را ترك كرده است ؛ لذا اين عقيده كاملًا قابل قبول و منطقى است كه بگوييم همان گونه كه خود حيات غير مرئى است همانطور نيز منشأ و منبع آن غير مرئى است . » « 1 » من نياز بيشترى به توضيح اين مسئله نمىبينم ، اين قدر هست كه منابع اسلامى به خصوص قرآن مجيد و منابع علمى و تحقيقى و تجربى مىگويند :\r\nمادّهء اوليّهء آفرينش توده‌اى عظيم از گاز بود و اين گاز بر اثر فعل و انفعالاتى كه\r\n\r\n\r\n","description":"","footnote":"\r\n( 1 ) - ايمان به خدا در قرن بيستم : 16 .\r\n","page_name":" 176 ","page_number":176},
  {"content":"\r\n\r\nميليون‌ها سال در آن به وجود آمده ، تبديل به اين مجموعهء شگفت‌انگيز شده كه آن را جهان مىنامند ؛ و منشأ اين همه عجايب بهت‌انگيز و عناصر پر از اسرار و اين نظام متقن و با حساب با توجّه به هزاران استدلال منطقى و حكمت استوار ، وجود مقدس اللَّه و ذات اقدس حقّ است كه انبياى گرامى و ائمّهء طاهرين عليهم السلام و اولياى عظام و عرفاى شامخ و كتب آسمانى و به خصوص قرآن مجيد آن چنان كه شايسته است او را معرّفى كرده و دستورهاى حضرتش را كه ضامن خير دنيا و آخرت انسان است تبليغ كرده و از آدمى خواسته‌اند در تمام زمينه‌هاى زندگى ، بندهء آن حضرت باشد .\r\nوحشى بافقى ، در وصف آن جناب گويد :\r\n آن كه به ما قوّت گفتار داد * گنج گهر داد و چه بسيار داد\r\nكرد به ما لطف ز لطف عميم * نادره گنجىّ و چه گنج عظيم\r\nآن كه از اين گنج نشد بهره‌مند * قيمت اين گنج چه داند كه چند\r\nدخل جهان گشته مهيّا از اين * بلكه دو عالم شده پيدا از اين\r\nبود جهان بر سر كوى عدم * بى خبر از وضع جهان قِدَم\r\nبيند و گويد نه به چشم و زبان * زو شده موجود همين و هم آن \r\n( وحشى بافقى )\r\n\r\nگوشه‌اى از جهان با عظمت خلقت\r\n« بشر روى سوّمين سيّارهء يك ستارهء صغير ، واقع در كهكشانى به نام كهكشان داخلى زندگى مىكند ، مع ذلك آن چنان هوشمند است كه مىخواهد عظمت خيره كنندهء تمام جهان را درك كند . نمودارهاى زير نشان مىدهد كه او تا چه اندازه در اين كوشش خود موفّقيّت حاصل كرده است .\r\nمسافاتى كه در اين جا داده مىشود بر حسب سال نورى است ، يعنى براى\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاحتساب آن بايد در نظر بگيريم كه نور در هر ثانيه 000 / 186 ميل معادل 000 / 300 كيلومتر مىپيمايد ، با اين حساب يك سال نورى بالغ بر شش تريليون ميل است .\r\nمسافات اين جهان‌هاى تو در تو از يكديگر آن قدر زياد است كه هر طبقهء فضايى به نوبهء خود فقط لكّهء خالى در ميان طبقهء ديگر فضا محسوب مىشود . مثلًا منظومهء شمسى كه فضاى نخست ناميده مىشود در داخل فضاى 2 تنها يك خال تلقّى مىشود و همين طور فضاى 2 در قبال فضاى 3 تا آخر .\r\nفضاى 1 منظومهء شمسى : خورشيد هشت دقيقهء نورى يا 93 ميليون ميل از زمين دور است و عرض آن فقط يك هزارم سال نورى است .\r\nفضاى 2 نزديك‌ترين ستاره : اين ستاره را كه آلفاسنتورى نامگذارى كرده اند 3 / 4 سال نورى از زمين فاصله دارد ، يعنى هرگاه يك سفينهء فضايى با سرعت يك ميليون ميل در ساعت از زمين حركت كند تقريباً سه هزار سال طول مىكشد تا به اين ستارهء خيلى نزديك برسد .\r\nفضاى 3 كهكشان داخلى : كهكشانى كه زمين در داخل آن قرار دارد شبيه يك ظرف پر از ستاره و گاز و غبار است كه 000 / 100 سال نورى فاصله دارد ، ما بين 100 ميليون ستاره‌اش ، خورشيد زمين و ستارهء آلفاسنتورى فقط يك نقطهء نور در لبهء خارجى اين كهكشان مارپيچى به حساب مىآيد .\r\nفضاى 4 نزديكترين كهكشان : اين كهكشان را ( آندرومدا ) نام گذاشته‌اند و 2 / 2 ميليون سال نورى از كهكشان داخلى دور است ، مع ذلك منجّمان آن را آن قدر نزديك مىدانند كه به آن كهكشان خواهر نسبت داده و قسمتى از گروه كهكشان‌هاى داخلى تلقّى مىكنند .\r\n( آندرومدا ) نيز به شكل مارپيچ است كه در كناره‌هاى آن ستاره‌هاى جوان سكونت اختيار كرده و درون غليظش را ستارگان قديمى سوخته شده اشغال كرده‌اند .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nفضاى 5 دورترين كهكشان‌ها : ( كازارها ) از تازه‌ترين اكتشافات علوم نجوم هستند ، نزديك‌ترين آنها با علامت 273 - 3 در فاصله 2 ميليون سال نورى واقع است .\r\nدورترين آنها كه با علامت 147 - 3 شناخته شده شش بيليون سال نورى فاصله دارد .\r\nتا اين جا منجّمان معتقدند كه تازه تا نيمهء راه كنارهء قابل رؤيت جهان با عظمت ، پيش رفته‌اند و هنوز فضاهاى نامكشوف ديگرى را بايد بيابند . » « 1 » كهكشانى كه منظومهء شمسى و كرات اطراف آن جزء كوچكى از آن به شمار مىرود محيطش 950 كاترليون متر است ، در اين كهكشان كه ما به آن تعلّق داريم چندين نوع ستاره وجود دارد كه بعضى از آنها به نام خورشيدهاى آبى رنگ نورشان 000 / 50 بار شديدتر و قوىتر از خورشيد ما است . اين كهكشان ، پر از ستاره و پر از گاز و غبار است .\r\nكهكشان‌ها و منظومه‌ها و صورت‌هاى فلكى نيز مثل زمين و مرّيخ و زهره كه به دور خورشيد مىچرخند دور خود و دور كهكشان‌هاى بزرگترى نيز مىچرخند .\r\nبرخى از اين كهكشان‌ها با سرعت 200 كيلومتر در ثانيه دور خود يا دور فضاى نامتناهى گردش مىكنند .\r\nتعداد كهكشان‌هايى كه تاكنون شماره كرده‌اند از يك ميليارد تجاوز مىكند . هر يك از اين كهكشان‌ها ستارگانى دارند كه از لحاظ عظمت هزاران برابر خورشيد ما است ، فقط كهكشانى كه كرهء زمين در آن قرار دارد يكصد هزار ميليون ستاره دارد .\r\nدر هر صورت پس از دوران‌هاى مختلف و فعل و انفعالات شگفت‌انگيز ، نظام متقن آفرينش بدين صورت كه هست به وجود آمد و در يك گوشهء آن سيّاره‌اى به نام زمين در سايهء اراده و مشيّت حقّ براى حيات موجودات آماده گشت .\r\n\r\n\r\n","description":"","footnote":"\r\n( 1 ) - پيام آسمانى توحيد ، به نقل از مجلهء نيوزويك 25 / 5 / 1964 .\r\n","page_name":" 179 ","page_number":179},
  {"content":"\r\n\r\nالبتّه بيان و توضيح آماده شدن آب درياها ، به استعداد رسيدن خاك ، تكوّن معادن ، آراسته شدن زمين جهت زندگى و . . . مسائلى است كه هر يك در خور كتاب جداگانه است و خوشبختانه در اين زمينه‌ها كتابهاى تحقيقى فراوانى نوشته شده كه موضوعات هر كدام نمايش و نمودى از قدرت و اراده و مشيّت حضرت حقّ و حكمت و علم آن جناب است .\r\nزمين پس از جدا شدن از خورشيد طى قرون متمادى به سردى گراييد و در سطح آن قشرى به وجود آمد كه ابتدا نازك و به تدريج ضخيم شد ، از آن پس نخستين پوستهء آن تشكيل يافت و اين قشر حايل بين موادّ مذاب درون زمين و اتمسفر و گاز موجود در جوّ شد .\r\nزمين پس از سرد شدن منقبض گرديد . چون هستهء مركزى زمين به حالت مَيَعان بود و مايع به علّت كاسته شدن درجهء حرارت زودتر از جامد منقبض مىشود ، به اين سبب هستهء مركزى آن از حجم پوسته يا قشر جامدش كوچكتر است و در سطح زمين چين‌هايى شبيه به چروك‌هايى كه در سطح ميوه‌هاى پلاسيده ظاهر مىشود به وجود آمد .\r\nبالاى آن چين‌ها ، نخستين برآمدگىهاى قشر خاكى يعنى خشكىها و قارّه‌ها پديدار گرديد ، گازها و بخارهايى كه در جوّ زمين موجود بود چون حرارت آنها كاهش يافت سرد گشته و در هم متراكم و به حالت ميعان درآمدند و به باران مبدّل و به روى زمين نازل و در فرورفتگىهاى قشر و پوستهء زمين جمع شدند ، در نتيجه اقيانوس‌ها و درياها به وجد آمدند .\r\nمقايسه‌اى كه نسبت به بلندى برآمدگىهاى قشر زمين يعنى كوه‌ها با گودى درياها به عمل آمده ، معلوم گرديده عمق درياها زيادتر از ارتفاع كوه‌هاى زمين است . بلندى مرتفع‌ترين كوه‌ها 8884 متر و گودترين درياها 11521 متر است .\r\nبه ارادهء آفريدگار توانا و مشيّت مطلقه و دور انديش جهان آفرينش ، بر سطح\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبرونى زمين قشرى از خاك براى پرورش گياهان و تهيّهء مواد خوراكى انسان و حيوانات و در درون آن سنگ‌ها و معادن فلزات جهت تمهيد زندگى بنى آدم خلق شد و براى استفاده از اين همه مواهب ، عقل و درايت و انديشه و فكر به او مرحمت فرمود .\r\nبراى زمين ، هوا و خورشيد و ماه و شب و روز و چهار فصل و گردش وضعى و انتقالى و انواع معادن و گياهان و چشمه و جوى و رود و رودخانه و دشت و صحرا و باغ و بستان و گلستان و هزاردستان و هر چه براى پديد آمدن حيات لازم بود قرار داد و انسان را بر سر اين سفرهء كامل و جامع نشاند و جهت تربيت و رشد و كمال و خير دنيا و آخرتش انبيا و ائمّه و قرآن فرستاد و وى را امر فرمود تا برخوردش را با انواع نعمت‌ها هماهنگ با قواعد الهى قرار دهد ، تا صلاح و سداد و حكمت و عدالت بر زمين حكمفرما شود و خيمهء حيات از فساد و افساد پاك بماند .\r\n\r\nاسرار حيات از زبان كرسى موريسن\r\nبا جمع شدن اسباب و علل ، جهت پديد آمدن حيات بر صفحهء خاك ، مشيّت عاشقانه‌اش به ظهور اين واقعيّت اسرارآميز كه تا ابد براى احدى روشن نخواهد شد تعلّق گرفت و حيات كه پرتوى از امر حضرت او و شعاعى از هستى اوست ماهيّات امكانيّه را گرفت و جنب و جوش موجودات زنده از هر طبقه و نوعى در روى زمين آغاز شد .\r\nكرسى موريسن كه از دانشمندان بنام مغرب زمين است و قسمت‌هاى عمدهء كتاب پر ارزشش : « راز آفرينش انسان » با معارف الهيّه مطابقت دارد ، محصول تحقيقات بزرگترين دانشمندان جهان علم را همراه با نظريّات خودش در باب حيات بدين صورت در كتابش آورده :\r\nحيات جاودانى است ، ازمنه و اعصار بى حساب و عصور طبقات الأرضى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nسپرى شده‌اند و حيات همچنان باقى است . « 1 » قارّه‌ها از زير آب درآمده و در آب فرو رفته‌اند و آثار حيات پا برجا مانده است .\r\nحيات ، اعماق درياها و سطح امواج و شن‌هاى ساحلى اقيانوس‌ها را با جود خود فرا گرفته است . « 2 » هر دفعه كه دوره‌هاى يخ سپرى شده و قسمتى از سطح زمين را آزاد كرده است ، حيات بالفور جاى آن را تصرّف نموده است .\r\nهر وقت دورهء يخبندان فرا رسيده و منطقه قطبى پيش آمده است باز حيات در برابر پيشرفت آن مقاومت به خرج داده و همچنان برجاى مانده است .\r\nكوهها از سطح پرچين و چروك زمين بيرون جسته ، سطح كره را زلزله‌هاى هولناك درهم ريخته ، قلل شامخهء جبال در طىّ ميليون‌ها سال به تدريج شسته شده و طبقه به طبقه از بين رفته است ، قارّه‌ها را آب شسته و به درون درياها فرو برده و رسوبات سرزمين‌هاى عتيق همچو كفنى سپيد كف اقيانوس‌ها را پوشيده است ، با اين حال حيات همچنان جاودانى و سرمد باقى مانده است .\r\nحيات ، ذرّات خاك را به مصرف مىرساند و بنا به ناموس طبيعت هر روز شگفتىهاى تازه ايجاد مىكند ، امّا هر ذرّه را كه به كار برده است در مسير خود باقى مىگذارد و مىگذرد .\r\nصخره‌هاى سپيد « دوور » كه از طبقات گچ و آهك و سنگ چخماق تشكيل شده است تاريخ گويايى از داستان زندگانى حيوانات دريايى و نباتات بحرى و موجودات زندهء ذرّه بينى قرون و اعصار متماديه هستند . جنگل‌هاى سر سبز ، ذغال\r\n\r\n\r\n","description":"","footnote":"\r\n( 1 ) - برگرفته از آيهء « وَيَبْقَى وَجْهُ رَبِّكَ ذُو الْجَلَالِ وَالْإِكْرَامِ » ؛ « و تنها ذات باشكوه و ارجمند پروردگارت باقى مىماند . » الرحمن ( 55 ) : 27 .\r\n( 2 ) - برگرفته از آيهء « ألا إنَّهُ بِكُلِّ شَئ مُحيطٌ » ؛ « آگاه باش ! كه يقيناً او به همه چيز [ با قدرت و دانش بىنهايتش 
  ] احاطه دارد . » فصّلت ( 41 ) : 54 .\r\n","page_name":" 182 ","page_number":182},
  {"content":"\r\n\r\nسنگ و نفت و گاز ، يادگار و باقى ماندهء دورهء فعّاليّت‌هاى ادوار گذشتهء زمين اند كه حيات به وسيلهء آن نيروى آفتاب را اقتباس كرده و براى مصرف امروزى نوع بشر باقى گذاشته است !\r\nهمين ميراث‌هاى گران‌بهاست كه از حيث قيمت و ارزش ما فوق همهء جواهرات عالم محسوب مىشود و بشر را به درجات ما فوق حيوانى ارتقا داده است .\r\nاز كورهء گداختهء قشر زمين كه در اوايل تكوين همهء موادّ در آن ذوب مىشد و به صورت نيم سوز و خاكستر در مىآمد ، حيات نيروى آفتاب رابه كار انداخته ، ذرّات مركّب آب را تجزيه كرد و كربن را در اسيد كربنيك از اكسيژن جدا نمود و از مجموع آنها نيروى سوخت را در سراسر سطح زمين ذخيره نمود ؛ همين سوخت است كه اساس اوّليّه و آلات و ادوات تمدّن بشر بوده و اين همه شگفتىها در جهان پديد نيامده است ، مگر بر اثر آن كه حيات قواى منتشر از خورشيد را جذب و نگهدارى كرده است . « 1 » حيات ، بر اوضاع و احوال متغيّر آب و زمين و هوا غلبه كرده و در هر گوشهء دنيا ، نبات يا حيوان ظاهر كرده است .\r\nحيات در اشكال عديده و مختلف خود از موجودات تك سلّولى تا ماهىها و حشرات و پستانداران و مرغان هوا و از ميكرب‌ها و انگل‌ها و حيوانات ذرّه بينى تا نباتات و جانوران و ماموت‌ها و انسان ، در هر شكل و هيئتى باشد بر عناصر طبيعت\r\n\r\n\r\n","description":"","footnote":"\r\n( 1 ) - برگرفته از آيات « وَسَخَّرَ لَكُمُ الَّيْلَ وَالنَّهَارَ وَالشَّمْسَ وَالْقَمَرَ وَالنُّجُومُ مُسَخَّرَاتٌ بِأَمْرِهِ » ؛ « و شب و روز و خورشيد و ماه را نيز رام و مسخّر شما قرار داد ، وستارگان هم به فرمانش رام و مسخّر شده‌اند . » نحل ( 16 ) : 12 . « وَمِنْ آيَاتِهِ اللَّيْلُ وَالنَّهَارُ وَالشَّمْسُ وَالْقَمَرُ » ؛ « از نشانه‌هاى [ ربوبيت و قدرت 
  ] او شب و روز و خورشيد و ماه است . » فصّلت ( 41 ) : 37 . « أَلَمْ تَرَ أَنَّ اللَّهَ يَسْجُدُ لَهُ مَن فِي السَّماوَاتِ وَمَن فِي الْأَرْضِ وَالشَّمْسُ وَالْقَمَرُ » ؛ « آيا ندانسته‌اى كه هر كه در آسمان‌ها و هر كه در زمين است و خورشيد و ماه و ستارگان و كوه‌ها و درختان و جنبندگان و بسيارى از مردم براى او سجده مىكنند ؟ » حج ( 22 ) : 18 .\r\n","page_name":" 183 ","page_number":183},
  {"content":"\r\n\r\nچيره مىشود و آنها را وادار مىكند از تركيبات اصلى خود خارج شوند و به وضع و تركيب جديدى درآيند .\r\nحيات ، جانداران رنگارنگ و متنوّعى را از روى نمونه و قالب اجداد آنها به وجود مىآورد و به آنها قدرتى مىدهد كه نسل‌هاى نامحدود ديگرى را تا ابد به همان اشكال و قواره‌ها به وجود آورند .\r\nحيات ، بى نهايت كثير التّوالد است تا حدّى كه خود از مازاد توالد خويش تغذيه مىكند ، امّا در عين حال بر تعداد مواليد ، نظارت دقيق مىنمايد تا مبادا مخلوقات آن بيش از ظرفيّت زمين شود . فى المثل ، هرگاه در امر توالد ملخ جلوگيرى نشود در ظرف چند سال نسل نباتات و هر گونه رستنى را از زمين بر مىاندازد و طولى نمىكشد كه زندگى حيوانى در بالاى سطح آب معدوم مىشود .\r\nحيات ، پيكر تراش ماهرى است كه شكل و هيئت موجودات زنده را طرّاحى مىكند ، هنرمندى است كه نقش هر برگ سبز يا تنهء درختى را ترسيم مىكند و گل‌ها و ميوه‌ها و جنگل‌ها و بال و پر مرغان بهشتى را به انواع رنگ‌ها مزيّن مىسازد .\r\nحيات ، رامشگرى است كه نغمه سرايى عشق را به مرغان آموخته است و در آواى مطّرد و خوش آهنگ حشرات ، رمزى نهاده است كه با هم راز و نياز كنند .\r\nاين همه صداها و اصوات متعدّد كه از حنجرهء حيات بر مىخيزد از قرقر غوكان در فصل بهار و قدقد مادرانهء ماكيان تا نعرهء غرورآميز شير و بوق و كرناى فيل ، همه و همه مظهرى از نوع احساسات و تأثّرات موجودات زنده است و از همه بالاتر صداى انسانى است كه زير و بم و تنوّع عجيب آن از اصوات ساير جانداران دلكش‌تر است » .\r\nبه قول صائب :\r\n سياه مستى چشم از شرابخانهء كيست * عقيق چهره و لعل لب از خزانهء كيست\r\nز خرمن كه برون جسته است دانهء خال * غبار خط معنبر ز آستانهء كيست \r\n\r\n","description":"","footnote":"","page_name":" 184 ","page_number":184},
  {"content":"\r\n\r\n ز خواب ناز نظر وا نمىكند نرگس * زبان سبزهء نو رسته در فسانهء كيست\r\nمى صبوح كه در جام صبح ريخته است * سياه مستى شب از مى شبانهء كيست\r\nبهار ، نسخه‌اى از پنجهء نگارين است * خزان ميوهء ده رنگ عاشقانهء كيست\r\nنظر به خوشهء پروين سيه نمىسازد * دل رميدهء مادر هواى دانهء كيست \r\n ز عشق نيست اثر در جهان نمىدانم * كه اين هماى سعادت در آشيانهء كيست\r\nچگونه مست نگردد جهان ز گفتارش * حريم سينهء صائب شرابخانهء كيست \r\n( صائب تبريزى )\r\n[ \r\nكيمياگرى حيات\r\n
  ] « حيات ، تنها انسان را مسلّط بر انواع صداها ساخته و او را به استادى در جمع آورى الحان و ارتعاشات صدا برگزيده و در عين حال لوازم و مصالح كافى نيز در دسترس او نهاده است تا از اين اصوات به صورتى خوش استفاده كند .\r\nحيات ، مهندسى ز بر دست است كه طرح پاى ملخ و مگس و عضلات ماهيچه و مفاصل و دستگاه خودكار قلب و سلسلهء الكتريكى اعصاب كلّيّهء جانوران و همچنين اعضاى دستگاه عجيب دَوَران دَم همهء موجودات زنده را او كشيده است .\r\nسوسن صحرا را همين مهندس چيره‌دست طرح ريخته و تخم آن را به دست باد صبا به اطراف مىافشاند ، گل‌ها را هم او رسم مىكند و گرد تناسلى آنها را به وسيلهء حشرات از بوته‌اى به بوتهء ديگر مىرساند و آنها را بارور مىكند .\r\nحيات ، كيمياگرى افسونكار است كه به ميوه‌ها طعم و به ادويه بو و به گلها عطر مىبخشد ! !\r\nحيات موادّ جديدى تدارك مىكند كه طبيعت از تهيّهء آنها براى موازنهء افعال خود و براى جلوگيرى از تهاجم مادّهء حيات عاجز مانده بوده است .\r\nحيات ، به پروانه‌ها و كرم‌هاى شب تاب تشعشع و نورى عطا مىكند كه در عشق\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبازىهاى شبانهء آنها به كار آيد و كيمياگرى حيات ، متضمّن خير و صلاح عالم هستى است ؛ زيرا نه تنها به نيروى آفتاب ، اسيد كربونيك و آب را تبديل به چوب و قند مىكند ، بلكه در ضمن اين فعل و انفعال ، اكسيژن زندگى بخش را براى تنفس جانداران تدارك مىكند .\r\nحيات ، مورّخى داناست كه تاريخ پيدايش خود را ورق به ورق در طىّ ازمنه و اعصار نوشته است و سرگذشت خود را در دل سنگ‌هاى خارا نقش كرده است و فقط چشم و دل بينا مىخواهد كه آن را درست بخواند و تفسير كند . حيات ، بارقهء شعف و شوق زنده بودن را در وجود زندگان مىتاباند .\r\nبرّهء جوان با نشاط تمام مىرود و فرياد شوق بر مىآورد و خودش هم نمىداند براى چه اين كار را مىكند .\r\nگونهء طفل را افسونگر حيات رنگ مىكند و از چشم او برق تلألؤ مىريزد و لب‌هاى نازك او را با تبسّم مىگشايد . مادّه بدون حيات هرگز تبسّم نمىكند .\r\nحيات ، براى حفظ و پرورش مخلوقات خود مادّهء غذايى فراوان در بيضه فراهم مىكند و نوزادان را به قدر كافى تغذيه مىكند كه زندگى و فعّاليّت را آغاز نمايند .\r\nهمچنين در سينهء مادران حسّى نهفته و ناگفتنى پرورش مىدهد كه براى نوزادان خود غذاى كافى تدارك نمايند . حيات ، خود موجد حيات است ، حوايج آنى نوزادان را با شير رفع مىكند و احتياجات آيندهء آنان را پيش بينى مىنمايد . حيات عشق مادرى را به دنيا آورده است و حسّ خانه و خانواده و عشق به وطن را به مردان عطا نموده و در راه همين عشق است كه مردان مىجنگند و جان فدا مىكنند .\r\nحيات ، براى حفظ و حراست موجودات وسايل عديده مىانگيزد . از جمله مخلوقات خود را در مواقع خطر با الوان مختلف مخفى مىكند ، به آنها ياد مىدهد كه فرار كنند ، پر مىدهد كه پرواز نمايند ، وسايل تدافعى چون شاخ و دندان و\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nچنگال مىدهد كه از خويشتن دفاع نمايند ، حسّ شامّه و سامعه و باصرهء آنها را تقويت مىكند كه گاهِ حمله يا دفاع آنها را يارى نمايد .\r\nحيات ، گاهى به معصوم‌ترين حشرات ، صورتى كريه و وحشتناك عطا مىكند تا ساير جانوران از آن بترسند و به اوتعرّضى نكنند .\r\nمادّه جز بر طبق قوانين و نظامات خود عملى انجام نمىدهد ، ذرّات و اتم‌ها تابع قوانين مربوط به قوّهء جاذبهء زمين و فعل و انفعالات شيميايى و تأثيرات هوا و الكتريسته هستند . مادّه از خود قوّهء ابتكار ندارد و فقط حيات است كه هر لحظه نقش‌هاى تازه و موجودات بديع به عرصهء ظهور مىآورد . بدون وجود حيات عرصهء پهناور زمين عبارت از بيابانى قَفْر « 1 » و لم يزرع و دريايى مرده و بى فايده مىشد ، مادّهء بدون حيات ، جامد و بى جنبش و حركت است و تنها خاصيّت آن اين است كه حيات را به صورت جانداران مختلف متجلّى مىسازد و سلسلهء وجود زندگان را الى الأبد ادامه مىدهد .\r\nانسان هنوز نتوانسته است بفهمد كه حيات عبارت از چيست ؟ حيات نه وزن دارد و نه ابعاد و نه هيچ صورت هندسى ؛ حيات داراى قدرت و نيروى زياد است ؛ زيرا ريشه‌هاى درختى كه در حال رشد و توسعه است صخره‌هاى سخت را مىتركاند ، درخت عظيمى را به وجود مىآورد و آن را قرن‌هاى متمادى بر خلاف اثرات جاذبهء زمين سر پا نگاه مىدارد .\r\nهر روز هزارها خروار آب از زمين مىكشد و آن را به صورت برگ و ميوهء درختان در مىآورد . قديمىترين موجودات زنده در روى زمين ، درختى است كه پنج هزار سال از عمر آن گذشته و تازه اين عمر طولانى به منزلهء لحظه‌اى در حيات زمين مىباشد .\r\nحيات با كوششى تزلزل ناپذير به كالبد مادّه جان مىبخشد و در عين انجام اين\r\n\r\n\r\n","description":"","footnote":"\r\n( 1 ) - قَفْر : زمين متروك و بىآب و علف .\r\n","page_name":" 187 ","page_number":187},
  {"content":"\r\n\r\nامر خطير هيچ گونه تبعيضى قائل نمىشود و نه به حال چيزى دلش مىسوزد و نه از انجام كارى احساس مسرّت و خوشحالى مىكند .\r\nبا اين حال ، حيات اسّ و اساس هر گونه شعور و قوّهء مدركه در اين عالم است و تنها از راه حيات است كه ما با فهم ناقص خود به صنع خداى بى چون پى مىبريم و اعمال او را ستايش مىكنيم ؛ حيات وسيله و دست آويزى است كه مقاصد « عقل كلّ » را به موقع اجرا مىگذارد ؛ حيات جاويد و سرمدى است . » « 1 » آرى ، به قول حضرت زين العابدين عليه السلام :\r\n« ابْتَدَعَ بِقُدرَتِهِ الْخَلْقَ ابْتِداعاً ، و اخْتَرَعَهُمْ عَلى مَشِيَّتِهِ اخْتِراعاً »\r\n در حُسن رخ خوبان پيدا همه او ديدم * در چشم نكو رويان زيبا همه او ديدم\r\nدر ديدهء هر عاشق او بود همه لايق * و ندر نظر وامق ، عذرا همه او ديدم\r\nدلدار دل افكاران غمخوار جگر خواران * يارى ده بى ياران هر جا همه او ديدم\r\nديدم همه پيش و پس جز دوست نديدم كس * او بود همه او بس تنها همه او ديدم\r\nآرام دل غمگين جز دوست كسى مگزين * فى الجمله همه او بين زيرا همه او ديدم \r\n( فخرالدين عراقى )\r\n\r\nشناسايى و معرفت حق\r\nدر احاديث نبويّه آمده است :\r\nأعْلَمُكُمْ بِاللَّهِ أَخْوَفُكُمْ للَّهِ . « 2 »\r\nآگاه‌ترين شما به خدا ، خائف‌ترين شما براى خداست .\r\n\r\n\r\n","description":"","footnote":"\r\n( 1 ) - راز آفرينش انسان : 51 .\r\n( 2 ) - بحار الأنوار : 67 / 344 ، باب 59 ؛ تفسير الصافى : 4 / 237 ، ذيل حديث 28 .\r\n","page_name":" 188 ","page_number":188},
  {"content":"\r\n\r\n« شناسايى و معرفت حقِّ اوّل ، سه نحو متصوّر است :\r\n1 . معرفت ذات\r\n2 . معرفت صفات\r\n3 . معرفت افعال\r\nدركتاب الهى ؛ قرآن مجيد از علم به ذات و علم به صفات و اسما و علم به افعال الهيّه بحث و گفتگو مىشود و غايت خلقت انسانى و علّت غايى خلقتِ حقايق ملكوتى و موجودات واقع در مواطن غيب و سكّان ملأ اعلى ، معرفت حقّ و عرفان جمال و جلال وجود مطلق است ، همان معرفتى كه اصل الاصول علم اعلى به شمار مىرود . » « 1 » « نهج البلاغه » و « صحيفهء سجاديه » و دعاها و معارف الهيّه همه و همه توضيح و تفسيرى بر آيات كتاب خدا و به انضمام آثار عينى كه در دايرهء وجود است نشانى از ذات و توضيحى از اسما و تفسيرى از افعال آن وجود مقدّس و ذات اقدس است و اين همه براى برانگيختن عشق و معرفت در قلب انسان براى پيمودن راه او تا رسيدن به مقام وصال و منزل قرب و در افتادن در عرصهء فنا و باقى شدن به بقاى اوست .\r\nامّا افسوس كه اكثر مردم از حقايق الهيّه بى خبرند و به جاى سفر به سوى دوست در ماتم شكم و شهوتند ، از اين وادى نور دورند و جملگى مست و مغرورند ، نمىدانند منشأ اين همه جنگ و نزاع و فساد وافساد ، جدايى از اصل عالم و ريشهء هستى يعنى حضرت اللَّه است .\r\nبه قول عطار نيشابورى :\r\n چه مقصود است ار چه دويديم * كه از مقصود خود بويى نديديم \r\n\r\n\r\n","description":"","footnote":"\r\n( 1 ) - رسائل فلسفى ملّاصدرا : 167 .\r\n","page_name":" 189 ","page_number":189},
  {"content":"\r\n\r\n بسى زارى و دلتنگى نموديم * بسى خوارىّ و بى برگى كشيديم\r\nبسى در گفتگوى دوست بوديم * بسى در جست و جويش ره بريديم\r\nگهى سجّاده و محراب جستيم * گهى رندى و قلّاشى گزيديم\r\nبه هر ره كان كسى گيرد گرفتيم * به هر پر كان كسى پرّد پريديم \r\n( عطار نيشابورى )\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n[ « 4 » اخْتِرَاعاً ثُمَّ سَلَكَ بِهِمْ طَرِيقَ إِرَادَتِهِ و بَعَثَهُمْ فِي سَبِيلِ مَحَبَّتِهِ لَايَمْلِكُونَ تَأْخِيراً عَمَّا قَدَّمَهُمْ إِلَيْهِ و لَا يَسْتَطِيعُونَ تَقَدُّماً إِلَى مَا أَخَّرَهُمْ عَنْهُ 
  ]\r\nآن‌گاه ، تمام آنها را در مسير خواستهء خود راهى نمود و در راه محبتش برانگيخت . قدرت پس رفتن ، به جانب مرزهايى كه آنان را از آنها پيش انداخت ندارند و توان پيش رفتن به سوى حدودى كه آنان را از آنها پس انداخت ندارند .\r\n\r\nهدايت تكوينى موجودات\r\nعناصر و موجودات كيهانى اعمّ از منظومه‌ها و كهكشان‌ها و سحابىها و آنچه در آن دايره است به هدايت تكوينى در مسير معيّن خود قرار گرفتند و قرار گرفتنشان در مسير معيّن با حركت معيّن و اثرگيرى و اثردهى لازم و فعل و انفعالات با حساب دقيق ، باعث پديد آمدن اين نظام شگرف و آماده شدن پهنهء هستى براى انواع موجودات زنده و غير زنده شد .\r\nقرآن مجيد مىفرمايد :\r\nقَالَ رَبُّنَا الَّذِى أَعْطَى كُلَّ شَىْءٍ خَلْقَهُ ثُمَّ هَدَى » « 1 »\r\nگفت : پروردگار ما كسى است كه به هر موجودى ، آفرينش [ ويژهء 
  ] او را\r\n\r\n\r\n","description":"","footnote":"\r\n( 1 ) - طه ( 20 ) : 50 .\r\n","page_name":" 191 ","page_number":191},
  {"content":"\r\n\r\n[ آن گونه كه سزاوارش بود 
  ] به وى عطا كرده ، سپس هدايت نمود .\r\nتكوّن انواع معادن كه در راه زندگى و حيات موجودات زنده سهم به سزائى دارند متّكى به هدايت تكوينى و ارادهء ازلى حضرت حقّ و مشيّت حكيمانهء آن ذات بى همتاست .\r\n\r\nهدايت تكوينى گياهان\r\nمسئلهء شگفت‌انگيز گياهان از ديگر مسائلى است كه بايد مورد توجّه قرار گيرد كه چه ارتباطى بين دانهء نباتى و خاك و آب و هواست و چه نيرويى است كه دانه را تبديل به درخت و گل و گياه و اين همه ميوه‌هاى متنوّع و خوشمزه و دارندهء انواع ويتامين و مناسب با بدن مىنمايد .\r\nپاسخ تمام اين مسائل يك كلمه است و آن عنايت و رحمت و لطف و هدايت و دلالت حضرت اوست ، ورنه در دانه و خاك چه قدرتى و چه شعورى است كه بتواند اين همه نقش بديع و صنع عجيب پديد آورد ؟ !\r\nمحقّقان و پژوهشگران و دانشمندان بزرگ اين رشته در زمينه‌هاى زير در باب گياهان و نباتات و درختان چه بحث‌هاى جالب و چه تحقيقات حيرت انگيزى دارند كه همه و همه نشان دهندهء اتّصال گياهان به مسئلهء هدايت و رحمت حقّ است :\r\nطرز ساختمان نباتات ، طرز عمل وظايف الأعضايى نباتات ، دخول مادّه ، راههاى ورود ، موادّى كه داخل گياه مىشوند ، مكانيسم ورود آب ، مكانيسم ورود اجسام محلول ، مكانيسم ورود گازها ، هدايت مادّه كه از خارج آمده ، هدايت مايعات ، هدايت در زنبورىها ، هدايت در دستگاه‌هاى مختلف استوانهء مركزى ، مصرف مادّهء بى روح براى ساختمان پيكر گياه ، تركيب نورى گلوسيدها ، تركيباتى كه درپى تركيب نورى صورت مىگيرند ، توليد گلوسيدها ، توليد پروتيدها ، توليد\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nليپيدها ، پديده‌هاى از هم پاشيدگى ، هدايت موادّى كه از متابوليسم حاصل شده‌اند ، انرژى نورانى ، انرژى شيميايى ، انرژى مكانيك ، انرژى الكتريك ، انرژى حرارتى .\r\nاين همه است كه در پانزده قرن قبل وجود مقدّس حضرت زين العابدين عليه السلام در سپاس و تعريف از عنايت حقّ بيان داشته :\r\n« ثُمَّ سَلَكَ بِهِمْ طَريقَ ارادَتِهِ ، وَبَعَثَهُمْ فى سَبيلِ مَحَبَّتِهِ »\r\n\r\nسبزى نباتات\r\nگياهان با هدايت حقّ ، همراه با كمك خورشيد ، خاك ، هوا و آب ، اغلب به رنگ سبز آراسته مىشوند تا جهان طبيعت به رنگى مطبوع و دل پسند درآيد .\r\nدر كتاب « نشانه‌هايى از او » آمده است :\r\nگردش در چمن افسردگى را مىبرد و دل را باز مىكند ، چرا ؟ چون گياهان اغلب رنگ سبز دارند ؛ اگر همهء گياهان به رنگ سرخ بودند گردش در چمن ، در باغ و جنگل فرح بخش نبود ، بلكه براى اعصاب زيان داشت .\r\nآيا اگر نباتات سياهرنگ مىنمودند افسردگى را مىبردند ، يا آن كه دل مردگى مىآوردند ؟\r\nآيا بشر در اين هنگام تفريحگاهى داشت ؛ آيا دلتنگى بشر دائمى نمىشد ؟ آيا رنگ همهء گياهان اگر زرد مىبود و منظرهء پائيز هميشگى بود ، بشر چه مىكرد ؟ اگر گياهان همه سپيد رنگ بودند ، ديگر چشم صحيح و سالمى يافت مىشد ؟ شما نمىتوانيد براى مدّتى به بيابانى پر برف نگاه كنيد ، رنگ سپيد برف چشم شما را مىزند ؛ پزشكان براى زندگى در برف عينك مخصوصى را براى چشم لازم مىدانند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nآيا اختيار رنگ سبز براى گياهان در ميان رنگ‌ها نشانهء عقل و حكمت سازندهء گياهان نيست ؟ » « 1 » « اگر ماشينى به طور خود كار به كار خود ادامه دهد و مغز متفكّرى در آن تصرّف نكند محصول آن كارخانه يك جور خواهد بود و بس .\r\nاتومبيلى اگر به راه افتد و راننده‌اى نداشته باشد جز به يك سو نخواهد رفت ، مگر نشيب و فراز زمين سير و حركت او را تغيير دهد .\r\nاز گوناگون بودن محصولات كارخانه تشخيص مىدهيم كه مغزى متفكّر آن را اداره مىكند . از اختلاف سير اتومبيل و پيچيدنش به اين‌سو و آن سو ، تندى و كندى آن ، تشخيص مىدهيم كه اتومبيل تحت فرمان راننده‌اى عاقل قرار دارد .\r\nاكنون به كارخانهء خلقت و محصولات آن نظرى مىافكنيم و نمونه‌اى بسيار بسيار كوچك را كه بيشتر با انسان ارتباط دارد در نظر مىآوريم ، به گياهان مىنگريم كه برگ‌هاى سبزى دارند ، ولى برگ‌هاى آنها هيچ كدام به يك شكل نيستند ، برگ هر گياهى شكلى مخصوص دارد .\r\nسبزى برگ‌ها يك جور نيستند ، اگر برگ اين درخت را نزديك آن درخت بگذاريم مىبينيم در سبزى با هم اختلاف دارند .\r\nعدد انواع ميوه جات در عالم مشكل است به شمار آيد ، اقسام گل‌ها در جهان آن قدر بسيار است كه به طور عادى در حساب نمىآيد .\r\nاز يك ميوه چندين جور موجود است ، مىگويند : در هند سيصد قسم « انبه » مىباشد .\r\nيكى از مهندسان كشاورزى مىگفت : در باغ كشاورزى پاريس بيش از پنج هزار قسم انگور موجود است و آنها را با شماره معرّفى مىكنند ، مثلًا مىگويند : انگور شمارهء 1752 .\r\n\r\n\r\n","description":"","footnote":"\r\n( 1 ) - نشانه‌هايى از او : 67 .\r\n","page_name":" 194 ","page_number":194},
  {"content":"\r\n\r\nآيا كسى مىتواند انواع يك سيب را بشمارد ؟\r\nآيا اين تنوّع محصولات و گوناگون بودن فرآورده‌هاى كارخانهء خلقت نشانهء آن نيست كه اراده‌اى متفكّر اين كارخانهء عظيم و پهناور را اداره مىكند و هزاران سال است كه اين روش برقرار است ؟ » « 1 »\r\n\r\nهدايت تكوينى حيوانات\r\nداستان هدايت و راهنمايى حيوانات هم از عجايب فعل حضرت حقّ است ، قرآن مجيد در اين زمينه مىفرمايد :\r\nما مِنْ دآبَّةٍ إلّا هُوَ آخِذٌ بِناصِيَتِها إنَّ رَبّى عَلى صِراطٍ مُسْتَقيمٍ » « 2 »\r\nهيچ جنبنده‌اى نيست مگر اين كه او مهارش را به دست [ قدرت و فرمانروايى خود 
  ] گرفته است ، مسلماً پروردگارم بر راهى راست است .\r\nكرسى موريسن در كتاب « راز آفرينش انسان » به مناسبت مسئلهء شعور ، فصلى را به حيوانات اختصاص داده و نتيجهء زحمات هزاران دانشمند را اينچنين بازگو مىكند :\r\n« پرندگان غريزهء خانه و آشيانه دارند ، چلچله‌اى كه در رواق خانهء شما آشيانه مىسازد ، در فصل زمستان به قشلاق مىرود ، امّا همين كه طليعهء بهار آشكار شد به لانهء خود بر مىگردد .\r\nدر صورت سرماى دى ماه خيلى از پرندگان به سمت جنوب و نواحى گرمسير پرواز مىكنند و غالب آنها صدها فرسخ فاصله را در زمين و بر فراز درياها مىپيمايند ، امّا هرگز راه خانه خود را گم نمىكنند .\r\n\r\n\r\n","description":"","footnote":"\r\n( 1 ) - نشانه‌هايى از او : 72 - 73 .\r\n( 2 ) - هود ( 11 ) : 56 .\r\n","page_name":" 195 ","page_number":195},
  {"content":"\r\n\r\nكبوترى را در جعبهء سر بسته بگذاريد و مسافتى بسيار بعيد آن را ببريد ، همين كه پاى او را گشوديد در هوا چرخى مىزند و يكسر به سوى آشيانهء خويش مراجعت مىكند .\r\nزنبور عسل در بحبوحهء بادهاى تند كه تنهء درختان و شاخهء نباتات را به شدّت تكان مىدهد و گرد و غبارى تاريك در فضا ايجاد كرده است راه كندوى خود را به سهولت پيدا مىكند .\r\nحشرات ريز داراى چشم‌هاى ذرّه بينى هستند كه ميزان قدرت آنها بر ما مجهول است و عقاب‌ها و قرقىها و كركس‌ها صاحب چشم‌هاى دور بينى هستند كه مسافات بعيده را با آن مىبينند .\r\nغالب حيوانات در شب ظلمانى راه خود را پيدا مىكنند و به آسانى راه مىروند ؛ زيرا اگر چشمان آنها هم در تاريكى شب كند باشد اختلاف هواى اطراف جاده را درك مىكنند و نور بسيار ضعيف ماوراى قرمز كه از سطح جاده مىتابد چشم آنها را متأثّر مىكند .\r\nچشم جغد در ظلمات شب‌هاى تار ، موش كوچكى را كه در ميان علف‌هاى صحرا مىرود به آسانى مىبيند .\r\nماهى معمولى كه ما گوشت آن را مىخوريم عدّهء زيادى چشم‌هاى زيبا مثل چشمان خود ما دارد كه پيوسته برق مىزند و دليل آن اين است كه : هر يك از اين چشم‌ها نور افكن‌هاى برّاقى دارد و اجسام را به صور اصلى در مردمك منعكس مىسازد ، از اين نور افكن‌ها در چشم انسانى تعبيه نشده است ؛ آيا تعبيهء اين نور افكن‌ها به واسطهء آن بوده است كه قوّهء مُدر كه و شعور ماهى اسكالوپ كم است ؟\r\nتعداد چشم جانوران اين دنيا از دو تا هست تا چند هزار و كيفيّت ديد آنها هم با يكديگر به كلّى متفاوت است .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nزنبور عسل گل‌هاى رنگارنگ را به شكل و رنگى كه مىبينيم نمىبيند ، بلكه آنها را به وسيلهء نور ماوراى بنفش مشاهده مىكند و اين نور خود بر زيبايى و جلوهء گل‌ها بسى مىافزايد .\r\nزنبوران كارگر در كندوى عسل ، حجره‌ها و دهليزها را به اندازه‌هاى مختلف مىسازند : حجره‌هاى كوچك مخصوص كارگران و حجره‌هاى بزرگتر مخصوص زنبورهاى نر ، در حالى كه ملكه‌ها احتمالًا در حجره‌هاى اختصاصى قرار مىگيرند .\r\nملكه تخم‌هاى عقيم خود را در حجرهء مخصوص زنبوران نر مىگذارد ، در حالى كه تخم‌هاى بار آور را در حجره‌هاى مخصوص مادّه‌ها و ملكه‌ها مىريزد ، كارگران كه همان زنبوران مادّهء تغيير شكل يافته هستند از مدّت‌ها پيش انتظار ظهور نسل جديد زنبوران را مىبرند و غذاى نوزادان را كه عبارت از موم و عسل است تدارك مىكنند و براى آنها مىجوند ، امّا همين كه زنبوران نر و مادّه نزديك موقع تكامل خود مىرسند آن وقت عمل جويدن غذا را براى آنها موقوف مىكنند و عسل را به حال طبيعى به آنها مىخورانند ، زنبوران مادّه كه به اين كيفيّت پرورش مىيابند بعدها همان زنبوران كارگر مىشوند .\r\nامّا براى زنبوران مادّه كه در حجرهء ملكه هستند غذا را تا آخر كار همچنان مىجوند و به خورد آنها مىدهند و همين زنبورها هستند كه تبديل به ملكهء كندو مىشوند و تخم‌هاى بار آور مىگذارند .\r\nسگ به وسيلهء قوّهء شامّه تشخيص مىدهد كه چه حيوانى از نزديكىهاى او گذشته است .\r\nهمهء حيوانات داراى حسّ سامعهء بسيار دقيق وحسّاس هستند كه قوّت شنوائى آن خيلى بيش از حسّ سامعهء محدود و ضعيف انسانى است .\r\nيك قسم از عنكبوت‌هاى آبى ، لانهء گردى شبيه به توپ از تارهاى خود مىسازد و آن را به جسمى بسته ، در زير آب مىاندازد ، سپس خود بر سطح آب آمده موهاى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nزير شكم خود را پر از هوا مىكند و به زير لانه رفته ، هوا در آن مىدمد و در واقع آن را باد مىكند و آن قدر اين عمل تكرار مىشود تا لانهء او مثل توپ باد كرده مىشود ، آن وقت در اين لانه تخم مىگذارد و بچّه‌هاى خود را بزرگ مىكند و به اين وسيله آنها را از خطرات هوايى محفوظ مىدارد .\r\nاين عمل عنكبوت متضمّن يك سلسله اقدامات دقيق عملى از نسّاجى و مهندسى گرفته تا ساختمان و عمليّات دريايى مىباشد ! !\r\nماهى آزاد ، سال‌ها در دريا زيست مىكند و سپس به رودخانه‌اى كه از آن جا به دريا آمده بر مىگردد و عجيب‌تر آن كه از حاشيهء رودخانه بالا رفته و به نهرى كه خود سابقاً در آن متولّد شده است مىرود .\r\nقوانين دولتى راجع به ساحل رودخانه‌ها هر چه مىخواهد باشد و قوانين مزبور فرضاً هم در يك ساحل رودخانه سهل‌تر از ساحل ديگر باشد ، ولى ماهى آزاد فقط به تبعيّت از شعور باطنى خود به همان ساحل مىرود كه محلّ نشو و نماى او بوده است .\r\nهرگاه ماهى آزادى را كه به سمت علياى رودخانه مىرود از مسير خود منحرف ساخته و آن را در نهرى غير از آن كه موطن اوست بيندازيد خود او اين اشتباه را درك مىكند و با جريان آب بر مىگردد و سپس بر عليه جريان شنا كرده و خود را به نهر اصلى خويش مىرساند .\r\nامّا از قضيّهء ماهى آزاد عجيب‌تر و غامض‌تر ، قضيّهء مارماهى است ؛ اين حيوانات عجيب همين كه به مرحلهء رشد رسيدند و در هر رودخانه و بركه در هر گوشهء عالم باشند به طرف نقطه‌اى در جنوب جزاير برمودا حركت مىكنند و در آن جا در اعماق ژرف اقيانوس تخم مىگذارند و در همان جا مىميرند ، آن عدّه از مار ماهىها كه از اروپا مىآيند هزاران ميل مسافت را در دريا مىپيمايند تا به اين نقطه مىرسند .\r\nبچّه‌هاى مار ماهى كه هنگام تولّد از هيچ كجاى عالم خبرى ندارند و فقط خود را\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدر صحرائى بى پايان از آب ديده‌اند ، شروع مىكنند به مراجعت و موطن اصلى خود و پس از عبور از درياهاى بىپايان و غلبه بر طوفان‌ها و امواج و جزر و مدها دوباره به همان رودخانه يا بركه‌اى كه والدين آنها از آن جا آمده‌اند بر مىگردند ، به طورى كه همهء آبروها و درياچه‌هاى جهان هميشه پر از مار ماهى است ، اين مارماهىهاى جوان پس از آن كه با زحمات و مشقّات فراوان خود را به موطن اصلى رساندند در آن جا نشو و نما مىكنند و چون به سنّ رشد رسيدند بر طبق همان قوانين مزبور و لاينحلّ به نزديكى جزاير برمودا بر مىگردند و اين دور و تسلسل را از سر مىگيرند .\r\nاين حسّ جهت يا بى و بازگشت به موطن از كجا سرچشمه گرفته است ؟ هرگز تاكنون هيچ مار ماهى از سواحل آمريكا در آب‌هاى اروپا ديده نشده و هيچ مار ماهى اروپايى هم در سواحل آمريكا شكار نشده است . براى آن كه مار ماهى اروپايى وقت كافى براى رسيدن به جزاير برمودا و پيمودن عرصهء درياها را داشته باشد دورهء رشد آن را به يك سال و گاهى هم بيشتر بالا برده است . آيا ذرّات سلّول هايى كه با هم جمع شده و بدن مار ماهى را به وجود آورده‌اند داراى حسّ جهت يا بى بوده و قوّت اراده‌اى هم براى انجام آن داشته‌اند ؟\r\nحيوانات در ظاهر داراى يك قسم حسّ استداراك يا تلپاتى « 1 » هستند . اگر پروانهء مادّه‌اى را در كنار پنجرهء اطاقتان بگذاريد علائم خفيفى از خود پخش مىكند ، پروانهء نر از مسافتى بسيار دور كه انسان ، مشكل مىتواند باور كند اين علائم را مىگيرد و جواب آن را پس مىفرستد و شما هر چه سعى كنيد كه اختلالى در اين خبرگزارى ايجاد كنيد محال است موفّق شويد ! !\r\nآيا اين وجود ضعيف ، دستگاه فرستنده با خود دارد ، يا پروانهء نر در كنار آنتن\r\n\r\n\r\n","description":"","footnote":"\r\n( 1 ) - تلپاتى : كلمه‌اى فرانسوى است به معناى انتقال فكر ، انتقال حسيات ، ارتباط فكرى ميان دو نفر از راه دور .\r\n","page_name":" 199 ","page_number":199},
  {"content":"\r\n\r\nشاخ‌هاى خود دستگاه گيرنده دارد ؟\r\nجيرجيرك ، بال‌ها يا پاهاى خود را بهم مىمالد و صداى آن در شب‌هاى صاف و آرام تا يك كيلومتر مىرسد .\r\nاين آقاى جيرجيرك براى صدا كردن جفت خود ششصد تن هوا را به حركت در مىآورد و خانم جيرجيرك هم با يك وسيلهء ديگر فيزيكى ، جواب معاشقات او را به گرمى مىدهد .\r\nاگر جوجهء پرنده‌اى را از آشيانه خارج كنيد و در محيطى ديگر آن را بپرورانيد همين كه به مرحلهء رشد و تكامل رسيد خود شروع به ساختن لانه به سبك و طريقهء گذشتگانش خواهد كرد . آيا اعمال مشخّص و متمايزى كه از انواع مخلوفات صادر مىشود همه اتّفاقى و بر سبيل تصادف است ، يا عقل و شعورى كلى باعث صدور آنهاست ؟ »\r\nجواب تمام سؤالاتى كه در اين زمينه‌ها شده در جملات زيباى دعا آمده :\r\n« ثُمَّ سَلَكَ بِهِمْ طَريقَ ارادَتِهِ ، وَبَعَثَهُمْ فى سَبيلِ مَحَبَّتِهِ »\r\nآرى ، به قول حكيم شفايى اصفهانى :\r\n مرا به كوى تو تا رخت در گل افتادست * هزار كعبه به هر گوشهء دل افتادست\r\nصبا به ياد تو از باغ گلفشان مىرفت * بجاى برگ گل آيينه در گل افتادست\r\nز دست يارى چشم كرشمه پردازش * كلاه گوشهء خورشيد در گل افتادست\r\nبه دوستى تو خصمند عالمى با من * هزار دشمن و يك دوست مشكل افتادست \r\n\r\n","description":"","footnote":"","page_name":" 200 ","page_number":200},
  {"content":"\r\n\r\n شفايى از تو تمنّاى زخم ديگر داشت * رسيد حشر و همان نيم بسمل افتادست \r\n( شفايى اصفهانى )\r\n\r\nعقل و نبوت در هدايت انسان‌ها\r\nداستان هدايت انسان هم كه به وسيلهء عقل و فطرت و نبوّت و امامت و كتاب انجام مىگيرد از اعظم عجايب است .\r\nهيچ مدرسه‌اى به اندازهء اسلام از طريق قرآن مجيد و روايات در جهت تعريف عقل و عظمت و ارزش اين گوهر و الا ، داد سخن نداده ؛ ارزش انسان در پيشگاه حقّ و در حريم منطق به قدر استفادهء او از عقل است . عقل واسطهء دريافت حقايق و در صورت به كار گرفتنش على رغم هواى نفس ، ضامن خير دنيا و آخرت انسان است .\r\nالبتّه اين معنا در طول تاريخ ثابت شده كه اگر عقل از نبوّت و كتاب و امامت و هدايت و عنايت و رحمت حق كمك نگيرد قدرت فراهم آوردن تمام سعادت را براى انسان ندارد ، اين است كه بين انسان‌هايى كه از طريق عقل با هدايت حق مرتبطند و آنان كه به عقل تنها تكيه زده‌اند فرق بسيار و تفاوت عظيم است .\r\nمدرسه‌هايى كه به عقل اكتفا كرده‌اند هرگز نتوانسته‌اند يك نمونه از مرد و زنى كه در دامن نبوّت و ولايت تربيت شده‌اند تحويل تاريخ انسان و انسانيّت دهند .\r\nاين مسئله به تجربه ثابت شده كه عقل بى نبوّت هميشه اسير هوا و هوس و غرايز و اميال حيوانى بوده و جز نورى ضعيف آن هم در بعضى از مواقع از خود بروز و ظهور نداده . اگر عقل همراه با نبوّت مىزيست از تبعيضاتى كه هميشه در تاريخ بشر بوده خبرى نبود .\r\nمسئلهء قوى و ضعيف ، حاكم و محكوم ، مستكبر و مستضعف ، استعمارگر و استعمار زده ، آزاد و بنده ، همه و همه معلول تنها ماندن انسان از نبوّت و امامت\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nرهبران معصوم است .\r\nقرآن مجيد را دقّت كنيد و به آيات كريمه‌اش فكر كنيد ، اگر دستورهايش حاكم بر حيات انسان بود ، چيزى جز عدالت و حقيقت و مهر و رأفت در كرهء زمين ديده مىشد ؟ !\r\nجهان هميشه پر از فساد و افساد ، فسق و فجور ، ظلم و جور ، خيانت و جنايت و همه گونه تبعيضات ظالمانه بوده و اين به علت نبودِ عقل و فكر و انديشه و وجدان و فطرت در بشر نبوده ، بلكه علّت اين همه بيداد ، جدا نگاه داشتن عقل از نبوّت و هدايت و وحى و امامت بوده است .\r\nآرى ، عقل وقتى مهجور باشد جز اين همه مصيبت بيداد و بيدادگرى از جوامع انسانى توقّع نمىرود .\r\nشعاع حكومت و نورانيّت عقل ، محدود به كشف حقايق مادّى و قسمتى بسيار ناچيز از علوم معنوى است ، اين اندازه نورانيّت در به پا كردن خيمهء سعادت همه جانبه و خير دنيا و آخرت در همهء شؤون كافى نيست ، اين مقدار از روشنايى قدرت تأمين امنيّت همه جانبه در زندگى بشر را ندارد ؛ نياز انسان را به مسئلهء وحى در تمام جوانب حيات به وضوح مىتوان ديد و اين واقعيتى است كه مجامع علمى جهانى كم و بيش در مرز اقرار و اعتراف نسبت به آن قرار گرفته‌اند و ديرى نخواهد پائيد كه تمام جهان دست نياز به پيشگاه وحى دراز خواهد كرد و به حريم نبوّت پناه خواهد برد .\r\nدر هر صورت مكتب سعادت بخش اسلام ، بخشى عظيم از آيات قرآن و روايات را به معرفى عقل و عظمت آن اختصاص داده و با همهء ارزشى كه براى اين عنصر معنوى قائل است آن را بى نياز از ارتباط با عقل كلّ يعنى صاحب عالم و آدم نمىداند .\r\nاسلام ، خير دنيا و آخرت انسان را محصول ارتباط او با عقل و فطرت و وجدان و\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nقرآن و نبوّت و امامت مىداند و اين همه را هرگز جداى از هم ندانسته بلكه اين مجموعه را دليل و راهنماى راه انسان به سوى سعادت همه جانبه معرّفى نموده است .\r\nعقل همراه با علوم مادّى و معنوى قابليّت عجيبى براى رشد و كمال و رساندن انسان به خير دنيا و آخرت دارد ، هدايت عقل منهاى نبوّت هدايتى ناقص است و به هيچ عنوان تأمين كنندهء تمام نيازهاى بشر نيست .\r\nعقل و نبوّت دو حجّت بزرگ الهى و دو چراغ فروزان در راه زندگى است كه اگر انسان در پرتو اين دو نور پرفروغ حركت كند به تمام واقعيّت‌ها و حقايقى كه در عرصهء حيات محتاج به آن است خواهد رسيد .\r\nانسان ، با قدرت عقل به درك واقعيّت‌ها و حقايق مىرسد و شيرينى و استحكام حكمت و استدلال را مىيابد و با كمك اين نيروى پر قدرت الهى به برنامه‌هاى خداوندى و به تمام حقايق آسمانى تسليم مىشود و از وجود وى منبعى عظيم براى عبادت ربّ و خدمت به خلق ساخته شده و به پيمودن راه سعادت و سلامت موفّق مىگردد .\r\nعشق و محبّتى كه انبيا و اوليا ، امامان و عرفا از آن دم مىزنند و آن را محور واقعيّت‌ها مىدانند ، محصول پيوستن عقل به نبوّت انبيا و وحدت عقل و وحى است .\r\nآرى ، اگر عقل با كمك علم و وحى به كار گرفته شود و عالميان عالم متديّن شوند جهان زندگى و عرصه گاه حيات ، نمونه‌اى از بهشت عنبر سرشت آخرت خواهد شد و همگان در همهء جهات و شؤون فردى و خانوادگى و اجتماعى به حقوق خود قانع گشته ، از تجاوز به حقّ ديگران اگر چه كمتر از ذرّه باشد خوددارى خواهند كرد .\r\nاگر علم و دين در مسير عقل قرار نگيرند ، اين عنصر گران‌بها و مايهء سعادت از رشد و كمال مناسب برخوردار نخواهد شد و اگر به عمل تنها آراسته شود و جداى از دين\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nو ايمان به خدا و روز جزا بماند همانند پرنده‌اى است كه از يك بال محروم باشد ، در آن صورت دنيايش آباد و آخرتش به تمام معنى خراب خواهد بود .\r\nايمان به خداوند و توجه به روز قيامت كه محور بعثت و نبوّت انبياى الهى بود ، باعث رشد عقل و شكوفايى تمام استعدادهاى انسانى و حافظ انسان از شرور و مفاسد خانمانسوز است .\r\nعقل به علاوهء ايمان ، زمينه ساز بيدارى وجدان و منبع توليد عشق و محبّت نسبت به حقايق و محرّك انسان به سوى فضايل و حسنات الهى است .\r\nتجربهء حيات بشرى ثابت كرده كه : علم ، قدرت ظهور دادن اين همه آثار معنوى و بركات باطنى را ندارد ، آنچه باعث ظهور اين همه حقايق است ايمان است و بس .\r\nمؤمن محسن است ، مؤمن صابر و متوكّل است ، مؤمن متّقى و پرهيزكار است ، مؤمن منبع خير و بركت است ، مؤمن مولّد خير و فضيلت است ، مؤمن پاك و پاكيزه است ، مؤمن بصير و بيناست ، مؤمن عارف و عاشق است ، مؤمن . . .\r\nآرى ، وقتى به وسيلهء وحى و نور نبوّت ، شعاع ايمان بر قلب بتابد ، ميل دل به تمام حسنات ميلى شديد مىشود و جاذبهء الهى انسان را مجذوب تمام حقايق مىنمايد .\r\nشاه قاسم انوار كه از عرفاى بزرگ است مىگويد :\r\n مخزن اسرار ربّانى دل است * محرم انوار روحانى دل است\r\nخانهء دل معدن صدق و صفاست * مظهر انوار ذات كبرياست\r\nدل چه باشد كاشف اطوار روح * دل چه باشد قابل امطار روح \r\n زهد و تقوا قربت و خوف و رجا * اعتبار و صدق و اخلاص و صفا\r\nتوبه و توحيد و ايمان و يقين * هم ثبات و هم ورع در راه دين\r\nحسن عهد و رغبت و صدق و صفا * عشق و قبض و بسط و تسليم و رضا\r\nفقر و تفويض و توكّل نور فكر * نور عقل و نور خشيت نور ذكر \r\n\r\n","description":"","footnote":"","page_name":" 204 ","page_number":204},
  {"content":"\r\n\r\n جملگى اوصاف دل گردد تو را * گر كنى پاكش ز شرك ما سوا\r\nاى اسير درد بى درمان دلت * غرقهء درياى بى پايان دلت\r\nديو را بيرون كن از ايوان دل * مدّتى مردانه شو دربان دل \r\n( شاه قاسم انوار )\r\n\r\nمقام وصل و هجر\r\nعقل اگر در عرصهء حيات و شؤون زندگى از نبوّت كمك نگيرد ،\r\nاوّل : به دريافت حقايق معنوى موفق نشود .\r\nدوم : اسير شهوات و هوا شده ، محجوب از تماشاى واقعيّت‌ها مىشود .\r\nاثبات اين معنى به هيچ عنوان نياز به استدلال و حكمت ندارد ، زندگى انسان در ادوار مختلفه نشانگر اين حقيقت است .\r\nعقل همراه با نبوّت و ولايت به فرمودهء عرفاى بزرگ مقام وصل است و خرد و عقل منهاى رسالت انبيا مقام هجر و فراق مىباشد .\r\nمقام وصل مقام آراستگى به حقايق و صفات الهيّه و حسنات اخلاقيّه و مقام هجر و فراق مقام اوصاف رذيله و حالات شيطانى است .\r\nخواجهء شيراز مىگويد :\r\n ز باغ وصل تو دارد رياض رضوان آب * ز تاب هجر تو دارد شرار دوزخ تاب \r\n( حافظ شيرازى )\r\nعارف بزرگوار ، محمّد بن محمّد دارابى در شرح اين بيت حافظ مىگويد :\r\n« بدان كه : وصل عبارت از معرفت حقيقى و متخلّق به اخلاق اللَّه شدن است و هجر عبارت از اوصاف ذميمه و اخلاق ناپسند است و بنابر تجسّم اعمال كه آيات و احاديث دلالت بر آن دارد معنى بيت ظاهر است ، مثل كريمهء :\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nيَوْمَ تَجِدُ كُلُّ نَفْسٍ مَا عَمِلَتْ مِنْ خَيْرٍ مُحْضَراً » « 1 »\r\nروزى كه هر كس آنچه را از كار نيك انجام داده و آنچه را از كار زشت مرتكب شده حاضر شده مىيابد .\r\nو آيهء :\r\nفَالْيَوْمَ لَا تُظْلَمُ نَفْسٌ شَيْئاً وَلَا تُجْزَوْنَ إِلَّا مَا كُنتُمْ تَعْمَلُونَ » « 2 »\r\nدر اين روز به هيچ كس ذره‌اى ستم نمىشود و جز آنچه را انجام مىداديد پاداش داده نمىشويد .\r\nو حديث :\r\nالَّذى يَشْرَبُ فِى انِيَةِ الذَّهَبِ وَالْفِضَّةِ إنَّما يُجَرْجِرُ فى جَوْفِهِ نارُجَهَنَّمَ . « 3 »\r\nآن كس كه در ظروف طلا و نقره چيز مىنوشد ، جز اين نيست كه آتش دوزخ در شكمش صدا مىكند .\r\nو روايت :\r\nالظُّلْمُ ظُلُماتُ يَوْمِ الْقِيامَةِ . « 4 »\r\nظلم ، تاريكيهاى روز قيامت است .\r\nو حديث :\r\nأرْضُ الْجَنَّةِ قيعانٌ ، و غِراسُها سُبحانَ رَبِّى العَظِيمِ وَبِحَمْدِهِ . « 5 »\r\n\r\n\r\n","description":"","footnote":"\r\n( 1 ) - آل عمران ( 3 ) : 30 .\r\n( 2 ) - يس ( 36 ) : 54 .\r\n( 3 ) - مدارك الأحكام : 2 / 379 ؛ مصباح الفقيه : 1 / 648 ؛ جامع المدارك : 1 / 228 ؛ بحار الأنوار : 7 / 219 ، باب 8 .\r\n( 4 ) - مستدرك الوسائل : 12 / 99 ، باب 77 ، حديث 13628 ؛ عوالى اللآلى : 1 / 149 ، حديث 99 .\r\n( 5 ) - عوالى اللآلى : 4 / 8 ، حديث 10 .\r\n","page_name":" 206 ","page_number":206},
  {"content":"\r\n\r\nزمين بهشت كوير و بىگياه است و نهال‌هاى آن ذكر سبحان ربى العظيم و بحمده است .\r\n\r\nاعمال نيك و اعمال بد\r\nشيخ بهايى ، جامع علوم ظاهر و باطن در « شرح اربعين حديث » از ارباب قلوب و مكاشفه نقل فرموده كه :\r\n« حيّات و عقارب در برزخ عبارت از افعال ذميمه و اخلاق قبيحهء دنيويّه است و بهشت و رضوان و حور و قصور عبارت از اعمال صالحه و اعتقادات حقّه در اين نشأه است كه در آخرت به صورت نعمت و نقمت ظاهر مىشود ، چون حقيقت واحده به صور مختلفه به حسب اختلاف مواطن متغايره ، ظاهر مىگردد . » « 1 » آنچه در سطور قبل به نگارش رفت گوشه‌اى از معانى بلند جملات زيباى دعا است كه ازقلب عرشى حضرت سجّاد عليه السلام ظهور كرده :\r\n« ثُمَّ سَلَكَ بِهِمْ طَرِيقَ إِرَادَتِهِ و بَعَثَهُمْ فِي سَبِيلِ مَحَبَّتِهِ ، لَا يَمْلِكُونَ تَأْخِيراً عَمَّا قَدَّمَهُمْ إِلَيْهِ و لَا يَسْتَطِيعُونَ تَقَدُّماً إِلَى مَا أَخَّرَهُمْ عَنْهُ »\r\nالبتّه اين حقيقت منافاتى با مسئلهء اختيار انسان ندارد ، اختيار در رابطه با فعل انسان است ، قدرتى نيست كه بتواند به وسيلهء آن تغييرى در واقعيّت‌ها ايجاد كند ، وجود مقدّس او اراده فرموده بسيارى از موجودات ، بدون داشتن اختيار در مسير مربوط به خود حركت كنند و عدّه‌اى ديگر همراه با اختيار ؛ و هيچ كدام از اين دو نوع قدرت ، ايجاد تغيير در ارادهء ازلى و ابدى او ندارند .\r\nدر هر صورت تمام اجزاى هستى با عشق به او به سوى او در حركتند ، گروهى با\r\n\r\n\r\n","description":"","footnote":"\r\n( 1 ) - شرح اربعين حديث ، شيخ بهايى : 624 - 625 در ذيل حديث 39 .\r\n","page_name":" 207 ","page_number":207},
  {"content":"\r\n\r\nهدايت تكوينى ، جمعى با هدايت غريزى و طبيعى و عدّه‌اى با كمك عقل و فطرت و وجدان و نبوّت و اين همه انعكاسى از اراده و مشيّت و عشق و محبّت او به موجودات هستى و عناصر آفرينش است .\r\n جانا همه عالم را بازار تو مىبينم * مرد و زن و خاص و عام در كار تو مىبينم\r\nعقل همه چالاكان حيران تو مىيابم * جان همه مشتاقان ايثار تو مىبينم\r\nبا هر كه سخن گويم زو مىشنوم سرّت * هر جا كه روم آن جا آثار تو مىبينم\r\nدر حلقهء مجلس‌ها اسرار تو مىخوانند * در جملهء دفترها اذكار تو مىبينم\r\nهر تن كه سرى دارد در پاى تو افتادست * هر جان كه دلى دارد بيمار تو مىبينم \r\n\r\n","description":"","footnote":"","page_name":" 208 ","page_number":208},
  {"content":"\r\n\r\n[ « 5 » وَجَعَلَ لِكُلِّ رُوحٍ مِنْهُمْ قُوتاً مَعْلُوماً مَقْسُوماً مِنْ رِزْقِهِ لَايَنْقُصُ مَنْ زَادَهُ نَاقِصٌ و لَا يَزِيدُ مَنْ نَقَصَ مِنْهُمْ زَائِدٌ 
  ]\r\nاز رزق و روزيش ، براى هر يك از جان داران ، خوراكى معلوم و قسمت شده قرار داد . سهم كسى را كه فراوان داده ، احدى نمىتواند بكاهد و نصيب كسى از آنان را كه كاسته ، هيچ كس نمىتواند بيفزايد .\r\n\r\nحقيقت رزق و روزى\r\nدر مسئلهء رزق و روزى حيوانات جاى بحث نيست ، چرا كه آنها از دايرهء تكاليف شرعيه بيرونند ، امّا در ارتباط با انسان كه مكلّف به تكاليف الهيّه است و در برابر حلال و حرام حضرت حقّ مسؤول است و وظيفه دارد به توسط فعّاليّت مشروع ، آنچه براى او حلال و طيّب مقرّر شده به دست آورد و از حرامى كه اصلًا روزى او نشده بپرهيزد ، جاى بحث مفصّل و مشروحى است .\r\nبر اساس آيات صريح قرآن ، پذيرش سلطهء ستمكاران و طاغوت و طاغوتيان حرام است و قبول كنندهء ظلم و ستم ، شريك ظالم و خائن مىباشد .\r\nخداوند بزرگ براى همهء انسان‌ها در سفرهء طبيعت حقّ قرار داده :\r\nحقّ خوراك ، حقّ مسكن ، حقّ پوشاك و حقّ هر بهرهء مشروعى كه انسان نيازمند به آن است ؛ به هيچ عنوان معنا ندارد گروهى به عنوان حاكم بر ديگران از تمام مواهب طبيعى به هر صورت كه بخواهند استفاده كنند و استفادهء ايشان به قيمت\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمحروميّت اكثريّت مردم جهان باشد ، اين مردمند كه وظيفهء واجب دارند بر ستمكاران نابكار و خائنان پليد و حاكمان زورگو در شرق و غرب عالم بتازند و آنان را سر جاى خود بنشانند ، تا سفرهء گستردهء روزى از چنگ آنان درآيد و همگان در سايهء جهاد مثبت و فعّاليّت مشروع بتوانند از آن استفاده كنند .\r\nاگر كسى به وضع مستكبران و زورگويان و محروميّت مستضعفان و اكثريّت مردم جهان بنگرد و بگويد خدا اين طور خواسته ، بدون شكّ بر خلاف صريح قرآن و عقل و منطق و حكمت و برهان نظر داده و به حضرت حق تهمت زده و قضاوتى شيطانى و نابجا از خود بروز داده است .\r\nوسعت و تنگى رزق مسئلهء ديگرى است و حكومت جبّاران و طاغيان و بهرهء آزاد آنان از سفرهء طبيعت ، مسئلهء ديگر .\r\nحكومت سلطه گران و ستم پيشگان و اسراف كارى آنان در امور مادّى ، دردى است كه بايد با هجوم محرومان جهان بر آنان ، علاج شود .\r\nاين سگان هار و گرگان دهان باز ، بايد از سر اين سفره كنار زده شوند و جهان و جهانيان از شرّ آنان راحت شوند ، تا آنان كه در محروميّت جان مىسپارند به حقوق حقّهء خود برسند .\r\nوسعت رزق از جانب حقّ براى هر كس از طريق عنايت و لطف و فضل مقرّر گردد و از حلال خالص معيّن مىشود ، آن هم نه براى اين كه دارندهء وسعت به مال اندوزى و جمع آورى و تكاثر بپردازد .\r\nتنگى رزق نه به معناى محروميّت كسى است كه دچار محدوديّت است و بر اوست كه براى علاج تنگى روزى دست پيش ديگران دراز كند و شخصيّت عالى انسانى خويش را با مالى كه دست ديگران است معامله نمايد ، بلكه وسعت و كاستى بر اساس مصلحت جهانيان است و براى هر دو طرف جنبهء امتحان و آزمايش دارد و اگر اين گونه نباشد چرخ حيات و كارگاه زندگى آن طورى كه بايد ،\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nنخواهد گشت .\r\nآن كس كه داراى وسعت مىشود ، بايد اضافهء درآمد خود را در راه نيازهاى جامعه مصرف كند و از اين كه وسعت در رزق ، سبب مستى و بى خبرى او شود بپرهيزد و آن كه داراى تنگى رزق است بايد قناعت پيشه كند و براى رفع محدوديّت از دست زدن به گناه و معصيت خوددارى نمايد كه وسعت و تنگى براى انسان هميشگى نيست ، بلكه هر كدام را دوره و زمانى است كه آن دوره و زمان ، كلاس امتحان حقّ و محض مصلحت حيات انسان است و به قول قرآن مجيد : مال و اموال و زر و زيور دنيا و ملك و حكومت يك جا مستقرّ نيست ، بلكه در حال گردش و در عرصهء دست به دست شدن است . « 1 » بنابراين وسعت و گشايشى كه براى مستكبران و زورگويان و طاغوتيان است ، وسعت و گشايشى است كه از طريق ظلم و زور و جبر و عنف و جنايت و خيانت و ستم و ستمكارى و خوردن خون مظلومان و غارت حقّ محرومان به دست آمده و ربطى به حضرت حقّ ندارد كه حقّ تعالى فراهم آوردن چنين وسعتى را حرام مىداند و در روز قيامت و در دادگاه عدل تا آخرين درهم و دينار اين گونه ثروت و مال را به حساب ستمكاران خواهد گذاشت ، آن هم حساب سختى كه دنبال آن عذاب و شكنجهء ابدى است . و محروميّت محرومان جهان كه در ثروتمندترين سرزمين‌ها زندگى مىكنند و زير پا و كنار دست آنان ، معادنى سرشار از عناصر قيمتى و طلا و نفت است نيز به حساب حضرت حقّ نيست كه خداوند چنين محروميّت‌هاى عارضى را كه محصول حكومت قلدران و سكوت محرومان است ، رضايت ندارد .\r\n\r\n\r\n","description":"","footnote":"\r\n( 1 ) - اشاره است به آيهء « وَلَكُمْ فِي الْأَرْضِ مُسْتَقَرٌّ وَمَتَاعٌ إِلَى حِينٍ » ؛ « و براى شما در زمين ، قرارگاهى [ براى زندگى 
  ] و تا مدتى معين ، وسيلهء بهره‌ورى اندكى خواهد بود . » بقره ( 2 ) : 36 .\r\n","page_name":" 211 ","page_number":211},
  {"content":"\r\n\r\n\r\nرزق و روزى در قرآن مجيد\r\nدر زمينهء وسعت و تنگى رزق لازم است به قرآن مجيد و روايات و اخبار مراجعه كرد ، تا حقيقت مطلب آن چنان كه بايد روشن شود .\r\nآيات قرآن مجيد را در باب اصل روزى و حلال و حرام مالى و وسعت و تنگى رزق و اين كه همهء اين برنامه‌ها ، امتحان الهى براى رشد و تكامل انسان و شكوفايى استعدادهاى اوست و انسان نبايد در برابر ثروت مست كند و در تنگى معيشت پست شود ، مىتوان به پنج دسته تقسيم كرد :\r\n\r\nرزّاقيّت خداوند\r\n1 - آياتى كه رزق و روزى را به طور مطلق مستند به حضرت حقّ مىداند و از آن آيات استفاده مىشود كه آنچه از جانب او مقرّر است صحيح و خير و به دور از حرام و شرّ است ، چرا كه حضرت او منبع فضل و رحمت و عنايت و مرحمت و لطف و كرامت و جود و سخا و عطا و بخشش و قدرت جناب او بىنهايت در بىنهايت است و جز خير و خوبى و درستى و سلامت براى احدى نخواسته و نمىخواهد ؛ و از آن جا كه سلامت زندگى مردم بستگى به رعايت اوامر و نواهى او دارد و مهم‌ترين عامل حركت آدمى به سوى عبادت و تقوا ، روزى پاك و حلال است ، معنا ندارد خداوند عزيز از طرفى از انسان برنامهء پاك و رعايت حقوق بخواهد و از طرف ديگر روزى انسان را از راه حرام قرار دهد كه در كار حكيم و عالم و عادل تناقض وجود ندارد :\r\nالَّذِينَ يُؤْمِنُونَ بِالْغَيْبِ وَيُقِيمُونَ الصَّلاةَ وَمِمَّا رَزَقْناهُمْ يُنْفِقُونَ » « 1 »\r\n\r\n\r\n","description":"","footnote":"\r\n( 1 ) - بقره ( 2 ) : 3 .\r\n","page_name":" 212 ","page_number":212},
  {"content":"\r\n\r\nآنان كه به غيب ايمان دارند و نماز را بر پا مىدارند و از آنچه به آنان روزى داده‌ايم ، انفاق مىكنند .\r\nالَّذِينَ يُقِيمُونَ الصَّلَاةَ وَمِمَّا رَزَقْنَاهُمْ يُنْفِقُونَ » « 1 »\r\nهم آنان كه نماز را برپا مىدارند و ازآنچه به آنان روزى داده‌ايم ، انفاق مىكنند .\r\nالَّذِينَ إِذَا ذُكِرَ اللَّهُ وَجِلَتْ قُلُوبُهُمْ وَالصَّابِرِينَ عَلَى مَا أَصَابَهُمْ وَالْمُقِيمِى الصَّلَاةِ وَمِمَّا رَزَقْنَاهُمْ يُنفِقُونَ » « 2 »\r\nهمانان كه وقتى خدا ياد شود ، دل‌هايشان مىهراسد و بر آنچه [ از بلا و حادثه 
  ] به آنان مىرسد ، شكيبايند و برپا دارندگان نمازند و از آنچه روزى آنان نموديم ، انفاق مىكنند .\r\nأُولئِكَ يُؤْتَوْنَ أَجْرَهُم مَرَّتَيْنِ بِمَا صَبَرُوا وَيَدْرَءُونَ بِالْحَسَنَةِ السَّيِّئَةَ وَمِمَّا رَزَقْنَاهُمْ يُنفِقُونَ » « 3 »\r\nاينان به علت صبرى كه [ بر ايمان و عمل به قرآن 
  ] كردند و بدى [ مردم 
  ] را با نيكى و خوبى خود دفع مىكنند و از آنچه به آنان روزى كرده‌ايم ، انفاق مىنمايند ، دوبار پاداششان مىدهند .\r\nتَتَجافَى جُنُوبُهُمْ عَنِ المَضاجِعِ يَدْعُونَ رَبَّهُمْ خَوْفاً و طَمَعاً و مِمّا رَزَقْناهُمْ يُنففِقُونَ » « 4 »\r\n[ ملازم بستر استراحت و خواب نيستند ، بلكه 
  ] پهلوهايشان از خوابگاه‌هايشان دور مىشود در حالى كه همواره پروردگارشان را به علت\r\n\r\n\r\n","description":"","footnote":"\r\n( 1 ) - انفال ( 8 ) : 3 .\r\n( 2 ) - حج ( 22 ) : 35 .\r\n( 3 ) - قصص ( 28 ) : 54 .\r\n( 4 ) - سجده ( 32 ) : 16 .\r\n","page_name":" 213 ","page_number":213},
  {"content":"\r\n\r\nبيم [ از عذاب 
  ] و اميد [ به رحمت و پاداش 
  ] مىخوانند و از آنچه آنان را روزى داده‌ايم ، انفاق مىكنند .\r\nدر اين آيات به خصال و اوصاف مردان راه حقّ و عارفان عاشق اشاره مىكند كه اينان با غيب عالم ، در ارتباطند و به پا دارندهء نمازند و چون ياد خدا شود قلبشان از عظمت حقّ مملوّ از ترس و خشيت مىشود ، بر مصايب و طوفان‌ها براى حفظ دين خود صبر مىورند ، بدى را به خوبى بر طرف مىنمايند ، به وقت نيمه شب و سحر از بستر خوش و رختخواب ناز سربرداشته به عرصه گاه عبادت و مناجات قدم مىنهند ؛ و در پايان هر پنج آيه مىفرمايد : از آنچه كه به اين بندگان صالح و عباد شايسته روزى كرده‌ايم ، در راه خير و صلاح مردم و پيشبرد اهداف حقّ و رفع نياز نيازمندان و جبران درد دردمندان انفاق مىكنند .\r\nآرى ، اصل رزق و روزى در ارتباط با عنايت و حكمت خداست و آنچه ريشه در اسما و صفات او دارد صحيح و پاك و اصيل و عين نور است و اين معنا از جملهء وَمِمّا رَزَقْناهُمْ استفاده مىشود .\r\nبا توجّه به آيات ياد شده ، احدى را نمىرسد كه تصوّر كند خداوند را غير از روزى پاك ، رزق ديگرى هست كه از حرام باشد كه اين مسئله تهمتى شيطانى به حريم پاك حضرت حقّ است ، حريمى كه از هر عيب و نقصى منزّه و جز كمال و درستى و عدل و صدق و رحمت و كرم و خلاصه كمالات بى نهايت در بى نهايت ، در آن پيشگاه با عظمت ، چيزى يافت نمىشود .\r\n\r\nطيّب بودن رزق الهى\r\n2 - آياتى كه رزق الهى را به طور صريح حلال طيّب دانسته و پيشگاه مقدّس كارگردان هستى را از عيب روزى كردن حرام ، مبرّا نموده است :\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nيَا أَيُّهَا النَّاسُ كُلُوا مِمَّا فِى الْأَرْضِ حَلَالًا طَيِّباً وَلَا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ » « 1 »\r\nاى مردم ! از آنچه [ از انواع ميوه‌ها و خوردنىها 
  ] در زمين حلال و پاكيزه است ، بخوريد و از گام‌هاى شيطان پيروى نكنيد ؛ زيرا او نسبت به شما دشمنى آشكار است .\r\nوَكُلُوا مِمَّا رَزَقَكُمُ اللّهُ حَلَالًا طَيِّباً وَاتَّقُوا اللّهَ الَّذِى أَنْتُمْ بِهِ مُؤْمِنُونَ » « 2 »\r\nو از نعمت هاى حلال و پاكيزه‌اى كه خدا روزى شما فرموده ، بخوريد ؛ و از خدايى كه به او ايمان داريد ، پروا كنيد .\r\nفَكُلُوا مِمَّا غَنِمْتُمْ حَلَالًا طَيِّباً وَاتَّقُوا اللّهَ إِنَّ اللّهَ غَفُورٌ رَحِيمٌ » « 3 »\r\nآنچه از غنيمت [ در ميدان جنگ 
  ] گرفته‌ايد ، حلال و پاكيزه بخوريد و از خدا پروا كنيد ؛ يقيناً خدا بسيار آمرزنده و مهربان است .\r\nفَكُلُوا مِمَّا رَزَقَكُمُ اللَّهُ حَلَالًا طَيِّباً وَاشْكُرُوا نِعْمَتَ اللَّهِ إِن كُنتُم إِيَّاهُ تَعْبُدُونَ » « 4 »\r\nاز نعمت هايى كه خدا روزى شما كرده است ، حلال و پاكيزه بخوريد و نعمت خدا را سپاس گزاريد ، اگر تنها خدا را مىپرستيد .\r\nدر آيات بالا به وجوب شرعى توجّه به اكل حلال طيّب و حرمت خوردن حرام اشاره رفته و هشدار مىدهد كه در برابر حرام مالى تقوا پيشه كنيد و چون به مصرف حلال طيّب موفّق شديد ، شكر نعمت‌هاى الهى را به جاى آوريد .\r\nاز جملات مِمّا رَزَقَكُمُ اللّهُ و وَمِمّا غَنِمْتُمْ به طور صريح استفاده مىشود\r\n\r\n\r\n","description":"","footnote":"\r\n( 1 ) - بقره ( 2 ) : 168 .\r\n( 2 ) - مائده ( 5 ) : 88 .\r\n( 3 ) - انفال ( 8 ) : 69 .\r\n( 4 ) - نحل ( 16 ) : 114 .\r\n","page_name":" 215 ","page_number":215},
  {"content":"\r\n\r\nكه آنچه را حضرت حقّ و جناب محبوب روزى فرموده حلال طيّب است و وجود مقدّس او راه حرام را به روى بندگان باز نكرده است ، اين مردم هستند كه حدود تقوا را مىشكنند و قدم به جاى قدم خطرناك شيطان و طاغوت مىگذارند و فرداى قيامت را كه ظرف سعادت ابدى و خير هميشگى است و جاى همنشينى با انبيا و اولياست با اين چند روزهء زودگذر و فانى معامله مىكنند ! !\r\nسعدى شيرازى ابناى روزگار را چنين نصيحت مىكند :\r\n شنيدم كه جمشيد فرّخ سرشت * به سرچشمه‌اى بر ، به سنگى نوشت\r\nبر اين چشمه چون ما بسى دم زدند * برفتند چون چشم بر هم زدند\r\nنه بر باد رفتى سحرگاه و شام * سرير سليمان عليه السلام ؟\r\nدر آخر نديدى كه بر باد رفت * خنك آن كه با دانش و داد رفت\r\nطريقت بجز خدمت خلق نيست * به تسبيح و سجّاده و دلق نيست\r\nقدم بايد اندر طريقت نه دَم * كه اصلى ندارد دم بى قدم\r\nمگو جاهى از سلطنت بيش نيست * كه ايمن‌تر از مُلك درويش نيست \r\n گدا را چو حاصل شود نان شام * چنان خوش بخسبد كه سلطان شام \r\n( سعدى شيرازى )\r\n\r\nوسعت و تنگى رزق\r\n3 - آياتى كه وسعت معيشت و تنگى رزق را تنها و تنها در جهت مصلحت حيات ذكر مىكند و هشدار مىدهد كه به وسعت زندگى دل خوش نكنيد و از ضيق معيشت ظاهرى سر به زانوى غم مگذاريد كه اين هر دو امرى عارضى و زود گذر و از دست رفتنى است :\r\nاللَّهُ يَبْسُطُ الرِّزْقَ لِمَن يَشَاءُ وَيَقْدِرُ وَفَرِحُوا بِالْحَيَاةِ الدُّنْيَا وَمَا الْحَيَاةُ\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nالدُّنْيَا فِي الْآخِرَةِ إِلَّا مَتَاعٌ » « 1 »\r\nخدا روزى را براى هر كس كه بخواهد ، وسعت مىدهد و براى هر كس كه بخواهد ، تنگ مىگيرد . و [ آنان كه از حيات جاويد و پرنعمت آخرت بىخبرند 
  ] به زندگى زودگذر دنيا شادمان شدند ، در حالى كه زندگى دنيا در برابر آخرت جز متاعى اندك و ناچيز نيست .\r\nإِنَّ رَبَّكَ يَبْسُطُ الرِّزْقَ لِمَن يَشَاءُ وَيَقْدِرُ إِنَّهُ كَانَ بِعِبَادِهِ خَبِيراً بَصِيراً » « 2 »\r\nيقيناً پروردگارت رزق را براى هر كه بخواهد وسعت مىدهد و [ براى هر كه بخواهد 
  ] تنگ مىگيرد ؛ زيرا او به [ مصلحت 
  ] بندگانش آگاه و بيناست .\r\nاللَّهُ يَبْسُطُ الرِّزْقَ لِمَن يَشَاءُ مِنْ عِبَادِهِ وَيَقْدِرُ لَهُ إِنَّ اللَّهَ بِكُلِّ شَىْءٍ عَلِيمٌ » « 3 »\r\nخدا روزى را براى هركس از بندگانش كه بخواهد وسعت مىدهد و يا تنگ مىگيرد ؛ يقيناً خدا بر هر كارى تواناست .\r\nأَو لَمْ يَرَوْا أَنَّ اللَّهَ يَبْسُطُ الرِّزْقَ لِمَن يَشَاءُ وَيَقْدِرُ إِنَّ فِى ذلِكَ لَآيَاتٍ لِقَوْمٍ يُؤْمِنُونَ » « 4 »\r\nآيا ندانسته‌اند كه خدا رزق و روزى را براى هركه بخواهد فراخ و گشاده قرار مىدهد و [ براى هر كه بخواهد 
  ] تنگ مىگيرد ؟ يقيناً در اين [ برنامه 
  ] نشانه‌هايى است براى مردمى كه ايمان دارند .\r\nقُلْ إِنَّ رَبِّى يَبْسُطُ الرِّزْقَ لِمَن يَشَاءُ مِنْ عِبَادِهِ وَيَقْدِرُ لَهُ وَمَا أَنفَقْتُم مِن شَيْءٍ فَهُوَ يُخْلِفُهُ وَهُوَ خَيْرُ الرَّازِقِينَ » « 5 »\r\n\r\n\r\n","description":"","footnote":"\r\n( 1 ) - رعد ( 13 ) : 26 .\r\n( 2 ) - اسراء ( 17 ) : 30 .\r\n( 3 ) - عنكبوت ( 29 ) : 62 .\r\n( 4 ) - روم ( 30 ) : 37 .\r\n( 5 ) - سبأ ( 34 ) : 39 .\r\n","page_name":" 217 ","page_number":217},
  {"content":"\r\n\r\nبگو : يقيناً پروردگارم روزى را براى هر كس از بندگانش بخواهد وسعت مىدهد و يا تنگ مىگيرد و هرچه را انفاق مىكنيد [ چه كم و چه زياد 
  ] خدا عوضى را جايگزين آن مىكند ؛ و او بهترين روزى دهندگان است .\r\nآرى ، گشايش رزق امتحان الهى است و تنگى رزق هم امتحان و هر دو نوع از امتحان هم به مصلحت عباد و بندگان است ، تا چه كسى در عرصهء وسعت رزق از امتحان حقّ كه خرج مال در راه رضاى اوست برآيد و چه كسى در تنگى معيشت براى حفظ ايمان و شرف خود تا به پايان رسيدن آن وضع ، صبر و استقامت پيشه كند .\r\nوسعت روزى در چهار چوب حلال و مشروع آن هم با رعايت تمام قوانين الهى و فرامين حق مستند به خداست و اين وسعت از جانب محبوب داراى حدّ واندازه و مرز و بوم معيّن است و دارندگان اين نوع وسعت مكلّفند از گشايش زندگى به نفع محرومان و در جهت تداوم اسلام استفاده كنند كه روى هم انباشته كردن ثروت گر چه از حلال باشد امرى نامشروع و برنامه‌اى ضدّ خدا و در جهت نابودى سعادت دنيا و آخرت است . و نيز ضيق معيشت به اين معنا كه هر چه انسان كوشش و فعّاليّت مىكند آن طور كه مىخواهد نمىشود و يا بر اثر حادثه‌اى از حوادث طبيعى و اجتماعى ، مال مشروع را از دست مىدهد و دچار تنگى در زندگى مىگردد مستند به خداست ، نه ضيق معيشتى كه بر اثر اسراف و تبذير و ندانم كارى و گناه و معصيت به سر انسان آمده كه در ضيق معيشت واقعى جاى صبر واستقامت و حوصله و بردبارى و حفظ ايمان و اخلاق از دست شياطين است ، تا زمانى كه به فرمودهء قرآن از پس عُسر نوبت يُسر و بعد از مشكل نوبت آسانى برسد . « 1 »\r\n\r\n\r\n","description":"","footnote":"\r\n( 1 ) - اشاره است به آيهء « سَيَجْعَلُ اللَّهُ بَعْدَ عُسْرٍ يُسْراً » ؛ « خدا به زودى پس از سختى و تنگنا ، فراخى و گشايش قرار مىدهد . » طلاق ( 65 ) : 7 .\r\n","page_name":" 218 ","page_number":218},
  {"content":"\r\n\r\nانسانى كه بيناى حقيقت است بدون شكّ ، وسعت و تنگى روزى را به چيزى نمىشمارد ، آنچه براى او مهم است اداى تكليف و وظيفه است ، در وسعت رزق خود را مكلّف به خرج مال در راه رضاى دوست مىداند و در تنگى معيشت براى حفظ اعتبار خود در پيشگاه حضرت محبوب صبر واستقامت پيشه مىكند كه عاشقان وصال حضرتش مسلكى جز اين نمىدانند و راهى جز اين ندارند .\r\nلَهُ مَقَالِيدُ السَّماوَاتِ وَالْأَرْضِ يَبْسُطُ الرِّزْقَ لِمَن يَشَاءُ وَيَقْدِرُ إِنَّهُ بِكُلِّ شَىْءٍ عَلِيمٌ » « 1 »\r\nكليدهاى آسمان‌ها و زمين فقط در سيطرهء مالكيّت اوست . رزق و روزى را براى هر كس كه بخواهد وسعت مىدهد و يا تنگ مىگيرد . يقيناً او به همه چيز داناست .\r\nقرآن مجيد در بعضى از آيات تنگى رزق را نسبت به بندگان ، عامل پاك ماندن آنان از گناه و معصيت و خرابى دنيا و آخرت و بهم خوردن سعادت دارَيْن مىداند و در حقيقت تنگى رزق را علّت نجات و مأمن انسان و رسانندهء آدمى به مقام با عظمت قرب به حساب آورده است :\r\nوَلَوْ بَسَطَ اللَّهُ الرِّزْقَ لِعِبَادِهِ لَبَغَوْا فِى الْأَرْضِ وَلكِن يُنَزِّلُ بِقَدَرٍ مَا يَشَاءُ إِنَّهُ بِعِبَادِهِ خَبِيرٌ بَصِيرٌ » « 2 »\r\nو اگر خدا روزى را بر بندگانش وسعت دهد ، در زمين سركشى و ستم كنند ، ولى آنچه را بخواهد به اندازه نازل مىكند ؛ يقيناً او به بندگانش آگاه و بيناست .\r\nدر هر صورت بسط رزق براى همه كس علامت محبّت و لطف حقّ نيست و ضيق رزق هم براى همه كس نشانهء مطرود بودن او از پيشگاه محبوب نيست .\r\n\r\n\r\n","description":"","footnote":"\r\n( 1 ) - شورى ( 42 ) : 12 .\r\n( 2 ) - شورى ( 42 ) : 27 .\r\n","page_name":" 219 ","page_number":219},
  {"content":"\r\n\r\nمال و ثروت براى آنان كه اخلاق ابولهبى و قارونى و ابوسفيانى دارند علت هلاكت و شقاوت ابدى و فقر و تنگ دستى براى آنان كه اخلاق سلمانى و ابوذرى و مقدادى و ميثمى و كميلى و بلالى دارند عامل حركت معنوى و شكوفايى صبر و استقامت در راه خدا و علّت فراهم آمدن سعادت و سلامت ابدى است .\r\nقرآن مجيد اين كتاب علم و هدايت و حكمت و فضيلت ، دربارهء آنان كه از وسعت رزق در راه ارضاى شهوات و فساد و افساد و لذّت‌هاى زودگذر سوء استفاده مىكنند و نسبت به خرج مال در راهى كه خداوند مقرّر فرموده بخل مىورزند ، مىفرمايد :\r\nوَلَا يَحْسَبَنَّ الَّذِينَ يَبْخَلُونَ بِمَا آتَاهُمُ اللّهُ مِن فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ مَا بَخِلُوا بِهِ يَوْمَ الْقِيَامَةِ وَلِلّهِ مِيرَاثُ السَّماوَاتِ وَالْأَرْضِ وَاللّهُ بِمَا تَعْمَلُونَ خَبِيرٌ » « 1 »\r\nو كسانى كه خدا به آنچه از فضلش به آنان داده بخل مىورزند ، گمان نكنند كه آن بخل به سود آنان است ، بلكه آن بخل به زيانشان خواهد بود . به زودى آنچه به آن بخل ورزيدند در روز قيامت طوق گردنشان مىشود . و ميراث آسمان‌ها و زمين فقط در سيطرهء مالكيّت خداست و خدا به آنچه انجام مىدهيد ، آگاه است .\r\nو دربارهء آنان كه ثروت و مال و وسعت روزى را در راه خدا و رفع حوايج محرومان و مسير بندگى و اطاعت و خدمت به عباد حق خرج مىكنند مىفرمايد :\r\nفَأَمَّا مَنْ أَعْطَى وَاتَّقَى * وَصَدَّقَ بِالْحُسْنَى * فَسَنُيَسِّرُهُ لِلْيُسْرَى » « 2 »\r\nاما كسى كه [ ثروتش را در راه خدا 
  ] انفاق كرد و پرهيزكارى پيشه ساخت *\r\n\r\n\r\n","description":"","footnote":"\r\n( 1 ) - آل عمران ( 3 ) : 180 .\r\n( 2 ) - ليل ( 92 ) : 5 - 7\r\n","page_name":" 220 ","page_number":220},
  {"content":"\r\n\r\nو وعدهء نيكوتر را [ كه وعدهء خدا نسبت به پاداش انفاق و پرهيزكارى است 
  ] باور كرد ؛ * پس به زودى او را براى راه آسانى [ كه انجام همهء اعمال نيك به توفيق خداست 
  ] آماده مىكنيم .\r\nاگر با ثروت و مال ، چه ثروتى كه تحت عنوان انفال است مانند معادن ، درياها ، جنگل‌ها كه مالكيّت خاص ندارد و همهء ملّت در بهره ورى از آن منابع مساويند و چه مالى كه از طريق كسب مشروع و نتيجهء زحمت و تلاش انسان به دست مىآيد معاملهء اسلامى شود ، يعنى برابر با نقشه‌هاى صحيح قرآنى و فرامين الهى و دستورهاى انبيا و ائمّه عليهم السلام عمل شود ، بقاى جامعه همراه با سعادت و سلامت و خير دنيا و آخرت و تأمين حقوق همه جانبهء تمام افراد ملّت اعمّ از معنوى و مادى تضمين مىگردد و اگر با انفال و ثروتى كه از طريق كسب و كار به دست مىآيد برخورد سفيهانه شود و برابر با اميال و غرايز و شهوات آزاد معامله گردد ، جامعه را بقايى نخواهد ماند و فساد و افساد و سلب حقوق اكثريّت و حاكميّت عده‌اى معدود و زورگو و ستم پيشه و شهوت‌ران و آلوده به سر ملّت سايه خواهد انداخت و ظلم و بيداد همچون تيشه‌اى ريشهء جامعه را خواهد زد .\r\nجامعه بايد با كمك حكومت صالح از افتادن ثروت‌هاى عمومى و خصوصى به دست سفيهان و نااهلان جلوگيرى كند و چنانچه آن چنان طبقه‌اى بر ملت حاكم است ، با قيام الهى خود بر آنان بتازد و آنچه از انفال و ثروت‌هاى باد آورده را كه به قيمت فقير شدن اكثريّت ، به جيب آنان ريخته شده از كف آنان خارج سازد ، تا در سايهء آن قيام و مبارزه غارت رفتگان ، به حقوق مادّى و معنوى خود برسند .\r\nدر اين زمينه به آيهء شريفه و روايت ذيل توجّه نماييد :\r\nوَلَا تُؤْتُوا السُّفَهَاءَ أَمْوَالَكُمُ الَّتِى جَعَلَ اللّهُ لَكُمْ قِيَاماً وَارْزُقُوهُمْ فِيهَا\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nوَاكْسُوهُمْ وَقُولُوا لَهُمْ قَوْلًا مَعْرُوفاً » « 1 »\r\nو اموالتان را كه خدا مايهء قوام و برپايى [ زندگى 
  ] شما گردانيده به سبك مغزان ندهيد ، ولى آنان را از درآمد آن بخورانيد و لباس بپوشانيد و با آنان به صورتى شايسته و پسنديده سخن گوييد .\r\nإنَّ بَقاءَ الْإسْلامِ وَبَقاءَ الْمُسْلِمينَ أنْ تَصيرَ الْأمْوالُ عِنْدَ مَنْ يَعْرِفُ فيهَا الْحَقَّ و يَصْنَعُ فيهَا الْمَعرُوفَ ، وَإنَّ مِنْ فَناءِ الْمُسلِمينَ وَفَنَاءِ الْإسْلامِ أن تَصيرَ الْأمْوالُ عِنْدَ مَنْ لا يَعرِفُ فيهَا الْحَقَّ و لايَصْنَعُ فيهَا الْمَعْرُوفَ . « 2 »\r\nاز موجبات دوام فرهنگ مسلمانان و اسلام ، قرار داشتن مال در دست كسانى است كه حقوق آن را بدانند و با آن به احسان و كار خير برخيزند و از موجبات فناى مسلمانان و اسلام اين است كه ثروت در دست آنانى قرار گيرد كه نسبت به حقوق آن جاهل باشند و با آن به كار خير و انجام برنامه‌هاى نيك برنخيزند .\r\nامام سجّاد عليه السلام در يكى از دعاهاى خود به پيشگاه حضرت حقّ عرضه مىدارد :\r\nنَعُوذُ بِكَ مِنْ تَنَاوُلِ الْإِسرَافِ ، وَمِنْ فِقْدَانِ الْكَفَافِ ، و مِنْ مَعِيشَةٍ فِى شِدَّةٍ . « 3 » الهى به وقت داشتن مال ، از افتادن در چاه هولناك اسراف به تو پناه مىبرم و از نداشتن مال در حدّى كه زندگى و معيشتم را اداره\r\n\r\n\r\n","description":"","footnote":"\r\n( 1 ) - نساء ( 4 ) : 5 .\r\n( 2 ) - مستدرك الوسائل : 12 / 339 ، باب 1 ، حديث 14225 ؛ وسائل الشيعة : 16 / 285 ، باب 1 ، حديث 21557 .\r\n( 3 ) - صحيفهء سجاديه : دعاى 8 .\r\n","page_name":" 222 ","page_number":222},
  {"content":"\r\n\r\nكند به حضرت تو التجا مىكنم .\r\n\r\nامتحان الهى وسعت و ضيق رزق\r\n4 - آياتى كه رزق و روزى را چه در جهت وسعتش و چه در زمينهء تنگى و ضيقش امتحان الهى مىداند و اين انسان مسؤول و مكلّف است كه بايد در اين امتحان و آزمايش قرار گيرد تا استعدادهاى الهى و انسانيش با كمك اين امتحان شكوفا شود .\r\nاگر در ثروت است با بذل و بخشش و انفاق و صدقه به مقام جود و سخا و مهر و محبّت و نوع دوستى و تواضع در برابر ساير انسان‌ها و حالات عالى معنوى برسد و اگر در فقر و فاقه و تنگدستى است به مقام صبر و استقامت و حوصله و حلم و ايستادگى در برابر طوفان‌ها و سختيها و حفظ شرف و كرامت انسانى و نشان دادن عظمت روحى و فضيلت و حميّت نفسى نايل گردد .\r\n\r\nمال و ثروت يا آزمايش بزرگ الهى\r\nدر زمينهء اين كه مال و ثروت دنيا محض امتحان و آزمايش بندگان است مضمون بسيار عالى آيات 17 تا 33 سورهء مباركهء ن و القلم « 1 » به نحو فوق العاده قابل توجّه\r\n\r\n\r\n","description":"","footnote":"\r\n( 1 ) - « إِنَّا بَلَوْنَاهُمْ كَمَا بَلَوْنَا أَصْحَابَ الْجَنَّةِ إِذْ أَقْسَمُوا لَيَصْرِمُنَّهَا مُصْبِحِينَ * وَلَا يَسْتَثْنُونَ * فَطَافَ عَلَيْهَا طَائِفٌ مِّن رَّبِّكَ وَهُمْ نَائِمُونَ * فَأَصْبَحَتْ كَالصَّرِيِم * فَتَنَادَوْا مُصْبِحِينَ * أَنِ اغْدُوْا عَلَى حَرْثِكُمْ إِن كُنتُمْ صَارِمِينَ * فَانطَلَقُوا وَهُمْ يَتَخَافَتُونَ * أَن لَايَدْخُلَنَّهَا الْيَوْمَ عَلَيْكُم مِسْكِينٌ * وَغَدَوْا عَلَى حَرْدٍ قَادِرِينَ * فَلَمَّا رَأَوْهَا قَالُوا إِنَّا لَضَالُّونَ * بَلْ نَحْنُ مَحْرُومُونَ * قَالَ أَوْسَطُهُمْ أَلَمْ أَقُل لَّكُمْ لَوْلَا تُسَبِّحُونَ * قَالُوا سُبْحَانَ رَبِّنَا إِنَّا كُنَّا ظَالِمِينَ * فَأَقْبَلَ بَعْضُهُمْ عَلَى بَعْضٍ يَتَلَاوَمُونَ * قَالُوا يَاوَيْلَنَا إِنَّا كُنَّا طَاغِينَ * عَسَى رَبُّنَا أَن يُبْدِلَنَا خَيْراً مِّنْهَا إِنَّا إِلَى رَبِّنَا رَاغِبُونَ * كَذلِكَ الْعَذَابُ وَلَعَذَابُ الْآخِرَةِ أَكْبَرُ لَوْ كَانُوا يَعْلَمُونَ » ؛ « بىترديد ما آنان را [ كه در مكه بودند 
  ] آزموديم همان گونه كه صاحبان آن باغ را [ در منطقهء يمن 
  ] آزموديم ، هنگامى كه سوگند خوردند كه صبحگاهان حتماً ميوه‌هاى باغ را بچينند ، * و چيزى از آن را [ براى تهيدستان و نيازمندان 
  ] استثنا نكردند . * پس در حالى كه صاحبان باغ در خواب بودند ، بلايى فراگير از سوى پروردگارت آن باغ را فرا گرفت . * پس [ آن باغ 
  ] به صورت شبى تاريك درآمد [ و جز خاكستر چيزى در آن ديده نمىشد ! 
  ] * وهنگام صبح يكديگر را آوازدادند ، * كه اگر قصد چيدن ميوه داريد بامدادان به سوى كشتزار و باغتان حركت كنيد ؛ * پس به راه افتادند در حالى كه آهسته به هم مىگفتند : * امروز نبايد نيازمندى در اين باغ بر شما وارد شود ، * و بامدادان به قصد اين كه تهيدستان را محروم گذارند به سوى باغ روان شدند . * پس چون [ به باغ رسيدند و آن را نابود 
  ] ديدند ، گفتند : يقيناً ما گمراه بوده‌ايم [ كه چنان تصميم خلاف حقّى دربارهء مستمندان و تهيدستان گرفتيم . 
  ] * بلكه ما [ از لطف خدا هم 
  ] محروميم . * عاقل‌ترينشان گفت : آيا به شما نگفتم كه چرا خدا را [ به پاك بودن از هر عيب و نقصى 
  ] ياد نمىكنيد [ و چرا او را از انتقام گرفتن درمانده مىدانيد ؟ ! 
  ] * گفتند : پروردگارا ! تو را به پاكى مىستاييم ، مسلماً ما ستمكار بوده‌ايم . * پس به يكديگر رو كرده به سرزنش و ملامت هم پرداختند . * گفتند : واى بر ما كه طغيان گر بوده‌ايم . * اميد است پروردگارمان بهتر از آن را به ما عوض دهد چون ما [ از هر چيزى دل بريديم و 
  ] به پروردگارمان راغب و علاقه‌منديم . * چنين است عذاب [ دنيا 
  ] و عذاب آخرت اگر معرفت و آگاهى داشتند ، بزرگ تر است . »\r\n","page_name":" 223 ","page_number":223},
  {"content":"\r\n\r\nاست . داستانى كه در آن آيات مطرح است بدين شرح است :\r\nمردى از اهالى يمن در منطقهء صنعا در حالى كه قلبى لبريز از ايمان و عشق و محبّت به حقّ داشت و در اجراى دستورهاى الهى سر از پا نمىشناخت ، به آباد كردن زمينى به پا خاست . پس از زحمت و رنج زياد باغى با صفا همراه درختان پر از ميوه فراهم آمد ، بوى گل و گياه به مشام مىخورد ، اطراف باغ با درخت‌هاى بلند محاصره شد ، آب شيرينْ جوىهاى باغ را لبريز كرد و نسيم خوش هوا قيمت باغ را افزون مىنمود .\r\nآن مرد الهى درگوشه و كنار باغ به گردش برخاست و ديدگانش از تماشاى آن همه محصول خدادادى خيره شد ، او پس از هر گردشى و لذّت بردن از وضع آن سرمايهء هنگفت به گوشه‌اى از باغ مىرفت و براى اداى شكر به عبادت و خضوع در برابر مالك اصلى هر ملكى مىنشست و صورت بر خاك ذلّت در پيشگاه حضرت عزّت مىگذاشت و با زبان حال به محضر مقدّس مولايش عرضه مىداشت :\r\n آن كه مرادش تويى از همه جوياتر است * وانكه در اين جستجوست از همه پوياتر است\r\nگر همه صورتگران صورت زيبا كشند * صورت زيباى تواز همه زيباتر است \r\n\r\n","description":"","footnote":"","page_name":" 224 ","page_number":224},
  {"content":"\r\n\r\n چون به چمن صف زنند خيل سَهى قامتان * قامت رعناى تو از همه رعناتر است\r\nسنبل مشكين تو از همه آشفته‌تر * نرگس شهلاى تو از همه شهلاتر است\r\nحُسن دلاراى تو از همه مشهورتر * عاشق رسواى تو از همه رسواتر است\r\nمست مقامات شوق از همه هشيارتر * پير خرابات عشق از همه برناتر است \r\n( فروغى بسطامى )\r\nاو در مناجات و نيايشش از حضرت محبوب مىخواست : از اين كه ثروت باعث طغيان و ياغىگرى و افتادن او در چاه شهوات شود محافظت گردد و از طوفان‌هاى ويرانگر غرايز و وسوسه‌هاى شياطين بر كنار ماند .\r\nاز جناب حقّ درخواست داشت كه به اندازهء عفاف و كفاف از آن همه محصول برداشت كند و مازاد بر احتياج را در آن راهى كه معبود محبوب خواسته به كار گيرد .\r\nبرنامهء هميشگى آن انسان بيدار و مرد با كرامت اين بود كه به وقت رسيدن محصول به اندازه‌اى كه خرج خانواده و مخارج سالانهء باغ تأمين شود به بازار فروش رود و بقيّهء آن به مستمندان و دردمندان و نيازمندان برسد ، به همين خاطر وقتى خريداران در حدّى كه او مىخواست ميوه را به مراكز فروش حمل مىكردند ، درِ باغ را به روى محتاجان باز مىگذاشت و به آنان مىگفت : به مقدارى كه نياز داريد از اين منبع سرشار الهى ببريد .\r\nفرزندان آن مرد كه همچون پدر از ايمان و عشق بهره نداشتند و انديشهء مادّى بر آنان حاكم بود ، بر خلاف معمول از آن معلّم بزرگوار درس كرامت و سخاوت نگرفته\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبودند به اعتراض برخاسته به پدر پير گفتند : اينسان كه با باغ عمل مىكنى تجاوز به حقّ ماست و ايجاد محدوديّت در رزق و روزى فرزندانت ! اگر بدين صورت ادامه دهى به زودى ما را دچار فقر و تنگدستى كرده و به مشقّت و سختى دچار خواهى كرد .\r\nمرد حقّ پرست در پاسخ فرزندانش گفت : من شما را در انديشه و فكرتان خطا كار مىدانم ، ثروت انباشته چه ارزشى دارد و چه دردى از انسان دوا مىكند ؟ گيرم كه من از روزگار جوانى مخارج خود را تأمين مىكردم ، بقيّه را رويهم مىگذاشتم و امروز انبارهايى از كيسهء زر و طلا و نقره داشتم به من بگوييد چه فايده داشت ، جز اين كه در كنار آن همه ثروت مىمردم و شما آن را به ارث مىبرديد و من در عالم برزخ بايد پاسخگوى آن همه مال در برابر حقّ مىبودم ، مال و ثروتى كه در آن حقّ تهيدستان و ضعيفان و افتادگان موج مىزد ؟ !\r\nفرزندانم ! ملكيّت حقيقى اين باغ و بستان و اين مال و ثروت از من و شما نيست ، آفرينش از آنِ خداست و ما در كنار اين سفره مأمور به اوامر او هستيم ، خواستهء حضرت او اين است كه : به اندازهء نياز مصرف كرده و بقيّه را در راه او به خرج اندازيم . اين صحيح نيست كه تعدادى معدود در انواع وسايل زندگى ولذّت وخوشى غرق باشند و طايفه‌اى ديگر كه در ميانشان عباد شايستهء حق وجود دارد ، با زن و بچّهء خود در عين آبرودارى و داشتن كار و كسب ضعيف ، دچار رنج و مصيبت و درد و مشقّت و گرفتارى و رنج باشند .\r\nشكر نعمت‌هاى او كه از باب لطف و محبّت و عنايت و كرامت به ما ارزانى داشته خوردن و خوراندن و عبادت و خدمت به خلق اوست و من راهى جز اين نمىروم و برنامه‌اى جز اين نمىخواهم ، مرا عشقى جز عشق او نيست و هدفى جز جلب رضايت و عنايت او ندارم ، من در وفادارى نسبت به او و اهداف پاكش استقامت مىورزم و از توفيق چنين زندگى دلشادم :\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n دلْ خاكِ سر كوى وفا شد چه بجا شد * سر در ره تيغ تو فدا شد چه بجا شد\r\nاشكم كه دلى داشت گره بر سر مژگان * در كوى تو از ديده جدا شد چه بجا شد\r\nچون سايه به خاك قدمت جبههء ما را * يك سجده به صد شكر ادا شد چه بجا شد\r\nاين ديده كه حسرتكدهء شوق تماشاست * اى خوش نگهان جاى شما شد چه بجا شد\r\nبيدل هوس نشأهء آوارگيى داشت * چون اشك كنون بىسر و پا شد چه بجا شد \r\n( بيدل دهلوى )\r\nآرى ، اى فرزندان من ، مال و ثروت و قدرت و جاه امانتى است كه از جانب دوست به ما واگذار شده تا در نافع‌ترين راه خرج شود . فقرا و مستمندان ، مريضان و دردمندان ، بيچارگان و افتادگان ، يتيمان و بينوايان همه و همه و حتّى حيوانات و پرندگان در اين مال و ثروت حقّ دارند و بايد به حقّ خود برسند تا حضرت محبوب از ما راضى شود .\r\nچون اين همه به حقّ خود رسيدند آن وقت نوبت من و شماست . اين روشى است كه من از روزگار جوانى به توفيق الهى انتخاب كرده‌ام و تا هستم ادامه مىدهم و هيچ قدرتى نمىتواند مرا از اين راه مستقيم منحرف سازد .\r\nاين را بدانيد كه ثروت و مال از اين راه بركت پيدا مىكند و از طوفان حوادث و بلاها محفوظ مىماند و وسيلهء جلب صلوات و رحمت حقّ شده و مقدّمه‌اى براى آبادى آخرت مىگردد .\r\nفرزندانم ! به من مهلت دهيد ، مىبينيد كه مويم سپيد شده ، جسمم ضعيف گشته ، قامتم به خميدگى نشسته ، امراض گوناگون به من هجوم آورده ، چند صباحى بيشتر از عمرم نمانده ، پس ازمرگ من اين زمين آباد و باغ پر از ميوه به شما مىرسد ، اين شما هستيد كه در برابر اين ارث دو راه داريد : يا مسير مرا ادامه مىدهيد ، يا به راه شيطنت و پستى قدم مىگذاريد . اگر در مقام انفاق برآمديد خداوند عوضش را\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبه شما مىدهد و اگر به خيمهء بخل و دنائت نشستيد عذاب خدا كه تلف شدن مال و افتادن از چشم عنايت اوست به شما مىرسد !\r\nاز اين گفت و شنود ، چند صباحى گذشت كه پيك اجل در رسيد و پيرمرد را به جوار رحمت حقّ منتقل كرد .\r\nايّام به سرعت سپرى شد ؛ باغْ آمادهء بهره‌بردارى گشت و ميوه‌هاى فراوان آن نزديك چيدن شد ، فقرا و مستمندان از اين كه اواخر تابستان رسيده خوشحال شدند ؛ زيرا در انتظار چنان وقتى بودند ، وقتى كه با رفتن به آن باغ مشكلشان حل مىشد و نيازشان برآورده مىگشت .\r\nفرزندان پيرمرد كه وارثان باغ بودند به مشورت نشستند . يكى از آنان گفت : از اين پس در اين باغ براى فقرا و مستمندان حقّى نيست ، ما تمام اين محصول را تبديل به ثروت هنگفت مىكنيم و براى خود وجهه و آبرو مىآوريم . يكى ديگر از برادران كه در اخلاق و رفتار نزديك به پدر بود گفت : من اين تصميم را نمىپسندم ، شما تصوّر مىكنيد كه اين كار به نفع شماست امّا بدانيد كه اين نيّت آلوده باعث از دست رفتن باغ و مال و منال است ، بياييد روش پدر را ادامه دهيد تا باغ بماند و بركت حضرت حقّ به شما نازل گردد .\r\nدر پاسخ او گفتند : دربارهء آنچه مالك نيستى نظر مده كه سخنان و موعظهء تو در بين ما خريدار ندارد .\r\nبرادر مؤمن به آنان گفت : برخيزيد و به نماز بايستيد كه نماز بازدارندهء انسان از كارهاى ناشايسته و نيّت‌هاى آلوده است ؛ ولى به سخنانش اعتنايى نكردند و به موعظه‌اش گوش ندادند .\r\nآنان تصميم گرفتند صبح زود به باغ رفته و نيّت خود را پياده كنند ، ميوه‌ها را با قيمت گران به خريداران دهند و نيازمندان و محرومان را در محروميّت و نياز باقى گذارند .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nشام خورده و به بستر راحت رفتند ، در حالى كه محكوم خواب سنگين بودند ، ابرى صاعقه‌زا از جانب قادر متعال مأموريّت يافت بر آن باغ و تمام درختانش صاعقه بزند و هر چه در آن چهار ديوار است از بيخ و بن بسوزاند و به نابودى كشد ! !\r\nآنان اوّل صبح به باغ آمدند ، وضعى عجيب مشاهده كردند ، از يكديگر پرسيدند باغ ما همين است ؟ ما كه ديروز اين جا را پر از درخت پربار و آراسته به گل و رياحين ديديم ، شايد اشتباه آمده‌ايم ؛ ولى برادر مؤمن گفت : نه ، باغ شما همين است ، بيچاره‌ها ! قبل از اين كه بينوايان را محروم كنيد خود شما محروم شديد و كيفر بخل و پستى خود را ديديد . آنگه خداوند بزرگ در پايان اين داستان مىفرمايد :\r\nكَذلِكَ الْعَذابُ وَلَعَذابُ الْآخِرَةِ أكْبَرُ لَوْ كانُوا يَعْلَمُونَ » « 1 »\r\nچنين است عذاب [ دنيا 
  ] و عذاب آخرت اگر معرفت و آگاهى داشتند ، بزرگ تر است .\r\nآرى ، وجود مقّدس او ، انسان را جهت رشد و كمال به صورت‌هاى گوناگون غرق در محبّت و لطف مىكند ، اگر انسان قدردانى از آن رحمت و محبّت كرد ، به ثواب عظيم مىرسد و اگر عصيان و طغيان پيشه نمود ، عتابش را به صورت‌هاى مختلف جهت بيدارى و بينايى متوجّه وى خواهد كرد .\r\nخوشا به حال آنان كه قدردان نعمت اويند و خوشا به حال آنان كه از عتاب و هشدار او ، به بصيرت و آگاهى مىرسند و از گناه و معصيت توبه كرده ، به راه او باز مىگردند .\r\nوَاعْلَمُوا أَنَّمَا أَمْوَالُكُمْ وَأَوْلَادُكُمْ فِتْنَةٌ وَأَنَّ اللّهَ عِندَهُ أَجْرٌ عَظِيمٌ » « 2 »\r\nو بدانيد كه اموال و فرزندانتان فقط وسيلهء آزمايش شماست ، وخداست كه\r\n\r\n\r\n","description":"","footnote":"\r\n( 1 ) - قلم ( 68 ) : 33 .\r\n( 2 ) - انفال ( 8 ) : 28 .\r\n","page_name":" 229 ","page_number":229},
  {"content":"\r\n\r\nپاداشى بزرگ نزد اوست .\r\nإِنَّمَا أَمْوَالُكُمْ وَأَوْلَادُكُمْ فِتْنَةٌ وَاللَّهُ عِندَهُ أَجْرٌ عَظِيمٌ * فَاتَّقُوا اللَّهَ مَا اسْتَطَعْتُمْ وَاسْمَعُوا وَأَطِيعُوا وَأَنفِقُوا خَيراً لِأَنفُسِكُمْ وَمَن يُوقَ شُحَّ نَفْسِهِ فَأُولئِكَ هُمُ الْمُفْلِحُونَ » « 1 »\r\nاموال و فرزندانتان فقط وسيلهء آزمايش‌اند و خداست كه پاداشى بزرگ نزد اوست . * بنابراين به اندازهء استطاعتى كه داريد از خدا پروا كنيد و [ دعوت حق را 
  ] بشنويد و اطاعت نماييد و انفاق كنيد كه براى شما بهتر است ؛ و كسانى كه خود را از بخل و حرص بازدارند آنان رستگارند .\r\nوَلَنَبْلُوَنَّكُمْ بِشَىْءٍ مِنَ الْخَوْفِ وَالْجُوعِ وَنَقْصٍ مِنَ الْأَمْوَالِ وَالْأَنْفُسِ وَالَّثمَرَاتِ وَبَشِّرِ الصَّابِرِينَ * الَّذِينَ إِذَا أَصَابَتْهُمْ مُصِيبَةٌ قَالُوا إِنَّا لِلّهِ وإِنّا إِلَيهِ رَاجِعُونَ * أُولئِكَ عَلَيْهِمْ صَلَوَاتٌ مِن رَبِّهِمْ وَرَحْمَةٌ وَأُولئِكَ هُمُ الْمُهْتَدُونَ » « 2 »\r\nو بىترديد شما را به چيزى اندك از ترس و گرسنگى و كاهش بخشى از اموال و كسان و محصولات [ نباتى يا ثمرات باغ زندگى از زن و فرزند 
  ] آزمايش مىكنيم . و صبركنندگان را بشارت ده . * همان كسانى كه چون بلا و آسيبى به آنان رسد گويند : ما مملوك خداييم و يقيناً به سوى او بازمىگرديم .\r\n* آنانند كه درودها و رحمتى از سوى پروردگارشان بر آنان است و آنانند كه هدايت يافته‌اند .\r\n\r\nمتاع دنيا يا پاداش عقبى\r\n5 - آياتى كه مال و منال دنيا و زر و زيور و ثروت و متاعش را در برابر امور معنوى\r\n\r\n\r\n","description":"","footnote":"\r\n( 1 ) - تغابن ( 64 ) : 15 - 16 .\r\n( 2 ) - بقره ( 2 ) : 155 - 157 .\r\n","page_name":" 230 ","page_number":230},
  {"content":"\r\n\r\nو ثواب آخرتى و رضايت حق ، امرى ناچيز و عنصرى قليل و برنامه‌اى ناپايدار مىداند و به انسان سفارش مىكند دل به متاع كم و اشياى ناپايدار مبند و گول ظاهر دنيا را مخور ، بلكه آنچه در دست دارى آن را تبديل به عمل صالح كن و از زر و زيور دنيا و متاع قليل آن ، مصالح براى آخرت ابدى و جهان هميشگى فراهم آور كه اين گونه برخوردِ با دنيا ، برنامهء تمام انبيا و اولياى الهى بوده و جز اين راه محصولى غير گناه و شقاوت به دست نمىآيد .\r\nقُلْ مَتَاعُ الدُّنْيَا قَلِيلٌ وَالآخِرَةُ خَيْرٌ لِمَنِ اتَّقَى » « 1 »\r\nبگو : متاع دنيا اندك و آخرت براى آنان كه تقوا ورزيده‌اند بهتر است .\r\nآرى ، اهل تقوا با متاع دنيا برخورد حكيمانه دارند ، آنان از وقت و مال و علم و آبرو و قدرت خويش براى آبادى آخرت استفاده مىكنند و هرگز حاضر نيستند حقّ را با باطل معامله نمايند و سعادت ابدى را از دست داده به شقاوت هميشگى دچار شوند .\r\nأَفَمَن وَعَدْنَاهُ وَعْداً حَسَناً فَهُوَ لَاقِيهِ كَمَن مَتَّعْنَاهُ مَتَاعَ الْحَيَاةِ الدُّنْيَا ثُمَّ هُوَ يَوْمَ الْقِيَامَةِ مِنَ الْمُحْضَرِينَ » « 2 »\r\nپس آيا كسى كه وعدهء نيك به او داده‌ايم و حتماً به آن خواهد رسيد ، مانند كسى است كه او را [ فقط 
  ] از كالا و ابزار زندگى دنيا برخوردارش كرده‌ايم ، سپس او در روز قيامت از احضار شوندگان [ براى عذاب 
  ] است ؟ !\r\nيا قَوْمِ إنَّما هذِهِ الْحَياةُ الدُّنْيا مَتاعٌ و إنَّ الْآخِرَةَ هِىَ دارُالْقَرارِ » « 3 »\r\nاى قوم من ! اين زندگى دنيا فقط كالايى بىارزش و زودگذر است و بىترديد\r\n\r\n\r\n","description":"","footnote":"\r\n( 1 ) - نساء ( 4 ) : 77 .\r\n( 2 ) - قصص ( 28 ) : 61 .\r\n( 3 ) - غافر ( 40 ) : 39 .\r\n","page_name":" 231 ","page_number":231},
  {"content":"\r\n\r\nآخرت سراى هميشگى و پايدار است .\r\nمَتَاعٌ قَلِيلٌ ثُمَّ مَأْوَاهُمْ جَهَنَّمُ وَبِئْسَ الْمِهَادُ » « 1 »\r\n[ اين 
  ] برخوردارى اندك [ و ناچيزى از زندگى زود گذر دنيا 
  ] است ؛ سپس جايگاهشان دوزخ است و آن بد آرامگاهى است .\r\nإِن كُلُّ ذلِكَ لَمَّا مَتَاعُ الْحَيَاةِ الدُّنْيَا وَالْآخِرَةُ عِندَ رَبِّكَ لِلْمُتَّقِينَ » « 2 »\r\nو [ براى خانه‌ها و زندگى آنان 
  ] زر و زيور [ قرار مىداديم 
  ] ، ولى همهء اينها جز كالاى اندك زندگى دنيا نيست و آخرت نزد پروردگارت براى پرهيزكاران است .\r\nالْمَالُ وَالْبَنُونَ زِينَةُ الْحَيَاةِ الدُّنْيَا وَالْبَاقِيَاتُ الصَّالِحَاتُ خَيْرٌ عِندَ رَبِّكَ ثَواباً وَخَيْرٌ أَمَلًا » « 3 »\r\nمال و فرزندان ، آرايش و زيور زندگى دنيا هستند ، ولى اعمال شايستهء پايدار نزد پروردگارت از جهت پاداش بهتر و از لحاظ اميد داشتن به آنها نيكوتر است .\r\nاز رسول بزرگوار صلى الله عليه و آله روايت شده :\r\nمَا الدُّنْيا فِى الْآخِرَةِ إلّامِثْلُ ما يَجْعَلُ أحَدُكُمْ إصْبَعَهُ فِى الْيَمِّ ، فَلْيَنْظُرْ بِمَ يَرْجِعُ . « 4 »\r\nچهرهء دنيا در آخرت به مانند اين است كه يكى از شما انگشت به آب دريا زند ، مگر از آن همه آب چه اندازه نصيب سرانگشت است ؟\r\n( دقّت كنيد كه دل به چه مىسپاريد و با چه عنصرى در ارتباط مىآييد ! )\r\n\r\n\r\n","description":"","footnote":"\r\n( 1 ) - آل عمران ( 3 ) : 197 .\r\n( 2 ) - زخرف ( 43 ) : 35 .\r\n( 3 ) - كهف ( 18 ) : 46 .\r\n( 4 ) - بحار الأنوار : 70 / 119 ، باب 122 ؛ مجموعة ورام : 1 / 150 .\r\n","page_name":" 232 ","page_number":232},
  {"content":"\r\n\r\nو نيز آن حضرت فرمود :\r\nمَا الدُّنْيا فى ما مَضى إلّاكَمِثْلِ ثَوْبٍ شُقَّ بِاثْنَيْنِ و بَقِىَ خَيْطٌ ، إلّا فَكانَ ذلِكَ الْخَيْطُ قَدِ انْقَطَعَ . « 1 »\r\nحال دنيا نسبت به گذشته مانند جامه‌اى است كه دو تكّه شده ، جز نخى از بقيهء آن باقى نيست كه آن نخ هم پاره شده است !\r\nآن كه مغرور اين چند روزه و اين متاع اندك و عنصر ناپايدار مىشود ، از لمس تمام حقايق محروم و از رحمت حضرت حق ممنوع و در نتيجه در تمام شؤون حيات دچار فساد و افساد گشته و اگر دستش برسد براى دستمالى ، قيصريّه را به آتش مىكشد و به خاطر برخوردى ، جهان را بهم مىريزد و محض هوا و شهوتى ، انسان و انسانيّت را به انواع بلاها دچار مىسازد .\r\n اين تكبّر از نتيجه پوست است * جاه و مال آن كبر را زان دوست است\r\nاين تكبّر چيست غفلت از لُباب * منجمد چون غفلت يخ ز آفتاب\r\nكبر زان جويد هميشه جاه و مال * كه ز سرگين است گلخن را كمال\r\nكبر زشت و از گدايان زشت‌تر * روز سرد و برف آنگه جامه تر\r\nتُرَّهات « 2 » از دعوى و دعوت مگو * رو سخن از كبر و از نخوت مگو\r\nچند حرف طُمطراق و كار و بار * كار و حال خود ببين و شرم‌دار \r\n( مولوى )\r\n\r\nرزق و روزى در روايات\r\nدر باب مال و ثروت و روزى حلال و به دست آورندهء آن كه از راه كسب مشروع و\r\n\r\n\r\n","description":"","footnote":"\r\n( 1 ) - تفسير الثعلبى : 3 / 237 ؛ مجموعة ورّام : 1 / 148 .\r\n( 2 ) - تُرَّهات : امور باطل .\r\n","page_name":" 233 ","page_number":233},
  {"content":"\r\n\r\nلحاظ كردن ايمان و تقوا به دست مىآورد ، روايات و فرازهايى بسيار پر قيمت در منابع عالى اسلامى ثبت شده كه توجّه به آن آثار گران‌بهاى الهى لازم است ، آثارى كه قيمت مؤمن و برخوردش را با حقوق مالى نشان مىدهد .\r\nپيامبر گرامى اسلام صلى الله عليه و آله فرمود :\r\nالْكاسِبُ حَبيبُ اللَّهِ . « 1 »\r\nآن كس كه به كسب مشروع مشغول است ( توليدات كشاورزى ، صنعتى ، دامدارى ، تجارت ، هنر ) دوست خداست .\r\nامام صادق عليه السلام از قول خداوند بزرگ نقل كرده كه :\r\nالْخَلْقُ عِيالى ، فَأحَبُّهُمْ إلىَّ أَلْطَفُهُمْ بِهِمْ وَأسْعاهُمْ فى حَوائِجِهِمْ . « 2 »\r\nتمام مردم عيال منند ، محبوب‌ترين آنان نزد من كسانى هستند كه از هر جهت به مردم لطف و محبّت كنند و در برآوردن نيازهاى آنان و رفع مشكلات و علاج دردشان بكوشند .\r\nپيامبر گرامى اسلام صلى الله عليه و آله فرمود :\r\nنِعْمَ الْمالُ الصّالِحُ لِلْرَجُلِ الصّالِحِ . « 3 »\r\nچه نيكوست مال پاك و حلال براى بندهء شايسته .\r\nو به عبارت ديگر ، انسان شايسته مال صحيح را مىشناسد و آن را در خيرات و مبرّات خرج مىكند .\r\nمردى به محضر مقدّس حضرت صادق عليه السلام آمد و عرضه داشت : دعا كن خداوند روزى مرا فراوان كند ، حضرت فرمود :\r\n\r\n\r\n","description":"","footnote":"\r\n( 1 ) - شرح الاسماء الحسنى : 1 / 245 .\r\n( 2 ) - الكافى : 2 / 199 ، حديث 10 ؛ وسائل الشيعة : 16 / 367 ، باب 27 ، حديث 1781 .\r\n( 3 ) - مجموعة ورام : 1 / 158 ؛ بحار الأنوار : 70 / 62 ، باب 122 ، ذيل حديث 30 .\r\n","page_name":" 234 ","page_number":234},
  {"content":"\r\n\r\nدعا نمىكنم ، برو و روزى خود را با اسباب و وسايلى كه خداوند مقرّر فرموده تحصيل كن . « 1 »\r\nلَيْسَ مِنّا مَنْ تَرَكَ دُنْياهُ لِآخِرَتِهِ وَلا آخِرَتَهُ لِدُنياهُ . « 2 »\r\nاز ما نيست كسى كه دنيايش را براى آخرت و يا آخرت خود را براى دنيا از دست بدهد .\r\nجلال الدّين در توضيح روايت بسيار عالى :\r\nنِعْمَ الْعَوْنُ عَلَى الْآخِرَةِ الدُّنْيا . « 3 »\r\nچه خوب كمكى است دنيا براى دستيابى به آخرت !\r\nمىگويد :\r\n« آن كس كه در كارهاى خود هدف از زندگانى را دنيا قرار داد و در جستجويش زندگانى خود را سپرى نمود ، بدترين حال را منظور كرده است ؛ زيرا كه دنيا آن چنان كه مورد تمايل ماست دستگير ما نخواهد بود ، به اين معنا كه آن « مىخواهم » بىنهايت كه فقط با يك هدف بى نهايت روحانى اشباع خواهد گشت نمىتواند با نمودها و پديده‌هاى زندگانى دنيا اشباع شود .\r\nبهترين حال را كسى به دست آورده است كسى كه از تمام كوشش‌هاى دنيوى عنوانِ وسيله منظور نموده و عُقبى را جستجو مىكند .\r\nدربارهء كسب دنيوى هر چه حيله و مكر و دانايى به كار ببرى سرد است و نابجاست . حيله و زيركى براى ترك دنيا پرستى شايسته مىباشد .\r\nكسى كه در زندان نشسته و در جستجوى رهايى از زندان است ، كار خردمندانه را\r\n\r\n\r\n","description":"","footnote":"\r\n( 1 ) - الكافى : 5 / 78 ، حديث 3 ؛ تهذيب الاحكام : 6 / 324 ، باب 93 ، حديث 9 .\r\n( 2 ) - من لا يحضره الفقيه : 3 / 156 ، حديث 3568 ؛ وسائل الشيعة : 17 / 76 ، باب 28 ، حديث 22025 .\r\n( 3 ) - الكافى : 5 / 72 ، حديث 9 ؛ وسائل الشيعة : 17 / 29 ، باب 6 ، 21898 .\r\n","page_name":" 235 ","page_number":235},
  {"content":"\r\n\r\nآن موقع انجام داده است كه در آن زندان نقبى بزند ، شايد كه از آن زندان رهايى يابد .\r\nبستن زندان كار ابلهانه‌اى است ، مانند كرم ابريشمى كه هر چند مىتند گرفتارى خود را اضافه مىكند .\r\nمقصودم از دنيا پرستى غافل شدن از خداست ، نه اين كه دنيا پرستى عبارت است از داشتن مال و منال و مقام دنيا . اگر شخص صاحب مال به طور دقيق مال را ارزيابى كند و اين ارزيابى را به طور كامل بجا آورد او خداپرست است و در حقيقت عبادت انجام مىدهد .\r\nاگر مال دنيا را آن چنان كه دين دستور داده است مالك شوى ، اين همان مال است كه پيامبر صلى الله عليه و آله دربارهء آن گفته است :\r\nنِعْمَ المالُ الصَّالِحُ لِلرَّجُلِ الصَّالِح . « 1 »\r\nچه نيكوست مال مشروع و صالح براى انسان صالح و شايسته .\r\nاگر مال دنيا و محبّت آن را در اعماق دل خود جاى دهى ، مانند اين است كه آب توى كشتى راه يابد ، اين آبِ متراكم شده باعث غرق شدن كشتى خواهد شد ، امّااگر مال دنيا و محبّت آن در اعماق قلبت نبوده باشد مانند آب در زير كشتى موجب حركت او خواهد گشت .\r\nاز همين جهت بود كه سليمان عليه السلام با آن مال و مقام و ثروت و مكنت ، خود را فقير و مسكين مىدانست .\r\nهنگامى كه يك كوزهء خالى و بىآب سرش بسته شده باشد در روى آب مىايستد ، از آن جهت كه درون مرد خدا خالى از نمودهاى سنگين مال دوستى است ، لذا تا روى جهان هستى سر مىكشد و مشرف به جهان مىگردد . چرا آب نمىتواند مرد الهى را در خود فرو ببرد ؟ زيرا كه از نفحهء الهى ، كوزهء روح او پر است ؛\r\n\r\n\r\n","description":"","footnote":"\r\n( 1 ) - بحار الأنوار : 70 / 62 ، باب 122 ؛ مجموعة ورام : 1 / 158 .\r\n","page_name":" 236 ","page_number":236},
  {"content":"\r\n\r\nاگر تمام دنيا ملك مرد خدا باشد با اين حال خود را بىچيز مىداند .\r\nأَنتُمُ الْفُقَرَاءُ إِلَى اللَّهِ وَاللَّهُ هُوَ الْغَنِيُّ الْحَمِيدُ » « 1 »\r\nاى مردم ! شماييد نيازمندان به خدا و فقط خدا بىنياز و ستوده است .\r\n\r\nطلب مال حلال در روايات\r\nدر باب طلب حلال و خرج مازاد بر نياز ، در مهم‌ترين كتب حديث ، روايات پرقيمتى ثبت شده كه توجّه به پاره‌اى از آنها ضرورى است :\r\nرسول خدا صلى الله عليه و آله فرمود :\r\nطَلَبُ الْحَلالِ فَريضَةٌ عَلى كُلِّ مُسْلِمٍ و مُسْلِمَةٍ . « 2 »\r\nدنبال كردن حلال بر هر مرد و زن مسلمان فريضهء الهى است .\r\nو نيز فرمود :\r\nالْعِبادَةُ سَبْعُونَ جُزْءاً ، أفْضَلُها طَلَبُ الْحَلالِ . « 3 »\r\nعبادت هفتاد جزء است ، برترين آن دنبال حلال رفتن است .\r\nو نيز فرمود :\r\nمَنْ أكَلَ مِنْ كَدِّ يَدِهِ حَلالًا فُتِحَ لَهُ أبوابُ الْجَنَّةِ ، يَدْخُلُ مِنْ أيِّها شاءَ . « 4 »\r\nهر كس از محصول زحمت خود اداره شود ، تمام درهاى بهشت به رويش باز مىشود ، از هر كدام كه بخواهد وارد آن جايگاه الهى مىگردد .\r\n\r\n\r\n","description":"","footnote":"\r\n( 1 ) - فاطر ( 35 ) : 15 .\r\n( 2 ) - بحار الأنوار : 100 / 9 ، باب 1 ، حديث 35 ؛ جامع الأخبار : 139 .\r\n( 3 ) - بحار الأنوار : 100 / 9 ، باب 1 ، حديث 36 ؛ مستدرك الوسائل 13 / 12 ، باب 3 ، حديث 14585 .\r\n( 4 ) - مستدرك الوسائل : 13 / 24 ، باب 8 ، حديث 14630 ؛ جامع الأخبار : 139 .\r\n","page_name":" 237 ","page_number":237},
  {"content":"\r\n\r\nو نيز فرمود :\r\nمَنِ اكْتَسَبَ مالًا مِنْ غَيْرِ حِلِّهِ كانَ زادَهُ إلَى النّارِ . « 1 »\r\nهر كس از طريق غير مشروع مالى به دست آورد ، زاد و توشهء جهنمى به دست آورده است .\r\nو نيز فرمود :\r\nمَنْ أكَلَ الْحَلالَ قامَ عَلى رَأْسِهِ مَلَكٌ يَسْتَغْفِرُ لَهُ حَتّى يَفْرُغَ مِنْ أكْلِهِ . « 2 »\r\nكسى كه از روزى حلال مىخورد ، مَلَكى برايش از حضرت حق طلب مغفرت مىكند تا از خوردن بياسايد .\r\nو نيز فرمود :\r\nالْكادُّ عَلى عِيالِهِ كَالْمُجاهِدِ فى سَبيلِ اللَّه . « 3 »\r\nآن كس كه براى اهل و عيالش در جهت به دست آوردن روزى حلال به زحمت است ، همچون رزمنده‌اى در راه خداست .\r\nو نيز فرمود :\r\nمَنْ أكَلَ الْحَلالَ أرْبَعينَ يَوْماً نَوَّرَ اللَّهُ قَلْبَهُ . « 4 »\r\nهر كس به مدّت چهل روز از روزى حلال تناول كند ، خداوند قلبش را نورانى گرداند .\r\nاز آيات قرآن مجيد و روايات و اخبار به دست مىآيد كه : فراهم آوردن روزى حلال عبادت است و هر عبادتى در سايهء اين عبادت مورد قبول خداست ، عبادت\r\n\r\n\r\n","description":"","footnote":"\r\n( 1 ) - بحار الأنوار : 100 / 10 ، باب 1 ، حديث 45 ؛ مستدرك الوسائل : 13 / 67 ، باب 4 ، حديث 14765 .\r\n( 2 ) - بحار الأنوار : 63 / 314 ، باب 2 ، حديث 6 ؛ بحار الأنوار : 100 / 11 ، باب 1 ، حديث 50 .\r\n( 3 ) - بحار الأنوار : 93 / 324 ، باب 42 ، حديث 13 ؛ مستدرك الوسائل : 13 / 55 ، باب 20 ، حديث 14729 .\r\n( 4 ) - بحار الأنوار : 100 / 16 ، باب 1 ، حديث 71 ؛ عدة الداعى : 153 .\r\n","page_name":" 238 ","page_number":238},
  {"content":"\r\n\r\nو كار خيرى كه ريشه در مال حرام دارد در ترازوى حقّ وزنى ندارد و براى قبولى آن راهى نيست .\r\nاز مجموع آيات و روايات اين فصل و مقدّمات و سطورى كه گذشت بدين نتيجه مىرسيم كه : كسب حلال وظيفهء شرعى و پرداخت مازاد بر احتياج در راه خدا يك مسئوليّت سنگين الهى و اجتماعى است .\r\n\r\nنتايج آيات و روايات بسط و قبض رزق\r\nاز آنچه كه در سطور گذشته ملاحظه كرديد نتايج زير به دست مىآيد :\r\n1 - آيات بسط و قبض و وسعت و تنگى رزق به هيچ عنوان مانع از فعّاليّت اقتصادى نيست . بر اساس آيات قرآن هر انسانى مكلّف به كسب و كار است و بيكارى و بىعارى و خوردن از محصول زحمات ديگران بدون شك حرام و امرى ممنوع است ؛ بسط و قبض در كسب و كار و رعايت شرايط الهى امرى آسمانى و حقيقتى ملكوتى است كه نظام حيات انسانى آن را اقتضا مىكند .\r\n2 - فقر و تنگدستى ، يا معيشت مستكبرانه و وسعت در مال و منال ، اگر معلول استعمار و استثمار باشد از نظر فرهنگ حق مردود و غير قابل قبول است و بر مستضعفان و تهيدستان واجب شرعى است كه بر قلدران و زورگويان و اربابان جاه و مال بتازند كه همگان به حقوق الهى و انسانى خود برسند .\r\n3 - بسط و قبض كه معلول گناه و معصيت و فساد و افساد و اسراف و تبذير است ربطى به مقدّرات الهيّه و نقشه‌هاى ملكوتيّه و ارادهء حضرت حقّ ندارد كه براى احدى روزى حرام مقرّر نشده و سخت‌گيرى نابجا مقدّر نگشته است .\r\n4 - بسط و قبض حقيقى عين امتحان و آزمايش حضرت ربّ العزّه جهت رشد و كمال عباد و ظهور شايستگى بندگان است و به عبارت ديگر معلول حكمت و عدل حقّ نسبت به انسان است و هيچ جايى براى ايراد و خرده‌گيرى در آن نيست .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n5 - گروهى از عباد از طريق بسط رزق به بهشت عنبر سرشت مىرسند ، به اين معنا كه مال و ثروت را در راه خدا و خيرات و مبرّات و صدقات و انفاقات به كار مىگيرند و براى آخرت خويش اندوخته‌اى بس عظيم ذخيره مىنمايند و گروه ديگر به خاطر صبر و استقامت در كنار قبض و تنگ‌دستى از شهوات و غرايز و ذلّت و نكبت در امان مىمانند و همين تقوا و پرهيزكارى ، عالىترين ذخيرهء آنان براى قيامت مىگردد . به عبارت ديگر نداشتن مال و ثروت براى آنان ترمزى قوى در برابر معاصى و گناهان است و عاملى براى پاكى و طهارت ، طهارتى كه محصول اخروى آن رضوان و بهشت الهى است .\r\nبيداران و بينايان براى حقّ زنده‌اند و براى حقّ مىميرند ، جز حقّ نمىخواهند و جز حقّ نمىدانند ، كسب و كارشان ، خوراك و پوشاكشان ، مركب و مسكنشان ، اخلاق و حرفشان ، اطوار و رفتارشان ، مال و منالشان ، جاه و مقامشان همه و همه براى حقّ و در راه حقّ و محض حقّ و عين حقّ است .\r\nدنيا براى آنان نردبان آخرت و نان و نعمتشان براى عبادت ربّ و خدمت به خلق است .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n[ « 6 » ثُمَّ ضَرَبَ لَهُ فِي الْحَيَاةِ أَجَلًا مَوْقُوتاً و نَصَبَ لَهُ أَمَداً مَحْدُوداً يَتَخَطَّأُ إِلَيْهِ بِأَيَّامِ عُمُرِهِ و يَرْهَقُهُ بِأَعْوَامِ دَهْرِهِ حَتَّى إِذَا بَلَغَ أَقْصَى أَثَرِهِ و اسْتَوْعَبَ حِسَابَ عُمُرِهِ قَبَضَهُ إِلَى مَا نَدَبَهُ إِلَيْهِ مِنْ مَوْفُورِ ثَوَابِهِ أَوْ مَحْذُورِ عِقَابِهِ لِيَجْزِيَ الَّذِينَ أَسَاءُوا بِمَا عَمِلُوا و يَجْزِيَ الَّذِينَ أَحْسَنُوا بِالْحُسْنَى » « 1 » « 7 عَدْلًا مِنْهُ تَقَدَّسَتْ أَسْمَاؤُهُ و تَظاهَرَتْ آلَاؤُهُ لَا يُسْأَلُ عَمَّا يَفْعَلُ و هُمْ يُسْأَلُونَ » « 2 » 
  ]\r\nآنگاه زندگى او را زمانى معيّن ، مقدّر فرمود و پايانى محدود قرار داد كه به سوى آن پايان ، با ايّام عمرش قدم برمىدارد و با سال‌هاى زندگيش ، به آن نزديك مىشود ، تا هنگامى كه به دورترين باقى مانده پايان زندگيش برسد و پيمانهء حساب عمرش را تمام و كامل دريافت كند . او را به سوى آنچه از پاداش بسيار ، يا عذاب دردناك فرا خوانده ببرد ، تا به خاطر عدالتش ، بدكاران را به علّت كردار ناپسندشان و نيكوكاران را به سبب كار نيكشان جزا دهد .\r\nپاك و مبارك است نام‌هاى حضرتش و پى در پى است نعمت‌هايش .\r\nاز آنچه انجام مىدهد ، بازخواست نشود ، ولى همگان در پيشگاهش بازخواست شوند .\r\n\r\n\r\n","description":"","footnote":"\r\n( 1 ) - نجم ( 53 ) : 31 .\r\n( 2 ) - انبياء ( 21 ) : 23 .\r\n","page_name":" 241 ","page_number":241},
  {"content":"\r\n\r\n\r\nارزش عمر در قرآن\r\nاين فرازها و جملات زيباى دعا به دو واقعيّت بسيار مهم اشاره دارد :\r\n1 - براى هر ذى حياتى دراين جهان وقت معيّن و زمان محدودى است .\r\n2 - هر كس پس از ورود به جهان ديگر به جزاى اعمالش چه نيك ، چه بد خواهد رسيد .\r\nملل مختلفهء جهان هر يك براى نشان دادن قيمت و ارزش عمر ضرب المثلى دارند كه مشهورترين ضرب المثل‌ها در اين زمينه اين جملهء مشهور است : وقت طلاست .\r\nولى اسلام عزيز و فرهنگ ثمربخش الهى زمان و وقت را با هيچ كدام از عناصر مادى هر چند داراى ارزش بالا و سنگين باشد نسنجيده ؛ زيرا در ميزان عدل و حكمت ، عنصرى از عناصر همسنگ با وقت و عمر انسان نيست .\r\nقيمت و ارزش عمر در اسلام ، ايمان و عمل صالح و اخلاق حسنه است . اگر كسى لحظات و دقايق ، ساعات و روزها و شب‌ها ، هفته‌ها و سال‌هاى عمرش را در برابر تحصيل ايمان و معرفت و عمل صالح و اخلاق حسنه بپردازد ، وقت خود را به حق خرج كرده و در اين زمينه از هر ضرر و خسرانى مصون مانده و در پايان راه به رضاى خدا و جنّات نعيم خواهد رسيد .\r\nصرف عمر در امور بيهوده ، يا در عيش و نوش شيطانى ، يا در راه طاغوت و طاغوتچه ، يا در راه دنياى محض و مادّيّت خالص ، يا در لهو و لعب ، هدر دادن وقت و تلف كردن زمان است و عاقبتى جز ذلّت و نكبت و اندوه و حسرت و غضب حقّ و آتش جهنّم ندارد .\r\nآنان كه در روز قيامت دچار حسرت و اندوه و اضطراب و وحشت و عذاب و ذلّت مىشوند همانانند كه در آن جا به تمامى معنى متوجّه مىگردند كه عمر را\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nضايع كرده و وقت و زمانى كه حضرت حقّ براى رشد و كمال به آنان مرحمت فرموده بود صرف هوا و هوس و ابليس و جنود او كرده‌اند .\r\nدرآن روز وضع انبيا و اوليا و عاشقان و عارفان و به خصوص سختى عذاب ، آنان را بيدار مىكند و به منتهاى بينايى نسبت به وضع خودشان مىرساند و مىفهمند كه نمىبايست عمر را ضايع مىكردند و شب و روز و هفته و سال را به بطالت و گناه مىگذراندند ؛ به همين خاطر از ميان شعله‌هاى آتش و عذاب سخت الهى فرياد برمىآورند :\r\nخداوندا ! يك‌بار ديگر مارا به دنيا برگردان و به همان اندازه وقتى كه در اختيار ما گذاشتى براى بار دوّم در اختيار ما بگذار ، تا تمام لحظات و روز و شب و ماه و سالش را در عمل صالح و ايمان و اخلاق صرف كنيم و بعد از آن از عنايات و الطاف و رحمت و مرحمت تو همچون پاكان و نيكان بهره‌مند گرديم ؛ ولى در پاسخ آنان گفته مىشود : براى يك بار ، عمر در اختيارتان گذاشتيم و براى خرج كردن آن در راه صواب و ثواب ، توسّط انبيا و اوليا شما را هدايت كرديم ، مىخواستيد همان وقتى كه در دنيا بوديد از وقت استفاده كنيد و از عمر بهره بگيريد .\r\nاين سؤال و جواب در قرآن مجيد ، پنج بار بين اهل عذاب و حضرت حق ردّ و بدل مىشود و در مرحلهء پنجم زبان اهل جهنّم براى هميشه بسته شده ، از سخن گفتن الى الأبد عاجز مىشوند !\r\nقَالُوا رَبَّنَا أَمَتَّنَا اثْنَتَيْنِ وَأَحْيَيْتَنَا اثْنَتَيْنِ فَاعْتَرَفْنَا بِذُنُوبِنَا فَهَلْ إِلَى خُرُوجٍ مِن سَبِيلٍ * ذلِكُم بِأَنَّهُ إِذَا دُعِىَ اللَّهُ وَحْدَهُ كَفَرْتُمْ وَإِن يُشْرَكْ بِهِ تُؤْمِنُوا فَالْحُكْمُ لِلَّهِ الْعَلِىِّ الْكَبِيرِ » « 1 »\r\nمىگويند : پروردگارا ! دوبار ما را ميراندى و دوبار زنده كردى ، اكنون به\r\n\r\n\r\n","description":"","footnote":"\r\n( 1 ) - غافر ( 40 ) : 11 - 12 .\r\n","page_name":" 243 ","page_number":243},
  {"content":"\r\n\r\nگناهانمان معترفيم ، پس آيا راهى براى بيرون آمدن [ از دوزخ 
  ] هست ؟ * اين [ سختىِ عذاب 
  ] به سبب اين است كه چون خدا به يگانگى [ و بدون معبودانتان 
  ] خوانده مىشد [ يگانگىاش 
  ] را انكار مىكرديد و اگر براى او شريك و همتايى قرار داده مىشد ، باور مىكرديد ؛ پس [ اكنون 
  ] داورى ، ويژهء خداى والامرتبه و بزرگ است .\r\nوَلَوْ تَرَى إِذِ الْمُجْرِمُونَ نَاكِسُوا رُؤُوسِهِمْ عِندَ رَبِّهِمْ رَبَّنَا ابْصَرْنَا وَسَمِعْنَا فَارْجِعْنا نَعْمَلْ صَالِحاً إِنَّا مُوقِنُونَ * وَلَوْ شِئْنَا لَآتَيْنَا كُلَّ نَفْسٍ هُدَاهَا وَلكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَالنَّاسِ أَجْمَعِينَ * فَذُوقُوا بِمَا نَسِيتُمْ لِقَاءَ يَوْمِكُمْ هذَا إِنَّا نَسِينَاكُمْ وَذُوقُوا عَذَابَ الْخُلْدِ بِمَا كُنتُمْ تَعْمَلُونَ » « 1 »\r\nو اگر ببينى زمانى كه [ اين 
  ] مجرمان [ منكر قيامت 
  ] نزد پروردگارشان سرهايشان را به زير افكنده‌اند [ مىبينى كه مىگويند : 
  ] پروردگارا ! [ به آنچه ما را وعده داده بودى 
  ] بينا شديم و [ به دعوت حق 
  ] شنوا گشتيم ، پس ما را به دنيا برگردان تا كار شايسته انجام دهيم ، بىترديد ما باور كننده [ همهء حقايق 
  ] هستيم . * و اگر مىخواستيم ، هدايت هركسى را [ از روى اجبار 
  ] به او عطا مىكرديم ، [ اما همه را آزاد و مختار آفريديم تا راه هدايت يا گمراهى را خود انتخاب كنند 
  ] ولى فرمان من بر عذاب لازم و حتم شده است كه بىترديد دوزخ را از همهء جنّيان و آدميان [ كه آيات من را تكذيب كردند 
  ] پر خواهم كرد . * پس [ به آنان گويند : 
  ] به كيفر آن كه ديدار امروزتان را فراموش كرديد [ عذاب دوزخ را 
  ] بچشيد كه ما [ هم 
  ] شما را واگذاشته‌ايم و به كيفر آنچه همواره انجام مىداديد ، عذاب جاودانه را بچشيد .\r\nوَهُمْ يَصْطَرِخُونَ فِيهَا رَبَّنَا أَخْرِجْنَا نَعْمَلْ صَالِحاً غَيْرَ الَّذِى كُنَّا نَعْمَلُ أَو لَمْ\r\n\r\n\r\n","description":"","footnote":"\r\n( 1 ) - سجده ( 32 ) : 12 - 14 .\r\n","page_name":" 244 ","page_number":244},
  {"content":"\r\n\r\nنُعَمِّرْكُم مّا يَتَذَكَّرُ فِيهِ مَن تَذَكَّرَ وَجَاءَكُمُ النَّذِيرُ فَذُوقُوا فَمَا لِلظَّالِمِينَ مِن نَصِيرٍ » « 1 »\r\nو آنان در آن جا شيون و فرياد مىزنند : پروردگارا ! ما را بيرون بياور تا كار شايسته انجام دهيم غير آنچه انجام مىداديم . [ مىگويم : 
  ] آيا شما را چندان عمر نداديم كه هر كس مىخواست در آن مقدار عمر متذكّر شود ، متذكّر مىشد ؛ و [ آيا 
  ] بيم دهنده‌اى به سوى شما نيامد ؟ پس بچشيد كه براى ستمكاران هيچ ياورى نيست .\r\nوَأَنذِرِ النَّاسَ يَوْمَ يَأْتِيهِمُ الْعَذَابُ فَيَقُولُ الَّذِينَ ظَلَمُوا رَبَّنَا أَخِّرْنَا إِلَى أَجَلٍ قَرِيبٍ نُّجِبْ دَعْوَتَكَ وَنَتَّبِعِ الرُّسُلَ أَو لَمْ تَكُونُوا أَقْسَمْتُم مِن قَبْلُ مَا لَكُم مِن زَوَالٍ » « 2 »\r\nو مردم را از روزى كه عذاب به سويشان مىآيد ، هشدار ده . پس كسانى كه ستم ورزيده‌اند ، مىگويند : پروردگارا ! ما را تا [ سرآمدى نزديك و 
  ] مدتى كوتاه مهلت ده تا دعوتت را اجابت كنيم و از پيامبرانت پيروى نماييم . [ ولى به آنان گويند : 
  ] شما نبوديد كه پيش از اين سوگند ياد مىكرديد كه هرگز براى شما زوال و فنايى نيست ؟ !\r\nقَالُوا رَبَّنَا غَلَبَتْ عَلَيْنَا شِقْوَتُنَا وَكُنَّا قَوْماً ضَالِّينَ * رَبَّنَا أَخْرِجْنَا مِنْهَا فَإِنْ عُدْنَا فَإِنَّا ظَالِمُونَ * قَالَ اخْسَئُوا فِيهَا وَلَا تُكَلِّمُونِ » « 3 »\r\nمىگويند : پروردگارا ! تيره‌بختى و شقاوت ما بر ما چيره شد و ما گروهى گمراه بوديم . * پروردگارا ! ما را از دوزخ بيرون آر ، پس اگر [ به بدىها و گمراهىها 
  ] بازگشتيم ، بىترديد ستمكار خواهيم بود . * [ خدا 
  ] مىگويد : [ اى\r\n\r\n\r\n","description":"","footnote":"\r\n( 1 ) - فاطر ( 35 ) : 37 .\r\n( 2 ) - ابراهيم ( 14 ) : 44 .\r\n( 3 ) - مؤمنون ( 23 ) : 106 - 108 .\r\n","page_name":" 245 ","page_number":245},
  {"content":"\r\n\r\nسگان ! 
  ] در دوزخ گم شويد و با من سخن مگوييد !\r\nاين كه براى هميشه آنان را از سخن گفتن با حق محروم و ممنوع مىكنند شديدترين عذاب و سخت‌ترين حال است .\r\nدر برابر اينان كسانى هستند كه وقت را غنيمت دانسته و براى عمر ارزش قائل شدند و به هدايت انبيا و اوليا مدّت اقامت خود را در دنيا با كسب ايمان و عمل صالح و اخلاق حسنه و در يك كلمه با عبادت ربّ و خدمت به خلق عوض كردند ، اينان را در جهان آخرت رضاى حقّ وبهشت عنبر سرشت است .\r\nكسى كه محورى جز خدا ندارد و محبوبى جز حضرت حقّ در عرش دلش حكومت نمىكند و معلّمى در مسير تربيت و رشد و كمال جز انبيا و اوليا نمىشناسد ، گوهر وقت جز با عشق محبوب حقيقى و جز با عمل صالح و اخلاق حسنه معامله نمىكند و راستى كه عشق حضرت حقّ جز اين اقتضا ندارد .\r\nخواجه معين الدّين چَشتى مىگويد :\r\n من يار ، تو را دارم اغيار نمىخواهم * غير از تو كه دل بردى دلدار نمىخواهم\r\nخارى كه ز درد تو خسته است مرا در دل * من خستهء آن خارم گلزار نمىخواهم\r\nگر جلوه دهى بر دل نقد دو جهان گويم * من عاشق ديدارم دينار نمىخواهم \r\n سرّى كه مرا با توست با غير تو چون گويم * تو دانى و من دانم اظهار نمىخواهم \r\n( معين الدّين چَشتى )\r\n\r\nارزش عمر در روايات\r\nانبيا و اوليا ، امامان و عارفان و عاشقان و ناصحان از تمام افراد بشر خواسته‌اند به ارزش و قيمت وقت ، معرفت پيدا كنند و سعى و كوشش آنان بر اين باشد كه لحظات و ساعت و شب‌ها و روزها و هفته‌ها و ماهها و سال‌هاى خود را با حقّ و حقيقت و طاعت ربّ و خدمت به خلق معامله كنند و از اين كه اوقات پر ارزش را به\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nدست ديو خطرناك هوا و هوس و طوفان بنيان برانداز شهوات و غرايز شيطانى بسپارند پرهيز كنند ؛ ورنه در پايان راه و در عاقبت كار كه سريع‌تر از برق مىرسد به حسرت ابدى و اندوه هميشگى و عذاب دائم دچار خواهند شد .\r\nمعارف اسلامى و روايات با ارزش كتب معتبرهء حديث ، انسان را در راه خرج كردن وقت در امورى كه منفعت ابدى دارد راهنمايى مىكنند و آدمى را از مصرف كردن عمر گرانمايه در مسائلى كه محصولى جز ضرر ابدى و خسارت هميشگى ندارد هشدار مىدهند .\r\nپيامبر صلى الله عليه و آله فرمود :\r\nاتَّقِ الْمَحارِمَ تَكُنْ أعْبَدَ النّاسِ ، و ارْضَ بِما قَسَمَ اللّهُ لَكَ تَكُن أغْنَى النّاسِ ، و أحْسِنْ إلى جارِكَ تَكُنْ مُؤْمِناً ، وَأحِبَّ لِلنَّاسِ ما تُحِبُّ لِنَفْسِكَ تَكُنْ مُوقِناً ، وَلا تُكْثِرِ الضِّحْكَ فَإنَّ كَثْرَةَ الضِّحْكِ تُميتُ الْقُلُوبَ . « 1 »\r\nاوقات عزيز را در گناهان و محرّمات خرج مكن تا عابدترين مردم باشى ، به آنچه از راه كسب مشروع ، خدايت عنايت فرمود خشنود باش تا بىنيازترين افراد باشى ، به همسايه نيكى كن تا مؤمن به حساب آيى ، آنچه براى خود دوست دارى براى همه دوست داشته باش تا اهل يقين باشى و از خندهء زياد بپرهيز كه خندهء زياد دل‌ها را مىميراند .\r\nو نيز آن حضرت فرمود :\r\nمَنْ خَزَنَ لِسانَهُ سَتَرَ اللَّهُ عَوْرَتَهُ ، وَمَنْ كَفَّ غَضَبَهُ كَفَّ اللَّهُ عَنْهُ عَذابَهُ ، وَمَنِ اعْتَذَرَ إلىَ اللَّهِ عَزَّوَجَلَّ قَبِلَ عُذْرَهُ و تَجاوَزَ عَنْهُ . « 2 »\r\nآن كس كه زبانش را از غيبت و تهمت و باطل و استهزاى به ديگران و فحش\r\n\r\n\r\n","description":"","footnote":"\r\n( 1 ) - مجموعة ورّام : 1 / 5 ؛ كنز العمال : 16 / 242 ، حديث 44312 .\r\n( 2 ) - مجموعة ورّام : 1 / 4 ؛ مسند أبى يعلى : 7 / 302 ، با كمى اختلاف .\r\n","page_name":" 247 ","page_number":247},
  {"content":"\r\n\r\nو ناروا و زخم زبان و هر آنچه مردم را به ناحق مىآزارد حفظ كند ، خداوند عيبش را بپوشاند . و هر كس جلوى خشم و غضب و عصبانيّت خود را بگيرد از عذاب خدا در امان مىماند . و هر كس در مسير با عظمت توبه وقت بگذارد و درصدد تدارك گذشته برآيد و از حضرت دوست با عرضه كردن ايمان و عمل صالح و اخلاق حسنه و ترك هر آنچه محبوب نمىپسندد در مقام عذرخواهى برآيد ، خداوند عذرش را بپذيرد و توبه‌اش را قبول كند .\r\n\r\nحكايت سلمان و ابو درداء\r\nسلمان فارسى به ديدن ابودرداء رفت ، همسر ابودرداء را در لباسى كهنه و حالتى دل مرده ديد ، از او پرسيد : اين چه وضعى است ؟ پاسخ داد : برادرت ابودرداء دل از دنيا برداشته و رابطه با غير عبادت بريده . سلمان منتظر ماند تا ابودرداء از بيرون آمد . به سلمان خوش آمد گفت و برايش غذا آورد ، سلمان گفت : ابودرداء غذا بخور ، پاسخ داد : روزه‌ام ، گفت : تو را به خدا سوگند مىدهم غذا ميل كن ، ابودرداء گفت : اى سلمان ! تا تو غذا نخورى من نمىخورم . در هر صورت غذا خوردند ، تا شب رسيد .\r\nچون ابودرداء براى عبادت برخاست سلمان جلوى او را گرفت و گفت : اى ابودرداء ! خدا را بر تو حقّى است و جسد و اهل بيتت را نيز بر تو حقّى است ، گاهى روزه بگير ، گاهى از روزه بپرهيز ، نمازت را به موقع بجاى آر و از وقت خواب و استراحت كم مكن ، هر صاحب حقّى را به حقّش برسان كه اوقات عزيز انسان به همان سان كه خدا وانبيا و كتب آسمانى دستور داده‌اند بايد خرج شود ، ورنه آدمى از بسيارى از فيوضات ربّانيّه محروم مىماند .\r\nابودرداء خدمت رسول خدا صلى الله عليه و آله رسيد و آنچه بين او و سلمان گذشته بود\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nتعريف كرد ، رسول الهى هم آنچه سلمان به ابودرداء فرموده بود تأييد نمودند . « 1 » رسول خدا صلى الله عليه و آله فرمود :\r\nقَدْ أفْلَحَ مَنْ أسْلَمَ ، وَكانَ رِزْقُهُ كَفافاً وَصَبَرَ عَلى ذلِكَ . « 2 »\r\nكسى كه در تمام زمينه‌ها تسليم حضرت حقّ شد و به رزق خود بسنده كرد [ و وقت خود را براى به چنگ آوردن روزى حرام صرف نكرد ، 
  ] و براين گونه زندگى استقامت ورزيد پيروز و رستگار شد .\r\n\r\nنصايحى از بهاء الدين بلخى\r\nدر اين زمينه سلطان العلماء بهاء الدّين بلخى معروف به بهاء ولد ، « 3 » نصايحى حكيمانه و مقالاتى عالمانه دارد كه به گوشه‌اى از آن در سطور زير توجّه مىكنيد :\r\n« گفتم : اى آدمى ، در هر ريزه شهوت تو ديوى چنگال در زده است و به بوى آن مراد در تو مىآيند ، چنان كه مورچه با دانه چنگال سخت كرده باشد ، اندرونت از ديوان همچون مورچه خانه از آن شده است ، تو را گفتند كه : دو در را كه گلو و\r\n\r\n\r\n","description":"","footnote":"\r\n( 1 ) - مجموعة ورّام : 1 / 2 ؛ المحلى ، ابن حزم : 10 / 40 .\r\n( 2 ) - مجموعة ورّام : 1 / 3 ؛ الزهد و صفة الزاهدين : 66 ، حديث 123 .\r\n( 3 ) - بهاء الدين محمد ولد : عارف و واعظ قرن ششم و هفتم پدر جلال الدين محمد بلخى ( مولانا ) وى مشهور به « بهاء ولد » و ملقب به « سلطان العلماء » است .\r\nتذكره نويسان نسبش را به ابوبكر رسانده و لقب بكرى به او داده‌اند . اما در معارف و نيز در آثار مولوى همچنين در كتبيهء مزار به اين نسب اشاره‌اى نشده . بهاء ولد همچون پدر و اجدادش ، به وعظ و خطابه روى آورد و چنان كه از نسبت خطيبى در نام جدش بر مىآيد .\r\nمواعظ او غالباً با معانى صوفيانه و اشاره به آيات قرآن همراه بود كه گاه موجب ناخرسندى برخى فقها و علما و سوءظن حكام مىگشت . تا جايى كه « سلطان العلمايى » او را انكار مىكردند .\r\nدانشنامه جهان اسلام : 4 / 673 .\r\n","page_name":" 249 ","page_number":249},
  {"content":"\r\n\r\nشهوت است در بند تا در نيايند و اگر تو درِ آن را بستى و هنوز اندكى مىآيند و وسوسه مىكنند از آن است كه اندكى مراد هنوز باقى است .\r\nتو را گفتند كه : شيشه را از نان تهى كن تا از نور پر كنى ، تو از نان تهى كردى و لكن نقش سودا پر كردى و خون‌ريم مردمان پر كردى ، از نانت از آن تهى كردند تا بدانى كه از آن دگرها به طريق اولى است تهى شدن .\r\nالْعاقِلُ يَكْفيهِ الْإشارَةُ .\r\nما با عاقل خطاب كرده‌ايم نه با غير عاقل ، اكنون هر انديشه كه هست و هر سودائى كه هست و هر چيزى كه هست چو در انديشه آمد چون گل خشك را ماند و گياه خشك و زرد گشته را ماند و آن كه برون از انديشهء توست هنوز نو نو شكوفه و تازگى دارد و سبزهء نيك تازه از آن جا بيرون مىآيد همچنان كه ميوه‌ها و كوكها كه نو ميرسد ، اوّلش را مىخورند و دگرها را رها مىكنند ؛ زيرا كه اوّلش لطفى و طبعى دارند و از اين قِبَل گفت كه :\r\nالْجُوعُ طَعامُ اللَّهِ .\r\nيعنى كه در عرصهء غيب ، سبزهء حكمت مىرويد و آهوى طبعت آن را مىچرد ، اكنون هر انديشه كه چهره نمود و تو آن را خورديش به اوّل وهلت در عالمى سادگى ، آبگون مىباش كه هر چه بروييد و بدان انديشه خوردى رهاش كن تا باز نو بيرون آيد .\r\nسؤال كرد از هوايى كه سپس مرگ بود ، گفتم : چون قدم در معصيت نهاده‌اى بدان كه قدم در حدود ولايت دوزخ نهاده‌اى در طرفه هوايى ، يعنى چنان كه بادى را سَموم آفريند و بادى را هواى عفن آفريند كه سر و پوست و گوشت مردم را زيان رساند ، همچنان دمِ غيبت تو را و نَفَس فحش تو را سمومى و هواى عفنى آفريند سپس مرگ تا تو را پريشان دارد و از نَفَس تسبيح و نصيحت و شهادت و صدق تو در قولْ آن را هواى خوشى آفريند در حدود ولايت بهشت .\r\nاكنون يك ركن در اصل آفرينش هوا و باد راست و آب و خاك راست و آتش\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nراست .\r\nو آتش ، آتش صلابت و عداوت است با اهل كفر ؛ و آب ، آب رقّت و شفقت است بر اهل اسلام ؛ و باد ، باد نصايح و عدل و صدق است ؛ و خاك ، خاك اجزاى صابر و حَمول « 1 » است و تو را از اينان قرينان آفرينند در بهشت تا بدانى كه مقصود اعتقاد و تعظيم است و به آنچه مراد اللَّه باشد اعتقاد را به آن دارى .\r\nپس تسبيح و تهليل و اعتقاد و بندگى و زارى بر حضرت اللَّه خوشتر بود از همه چيزهاى ديگر .\r\nاكنون چو اللَّه تو را مىبيند خود را چون عروسان بياراى كه خريدار از وى قوىتر نخواهى يافتن !\r\nچشم را به سرمهء شرم و اعتبار مكحّل كن و گوش به گوشوارهء هوش بياراى و دست را به كار ادب برنه ، روى را به سپيده و غازهء « 2 » نياز و اخلاص بياراى و پاى را به خلخال خدمتكارى آراسته گردان و فرق ميان حقّ و باطل راست كن و خِمار « 3 » تعفّف و معجر « 4 » استعصام « 5 » بر سر افكن كه :\r\nالْأوْلِياءُ عَرائِسُ اللَّهِ .\r\nاولياى خدا بندگان آراسته پروردگارند .\r\nتا اغياران بر آن وقوفى نيابند . » « 6 » آرى ، به قول رسول الهى صلى الله عليه و آله :\r\n\r\n\r\n","description":"","footnote":"\r\n( 1 ) - حمول : بار .\r\n( 2 ) - غازه : صدا ، آواز .\r\n( 3 ) - خمار : چادرزنان ، پارچه‌اى كه به وسيلهء آن زن خود را مىپوشاند ، حجاب .\r\n( 4 ) - معجر : پارچه‌اى كه زنان بر سر افكنند ، چارقد ، روسرى .\r\n( 5 ) - استعصام : پناه آوردن .\r\n( 6 ) - معارف بهاء ولد : 1 / 95 .\r\n","page_name":" 251 ","page_number":251},
  {"content":"\r\n\r\nقَدْ أفْلَحَ مَنْ أسْلَمَ ، وَكانَ رِزْقُهُ كَفافاً وَصَبَرَ عَلى ذلِكَ .\r\nكسى كه در تمام زمينه‌ها تسليم حضرت حقّ شد و به رزق خود بسنده كرد [ و وقت خود را براى به چنگ آوردن روزى حرام صرف نكرد ، 
  ] و براين گونه زندگى استقامت ورزيد پيروز و رستگار شد .\r\nكسى كه وقت صرف حقّ كند و از خرج آن در راه غير دريغ ورزد و جز به حلال خدا در تمام زمينه‌ها دست نبرد ، به گنج رضاى دوست و گنجينهء بهشت محبوب بدون شك دست يافته است .\r\nعزيزان ! حرام دنيا و به دست آوردن حقّ ديگران ارزش صرف وقت ندارد گر چه مجموعه‌اى كه به دست مىآوريد از دنيا و مافيها فزون‌تر باشد ! !\r\nبه قول عالمهء فاضله ، پروين اعتصامى :\r\n شالودهء كاخ جهان بر آبست * تا چشم بهم برزنى خراب است\r\nايمن چه نشينى در اين سفينه * كين بحر هميشه در انقلاب است\r\nافسونگر چرخ كبود هر شب * در فكرت افسون شيخ و شاب است\r\nاى تشنه مرو كاندرين بيابان * گر يك سرِ آب است صد سراب است\r\nسيمرغ كه هرگز به دام نايد * در دام زمانه كم از ذُباب است\r\nبگذشت مه و سال دين عجب نيست * اين قافله عمرى است در شتاب است\r\nبيدار شو اى بخت خفته چوپان * كين باديه راحتگه ذِئاب است \r\n( پروين اعتصامى )\r\n\r\nخرج كردن وقت در كلام امام سجاد عليه السلام\r\nامام سجّاد عليه السلام در روايتى بسيار جالب همهء مردم را در راه خرج كردن وقت گران قيمت اينچنين راهنمايى مىكند :\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nإنَّ أحَبَّكُمْ عَنْدَ اللَّهِ عَزَّوَجَلَّ أحْسَنُكُمْ عَمَلًا ، و إنَّ أعْظَمَكُمْ عِنْدَ اللَّهِ عَمَلًا أعْظَمُكُم عِنْدَ اللَّهِ رَغْبَةً ، و إنَّ انْجاكُمْ مِنْ عَذابِ اللَّهِ أشَدُّكُمْ خَشْيَةً للَّهِ ، و إنَّ أقْرَبَكُمْ مِنَ اللَّهِ أوْسَعُكُمْ خُلْقاً ، و إنَّ أَرْضاكُمْ عِنْدَ اللَّهِ أسْبَغُكُمْ عَلى عِيالِهِ ، وَإنَّ أكْرَمَكُمْ عِنْدَ اللَّهِ أتْقاكُمْ . « 1 »\r\nمحبوب‌ترين شما نزد خداى عزّوجلّ نيكوكارترين شماست و عظيم‌ترين شما از نظر عمل ، عظيم‌ترين شما از نظر رغبت به عنايت حقّ است . ناجىترين شما از عذاب الهى با خشيت‌ترين شماست و نزديكترين شما به خدا آن است كه همهء مردم از صفات حسنه و اخلاق پسنديدهء او برخوردار باشند و آن كه خدا از او راضىتر است آن است كه عيالش را در وسعت بيشتر و بهره‌ورى افزون‌تر از نعمت حق قرار دهد و به حق كه گرامىترين شما نزد حق ، خود نگهدارترين شما از محرّمات الهيّه است .\r\n\r\nخرج كردن وقت در كلام پيامبر\r\nرسول با كرامت اسلام صلى الله عليه و آله مىفرمايد :\r\nمَنْ سَلِمَ مِنْ رِجالِ امّتى مِنْ أرْبَعِ خِصالٍ فَلَهُ الْجَنَّةُ : مِنَ الدُّخُولِ فِى الدُّنْيا ، وَاتَّباعِ الْهَوى ، وَشَهْوَةِ الْبَطْنِ ، وَشَهْوَةِ الْفَرْجِ ، وَمَنْ سَلِمَ مِنْ نِساءِ امَّتى مِنْ أرْبَعِ خِصالٍ فَلَهَا الْجَنَّةُ : إذا حَفِظَتْ ما بَيْنَ رِجْلَيْها ، وَأطاعَتْ زَوْجَها ، وَصَلَّتْ خَمْسَها ، وَصامَتْ شَهْرَها . « 2 »\r\nاز مردان امّتم هر كدام از چهار خصلت در امان بمانند و وقت عمر گرانمايه درراه چهار چيز نگذارند اهل بهشتند : افتادن در دنياى حرام ، هواپرستى ، دچار شدن به شهوت شكم و گرفتار آمدن به شهوت جنسى .\r\n\r\n\r\n","description":"","footnote":"\r\n( 1 ) - بلاغة الإمام علىّ بن الحسين : 194 .\r\n( 2 ) - كلمة الرسول الاعظم : 136 .\r\n","page_name":" 253 ","page_number":253},
  {"content":"\r\n\r\nو از زنان امّتم هر كدامشان به چهار حقيقت توجّه كنند اهل بهشتند : حفظ عفّت ، اطاعت از شوهر ، اداى نماز پنج وقت و روزهء ماه رمضان .\r\nو اين همه بدون شك ، محصول ايمان به خدا و توجّه به قيامت و عمل صالح است ، چنان كه در قرآن مجيد آمده :\r\nإِنَّ الَّذِينَ آمَنُوا وَعَمِلُوا الصَّالِحَاتِ أُولئِكَ هُمْ خَيْرُ الْبَرِيِّةِ * جَزَاؤُهُمْ عِندَ رَبِّهمْ جَنَّاتُ عَدْنٍ تَجْري مِن تَحْتِهَا الْأَنْهَارُ خَالِدِينَ فِيهَا أَبَداً رَضِيَ اللَّهُ عَنْهُمْ وَرَضُوا عَنْهُ ذلِكَ لِمَنْ خَشِيَ رَبَّهُ » « 1 »\r\nمسلماً كسانى كه ايمان آورده و كارهاى شايسته انجام داده‌اند ، اينانند كه بهترين مخلوقاتند . * پاداششان نزد پروردگارشان بهشت‌هاى پاينده‌اى است كه از زيرِ [ درختانش 
  ] نهرها جارى است ، در آنها جاودانه‌اند ، خدا از آنان خشنود است و آنان هم از خدا خشنودند ؛ اين [ پاداش 
  ] براى كسى است كه از پروردگارش بترسد .\r\n\r\nخرج كردن وقت در كلام امام موسى بن جعفر عليه السلام\r\nحضرت موسى بن جعفر عليهما السلام جهت و راه خرج عمر را در روايتى بسيار پر قيمت اينچنين بيان مىدارند :\r\nاجْتَهِدُوا فى أنْ يَكُونَ زَمانُكُمْ أرْبَعَ ساعاتٍ :\r\nساعَةٍ لِمُناجاةِ اللَّهِ ، وَساعَةٍ لِأمْرِ الْمَعاشِ ، وَساعَةٍ لِمُعاشَرَةِ الْإخْوانِ وَالثِّقاتِ الَّذينَ يُعَرِّفُونَكُمْ عُيُوبَكُمْ وَيُخْلِصُونَ لَكُمْ فِى الْباطِنِ ، وَساعَةٍ تَخْلُونَ فيها لِلَذّاتِكُمْ فى غَيْرِ مُحَرَّمٍ . « 2 »\r\n\r\n\r\n","description":"","footnote":"\r\n( 1 ) - بيّنه ( 98 ) : 7 - 8 .\r\n( 2 ) - تحف العقول : 409 ؛ بحار الأنوار : 75 / 321 ، باب 25 .\r\n","page_name":" 254 ","page_number":254},
  {"content":"\r\n\r\nبكوشيد كه زمان و وقت شما چهار ساعت شود :\r\n1 - ساعتى براى عبادت و مناجات با محبوب .\r\n2 - ساعتى براى تحصيل معاش و ادرهء امور زندگى مادّى .\r\n3 - ساعتى براى معاشرت با برادران ايمانى و آن چهره‌هاى الهى و مطمئنّى كه عيوب شما را به شما معرّفى مىكنند و خلوص باطن به شما مىدهند .\r\n4 - و ساعتى براى لذّات و خوشىهايى كه از نظر شرع مطّهر حرام نيست .\r\nابن يمين ، شاعر دانشمند ، در اين مقال گويد :\r\n اى برادر هيچ اگر دارى ز حال خود خبر * پس چرا بايد كه باشد يكدمت پرواى قال\r\nدر توحّد كوش و وقت خويش را ضايع مكن * از تكثّر مىنيايد هيچ حاصل جز ملال\r\nآنچه دارى گر بر آن افزون كنى نقصان توست * وانچه دانى گر بيفزايى برآن يا بى كمال\r\nمال اگر ز ابن يمين مايل به غيرى شد چه شد * گفته‌ام با دل كه از بهر مَنال اى دل منال\r\nمال را ز آغاز فطرت در طبيعت هست ميل * واضع اسماش گويى بهر اين گفتست مال \r\n( ابن يمين )\r\n\r\nخرج كردن وقت در كلام امام باقر عليه السلام\r\nحضرت باقر عليه السلام مىفرمايد :\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nامير المؤمنين عليه السلام نماز عشا را در مسجد كوفه خواند ، سپس مردم را سه بار ندا داد آن طور كه همه شنيدند :\r\nتَجَهَّزُوا - رَحِمَكُمُ اللَّهُ - فَقَدْ نُودىَ فيكُمْ بِالرَّحيلِ ، فَمَا التَّعَرُّجُ عَلَى الدُّنْيا بَعْدَ النِّداءِ فيها بِالرَّحيلِ !\r\nتَجَهَّزُوا - رَحِمَكُمُ اللَّهُ - وانْتَقِلُوا بِأفْضَلِ ما بِحَضْرَتِكُمْ مِنَ الزّادِ وَهُوَ التَّقْوى . وَاعْلَمُوا أَنَّ طريقَكُمْ إلىَ الْمَعادِ ، وَمَمَرَّكُمْ عَلَى الصِّراطِ وَالْهَوْلَ الْأعْظَمَ أمامُكُمْ ؛ وَعَلى طَريقِكُمْ عَقَبَةٌ كَئُودٍ وَمَنازِلُ مَهُولَةٌ مَخُوفَةٌ ، لابُدَّ لَكُمْ مِنَ الْمَمَرِّ عَلَيْها وَالْوُقُوفِ بِها ؛ فَإمّا بِرَحْمَةٍ مِنَ اللَّهِ ، فَنجَاةٌ مِنْ هَوْلِها وَعَظِيمِ خَطَرِها وَفَظاعَةِ مَنْظَرِها وَشِدَّةِ مُخْتَبَرِها ؛ وَإمّا بِهَلَكَةٍ لَيْسَ بَعْدَهَا نَجاةٌ . « 1 »\r\nخداوند همهء شما را مشمول رحمت قرار دهد ، براى سفر آخرت مجهّز و مهيّا شويد كه شما را به آن سراى جاودانى خوانده‌اند و از همهء شما جهت سفر به آن وادى دعوت كرده‌اند ، پس از اين دعوتْ توقّف و قصد اقامت شما براى چيست ؟ زندگى شما نشان مىدهد كه گويى به سراى ديگر خوانده نشديد .\r\nخداوند شما را رحمت كند ، آماده شويد و برترين چيزى كه از زاد و توشه در اختيار شماست و آن تقواست براى جهان ديگر همراه خود ببريد .\r\nآگاه باشيد كه راه شما به سوى جهان ديگر است و عبور شما بر صراط است ، هول اعظم پيش روى شماست ، منزل سخت در راهتان قرار دارد ، توقّفگاه‌هاى هولناك و وحشت‌زا در برابر داريد كه عبور ازآنها براى شما اجبارى است و از آن چاره‌اى نداريد ، نجات شما از آن همه منازل هول‌انگيز فقط و فقط در سايهء رحمت اوست كه اين رحمت جز با ايمان و عمل صالح به دست نمىآيد چنانچه در غفلت به سر بريد و دچار هلاكت شويد راه نجاتى\r\n\r\n\r\n","description":"","footnote":"\r\n( 1 ) - مشكاة الأنوار : 304 ؛ بحار الأنوار : 68 / 172 ، باب 64 ، حديث 4 .\r\n","page_name":" 256 ","page_number":256},
  {"content":"\r\n\r\nبراى شما نخواهد بود ! !\r\n\r\nشهيد دوّم و ارزش وقت\r\nشهيد دوّم شارح جليل القدر « لُمْعه » از علماى بزرگ و فقهاى باكرامت جهان تشيّع است . آن مرد بزرگ ، در جلالت قدر و جودت فهم و خدمت به فقه ارزندهء شيعه ، مردى كم نظير و انسانى با بركت است .\r\nشاگرد بزرگوارش در رسالهء با قيمت « بُغْيةُ الْمُريد » در توجه آن مرد بزرگ به ارزش وقت و اداى حقّ هر صاحب حقى و اين كه لحظه‌اى از وقت او هدر نرود مىنويسد :\r\n« 1 - براى ادارهء امور خانه در اوّل شب او را مىديدم كه با دراز گوشى هيزم به خانه مىبرد .\r\n2 - نماز صبح را پس از عبادات شبانه در گوشهء منزلش ، در مسجد بجا مىآورد .\r\n3 - به هنگامى كه بر كرسى درس مىنشست و مباحثهء علمى شروع مىكرد مانند دريا موج مىزد و اين نشان مىداد كه با پشتكارى عجيب به اندوختن مايه‌هاى علمى در ايّام جوانى ، رنج و مشقّت بسيارى تحمّل كرده است .\r\n4 - احتياجات مادّى و معنوى خودش را خودش تأمين مىكرد .\r\n5 - هر كس و هر مهمانى بر او وارد مىشد خودش به خدمت شخص وارد ، اقدام مىكرد .\r\n6 - از عجايب كارهاى او اين بود كه وقتى قلم بر مركّب مىگذاشت تا سى سطر مىنوشت .\r\n7 - دو هزار كتاب از او به يادگار ماند كه دويست جلدش به خط شريف خودش بود از جمله « شرح لمعه » .\r\n8 - از طريق خواب و رؤيا با عالم ملكوت ارتباط داشت .\r\nپدر شيخ بهايى مىگويد :\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبر او وارد شدم وى را غرق در انديشه ديدم ، گفتم : چيست ؟ فرمود : من شهيد ثانى هستم براى اين كه ديشب خواب ديدم سيّد مرتضى مهمانى دارد و تمام علماى اماميّه جمعند ، من چون وارد شدم به من گفت : كنار شيخ شهيد بنشين ؛ اين دليل بر شهادت من است . و عاقبت هم شهيد شد . » « 1 »\r\n\r\nسيّد مهدى قزوينى و ارزش وقت\r\nحالات عجيب عالم بزرگ سيّد مهدى قزوينى هر انسانى را غرق حيرت مىكند .\r\nاين گونه اشخاص براى تمام مردم جهان الگو ، اسوه و سرمشق‌اند .\r\nمحدّث نورى كه به گفتهء خودش زياد خدمت آن مرد بزرگ رسيده بود مىگويد :\r\n« اين كرامات و مقامات از سيّد مرحوم بعيد نبود ، چه او علم و عمل را از عمّ خود جناب سيّد باقر صاحب اسرار و خال خود جناب بحر العلوم - أعلى اللَّه مقامهم - ميراث داشت .\r\nعمّ اكرمش او را تأديب نمود و تربيت فرمود و بر خفايا واسرار مطّلع ساخت تا رسيد به آن مقام كه نرسد به حول آن افكار و دارا شد از فضايل و مناقب مقدارى كه جمع نشد در غير او از علماى ابرار .\r\nاوّل آن كه : آن مرحوم بعد از آن كه هجرت كردند از نجف اشرف به حلّه و مستقر شدند در آن جا و شروع نمودند در هدايت مردم و اظهار حق و ازهاق باطل ، به بركت دعوت آن جناب از داخل حلّه و خارج آن زياده از صد هزار نفر از اعراب ، شيعهء مخلص اثنا عشرى شدند و شفاهى به حقير فرمودند : چون به حلّه رفتم ديدم شيعيان آن جا از علائم اماميّه و شعار شيعه جز بردن اموات خود به نجف اشرف چيزى ندارند و از ساير احكام و آثار عارى و برى ، حتّى از تبرّاى از أعداء اللَّه .\r\nبه سبب هدايت او همه از صلحا و ابرار شدند و اين فضيلت بزرگى است كه از\r\n\r\n\r\n","description":"","footnote":"\r\n( 1 ) - خاتمة مستدرك الوسائل : 2 / 259 ، به نقل از رسالهء بغية المريد .\r\n","page_name":" 258 ","page_number":258},
  {"content":"\r\n\r\nخصايص اوست .\r\nدوّم : كمالات نفسانيّه و صفات انسانيّه كه در آن جناب بود از صبر و تقوا و رضا و تحمّل مشقّت عبادت ، سكون نفس و دوام اشتغال به ذكر خداى تعالى و هرگز در خانهء خود از اهل و اولاد و خدمتگزاران چيزى از حوايج نمىطلبيد ، مانند غذا در ناهار و شام و قهوه و چاى و قليان .\r\nاجابت دعوت مىكرد و در وليمه‌ها حاضر مىشد ، لكن به همراه ، كتبى بر مىداشتند و در گوشهء مجلس مشغول تأليف خود بودند ؛ از صحبت‌هاى مجلس ايشان را خبرى نبود مگر آن كه مسأله‌اى پرسند جواب گويد .\r\nبرنامه و عادت او در ماه رمضان چنين بود كه نماز مغرب را با جماعت در مسجد مىگزارد ، آنگاه نافلهء مقرّرى مغرب را در ماه رمضان كه از هزار ركعت در تمام ماه حسب قسمت به او مىرسيد مىخواند و به خانه مىآمد و افطار مىكرد و برمىگشت به مسجد به همان نحو نماز عشا را بجا مىآورد و به خانه باز مىگشت ، مردم در آن جا جمع مىشدند ، اوّل قارى خوش صدايى آياتى از قرآن كه تعلّق داشت به وعظ و زجر و تهديد و تخويف مىخواند به نحوى كه قلوب قاسيه را نرم و چشم‌هاى خشك شده را تر مىكرد ، آنگاه ديگرى به همان نسق خطبه‌اى از « نهج البلاغه » مىخواند ، آنگاه سيّمى قرائت مىكرد مصايب أبى عبد اللَّه الحسين عليه السلام را ، آنگاه يكى از صلحا مشغول خواندن ادعيهء ماه مبارك مىشد و ديگران متابعت مىكردند ، تا وقت خوردن سحر ، پس هر يك به منزل خود مىرفت . بالجمله ، در مراقبت و مواظبت اوقات و تمام نوافل و سنن و قرائت با آن كه در سنّ به غايت پيرى رسيده بود آيت و حجّتى بود در عصر خود .\r\nسوّم : تصانيف رائقهء بسيارى در فقه و اصول و توحيد و امامت و كلام و غير اينها كه يكى از آنها كتابى است در اثبات اين كه فرقهء ناجيه شيعه است كه از كتب نفيسه\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nاست ، طوبى له و حُسْنُ مَآب . » « 1 »\r\n\r\nارزش وقت در كلام امير المؤمنين عليه السلام\r\nإنَّ الْمَغْبُونَ مَنْ غُبِنَ عُمْرَهُ ، وَإنَّ الْمَغْبُوطَ مَنْ أنْفَدَ عُمْرَهُ فى طاعَةِ رَبِّهِ . « 2 »\r\nبه راستى زيانكاركسى است كه در جهت عمرش زيان كرده ؛ و بهره ورى كه ديگران به او در خرج عمرش حسرت خورند كسى است كه وقتش را در طاعت پروردگارش تمام كرده است .\r\nإنَّ الْعاقِلَ مَنْ نَظَرَ فى يَوْمِهِ لِغَدِهِ ، وَسَعى فى فِكاكِ نَفْسِهِ ، و عَمِلَ لِما لابُدَّ لَهُ و لا مَحيصَ لَهُ عَنْهُ . « 3 »\r\nبه حقيقت ، خردمند و دانا كسى است كه در امروزش فردايش را بنگرد و دنيايش را مزرعهء آخرت بداند و در آزاد كردن نفسش از شهوات و سخط حقّ و عذاب جهنّم بكوشد و بكوشد براى روزى كه از آن چاره و راه فرار ندارد ! .\r\nإنَّ أخْسَرَ النّاسِ صَفْقَةً و أخْيَبَهُمْ سَعْياً رَجُلٌ أخْلَقَ بَدَنَهُ فى طَلَبِ آمالِهِ ، وَلَمْ تُساعِدْهُ الْمَقاديرُ عَلى إِرادَتِهِ ، فَخَرَجَ مِنَ الدُّنْيا بِحَسَراتِهِ ، وَقَدِمَ عَلى الْآخِرَةِ بِتَبِعاتِهِ . « 4 »\r\nبه راستى كه زيانكارترين مردم در تجارت و معاملهء عمر و پشيمان‌ترين آنان در سعى و كوشش ، كسى است كه پيكرش را در پى آرزوهايش بفرسايد\r\n\r\n\r\n","description":"","footnote":"\r\n( 1 ) - نجم الثاقب : 2 / 776 - 778 ، باب 7 ، حكايت 95 .\r\n( 2 ) - غرر الحكم : 160 ، حديث 3061 .\r\n( 3 ) - غرر الحكم : 149 ، حديث 2714 ؛ مستدرك الوسائل : 12 / 150 ، باب 94 ، ذيل حديث 13753 .\r\n( 4 ) - غرر الحكم : 167 ، حديث 3291 ؛ بحار الأنوار : 100 / 38 ، باب 2 ، حديث 85 .\r\n","page_name":" 260 ","page_number":260},
  {"content":"\r\n\r\nو مقدّرات الهى با وى مساعدت ننمايند و او به آرزوهايش نرسد ، آنگاه با اندوه و حسرت فراوان از جهان بيرون رود و با رنج‌هاى فراوان وارد آخرت گردد .\r\nچه نيكوست كه انسان عمر خود را با خدا معامله كند و با چهره‌اى باز و دلى شاد به حضرت حق وارد شود .\r\nإنَّ أوْقاتِكَ أجْزاءُ عُمْرِكَ ، فَلاتُنْفِدْ لَكَ وَقْتاً إلّافيما يُنْجِيكَ . « 1 »\r\nبدون شك اوقاتى كه مىگذرانى پاره‌هاى عمر تو هستند ، لذا نبايد وقت خود را تمام كنى مگر در چيزى كه نجات تو در آن باشد .\r\nاگر دنيا را با عينك توحيد و چشم انبيا و اوليا ببينيم ، جائى است كه راه هر گونه رشد و كمال در آن به روى انسان باز است ، اگر از نعيم آن به طور صحيح استفاده شود آدمى به ذروهء اعلا و به عالم ملكوت و به جهان ملكوت و به جهان ابدى مىرسد و هرگز حاضر نمىشود ثانيه‌اى از وقت خود را در غير راه حقّ مصرف كند ، در حقيقت دنيا را مقدّمهء آخرت گرفته و از حضيض خاك ، خود را به اوج افلاك معنوى مىرساند . و اگر از چشم بى خبران و مادّيگران به آن نظر شود جاى عيش و نوش و ظلم و ستم و آميختن حقّ به باطل و باطل به حقّ است ، در اين صورت از انسان چهره‌اى بدتر از گرگ و روحى بى معناتر از جماد و قلبى سخت‌تر از سنگ ساخته مىشود .\r\nامام على عليه السلام به وضع بينايان و كوردلان در جملات زير اشاره دارد ، بينايانى كه از تمام لحظات عمر براى به دست آوردن خشنودى حق و بهشت عنبر سرشت بهره گرفتند و نابينايان كوردلى كه جز مَظلمه و وزر و و بال چيزى بار پرونده نكردند :\r\nإنَّ الدُّنْيا مُنْتَهى بَصَرِ الْأعْمى ، لا يُبْصِرُ مِمّا وَراءَها شَيْئاً ؛ وَالْبَصيرُ يُنْفِذُها بَصَرَهُ و يَعْلَمُ أنَّ الدّارَ وَراءَها . فَالْبَصيرُ مِنْها شاخِصٌ ، وَالْأعْمى\r\n\r\n\r\n","description":"","footnote":"\r\n( 1 ) - غرر الحكم : 159 ، حديث 3025 ؛ عيون الحكم والمواعظ : 159 .\r\n","page_name":" 261 ","page_number":261},
  {"content":"\r\n\r\nإلَيْها شاخِصٌ ، و الْبَصيرُ مِنْها مُتَزَوِّدٌ ، وَالْأعْمى إلَيْها مُتَزَوِّدٌ . « 1 »\r\nبه راستى كه دنيا آخرين چشم انداز شخص كوردل است و پس از اين چهارچوب محدود چيزى نمىبيند ( به همين خاطر به كار فرداى قيامت كه خدا و كتب آسمانى و انبيا و ائمه عليهم السلام از آن خبر داده‌اند نمىانديشد ! )\r\nامّا روشندل ديدهء قلبش نفوذ پيدا مىكند و در مىيابد كه خانهء واقعى و حيات هميشگى از پسِ اين دنياست ، لذا شخص بينا از دنيا مىكوچد و كوردل به سوى دنيا مىرود ، بينا از دنيا با خرج كردن عمرش در طاعت ربّ براى آخرت توشه مىگيرد و نابينا فقط براى دنيايش دست و پا مىزند !\r\nإنَّ اللَّيْلَ وَالنَّهارَ يَعْمَلانِ فيكَ فَاعْمَلْ فيهِما ، و يَأْخُذانِ مِنْكَ فَخُذْ مِنْهُما . « 2 »\r\nبه راستى كه روز و شب در تو عمل و اثر دارند ، تو نيز در آنها به عمل پرداز ، آنها از عمرت مىگيرند تو هم در برابر خرج شدن عمر بهرهء معنوى بگير .\r\nبه قول عارف بزرگ حكيم صفاى اصفهانى :\r\n بنشين به پس زانو در مِصطبهء « 3 » جانها * تا چند همى گردى بر گرد بيابانها\r\nبگذار سر اى سالك بر پاى گداى دل * تا تاج نهند از سر در پاى تو سلطانها\r\nدر مزرعهء دنيا حاصل نتوان بردن * در مزرعه گر بارد از چشم تو بارانها\r\nبا كوه اگر گويم اين راز زهم ريزد * گوئى دل سنگينت زد پتك به سندانها \r\n\r\n\r\n","description":"","footnote":"\r\n( 1 ) - غرر الحكم : 132 ، حديث 2277 ؛ عيون الحكم والمواعظ : 147 .\r\n( 2 ) - غرر الحكم : 151 ، حديث 2789 .\r\n( 3 ) - مصطبه : محل اجتماع مردم .\r\n","page_name":" 262 ","page_number":262},
  {"content":"\r\n\r\n بشكافت به طنّازى بشكست به طرّارى * تيرش همه جوشنها زلفش همه پيمانها\r\nآن ماه همى تابد آن سرو همى رويد * در زاويهء دلها از باغچهء جانها \r\n( صفاى اصفهانى )\r\n\r\nمنازل الهى در كلام شاه داعى\r\nاز آن جا كه مصرف بجاى وقت به طور حتم و يقين نياز به معرفت و شناخت يك سلسله امور الهى و اسلامى دارد ، لازم است بيش از آنچه در صفحات گذشته به تحرير آمد مسائلى تذكّر داده شود ، لذا در اين قسمت به گفتارى از عارف بزرگ ، شاه داعى شيرازى اشارت مىرود ، باشد كه ارباب حال و اهل صفا و وفا استفادهء بيشترى نصيبشان گردد .\r\nشاه داعى مىگويد :\r\n« در بيان منازل اين راه كه مشتمل بر سه فصل است :\r\nفصل اول : در بيان منزل علم .\r\nفصل دوم : در بيان منزل عمل .\r\nفصل سوم : در بيان منزل خُلق ( اخلاق ) .\r\n\r\nفصل اول : در منزل علم :\r\nببايد دانست كه منزل اوّل سالكان اين راه را منزل علم است كه تابه آن نرسند به منزل‌هاى ديگر نتوانند رسيد و علمى كه سالك را از آن گريز نيست بر سه قسم است :\r\n1 - علم شريعت 2 - علم طريقت 3 - علم حقيقت\r\n[ \r\n1 - علم شريعت\r\n
  ] امّا علم شريعت كه آن علم فرايض و سنن و آداب است بر چهار اصل مىآيد :\r\nعبادات و معاملات و نكاح و جراح و در چهار اصل فرايض است و سنن هست و آداب هست و چند چيز ببايد دانستن تا علم شريعت آسان شود : فرض و سنّت و\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمكروه و مباح و حرام .\r\nو فرض آن باشد كه اگر آن نكنند گناهكار شوند و مستحقّ عذاب و اگر بكنند فرمانبردار باشند و مستحقّ ثواب گردند .\r\nو سنّت آن باشد كه اگر نكنند بزه‌مند نشوند و مستحقّ عقوبت نباشند امّا فضيلت ثواب از ايشان فوت شود و اگر بكنند فضيلت و ثواب بيابند .\r\nو مكروه آن چيزى است كه اگر نكنند ثواب بيابند و اگر بكنند بزه‌مند نشوند ، پس نا كردن آن از كردن اولى باشد .\r\nو مباح آن چيزى است كه اگر بكنند و نكنند برابر باشد ، نه به كردن آن بزه‌مند شوند و نه به ناكردن و دركردن و نكردن آن ثوابى و عقابى نباشد . و اكثر علما حلال و مباح را به يك معنى حمل كرده‌اند و بعضى حلال را از مباح ، اخصّ دانسته‌اند و تمسّك به بعضى احاديث جسته‌اند .\r\nو حرام آن است كه به فعل آن مستحقّ مذمّت شوند شرعاً و عقاب بر آن مترتّب گردد .\r\nچون دانسته شد كه فرض و سنّت و مكروه و مباح و حرام چيست ببايد دانست كه : هر چه عمل آن بر بنده‌اى مكلّف فرض شود علم آن نيز فرض باشد ، پس چون نماز بر او فرض باشد علم آن فرض باشد ، در زكات و حجّ نيز همچنين مىدان كه چون عمل آن فرض شد علم آن فرض شود .\r\nپس سالك را در اصل عبادات نگاه بايد كرد كه : عبادات بر او فرض است علم آن بر او فرض بود و ببايدش آموخت كه اگر آن مقدار كه بر او فرض باشد نياموزد عاصى باشد ، امّا لازم نيست كه همهء علوم فقه از عبادات و معاملات و نكاح و جراح بياموزد تا در منزل علم به علم شريعت رسيده باشد ، آن قدر از علم شريعت كه بر او فرض است و آن قدر كه سنّت و ادب به آن شناخت چون حاصل كرد مىتوان گفت كه : سالك در منزل علم به علم شريعت رسيده است .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n[ \r\n2 - علم طريقت\r\n
  ] و امّا علم طريقت دانستن روش اولياست كه بدانند كه اوليا چگونه رفته‌اند تا به مقصود رسيده‌اند ؛ و رفتار ايشان اگر چه در رياضت نفس به يكديگر نمىماند امّا به هر وجه كه رياضت كشيده‌اند از متابعت حضرت مصطفى صلى الله عليه و آله بيرون نرفته‌اند و هر كه از متابعت آن حضرت بيرون رفته است در آن حالت كه بيرون رفته است نه بر طريقت بوده است .\r\nو بالجمله ، علم رياضيّات اوليا از دانستن سه چيز بيرون نيست كه چون آن دانسته شود فى الواقع توان گفت كه سالك در منزل علم به علم طريقت رسيده است .\r\nاوّل : دانستن نفس و حال او در موافقت راه حقّ و مخالفت .\r\nدوم : دانستن خواطر .\r\nسوم : دانستن معالجهء نفس كه او را در راه حقّ چگونه رام توان كرد .\r\n[ \r\nالف - دانستن نفس\r\n
  ] امّا نفس كه به پارسى روانش گويند آفريده‌اى است كه درازا و پهنا و بوم ندارد و كارفرماى بدن است و هر چه در جسد آدمى پيدا مىشود و او به منزلهء جرم ماه است پاك و صافى و در او دانش هاست چون شعاع ماه در ماه ، و لكن چنان كه ماه شعاع از آفتاب دارد نه از خود ، نفس اين دانش‌ها از آفتاب ربوبيّت حقّ دارد نه از خود . و او را چند صفت است كه به واسطهء آن صفت‌ها او را نام‌هاى ديگر پيدا مىشود . چون روح كه پارسى آن « جان » است و چون « عقل » كه پارسى آن « خرد » است و چون « قلب » كه پارسى آن « دل » است .\r\nاگر مىگويد كه صفت او آن است كه تدبير كمال خود مىكند نام او « روح » است ، يا صفت تميز ميان خود و احوال خود و غير مىكند نام او « عقل » است ، يا صفت او\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nآن است كه دائم از جهت ادارك معنى نو از حالى به حالى مىگردد نام او « دل » است و به هر صفت از اين صفات كه گفته شد او را در بدن آلتى موجود است كه به هر آلتى فعلى كه مناسب صفتى است در او از او به ظهور مىرسد ، از براى فعل او به واسطهء صفت تميز آلت دماغ موجود است و از براى فعل او به واسطهء تقلّب از حالى به حالى آلت او آن گوشت پارهء صنوبرى است كه در پهلوى چپ آدمى است و از براى اين آلات كه گفته شد به اين آلات همه عالم موجود است .\r\nاگر اين نفس كه صفت او گفته شد به اين آلات كه دارد فعل او همه بدى است او را « نفس امّاره » گويند و اگر سرزنش خود به بدى مىكند و روى به نيكى دارد او را « نفس لَوّامه » خوانند و اگر از بدى باز ايستاده و آرام و الفت به نيكى گرفته او را « نفس مطمئنّه » نامند . اين بود اشارتى مجمل به دانستن نفس .\r\n[ \r\nب - دانستن خواطر\r\n
  ] امّا خواطر چهارست :\r\nاوّل : خاطر مَلَكى كه در دل آدمى مىافتد كه نيكى بكند و واسطهء آنچه در دل افتاده است مَلَك است گر چه اصلش از حقّ تعالى است .\r\nو دوم : خاطر ربّانى كه در دل مىافتد كه خيرى از او صادر شود بى آن كه در آن خير توقّع نفعى داشته باشد و درين خاطر از حقّ تعالى غيرى واسطه نباشد .\r\nسوم : خاطر شيطانى است كه در دل او مىافتد كه بدى بكند و واسطهء آنچه در دل افتاده است شيطان است اگر چه اصلش از حقّ تعالى است ، چه الهام فجور و تقوا از مهر و لطف حضرت حقّ است . و نفس را كه ميانهء خاطر مَلَكى و شيطانى ، صفت كنند گويند « نفس مُلْهَمه » است .\r\nچهارم : خاطر نفسانى كه در دل مىافتد سرّى به واسطهء جبلّت نفس كه بر هوا و آرزوست .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nو هرگز نتواند بود كه آدمى يك طرفة العين از خاطرى از اين خاطره‌هاى چهارگانه خالى باشد مگر در خواب و بىخودى و تحقيق آن است كه در خواب و بىخودى نيز اين خواطر هست لكن چون نفس به آن مشغول نمىشود چنان مىنمايد كه نيست .\r\nو امّا سخن در موافقت و مخالفت آن است كه : نفسى كه موافق راه حقّ است ، آن نفسى است كه خاطر ربّانى و خاطر ملكى اختيار مىكند و فعل خير و نفسى كه مخالف راه حقّ است آن نفس است كه خاطر شيطانى اختيار مىكند و خود سبب خاطرهاى بد مىشود .\r\nو از اين تقرير حال موافقت نفس و مخالفت او در راه خداوند تعالى معلوم مىشود و سالك بايد كه در موافقت حقّ تعالى و مخالفت نفس و شيطان دائم در جهاد و غزاى معنوى باشد كه آن نفى خاطر شيطانى و نفسانى است و نگاهداشتن خود از فعل بد و اثبات خاطر ربّانى و مَلَكى و مشغول كردن خود به فعل نيك ، ان شاء اللَّه تعالى .\r\n[ \r\nج - دانستن معالجهء نفس\r\n
  ] امّا دانستن معالجهء نفس موقوف صحبت اهل اللَّه و عالم ربّانى و مرشد ملكوتى باشد كه از او بدانند ، يا الهام حضرت حقّ تعالى به دل طالب رسد و بداند كه او را چگونه رام مىبايد كرد ، يا از سخن انبيا و اوليا كه بخواند و بداند وفى الجمله ، نفس را به آن رام توان كرد كه در حظّ دنيا زيادت از ضرورت به او نرسانند و در حظّ آخرت تا توان ، كار خير از او بسازند تا او را فكر دنيا كم شود و فكر آخرت بسيار .\r\nو در كارهاى خير طلب اخلاص از او كنند و در هر چيزى او را متّهم دارند و او را در همهء احوال مقصّر شمارند و دائم او را شكنند كه اگر يك لحظه او را به خود وا گذارند فتنه‌ها بر انگيزد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو او را به اين صفت رام توان كرد كه گفته شد و با وجود آن كه رام باشد اعتماد نبايد كرد و از مكر او ايمن نبايد بود و لجام شريعت از سر او بيرون نبايد كرد تا باشد كه او را به سلامت از قنطرهء شهوات طبيعت بگذرانند و در سنگلاخ دنيا پاى او از جاى نرود و در گذرگاه لذّت بدنى از دزد شيطان در امان باشد و او را با متاع ايمان به معمورهء عالم آخرت رسانند . اين است نمودارى از عالم طريقت كه گفته شد .\r\n[ \r\n3 - علم حقيقت\r\n
  ] و امّا علم حقيقت ، دانستن نفس است با آفريدگار او و اين دانستن بهترين همهء دانش‌هاست .\r\nپس مىگوييم كه آفريدگار جلّ جلاله - موجودى است مطلق ، به اين معنى كه ادراك غير او به كنه حقيقت او نمىرسد ، پس مقيّد به وصف غايت و محدود به حدّ نهايت نشود ، هميشه به خود بوده و هست و باشد و هر مقصود كه گويى از اين موجود مطلق حاصل است ، هر زنده به او زنده است و او زنده ، هر دانايى به او داناست و او دانا ، هر بينايى به او بيناست و او بينا ، هر شنوايى به او شنواست و او شنوا ، هر توانايى به او تواناست و او توانا ، هر خواهنده‌اى به او خواهنده است و او خواهنده ، هر گويائى به او گوياست و او گوينده .\r\nهميشه به اين صفات كمال آراسته است و ذات او به هر صفتى از اين صفات پيدا ، به خود تمام و ثابت است و به هيچ وجه جهت نيستى ندارد و در ذات و صفات و اسما و افعال يگانه و يكتاست ، هست مطلق است و چنان به خود پيدا و روشن است كه او را « نور مطلق » توان خواند از غايت پيدايى و بيرون از او هيچ چيز به خود پيدايى ندارد جز او ، به خود ظلمت مطلق است از غايت ناپيدائى .\r\nو اين نور مطلق كه پيداى مطلق است به پيدائى خود پيوسته شعاع به طرف ظلمت مىافكند و پاره پاره ظلمت كه ناپيدائى صفت اوست رنگ پيدايى نور\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمىگيرد تا همهء ناپيدايىها پيدا مىشود و به زبان عبارت مىگويد كه : نيست هست شد و آفريدگار كه آن نور مطلق است آفريده‌ها كه آن ناپيدايىها بود به حدّ پيدايى رسانيد .\r\nو بدان كه : از جملهء ناپيدايىها كه پيدايى يافت نفس آدمى است كه ظلمتى بود كه از نور روشن شد و روشنى او كه از نور يافته است زندگى و دانايى و شنوايى و بينايى و توانايى و خواهندگى و گويايى است كه در او ظاهر شده است . پس نسبت نفس به آفريدگار نفس ، آن بود كه گوييم نفس ظلمتى است كه نور آفريدگار آن را روشن كرده است و روشنايى او پرتو نورِ صفت آفريدگار اوست ، پس اگر فرض كنى كه روشنايى نور پروردگار به او پيوسته است او موجودى است نورانى به نورِ پروردگار ، اين است نسبت نفس به سوى آفريدگار نفس .\r\nلاجرم هر كه نفس را نشناسد پس آفريدگار نفس را نشناسد ، پس نفس را دو جهت باشد : جهت روشنى و آن از آفريدگار دارد ، جهت تاريكى و آن از خود دارد ؛ روشنى او جهت هستى اوست به سوى هست مطلق كه نور مطلق است و تاريكى او جهت نيستى اوست به سوى نيست مطلق .\r\nسالك بايد كه نظر به جهت نيستى نفس كند و گويد كه به حقيقت نفس نيست ؛ زيرا كه نه هستِ مطلق است ؛ و نظر به جهت هستى نفس كند و گويد : آن كه نفس به او هستى دارد به حقيقت هست كه هستِ مطلق است و نفس را هستى مَجازى است و هستى مَجازى اعتبار ندارد ، پس آفريدگار به حقيقت هست و آفريده به مجاز و در اين مشهد تواند بود كه گويند :\r\nلا مَوْجُودَ إلَّااللَّهُ .\r\nوجود حقيقى ، فقط خداست .\r\nو هر كه نسبت نفس به آفريدگار نفس چنين دانست به قدر خود به علل حقيقت\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nرسيده است . و تا اين سه علم كه علم شريعت و علم طريقت و علم حقيقت است حاصل نشود سالك به منزل علم نرسيده باشد ، واللَّه أعلم .\r\n\r\nفصل دوم : در منزل عمل :\r\nاى عزيز ! عمل صالح كه در طريق كمال نفس ، فرياد رس شخص است و عمل صالح را شرط آن است كه قرين اعتقاد صحيح باشد و اگر نه چنين باشد آن عمل به وصله ننشيند و موجب رستگارى نشود و نتيجهء ثواب ندهد .\r\nامّا اعتقاد درست آن است كه بدانى كه هدايتِ ايمان و معرفت ، حضرت پروردگار مىدهد و توفيق طاعتْ او مىبخشد ؛ اين منّتى و منّتى ديگر آن كه چون عمل صالح از تو در وجود آمد از سر اعتقاد پاك ، البتّه سعى تو ضايع نمىگردد و خداى متعال ثواب آن عمل كرامت مىكند . و عمل صالح كارى است كه فرمودهء خداى و رسول او باشد ، چون اركان اسلام ادا كردن و چون سنّت‌هاى پيغمبر بجاى آوردن و بعد از فرائضْ سنّت‌هاى مؤكّده اوّل بجاى آرد و ديگر سعى كند كه چندانكه متابعت سنّت مىتواند كرد تقصير نكند ، از نماز جماعت و نماز جنازه و با جنازه سر قبر رفتن و پرسش بيماران كردن و تفقّد حال مسلمانان نمودن و در كارهاى خير مدد بودن و آشتى به ميانهء مسلمانان دادن و فتنه بازنشاندن و كلمة الخير گفتن و سلام فاش كردن و به دعوت‌هاى خير حاضر شدن . و بايد كه از جمله اعمال صالحه مداومت نمايد بر صلهء رحم و حقّ همسايه ؛ و چون ابواب عمل صالح كثير است و از عهدهء تعداد آن بيرون نمىتواند آمدن ، به اين چند كلمه در اين فصل اختصار كرديم .\r\n\r\nفصل سوم : در منزل خُلق :\r\nبدان - أعانَكَ اللَّه - كه خوى شخص بر دو گونه بود : خُلق نيك و خلق بد :\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nخُلق نيك صفتى چند باشد در شخص كه شرع پسندد و عقل مستحسن داند و آن بر دو قسم بود : قسمى آن كه به وصلهء دنيا نشيند و قسمى آن كه به وصلهء آخرت نشيند و نسبت با عالم معاد داشته باشد .\r\nو سر جملهء اخلاق نيك چهار خُلق است و باقى خلق‌هاى نيكو همه از آن زايد :\r\n[ \r\nعدالت\r\n
  ] اوّل عدالت : يعنى در امور شخصى و خانوادگى و اجتماعى راه افراط و تفريط نباشد و راه ميانه كند .\r\n[ \r\nحكمت\r\n
  ] دوّم حكمت : كه چيزها به قدر خود چنان بداند كه دانستنى است و بر وفق آن دانستنىها عمل چنان كند كه چنان بايد كرد .\r\n[ \r\nعفّت\r\n
  ] سوّم عفّت : كه نفس را از حرام منع كند با همهء آلات او ، پس به دل كار حرام نكند و به چشم صورت حرام نبيند و به گوش سخن حرام نشنود و به زبان سخن حرام نگويد و به دست تصرّف در حرام نكند و به پاى رفتار حرام نكند و به جاى حرام نرود و به دهان و حلق از لقمهء حرام و جرعهء حرام احتراز كند و به فَرْج مباشرت حرام نكند .\r\n[ \r\nشجاعت\r\n
  ] چهارم شجاعت : كه تواند درمعرض حاصل كردن مقصود ، مقصود شرعى رود اگر چه بيم ازهلاك نفس باشد ، مثل دليرى در معركه ، غزا كردن و دليرى كردن آنگاه كه كلمهء حق در روى سلطان ستمكار بايد گفت ، دليرى كردن چون مسئلهء علم با\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nخصم دانشمند بحث بايد كرد و دليرى كردن چون دشمن در مقابل آيد به سخن و حمله و ضرب و دليرى كردن در همهء امور به شرط آن كه از حدّ شرع تجاوز نكند .\r\nچون شخص را اين چهار خلق حاصل شد همهء اخلاق نيكش ممكن است كه حاصل شود .\r\nآن اخلاق حسنه كه عارفان آن را « مقامات » گويند : صبر و شكر و رضا و توكّل و تسليم و صدق و اخلاص ، آن كه در عرف عام « خُلق خوش » آن را نام كنند چون تواضع و پيش سلامى و رفق و مدارات و از سرِ گناه گذشتن و عيب پوشيدن و بردبارى نمودن و نيازمندى و الفت و محبّت و دلسوزى يكديگر ورزيدن و امثال آن كه احصاى آن نمىتوان كردن ! اين خويهاى خوش عادت بايد كردن .\r\nو از خلق بد كناره مىبايد جست مثل : ستمكارى و بددلى و ابلهى و حرص و شره و از براى دنيا خوارى كشيدن و هم از براى دنيا تكبّر بر مردم كردن و خشم بى جايگه و ميل طبع بر چيزهاى نامشروع نه ضرورت ، رشك و حسد بردن و امثال ذلك .\r\nچه همچنان كه خلق نيك از بسيارى آن ، اين جا جاى تعداد آن نيست ، خلق بد را نيز اين جا نتوان هم برشمرد .\r\nپس وظيفه آن است كه گويم : هر صفتى كه چون عادت شخص شود او را به سبب آن كمالى حاصل گردد اختيار بايد كرد كه خُلق نيك است و هر صفتى كه چون عادت شود شخص را سبب نقصانى گردد و از راه كمالش باز دارد و ترك بايد كرد خلق بد است و اللَّه المرشد . » « 1 » اين است آن طريقى كه وقت پر قيمت را بايد در آن طى كرد ، تا با سپرى كردن عمر در اين طريق خير دنيا و آخرت حاصل گردد و غير اين محصولى جز خِزْى دنيا و عذاب آخرت ندارد !\r\n\r\n\r\n","description":"","footnote":"\r\n( 1 ) - شانزده رساله ، شاه داعى : 7 - 14 .\r\n","page_name":" 272 ","page_number":272},
  {"content":"\r\n\r\n\r\nجاهاى صرف وقت در روايات\r\nمواضع و مواقفى كه بايد اوقات عزيز در آن صرف شود در قرآن مجيد و روايات و اخبار نشان داده شده و از اين طريق حجّت حضرت حقّ بر بندگان تمام است و احدى را در پيشگاه حضرت محبوب در اين زمينه عذرى نيست . در اين بخش به قسمتى از آن مواضع و مواقف اشاره مىشود :\r\nرسول گرامى اسلام صلى الله عليه و آله فرمودند :\r\nمَنْ سَلَكَ طَريقاً يَطْلُبُ فيه عِلْماً سَلَكَ اللَّهُ بِهِ طَريقاً إلَى الْجَنَّةِ ، وَإنَّ الْمَلائِكَةَ لَتَضَعُ أجْنِحَتَها لِطالِبِ الْعِلْمِ رِضاً بِهِ ، و إنَّهُ لَيَسْتَغْفِرُ لِطالِبِ الْعِلْمِ مَنْ فِى السَّماءِ و مَنْ فِى الْأرْضِ حَتَّى الْحُوتِ فِى الْبَحْرِ ، و فَضْلُ الْعالِمِ عَلَى الْعابِدِ كَفَضْلِ الْقَمَرِ عَلى سائِرِ النُّجُومِ لَيْلَةَ الْبَدْرِ . و إنَّ الْعُلَماءَ وَرَثَةُ الْأنْبِياءِ ، إنَّ الْأنْبِياءَ لَمْ يُوَرِّثُوا ديناراً و لادِرْهَماً ولكِنْ وَرَّثُوا الْعِلْمَ ، فَمَنْ أخَذَ مِنْهُ أخَذَ بِحَظٍّ وافِرٍ . « 1 »\r\nهر كسى راهى كه به دانش و معرفت معارف الهيّه منتهى مىشود بپيمايد خداوند راهش را به بهشت قرار مىدهد ، ملائكه با خشنودى كامل بال‌هاى خود را براى نشستن طالب علم مىگستراند و هر آينه هر كس در آسمان و زمين است براى طلبهء علم طلب آمرزش از حقّ مىكند حتّى ماهى دريا . و برترى دانشمند بر عابد برترى ماه بر ساير ستارگان در شب چهارده است . و به تحقيق كه دانشمندان وارثان پيامبرانند ؛ انبيا درهم و دينار باقى نگذاشتند آنچه از آنان باقى ماند علم و معرفت بود ، هر كس از ايشان اخذ علم كند به حظّ وافر رسيده است .\r\n\r\n\r\n","description":"","footnote":"\r\n( 1 ) - بحار الأنوار : 1 / 164 ، باب 1 ، حديث 2 ؛ الكافى : 1 / 34 ، حديث 1 .\r\n","page_name":" 273 ","page_number":273},
  {"content":"\r\n\r\nو نيز آن حضرت فرمود :\r\nأرْبَعَةٌ تَلْزَمُ كُلَّ ذى حِجى و عَقْلٍ مِنْ أُمَّتى ، قيل : يا رَسُولَ اللَّه ! ما هُنَّ ؟ قال :\r\nاسْتِماعُ الْعِلْمِ وَحِفْظُهُ وَ نَشْرُهُ ، وَالْعَمَلُ بِهِ . « 1 »\r\nچهار چيز بر هر صاحب خرد و عقلى از امّت من واجب است ، گفته شد اى رسول خدا ! آن چهار چيز كدام است ؟ فرمود : فراگيرى دانش ، حفظ آن ، نشرش در ميان مردم و عمل به آن .\r\nو نيز آن حضرت فرمود :\r\nمَنْ تَعَلَّمَ الْعِلْمَ لِلتَّكَبُّرِ ماتَ جاهِلًا ، و مَنْ تَعَلَّمَهُ لِلْقَوْلِ دُونَ الْعَمَلِ ماتَ مُنافِقاً ، و مَنْ تَعَلَّمَهُ لِلْمُناظَرَةِ ماتَ فاسِقاً ، وَمَنْ تَعَلَّمَهُ لِكَثْرَةِ الْمالِ ماتَ زِنْديقاً ، و مَنْ تَعَلَّمَهُ لِلْعَمَلِ ماتَ عارفاً . « 2 »\r\nهر كس علم بياموزد تا به ديگران بزرگى بفروشد جاهل از دنيا مىرود ، و هر كس دنبال علم برود فقط براى گفتن ولى عمل نكند منافق مىميرد و هر كس علم را براى جدال با ديگران بخواند فاسق مىميرد ، هر كس دانش را براى كثرت مال بخواهد زنديق از جهان در مىگذرد و هر كس دانش را به خاطر عمل فراگيرد عارف از دنيا مىرود .\r\nو نيز آن حضرت فرمود :\r\nلا يَكُونُ الْعَبْدُ فِى السَّماءِ و لافِى الْأرْضِ مُوْمِناً حَتى يَكُونَ فَضُولًا ، وَلا يَكُونُ فَضُولًا حَتّى يَكُونَ مُسْلِماً ، و لا يَكُونُ مُسْلِماً حَتى يَسْلَمَ النّاسُ مِنْ يَدِهِ و لِسانِه ، و لايَسْلَمُ النّاسُ مِنْ يَدِهِ وَلِسانِهِ حَتّى يَكُونَ عالِماً ، و لايَكُونَ عالِماً حَتّى يَكُونَ عامِلًا بِالعِلْمِ ، و لا يَكُونُ عامِلًا بِالْعِلْمِ حَتّى يَكُونَ\r\n\r\n\r\n","description":"","footnote":"\r\n( 1 ) - كلمة الرسول الأعظم : 87 - 88 ؛ بحار الأنوار : 74 / 162 ، باب 7 ، حديث 169 ؛ دعائم الاسلام : 1 / 79 .\r\n( 2 ) - كلمة الرسول الأعظم : 87 - 88 .\r\n","page_name":" 274 ","page_number":274},
  {"content":"\r\n\r\nزاهِداً ، وَ لايَكُونُ زاهِداً حَتّى يَكُونَ وَرِعاً وَ لايَكُونُ وَرِعاً حتّى يَكُونَ مُتَواضِعاً وَ لايكُونُ مُتَواضِعاً حَتّى يَكُونَ عارِفاً بِنَفْسِهِ ، و لايَكُونُ عارفاً بِنَفْسِهِ حَتّى يَكُونَ عاقِلًا . « 1 »\r\nعبد در آسمان و زمين مؤمن نيست مگر بسيار بخشنده باشد ، بسيار بخشندگى فرع مسلمان بودن است ، مسلمان بودن فرع دين است كه تمام مردم از دست و زبان انسان راحت باشند و مردم از انسان راحت نيستند مگر انسان عالم و با معرفت باشد ، آدمى عالِم به حساب نمىآيد مگر عمل كننده باشد ، عمل كننده نيست مگر بىرغبت به امور حرام باشد و بىرغبت نيست مگر پاكدامن باشد و پاكدامن نيست مگرمتواضع در برابر حقّ باشد و متواضع نيست مگر نفس خود را بشناسد و نفس شناس نيست مگر خردمند و عاقل باشد .\r\nو نيز آن حضرت فرمود :\r\nأفشُوا السَّلامَ ، و أطْعِمُوا الطّعامَ ، و صِلُوا الْأرْحامَ وَصَلوُّا بِاللَّيْلِ وَالنّاسُ نِيامٌ تَدْخُلُوا الْجَنَّةَ بِالسَّلامِ . « 2 »\r\nافشاى در سلام داشته باشيد ، به ديگران بخورانيد ، صلهء ارحام بجاى آوريد و به وقتى كه مردم در خوابند نماز شب بگزاريد تا با سلامتى وارد بهشت شويد .\r\nو نيز آن حضرت فرمود :\r\nإنَّهُ لا نَبِىَّ بَعْدى ، و لاامَّةَ بَعْدُكُمْ ، ألا فاعْبُدوا رَبَّكُمْ ، و صَلُّوا خَمْسَكُمْ ، و صُومُوا شَهْرَكُم ، وَحُجُّوا بَيْتَ رَبِّكُمْ ، و أدُّوا زَكاةَ أمْوالِكُمْ طَيِّبَةً بِها\r\n\r\n\r\n","description":"","footnote":"\r\n( 1 ) - كلمة الرسول الأعظم : 108 .\r\n( 2 ) - كلمة الرسول الأعظم : 109 .\r\n","page_name":" 275 ","page_number":275},
  {"content":"\r\n\r\nأنْفُسُكُم ، و أطيعوا وُلاةَ أمْرِكُمْ تَدْخُلُوا جَنَّةَ رَبِّكُم . « 1 »\r\nپس از من پيامبرى نيست و پس از شما امّتى نمىآيد ، بياييد خدا را بندگى كنيد ، و نماز پنج‌گانه را بجاى آوريد و روزهء رمضان را بگيريد و حجّ خانهء حق را بجاى آوريد و زكات خود را ادا كنيد در حالى كه كاملًا از اين عمل خشنود باشيد و از واليان امرتان ، ائمهء طاهرين عليهم السلام پيروى كنيد تا داخل بهشت پروردگارتان شويد .\r\nو نيز آن حضرت فرمود :\r\nمَنْ أطْعَمَ مُؤْمِناً لُقْمَةً أطْعَمَهُ اللَّهُ مِنْ ثِمارِ الْجَنَّة ، وَمَنْ سَقاهُ شَرْبَةً مِنْ ماءٍ سَقاهُ اللَّهُ مِنَ الرَّحيقِ الْمَخْتومِ ، و مَنْ كَساهُ ثَوْباً كَساهُ اللَّهُ مِنَ الْإسْتَبْرَقِ و الْحَريرِ ، و صَلَّى اللَّهُ عَلَيْهِ و الْمَلائِكَةُ ما بَقِىَ فى ذلِكَ الثَّوْبِ سِلْكٌ . « 2 »\r\nكسى كه به مؤمنى لقمه‌اى بخوراند ، خداوند از ميوهء بهشت به او مىخوراند ؛ و هر كس شربت آبى به مؤمنى بدهد ، خداوند از رحيق مختوم به گلويش مىريزد ؛ و هر كس مؤمنى را با لباسى بپوشاند خداوند از استبرق و حرير بهشت به او مىپوشاند و تا نخى از آن لباس باقى است حضرت حقّ و ملائكه به او درود مىفرستند .\r\nو نيز آن حضرت فرمود :\r\nخافُوا مِنَ اللَّهِ ، و صِلُوا الرَّحِمَ ، فَإنَّهُما فِى الدُّنْيا بَرَكَةٌ ، و فِى الْعُقْبى مَغْفِرَةٌ . وَفى صِلَةِ الرَّحِمِ عَشْرُ خِصالٍ : رِضَا الرَّبِّ ، و فَرَحُ الْقُلُوبِ ، و فَرَحُ الْمَلائِكَةِ ، وَثَناءُ النّاسِ ، و تَرْغيمُ الشَّيْطانِ وَزِيادَةُ الْعُمْرِ ، وَزِيادَةُ الرِّزْقِ ،\r\n\r\n\r\n","description":"","footnote":"\r\n( 1 ) - بحار الأنوار : 79 / 206 ، باب 1 ، حديث 11 ؛ الخصال : 1 / 322 ، حديث 6 ؛ كلمة الرسول الأعظم : 109 .\r\n( 2 ) - بحار الأنوار : 71 / 383 ، باب 23 ، حديث 94 ؛ الأمالى ، شيخ طوسى : 182 ، حديث 306 ؛ كلمة الرسول الأعظم : 110 .\r\n","page_name":" 276 ","page_number":276},
  {"content":"\r\n\r\nوَفَرَحُ الْأمْواتِ ، و زِيادَةُ الْمُرُوَّةِ وَزِيادَةُ الثَّوابِ . « 1 »\r\nاز خدا بترسيد وصلهء رحم بجا آوريد كه اين دو در دنيا بركت و در آخرت مغفرت است . در صلهء رحم ده خصلت وجود دارد : خشنودى پروردگار ، خوشحالى دل‌ها ، خشنودى ملائكه ، تعريف مردم ، خشمگينى و خوارى شيطان ، زياد شدن عمر ، اضافه شدن رزق ، خوشحالى اموات ، زياد شدن جوانمردى و اضافه گشتن ثواب .\r\nو نيز آن حضرت فرمود :\r\nإذا كانَ يَوْمُ الْقِيامَةِ لَمْ تَزُل قَدَما عَبْدٍ حَتّى يُسْأَلَ عَنْ أرْبَعٍ : عَنْ عُمْرِهِ فيمَ أفْناهُ ، و عَنْ شَبابِهِ فيمَ أبْلاهُ ، وَعَمَّا اكْتَسَبَهُ مِنْ أيْنَ اكْتَسَبَهُ و فيمَ أنْفَقَهُ ، وَعَنْ حُبِّنا أهْلَ الْبَيْتِ . « 2 »\r\nچون روز قيامت شود از چهار چيز از بندهء خود سؤال كنند : از عمرش در كجا خرج كرد ، از جوانيش در كجا سپرى نمود ، از مالش از كجا آورد و كجا خرج كرد و از دوستى و عشق ما اهل بيت .\r\nو نيز آن حضرت فرمود :\r\nيا أيُّهَا النّاسُ تُوبُوا إلَى اللَّهِ قَبْلَ أنْ تَمُوتُوا ، و بادِرُوا بِالْأعْمالِ الصّالِحَةِ قَبْلَ أنْ تُشْغَلُوا ، و أصْلِحُوا الَّذى بَيْنَكُمْ و بَيْنَ رَبِّكُمْ تَسْعَدُوا ، وَأكْثِرُوا مِنَ الصَّدَقَةِ تُرْزِقُوا ، وَأمُرُوا بالْمَعْرُوفِ تُحْصَنُوا ، و انْهَوْا عَنِ الْمُنْكَرِ تُنْصَرُوا . إنَّ أكْيَسَكُمْ أكْثَرُكُمْ ذِكْراً لِلْمَوْتِ ، و إنَّ أحْزَمَكُمْ احْسَنُكُمْ اسْتِعْداداً لَه . ألا و إنَّ مِنْ عَلاماتِ الْعَقْلِ التَّجافِىَ مِنْ دارِ الْغُرورِ ، و الْإنابَةَ إلى\r\n\r\n\r\n","description":"","footnote":"\r\n( 1 ) - كلمة الرسول الأعظم : 112 .\r\n( 2 ) - بحار الأنوار : 74 / 162 ، باب 7 ، حديث 162 ؛ تحف العقول : 56 ؛ كلمة الرسول الأعظم : 115 .\r\n","page_name":" 277 ","page_number":277},
  {"content":"\r\n\r\nدارِالْخُلُودِ ، و التَّزَوُّدَ لِسُكْنى الْقُبُورِ ، و التَّأَهُّبَ لِيَوْمِ النُّشُورِ . « 1 »\r\nاى مردم ! قبل از آمدن مرگ از تمام معاصى خود بازگشته و توبه نماييد ، و قبل از اين كه گرفتار شويد و آزادى از شما سلب شود به سوى اعمال صالحه سرعت كنيد ، بين خود و خداى خود را اصلاح نماييد تا هماى سعادت را در آغوش بگيريد ، زياد صدقه بدهيد تا روزى داده شويد ، امر به معروف كنيد تا از بلاهاى اجتماعى مصون بمانيد ، نهى از منكر نماييد تا يارى داده شويد . زرنگ‌ترين و هوشمندترين شما كسى است كه زياد ياد مرگ كند و با احتياطترين شما كسى است كه استعداد بهترى براى مرگ داشته باشد . بدانيد كه چهار چيز علامت عقل است : خالى بودن دل از رابطه با سراى غرور ، عشق به جهان ابدى ، توشه‌گيرى براى برزخ و آمادگى براى روز محشر .\r\nاين قسمت را با قطعه شعرى از عارف بزرگ حكيم سنايى به پايان مىبرم :\r\n در دل آن را كه روشنايى نيست * در خراباتش آشنايى نيست\r\nدر خرابات خود به هيچ سبيل * موضع مردم مُرايى نيست\r\nپسرا خيز و جام باده بيار * كه مرا برگ پارسايى نيست\r\nجرعهء مى به جان و دل بخرم * پيش كس مى بدين روايى نيست\r\nمى خور و علم قيل و قال مگوى * واىِ تو كاين سخن ملايى نيست\r\nتو مخوانم سنايى اى غافل * كين سخنها به خود نمايى نيست \r\n( سنايى غزنوى )\r\n\r\n\r\n","description":"","footnote":"\r\n( 1 ) - بحار الأنوار : 74 / 178 ، باب 7 ؛ اعلام الدين : 333 ؛ كلمة الرسول الأعظم : 127 .\r\n","page_name":" 278 ","page_number":278},
  {"content":"\r\n\r\n[ قَبَضَهُ إِلَى مَا نَدَبَهُ إِلَيْهِ مِنْ مَوْفُورِ ثَوَابِهِ أَوْ مَحْذُورِ عِقَابِهِ لِيَجْزِيَ الَّذِينَ أَسَاءُوا بِمَا عَمِلُوا و يَجْزِيَ الَّذِينَ أَحْسَنُوا بِالْحُسْنَى » « 1 » « 7 عَدْلًا مِنْهُ تَقَدَّسَتْ أَسْمَاؤُهُ و تَظَاهَرَتْ آلَاؤُهُ لَا يُسْأَلُ عَمَّا يَفْعَلُ و هُمْ يُسْأَلُونَ » « 2 » 
  ]\r\nتا هنگامى كه به دورترين باقى مانده پايان زندگيش برسد و پيمانهء حساب عمرش را تمام و كامل دريافت كند . او را به سوى آنچه از پاداش بسيار ، يا عذاب دردناك فرا خوانده ببرد ، تا به خاطر عدالتش ، بدكاران را به علّت كردار ناپسندشان و نيكوكاران را به سبب كار نيكشان جزا دهد .\r\nپاك و مبارك است نام‌هاى حضرتش و پى در پى است نعمت‌هايش . از آنچه انجام مىدهد ، بازخواست نشود ، ولى همگان در پيشگاهش بازخواست شوند .\r\n\r\nجزاى اعمال\r\nخداوند مهربان از باب لطف و عنايت و عشق و محبّت ، انسان را در نعمت‌هاى گوناگونى چه در ظاهر و چه در باطن غرق كرده ، از قبيل عقل و وجدان ، نفس و فطرت ، روح و قلب ، نبوّت و امامت ، ولايت و سيادت ، خلافت و هدايت ، علم و درايت ، جسم و جان ، زمين و آسمان ، دريا و صحرا ، هوا و كوهسار ، معادن و معالم ، پوشاكىها و خوراكىها و آشاميدنىها . . . و پس از اين همه نعمت ، از او قدرشناسى\r\n\r\n\r\n","description":"","footnote":"\r\n( 1 ) - نجم ( 53 ) : 31 .\r\n( 2 ) - انبياء ( 21 ) : 23 .\r\n","page_name":" 279 ","page_number":279},
  {"content":"\r\n\r\nخواسته كه هر يك را در همان جايى كه دستور داده خرج كند تا به اوج سعادت دنيا و آخرت برسد ، آنها كه نعمت‌هاى الهى را در كنار عمر خود و اوقات پر قيمت خويش در طاعت ربّ كه اداى حقوق خالق و مخلوق است مصرف كنند بدون شك در عالم بعد و جهان آخرت به نتايج مثبت برنامه‌هاى خود كه رضاى خدا و بهشت است مىرسند و آنان كه قدر نعمت‌ها را ندانند و آنها را در كنار اوقات خود و شب و روز خويش صرف گناه و معصيت كنند البتّه در جهان پس از مرگ به عواقب سوء اين گونه زندگى برخورد مىكنند و اين دو نوع برخورد كه در جهان ديگر در گردونهء حاكميّت حضرت اللَّه براى انسان پيش مىآيد عين عدل و داد حضرت اوست .\r\n\r\nنعمت‌هاى حق\r\nما انسان‌ها لازم است در زمينهء نعمت‌هاى حقّ به چهار مسئلهء بسيار مهم توجّه داشته باشيم :\r\n1 - كمال نعمت 2 - مقدار نعمت 3 - توجّه به نعمت 4 - تبديل نعمت .\r\n\r\nكمال نعمت\r\n1 - خداوند بزرگ در امور ظاهريّه و باطنيّه آنچه را مورد نياز انسان بوده به طور كامل در اختيارش قرار داده و در اين زمينه بدون ترديد چيزى فروگذار نشده است .\r\nقرآن مجيد در اين زمينه مىفرمايد :\r\nوَ أَسْبَغَ عَلَيْكُمْ نِعَمَهُ ظَاهِرَةً وَبَاطِنَةً وَمِنَ النَّاسِ مَن يُجَادِلُ فِى اللَّهِ بِغَيْرِ عِلْمٍ وَلَا هُدىً وَلَا كِتَابٍ مُنِيرٍ » « 1 »\r\n\r\n\r\n","description":"","footnote":"\r\n( 1 ) - لقمان ( 31 ) : 20 .\r\n","page_name":" 280 ","page_number":280},
  {"content":"\r\n\r\nو نعمت هاى آشكار و نهانش را بر شما فراوان و كامل ارزانى داشته و برخى از مردمند كه همواره بدون هيچ دانشى [ بلكه از روى جهل و نادانى 
  ] و بدون هيچ هدايتى و هيچ كتاب روشنى دربارهء خدا مجادله و ستيز مىكنند .\r\n\r\nمقدار نعمت\r\n2 - مقدار نعمتى كه در اختيار انسان‌هاست به هيچ عنوان قابل شمارش و احصا نيست كه نعمت‌هاى حقّ بيرون از حدّ و عدد ، در گردونهء حيات انسان قرار داده شده ، تنها شمارش سلّول‌هاى بدن را گفته‌اند : اگر تند شمارى در هر ثانيه هزار عدد بشمارد ، سيصد هزار سال به طول خواهد انجاميد چه رسد به شمردن اصل نعمت‌ها و سلّول‌ها و اتم‌ها و جِرم‌هايى كه در آنها به كار رفته است .\r\nخداوند در قرآن مجيد ، در اين زمينه مىفرمايد :\r\nوَآتَاكُم مِن كُلِّ مَا سَأَلْتُمُوهُ وَإِن تَعُدُّوا نِعْمَتَ اللَّهِ لَا تُحْصُوهَا إِنَّ الْإِنسَانَ لَظَلُومٌ كَفَّارٌ » « 1 »\r\nو از هر چيزى كه [ به سبب نيازتان به آن 
  ] از او خواستيد ، به شما عطا كرد . و اگر نعمت هاى خدا را شماره كنيد ، هرگز نمىتوانيد آنها را به شماره آوريد .\r\nمسلماً انسان بسيار ستمكار و ناسپاس است .\r\n\r\nتوجّه به نعمت\r\n3 - انسان بايد به تمام نعمت‌هايى كه در اختيار دارد بينديشد كه از كيست و براى كيست و براى چيست ، تا با اين انديشه صاحب نعمت را بشناسد و قدر نعمت را بداند و نعمت را بجا مصرف نمايد ، تا عدالت فردى و خانوادگى و اجتماعى سامان\r\n\r\n\r\n","description":"","footnote":"\r\n( 1 ) - ابراهيم ( 14 ) : 34 .\r\n","page_name":" 281 ","page_number":281},
  {"content":"\r\n\r\nگرفته و خيمهء حيات طيّبه بر پا شود . قرآن در اين زمينه مىفرمايد :\r\nاذْكُرُوا نِعْمَتِىَ الَّتِى أَنْعَمْتُ عَلَيْكُمْ وَأَوْفُوا بِعَهْدِى أُوفِ بِعَهْدِكُمْ وَإِيَّاىَ فَارْهَبُونِ » « 1 »\r\nنعمت هاى مرا كه به شما عطا كردم ، ياد كنيد و به پيمانم [ كه سفارش به عبادت و ايمان به همهء انبيا به ويژه پيامبر اسلام است 
  ] وفا كنيد تا من هم به پيمان شما [ كه توقع ثواب وپاداش در برابر عبادت و ايمان است 
  ] وفا كنم و [ نسبت به پيمان‌شكنى 
  ] فقط از من بترسيد .\r\n\r\nتبديل نعمت\r\n4 - گروهى هستند كه بدون توجّه به صاحب نعمت و خواسته‌هاى او و بدون توجّه به اوقات عزيز و عمر پر قيمت ، نعمت‌هاى الهى را تبديل به گناه و فسق و فجور و كفر و زندقه مىكنند ، اينان مستحقّ حيات نكبت بار و ذلّت بارند و گروهى نعمت‌هاى حقّ را شاكرند و سعى دارند نعمت را در جايى كه حضرت حقّ فرموده خرج كنند ، اينان از بهترين بندگان و مستحقّ حيات طيّبه و سعادت سرمدى هستند .\r\nدربارهء آنان كه نعمت را تبديل به گناه مىكنند قرآن مجيد مىفرمايد :\r\nأَلَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَأَحَلُّوا قَوْمَهُمْ دَارَ الْبَوَارِ » « 2 »\r\nآيا كسانى را كه [ شكر 
  ] نعمت خدا را به كفران و ناسپاسى تبديل كردند و قوم خود را به سراى نابودى و هلاكت درآوردند ، نديدى ؟\r\nو در آيهء ديگر مىفرمايد :\r\n\r\n\r\n","description":"","footnote":"\r\n( 1 ) - بقره ( 2 ) : 40 .\r\n( 2 ) - ابراهيم ( 14 ) : 28 .\r\n","page_name":" 282 ","page_number":282},
  {"content":"\r\n\r\nوَمَن يُبَدِّلْ نِعْمَةَ اللّهِ مِن بَعْدِ مَا جَاءَتْهُ فَإِنَّ اللّهَ شَدِيدُ الْعِقَابِ » « 1 »\r\nو هركس نعمتِ [ هدايت 
  ] خدا را پس از آن كه به او رسيد ، تبديل [ به كفر 
  ] كند ، [ بداند 
  ] كه يقيناً خدا سخت كيفر است .\r\nشما به انبياى الهى و اولياى حقّ و ائمّهء طاهرين و صالحان و عابدان و عاشقان و عارفان بنگريد كه گاهى مانند نوح نزديك به هزار سال در دنيا زندگى كردند ولى ذرّه‌اى از يك نعمت را بى جا مصرف نكردند !\r\nشما به سليمان صاحب مقام و صاحب مال ، به يوسف صاحب ملك و دارندهء علم و خزانهء مصر ، به ابراهيم بزرگ كه صاحب گوسپندان بود ، به اميرالمؤمنين عليه السلام كه صاحب حكومت و زراعت بود ، به ديگران كه صاحب علم و آبرو بودند بنگريد ، ببينيد نعمت را چگونه قدردانى كردند و كجا مصرف نمودند و خلق خدا در جنب آنان چه سودها بردند ! !\r\n\r\nحكايتى از استاد الهى قمشه‌اى\r\nخداوند رحمت كند استاد بزرگ و عارفم مرحوم الهى قشمه‌اى را ، مىفرمودند :\r\nتمام دواوين شعرا فداى چهار ديوان :\r\nحافظ - سعدى - مثنوى - بابا طاهر !\r\nو همهء ديوان بابا طاهر فداى اين يك رباعى :\r\n خوشا آنان كه اللَّه يارشان بى * به حمد و قل هو اللَّه كارشان بى\r\nخوشا آنان كه دائم در نمازند * بهشت جاودان بازارشان بى \r\n( بابا طاهر )\r\n\r\n\r\n","description":"","footnote":"\r\n( 1 ) - بقره ( 2 ) : 211 .\r\n","page_name":" 283 ","page_number":283},
  {"content":"\r\n\r\nو نيز آن عارف عاشق مىفرمودند :\r\nايّامى كه در خراسان با بودن اساتيدى بزرگ و حكمايى سترگ و فقيهانى عظيم القدر مشغول تحصيل بودم ، ناگهان دلم حال و هواى وطن و شهر و ديار كرد ، در صحن مطهّر حضرت رضا عليه السلام به گوش جان و گوش سر شنيدم هاتفى خواند :\r\n خوشا آنان كه اللَّه يارشان بى * توكّلت على اللَّه كارشان بى \r\nدلم از حال و هواى وطن با شنيدن آن آواى ملكوتى بيرون آمد و سراسر متوجّه درس و بحث شد .\r\nآرى ، اگر نعمت مقام و نعمت مال و نعمت علم و نعمت آبرو و خلاصه هر نعمتى در همان جايى كه خداوند فرموده خرج شود ، نه يك ثانيه عمر تلف مىشود و نه آدمى نسبت به ديگران منبع ظلم و شرّ مىشود و نه به عذاب حقّ مبتلا مىگردد و نه از رضاى حقّ و بهشت الهى محروم مىگردد .\r\n\r\nنصيحتى از شقيق بلخى\r\nشقيق بلخى به هارون گفت :\r\nحكومت ، دربانىِ جهنّم است ، گفت : چگونه ؟ گفت : بيت المال را در اختيارت گذارده‌اند تا به مستمندان و فقرا و مستضعفان برسى تا بر اثر فقر دچار معصيت نشوند و مستحقّ عذاب . شمشير و اسلحه به دستت داده‌اند تا با دشمنان خدا بجنگى ، مبادا كه بر مسلمين هجوم كرده فرهنگ آنان را به نابودى بكشند و اهل جهنّم شوند . تازيانه در اختيارت آمده تا حدود خدا را جارى كنى محض اين كه جامعه دچار فساد نشود . اگر اين امور را مراعات نكنى و مسلمانان دچار عذاب فردا شوند به تلافى اين برنامه خودِ تو به جهنّم خواهى رفت و به اندازهء آنان كه بر سرشان حاكم بودى به عذاب دچار خواهى شد !\r\nبر هر مكلّفى لازم است قرآن مجيد را با تدبّر و تفكّر و روايات را با توجّه و تعقّل\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمطالعه كند ورنه از ثمرات آيات و روايات محروم مانده و چيزى از اين سفرهء گستردهء الهى نصيبش نخواهد شد . تدبّر در آيات و رواياتى كه مسئلهء مرگ و برزخ و ملك الموت و قيامت و حساب و كتاب و ثواب و عقاب را مطرح كرده‌اند انسان را به اصلاح ظاهر و باطن واداشته و به كنترل عقل و نفس و قلب و چشم و گوش و زبان و دست و شكم و شهوت و پا موفّق مىكند .\r\n\r\nحقيقت مرگ\r\nمرگ حقيقتى است كه يادش ، گردن جبّاران را مىشكند و پشت كسرى را مىشكند و اميد قيصرها را نا اميد مىكند .\r\nهمه از مسئلهء مرگ در وحشتند تا وعدهء حقّ برسد ، آرى ، اين وعده به طور حتم براى همه خواهد رسيد و چون برسد انسان‌ها را از قصور به قبور مىبرد ، از خانه هاى روشن و از زير چلچراغ‌ها به گوشهء تاريكى و از بازى با زنان و كنيزان و غلمان به مصاحبت كرم و موران ، از متنعّم بودن به شراب به خفتن روى تراب ، از انس با انيسان به وحشت تنهايى و از رختخواب گرم و نرم به روى خاك لحد !\r\nحضرت زين العابدين اسوهء عارفان و قدوهء سالكان و امام عاشقان در دعاى ابو حمزهء ثمالى در سحر ماه مبارك رمضان به پيشگاه حقّ عرضه مىدارد :\r\nفَقَد أفْنَيْتُ بِالتَّسْويفِ وَالْآمالِ عُمْرى ، و قَدْ نَزَلْتُ مَنْزِلَةَ الْآيِسينَ مِنْ خَيْرى ، فَمَنْ يَكُونُ أسْوَأَ حالًا مِنّى إنْ أنَا نُقِلْتُ عَلى مِثْلِ حالى إلى قَبْرى لَمْ امَهِّدْهُ لِرَقْدَتى ، وَلَمْ أَفْرُشْهُ بِالْعَمَلِ الصّالِحِ لِضَجْعَتى . و ما لى لا أبْكى و لا أدْرى إلى ما يكونُ مَصيرى ، و أرى نَفْسى تُخادِعُنى ، و أيّامى تُخاتِلُنى ، وَقَدْ خَفَقَتْ عِنْدَ رَأْسى أجْنِحَةُ الْمَوْتِ ، فَما لى لا أبْكى ؟ أبْكى لِخُرُوجِ نَفْسى ، أبْكى لِظُلْمَةِ قَبْرى ، أبْكى لِضيقِ لَحْدى ، أبكى لِسُؤالِ مُنْكَرٍ و نَكيرٍ\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nإيّاىَ ، أبْكى لِخُرُوجى مِنْ قَبْرى عُرياناً ذَليلًا . . . . « 1 »\r\nبه حقيقت كه عمرم را به تسويف و تباهى و آرزوهاى باطل از دست دادم ، اينك به جائى رسيده‌ام كه از خوبى و اصلاح نفس خود به كلّى نااميدم ، پس بگو از من بدحال‌تر و تبه روزگارتر كيست ؟ واى بر من ! اگر با چنين حالى به قبرم منتقل شوم ، قبرى كه براى راحت خود مهيّا نكرده و با عمل صالح فرش نكرده‌ام ، چرا گريه نكنم در صورتى كه نمىدانم به كجا مىروم و اكنون مىبينم كه نفس من با من خدعه مىكند و روزگار با من مكر مىورزد در حالى كه عقاب مرگ بر سرم پر و بال گسترده ، پس چرا نگريم ! گريه مىكنم براى وقت خروج روح از بدنم ، گريه مىكنم براى تاريكى قبرم ، گريه مىكنم براى تنگى لحدم ، گريه مىكنم براى پرسش نكير و منكر ، گريه مىكنم براى وقتى كه از قبر برهنه و خوار و ذليل بيرون مىآيم ! ! . . . .\r\n از سينه برون كن دل و دادار نگه دار * جان را بده و لذّت ديدار نگه دار\r\nما بندهء پيريم ز ما هيچ نيايد * ما را ز پى گرمى بازار نگه دار\r\nدر آب بقا غنچهء دل تازه نگردد * يك لحظه برآن گوشهء دستار نگه دار\r\nتا ناله به لب درشكند زاغ و زغن را * يك بلبل گستاخ به گلزار نگه دار\r\nتارى ز سر زلف به عالم نفروشى * سر رشته همين است نگه دار نگه دار\r\nحاجت به هوادارى كس نيست چمن را * اى ابر مروّت طرف خار نگه دار\r\nافسرده دمان آفت گلزار جمالند * خورشيد من ، آيينهء رخسار نگه دار\r\nبى صرفه نگويى سخن عشق شفايى * اين زمزمه را بر لب اظهار نگه دار \r\n( شفايى اصفهانى )\r\nآنان كه عمر به طاعت ربّ گذرانده‌اند و در شوق آخرت و رسيدن به رضاى\r\n\r\n\r\n","description":"","footnote":"\r\n( 1 ) مفاتيح الجنان : دعاى ابو حمزه ثمالى .\r\n","page_name":" 286 ","page_number":286},
  {"content":"\r\n\r\nمحبوب ولقاى حق و قرار گرفتن در بهشت زيستند ، مرگ براى آنها راحت و بشارت و براى غير اينان ذلّت و ظلمت و شقاوت و بدبختى است .\r\n\r\nمرگ نيكوكاران از نظر قرآن\r\nإِنَّ الَّذِينَ قَالُوا رَبُّنَا اللَّهُ ثُمَّ اسْتَقَامُوا تَتَنَزَّلُ عَلَيْهِمُ الْمَلَائِكَةُ أَلَّا تَخَافُوا وَلَا تَحْزَنُوا وَأَبْشِرُوا بِالْجَنَّةِ الَّتِى كُنتُمْ تُوعَدُونَ » « 1 »\r\nبىترديد كسانى كه گفتند : پروردگار ما خداست ؛ سپس [ در ميدان عمل بر اين حقيقت 
  ] استقامت ورزيدند ، فرشتگان بر آنان نازل مىشوند [ و مىگويند : 
  ] مترسيد و اندوهگين نباشيد و شما را به بهشتى كه وعده مىدادند ، بشارت باد .\r\nيَا أَيَّتُهَا النَّفْسُ الْمُطْمَئِنَّةُ * ارْجِعِى إِلَى رَبِّكِ رَاضِيَةً مَرْضِيَّةً * فَادْخُلِى فِى عِبَادِى * وَادْخُلِى جَنَّتِى » « 2 »\r\nاى جان آرام گرفته و اطمينان يافته ! * به سوى پروردگارت در حالى كه از او خشنودى و او هم از تو خشنود است ، باز گرد . * پس در ميان بندگانم درآى * و در بهشتم وارد شو .\r\nأَلَا إِنَّ أَوْلِيَاءَ اللَّهِ لَا خَوْفٌ عَلَيْهِمْ وَلَا هُمْ يَحْزَنُونَ * الَّذِينَ آمَنُوا وَكَانُوا يَتَّقُونَ * لَهُمُ الْبُشْرَى فِى الْحَيَاةِ الدُّنْيَا وَفِى الآخِرَةِ لَا تَبْدِيلَ لِكَلِمَاتِ اللَّهِ ذلِكَ هُوَ الْفَوْزُ الْعَظِيمُ » « 3 »\r\nآگاه باشيد ! يقيناً دوستان خدا نه بيمى بر آنان است و نه اندوهگين مىشوند .\r\n\r\n\r\n","description":"","footnote":"\r\n( 1 ) - فصّلت ( 41 ) : 30 .\r\n( 2 ) - فجر ( 89 ) : 27 - 30 .\r\n( 3 ) - يونس ( 10 ) : 62 - 64 .\r\n","page_name":" 287 ","page_number":287},
  {"content":"\r\n\r\n* آنان كه ايمان آورده‌اند و همواره پرهيزكارى دارند . * آنان را در زندگى دنيا و آخرت مژده و بشارت است [ در دنيا به وسيلهء وحى و در آخرت به خطاب خدا و گفتار فرشتگان 
  ] در كلمات خدا [ كه وعده‌ها و بشارت‌هاى اوست 
  ] هيچ دگرگونى نيست ؛ اين است كاميابى بزرگ .\r\n\r\nمرگ بدكاران از نظر قرآن\r\nيَوْمَ يَرَوْنَ الْمَلَائِكَةَ لَا بُشْرَى يَوْمَئِذٍ لِلْمُجْرِمِينَ وَيَقُولُونَ حِجْراً مَحْجُوراً » « 1 »\r\nروزى كه آنان فرشتگان را مىبينند ، آن روز براى مجرمان بشارتى نيست ؛ و آنان [ به فرشتگان 
  ] مىگويند : [ از شما درخواست داريم كه ما را 
  ] امان دهيد [ و آسيب وگزند عذاب را از ما 
  ] مانع شويد .\r\nإِنَّ الَّذِينَ تَوَفَّاهُمُ الْمَلَائِكَةُ ظَالِمِى أَنْفُسِهِمْ قَالُوا فِيمَ كُنْتُمْ قَالُوا كُنَّا مُسْتَضْعَفِينَ فِي الْأَرْضِ قَالُوا أَلَمْ تَكُنْ أَرْضُ اللّهِ وَاسِعَةً فَتُهَاجِرُوا فيهَا فَأُولئِكَ مَأْوَاهُمْ جَهَنَّمُ وَسَاءَتْ مَصِيراً » « 2 »\r\nقطعاً كسانى كه [ با ترك هجرت از ديار كفر و ماندن زير سلطهء كافران و مشركان 
  ] بر خويش ستم كردند [ هنگامى كه 
  ] فرشتگانْ آنان را قبض روح مىكنند ، به آنان مىگويند : [ از نظر دين‌دارى و زندگى 
  ] در چه حالى بوديد ؟\r\nمىگويند : ما در زمين ، مستضعف بوديم . فرشتگان مىگويند : آيا زمين خدا وسيع و پهناور نبود تا در آن [ از محيط شرك به ديار ايمان 
  ] مهاجرت كنيد ؟ ! پس جايگاهشان دوزخ است و آن بد بازگشت گاهى است .\r\n\r\n\r\n","description":"","footnote":"\r\n( 1 ) - فرقان ( 25 ) : 22 .\r\n( 2 ) - نساء ( 4 ) : 97 .\r\n","page_name":" 288 ","page_number":288},
  {"content":"\r\n\r\nوَلَوْ تَرَى إِذِ الظَّالِمُونَ فِى غَمَرَاتِ الْمَوْتِ وَالْمَلَائِكَةُ بَاسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذَابَ الْهُونِ بِمَا كُنتُمْ تَقُولُونَ عَلَى اللّهِ غَيْرَ الْحَقِّ وَكُنتُمْ عَنْ آيَاتِهِ تَسْتَكْبِرُونَ » « 1 »\r\nاى كاش ستمكاران را هنگامى كه در سختىها و شدايد مرگ‌اند ببينى در حالى كه فرشتگان دست‌هاى خود را [ به سوى آنان 
  ] گشوده [ و فرياد مىزنند 
  ] جانتان را بيرون كنيد ، امروز [ كه روز وارد شدن به جهان ديگر است 
  ] به سبب سخنانى كه به ناحق دربارهء خدا مىگفتيد و از پذيرفتن آيات او تكبّر مىكرديد ، به عذاب خواركننده‌اى مجازات مىشويد .\r\nالَّذِينَ تَتَوَفَّاهُمُ الْمَلَائِكَةُ ظَالِمِى أَنفُسِهِمْ فَأَلْقَوُا السَّلَمَ مَا كُنَّا نَعْمَلُ مِن سُوءٍ بَلَى إِنَّ اللَّهَ عَلِيمٌ بِمَا كُنتُم تَعْمَلُونَ » « 2 »\r\nهمانان كه فرشتگان جانشان را در حالى كه ستمكار بر خود بوده‌اند ، مىگيرند ؛ پس [ در آن موقعيت 
  ] از در تسليم در آيند [ و گويند : 
  ] ما هيچ كار بدى انجام نمىداديم . [ به آنان گويند : يقيناً انجام مىداديد 
  ] ومسلماً خدا به آنچه همواره انجام مىداديد ، داناست .\r\nفَكَيْفَ إِذَا تَوَفَّتْهُمُ الْمَلَائِكَةُ يَضْرِبُونَ وُجُوهَهُمْ وَأَدْبَارَهُمْ * ذلِكَ بِأَنَّهُمُ اتَّبَعُوا مَا أَسْخَطَ اللَّهَ وَكَرِهُوا رِضْوَانَهُ فَأَحْبَطَ أَعْمَالَهُمْ » « 3 »\r\nپس حال و وضعشان زمانى كه فرشتگان جانشان را مىگيرند در حالى كه بر صورت و پشتشان [ تازيانه عذاب 
  ] مىزنند ، چگونه خواهد بود ؟ ! * اين عذاب براى اين است كه آنان از آنچه خدا را به خشم آورده پيروى كردند و خشنودى او را خوش نداشتند در نتيجه اعمالشان را تباه و بىاثر كرد .\r\n\r\n\r\n","description":"","footnote":"\r\n( 1 ) - انعام ( 6 ) : 93 .\r\n( 2 ) - نحل ( 16 ) : 28 .\r\n( 3 ) - محمّد ( 47 ) : 27 - 28 .\r\n","page_name":" 289 ","page_number":289},
  {"content":"\r\n\r\nبه قول سعدى آن بلبل گلستان حكمت :\r\n دنيا نيرزد آن كه پريشان كنى دلى * زنهار بد مكن كه نكردست عاقلى\r\nاين پنج روزه مهلت ايّام آدمى * آزار مردمان نكند جز مغفَّلى\r\nبارى نظر به خاك عزيزان رفته كن * تا مجمل وجود ببينى مفصّلى\r\nآن پنجهء كمان كش و انگشت خوشنويس * هر بندى اوفتاده به جايىّ و مَفصلى\r\nدرويش و پادشه نشنيدم كه كرده‌اند * بيرون ازاين دو لقمهء روزى تناولى\r\nمرگ از تو دور نيست و گر هست فى المثل * هر روز باز مىرويش پيش منزلى \r\n( سعدى شيرازى )\r\n\r\nمرگ در روايات\r\nعَنْ أبى جَعْفَرٍ عليه السلام قالَ : قالَ رَسولُ اللَّهِ صلى الله عليه و آله : الْمَوْتَ الْمَوْتَ ، جاءَ الْمَوْتُ بِما فيهِ ، جاءَ بِالرَّوْحِ و الرّاحَةِ وَالْكَرَّةِ الْمُبارَكَةِ إلى جَنَّةٍ عالِيَةٍ لِأهْلِ دارِ الْخُلُودِ ، الَّذينَ كانَ لَها سَعْيُهُمْ ، و فيها رَغْبَتُهُمْ . « 1 »\r\nحضرت باقر عليه السلام از رسول خدا نقل مىفرمايد : هان اى مردم ! مرگ را ، مرگ را درنطر آوريد ! مرگ با آنچه در اوست ، آمد با رَوْح و راحت و يورشى\r\n\r\n\r\n","description":"","footnote":"\r\n( 1 ) - بحار الأنوار : 6 / 126 ، باب 4 ، حديث 4 ؛ بحار الأنوار : 68 / 266 ، باب 76 ، حديث 13 .\r\n","page_name":" 290 ","page_number":290},
  {"content":"\r\n\r\nمبارك براى بردن به بهشت بلند مرتبه از براى آنان كه در دنيا زيست مىكردند ولى دل به آخرت داشتند و اين جا را مزرعهء آن جا قرار داده و نسبت به عالم خلود شوق وافر داشتند .\r\nمردى به محضر رسول خدا آمد عرضه داشت : چرا از مرگ بدم مىآيد ؟\r\nحضرت فرمودند : ثروتمندى ؟ عرضه داشت : آرى ، فرمود : از ثروت خود در راه حقّ بهره گرفته و چيزى پيش فرستاده‌اى ؟ پاسخ داد : نه ، فرمود : به همين خاطر است كه از مرگ آزرده خاطرى . « 1 »\r\nعَنِ الصّادِقِ عليه السلام ، عن أبيه ، عن جدِّه عليهم السلام قالَ : سُئِلَ أميرُالْمُؤْمِنينَ عليه السلام : بِما ذا أحْبَبْتَ لِقاءَ اللَّهِ ؟ قالَ : لَمّا رَأَيْتُهُ قَدِ اخْتارَ لى دينَ مَلائِكَتِهِ و رُسُلِهِ و أنْبيائِهِ عَلِمْتُ أنَّ الَّذى أكْرَمَنى بِهذا لَيْسَ يَنْسانى ، فأحْبَبْتُ لِقاءَهُ . « 2 »\r\nامام صادق عليه السلام از پدرش از جدّش حكايت مىكند : از حضرت امير المؤمنين عليه السلام پرسيدند : به چه علّت اين همه به مرگ و مردن اشتياق دارى و عاشق انتقال از اين عالم به آن عالمى ؟ فرمود : خداوندى كه دين ملائكه و انبيا و پيامبرانش را براى من انتخاب كرد به يقين مرا فراموش نمىكند ، به همين خاطر مشتاق لقايش هستم .\r\n مرگ اگر مرد است آيد پيش من * تا كشم خوش دركنارش تنگ تنگ\r\nمن ز او جانى برم بىرنگ و بو * او ز من دلقى ستاند رنگ رنگ \r\n( مولوى )\r\nپيامبر گرامى اسلام صلى الله عليه و آله فرمودند :\r\n\r\n\r\n","description":"","footnote":"\r\n( 1 ) - روضة الواعظين : 2 / 430 ؛ مشكاة الأنوار : 304 ؛ كنز العمال : 15 / 551 ، حديث 42139 .\r\n( 2 ) - بحار الأنوار : 6 / 127 ، باب 4 ، حديث 11 ؛ الخصال : 1 / 33 ، حديث 1 ؛ التوحيد : 288 ، باب 41 ، حديث 6 .\r\n","page_name":" 291 ","page_number":291},
  {"content":"\r\n\r\nشَيْئانِ يَكْرَهُهُما ابْنُ آدَمَ : يَكْرَهُ الْمَوْتَ وَالْمَوْتُ راحَةٌ لِلْمُوْمِنِ مِنَ الْفِتْنَةِ ، وَيَكْرَهُ قِلَّةَ الْمالِ ، وَقِلَّةُ الْمالِ أقَلُّ لِلْحِسابِ . « 1 »\r\nپسر آدم از دو چيز كراهت دارد : از موت ناراحت است در حالىكه مرگ راحت مؤمن از فتنه است ؛ و از كمى ثروت ناله دارد كه كمى ثروت ، حساب آدمى را در قيامت به حداقلِّ زمان مىرساند .\r\nراوى مىگويد : به حضرت صادق عليه السلام عرضه داشتم : از ابوذر نقل مىكنند كه گفته است : سه چيز را مردم دشمن دارند ولى من عاشق آنهايم و آن مرگ و فقر و بلاست ! حضرت فرمود :\r\nآن طور كه شما حساب مىكنيد نيست ، منظور ابوذر اين است كه مرگ در طاعت خدا برايم محبوب‌تر از حيات در معصيت است ، فقر در طاعت برايم بهتر از غناى در گناه است و مرض و بلا و رنج در طاعت برايم بهتر از سلامتى در طغيان است . « 2 »\r\nسُئِلَ عَنِ الْحَسَنِ بْنِ عَلىٍّ عليهما السلام : مَا الْموْتُ الَّذى جَهِلُوهُ ؟ فَقالَ : أعْظَمُ سُرُورٍ عَلَى الْمُوْمِنينَ ، إذْ نُقِلُوا عَنْ دارِ النَكَدِ إلَى النَّعيمِ الْأبَدِ ؛ و أعْظَمُ ثُبُورٍ يَرِدُ عَلَى الْكافِرينَ ، إذْ نُقِلُوا عَنْ جَنَّتِهِمْ إلى نارٍ لاتَبيدُ وَ لاتَنْفَدُ . « 3 »\r\nاز حضرت مجتبى عليه السلام سؤال شد : مرگى كه از آن بى خبرند چيست ؟ فرمود :\r\nبزرگترين خوشحالى است كه به مردم مؤمن وارد مىشود ؛ زيرا از خانهء سختى و مشقّت به نعيم ابد نقل مكان مىكنند و بدترين نوع هلاكت و بدبختى است كه به كافران مىرسد ؛ زيرا از بهشت خود به آتش خاموش نشدنى و\r\n\r\n\r\n","description":"","footnote":"\r\n( 1 ) - بحار الأنوار : 6 / 128 ، باب 4 ، حديث 13 ؛ الخصال : 1 / 74 ، حديث 115 .\r\n( 2 ) - بحار الأنوار : 6 / 129 ، حديث 19 ؛ الامالى ، شيخ مفيد : 190 ، حديث 17 .\r\n( 3 ) - بحار الأنوار : 6 / 154 ، باب 6 ، حديث 9 ؛ معانى الأخبار : 288 ، حديث 3 ؛ المحجة البيضاء : 8 / 254 .\r\n","page_name":" 292 ","page_number":292},
  {"content":"\r\n\r\nتمام نشدنى منتقل مىگردند .\r\nاز حضرت زين العابدين عليه السلام پرسيدند : مرگ چيست ؟ فرمود :\r\nبراى مؤمن چون در آوردن لباس چرك پرشپش و برداشتن حلقه‌هاى سنگين و زنجيرها از بدن و تبديل شدن آن لباس به لباس فاخر و پاكيزه و رفتن در بوهاى پاك و رسيدن به راهوارترين مركب و مأنوس‌ترين منازل است .\r\nو براى كافر همانند كندن لباس فاخر و پوشيدن لباس زبر و نقل از پيش انيس و مونس و رفتن به سوى وحشتناك‌ترين منازل و بدترين عذاب . « 1 » موسى بن جعفر عليهما السلام وارد بر مردى شد كه عرق سكرات موت بر پيشانيش نشسته بود و ديگر جواب كسى را نمىداد ، عرضه داشتند : پسر پيامبر ، دوست داريم از وضع رفيقمان آگاه شويم و بدانيم حقيقت مرگ چيست ؟ حضرت فرمود :\r\nمرگ تصفيه‌اى است براى مؤمنان از گناهانشان و در حقيقت آخرين الَمى است كه نصيبشان مىگردد و آخرين وِزرى است كه بر آنهاست .\r\nو تصفيه‌اى است براى كفّار از خوبىها و حسناتشان و در واقع آخرين لذّت يا نعمتى است كه به آنان مىرسد و آخرين ثواب و حسنه براى آنان است . امّا اين دوست شما در حال تصفيه شدن و خالص شدن است چنان كه لباس در آب از چرك پاك مىشود و آمادهء تحقّق استعداد براى معاشرت با ما در خانهء ابدى ! « 2 » حضرت جواد عليه السلام بر مريضى از شيعيان وارد شد كه به خاطر مرگ در حال گريه و جزع بود ، حضرت فرمود :\r\n\r\n\r\n","description":"","footnote":"\r\n( 1 ) - بحار الأنوار : 6 / 155 ، باب 6 ، ذيل حديث 9 ؛ معانى الأخبار : 289 ، حديث 4 .\r\n( 2 ) - بحار الأنوار : 6 / 155 ، باب 6 حديث 10 ؛ معانى الأخبار : 290 ، حديث 6 .\r\n","page_name":" 293 ","page_number":293},
  {"content":"\r\n\r\nاى بندهء خدا ، از مرگى كه از آن اطلاع ندارى مىترسى ؟ فرض كن بدنت پر از چرك و قذرات شود و بر اثر آن سراپايت را زخم آبله مانند و دمل چركى و خونى بگيرد و خبر شوى كه آب حمّامى تمام اين رنج‌ها را از بدنت مىبرد و به روى و از آب آن حمّام استفاده كنى و سلامت كاملت را بازيابى ، چقدر خوشحال مىشوى ! عرضه داشت : معلوم نيست ، فرمود : مرگ همان حمّام است كه آخرين ذنوب و بقاياى سيّئات تو را شستشو مىدهد و تو را از هر غم و رنج و همّى نجات مىدهد و به هر سرور و خوشحالى و انبساطى مىرساند ، اين كه گريه و جزع ندارد . آن مرد ساكت و آرام شد و با حالى خوش جان داد . « 1 » در كتب حديث آمده كه :\r\nابراهيم خليل به ملك الموت فرمود : به هنگامى كه بالاى سر فاجر مىآيى به چه صورتى ؟ امكان دارد خود را به آن صورت نشان من دهى ؟ ملك الموت عرضه داشت : رخ برگردان ، ابراهيم صورت برگرداند ، ملك گفت : نظر كن ، ابراهيم مشاهده كرد ، چهره‌اى ديد سياه با مويهاى برآمده ، با بوى بد ، لباسى چون قير ، از دماغ و دهانش آتش بيرون مىزند و دود سر به آسمان مىكشد .\r\nابراهيم از ديدن آن صورت و هيبت غش كرد ، چون به هوش آمد ملك الموت را به صورت اصليش ديد ، فرياد زد : اى ملك الموت ، اگر فاجر مزدى جز ديدن تو نداشته باشد براى او كافى است . و چون او را براى قبض روح مؤمن به بهترين صورت ديد گفت : اگر مؤمن مزدى جز زيارت اين چهره نداشته باشد براى او بس است ! « 2 »\r\n\r\n\r\n","description":"","footnote":"\r\n( 1 ) - بحار الأنوار : 6 / 156 ، باب 6 ، حديث 13 ؛ معانى الأخبار : 290 ، حديث 9 .\r\n( 2 ) - بحار الأنوار : 12 / 74 ، باب 3 ، حديث 25 ؛ عوالى اللآلى : 1 / 274 ، حديث 100 .\r\n","page_name":" 294 ","page_number":294},
  {"content":"\r\n\r\n\r\nمنازل قبر و برزخ\r\nپس از قبض روح كه منزل اوّل موت است نوبت منزل دوم كه قبر است مىرسد .\r\nقبر در حقيقت همان برزخ انسان است ، چنان كه آيات و روايات بر آن دلالت دارد و هر كس برزخش انعكاسى از اوضاع اعتقادى و اخلاقى و عملى اوست .\r\nمؤمن در برزخ در روح و ريحان و راحت و سعادت و همنشين با ارواح طيّبه و اجساد مطهّره و متنعّم به نعمت‌هاى الهى و كافر در رنج و مشقّت و همنشين با ارواح خبيثه و اجساد شريره و معذّب به عذاب الهى است .\r\n\r\nبرزخ در قرآن\r\n« حَتَّى إِذَا جَاءَ أَحَدَهُمُ الْمَوْتُ قَالَ رَبِّ ارْجِعُونِ * لَعَلِّي أَعْمَلُ صَالِحاً فِيَما تَرَكْتُ كَلَّا إِنَّهَا كَلِمَةٌ هُوَ قَائِلُهَا وَمِن وَرَائِهِم بَرْزَخٌ إِلَى يَوْمِ يُبْعَثُونَ » « 1 »\r\n[ دشمنان حق از دشمنى خود باز نمىايستند 
  ] تا زمانى كه يكى از آنان را مرگ در رسد ، مىگويد : پروردگارا ! مرا [ براى جبران گناهان و تقصيرهايى كه از من سر زده به دنيا 
  ] بازگردان ؛ * اميد است در [ برابر 
  ] آنچه [ از عمر ، مال و ثروت در دنيا 
  ] واگذاشته‌ام كار شايسته‌اى انجام دهم . [ به او مىگويند : 
  ] اين چنين نيست [ كه مىگويى 
  ] بدون ترديد اين سخنى بىفايده است كه او گوينده آن است و پيش رويشان برزخى است تا روزى كه برانگيخته مىشوند .\r\nالنَّارُ يُعْرَضُونَ عَلَيْهَا غُدُوّاً وَعَشِيّاً وَيَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذَابِ » « 2 »\r\n\r\n\r\n","description":"","footnote":"\r\n( 1 ) - مؤمنون ( 23 ) : 99 - 100 .\r\n( 2 ) - غافر ( 40 ) : 46 .\r\n","page_name":" 295 ","page_number":295},
  {"content":"\r\n\r\n[ عذابشان 
  ] آتش است كه صبح و شام بر آن عرضه مىشوند و روزى كه قيامت برپا شود [ ندا رسد : 
  ] فرعونيان را در سخت‌ترين عذاب در آوريد .\r\nو دربارهء لذّت نيكوكاران در برزخ مىفرمايد :\r\nوَلَا تَحْسَبَنَّ الَّذِينَ قُتِلُوا فِى سَبِيلِ اللّهِ أَمْوَاتاً بَلْ أَحْيَاءٌ عِنْدَ رَبِّهِمْ يُرْزَقُونَ » « 1 »\r\nو هرگز گمان مبر آنان كه در راه خدا كشته شدند مرده‌اند ، بلكه زنده‌اند و نزد پروردگارشان روزى داده مىشوند .\r\n\r\nارواح شهداى بدر و احد\r\nتفسير « نورالثقلين » كه از مهمترين تفاسير شيعه است از قول حضرت باقر عليه السلام نقل مىكند كه اين آيه دربارهء شهداى بدر و احد نازل شده است .\r\n« ابن مسعود از رسول خدا حكايت مىكند :\r\nخداوند به ارواح شهداى احد خطاب كرد و از آنان پرسيد : چه آرزويى داريد ؟ آنها گفتند : پروردگارا ! ما بالاتر از اين چه آرزويى مىتوانيم داشته باشيم كه غرق نعمت‌هاى جاويدان توايم و در سايهء عرش تو مسكن داريم ، تنها تقاضاى ما اين است كه بار ديگر به جهان برگرديم و دوباره در راه تو شهيد شويم .\r\nخداوند فرمود : فرمان من تخلّف ناپذير است و آن اين است كه كسى دوباره به دنيا بازنگردد ، عرض كردند : حالا كه چنين است تقاضاى ما اين است كه\r\n\r\n\r\n","description":"","footnote":"\r\n( 1 ) - آل عمران ( 3 ) : 169 .\r\n","page_name":" 296 ","page_number":296},
  {"content":"\r\n\r\nسلام ما را به پيامبر برسانى و به بازماندگانمان ، حال ما را بگويى و از وضع ما به آنها بشارت دهى كه هيچ گونه نگران نباشند .\r\nدر اين هنگام به وسيلهء آيهء ذيل و آيات بعد به وضع آنها اشاره شد .\r\nقِيلَ ادْخُلِ الْجَنَّةَ قَالَ يا لَيْتَ قَوْمى يَعْلَمُونَ * بِما غَفَرَلى رَبّى و جَعَلَنى مِنَ الْمُكْرَمينَ » « 1 »\r\n[ سرانجام به دست آن مشركان شهيد شد و به او 
  ] گفته شد : به بهشت درآى .\r\nگفت : اى كاش قوم من معرفت و آگاهى داشتند * به اين كه پروردگارم مرا آمرزيد و از كرامت يافتگان قرارم داد .\r\nدر داستان حبيب نجّار كه در سورهء يس آيهء 26 و 27 آمده نيز قضيه به همين صورت است ، چنان كه آيهء شريفه دلالت دارد . » « 2 »\r\n\r\nقبر ، خانهء غربت\r\nامام صادق عليه السلام مىفرمايد :\r\nإنَّ لِلْقَبْرِ كَلاماً فى كُلِّ يَوْمٍ يَقُولُ : أنَا بَيْتُ الْغُرْبَةِ ، أنَا بَيْتُ الْوَحْشَةِ ، أنَا بَيْتُ الدُّودِ ، أنَا الْقَبْرُ ، أنَا رَوْضَةٌ مِنْ رِياضِ الْجَنَّةِ أوْ حُفْرَةٌ مِنْ حُفَرِ النَّارِ . « 3 »\r\nبراى قبر هر روز كلامى است ، مىگويد : من خانهء غربتم ، من خانهء وحشتم ، من خانهء كِرمم ، من قبرم ، من باغى از باغ‌هاى بهشت يا حفره‌اى از حفره‌هاى جهنّم .\r\nخبر عظيم برزخ خبرى است قرآنى و الهى و آسمانى و هيچ كس چاره‌اى جز عبور از آن را ندارد ، چيزى كه هست برزخ براى مردم مؤمن بسيار عالى و براى اهل كفر و عناد بيچاره كننده است .\r\n\r\n\r\n","description":"","footnote":"\r\n( 1 ) - يس ( 36 ) : 26 - 27 .\r\n( 2 ) - نور الثقلين : 4 / 383 - 384 ، ذيل آيهء 26 سورهء يس .\r\n( 3 ) - بحار الأنوار : 6 / 267 ، باب 8 ، حديث 115 ؛ الكافى : 3 / 242 ، حديث 2 .\r\n","page_name":" 297 ","page_number":297},
  {"content":"\r\n\r\nآنچه در خوبى و بدى انسان اثر مىگذارد عبارت است از عقايد و اخلاق و اعمال انسان ؛ اگر عقايد ، عقايد صحيح و الهى باشد و اگر اخلاق آدمى دنبالهء اخلاق پيامبران و ائمّهء طاهرين عليهم السلام قرار بگيرد و اگر اعمال و حركات انسان بر اساس واقعيّت‌هاى ملكوتيّه و الهيّه باشد ، برزخ او رَوْضَةٌ مِنْ رياضِ الْجَنَّه است ، امّا اگر آدمى دچار عقايد فاسده و اخلاق زشت از قبيل حرص و تهمت و شماتت باشد و حركاتش نمونه‌اى از حركات شيطان ، البتّه برزخ او حفره‌اى از حفرات آتش سخت جهنّم است و از آن گريزى و مفرّى ندارد .\r\n\r\nمكاشفه‌اى در وضع برزخ\r\nشهيد مطهّرى دركتاب پر قيمت « عدل الهى » از استادش مرحوم حاج ميرزا على آقا شيرازى كه فقيهى بزرگوار بود ، نقل مىكند :\r\nروزى در درس « نهج البلاغه » كه در اصفهان درسى كم‌نظير بود در حالى كه به شدّت مىگريست فرمود : شبِ گذشته در مكاشفه‌اى وضع برزخم را اينچنين ديدم :\r\nپس از مرگ ، مَردم و خانواده‌ام مرا تا كنار قبر بدرقه كردند ، به وقت دفن سگ سياهى را ديدم با من وارد قبر شد ، هر چه فرياد كردم كسى توجّه نكرد ، وقتى قبر پوشيده شد و همه رفتند در وحشت قرار گرفتم ، ناگهان نورى خيره كننده قبرم را روشن كرد ، بسيار خوشحال شدم ، آن سگ هم به حالت فرار قبر مرا ترك كرد . از آن نور پرسيدم : كيستى كه وحشتم را بردى و از بركت تو آن سگ مرا رها كرد ؟ فرمود :\r\nمن حسين بن على عليه السلام هستم تا قيامت آرام باش . آن سگ بعضى از خويها واعمال بد بود كه البتّه تسلّطى نداشت ! « 1 »\r\nوَهُوَ يُنادى يا أهْلى و يا وَلَدى لا تَلْعَبَنَّ بِكُمُ الدُّنْيا كَما لَعِبَتْ بى ، فَجَمَعْتُ\r\n\r\n\r\n","description":"","footnote":"\r\n( 1 ) - عدل الهى : 251 .\r\n","page_name":" 298 ","page_number":298},
  {"content":"\r\n\r\nالْمالَ مِنْ حِلِّهِ وَغَيْرِ حِلِّهِ ثُمَّ خَلَّفْتُهُ لِغَيْرى ، فَالْمَهْنَأُ لَهُ و التَّبِعَةُ عَلَىَّ ، فَاحْذَرُوا مِثْلَ ما حَلَّ بِى . « 1 »\r\nرسول اكرم صلى الله عليه و آله فرمود : روح متوفّى پس از مرگ ندا مىدهد : اى خانواده و فرزندان من ، مراقب باشيد دنيا شماها را به بازى نگيرد ، همانطور كه مرا به بازى گرفت و اغفالم كرد ، اموالى از حلال و حرام جمع كردم و آن را براى ورّاث گذاشتم ، هم اكنون آسايش و رفاهم براى آنان است و تبعات و عوارض ناراحت كننده‌اش براى من ، حذر كنيد از وبالى كه مرا دامنگير شده است !\r\n\r\nداستانى عبرت‌آموز از سلمان\r\nسلمان فارسى از طرف حضرت مولى الموحّدين اميرالمؤمنين عليه السلام فرماندار مدائن بود .\r\nاصبغ بن نُباته مىگويد :\r\nمن در مدائن با سلمان بودم و بسيار به ملاقاتش مىرفتم ، يك روز به ديدنش رفتم در حالى كه مريض بود ، همان مرضى كه منجر به مرگش شد ، پيوسته از او عيادت مىكردم ، رفته رفته مرضش شدّت گرفت و به مرگ خود يقين نمود ، روزى متوجّه من شد و گفت : اى اصبغ ! با رسول خدا صلى الله عليه و آله قرارى داشتم : او به من فرموده بود موقعى كه مرگت نزديك مىشود ميّتى با تو سخن مىگويد ، ميل دارم بدانم آيا مرگم نزديك شده يا نه .\r\nاصبغ مىگويد : به او گفتم : هر امرى داريد بفرماييد اجرا كنم .\r\nفرمود : هم اكنون مىروى و براى من تابوتى مىآورى و همان زيراندازى كه به طور معمول در تابوت براى مردگان فرش مىكنند در آن مىگسترانى ، سپس مرا با\r\n\r\n\r\n","description":"","footnote":"\r\n( 1 ) - بحار الأنوار : 6 / 161 ، باب 6 ، حديث 28 ؛ جامع الأخبار : 170 .\r\n","page_name":" 299 ","page_number":299},
  {"content":"\r\n\r\nچهار نفر به قبرستان مىبرى ! !\r\nاصبغ اطاعت كرد ، سريع از جا برخاست و از پس انجام دستور سلمان رفت ، پس از ساعتى برگشت و تمام خواسته‌ها را اعلام كرد مهيّاست . طبق دستور ، سلمان را به قبرستان بردند و تابوت را به زمين گذاردند ، گفت : مرا متوجّه قبله كنيد ، رو به قبله‌اش نمودند ، آنگاه با صداى بلند گفت :\r\nالسَّلام عَلَيْكُمْ يا أهْلَ عَرْصَةِ الْبَلاءِ ، السَّلامُ عَلَيْكُمْ يا مُحْتَجَبينَ عَنِ الدُّنْيا !\r\nسلام بر شما اى ساكنان وادى ابتلا ! سلام بر شما اى روپوشيدگان از دنيا !\r\nجوابى نشنيد ، دوباره به آنها سلام كرد و گفت : شما را به خداوند بزرگ و پيامبر كريم مىخوانم كه يك نفر از شما مرا پاسخ گويد ، من سلمان فارسى صحابى پيامبرم و او به من فرموده بود وقتى مرگت نزديك شود مرده‌اى با تو سخن مىگويد ، مىخواهم بدانم اجلم رسيده يا نه ؟\r\nسلمان از روح مرده‌اى پاسخ گرفت ، جواب سلامش را داد و گفت : سخنانت را مىشنويم هر چه مىخواهى سؤال كن .\r\nسلمان پرسيد ، آيا از اهل بهشتى يا دوزخ ؟ گفت : از كسانى هستم كه خداوند مرا مشمول عفو و رحمت خود قرار داده و بهشتى هستم .\r\nسلمان دربارهء چگونگى مرگش و همچنان از اوضاع و احوال بعد از مرگش سؤالاتى نمود و يك به يك را جواب گرفت ، پس از پايان گفتگو به دستور سلمان از تابوتش بيرون آوردند و روى زمينش گذاردند ، آنگاه متوجّه حضرت حقّ شد و گفت :\r\nاى آن كه خزائن هر چيز به دست قدرت اوست و برگشت همه به سوى او و اوست كه افراد را از بلا و عذاب مصون مىدارد و كسى قادر نيست مانع عذاب وى شود ، به تو ايمان آوردم و از پيامبرت پيروى نمودم و كتاب مقدّست را تصديق\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nكردم ، هم اكنون وعده‌اى كه داده‌اى فرا رسيده است ، اى آن كه خلف وعده نمىكنى ، روح مرا بگير و به رحمتت ملحق فرما و در خانهء فضل و كرمت فرود آر ، سپس شهادتين را به زبان جارى كرد و جان به جان آفرين تسليم نمود . « 1 »\r\n\r\nداستانى عجيب از برزخ مردگان\r\nچند سال قبل در يكى از شهرهاى ايران مرد شريف و با ايمانى زندگى مىكرد .\r\nفرزند اكبر و ارشد او همانند پدر بزرگوارش از پاكى و تقوا برخوردار بود . پدر و پسر از نظر مالى ضعيف بودند و هر دو در يك خانهء متوسّطى زندگى مىكردند . براى آن كه آبرو و احترامشان محفوظ باشد و به مردم اظهار احتياج نكنند تا جائى كه ممكن بود در مصارف مالى صرفه‌جويى مىنمودند . از جمله موارد صرفه‌جويى آنها اين بود كه آب لوله كشى شهر را فقط براى نوشيدن و تهيّهء غذا مصرف مىنمودند و براى شستشوى لباس ، پركردن حوض و مشروب ساختن چند درختى كه در منزل داشتند از آب چاه استفاده مىكردند .\r\nروى چاه ، اطاق كوچكى ساخته بودند كه چاه را از فضولات خارج مصون دارد ، به علاوه براى كسى كه مىخواهد از چاه آب بكشد سرپناه باشد تا درزمستان و تابستان او را از سرما و گرما و برف و باران محافظت نمايد . اين پدر و پسر براى كشيدن آب از چاه كارگر نمىآوردند و خودشان به طور تناوب اين وظيفه را انجام مىدادند .\r\nروزى پدر و پسر با هم گفتگو كردند كه كاهگل سقف اطاقك روى چاه تبله كرده و ممكن است ناگهان از سقف جدا شود يا در چاه بريزد يا بر سر كسى كه از چاه آب مىكشد فرود آيد و بايد آن را تعمير كنيم و چون براى آوردن بنّا و كارگر تمكّن مالى نداشتند با هم قرار گذاشتند در يكى از روزهاى تعطيل با كمك يكديگر كاهگل تبله\r\n\r\n\r\n","description":"","footnote":"\r\n( 1 ) - بحار الأنوار : 22 / 374 ، باب 11 ، حديث 13 .\r\n","page_name":" 301 ","page_number":301},
  {"content":"\r\n\r\nشده را از سقف جدا كنند ، آنگاه گل ساخته سقف را تعمير نمايند .\r\nروز موعود فرا رسيد ، سر چاه را با تخته و گليم پوشاندند ، كاهگل‌ها را از سقف كندند و در صحن خانه گل ساختند ، پدر به جاى بنّا داخل اتاقك ايستاد و پسر به جاى كارگر به پدر گل مىداد تا كار تعمير سقف پايان پذيرفت . ساعت آخر روز ، پدر متوجّه شد كه انگشترش در انگشت نيست ، تصوّر كرد موقع شستن دست كنار حوض جا گذاشته است ، آمد با دقّت گشت ولى آن را نيافت . دو روز هر نقطه‌اى را كه احتمال مىداد انگشتر آن جا باشد جستجو نمود و نيافت . از گم شدن انگشتر سخت متأثّر شد و از اين كه آن را بيابد مأيوس گرديد تا مدّتى با اهل خانه از گم شدن انگشتر ، سخن مىگفت و افسوس مىخورد . پس از گذشت چندين سال از تعمير سقف و گم شدن انگشتر آن پدر بزرگوار بر اثر سكتهء قلبى از دنيا رفت .\r\nپسر با ايمان گفت : مدّتى از مرگ پدرم گذشته بود ، شبى او را در خواب ديدم ، مىدانستم مرده ، نزديك من آمد ، پس از سلام و عليك به من گفت ، : فرزندم ! من به فلانى پانصد تومان بدهكارم ، مرا نجات بده و از گرفتارى خلاصم كن . پسر بيدار شد ، اين خواب را با بىتفاوتى تلقّى نمود و اقدامى نكرد . پس از چندى دوباره به خواب پسر آمد و خواستهء خود را تكرار نمود و از پسر گله كرد كه چرا به گفته‌ام ترتيب اثرى ندادى . پسر كه در عالم رؤيا مىدانست پدرش مرده است به او گفت :\r\nبراى آن كه مطمئن شوم اين تو هستى كه با من سخن مىگوئى ، يك علامت براى من بگو . پدر گفت : ياد دارى چند سال قبل سقف اتاقك روى چاه را كاهگل كرديم پس از آن انگشترم مفقود شد و هر قدر تفحّص كرديم نيافتيم ؟ گفت : آرى ، به ياد دارم ، گفت : پس از آن كه آدمى مىميرد بسيارى از مسائل ناشناخته و مجهول براى او روشن مىشود ، من بعد از مرگ فهميدم انگشترم لاى كاهگل‌هاى سقف اتاقك مانده است ، چون موقع كار ماله در دست چپم بود و كاهگل را به دست راست مىگرفتم ، در يكى از دفعات كه به من گل دادى وقتى خواستم آن را با ماله از كف\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدستم جدا كنم و به سقف بزنم انگشترم با فشار لب ماله از انگشتم بيرون آمده و با گل‌ها ، آن را به سقف زده‌ام و در آن موقع متوجّه خارج شدن انگشتر نشده بودم ، براى آن كه مطمئن شوى اين منم كه با تو سخن مىگويم هر چه زودتر كاهگل‌ها را از سقف جدا كن و آنها را نرم كن انگشترم را مىيابى !\r\nپسر بدون اين كه خواب را براى كسى بگويد صبح همان شب در اوّلين فرصت اقدام نمود ، مىگويد : روى چاه را پوشانده ، كاهگل‌ها را از سقف جدا كردم ، در حياط منزل روى هم انباشتم ، سپس آنها را نرم كرده و انگشتر را يافتم !\r\nمبلغى كه پدرم در خواب گفته بود آماده نمودم به بازار آمدم و نزد مردى كه پدرم گفته بود رفتم ، پس از سلام و احوال‌پرسى سؤال كردم ، آيا شما از مرحوم پدرم طلبى داريد ؟ صاحب مغازه گفت : براى چه مىپرسى ؟\r\nگفتم : مىخواهم بدانم ، صاحب مغازه گفت : پانصد تومان طلب دارم ، سؤال كردم : پدر من چگونه به شما مقروض شد ؟ جواب داد : روزى به حجرهء من آمد و پانصد تومان از من قرض خواست ، من مبلغ را به او دادم بدون آن كه از وى سفته و يا لااقل يادداشتى بگيرم ، رفت ، طولى نكشيد كه بر اثر سكتهء قلبى از دنيا رفت ! پسر گفت : چرا براى وصول طلبت مراجعه نكردى ؟ جواب داد : سندى در دست نداشتم و شايسته نديدم مراجعه كنم ؛ زيرا ممكن بود گفته‌ام مورد قبول واقع نشود .\r\nپسر متوفى مبلغ را به صاحب مغازه داد و جريان امر را براى او نقل كرد ! « 1 »\r\n\r\nخاطرهء مؤلّف دربارهء با برزخ مردگان\r\nاين فقير الى اللَّه و تهيدست بىنوا ، در سال 1345 شمسى ، شب چهارشنبه‌اى از مسجد جمكران قم همراه با يكى از دوستانم كه در محبّت اهل بيت عليهم السلام آتشى شعله‌ور در قلب داشت نزديك ساعت دوازده شب وارد شهر قم شدم ، شهر\r\n\r\n\r\n","description":"","footnote":"\r\n( 1 ) - معاد ، فلسفى : 1 / 323 .\r\n","page_name":" 303 ","page_number":303},
  {"content":"\r\n\r\nهمچون وادى خاموشان بود ، رفت و آمد در آن جريان نداشت ، همراه دوستم منتظر تاكسى شديم تا به خانه‌ام نزديك مدرسهء آيت اللَّه العظمى حجّت بروم .\r\nاز اتّفاق يك تاكسى رسيد ، چهرهء راننده با اكثر رانندگان فرق مىكرد ، نور عبادت از آن قيافه ساطع بود . هر دو سوار شديم ، پرسيد : مقصد كجاست ؟ دوستم گفت :\r\nقبرستان . او هم ما را به وادى السّلام قم برد و گفت : من با شبگردان وادى دوستم ، صبر كنيد در بزنم تا با هم وارد قبرستان شويم . در زد ، شبگرد قبرستان درب را باز كرد ، با تاكسى وارد قبرستان شديم و هر يك به سر قبرى خالى رفته و به تفكّر و انديشه در اوضاع خود پس از ورود به قبر پرداختيم .\r\nدر اين بين ، عبا به دوشى در تاريكى قبرستان از كنار ما سه نفر عبور كرد . رانندهء تاكسى او را شناخت ، وى را صدا كرد و گفت : تو مردى الهى هستى و از ابتداى ساخته شدن اين قبرستان اين جا بودى ، هم ناظر امورى ، هم شبگرد بعضى از شب‌ها و هم براى بعضى از اموات از طرف بازماندگانشان جهت فاتحه و قرآن در استخدامى ، اسرارى از اين قبرستان و اموات آن اگر نزد تو هست جهت عبرت‌گيرى و پند آموزى براى ما بيان كن !\r\nپاسخ داد : از اين قبرستان مسائلى بسيار مهم دارم كه يك بخش آن را براى شما حكايت مىكنم :\r\nروزى از شهر همدان ميّتى به اين قبرستان آوردند . از افراد دنبال جنازه ، فهميده مىشد كه متوفّى مردى مؤمن و با اخلاص و شخص متديّن و مطيع حضرت ربّ - جلّ و علا - بوده . چون وى را دفن كردند فرزندانش مرا صدا زدند و به من گفتند :\r\nحاضرى در هر بعد از ظهر پنجشنبه به عنوان شب جمعه چند سوره قرآن براى پدر ما بخوانى و اين برنامه را تا زمانى معيّن ادامه دهى ؟ و ما هم حق الزحمهء تو را هر ماه كه مىآييم تقديم مىكنيم . پاسخم مثبت بود . چند ماه مطابق خواسته فرزندانش به وقت شب جمعه كنار قبر مىآمدم و براى متوفّى سوره‌هاى تعيين شده را\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمىخواندم . يك روز پنجشنبه در منزل كارگر داشتم نرسيدم به قبرستان بروم ، فرداى آن روز كه جمعه بود سر قبر ميّت رفته و وظيفهء خود را انجام دادم ، ولى هفتهء بعد فرزندان آن مرد به قم آمدند و به من گفتند : شب جمعه پدر خود را در عالم رؤيا ديدم ، از شما به خاطر خالى گذاشتن سفره‌اش از مائدهء الهى گلايه داشت ، من داستان آن روز را بيان كرده و از آنان عذرخواهى كردم !\r\n\r\nكرامت‌هايى از محدّث قمى\r\nمرحوم حاج شيخ عباس قمّى ، دانشمند و محدّث بزرگ كه قريب پنجاه جلد كتاب بسيار مفيد و خداپسندانه دارد و از اوتاد و عبّاد و زهّاد روزگار و از اولياى خداست ، داستان‌هاى شگفتى در زندگى دارد ، من قسمتى از اين حقايق را از فرزند بزرگوارش حاج ميرزا على آقا محدّث كه قريب به ده سال در همسايگى او بودم شنيدم :\r\nمىفرمود : پدر بزرگوارم در نجف اشرف بر اثر كثرت عبادت و تأليف به مرض سختى دچار شد ، معالجات اطبّا در او مؤثّر نيفتاد ، يك روز در حالى كه ناله مىكرد به مادرم فرمود : همسر مهربانم مقدارى آب در قورى با يك ظرف براى من بياور .\r\nقورى آب و ظرف را كنارش گذاشت ، گفت : مرا بلند كنيد ، زير بغل او را گرفته در بستر نشانديم ، گفت : پنجاه سال است با اين انگشتان قال اللَّه و قال الصادق و قال الباقر نوشته‌ام ، بايد اين انگشتان داراى اثر معنوى باشد اگر نباشد فقط به درد قطع شدن مىخورد ، آنگاه انگشتان خود را روى ظرف گرفت و از قورى به روى انگشتانش آب ريخت و آن آب را نوشيد ، پس از چند ساعت شفاى كامل يافت !\r\nو نيز آن مرحوم مىگفت :\r\nپدرم مرحوم محدّث قمّى دچار چشم درد سختى شد ، اطبّاى عراق از علاجش عاجز شدند ، روزى به مادرم گفت : كتاب شريف « اصول كافى » را نزد من بياور ، مادر\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nكتاب را به دست پدر داد ، پدر گفت : اين كتاب منبع واقعيّات الهيّه و سراسر حكمت و هدايت و نور است و شفاى هر درد ، نويسندهء آن مرحوم كلينى از معتبرترين افراد روزگار است ، نمىشود كتاب او بى اثر باشد ، كتاب را يكى دوبار به چشم خود كشيد ، يكى دو ساعت بعد ، از آن درد چشم خلاص شد .\r\nباز آن مرحوم نقل مىكرد :\r\nمن بنا به توصيهء پدرم اهل منبر و وعظ و خطابه شدم ، بنا شد در مجلسى در شهر قم ده شب منبر بروم ، قميّون ازمنبرم هم به خاطر زيبايى و شيوايى كلام و هم محض اين كه فرزند محدّث قمّى هستم از من استقبال شايانى كردند . شبى حديثى را مورد بحث قرار دادم ، آقايى از علما به نام حاج شيخ مهدى پايين شهرى از وسط مجلس فرياد زد : آقاى ميرزا على محدّث ، اين حديث كجاست ؟ گفتم : جاى آن را نمىدانم در چه كتابى است ، من اين حديث را از زبان بزرگان دين شنيده‌ام ، فرياد زد : ديگر از شنيده‌ها روى منبر مگو ، سعى كن احاديث را در متون اسلامى ببينى سپس نقل كنى .\r\nعمل او به من بسيار سنگين آمد ، برايم خيلى تلخ بود ، دنبالهء منبر را به دلسردى و كسالت طى كرده و با تصميم براين كه از برنامه‌ام دست بردارم به خانه آمدم . نيمه شب در عالم رؤيا به محضر مبارك پدرم رسيدم ، با تبسّم و انبساط به من گفت :\r\nفرزندم از تصميمى كه گرفته‌اى صرف نظر كن ؛ زيرا تبليغْ عملى بسيار مهم و امرى فوق العاده پر ارزش است ، اين كارى است كه بر عهدهء انبياى الهى بود ؛ در ضمن حديثى كه مورد اشكال آقاى شيخ مهدى پايين شهرى بود در فلان كتاب حديث در صفحهء چند است ، فردا شب دوباره حديث را بخوان و به مدرك آن اشاره كن تا ايراد شيخ بر طرف گردد !\r\nحاج ميرزا على آقا مىفرمودند :\r\nوقتى پدرم مرحوم محدّث قمّى در كنار مرقد حضرت مولى الموحّدين ، امام\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nعارفان ، اسوهء مشتاقان حضرت اميرالمؤمنين عليه السلام از دنيا رفت ، همراه با علماى نجف و جمعيّت بسيار زيادى آن مرد محترم را در كنار استادش حاج ميرزا حسين نورى به خاك سپرده و به منزل برگشتيم ، تا نيمه شب رفت و آمد ادامه داشت ، پس از آن براى استراحت به بستر رفته لحظاتى نگذشته بود كه درعالم خواب پدر را با انبساطى عجيب زيارت كردم ، عرضه داشتم : پدرجان در چه حالى هستيد ؟ فرمود :\r\nاز لحظه‌اى كه وارد برزخ شدم تا الآن سه بار به محضر مقدّس حضرت سيّد الشهداء عليه السلام مشرّف شده و مهمان آن جناب شدم !\r\nبه قول حكيم شفايى اصفهانى :\r\n گزيده‌ام ز كتاب جهان مقالهء عشق * سبق سبق گذرانيده‌ام مقالهء عشق \r\n به سخت جانى من چون نبود نازكشى * زمانه برد مرا تا كند حوالهء عشق\r\nمنم كه ملك محبّت مسلّم است مرا * به مُهر داغ رسانيده‌ام قبالهء عشق\r\nگل بهشت به سر چون زنم كه يكرنگيست * ميان گوشهء دستار ما و لالهء عشق\r\nبه آب خضر شفايى نظر به ناز كنم * هميشه ديده و دل سيرم ازنوالهء عشق \r\n( شفايى اصفهانى )\r\n\r\nديدار آقا سيد جمال الدّين گلپايگانى با برزخ و برزخيان\r\nآن جناب مىفرمودند :\r\nيك روز هوا گرم بود ، براى فاتحهء اهل قبور به وادى السّلام نجف رفتم ، براى فرار از گرما به زير طاقى كه بر سر قبرى زده بودند نشستم ، عمامه را برداشته و عبا را كنار زدم كه قدرى استراحت كنم ، در اين حال ديدم جماعتى از مردگان با لباس‌هاى پاره و مندرس و وضعى بسيار كثيف به سوى من آمدند و از من طلب شفاعت كردند كه وضع ما بد است ، تو از خدا بخواه ما را عفو كند ! من به آنان پرخاش كردم و گفتم : هر چه در دنيا به شما گفتند گوش نكرديد و حالا كه كار از كار گذشته طلب عفو\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمىكنيد ؟ برويد اى مستكبران !\r\nايشان فرمودند : اين مردگان شيوخى بودند از عرب كه در دنيا مستكبرانه زندگى مىنمودند و قبورشان دراطراف همان قبرى بود كه من بر روى آن نشسته بودم . « 1 » پيامبر عزيز اسلام صلى الله عليه و آله فرمود :\r\nدو ملك اسود رو و ازرق چشم در قبر بر بالين ميّت حاضر مىشوند ، به يكى گفته مىشود منكَر و ديگرى نكير ، به صاحب قبر مىگويند : دربارهء رسول خدا چه نظرى دارى ؟ اگر ميّت مؤمن باشد مىگويد : پيامبر عبد خدا و رسول اوست ، من به وحدانيّت خدا و رسالت پيامبر شهادت مىدهم . دو ملك مىگويند : مىدانستيم جواب تو همين است . سپس برزخ او را هفتاد ذرع در هفتاد ذرع وسعت مىدهند و آن محل را چون روز روشن به نور حقّ مىنمايند ، سپس به او مىگويند : بخواب ، خواب راحت . مىگويند : بگذاريد بروم و به اهلم ، وضع خود را خبر دهم ، مىگويند : نه ، بخواب ، همانند خواب عروس كه بيدار نشود مگر به واسطهء عزيزترين فردش . مىخوابد تا خداوند او را وارد قيامت كند .\r\nامّا اگر ميّت اهل نفاق باشد و با دين و ايمان سروكارش نبوده ، وقتى دربارهء پيامبر مىپرسند مىگويد : نمىدانم ، چيزهايى از مردم شنيدم و همان شنيده‌ها را مىگفتم . مىگويند : جوابت را مىدانستيم . سپس به خانهء برزخى مىگويند :\r\nبر او تنگ شو ، چنان تنگ مىشود كه جانبى به جانب ديگر نزديك مىگردد ؛ به طور دائمى به آن عذاب برزخى دچار است تا وارد محشر شود ! « 2 »\r\n\r\n\r\n","description":"","footnote":"\r\n( 1 ) - معاد شناسى : 1 / 142 .\r\n( 2 ) - بحار الأنوار : 6 / 276 ، باب 8 ؛ المحجة البيضاء : 8 / 309 .\r\n","page_name":" 308 ","page_number":308},
  {"content":"\r\n\r\n\r\nنفخهء صور يا مقدّمهء قيامت\r\nپس از پايان زمان برزخ نوبت به قيامت مىرسد ، قيامتى كه در آن نيكوكاران و بدكارن به جزاى اعمال خود برخورد مىكنند و آن صحنه به فرمودهء قرآن مجيد با نفخهء صور آغاز مىگردد :\r\nوَنُفِخَ فِى الصُّورِ فَصَعِقَ مَن فِى السَّماوَاتِ وَمَن فِى الْأَرْضِ إِلَّا مَن شَاءَ اللَّهُ ثُمَّ نُفِخَ فِيهِ أُخْرَى فَإِذَا هُمْ قِيَامٌ يَنظُرُونَ » « 1 »\r\nو در صور دميده مىشود ، پس هر كه در آسمان‌ها و زمين است مىميرد ، مگر كسى را كه خدا بخواهد ، آنگاه بار ديگر در صور دميده مىشود ، ناگاه همهء آنان بر پاى ايستاده [ مات و مبهوت به هر سو 
  ] مىنگرند [ كه سرانجام كارشان چه خواهد شد ! 
  ]\r\nفَإِذَا نُفِخَ فِى الصُّورِ فَلَا أَنسَابَ بَيْنَهُمْ يَوْمَئِذٍ وَلَا يَتَساءَلُونَ * فَمَن ثَقُلَتْ مَوَازِينُهُ فَأُولئِكَ هُمُ الْمُفْلِحُونَ * وَمَنْ خَفَّتْ مَوَازِينُهُ فَأُولئِكَ الَّذِينَ خَسِرُوا أَنفُسَهُمْ فِى جَهَنَّمَ خَالِدُونَ » « 2 »\r\nپس هنگامى كه در صور دميده شود ، در آن روز نه ميانشان خويشاوندى و نسبى وجود خواهد داشت و نه از اوضاع و احوال يكديگر مىپرسند ؛ * پس كسانى كه اعمال وزن شدهء آنان سنگين [ و باارزش 
  ] است ، همانانند كه رستگارند . و كسانى كه اعمال وزن شدهء آنان سبك [ و بىارزش 
  ] است ، همانانند كه سرمايهء وجودشان را از دست داده و در دوزخ جاودانه‌اند .\r\nوَنُفِخَ فِي الصُّورِ فَإِذَا هُم مِنَ الْأَجْدَاثِ إِلَى رَبِّهِمْ يَنسِلُونَ * قَالُوا يَاوَيْلَنَا\r\n\r\n\r\n","description":"","footnote":"\r\n( 1 ) - زمر ( 39 ) : 68 .\r\n( 2 ) - مؤمنون ( 23 ) : 101 - 103 .\r\n","page_name":" 309 ","page_number":309},
  {"content":"\r\n\r\nمَنْ بَعَثَنَا مِن مَّرْقَدِنَا هذَا مَا وَعَدَ الرَّحْمنُ وَصَدَقَ الْمُرْسَلُونَ » « 1 »\r\nو در صور دميده شود ، ناگاه همهء آنان از قبرها به سوى پروردگارشان مىشتابند . * مىگويند : اى واى بر ما ، چه كسى ما را از خوابگاهمان برانگيخت ؟ اين واقعيتى است كه [ خداى 
  ] رحمان وعده داده بود و پيامبران راست گفته بودند ! !\r\nفَإذا نُقِرَفِى النّاقُورِ * فَذلِكَ يَوْمَئِذٍ يَوْمٌ عَسيرٌ * عَلَى الْكافِرينَ غَيْرُ يَسيرٍ » « 2 »\r\nپس زمانى كه در صور دميده شود ، * آن روز ، روز بسيار سختى است ، * بر كافران آسان نيست .\r\nچون نفخهء صور دميده شود تمام مردگان زنده گشته و نيك و بد به محضر حضرت ربّ الأرباب شتافته و براى رسيدن به جزاى عمل نيك و بد محشور مىشوند .\r\nفَوَرَبِّكَ لَنَحْشُرَنَّهُمْ وَالشَّيَاطينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيّاً » « 3 »\r\nپس به پروردگارت سوگند ، آنان را [ كه بدون دليل و از روى جهل و نادانى منكر زنده شدن مردگانند 
  ] با شياطين محشور مىكنيم ، سپس آنان را در حالى كه به زانو درآمده‌اند ، گرداگرد دوزخ حاضر خواهيم كرد .\r\n\r\n\r\n","description":"","footnote":"\r\n( 1 ) - يس ( 36 ) : 51 - 52 .\r\n( 2 ) - مدّثّر ( 74 ) : 8 - 10 .\r\n( 3 ) - مريم ( 19 ) : 68 .\r\n","page_name":" 310 ","page_number":310},
  {"content":"\r\n\r\n\r\nاسامى قيامت\r\nقيامت روز عجيبى است ، روزى است كه اوّلين و آخرين در آن جمعند ، روزى است كه به تمام پرونده‌ها بدون اين كه به كسى ذرّه‌اى ظلم كنند رسيدگى مىشود ، روزى است كه بايد هر انسانى به جزاى اعمالش برسد ، روزى است كه بايد از صراط عبور كرد ، روزى است كه پايانش براى اهل ايمان ، بهشت و براى اهل فسق و فجور ، جهنّم است . براى آن روز به تناسب عقايد و اخلاق و اعمال مردم اسامى عجيبى است كه مرحوم فيض كاشانى در « المحجة البيضاء » « 1 » به آن اسامى اشاره كرده و از همه درخواست نموده با دلى پاك به معانى آن اسامى دقّت كنند و وضع خود را با آن اسامى سنجيده به سوى تنبّه و بيدار دلى حركت نمايند . اينك آن اسمايى كه در هر اسمى از آن سرّى و در هر وصفى معنايى است ، براى شناختن اسرار و معانى آن حريص باش تا هدايت يا بى و به دريافت نور قلب نايل آيى :\r\nيوم القيامة ، يوم الحسرة ، يوم النّدامة ، يوم المحاسبة ، يوم المَسْأَلَة ، يوم المُسابَقة ، يوم المُناقَشَة ، يوم المُنافسة ، يوم الزَّلْزَلَة ، يوم الدَّمْدَمَة ، يوم الصّاعقة ، يوم الواقعة ، يوم القارعة ، يوم الرّاجفة ، يوم الرّادفة ، يوم الغاشية ، يوم الدّاهية ، يوم الأَزِفَة ، يوم الحاقّة ، يوم الطّامّة ، يوم الصّاخّة ، يوم الطّلاق ، يوم الفراق ، يوم المَساق ، يوم القِصاص ، يوم التّناد ، يوم الحساب ، يوم المآب ، يوم العذاب ، يوم الفرار ، يوم القرار ، يوم اللّقاء ، يوم البقاء ، يوم القضاء ، يوم الجزاء ، يوم البلاء ، يوم البكاء ، يوم الحشر ، يوم الوعيد ، يوم العرض ، يوم الوزن ، يوم الحقّ ، يوم الحكم ، يوم الفصل ، يوم الجمع ، يوم البعث ، يوم الفتح ، يوم الخِزْى ، يومٌ عظيم ، يومٌ عقيم ، يومٌ عسير ، يوم الدّين ، يوم اليقين ، يوم النشور ، يوم المصير ، يوم النفخة ، يوم الصّيحة ، يوم الرّجفة ، يوم الرّجّة ، يوم الزّجرة ، يوم السّكرة ، يوم الفَزَع ، يوم الجَزَع ، يوم المُنْتَهى ، يوم المأوى ، يوم الميقات ، يوم المعاد ، يوم المرصاد ، يوم القلق ، يوم العرق ، يوم الافتقار ، يوم الإنْكِدار ، يوم الانتشار ، يوم الانشقاق ، يوم الوقوف ، يوم الخروج ، يوم الخلود ، يوم الوعيد ، يوم التّغابن ، يومٌ عبوس ، يومٌ معلوم ، يومٌ موعود ، يومٌ مشهود ، يومَ لا ريب فيه ، يومَ تُبْلَى السَّرائر ، يومَ لا تُجْزى نَفسٌ لِنفسٍ شيئاً ، يومَ تَشْخَصُ فيه الأبصارُ ، يومَ لا يُغْنى مَولىً عَن مولىً\r\n\r\n\r\n","description":"","footnote":"\r\n( 1 ) - المحجة البيضاءك 8 / 331 .\r\n","page_name":" 311 ","page_number":311},
  {"content":"\r\n\r\nشيئاً ، يومَ لا تَمْلِكُ نفسٌ لِنفسٍ شيئاً ، يومَ يُدْعَوْنَ إلى نارِ جهنَّمَ دعّاً ، يومَ يُسْحَبونَ فى النارِ عَلى وُجوهِهِم ، يومَ تُقَلِّبُ وجوهُهُم فِى النّار ، يومَ لا يَجزى والدٌ عن وَلدِه شيئاً ، يومَ يَفِرُّ الْمرءُ مِن أخيه ، يومَ لا يَنْطِقونَ و لا يُؤْذَنُ لَهُمْ فَيَعْتَذِرون ، يَوْمَ لا مَرَدَّ لَهُ مِنَ اللَّه ، يومَ هُمْ بارِزُون ، يَوْمَ هُمْ عَلَى النّارِ يُفْتَنُون ، يَوْمَ لا يَنْفَعُ مالٌ ولا بَنون ، يومَ لا يَنْفَعُ الظّالمينَ مَعذِرَتُهُم و لَهُمُ اللَّعْنَةُ ولَهم سوءُ الدّار ، يومَ تُرَدُّ فيه الْمَعاذيرُ ، يومَ تَخْشَعُ فيه الأبصارُ وتسكُنُ الأصواتُ ، و يَقِلُّ فيه الالتفاتُ ، و تُبْرَزُ الْخَفيّاتُ وَتَظْهَرُ الْخطيئاتُ والْخَبيثاتُ ، يومَ يُساقُ الْعِبادُ وَمَعَهُمُ الأشهادُ ، وَيَشيبُ الصَّغيرُ ، وَيَسْكَرُ الكبيرُ ، فَيَؤمَئِذٍ وُضِعَتِ الْمَوازينُ ، و نُشِرَتِ الدَّواوينُ ، و بُرِّزَتِ الْجَحيمُ ، وَاغْلِىَ بِالحميمِ ، وَزَفَرَتِ النَّارُ ، و يَئِسَ الكفّارُ ، و سُعِّرَتِ النّيرانُ ، وَتَغَيَّرَتِ الْألوانُ ، و خَرِسَ اللِّسان وَنَطَقَتْ جوارِحُ الإنسان ، ف\r\nيا أيُّها الْإنْسانُ ما غَرَّكَ بِرَبِّكَ الْكَريم » ! « 1 »\r\nدر چنين روزى با اين همه اسما و صفات كه نمايشگر حقيقت اين روز است با هر كس مطابق اعمال و عقايد و اخلاقى كه در دنيا داشته و با خود به آخرت برده ، معامله مىشود ، اگر خير باشد جزايش بهشت و رضاى حقّ است ، اگر شرّ است جزايش سخط و عذاب جهنّم است . اكنون لازم است به پاره‌اى از جزاى اعمال نيكو و اخلاق حسنه و عقايد صحيحه ونيز پاره‌اى از جزاى اخلاق سيّئه و اعمال فاسده و عقايد باطله در آن روز اشاره شود :\r\n\r\nاعمال نجات بخش در قيامت\r\n\r\nتوحيد الهى\r\nرسول خدا صلى الله عليه و آله فرمود :\r\n\r\n\r\n","description":"","footnote":"\r\n( 1 ) - انفطار ( 83 ) : 6 .\r\n","page_name":" 312 ","page_number":312},
  {"content":"\r\n\r\nثَمَنُ الْجَنَّةِ لا إلهَ إلَّااللَّهُ . « 1 »\r\nقيمت بهشت « لا إله إلّا اللَّه » است .\r\nآن كس كه به حقيقت لا إله إلّا اللَّه مىگويد قيمت راستى اين گفتار و اظهارش بهشت است ، چرا كه لا إله إلّااللَّه نفى حكومت طاغوت ، شيطان ، هواى نفس ، غرايز و شهوات باطل در زندگى است . لا إله إلّا اللَّه ، نماز ، روزهء ، حجّ ، زكات ، خمس ، امر به معروف و نهى از منكر و جهاد و تولّى و تبرّى است ، گوينده‌اى كه ملتزم به لوازم لا إله إلّااللَّه است البتّه ثمن گفتارش بهشت است ، به همين خاطر در روايت ديگر نبىّ اسلام صلى الله عليه و آله فرمود :\r\nلَيْسَ شَىْءٌ إلّاوَلَهُ شَىْءٌ يَعْدِلُهُ إلَّااللَّهُ عَزَّوَجَلَّ ، فَإنَّهُ لا يَعْدِلُهُ شَىْءٌ ؛ وَلا إلهَ إلّا اللَّهُ ، فَإنَّهُ لا يَعدِلُها شَىْءٌ ؛ و دَمْعَةٌ مِنْ خَوْفِ اللَّهِ ، فَإنَّهُ لَيْسَ لَها مِثْقالٌ ، فَإنْ سالَتْ عَلى وَجْهِهِ لَمْ يَرْهَقْهُ قَتَرٌ وَلا ذِلَّةٌ بَعْدَها أبَداً . « 2 »\r\nهر چيزى در جهان همتا و نظيرى دارد مگر سه چيز :\r\nاول : ذات مقدس احديّت .\r\nدوم : لا إله الّا اللَّه كه آن را هموزن نيست ( البته گفتار با عمل ، مَن ثَقُلَت موازينه ) .\r\nسوم : اشكى كه از خوف خدا به چشم آيد كه هموزن ندارد و اگر بر چهره بريزد آن چهره را خوارى و ناراحتى نخواهد بود .\r\nقرآن ، نبوّت ، امامت ، ايمان به انبيا ، اعتقاد به ملائكه ، اعمال صالحه ، اخلاق\r\n\r\n\r\n","description":"","footnote":"\r\n( 1 ) - ثواب الأعمال : 2 ؛ مستدرك الوسائل : 5 / 364 ، باب 36 ، حديث 6097 ؛ وسائل الشيعة : 7 / 210 ، باب 44 ، حديث 9133 .\r\n( 2 ) - ثواب الأعمال : 3 ؛ وسائل الشيعة : 15 / 225 ، باب 15 ، حديث 30338 .\r\n","page_name":" 313 ","page_number":313},
  {"content":"\r\n\r\nحسنه ، عقايد حقّه ، همه و همه از لوازم لا إله إلّا اللَّه و از شؤون حضرت اللّه است ، گفتارى كه گوينده‌اش ملتزم به لوازم گفتار است ثمنى چون بهشت دارد ، ورنه شمر و عمر سعد و معاويه و يزيد و خولى و سنان هم به زبان لا إله إلّا اللَّه مىگفتند !\r\nدر مسئلهء التزام به لوازم توحيد است كه رسول خدا صلى الله عليه و آله فرمود :\r\nخَيْرُ الْعِبادَةِ قَوْلُ لا إلهَ إلَّا اللَّهُ . « 1 »\r\nبهترين عبادت گفتن لا إله إلّا اللَّه است .\r\nدر قسمتى از يك روايت مفصّل ، رسول خدا صلى الله عليه و آله به مردم فرمود :\r\nاى گروه مردم ! هر كس با اقرار به توحيد و كلمهء لااله الّا اللَّه مخلصانه بدون آن كه چيزى به آن مخلوط كند خدا راملاقات نمايد اهل بهشت است . امام علىّ بن ابى طالب عليه السلام به پا خاست و عرضه داشت : پدر و مادرم فدايت ، چگونه اين كلمه را مخلصانه بگويد و چيزى به آن مخلوط نكند ، براى ما بيان كن تا حدّ آن را بشناسيم ؟ رسول خدا صلى الله عليه و آله فرمود : آرى ، براى دنيا خواهى و حرص بر جمع آورى مال و خشنود بودن به امور مادّى و گناه و معصيت و بردگى و بندگى و پول اين كلمه را نگويد . و متأسّفانه مردمى چنين اند كه :\r\nگفتارشان گفتار نيكان ولى كردارشان كردار ستمگران و تبهكاران است ؛ با زبان ، شهادت به توحيد مىدهند امّا هر فسق و فجورى را مرتكب مىشوند ؛ پس هر كس خداى عزّ و جلّ را ديدار كند و در او اين خصلت‌ها نبوده و قولش لا إله إلّا اللَّه باشد بهشت براى اوست ، هرگاه دنيا را بگيرد و آخرت را ترك كند ، اهل دوزخ است ! « 2 » آرى ، اعتقاد و عمل بايد با گفتار هماهنگ باشد ورنه آن گفتار پشيزى ارزش معنوى ندارد ؛ بايد گفت و سر خود را از پى گفتار روانه كرد . آرى ، اين گفتن ، گفتن\r\n\r\n\r\n","description":"","footnote":"\r\n( 1 ) - ثواب الأعمال : 4 ؛ مستدرك الوسائل : 5 / 321 ، باب 23 ، حديث 5988 .\r\n( 2 ) - بحار الأنوار : 73 / 360 ، باب 67 ، حديث 30 ؛ ثواب الأعمال : 281 .\r\n","page_name":" 314 ","page_number":314},
  {"content":"\r\n\r\nاست .\r\nامام صادق عليه السلام فرمود :\r\nمَنْ قالَ : لا الهَ إلَّااللَّهُ مُخْلِصاً دَخَلَ الْجَنَّةَ وَإخْلاصُهُ بِها أنْ يَحْجُزَهُ لا الهَ إلَّا اللَّهُ عَمّا حرَّمَ اللَّهُ عَزَّوَجَلَّ . « 1 »\r\nهر كس با اخلاص لااله الّا اللَّه گويد داخل بهشت مىشود و اخلاص در آن به اين است كه شهادت به وحدانيّت حق ، او را از معاصى بازدارد .\r\nامام رضا عليه السلام در سفر نيشابور در حديث مشهور سلسلة الذّهب از قول پدرانش از قول رسول خدا صلى الله عليه و آله ، از قول حضرت حقّ عزّوجلّ فرمود :\r\nلا الهَ إلَّااللَّهُ حِصْنى ، فَمَنْ دَخَلَ حِصْنى أمِنَ مِنْ عَذابى . فَلَمّا مَرَّتِ الرّاحِلَةُ نادى : بِشُرُوطِها ، وَأنَا مِنْ شُرُوطِها . « 2 »\r\nلا إله الّا اللَّه دژ و حصار من است ، پس هر كس در اين دژ وارد شود از عذاب من ايمن است . هنگامى كه مركب حركت كرد به آواز بلند فرمود : با شروط آن و من خود يكى از شروط آن مىباشم .\r\nيعنى اقرار به امامت من و اين كه رهبر مفترض الطاعه من هستم ، نه حاكمان بنى عبّاس ؛ لا إله إلّا اللَّه در جنب ولايت ما صحيح است نه در جنب حكومت بنى عبّاس كه در آن جا كلمهء حقّ است ولى از آن ارادهء باطل مىشود !\r\nبه قول عارف بزرگ سيف فرغانى :\r\n چون هر چه غير اوست به دل ترك آن كنى * بر فرق جانِ تو نهد از حبّ خويش تاج \r\n\r\n\r\n","description":"","footnote":"\r\n( 1 ) - ثواب الأعمال : 5 ؛ وسائل الشيعة : 15 / 256 ، باب 23 ، حديث 20438 .\r\n( 2 ) - ثواب الأعمال : 6 ؛ بحار الأنوار : 3 / 7 ، باب 1 ، حديث 16 .\r\n","page_name":" 315 ","page_number":315},
  {"content":"\r\n\r\n در نصرت خرد كه هوا دشمن وى است * با نفس خود جدل كن و با طبع خود لجاج\r\nگر در مَصاف آن دو مخالف شوى شهيد * بيمار به دَم چو مسيحا كنى علاج\r\nچون نفس تند گشت به سختيش رام كن * سردى دهد طبيب چو گرمى كند مزاج\r\nبا او موافقت مكن اندر خلاف عقل * محتاج نيست شب كه سياهش كنى به زاج « 1 » \r\n( سيف فرغانى )\r\n\r\nشرط قبولى توحيد\r\nدر حديثى بسيار مهم ، ابوسعيد خدرى مىگويد :\r\nروزى رسول خدا صلى الله عليه و آله نشسته بود و تنى چند از يارانش از جمله حضرت علىّ بن ابيطالب عليه السلام گرد او بودند ، حضرت فرمود : هر كس لا إله إلّا اللَّه گويد وارد بهشت مىشود ، پس دو تن از ياران گفتند : ما مىگوئيم : لا إله إلّا اللَّه ، پيامبر صلى الله عليه و آله فرمود :\r\nهمانا لا إله إلّا اللَّه از اين شخص - اشاره به حضرت مولا - و شيعيان قبول مىشود ، باز آن دو تن تكرار كرده گفتند : ما نيز مىگوئيم ، پيامبر دست بر سر على گذارد آنگاه به آن دو نفر گفت : علامت پيروى از او اين است كه : بيعت او را نشكنيد و در مسند و مقام او ننشينيد ، سخنش را تكذيب نكنيد . « 2 » شاعر گران‌مايه ميرزا غفّار طارمى متخلّص به غفّار ، در وصف حضرت مولا گويد :\r\n\r\n\r\n","description":"","footnote":"\r\n( 1 ) - زاج : نوعى سنگ معدنى كه چون آب به آن رسد سياه مىشود .\r\n( 2 ) - بحار الأنوار : 23 / 84 ، باب 4 ، حديث 25 ؛ بشارة المصطفى : 268 .\r\n","page_name":" 316 ","page_number":316},
  {"content":"\r\n\r\n اى به وجودت شده اثبات من * كرده تجلّى برِ مرآت من\r\nغير تو كى مىشود آيات من * مانع فيض است حجابات من \r\nطول سفر بُعد مقامات من\r\n نيست مرا غير تو در دين ضرور * گر چه دهد روضهء رضوان و حور\r\nهشت بهشتىّ و غلام و قصور * اى كه تويى بر همه عالم عبور \r\nبر تو اميد است حسابات من\r\n حبّ تو روز ازلم شد سرشت * صادر اوّل سر لوحم نوشت\r\nهر كه در اين مزرعه حبّ تو كشت * يوم ملاقات نشد قبح و زشت \r\nمطلق اعضاى علامات من\r\n مظهر حقّىّ و صفات رحيم * منجى نوحى تو ز بحر عظيم\r\nنار خليل است چو طور كليم * چونكه قديمىّ و به اشياء عليم \r\nسرّ حقيقى است مجازات من\r\n بر در تو جملهء شاهان مقيم * ناطقه در وصف تو گشته بكيم « 1 »\r\nيك نفسم ده كه شوم من كليم * اى كه تويى بر دل غفّار عليم \r\nملجأ دين مرجع آيات من\r\n( غفّار طارمى )\r\n\r\nعمل كم ، ثواب بسيار\r\nمفضّل بن عمر كوفى از حضرت صادق عليه السلام نقل كرده كه فرمود :\r\nإنَّ اللَّهَ تَعالى ضَمِنَ لِلْمُؤْمِنِ ضَماناً ، قالَ : قُلتُ : و ما هُو ؟ قالَ : ضَمِنَ لَهُ إنْ هُوَ أقَرَّ لَهُ بِالرُّبُوبِيَّةِ ، وَلِمُحَمَّدٍ بِالنُّبُوَّةِ ، و لِعَلىٍّ بِالْإمامَة ، و أدّى مَا افْتَرَضَ\r\n\r\n\r\n","description":"","footnote":"\r\n( 1 ) - بكيم : گنگ و كر و كور و لال مادر زاد .\r\n","page_name":" 317 ","page_number":317},
  {"content":"\r\n\r\nاللَّهُ عَلَيْهِ ، وأَنْ يُسْكِنَهُ فى جَوارِهِ ، وَلَمْ يَحْتَجِبْ عَنْهُ . قالَ : قُلْتُ : فَهذِهِ وَاللَّهِ الْكَرامَةُ الَّتى لا يُشْبِهُها كَرامَةُ الْآدَمِيّينَ ! قالَ : ثُمَّ قالَ أبُوعَبْدِاللَّهِ عليه السلام : إعْمَلُوا قَليلًا تَنَعَّمُوا كَثيراً . « 1 »\r\nخداوند متعال براى مؤمن تعهّد فرموده امرى را ، مفضّل مىگويد : عرض كردم ؟ كدام است ؟ فرمود : خداوند تعهّد كرده براى مؤمن در صورتى كه اقرار به پروردگارى او و نبوّت محمّد صلى الله عليه و آله و رهبرى و ولايت على عليه السلام نمايد و واجبات الهى را به جاى آورد او را در جوار خود - يعنى مقام قربش ساكن گرداند و مانع از وصول او بدين مقام نگردد . مفضّل گويد : عرض كردم : به خدا سوگند اين بخشش و احترامى است كه مانندش براى آدميان نيست ، سپس حضرت فرمود : عمل كمى بجاى آريد و لذّت فراوان ببريد ! !\r\n\r\nپاداش وضو\r\nامام صادق عليه السلام فرمود :\r\nمَنْ تَوَضَّأَ و تَمَنْدَلَ كُتِبَتْ لَهُ حَسَنَةٌ ، وَمَنْ تَوَضَّأَ وَلَمْ يَتَمَنْدَلْ حَتّى تَجِفَّ وُضُوءُهُ كُتِبَتْ لَهُ ثَلاثُونَ حَسَنَةً . « 2 »\r\nهر كس وضو بگيرد و وضويش را با دستمال خشك كند برايش يك حسنه است و هر كس وضويش را با دستمال خشك ننمايد تا آب وضو خودش خشك شود برايش سى حسنه است .\r\nو نيز فرمود :\r\n\r\n\r\n","description":"","footnote":"\r\n( 1 ) - ثواب الأعمال : 15 ؛ بحار الأنوار : 3 / 3 ، باب 1 ، حديث 6 .\r\n( 2 ) - ثواب الأعمال : 16 ؛ بحار الأنوار : 77 / 330 ، باب 6 ، حديث 4 .\r\n","page_name":" 318 ","page_number":318},
  {"content":"\r\n\r\nمَنْ تَطَهَّرَ ثُمَّ أَوى إلى فِراشِهِ باتَ و فِراشُهُ كَمَسْجِدِهِ . « 1 »\r\nهر كس وضو بگيرد سپس در رختخواب خود برود ، بخسبد در حالى كه بستر او مانند مسجد او خواهد بود .\r\nپيامبر خدا صلى الله عليه و آله فرمود :\r\nمَنْ أسْبَغَ وُضُوءَهُ ، و أحْسَنَ صَلاتَهُ ، و أدّى زَكاةَ مالِهِ وَكَفَّ غَضَبَهُ ، وَسَجَنَ لِسانَهُ ، وَاسْتَغفَرَ لِذَنْبِهِ ، وَأدَّى النَّصيحَةَ لِأهْلِ بَيْتِ نَبِيِّهِ ، فَقَدِ اسْتَكْمَلَ حَقائِقَ الْإيمانِ ، وَأبْوابُ الْجَنَّةِ مَفْتُوحَةٌ لَهُ . « 2 »\r\nهر كس وضوى خود را شاداب و كامل به جاى آورد ، نماز خويش را نيكو بخواند ، وزكات مالش را بپردازد و خشم خود را فرو نشاند و زبانش را از گناهان مربوطِ به زبان ببندد و براى گناه خود با توبه طلب آمرزش كند و نسبت به اهل بيت پيامبر خويش خيرخواه باشد ، البتّه تمام حقايق ايمان در او كامل شده و درهاى بهشت به روى او باز است .\r\n\r\nنعمت جوانى\r\nامام صادق عليه السلام از پدرانش از رسول خدا صلى الله عليه و آله نقل مىكند :\r\nإنَّ اللَّهَ عَزَّوَجَلَّ أوْجَبَ الْجَنَّةَ لِشابٍّ كانَ يُكثِرُ النَّظَرَ فِى الْمِرْآةِ فَيُكْثِرُ حَمْدَ اللَّهِ عَلى ذلِكَ . « 3 »\r\nخداوند واجب مىنمايد بهشت را بر آن جوانى كه در آيينه زياد نگاه كند و در\r\n\r\n\r\n","description":"","footnote":"\r\n( 1 ) - ثواب الأعمال : 18 ؛ مفتاح الفلاح : 212 ؛ كشف اللثام : 121 .\r\n( 2 ) - ثواب الأعمال : 26 ؛ بحار الأنوار : 79 / 218 ، باب 1 ، حديث 35 .\r\n( 3 ) - ثواب الأعمال : 25 ؛ وسائل الشيعة : 7 / 173 ، باب 21 ، حديث 9038 .\r\n","page_name":" 319 ","page_number":319},
  {"content":"\r\n\r\nهر مرتبه حمد الهى را براى نعمت جوانى به جاى آورد .\r\n\r\nمسجد رفتن\r\nامام صادق عليه السلام فرمود :\r\nمَنْ مَشى إلى الْمَسْجِدِ لَمْ يَضَعْ رِجْلَهُ عَلى رَطْبٍ وَلا يابِسٍ إلّاسَبَّحَتْ لَهُ الْأرْضُ إلَى الْأرضينَ السّابِعَةِ . « 1 »\r\nهر كس به سوى مسجد روان شود ، قدم به هيچ‌تر و خشكى نمىگذارد مگر آن كه از آن جا تا زمين هفتم براى او پروردگار را تسبيح كنند .\r\nتوضيح : از آن جا كه به فرمودهء قرآن ، همهء موجودات تسبيح خوان حقّند و شعور توحيد در ذات آنان است ، قدمى كه در راه حقّ برداشته شود آن قدر با ارزش است كه بر روى هر چيزى واقع شود ، از آن نقطه تا طبقهء هفتم زمين از روى بهجت و سرور تسبيح خدا گفته شود و ثواب آن به نفع روندهء به مسجد است .\r\n\r\nمواظبت بر اوقات نماز\r\nابان بن تَغْلِب مىگويد : امام صادق عليه السلام به من فرمود :\r\nيا أبانُ ، هذِهِ الصَّلَواتُ الْخَمْسُ الْمَفْروضاتُ مَنْ أقامَهُنَّ و حافَظَ عَلى مَواقيتِهِنَّ لَقِىَ اللَّهُ يَوْمَ الْقِيامَةِ وَلَهُ عِنْدَهُ عَهْدٌ يُدْخِلُهُ بِهِ الْجَنَّةَ ، و مَنْ لَم يُصَلِّهِنَّ بِمَواقيتِهِنَّ فَذلِكَ إلَيْهِ ، إنْ شاءَ غَفَرَ لَهُ ، و إنْ شَاءَ عَذَّبَهُ « 2 »\r\n. اى ابان ! اين نمازهاى پنج‌گانه را هر كس به پا دارد و مراقب وقت آن باشد ، پروردگار را ملاقات كند در حالى كه قراردادى و سندى با خداوند دارد كه او را داخل بهشت گرداند ، ولى اگر مواظب اوقات آن نشد چنين سندى ندارد ،\r\n\r\n\r\n","description":"","footnote":"\r\n( 1 ) - بحار الأنوار : 81 / 13 ، باب 8 ، حديث 91 ؛ مكارم الأخلاق : 297 .\r\n( 2 ) - ثواب الأعمال : 28 ؛ بحار الأنوار : 80 / 17 ، باب 6 ، حديث 28 .\r\n","page_name":" 320 ","page_number":320},
  {"content":"\r\n\r\nچنان كه پروردگار بخواهد او را مىبخشد و اگر بخواهد عذاب و توبيخ كند !\r\n\r\nروشن كردن مسجد\r\nرسول خدا صلى الله عليه و آله فرمود :\r\nمَنْ اسْرَجَ فى مَسْجِدٍ مِنْ مَساجِدِ اللَّهِ عَزَّوَجَلَّ سِرَاجاً لَمْ تَزَلِ الْمَلائِكَةُ وَحَمَلةُ الْعَرْشِ يَسْتَغْفِرُونَ لَهُ ما دامَ فى ذلِكَ الْمَسْجِدِ ضَؤْءٌ مِنَ السِّراجِ . « 1 »\r\nهر كس در مسجدى از مسجدهاى خدا چراغى روشن كند ، همواره حاملان عرش الهى و فرشتگان از براى او طلب آمرزش كنند تا روشنى آن چراغ باقى است .\r\n\r\nثواب اذان\r\nامام باقر عليه السلام فرمود :\r\nمَنْ أذَّنَ سَبْعَ سِنينَ مُحْتَسِباً ، جاءَ يَوْمَ الْقِيامَةِ وَلا ذَنْبَ لَه . « 2 »\r\nهر كس هفت سال براى خدا اذان بگويد در روز رستاخيز بدون گناه وارد محشر مىشود .\r\n\r\nثواب سجدهء شكر\r\nامام صادق عليه السلام فرمود :\r\nأيُّما مُؤْمِنٍ سَجَدَ لِلَّهِ سَجْدَةً لِشُكْرِ نِعْمَةٍ فى غَيْرِ صَلاةٍ ، كَتَبَ اللَّهُ بِها عَشْرَ\r\n\r\n\r\n","description":"","footnote":"\r\n( 1 ) - ثواب الأعمال : 29 ؛ بحار الأنوار : 81 / 15 ، باب 8 ، حديث 94 .\r\n( 2 ) - ثواب الأعمال : 31 ؛ بحار الأنوار : 81 / 146 ، باب 13 ، حديث 40 .\r\n","page_name":" 321 ","page_number":321},
  {"content":"\r\n\r\nحَسَناتٍ ، و مَحا عَنْهُ عَشْرَ سَيِّئاتٍ ، و رَفَعَ لَهُ عَشْرَ دَرَجاتٍ فى الْجِنانِ . « 1 »\r\nهر مؤمنى در غير حال نماز سجدهء شكر جهت نعمتى بجا آورد خداوند به آن خاطر ده حسنه براى او بنويسد و ده گناه از نامهء عملش پاك كند و ده درجه براى او در بهشت بالا برد .\r\n\r\nثواب نمازگزار\r\nامام صادق عليه السلام فرمود :\r\nلِلْمُصَلّى ثَلاثُ خِصالٍ : إذا قامَ فى صَلاتِهِ يَتَنَاثَرُ عَلَيْهِ الْبِرُّ مِنْ أعْنانِ السَّماءِ إلى مَفْرَقِ رَأْسِهِ ، و تَحُفُّ بِهِ الْمَلائِكَةُ مِنْ تَحْتِ قَدَمَيْهِ إلى أعْنانِ السَّماءِ ، و مَلَكٌ يُنادِى : أيُّهَا الْمُصَلّى لَوْ تَعْلَمُ مَنْ تُناجِى مَا انْفَتَلْتَ . « 2 »\r\nبراى نمازگزار سه فائده است :\r\n1 - هرگاه به نماز ايستد ، از بالاى فضا تا فرق سر او نيكويىها ريزش دارد .\r\n2 - فرشتگان از زير پا تا بالاى آسمان بر او احاطه دارند .\r\n3 - فرشته‌اى به او ندا مىدهد : اى نمازگزار ! اگر بدانى با كه مناجات مىكنى هيچ گاه التفاتى و توجّهى به سوى ديگرى نخواهى كرد .\r\nپيامبر خدا صلى الله عليه و آله فرمود :\r\nمَنْ أتَى الْجَمآعةَ إيماناً و احْتِساباً اسْتَأْنَفَ الْعَمَلَ . « 3 »\r\nهر كس در نماز جماعت با ايمان و به خاطر آمرزيده شدن تمام گناهانى كه بين خود و خدا داشته ، شركت كند ، عمل از سر گيرد . [ كنايه از آمرزش همهء\r\n\r\n\r\n","description":"","footnote":"\r\n( 1 ) - ثواب الأعمال : 35 ؛ بحار الأنوار : 83 / 201 ، باب 44 ، حديث 12 .\r\n( 2 ) - ثواب الأعمال : 3 ؛ بحار الأنوار : 79 / 215 ، باب 1 ، حديث 30 .\r\n( 3 ) - ثواب الأعمال : 37 .\r\n","page_name":" 322 ","page_number":322},
  {"content":"\r\n\r\nگناهان است . 
  ]\r\nاصبغ بن نُباته مىگويد : امير المؤمنين عليه السلام فرمود :\r\nاهل زمين چون به تبهكارى و نافرمانى پروردگار آلوده شوند ، خداوند بر آن شود كه آنها را روى استحقاقشان عقوبت فرمايد ، ولى چون نظر كند به سالخوردگان كه در عين ضعف به سوى نماز گام برمىدارند و كودكان كه مشغول يادگيرى قرآنند ، آنان را مورد عفو قرار داده عذابشان را به تأخير اندازد . « 1 » سعدى چه نيكو مىسرايد :\r\n هر شب انديشهء ديگر كنم و راى دگر * كه من از دست تو فردا بروم جاى دگر\r\nبامدادان كه برون مىنهم از منزل پاى * حسن عهدم نگذارد كه نهم پاى دگر \r\n هر كسى را سر چيزىّ و تمنّاى كسى است * ما به غير از تو نداريم تمنّاى دگر\r\nزان كه هرگز به صفاى تو در آيينهء وهم * متصوّر نشود صورت و بالاى دگر\r\nوامقى بود كه ديوانهء عذرائى بود * منم امروز و تويى وامق « 2 » و عذراى دگر\r\nوقت آنست كه صحرا گل و سنبل گيرد * خلق بيرون شده هر قوم به صحراى دگر\r\nبامدادان به تماشاى چمن بيرون آى * تا فراق از تو نماند به تماشاى دگر\r\nهر صباحى غمى از دور زمان پيش آيد * گويم اين نيز نهم بر سر غمهاى دگر\r\nباز گويم نه كه دوران حيات اين همه نيست * سعدى امروز تحمّل كن و فرداى دگر \r\n( سعدى شيرازى )\r\n\r\n\r\n","description":"","footnote":"\r\n( 1 ) - ثواب الأعمال : 28 ؛ وسائل الشيعة : 6 / 180 ، باب 7 ، حديث 7675 ؛ بحار الأنوار : 81 / 14 ، باب 8 ، حديث 93 .\r\n( 2 ) - وامق : محبوب ، دوست .\r\n","page_name":" 323 ","page_number":323},
  {"content":"\r\n\r\n\r\nثواب زكات\r\nاميرالمؤمنين عليه السلام در وصيّت لحظات آخر عمرش فرمود :\r\nاللَّهَ اللَّهَ فِى الزَّكاةِ فَإنَّها تُطْفِئُ غَضَبَ رَبِّكُمْ . « 1 »\r\nخدا را خدا را ، در امر زكات رعايت كنيد كه موجب خاموشى غضب پروردگار است .\r\n\r\nثواب حج\r\nامام صادق عليه السلام فرمود :\r\nمَنْ حَجَّ يُريدُ بِهِ اللَّهَ وَ لايُريدُ بِهِ رِياءً و لاسُمْعَةً ، غَفَرَ اللَّهُ لَهُ الْبَتَّةَ . « 2 »\r\nهر كس محض رضاى خدا حج بجا بياورد و قصد ريا يابه گوش مردم رساندن نداشته باشد ، مسلّماً خداوند او را مىآمرزد .\r\n\r\nثواب روزه\r\nامام صادق عليه السلام فرمود :\r\nنَوْمُ الصّائِمِ عِبادَةٌ ، وَصَمْتُهُ تَسْبيحٌ ، و عَمَلُهُ مُتَقَبَّلٌ ، و دُعاؤُهُ مُسْتَجابٌ . « 3 »\r\nخواب روزه‌دار در ماه رمضان عبادت ، سكوتش تسبيح خدا ، عملش مورد قبول درگاه الهى و دعاى او مستجاب است .\r\n\r\n\r\n","description":"","footnote":"\r\n( 1 ) - ثواب الأعمال : 46 ؛ بحار الأنوار : 93 / 27 ، باب 1 ، ذيل حديث 57 .\r\n( 2 ) - ثواب الأعمال : 46 ؛ بحار الأنوار : 96 / 24 ، باب 2 ، حديث 101 .\r\n( 3 ) - ثواب الأعمال : 51 ؛ بحار الأنوار : 93 / 253 ، باب 30 ، حديث 21 .\r\n","page_name":" 324 ","page_number":324},
  {"content":"\r\n\r\n\r\nثواب گريه بر سيدالشهداء عليه السلام\r\nمحّمد بن مسلم از امام باقر عليه السلام از حضرت سجّاد عليه السلام روايت مىكند :\r\nأيُّما مُؤْمِنٍ دَمَعَتْ عَيْناهُ لِقَتْلِ الْحُسَيْنِ عليه السلام حَتّى تَسيلَ عَلى خَدِّهِ ، بَوَّأهُ اللَّهُ تَعالى بِها فِى الْجَنَّةِ غُرَفاً يَسْكُنُها أحْقاباً . و أيُّما مُؤْمِنٍ دَمَعَتْ عَيْناهُ حَتّى تَسيلَ عَلى خَدَّيْهِ فيما مَسَّنا مِنَ الْأذى مِنْ عَدُوِّنا فِى الدُّنْيا بَوَّأَهُ اللَّهُ فِى الْجَنَّةِ مُبَوَّأَ صِدْقٍ . و أيُّما مُؤْمِنٍ مَسَّهُ أذىً فينا فَدَمَعَتْ عَيْناهُ حَتّى تَسيلَ عَلى خَدِّهِ مِنْ مَضاضَةِ ما اوذِىَ فينا ، صَرَّفَ اللَّهُ عَنْ وَجْهِهِ الْأذى ، وَآمَنَهُ يَوْمَ الْقِيامَةِ مِنْ سَخَطِهِ وَالنَّارِ . « 1 »\r\nهر مؤمنى كه چشمش براى كشته شدن امام حسين عليه السلام اشك بريزد تا بر گونه‌اش روان گردد ، خداوند او را در بهشت در غرفهء ما جاى دهد كه روزگارى دراز در آن ساكن باشد ، هر مؤمنى كه از ديده‌اش اشك بريزد تا بر رخسارش جارى شود براى رنج و آزارى كه از جانب دشمن در اين دنيا به ما رسيده است خداوند عالم او را در بهشت در مكانى صالح و شايسته مسكن دهد و هر مؤمنى كه در دوستى با ما در راه پيروى ما رنجى به دو رسد و چشمش گريان گردد تا بررويش بريزد به خاطر زحمت و رنجى كه در راه اطاعت و دوستى ما به او رسيده ، خداوند رنج و ناراحتى قيامتش را بگرداند و او را از خشم و عذاب خود ايمنى دهد .\r\n\r\nثواب حفظ و عمل به قرآن\r\nامام صادق عليه السلام فرمود :\r\n\r\n\r\n","description":"","footnote":"\r\n( 1 ) - ثواب الأعمال : 83 ؛ بحار الأنوار : 44 / 281 ، باب 34 ، حديث 13 .\r\n","page_name":" 325 ","page_number":325},
  {"content":"\r\n\r\nالْحافِظُ لِلْقُرْآنِ وَالْعامِلُ بِهِ مَعَ السَّفَرَهِ الْكِرامِ الْبَرَرَةِ . « 1 »\r\nحافظ قرآن و عمل كنندهء به آن همدم و همنشين فرشتگان شايستهء حقّ است .\r\n\r\nثواب توبه\r\nابوبصير از امام صادق عليه السلام روايت مىكند : خداوند بزرگ به پيامبرش داود وحى فرستاد كه :\r\nيا داوُدُ إنَّ عَبْدِىَ الْمُؤْمِنَ إذا أذْنَبَ ذَنْباً ثُمَّ رَجَعَ و تابَ مِنْ ذلِكَ الذَّنْبِ و اسْتَحْيى مِنّى عِنْدَ ذِكْرِهِ ، غَفَرْتُ لَهُ و أنْسَيْتُهُ الْحَفَظَةَ ؛ وَأَبْدَلْتُهُ الْحَسَنَةَ و لا ابالى ، و أنَا أرْحَمُ الرّاحِمينَ . « 2 »\r\nاى داود ! هرگاه از بندهء مؤمن من گناهى سرزند و سپس از آن دست كشيده توبه كند و چون ياد آن گناه كند از من شرمنده شود ، من او را بيامرزم و از ياد فرشتگان محافظش ببرم و به نيكى و ثواب بدل كنم و پروا ننمايم كه من مهربان‌ترين مهربانانم .\r\n\r\nثواب معلّم\r\nامام باقر عليه السلام فرمود :\r\nمُعَلِّمُ الْخَيْرِ يَسْتَغْفِرُ لَهُ دَوابُّ الْأرْضِ و حيتانُ الْبُحُورِ وَكُلُّ صَغيرَةٍ وَكَبيرَةٍ فى أرْضِ اللَّهِ وَسَمائهِ . « 3 »\r\nبراى آموزگارى كه خوبى به مردم بياموزد و راه خير و صلاح زندگى را\r\n\r\n\r\n","description":"","footnote":"\r\n( 1 ) - ثواب الأعمال : 101 ؛ وسائل الشيعة : 6 / 176 ، باب 5 ، حديث 7667 ؛ الأمالى ، شيخ صدوق : 59 ، حديث 6 .\r\n( 2 ) - وسائل الشيعة : 16 / 74 ، باب 86 ، حديث 21017 ؛ بحار الأنوار : 6 / 28 ، باب 20 ، حديث 30 .\r\n( 3 ) - ثواب الأعمال : 131 ؛ بحار الأنوار : 2 / 17 ، باب 8 ، حديث 40 .\r\n","page_name":" 326 ","page_number":326},
  {"content":"\r\n\r\nنشان دهد ، همهء جنبندگان روى زمين و ماهيان دريا و هر كوچك و بزرگ و ريز و درشتى در زمين و آسمانِ خدا براى او طلب آمرزش مىكنند !\r\n\r\nمجالست با مؤمن\r\nرسول خدا صلى الله عليه و آله فرمود :\r\nمُجالَسَةُ أهْلِ الدّينِ شَرَفُ الدُّنْيا و الْآخِرَةِ . « 1 »\r\n\r\nهمدمى وهمنشينى با مردم متديّن و خداشناس شرف و بزرگى دنيا و آخرت است .\r\n\r\nحمايت از ايتام و ضعفا\r\nامام باقر عليه السلام فرمود :\r\nأرْبَعٌ مَنْ كُنَّ فيهِ بَنَى اللَّهُ لَهُ بَيْتاً فِى الْجَنَّةِ : مَنْ آوَى الْيَتيمَ ، و رَحِمَ الضَّعيفَ ، وَأشْفَقَ عَلى والِدَيْهِ ، و رَفِقَ بِمَمْلُوكِهِ . « 2 »\r\nچهار خصلت است در هركس باشد خداوند براى او خانه‌اى در بهشت بنا كند :\r\n1 - پناه دادن به يتيم 2 - مهربانى با ضعيف 3 - نيكويى به پدر و مادر 4 - مهربانى و نرم‌خويى با زيردست .\r\n\r\nحفظ آبروى مردم\r\nابوحمزهء ثمالى مىگويد : از حضرت باقر عليه السلام شنيدم مىفرمود :\r\nمَنْ كَفَّ نَفْسَهُ عَنْ أعْراضِ النّاسِ كَفَّ اللَّهُ عَنْهُ عَذابَ يَوْمِ الْقِيامَةِ ، و مَنْ\r\n\r\n\r\n","description":"","footnote":"\r\n( 1 ) - ثواب الأعمال : 132 ؛ بحار الأنوار : 1 / 199 ، باب 4 ، حديث 2 .\r\n( 2 ) - ثواب الأعمال : 133 ؛ بحار الأنوار : 72 / 20 ، باب 33 ، حديث 15 .\r\n","page_name":" 327 ","page_number":327},
  {"content":"\r\n\r\nكَفَّ غَضَبَهُ عَنِ النّاسِ أقالَهُ اللَّهُ نَفْسَهُ يَوْمَ الْقِيامَةِ . « 1 »\r\nهر كس از تعرّض به عِرض و آبروى مردم خويشتن دارى كند خداوند عذاب قيامت را از وى دور سازد و هر كس عصبانيّت و خشم خود را دربارهء مردم فرونشاند خداوند در قيامت گناهانش را ببخشد .\r\n\r\nورود به بهشت بدون حساب\r\nامام صادق عليه السلام فرمود :\r\nثَلاثةٌ يُدْخِلُهُمُ اللَّهُ الْجَنَّةَ بِغَيْرِ حِسابٍ : إمامٌ عادِلٌ ، وَ تاجِرٌ صَدُوقٌ ، و شَيْخٌ أفْنى عُمْرَهُ فى طاعَةِ اللَّهِ . « 2 »\r\nخداوند سه گروه را بدون حساب به بهشت ببرد : رهبر عدالت پيشه ، تاجر راستگو ، پيرمردى كه عمر خود را در طاعت خدا بسر برده است .\r\n\r\nسير كردن مؤمن\r\nامام صادق عليه السلام فرمود :\r\nمَنْ أشْبَعَ جُوعَةَ مُؤْمِنٍ وَضَعَ اللَّهُ لَهُ مائِدَةً فِى الْجَنَّةِ يَصْدُرُ عَنْهَا الثَّقَلانِ جَميعاً . « 3 »\r\nهر كس مؤمن گرسنه‌اى را سير كند خداوند براى او در بهشت سفره‌اى ترتيب دهد كه همهء جنّ و انس از سر آن سير برخيزند !\r\n\r\n\r\n","description":"","footnote":"\r\n( 1 ) - ثواب الأعمال : 133 ؛ بحار الأنوار : 72 / 54 ، باب 42 ، حديث 16 .\r\n( 2 ) - ثواب الأعمال : 133 ؛ بحار الأنوار : 100 / 98 ، باب 1 ، حديث 32 .\r\n( 3 ) - ثواب الأعمال : 137 ؛ بحار الأنوار : 71 / 385 ، باب 23 ، حديث 103 .\r\n","page_name":" 328 ","page_number":328},
  {"content":"\r\n\r\n\r\nثواب قرض دادن و صدقه\r\nامام صادق عليه السلام فرمود :\r\nما مِنْ مُسْلِمٍ أقْرَضَ مُسْلِماً قَرْضاً يُريدُ بِهِ وَجْهَ اللَّه إلّااحْتَسَبَ لَهُ أجْرَها بِحسابِ الصَّدَقَةِ حَتّى يَرْجِعَ إلَيْهِ . « 1 »\r\nهر مسلمانى محض خاطر خدا به مسلمان ديگر قرض الحسنه بدهد ، خداوند هر روز ثواب صدقه دادن به حساب او ثبت كند تا زمانى كه مالش از سوى بدهكار برگردد .\r\nامام صادق عليه السلام از پدرانش از رسول خدا صلى الله عليه و آله نقل مىكند :\r\nأرْضُ الْقِيامَةِ نارٌ ما خَلا ظِلِّ الْمُؤْمِنِ ، فَإنَّ صَدَقَتَهُ تُظِلُّهُ . « 2 »\r\nتمام عرصهء محشر در قيامت همچون آتش است ، به غير از سايبان مؤمن كه آتش نيست به علت اين كه صدقهء او در دنيا سايبان او در قيامت است .\r\nدر هر صورت آيات قرآن و روايات و اخبار ، ثواب و اجر و مزد هر عمل نيكى را چه كم چه زياد ، چه در نهان چه در آشكار بيان كرده كه با مراجعه به آن مىتوان بر تمام زواياى اين مسئله آگاه شد .\r\n\r\nاعمال زيان بخش در قيامت\r\nامّا عقوبت مجرمان : گذشته از آيات قرآن كه در دسترس همگان ، است روايات عجيبى دراين باب وارد شده كه به گوشه‌اى از آن روايات لازم است اشاره شود :\r\n\r\n\r\n","description":"","footnote":"\r\n( 1 ) - ثواب الأعمال : 138 ؛ بحار الأنوار : 100 / 139 ، باب 1 ، حديث 6 .\r\n( 2 ) - ثواب الاعمال : 140 ؛ بحار الأنوار : 93 / 124 ، باب 14 ، حديث 36 .\r\n","page_name":" 329 ","page_number":329},
  {"content":"\r\n\r\n\r\nغفلت\r\nامام صادق عليه السلام فرمود :\r\nإيّاكُمْ و الْغَفْلَةَ ، فَإنَّهُ مَنْ غَفَلَ فَإنَّما يَغْفُلُ عَلى نَفْسِهِ ، إيّاكُمْ و التَّهاوُنَ بِأمْرِ اللَّهِ عَزَّوَجَلَّ ، فإنَّهُ مَنْ تَهاوَنَ بِأَمْرِاللَّهِ أهانَهُ اللَّه يَوْمَ الْقِيامَةِ . « 1 »\r\nشما را از غفلت و بى توجّهى به حقايق زنهار مىدهم كه هر كس غفلت ورزد به ضرر خويش اقدام كرده ؛ و شما را از سبك شمردن دستور الهى بر حذر مىدارم كه هر كس دستور خدا را سبك بشمارد خداوند او را در قيامت خوار و بىمقدار سازد .\r\n\r\nملعون الهى\r\nامام كاظم عليه السلام فرمود :\r\nمَلْعُونٌ مَنِ اتَّهَمَ أخاهُ ، مَلْعُونٌ مَنْ غَشَّ أخاهُ ، مَلْعُونٌ مَنْ لَمْ يَنْصَحْ أخاهُ ، مَلْعُونٌ مَنِ اغْتابَ أخاهُ . « 2 »\r\nتهمت زننده ، غشّ كننده و كسى كه خير خواه مردم نيست و غيبت كننده ، هر چهار گروه از رحمت خدا بدورند .\r\n\r\nانكار امامت\r\nحسين بن علا مىگويد : از حضرت صادق عليه السلام شنيدم كه فرمود :\r\n\r\n\r\n","description":"","footnote":"\r\n( 1 ) - ثواب الأعمال : 203 ؛ بحار الأنوار : 69 / 227 ، باب 112 ، حديث 3 ؛ المحاسن : 1 / 96 ، حديث 58 .\r\n( 2 ) - بحار الأنوار : 75 / 333 ، باب 25 ، ذيل حديث 9 ؛ مستدرك الوسائل : 9 / 122 ، باب 132 ، حديث 10425 .\r\n","page_name":" 330 ","page_number":330},
  {"content":"\r\n\r\nلَوْجَحَدَ أميرَالْمُؤْمِنينَ عليه السلام جَميعُ مَنْ فِى الْأرْضِ لَعَذَّبَهُمْ اللَّهُ جَميعاً و أدْخَلَهُم النّارَ . « 1 »\r\nاگر همهء اهل زمين امامت و رهبرى و واجب الاطاعه بودن اميرالمؤمنين عليه السلام را انكار كنند و از اطاعتش سر باز زنند خداوند همه را عذاب خواهد كرد و به دوزخشان خواهد فرستاد .\r\nامام صادق عليه السلام فرمود :\r\nمَنِ ادَّعَى الْإمامَةَ و لَيْسَ مِنْ أهْلِها فَهُوَ كافِرٌ . « 2 »\r\nهر كس مدّعى امامت و پيشوائى و رهبرى مسلمانان شود و در حقيقت لايق اين مقام نباشد ، كافر است .\r\n\r\nمجازات در دنيا\r\nامام باقر عليه السلام از نوشتهء اميرالمؤمنين عليه السلام نقل مىكند :\r\nثَلاثُ خَصالٍ لا يَموتُ صاحِبُهُنَّ أبَداً حَتّى يرى و بالَهُنَّ : الْبَغْىُ ، وَقَطيعَةُ الرَّحِمِ ، و الْيَمينُ الْكاذِبَةُ يُبارَزُ اللَّهُ بِها . « 3 »\r\nسه خصلت است كه دارندگان آن نميرند تا مجازات و و بال آن را در دنيا ببينند : ستمكارى ، قطع رحم ، قسم دروغى كه به آن با خداوند بزرگ مبارزه شود .\r\n\r\n\r\n","description":"","footnote":"\r\n( 1 ) - ثواب الأعمال : 209 ؛ بحار الأنوار : 69 / 134 ، باب 101 ، حديث 11 ؛ المحاسن : 1 / 89 ، باب 15 ، حديث 36 .\r\n( 2 ) - ثواب الأعمال : 314 ؛ بحار الأنوار : 25 / 112 ، باب 3 ، حديث 7 ؛ مستدرك الوسائل : 11 / 29 ، باب 8 ، حديث 12354 .\r\n( 3 ) - ثواب الأعمال : 220 ؛ بحار الأنوار : 75 / 174 ، باب 22 ، حديث 23 ؛ الخصال : 1 / 124 ، حديث 119 .\r\n","page_name":" 331 ","page_number":331},
  {"content":"\r\n\r\n\r\nمكر و فريب مردم\r\nرسول گرامى اسلام صلى الله عليه و آله مكرّر مىفرمود :\r\nالْمَكْرُ وَالخَديعَةُ فِى النّارِ . « 1 »\r\nنيرنگ به مردم و فريب دادن آنان دو گناهى است كه كننده‌اش در آتش دوزخ است !\r\n\r\nحرام بودن ورود به بهشت\r\nامام على عليه السلام فرمود :\r\nتَحْرُمُ الْجَنَّةُ عَلى ثَلاثَةٍ : النَّمّامِ ، وَالْقَتّالِ ، و عَلى مُدْمِنِ الْخَمْرِ . « 2 »\r\nبهشت بر سه كس حرام است : سخن‌چين ، خون‌ريز ، شراب‌خوار .\r\n\r\nتعصّب نابجا\r\nامام صادق عليه السلام فرمود :\r\nمَنْ تَعَصَّبَ عَصَبَهُ اللَّهُ عَزَّوَجَلَّ بِعِصابَةٍ مِنَ النّارِ . « 3 »\r\nهر كس نابجا تعصّب ورزد خداوند پيشانى بندى از آتش بر سر او بندد .\r\n\r\nمحروم از نظر رحمت\r\nامام صادق عليه السلام فرمود :\r\n\r\n\r\n","description":"","footnote":"\r\n( 1 ) - ثواب الأعمال : 270 ؛ بحار الأنوار : 72 / 285 ، باب 72 ، حديث 7 ؛ وسائل الشيعة : 12 / 241 ، باب 137 ، حديث 16199 .\r\n( 2 ) - ثواب الأعمال : 270 ؛ بحار الأنوار : 101 / 376 ، حديث 31 .\r\n( 3 ) - بحار الأنوار : 70 / 291 ، باب 133 ، حديث 18 ؛ الكافى : 2 / 318 ، حديث 4 .\r\n","page_name":" 332 ","page_number":332},
  {"content":"\r\n\r\nثَلاثَةٌ لا يَنْظُرُ اللَّهُ عَزَّوَجَلَّ إلَيْهِمْ : ثانى عِطْفِهِ ، وَمُسْبِلُ إزارِهِ خُيَلاءَ ، وَالْمُنْفِقُ سِلْعَتَهُ بِالْأَيْمانِ ، إنَّ الْكِبْرِياءَ لِلَّهِ رَبِّ الْعالَمينَ . « 1 »\r\nسه كس را خداوند عزّوجلّ نظر رحمت نيفكند : آن كه بزرگى بفروشد ، آن كه از تكبّر دامن روى زمين كشد ، آن كه با سوگند دروغ متاع خويش را رواج دهد . سپس فرمود : به راستى كه بزرگ منشى مخصوص پروردگار عالميان است .\r\n\r\nكبر\r\nامام باقر و صادق عليهما السلام فرمودند :\r\nلايَدْخُلُ الْجَنَّةَ مَنْ فى قَلْبِهِ مِثْقالُ ذَرَّةٍ مِنْ كِبْرٍ . « 2 »\r\nدر قلب هر كس ذرّه‌اى از كبر باشد وارد بهشت نمىشود .\r\n\r\nكاهش روزى\r\nامام صادق عليه السلام فرمود :\r\nأيُّما ناشٍ نَشَأَ فى قَوْمِهِ ثُمّ لَمْ يُؤَدَّبْ عَلى مَعْصِيَتِهِ فَانَّ اللَّهَ عَزَّوَجَلَّ أوَّلُ ما يُعاقِبُهُمْ فيهِ أنْ يَنْقُصَ مِنْ أرْزاقِهِمْ . « 3 »\r\nهر جوان نورسى كه در ميان قومى پرورش يابد و آنان وى را در گناهى كه از او سر زند مجازات و توبيخ و تأديب نكنند ، خداوند عزّوجلّ نخستين عقوبتى كه بر آنان روا دارد آن است كه روزى آنها را كاهش دهد .\r\n\r\n\r\n","description":"","footnote":"\r\n( 1 ) - ثواب الأعمال : 221 ؛ بحار الأنوار : 100 / 99 ، باب 1 ، حديث 33 ؛ مستدرك الوسائل : 13 / 271 ، باب 20 ، حديث 15328 .\r\n( 2 ) - ثواب الأعمال : 221 ؛ بحار الأنوار : 70 / 215 ، باب 130 ، حديث 6 .\r\n( 3 ) - ثواب الأعمال : 223 ؛ بحار الأنوار : 97 / 78 ، باب 1 ، حديث 32 .\r\n","page_name":" 333 ","page_number":333},
  {"content":"\r\n\r\n\r\nگناه و خنده\r\nرسول خدا صلى الله عليه و آله فرمود :\r\nمَنْ أذْنَبَ ذَنْباً و هُوَ ضاحِكٌ دَخَلَ النّارَ و هُوَ باكٍ . « 1 »\r\nهر كس مرتكب گناهى شود و خندان باشد ، در حال گريه به دوزخ رود .\r\n\r\nشهادت دروغ\r\nامام صادق عليه السلام فرمود :\r\nشاهِدُ الزُّورِ لا تَزُولُ قَدَماهُ حَتّى تَجِبَ لَهُ النّارُ . « 2 »\r\nكسى كه شهادت دروغ بدهد ، از آن مكان گام برنداشته جهنّم بر او لازم و حتم گردد .\r\n\r\nقسم دروغ\r\nامام صادق عليه السلام فرمود :\r\nمَنْ حَلَفَ عَلى يَمينٍ وَهُوَ يَعْلَمُ أنَّهُ كاذِبٌ فَقَدْ بارَزَ اللَّهَ عَزَّوَجَلَّ . « 3 »\r\nهر كس براى اثبات يا نفى حقّى قسم ياد كند و بداند كه دروغ مىگويد ، گويى به مبارزهء با خداوند بزرگ برخاسته است .\r\n\r\n\r\n","description":"","footnote":"\r\n( 1 ) - ثواب الأعمال : 223 ؛ بحار الأنوار : 70 / 356 ، باب 137 ، حديث 68 ؛ وسائل الشيعة : 15 / 338 ، باب 48 ، حديث 20683 .\r\n( 2 ) - ثواب الأعمال : 225 ؛ مجموعة ورام : 2 / 267 ؛ الأمالى ، شيخ صدوق : 482 ، حديث 2 .\r\n( 3 ) - ثواب الأعمال : 226 ؛ بحار الأنوار : 101 / 311 ، باب 1 ، حديث 28 ؛ وسائل الشيعة : 23 / 203 ، حديث 29370 .\r\n","page_name":" 334 ","page_number":334},
  {"content":"\r\n\r\n\r\nگناهان كبيره\r\nعَنْ عَبّادِ بْنِ كَثيرِ النَّوَاءِ قالَ : سَأَلْتُ أبا جَعْفَرٍ عليه السلام عَنِ الْكَبائِرِ قالَ : كُلُّ شَىْءٍ أوْعَدَ اللَّهُ عَلَيْهِ النّارَ . « 1 »\r\nعبّاد بن كثير نَوّاء مىگويد : از امام باقر پرسيدم : كباير كدامند ؟ حضرت فرمود :\r\nآن اعمالى كه خداوند بر ارتكاب آنها وعدهء آتش داده است .\r\n\r\nپرداخت حقوق الهى\r\nامام باقر عليه السلام فرمود :\r\nخداوند عزيز در قيامت مردمى را از گورها برمى انگيزاند در حالى كه دست‌هايشان به گردن گره خورده به نحوى كه توانايى برداشتن اندك چيزى ندارند اگر چه به اندازهء انگشتى باشد و به همراه آنان فرشتگانى باشند كه آنها را سخت سرزنش و توبيخ كنند و گويند : اينان كسانى هستند كه از مال بسيارى كه حضرت حقّ در اختيار آنها نهاده بود حقّ خدا را نپرداختند . « 2 »\r\n\r\nافطار روزه\r\nحمّاد رازى مىگويد : حضرت صادق عليه السلام مىفرمود :\r\nمَنْ أفَطَرَ يَوْماً مِنْ شَهرِ رَمَضانَ خَرَجَ رُوحُ الْايمانِ مِنْهُ . « 3 »\r\n\r\n\r\n","description":"","footnote":"\r\n( 1 ) - ثواب الأعمال : 233 ؛ وسائل الشيعة : 15 / 317 ، باب 45 ، حديث 20624 ؛ بحار الأنوار : 76 / 13 ، باب 68 ، حديث 15 .\r\n( 2 ) - ثواب الأعمال : 234 ؛ بحار الأنوار : 93 / 21 ، باب 1 ، حديث 49 ؛ وسائل الشيعة : 9 / 44 ، باب 6 ، حديث 11482 .\r\n( 3 ) - ثواب الأعمال : 236 ؛ بحار الأنوار : 93 / 372 ، باب 46 ، حديث 59 ؛ مستدرك الوسائل : 7 / 402 ، باب 2 ، حديث 8529 .\r\n","page_name":" 335 ","page_number":335},
  {"content":"\r\n\r\nهر كس يك روز از ماه رمضان را بدون عذر شرعى روزه نگيرد ، روح ايمان از او جدا مىشود !\r\n\r\nبرخورد با مؤمن\r\nمُعَلَّى بن خُنَيْس مىگويد : حضرت صادق عليه السلام مىفرمود :\r\nقالَ اللَّهُ عَزَّوَجَلَّ : لِيَأْذَنْ بِحَرْبٍ مَنّى مَنْ أذَلَّ عَبْدِىَ الْمُؤْمِنَ ، وَلْيَأْمَنْ غَضَبى مَنْ أكْرَمَ عَبْدِىَ الْمُؤْمِنَ . « 1 »\r\nخداوند سبحان فرموده : هر كس بندهء مؤمن مرا پست شمارد يا او را خوار و ذليل گرداند خود را آمادهء مبارزه با من نموده ( يا به من اعلان جنگ داده است ) و آن كه بندهء مؤمن را تجليل و احترام نمايند از غضب و خشم من در امان است .\r\n\r\nتهمت و افترا\r\nامام صادق عليه السلام فرمود :\r\nمَنْ بَهَتَ مُؤْمِناً أوْ مُؤْمِنَةً مِمَّا لَيْسَ فيهِما بَعَثَهُ اللَّهُ يَوْمَ الْقِيامَةِ فى طينَةِ خَبالٍ حَتَّى يَخْرُجَ مَمّا قالَ : قُلْتُ : و ما طينَةُ خَبالٍ ؟ قالَ : صَديدٌ يَخْرُجُ مِنْ فُرُوجِ الْمُومِساتِ . « 2 »\r\n\r\n\r\n","description":"","footnote":"\r\n( 1 ) - ثواب الأعمال : 238 ؛ بحار الأنوار : 72 / 145 ، باب 56 ، حديث 12 ؛ وسائل الشيعة : 12 / 269 ، باب 147 ، حديث 16278 .\r\n( 2 ) - ثواب الأعمال : 240 ؛ بحار الأنوار : 72 / 244 ، باب 66 ؛ حديث 5 ؛ وسائل الشيعة : 12 / 287 ، باب 153 ، حديث 16322 .\r\n","page_name":" 336 ","page_number":336},
  {"content":"\r\n\r\nهر كس به مرد مؤمن يا به زن مؤمنه‌اى افترا ببندد و آنان را به چيزى كه در آنها نيست تهمت زند ، خداوند او را روز قيامت در طينت خبال برانگيزد و نگهدارد تا از عهدهء آنچه گفته بيرون آيد . راوى مىگويد : گفتم : طينت خبال چيست ؟ فرمود : چركابى كه از عورت زنان بدكاره بيرون مىآيد .\r\n\r\nويرانى زندگى\r\nرسول خدا صلى الله عليه و آله فرمود :\r\nأرْبَعَةٌ لا تَدْخُلُ بَيْتاً واحِدَةٌ مِنْهُنَّ إلّاخَرِبَ وَلَمْ يُعْمَرْ بِالْبَرِكَةِ : الْخِيانَةُ ، وَالسِّرِقَةُ ، وَشُرْبُ الْخَمْرِ ، وَالزِّنا . « 1 »\r\nچهار چيز است كه يكى از آنها داخل زندگى كسى نشد مگر آن كه آن را ويران ساخت و بركت را از آن جا دور كرد : خيانت ، دزدى ، باده‌نوشى ، زنا .\r\n\r\nكيفر بت پرست\r\nامام صادق عليه السلام فرمود :\r\nمُدْمِنُ الزِنا و السَّرَقِ و الشُّرْبِ كَعابِدِ وَثَنٍ . « 2 »\r\nكسى كه كارش به طور مكرّر زنا يا دزدى يا ميگسارى است كيفرش همچون كيفر بت پرست است .\r\n\r\nفروتنى در برابر ستمكار\r\nامام صادق عليه السلام فرمود :\r\nدين خود را با ورع و تقوا و بىنيازى به خدا از همه ، به صرف نظر كردن\r\n\r\n\r\n","description":"","footnote":"\r\n( 1 ) - ثواب الأعمال : 242 ؛ عوالى اللآلى : 1 / 363 ، حديث 47 .\r\n( 2 ) - ثواب الأعمال : 244 ؛ بحار الأنوار : 76 / 140 ، باب 86 ، حديث 47 .\r\n","page_name":" 337 ","page_number":337},
  {"content":"\r\n\r\nدرخواست حاجت از شاه و سلطان حفظ كنيد و بدانيد هر مؤمنى كه براى قدرتمندى يا مخالف دينى به طمع مال ، فروتنى كند خداوند او را گمنام گرداند و بر اين كار بر او خشم گيرد و او را واگذار به همان شخص نمايد و چنانچه به سبب فروتنى در برابر ستمكار ، مالى به دست آورد خداوند بركت را از آن مال مىبرد و اگر چيزى از آن را به مصرف حجّ يا عمره يا آزاد كردن بنده برساند ، پاداش نخواهد داد . « 1 »\r\n\r\nخيانت\r\nرسول خدا صلى الله عليه و آله فرمود :\r\nلا تَزالُ امَّتى بِخَيْرٍ ما لَمْ يَتَخاوَنُوا ، و أدُّوا الْأمانَةَ ، وَآتَوُا الزَّكاةَ ؛ وَإذا لَمْ يَفْعَلُوا ذلِكَ ابْتَلُوا بِالْقَحْطِ وَالسِّنينَ . « 2 »\r\nكار امّت من همواره به خير و خوبى و صلاح است تا وقتى كه به يكديگر خيانت نكنند و امانت را به صاحبش برسانند و زكات مال خود را بدهند و هرگاه اين دستورها را به كار نبستند گرفتار به قحطى و خشكسالى خواهند شد .\r\n\r\nآسيابى در جهنم\r\nامام صادق عليه السلام به نقل از امام على عليه السلام فرمود :\r\nهمانا در جهنّم آسيابى است كه خرد مىكند ، بعد فرمود : آيا نمىپرسيد چه چيز را خرد مىكند ؟ پرسيدند : يا اميرالمؤمنين چه چيز را خرد مىكند ؟ فرمود :\r\n\r\n\r\n","description":"","footnote":"\r\n( 1 ) - ثواب الأعمال : 246 ، وسائل الشيعة : 11 / 146 ، باب 52 ، حديث 14484 ؛ بحار الأنوار : 72 / 371 ، باب 82 ، حديث 15 .\r\n( 2 ) - ثواب الأعمال : 251 ؛ بحار الأنوار : 72 / 172 ، باب 58 ، حديث 10 .\r\n","page_name":" 338 ","page_number":338},
  {"content":"\r\n\r\nعلماى فاجر ، قاريان فاسق ، زمامداران ستمكار ، وزيران خيانتكار و كدخدايان دروغزن را . همانا در دوزخ شهرى است كه آن را حصينه مىگويند ، آيا نمىپرسيد در آن چيست ؟ پرسيدند : چيست ؟ فرمود : دستهايى كه با رهبرى مصلح و امامى بر حقّ پيمان بست ولى آن پيمان را شكست . « 1 »\r\n\r\nگناه بدعت\r\nامام صادق عليه السلام فرمود :\r\nكُلُّ بِدْعَةٍ ضَلالَةٌ ، وَكُلُّ ضَلالَةٍ سَبيلُها إلَى النّارِ . « 2 »\r\nهر حرف و مكتب من درآوردى ، بدعت و گمراهى است و هر گمراهى راهش به سوى آتش است .\r\n\r\nكم كارى\r\nامام صادق عليه السلام فرمود :\r\nمَنْ وَلِىَ شَيْئاً مِنْ امُورِ الْمُسْلِمينَ فَضَيَّعَهُمْ ضَيَّعَهُ اللَّهُ تَعالى . « 3 »\r\nهر كس متولّى كارى از امور مسلمانان شود و وظيفهء خود را صحيح و درست انجام ندهد و صاحب حقّ را به حقّش نرساند ، خداوند وى را از رحمتش بى نصيب گرداند .\r\n\r\nاعوان ظالمان\r\nپيامبر گرامى اسلام صلى الله عليه و آله فرمود :\r\n\r\n\r\n","description":"","footnote":"\r\n( 1 ) - ثواب الأعمال : 253 ؛ بحار الأنوار : 72 / 338 ، باب 81 ، حديث 14 .\r\n( 2 ) - الكافى : 1 / 56 ، باب البدع والرأى ، حديث 8 ؛ وسائل الشيعة : 16 / 272 ، باب 40 ، حديث 21547 .\r\n( 3 ) - ثواب الأعمال : 260 ؛ عوالى اللآلى : 1 / 366 ، حديث 61 .\r\n","page_name":" 339 ","page_number":339},
  {"content":"\r\n\r\nإذا كانَ يَوْمُ الْقِيامَةِ نادى مُنادٍ : أيْنَ الظَّلَمَةُ وَأعْوانُهُمْ وَمَنْ لاقَ لَهُمْ دَواةً أوْ رَبَطَ لَهُمْ كيساً أوْ مَدَّ لَهُمْ مَدَّةَ قَلَمٍ ، فَاحْشُرُوهُم مَعَهُمْ . « 1 »\r\nچون روز قيامت شود منادى حقّ ندا دهد : كجايند بيدادگران و اعوانشان و آنان كه براى آنها ليقه به دوات گذاشتند ، يا سركسيه و جوالى را براى آنها ريسمان بستند ، يا قلمى را اصلاح نمودند ، پس همهء اعوان را با خود ظالمان قرار دهيد .\r\n\r\nعقاب زنا\r\nامام صادق عليه السلام از پدرش امام باقر عليه السلام نقل فرمود كه :\r\nلِلزّانى سِتُّ خِصالٍ : ثَلاثٌ فِى الدُّنْيا ، ثَلاثٌ فِى الْآخِرَة . أمَّا الَّتى فِى الدُّنْيا فَيُذْهِبُ بِنُورِ الْوَجْهِ ، و يُورِثُ الْفَقْرَ ، و يُعَجِّلُ الْفَناءَ . و أمَّا الَّتى فِى الْآخِرَةِ فَسَخَطُ الرَّبِّ ، و سُوءُ الْحِسابِ ، وَ الْخُلُودُ فِى النّارِ . « 2 »\r\nزناكار را شش عقوبت و و بال است : سه در دنيا و سه در آخرت . امّا آنچه در دنياست : رفتن نور چهره ، فقر ، پيش افتادن مرگ . و امّا آنچه در آخرت است :\r\nخشم حقّ ، سوء محاسبه ، خلود در آتش .\r\nاين بود اجر و مزد نيكوكاران وعقاب بدكاران كه حضرت سجّاد عليه السلام در جملات مورد بحث به آن اشاره فرموده‌اند و من به اندازهء لازم به تفصيل و توضيح آن با كمك حضرت محبوب اقدام كردم .\r\nحكيم سنائى در زمينهء عمر و دنيا و حساب و كتاب وتوحيد چه نيكو سروده است :\r\n\r\n\r\n","description":"","footnote":"\r\n( 1 ) - ثواب الأعمال : 260 ؛ بحار الأنوار : 72 / 372 ، باب 82 ، حديث 17 .\r\n( 2 ) - ثواب الأعمال : 262 ؛ الكافى : 5 / 541 ، باب الزّانى ، حديث 3 ؛ بحار الأنوار : 76 / 22 ، باب 69 ، حديث 17 .\r\n","page_name":" 340 ","page_number":340},
  {"content":"\r\n\r\n مسلمانان سراى عمر در گيتى دو در دارد * كه خاص و عام و نيك و بد بدين هر دو گذر دارد\r\nدو در دارد حيات و مرگ كاندر اوّل و آخر * يكى قفل از قضا دارد يكى بند از قدر دارد\r\nچو هنگام بقا باشد قضا اين قفل بگشايد * چو هنگام فنا آيد قدر اين بند بردارد\r\nاجل در بند تو دائم تو در بند امَل آرى * اجل كار دگر دارد امَل كار دگر دارد\r\nهر آن عالم كه در دنيا به اين معنى بينديشد * جهان را پر خطر بيند روان را پر خطر دارد\r\nهر آن كس كو گرفتار است اندر منزل دنيا * نه درمان اجل دارد نه سامان حذر دارد\r\nطمع در سيم و زر چندين مكن گر دين و دل خواهى * كه دين و دل تبه كرد آن كه دل در سيم و زر دارد\r\nچه نوشى شربت نوشين و آخر ضربت هجران * همه رنجت هَبا « 1 » گردد همه كارت هدر دارد\r\nسنايى را مسلّم شد كه گويد زهد پرمعنا * نداند قيمت نظمش هر آن كو گوش كر دارد \r\n( سنايى غزنوى )\r\n\r\n\r\n","description":"","footnote":"\r\n( 1 ) - هبا : ضايع شده ، هدر رفتن .\r\n","page_name":" 341 ","page_number":341},
  {"content":"\r\n\r\n[ « 8 » وَالْحَمْدُ لِلَّهِ الَّذِي لَوْ حَبَسَ عَنْ عِبَادِهِ مَعْرِفَةَ حَمْدِهِ عَلَى مَا أَبْلَاهُمْ مِنْ مِنَنِهِ الْمُتَتَابِعَةِ وَأَسْبَغَ عَلَيْهِمْ مِنْ نِعَمِهِ الْمُتَظَاهِرَةِ لَتَصَرَّفُوا فِي مِنَنِهِ فَلَمْ يَحْمَدُوهُ و تَوَسَّعُوا فِي رِزْقِهِ فَلَمْ يَشْكُرُوهُ « 9 » وَلَوْ كَانُوا كَذَلِكَ لَخَرَجُوا مِنْ حُدُودِ الْإِنْسَانِيَّةِ إِلَى حَدِّ الْبَهِيمِيَّةِ فَكَانُوا كَمَا وَصَفَ فِي مُحْكَمِ كِتَابِهِ إِنْ هُمْ إِلَّا كَالْأَنْعَامِ بَلْ هُمْ أَضَلُّ سَبِيلًا » « 1 » 
  ]\r\nسپاس مخصوص خداست كه اگر بندگانش را از شناختِ سپاس‌گزاريش بر آنچه كه از عطاياى پياپيش كه محض امتحان كردنشان به آنان عنايت فرمود و نعمت‌هاى پيوسته‌اى كه بر آنان كامل كرد ، به چاه محروميّت مىانداخت ، در عطايا و نعمت‌هايش ، دخل و تصرّف مىكردند و او را سپاس نمىگزاردند و روزيش را به فراوانى خرج مىكردند و به شكر عناياتش برنمىخاستند . اگر چنين بودند ، از حدود انسانيّت بيرون مىرفتند و به مرز حيوانيّت مىرسيدند .\r\nدر نتيجه به اين صورت بودند كه در كتاب محكمش وصف كرده : « آنان جز مانند چهارپايان نيستند بلكه آنان گمراه‌ترند ! » .\r\n\r\nمقام حمد و ابزار آن\r\nاز جملات عالى و پرارزش اين فراز از دعا استفاده مىشود كه حفظ حدود\r\n\r\n\r\n","description":"","footnote":"\r\n( 1 ) - فرقان ( 25 ) : 44 .\r\n","page_name":" 342 ","page_number":342},
  {"content":"\r\n\r\nانسانيّت به شناخت نعمت‌ها و مُنعم نعمت‌ها و شكر و حمد در برابر نعمت‌هاست كه هر كس در طريق معرفت منعم و نعمت و حمد و سپاس با مهيّا بودن تمام وسايل كار از جانب حق قدم نگذارد ، از مدار انسانيّت خارج شده به چاه حيوانيّت و بدتر از آن درخواهد افتاد !\r\nابزار شناخت منعم و نعمت عبارت است از : عقل ، فطرت ، وجدان ، نبوّت ، امامت و قرآن . و ابزار حمد و سپاس عبارت است از : اعضا و جوارح كه اين ابزار به انسان ارزشى ما فوق ارزش ها مىدهد و وى را از بسيارى از موجودات و در نهايت از تمام عالم و عالميان برتر مىنمايد .\r\nچه بدبخت و تهيدست‌اند آن مردمى كه جز خور و خواب و شهوت كارى ندارند و كارى نكردند ! چه پرشقاوت و ظَلوم و جَهول‌اند آنان كه در مقام شناخت منعم و نعمت و در مرحلهء اداى سپاس و شكر برنيامدند ؛ اينان كوردلان و پست فطرتانى هستند كه به فرمودهء قرآن مجيد : از حيوانات هم بدترند كه حيوانات در عين نداشتن عقل و خرد و فطرت و وجدان براى هر هدفى كه آفريده شده‌اند به سوى آن هدف روانند و هريك كارى يا كارهائى كه دراين گردونهء با عظمت برعهده دارند به خوبى انجام مىدهند ، ولى برخى از انسان‌ها از ابزار شناخت و عمل جدا شده و به كارهايى دست مىزنند كه حيوانات را از آن كارها عار و ننگ است .\r\nو چه خوشبخت و پرقيمت‌اند آنان كه از عقل و فطرت و وجدان و نبوّت و امامت و قرآن نيرو گرفته و پس از آراسته شدن به شناخت ، در مقام اداى شكر و سپاس برآيند كه اينان از ملائكه برتر و از تمام موجودات افضل‌اند .\r\n\r\nعلم و معرفت الهى\r\nدر اين قسمت ، شما را به چند روايت عالى و معتبر ، در باب معرفت و شناخت ، توجّه داده ، سپس به مقام والاى اهل معرفت و انسانيّت اشاره كرده ، آنگاه به\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nتوضيح و تشريح جملات دعا مىپردازم .\r\nرسول خدا صلى الله عليه و آله فرمود :\r\nجُلوسُ ساعَةٍ عِنْدَ مُذاكَرَةِ الْعِلْمِ أحَبُّ إلَى اللَّهِ مِنْ قِيامِ ألْفِ لَيْلَةٍ يُصَلّى فى كُلِّ لَيْلَةٍ ألْفُ رَكْعَةٍ ، وَأحَبُّ إلَيْهِ مِنْ ألْفِ غَزْوَةٍ ، و مِنْ قِراءَةِ الْقُرْآنِ كُلِّهِ اثْنَىْ عَشَرَ ألْفَ مَرَّةٍ ، و خَيْرٌ مِنْ عِبادَةٍ سَنَةٍ صامَ نَهارُها ، و قامَ لَيْلُها . « 1 »\r\nنزد خداوند نشستن يك ساعت در مجلس علم و معرفت از قيام هزار شب كه در هر شب هزار ركعت نماز خوانده شده بهتر است . قرار گرفتن در مجلس علم به اندازهء يك ساعت در پيشگاه خداوند از هزار غزوه و جنگ محبوب‌تر است و نيز از دوازده هزار مرتبه ختم قرآن و نماز و روزهء يك سال .\r\nو نيز فرمود :\r\nوَمَن خَرَجَ مِنْ بَيْتِه لِيَلْتَمِسَ باباً مِنَ الْعِلْمِ كَتَبَ اللَّهُ عَزَّوَجَلَّ لَهُ بِكُلِّ قَدَمٍ ثَوابَ نَبِىٍّ مِنَ الْأنْبِياءِ و ثَوابَ ألْفِ شَهيدٍ مِنْ شُهَداءِ بَدْرٍ ، وَأعْطاهُ بِكُلِّ حَرْفٍ يَسْتَمِعُ أوْ يَكْتُبُ مَدينَةٌ فِىالْجَنَّةِ .\r\nوَطالِبُ الْعِلْمِ أَحَبَّهُ اللَّهُ وَ أَحَبَّهُ الْمَلائِكَةُ وَ أَحَبَّهُ النَّبيُّونَ ، وَلا يُحِبُّ الْعِلْمَ إلّا السَّعيدُ ، وَ طُوبى لِطالِبِ الْعِلْمِ .\r\nوَالنَّظَرُ فى وَجْهِ الْعالِمِ خَيْرٌ مِنْ عِتْقِ ألْفِ رَقَبَةٍ ، وَمَنْ أحَبَّ الْعِلْمَ وَجَبَتْ لَهُ الْجَنَّةُ ، وَيُصْبِحُ وَيُمْسِى فى رِضَى اللَّهِ ، وَلا يَخْرُجُ مِنَ الدُّنْيا حَتَّى يَشْرَبَ مِنَ الْكَوْثَرِ وَيَأكُلَ مِنْ ثَمَرَةِ الْجَنَّةِ ، وَلا يَأْكُلُ الدُّودُ جَسَدَهُ ، وَيَكُونَ فِى الْجَنَّةِ رَفيقُ خِضْرٍ . « 2 »\r\n\r\n\r\n","description":"","footnote":"\r\n( 1 ) - بحار الأنوار : 1 / 203 ، باب 4 ، حديث 21 ؛ جامع الأخبار : 37 ؛ مستدرك الوسائل : 5 / 396 ، باب 42 ، حديث 6176 .\r\n( 2 ) - جامع الأخبار : 37 ؛ بحار الأنوار : 1 / 178 ، باب 1 ، حديث 60 ، با كمى اختلاف .\r\n","page_name":" 344 ","page_number":344},
  {"content":"\r\n\r\nكسى كه براى فرا گرفتن بابى از ابواب علم از خانه خارج شود ، به هر قدمى كه برمىدارد ثواب‌هاى زير به او عنايت مىشود :\r\nثوابى چون ثواب پيغمبرى از پيامبران ، ثواب هزار شهيد از شهداى بدر و براى هر حرفى كه مىشنود و هر كلمه‌اى كه مىنويسد شهرى در بهشت برايش قرار داده مىشود .\r\nطالب معرفت ، محبوب خدا و محبوب ملائكه و محبوب تمام انبياست . علم را جز سعادتمند طالب نيست و خوشا به حال مردمى كه دنبال معرفتند .\r\nنظر در چهرهء عالم از هزار بنده آزاد كردن بهتر است . بهشت بر عاشق معرفت واجب است . صبح و شامش در رضايت خداست . از دنيا نمىرود مگر اين كه از آب كوثر بنوشد و از ميوهء بهشت بخورد و كرم زمين جسدش را از بين نمىبرد و در بهشت همنشين و رفيق خضر است .\r\nامام صادق عليه السلام مىفرمايد :\r\nلَوْ يَعْلَمُ النّاسُ ما فى فَضْلِ مَعْرِفَةِ اللَّهِ عَزَّوَجَلَّ ما مَدُّوا أعْيُنَهُمْ إلى ما مَتَّعَ اللَّهُ بِهِ الْأعْداءَ مِنْ زَهْرَةِ الْحَياةِ الدُّنْيا وَنَعيمِها ، وَكانَتْ دُنْيا هُمْ أقَلَّ عِنْدَهُمْ مِمّا يَطَؤُونَهُ بِأرْجُلِهِمْ ، وَلَنُعِّمُوا بِمَعْرِفَةِ اللَّهِ عَزَّوَجَلَّ وَتَلَذَّذُوا بِهَا تَلَذُّذَ مَنْ لَمْ يَزَلْ فى رَوْضاتِ الْجِنانِ مَعَ أوْلِياءِ اللَّهِ .\r\nإنَّ مَعْرِفَةَ اللَّهِ تَعالى آنِسٌ مِنْ كُلِّ وَحْشَةٍ ، و صاحِبٌ مِنْ كُلِّ وَحْدَةٍ ، و نُورٌ مِنْ كُلِّ ظُلْمَةٍ ، و قُوَّةٌ مِنْ كُلِّ ضَعْفٍ ، و شِفاءٌ مِنْ كُلِّ سُقْمٍ .\r\nقَدْ كانَ قَوْمٌ قَبْلَكُمْ يُقْتَلُونَ وَيُحْرَقُونَ وَيُنْشَرونَ وَتَضيقُ عَلَيْهِمُ الْأرْضُ بِرُحْبِها ، فَما يَرُدُّهُمْ عَمّاهُمْ عَلَيْهِ شَىْءٌ مِمّاهُمْ فيهِ مِنْ غَيْرِ تِرَةٍ وَتَرَ مَنْ فَعَلَ\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nذلِكَ بِهِمْ وَلا أذَىً\r\nوَمَا نَقَمُوا مِنْهُمْ إِلَّا أَن يُؤْمِنُوا بِاللَّهِ الْعَزِيزِ الْحَمِيدِ » « 1 »\r\nفَاسْأَلُوا رَبَّكُمْ دَرَجاتِهِمْ ، وَاصْبِرُوا عَلى نَوائِبِ دَهْرِكُمْ تُدْرِكُوا سَعْيَهُمْ . « 2 »\r\nاگر مردم آنچه در فضل معرفت منعم است مىدانستند ، چشم به آنچه كه از دنيا ، كفّار به آن دلخوش‌اند نمىدوختند ، دنيا در نظرشان از خاكى كه قدم برآن مىگذارند پست‌تر و كمتر مىنمود و هر آينه متنعّم و متلذّذ به معرفت مىشدند مانند لذّت بردن دائم در بهشت با اولياى خدا .\r\nمعرفت منعم ، انس هر وحشت ، دوست و مصاحب هر تنهايى ، نور هر تاريكى ، قوّت هر ضعف و شفاى هر دردى است .\r\nقومى قبل از شما بودند كه آنان را كشتند و به آتش سوزاندند ، و با ارّه قطعه قطعه كردند ، زمين با وسعتش برآنان تنگ شد ولى به خاطر معرفتشان از خدا دست نكشيدند ، تنها جرمشان هم ايمان به خداى عزيز حميد بود .\r\nدرجات آنان را براى خود از خدا بخواهيد ، در راه معرفت بر سختىهاى روزگار حوصله و صبر كنيد تا آنچه آنان نصيبشان شد نصيبتان شود .\r\n دل را چو كرد عشق تهىّ و فرو نشست * اى صبرِ با وقار تو برخيز كونشست\r\nبى بند عشق هيچ كس از جاى برنخاست * در حلقه‌اى كه آن بت زنجير مو نشست \r\n\r\n\r\n","description":"","footnote":"\r\n( 1 ) - بروج ( 85 ) : 8 ؛ و از مؤمنان چيزى را منفور و ناپسند نمىداشتند مگر ايمانشان را به خداى تواناى شكست‌ناپذير و ستوده .\r\n( 2 ) - الكافى : 8 / 247 ، حديث 347 ؛ جامع السعادات : 1 / 112 .\r\n","page_name":" 346 ","page_number":346},
  {"content":"\r\n\r\n آن كس كه در طريق تو گم گشت همچو سيف * از گفتگو خَمُش شد و از جستجو نشست \r\n( سيف فرغانى )\r\n\r\nمقام والاى اهل معرفت\r\nهر انسانى بالقوّه داراى برترى بر تمام موجودات است و بر او واجب است اين استعداد بالقوّه را به فعليّت برساند .\r\nروح اعظم عبارت از همان روح انسانى است كه به اعتبار جوهريّتش نفس واحده و به اعتبار نورانيّتش عقل اوّل ناميده مىشود .\r\n« روح قدسى نيز همان انسان حقيقى و حقيقت انسانىّ است كه خداوند نخست در عالم لاهوت آفريده بعد به عالم جبروت و ملكوت و ناسوت فرستاده و در هر عالمى ملبّس به لباس مخصوص آن عالم گردانيد .\r\nاين روح اعظم و روح قدسى كه در اين جا نفس واحده و انسان حقيقى و حقيقت انسان اعتبار شده ، همان عقل فعّال است كه منشأ نفوس ناطقهء انسانى است .\r\nعقل فعّال فيض دهنده و پرورنده و تكميل كنندهء نفوس ناطقه و مخزن حقايق مجرّده و آخرين درجهء كمال مىباشد كه نفوس ناطقه مىتوانند بدان برسند و نفوس ناطقه را او اشراق مىكند و قدرت‌هاى بالقوّه را او مبدّل به قدرت‌هاى بالفعل مىسازد . اين صفات به نظر مىرسد همان صفات روح جامع انسانى است و از اين رو مىتوان روح را به خوبى با عقل فعّال يكى دانست ، چنان كه بعضى از عرفا و حكما اساساً به جاى روح ، كلمهء عقل به كار برده‌اند .\r\nاز طرف ديگر نيز معلوم است عقل فعّال به لسان شرع همان جبرئيل است كه روح الأمين و روح القدس نيز ناميده مىشود و چنان كه در كتب عرفانى آمده اين عقل را روح اعظم و انسان حقيقى و حقيقت انسان خوانده‌اند ، پس مىتوان گفت كه : همين روح القدس يا جبرئيل و روح اعظم به توسّط اعلام وحى ، مصدر و مربّى نفوس ناطقهء بشر است و اين نفوس اشعّه وشراره‌هائى از نور او هستند .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nنسبت به درجهء استعداد و كمال اين نفوس ، آن عقل فعّال يا روح القدس در ايشان كمتر يا بيشتر و كوتاه‌تر يا مديدتر تجلّى مىكند ، چنان كه در نفوس انبيا و اوليا و عرفا در اوقات مختلف و در صورت‌ها و كيفيّت‌هاى گوناگون مدّتى كم يا بيش تجلّى نموده و به وسيلهء ايشان فعّاليّت خود را ظاهر ساخته است .\r\nپس آنچه در قرآن مجيد آمده كه خداوند نفخه‌اى از روح خود به تن آدم دميد و امثال اين دربارهء مريم وغيره ، آن روح عبارت از نور و يا شعلهء همين روح القدس يا روح اعظم و يا عقل فعّال بوده است ، به همين مناسبت كلمهء روح در قرآن به صيغهء مفرد آمده و در همه جا جبرئيل يعنى عقل فعّال به اسم روح ناميده شده است .\r\nاين روح يا عقل فعّال مانند همهء عقول ديگر ، هم مستقيماً و هم به طور غير مستقيم يعنى به وسيلهء انعكاس انوار عقول ما فوق خود ، با ذات خداوند كه منبع همهء نورها و عقل‌هاست مربوط مىباشد و بدين مناسبت از عالم امر يعنى مقام ربوبيّت ولاهوت به ترتيب مراتب صادر شده است . » « 1 » اين روح يا به تعبير قرآن مجيد جبرئيل ، چون انسان را مَجلاى اشراقات الهيّهء خود قرار دهد و انسان تمام قواى خود را با آن اشراقات ملكوتيّه به فعليّت برساند ، از جبرئيل برتر شده و از تمام ملائكهء مقرّب ا نظر مقام معنوى بالاتر رود .\r\nلذا در سير معراجى ، وقتى جبرئيل از حركت باز ايستاد ، رسول الهى سبب توقّفش را پرسيد گفت :\r\nلَوْ دَنَوْتُ أنْمُلَةً لَاحْتَرقْتُ . « 2 »\r\nاگر به اندازهء بند انگشتى نزديكتر شوم ، خواهم سوخت .\r\n\r\nحقيقت محمديه\r\nاين اسم در مرتبهء ذات ، متجلّى به نفس ذات خود و به اعتبارى متجلّى در\r\n\r\n\r\n","description":"","footnote":"\r\n( 1 ) - اصول اساسى روانشناسى : 178 .\r\n( 2 ) - بحار الأنوار : 18 / 382 ، باب 3 ، ذيل حديث 86 ؛ المناقب ، ابن شهر آشوب : 1 / 179 .\r\n","page_name":" 348 ","page_number":348},
  {"content":"\r\n\r\nصورت حقيقت كليّهء انسانيّه است كه صورت و معناى جمع عوالم و كليّهء عوالم مَجلا و مظهر و مربوب اين اسم مىباشند . حقيقت محمديّه به حسب مقام جمعى و كينونت قرآنى ، عين اين اسم جامع و به اعتبار مقام تفصيل ، مظهر اين اسم اعظم است .\r\nدر نوع انسانى ، در قوس نزولى و مقام تجلّى حقّ به اسم كلّى جامع ، مظهر تامّ و تمام اين اسم ، حقيقت محمديّه و خواصّ از عترت اويند و درمقام صعود و عروج تركيبى ، حضرت ختمى مقام از باب عروج به مقام أوْأدْنى و نيل به مقام برزخيّت بين مقام احديّت و واحديّت ، اسم أعظم صورت آن حقيقت كليّهء الهيّه است و از اين جهت نبوّت او ازلى و حقيقت او كه همان حقيقت نبوّت كليّه باشد داراى درجات و مراتب و مقامات متعدّده از انباء است و مرتبهء نازلهء اين انباء - كه عبارت است از اخبار از جانب حقّ جهت ارشاد خلايق و دعوت عباد به حقّ وهدايت تشريعى و بيان احكام الهيّه و وضع قوانين و سنن براى ايجاد مدينهء فاضله - از شؤون ولايت تشريعيّه است .\r\nمرتبهء اعلاى نبوّت كليّهء محمديّه عبارت است از : مقام تجلى حقّ به اسم جامع كلّى در مرتبهء واحديّت و مقام قاب قوسين ؛ در اين مقام ، حقيقت محمّديّه واسطه است جهت ظهور اعيان و اسماى متجلّى در اين اعيان .\r\nاز باب اتّحاد ظاهر و مظهر و از آن جهت كه عين ثابت آن حقيقت كليّه سمت سيادت نسبت به جمع اعيان دارد ، واسطه است جهت ظهور كليّهء اعيان در مقام تجلّى به اسم جامع كلّى الهى كه از آن به اسم اعظم نيز تعبيركرده‌اند .\r\nبه اين اعتبار ، اصل نبوّت به منزلهء دايرهء كلّيّهء رفيع الدَّرجات است كه از آن دواير كلّيّه و جزئيّه منشعب مىشود و سعه و ضيق و اطلاق و تقييد اين دواير مستند است به استعدادات لازم و غير مجعول عين ثابت انبيا از اولوالعزم از انبيا و غير اولوالعزم عليهم السلام .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nهمان طورى كه اسم « اللَّه » اسم جامع كُلّى الهى است و از باب كلّيّت ، جميع اسما از فروع و اغصان و اجزا و توابع آن مىباشند و اين اسم به اعتبارى حقيقت محمّديّه است ، اعيان و حقايق جميع انبيا در مقام علم حضرت و احديّت به منزلهء ابعاض و اجزا و فروعِ عين ثابت حقيقت محمّديّه‌اند .\r\nاولين انباء آن حقيقت كلّيه عبارت است از وساطت آن حضرت جهت ظهور اعيان و اسماى متجلّى در اين اعيان در حضرت علميّه و مرتبهء واحديّت و از اين جهت است كه اهل تحقيق نبوّت او را ازلى مىدانند .\r\nمرتبهء نازلهء اين انباء غيبى عبارت است از ظهور آن حقيقت مطلقه در عالم عين و خارج جهت تحقّق هر عين به وجود خاصّ خود در صفحهء اعيان و اوّلين جلوهء آن حقيقتْ عقل اوّل است كه :\r\nأوَّلُ مَنْ بايَعَهُ هُوَ الْعَقْلُ الْأوَّلُ . « 1 »\r\nنخستين كسى كه با او بيعت كرد عقل اوّل بود .\r\nلذا عقل اوّل حسنه‌اى از حسنات آن حقيقت كلّيّه و اوّل ظهور او در جلباب « 2 » وجود نورى و جبروتى است .\r\nسهم هر نبى از تجلّيات اسمائيّه تابع نحوهء تعيّن و ظهور و استعداد غيرمجعول ، عين ثابت و حقيقت او در عالم اعيان و حضرت علميّه است ، لذا همان طورى كه كلّيّهء اعيان در مقام تقدير و عالم قَدَر علمى ، اعضا و ابعاض و اجزاى حقيقت محمّديّه‌اند ، در وجود خارجى نيز از توابع فروع آن اصل الاصول عالم وجودند و نبوّت و ولايت انبياء مانند شريعت آنان نيز از توابع و فروع آن حقيقت كلّيّه است كه :\r\n\r\n\r\n","description":"","footnote":"\r\n( 1 ) - شرح فصوص الحكم : 396 .\r\n( 2 ) - جلباب : پيراهن .\r\n","page_name":" 350 ","page_number":350},
  {"content":"\r\n\r\nآدَمُ وَمَنْ دُونَهُ تَحْتَ لِوائى يَومَ القِيامَةِ . « 1 »\r\nآدم و ساير پيامبران ( يا ساير افراد بشر ) در روز قيامت زير لواى من خواهند بود . » « 2 »\r\n\r\nمقام حقيقى انسان\r\nاين است آن انسان جامع و كامل كه تمام موجودات در پرتو وجود او به اذن اللَّه استعدادات خود را از قوّه به فعل مىرسانند و اين است آن حقيقت جامع كه در سايهء وجود او معلوم مىشود انسان در جهان هستى از چه حيثيّت و شخصيّتى برخوردار است و دارى چه استعدادى در عالم قوّه است و اين استعداد چه ظهورى در عالم فعل دارد !\r\nاى كاش همهء انسان‌ها به شخصيّت خود واقف مىشدند و مىدانستند كيستند و چيستند و از كجايند و از كه هستند و به كجا مىروند و تا كجا داراى مقام هستند و چه منازلى را مىتوانند طى كنند .\r\nچهرهء معنوى رسول خدا صلى الله عليه و آله نشان مىدهد كه انسان چيست و از كجاست و به كجا مىرود و داراى چه مقامات و منازلى است .\r\nانسان به قول عرفا و اولياى الهى ، آيينه‌دار طلعت حضرت جمال و مَجلاى اسما و صفات و مظهر حسنات الهيّه است .\r\n من شاهباز ساعد سلطانم * بود آشيان به روضهء رضوانم\r\nعنقاى قاف وصلم و آه اكنون * بشكسته پر ز ناوك هجرانم \r\n\r\n\r\n","description":"","footnote":"\r\n( 1 ) - شرح رسالهء قيصرى : 123 - 125 .\r\n( 2 ) - بحار الأنوار : 16 / 402 ، باب 12 ، حديث 1 ؛ عوالى اللآلى : 4 / 121 ، حديث 198 .\r\n","page_name":" 351 ","page_number":351},
  {"content":"\r\n\r\n طاووس باغ عزّتم اى گردون * حالى اسير ذلّت دورانم\r\nمهرى كن اى سپهر و ميازارم * لطفى كن اى طبيعت و برهانم\r\nهان اى رفيق درد به درمان كوش * مرگ است مرگ نادره درمانم\r\nمرگ است راحت دل رنجورم * مرگ است چارهء غم هجرانم \r\n مرگ است گنج شادى و بنمايد * بيرون ز كنج كلبهء احزانم\r\nمرگ است نو بهار و پديد آرد * صد رنگ گل به طرف گلستانم\r\nمرگ است پيك عالم جان كز لطف * آيد ز كوى حضرت جانانم\r\nعمرى است كز فراق رخ جانان * دل زار و بى قرار و پريشانم\r\nمرگا تو زين كمند خلاصم كن * برهان ز دام فتنهء دورانم \r\n( مهدى الهى قمشه‌اى )\r\nآرى ، مقام انسان مقام عجيبى است ، احدى بر اين مقام جز خداى انسان آگاه نيست و هم اوست كه واسطه‌اى چون نبوّت و امامت و عقل و قرآن و اسماى حُسنايش را براى رسيدن انسان به مقام اصليش قرار داده است . بر ماست كه از اين نعمت‌هاى معنوى الهى قدردانى كرده و قدردانى به آن است كه اين نعمت را بشناسيم و حمد و شكرش را بجا آوريم تا از افتادن در ورطهء حيوانيّت در امان بدانيم .\r\n\r\nمقام حقيقى انسان در كلام خوارزمى\r\nتاج الدين حسين بن حسن خوارزمى در « شرح فصوص الحكم » در مقام والاى انسان مىگويد :\r\n« چون حقّ سبحانه و تعالى بر مقتضاى اسماى حسنى ايجاد كرده بود عالم را كه عبارت است از اعيان ثابته ، مثل صورتى كه در وى روح نباشد ، پس اين به منزلهء آيينه‌اى بود كه او را جلا نداده بود و از شأن حقّ و حكم الهى و سنّت حضرت پادشاهى آن است كه هيچ چيز را ايجاد و تسويه نمىكند مگر كه آن موجود را چاره\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nنيست از قابل بودن مرقبول روح الهى را كه آن قبولْ معبَّر است به نفخ ، چنانچه در شأن آدم فرموده :\r\nفَإذا سَوَّيْتُهُ و نَفَخْتُ فيهِ مِنْ رُوحى فَقَعُوا لَهُ ساجِدينَ » « 1 »\r\nپس چون او را درست و نيكو گردانم و از روح خود در او بدمم ، براى او سجده كنان بيفتيد .\r\nپس نفخ او اعطاى قابليّت و استعداد است از اين صورت مسوّاة مرقبول فيض اقدس را كه آن تجلّى ذاتى است برين موجود و بر غير او كه آن فيض هيچ زايل نشد و نخواهد شد كه اگر يك لحظه انقطاع او فرض كرده شود همهء اشيا كسوت عدم پوشند و نه موجود علمى باقى ماند و نه عينى . و نه شايد گمان بردن كه اعيان در زمانى از ازمنه موجود بوده باشد و انسان در آن زمان معدوم بود مطلقاً والّا لازم آيد كه اعيان را وجود در حالت عدم روح باشد ، بلكه چاره نيست از دانستن اين معنى كه انسان از حيثيّت نشأت عنصريّه بعد از كلّ موجودات است به بعديّت زمانى كما اشار بقوله تعالى :\r\nخَمَّرْتُ طينَةَ آدَمَ بِيَدَىَّ أرْبَعينَ صَباحاً . « 2 »\r\nگل آدم را چهل روز با دست‌هاى خود بسرشتم .\r\nو از حيثيّت نشأت علميّه پيش از جميع اعيان است ، چه اعيانْ تفاصيل حقيقت انسان است ؛ و از [ حيثيت 
  ] نشأت روحانيّهء كلّيّه نيز پيش از جميع ارواح است كما أشار اليه النّبىُّ صلى الله عليه و آله بقوله :\r\nأوَّلُ ما خَلَقَ اللَّهُ نُورى . « 3 »\r\n\r\n\r\n","description":"","footnote":"\r\n( 1 ) - حجر ( 15 ) : 29 .\r\n( 2 ) - عوالى اللآلى : 4 / 98 ، حديث 138 ؛ شرح الاسماء الحسنى : 1 / 81 .\r\n( 3 ) - بحار الأنوار : 1 / 97 ، باب 2 ، حديث 7 ؛ عوالى اللآلى : 4 / 99 ، حديث 140 .\r\n","page_name":" 353 ","page_number":353},
  {"content":"\r\n\r\nنخستين چيزى را كه خداوند آفريد نور من بود .\r\nو از حيثيّت نشأت روحانيّهء جزئيّه نيز كه در عالم مثالى است پيش از همهء مُبدَعات است .\r\nامّا صاحب شهود و محقّق عارف به مراتب وجود مىداند كه انسان - أعنى حقيقت او موجود است در جميع مظاهر سماويّه و مشاهده مىكند او را در جميع مواطن و مراتب به صورتى كه مناسب او باشد در حالت تنزّل از حضرت علميّه به عينيّه و از غيبيّه به شهادت مطلقه ، پيش از ظهور او در اين صورت انسانيّهء حادثهء زمانيّه و احاطهء اين اشارت نمىتواند كرد مگر كسى كه محيط باشد به سرِّ :\r\nوَقَدْ خَلَقَكُمْ أطْواراً » « 1 »\r\nدر حالى كه شما را مرحله به مرحله [ خاك ، نطفه ، علقه ، مضغه ، گوشت ، استخوان و . . . 
  ] آفريده است .\r\nو ارباب ذوق و اصحاب شوق را بايد كه در تحقيق آنچه به شرحش قيام نموده شد ملاحظهء اين ابيات كنند :\r\n چو هر اسم را مظهر آمد ز غيب * جهان گشت موجود بى هيچ ريب\r\nرسيدند از علمْ اشياء به عين * شهادت پذيرفت از غيبْ زَيْن\r\nعيان گشت چون شخص بى جان جهان * و لكن در او نوع انسان چو جان\r\nجهان فرع و اصل است انسان در او * جهان جسم و انسان نگر جان در او\r\nبه هرطور او را ظهورى است خاص * كه دارد بدان مرتبت اختصاص\r\nتو روح جهانىّ و از روح بيش * و لكن ندانسته‌اى قدر خويش \r\n\r\n\r\n","description":"","footnote":"\r\n( 1 ) - نوح ( 71 ) : 14 .\r\n","page_name":" 354 ","page_number":354},
  {"content":"\r\n\r\n بدان گر ندانى به القاى سمع * كه كونَيْن در نشأت توست جمع\r\nتويى نسخهء جامع مختصر * مجو هر چه جويى ز جاى دگر\r\nبدانى به افناى قيد تويى * كه اوّل تو بودىّ و آخر تويى \r\nوَما بَقِىَ إلّاقابِلٌ ، و الْقابِلُ لا يَكُونُ إلّامِنْ فَيْضِهِ الْأقْدَسِ . « 1 »\r\nو باقى نماند اين جا مگر قابل و قابل نيز متحقّق نيست مگر از فيض اقدس .\r\nيعنى : چون بيان كرده شد كه فيض عبارت است از تجلّى ، از حقّ است و استمدادِ قبول تجلّى نيز از حقّ است ، پس در اين جا باقى نماند غير قابل ، پس مستعدّ قابل كيست ؟\r\n[ \r\nتجلّى حق\r\n
  ] مىگويد : حق را دو نوع تجلّى است :\r\nتجلّى اوّل : اقدس از شوايب كثرت اسمائيّه و نقايص حقايق امكانيّه كه آن تجلّى حبّى ذاتى است كه موجب وجود اشيا و استعدادات اوست در حضرت علميّه ، بعد از آن در عينيّه ، لاجرم مستعدّ قابلْ مستندِ بدان تجلّى است و تحقّق او چنان كه به تقديم رسيده است كه اعيان كه قابلند ، تجلّيات الهيّه را فايضند از حضرت بارى سبحانه به فيض اقدس .\r\nو تجلّى دوم : مقدّس ، و اين فيض عبارت است از تجلّيات اسمائيّه كه موجب ظهور است آنچه اقتضا مىكند استعدادات اين اعيان در خارج و فيض مقدّس مترتّب است بر فيض اقدس .\r\nپس بر اين تقدير چون مقرّر گشت كه قابل و آنچه بر وى مترتّب است از استعدادات و كمالات و علوم و معارف و غير آن فايض است از حق تعالى و حاصل است از او ، پس آدم به معنى انسان كامل عين جلاى اين آئينه و روح اين صورت آمد ، چه عالم به وجود او تمام شد و اسرار و حقايقش به ظهور پيوست .\r\n\r\n\r\n","description":"","footnote":"\r\n( 1 ) - شرح فصوص الحكم : 335 .\r\n","page_name":" 355 ","page_number":355},
  {"content":"\r\n\r\nو نزد ارباب تحقيق محقّق است كه در عالم هيچ موجودى نيست غير انسان كه ظاهر شده باشد او را حقيقت او و حقيقت غير او ، بدان حيثيّت كه بداند كه عين احديّت است كه ظهور يافته است و عين حقايق گشته ، حضرت الهى بدين اختصاص كه انسان راست در كمال معرفت حقيقت ، اشارت مىكند كه :\r\nإِنَّا عَرَضْنَا الْأَمَانَةَ عَلَى السَّماوَاتِ وَالْأَرْضِ وَالْجِبَالِ » « 1 »\r\nيقيناً ما امانت را [ كه تكاليف شرعيهء سعادت بخش است 
  ] بر آسمان‌ها و زمين و كوه‌ها عرضه كرديم .\r\nما عرض كرديم امانت شناخت حقيقت را بر اهل سماوات و ارض و جبال ، يعنى بر ملكوت و جبروت آنها ، پس ابا كردند و از حمل اين بار بگريختند و با وجود آن تشنگى ، آب بقا بر خاك ريختند ، از آن روى كه استعدادات ايشان نه چون استعداد انسان بود ؛\r\nوَحَمَلَهَا الْإِنسَانُ إِنَّهُ كَانَ ظَلُوماً جَهُولًا » « 2 »\r\nو انسان آن را پذيرفت بىترديد او [ به علت ادا نكردن امانت 
  ] بسيار ستمكار و [ نسبت به فرجام خيانت در امانت 
  ] بسيار نادان است .\r\nو انسان در حمل اين امانت تجاسر نمود و گفت :\r\n دل نادان من امانتِ عشق * هم به پشتىّ آن كرم برداشت \r\n( اوحدى مراغه‌اى )\r\nچه در استعداد او طاقت مقاومت حمل اين بار بود .\r\nو اين انسان ظَلوم است بر نفس خود كه مُميت اوست و مُفنى ذات خود است\r\n\r\n\r\n","description":"","footnote":"\r\n( 1 ) - احزاب ( 33 ) : 72 .\r\n( 2 ) - احزاب ( 33 ) : 72 .\r\n","page_name":" 356 ","page_number":356},
  {"content":"\r\n\r\nدر ذات حقّ سبحانه و تعالى و جهول است مرغير حق را و نافى است ما سواى او را و گويندهء لا إله إلّااللّه و نافى غير و مُثبت اللّه به حقيقت اوست .\r\nلاجرم ارواح مجرّده و غير آن اگر چه عالمند به اسمايى كه منتقش است و صادر به واسطهء اتيان از حقّ ، و لكن حقايق و اعيان ثابته ، آن اسما را چنان كه هست نمىدانند . لهذا آدم عليه السلام چون مشاهده كرد كه ايشان از اسماى مُسمَّيات كه اعيان و حقايق است عاجز گشتند و به عجز خود اعتراف نمودند كه :\r\nلَا عِلْمَ لَنَا إِلَّا مَا عَلَّمْتَنَا » « 1 »\r\nما را دانشى جز آنچه خودت به ما آموخته‌اى نيست .\r\nانباء كرد به اسماى ايشان و حقّ سبحانه و تعالى از اين مقام كه ايشان راست خبر داد كه :\r\nوَمَا مِنَّا إِلَّا لَهُ مَقَامٌ مَعْلُومٌ » « 2 »\r\nو هيچ يك از ما فرشتگان نيست مگر اين كه براى او مقامى معيّن است .\r\nبراى هر يك از ملائكه مقام معلومى است كه تعدّى از آن متصوّر نيست و جبرئيل نيز از اين روى گفت :\r\nلَوْ دَنَوْتُ أنْمُلَةً لَاحْتَرَقْتُ . « 3 »\r\nاگر يك بند انگشت نزديك شوم خواهم سوخت . » « 4 »\r\n\r\n\r\n","description":"","footnote":"\r\n( 1 ) - بقره ( 2 ) : 32 .\r\n( 2 ) - صافّات ( 37 ) : 164 .\r\n( 3 ) - بحار الأنوار : 18 / 382 ، باب 3 ، ذيل حديث 86 ؛ المناقب ابن شهر آشوب : 1 / 179 .\r\n( 4 ) - شرح فصوص الحكم ، خوارزمى : 1 / 58 .\r\n","page_name":" 357 ","page_number":357},
  {"content":"\r\n\r\n\r\nمقام خلافة اللهى انسان\r\nآرى ، انسان را استعدادات عجيب و قواى شگرفى است كه اگر اين قوا به واسطهء عقل و وجدان و فطرت و نبوّت و قرآن و امامت كه حجّت‌هاى باطن و ظاهرند به كار گرفته شود ، مقامات عالى الهى به اين موجود دست مىدهد و از تلخى هجران به شيرينى وصال مىرسد و حائز مقام با عظمت خلافة اللّهى گشته از نظر شخصيّت و انسانيّت به مقام كرامت و هدايت و دانش و تقوا مىرسد و چون از اين راه حركت كند به شناخت نعمت‌ها و صاحب نعمت‌ها يعنى حضرت حق نايل شده ، در مقام حامدان و شاكران قرار مىگيرد كه بهترين مقام و برترين رتبه است و اين همه هم فقط و فقط عنايت اوست كه اگر اين عنايت نبود رسيدن به حقيقت و شناخت و معرفت و اداى شكر محال مىنمود ، در آن صورت انسانيّت انسان تجلّى نمىكرد و موجوديّت او جز موجوديّت حيوانيّت - چنان كه حضرت زين العابدين عليه السلام در جملات مورد بحث فرمود - چيز ديگر نبود :\r\nوَلَوْ كَانُوا كَذَلِكَ لَخَرَجُوا مِنْ حُدُودِ الْإِنْسَانِيَّةِ إِلَى حَدِّ الْبَهِيمِيَّةِ فَكَانُوا كَمَا وَصَفَ فِي مُحْكَمِ كِتَابِهِ إِنْ هُمْ إِلَّا كَالْأَنْعَامِ بَلْ هُمْ أَضَلُّ سَبِيلًا . »\r\nچون در برابر هر نعمت بگوئى الحمد للّه و چون در پيشگاه حضرت ربوبيّت به عجز و ناتوانى خود از شكر و سپاس اقرار نمايى و چون هر نعمت را به جاى خودش و در همان‌جا كه حضرت ربّ الأرباب دستور داده خرج كنى ، در صف حامدان و شاكران قرار مىگيرى و به رعايت حدود انسانيّت و دورى از پستى حيوانيّت برخاسته‌اى .\r\n خفته خبر ندارد سر بر كنار جانان * كين شب دراز باشد بر چشم پاسبانان \r\n\r\n","description":"","footnote":"","page_name":" 358 ","page_number":358},
  {"content":"\r\n\r\n بر عقل من بخندى گر در غمش بگريم * كين كارهاى مشكل افتد به كاردانان\r\nدلداده را ملامت گفتن چه سود دارد * مىبايد اين نصيحت كردن به دلستانان\r\nدامن ز پاى برگير اين خوبروى خوش‌رو * تا دامنت نگيرد دست خداى خوانان\r\nمن ترك مهر اينان در خود نمىشناسم * بگذار تا بيايد بر من جفاى آنان \r\n روشن روان عاشق در تيره شب ننالد * داند كه روز گردد روزى شب شبانان \r\n( سعدى شيرازى )\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n[ « 10 » وَالْحَمْدُ لِلَّهِ عَلَى مَا عَرَّفَنَا مِنْ نَفْسِهِ و أَلْهَمَنَا مِنْ شُكْرِهِ و فَتَحَ لَنَا مِنْ أَبْوَابِ الْعِلْمِ بِرُبُوبِيَّتِهِ وَ دَلَّنَا عَلَيْهِ مِنَ الْإِخْلَاصِ لَهُ فِي تَوْحِيدِهِ و جَنَّبَنَا مِنَ الْإِلْحَادِ و الشَّكِّ فِي أَمْرِهِ « 11 » حَمْداً نُعَمَّرُ بِهِ فِيمَنْ حَمِدَهُ مِنْ خَلْقِهِ و نَسْبِقُ بِهِ مَنْ سَبَقَ إِلَى رِضَاهُ و عَفْوِهِ 
  ]\r\nو سپاس مخصوص خداست كه وجودش را به ما شناساند و شكرش را به ما الهام فرمود و درهاى دانش را به پروردگاريش به روى ما گشود و ما را بر اخلاص ورزى در يكتاييش راهنمايى كرد و از انحراف در دين و ترديد در دستورش ، دور داشت .\r\nخدا را سپاس مىگزارم ، سپاسى كه با آن ، در گروه سپاس‌گزاران از بندگانش زندگى كنم و با آن سپاس بر هر كه به خشنودى و گناه بخشيش پيشى جسته ، سبقت گيرم .\r\nدر جملات زيباى دعا به چند مسألهء بسيار مهم اشارت رفته است :\r\n1 - تعليم عرفانِ نفس به بندگان .\r\n2 - الهام به شكرگزارى .\r\n3 - گشودن ابواب علم به سوى ربوبيّت .\r\n4 - دلالت بر اخلاص در توحيد .\r\n5 - دور داشتن انسان از الحاد و شرك .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\n1 - تعليم عرفان نفس به بندگان\r\nآرى ، براى شناخت حضرت او راهى جز همان راهى كه از طريق تفكّر در خلقت موجودات ونبوّت انبيا و وحى كه تمام محصولش در قرآن و كلام ائمّهء طاهرين عليهم السلام ارائه شده وجود ندارد .\r\nبا تفكّر تنها فقط مىتوان به اين معنى رسيد كه آفرينش داراى آفريننده است ، امّا اسماى حُسنى و صفات عُلياى او چيست و از خلقت چه منظورى داشته و از انسان چه تكليفى مىخواهد ، براى انسان روشن نمىشود . براى رسيدن به اين حقايق عالى بايد متوسّل به قرآن مجيد و فرمايش‌هاى انبيا وائمّهء طاهرين عليهم السلام شد و اين است معناى عرفان نفس حقّ به حقّ و ترجمهء راه شناخت او به وسيلهء او و به تعبير اسوهء عارفان و امام عاشقان وجود مقدّس حضرت سجّاد عليه السلام :\r\nبِكَ عَرَفْتُكَ . « 1 »\r\nالهام اوّليّه و ابتدائيّهء حضرت او به نفس جهت حركت به سوى حقايق و معارف ، نفس را آمادهء يادگيرى و توجّه به حقيقت از طريق ابزارى كه چون عقل و چشم و گوش و قلب در اختيار دارد مىنمايد و اين همان است كه در قرآن مجيد آمده :\r\nوَنَفْسٍ وَمَا سَوَّاهَا * فَأَلْهَمَهَا فُجُورَهَا وَتَقْوَاهَا » « 2 »\r\nو به نفس و آن كه آن را درست و نيكو نمود ، * پس بزه‌كارى و پرهيزكارىاش را به او الهام كرد .\r\n\r\nتكميل نفوس و تزكيهء ارواح\r\nنفس ، مبدأ حركتش از اين الهام است كه فقط و فقط و به طور خالص عنايت حضرت او جهت شناساندن خود به عبد است و منتهاى حركتش مقام قرب و وصل\r\n\r\n\r\n","description":"","footnote":"\r\n( 1 ) - بحار الأنوار : 95 / 82 ، باب 6 ، حديث 2 ؛ المصباح ، كفعمى : 588 ؛ البلد الأمين : 205 .\r\n( 2 ) - شمس ( 91 ) : 7 - 8 .\r\n","page_name":" 361 ","page_number":361},
  {"content":"\r\n\r\nو رضايت و بهشت عنبر سرشت است و بين اين مبدأ و منتهاست كه بايد منازل عقايد صحيحه و اخلاق حسنه و اعمال صالحه را سير كند و به قول عرفا : منازل بدايات و ابواب و معاملات و نهايات را طى نمايد .\r\nتكميل نفوس و تزكيهء ارواح و عقول از شوائب و نوائب شيطانى همچون الحاد و شرك و شكّ و ترديد و ريب جز از اين راه ميسّر نيست و هر كس تكميل و تصفيهء نفوس را جز از اين طريق ادّعا كند سخنى به غايت جاهلانه گفته و تيرى در تاريكى رها كرده است .\r\nلَاإِلهَ إِلَّا هُوَ سُبْحَانَهُ عَمَّا يُشْرِكُونَ » « 1 »\r\nمنزّه و پاك است از آنچه شريك او قرار مىدهند .\r\n[ \r\nتكميل نفوس و تزكيهء ارواح در كلام سعيد فرغانى\r\n
  ] سعيد فرغانى در تكميل نفوس و مراحل آن مىگويد :\r\n« انسان بعد از تنزّل از مقام واحديّت و مرتبهء اعيان ثابته و طىّ منازل عقول طوليّه و درجات برزخيّه و وقوع در عالم عناصر و تعيّن به صورت مزاجى و عبور از درجات نباتى و حيوانى ، قبل از ورود در عالم انسانى ، حيوانى است بالفعل و انسانى است بالقوّه و محجوب از فطرت ذَرّيّه و وجود مثالى جسمانى و نيز محجوب است از وجود روحانى عقلانى به مقتضاى دورى از فطرت تابناك خويش .\r\nنفس به حكم احكام تعويقات و خاصيّت تنزّلات و تطويرات « 2 » و غلبهء احكام و خواصّ طبيعت و انغمار « 3 » در اوصاف و لوازم عادات جسمانى ، از اصل فطرت\r\n\r\n\r\n","description":"","footnote":"\r\n( 1 ) - توبه ( 9 ) : 31 .\r\n( 2 ) - تطوير : تكامل تدريجى .\r\n( 3 ) - انغمار : فرو رفتن .\r\n","page_name":" 362 ","page_number":362},
  {"content":"\r\n\r\nغافل و روگردان ؛ و مُقبل « 1 » و مُنهمك « 2 » در حظوظ نفسانيّه است ، حكم اين غفلت سرّ الهى وجودى و حقيقت اثر روحانى و حقيقت نفس انسانى را در بر گرفته و نفس متنزّل در اين مقام به واسطهء غلبهء احكام كثرت بر مراتب وجودى او به كلّى به انحراف از اخلاق و اوصاف ذاتى خود مبتلا شده و اثر قلب متّصف به وحدت و اعتدال ، از ناحيهء غلبهء كثرتْ مخفى و بدون اثر و در برخى از اشخاص چنان اخلاق و عادات و لوازم حيوانى غلبه مىنمايد كه شخص داخل در زمرهء ممسوخين مىشود .\r\nنفوس منغمر در طبع و واقع در هاويهء مادّه واشخاص متنزّل در مقام و موطن طبايع و اجسام مختلفند .\r\nبرخى از اشخاص به واسطهء آن كه قلب آنها به سرعت متأثّر مىشود از سرّ وجودى مفاض بر حقيقت آنها ، به حكم :\r\nقَبِل مَنْ قَبِلَ لا لِعِلَّةٍ ، وَرَدَّ مَنْ رَدَّ لا لِعِلَّةٍ .\r\nردّ و قبولش از روى علّتى نيست .\r\nو به موجب :\r\nجَذْبَةٌ مِنْ جَذَباتِ الْحَقِّ يُوازِى عَمَلَ الثَّقَلَيْنِ . « 3 »\r\nيك جذبه از جذبه‌هاى حقّ با عمل جنّ و انس برابر است .\r\nو مصداق آيهء كريمهء :\r\n\r\n\r\n","description":"","footnote":"\r\n( 1 ) - مقبل : رو آورنده ، پذيرنده .\r\n( 2 ) - منهمك : مستغرق ، فرو رفته .\r\n( 3 ) - مشارق الدرارى ، شرح تائية ابن فارض : 33 .\r\n","page_name":" 363 ","page_number":363},
  {"content":"\r\n\r\nاللّهُ وَلِىُّ الَّذِينَ آمَنُوا يُخْرِجُهُم مِنَ الظُّلُمَاتِ إِلَى النُّورِ » « 1 »\r\nخدا سرپرست و يار كسانى است كه ايمان آورده‌اند ؛ آنان را از تاريكىها [ ى جهل ، شرك ، فسق وفجور 
  ] به سوى نورِ [ ايمان ، اخلاق حسنه و تقوا 
  ] بيرون مىبرد .\r\nبه صف اولياى خدا مىپيوندند و اين جماعت به لحاظ قرب و بُعد نسبت به مقام ذات مختلفند .\r\nبعضى ديگر از نفوس كه مانند دستهء اوّل بدون سعى و عمل مشمول جذبات حقّ واقع نمىشوند ، به مقتضاى تجلّى حقّ به اسم هادى ، نور ايمان از باطن وجود آنان ظاهر شده ، ذات و مظهر روحانى و نفسانى خود را در سِجْن طبيعت و زندان عالم مادّه گرفتار و محجوب از اصل فطرت ديده و ازباطنْ ذات مظهر روحانى و نفسانى خود را به خطاب :\r\nيَا صَاحِبَىِ السِّجْنِ ءَأَرْبَابٌ مُّتَفَرِّقُونَ خَيْرٌ أَمِ اللَّهُ الْوَاحِدُ الْقَهَّارُ » « 2 »\r\nاى دو يار زندان ! آيا معبودان متعدد و متفرّق بهتر است يا خداى يگانهء مقتدر ؟\r\nمخاطب قرار مىدهند ، لهذا اين قبيل از نفوس از ناحيهء خطاب و اصل از باطن ، از خواب بيدار مىشوند و از غفلت وتضييع وقت و قصور و تقصير خود شرمسار و منفعل گرديده و گويند :\r\nيَا حَسْرَتَى عَلَى مَا فَرَّطتُ فِى جَنبِ اللَّهِ » « 3 »\r\nدريغ و افسوس بر اهمال‌كارى و تقصيرى كه دربارهء خدا كردم .\r\n\r\n\r\n","description":"","footnote":"\r\n( 1 ) - بقره ( 2 ) : 257 .\r\n( 2 ) - يوسف ( 12 ) : 39 .\r\n( 3 ) - زمر ( 39 ) : 56 .\r\n","page_name":" 364 ","page_number":364},
  {"content":"\r\n\r\n[ \r\nمراحل تكميل نفوس\r\n
  ] اين قبيل از بيداران درك مىكنند كه سه امر مهم مقابل آنها قرار دارد و اگر آنى از آن غفلت ورزند چه بسا به خسران عظيم مبتلا گردند :\r\nاول آن كه : بايد از جائى كه قرار دارند شروع به حركت نموده و مقرّ احكام عادات و موطن سرگرمى به لوازم طبيعت و لذّات فانى جسمانى را ترك كرده و از نواحى ملازمت به اوامر و نواهى ، به اوامر و نواهى كتاب وسنّت در جميع حالات چه به حسب قول و چه به اعتبار عمل و فعل سر تسليم فرود آورند و آنى غفلت را جايز ندانند . اين امر به مقام اسلام تعلّق دارد و اوّل مقام اسلام ، ملازمت به اوامر و نواهى شرع است .\r\nمرحلهء دوّم : بايد نفس به حسب باطن ، داخل در مقام غربت شود ، از باب جدايى نفس از مقارّ احكام عادات به واسطهء كسب مَلَكات روحانيّه و اخلاق ملكوتيّه . اين امر به مقام ايمان تعلّق دارد .\r\nمرحلهء سوّم : تعلّق به مقام احسان دارد ، از اين باب كه نفس به حسب سرّ وجودى از ناحيهء فناى از احكام حجب قيود عارض بر روح به واسطهء تلبّس نفس به احكام مراتب تنزّلات و قبول قيود لازم احكام طبيعت و مواطن متنزلّه و تأثّر از مراتب تنزّلات و قبول تكثّرات لازم تنزّل و دخول در باب مشاهدهء جاذب به عين توحيد ، چه آن كه نفس از طريق فنا از كثرت اغيار ، به مقام مشاهدهء عين وحدت نايل شود .\r\nبايد توجّه داشت كه : احسان دارى مراتب است ، چون نفس بعد از تنبّه ، ازمقام طبع و عالم حيوان عبور نموده و به حسب ترقّى و تكامل در مراتب عالم معنى سير مىكند ، لذا كتاب تكوين مانند كتاب تشريع داراى هفت بطن است ؛ ظاهر آن عالم طبع و منازل بعد از طبعْ بواطن وجود به شمار مىروند .\r\nلِأنَّ لِلنَّفْسِ مِنْ حيْثُ قُوَّتِهَا الْعامِلَةِ فى ضَبْطِ الْامورِ الدُّنياوِيَّةِ بَطْناً أوَّلًا ،\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nوَلِسانُهُ :\r\nيَعْلَمُونَ ظَاهِراً مِنَ الْحَيَاةِ الدُّنْيَا » « 1 »\r\nوَطَلَبُ صاحِبِهِ :\r\nرَبَّنَا آتِنَا فِي الدُّنْيَا وَمَا لَهُ فِي الآخِرَةِ مِنْ خَلَاقٍ » « 2 »\r\nوَلِلنَّفْسِ مِنْ حَيْثُ عُبُورِها إلى طَلَبِ الْامُورِ الْاخْرَوِيَّةِ مِنْ جَهَةِ قُوَّتِهَا الْعاقِلَةِ الْمُنَوَّرَةِ بِنُورِ الشَّرْعِ بَطْناً ثانِياً .\r\nزيرا نفس از جهت نيرويى كه در ضبط امور دنيوى به كار مىگيرد بطن اوّلى دارد و زبان حال آن اين است كه خداوند فرموده : « [ تنها 
  ] ظاهرى [ محسوس 
  ] از زندگى دنيا را مىشناسند » . و خواستهء صاحبش اين است كه :\r\n« پروردگارا ! به ما در دنيا [ كالاى زندگى 
  ] عطا كن . و آنان را در آخرت هيچ بهره‌اى نيست » .\r\nو نفس از جهت عبورش به سوى طلب امور اخروى كه از نيروى عاقلهء منوّر به نور شرع نشأت مىگيرد بطن دومى دارد .\r\nاين مرتبه اختصاص دارد به عوام مسلمانان و مؤمنان و شيخ كبير صدر الدين رومى آن را اوّل مرتبهء احسان دانسته ،\r\nدر آن جا كه گفته‌اند :\r\nالْإحْسانُ فِعْلُ ما يَنْبَغى لِما يَنْبَغى كَما يَنْبَغى . « 3 »\r\nاحسان ، انجام شايسته ، براى شايسته ، به صورت شايسته است .\r\nجمع وصايا و نصايح را داخل در باب احسان نموده و مرتبهء\r\nاعْبُدِ اللَّهَ كَأنَّكَ تَراهُ . « 4 »\r\n\r\n\r\n","description":"","footnote":"\r\n( 1 ) - روم ( 30 ) : 7 .\r\n( 2 ) - بقره ( 2 ) : 200 .\r\n( 3 ) - مشارق الدرارى ، شرح تائيهء ابن فارض : 35 .\r\n( 4 ) - بحار الأنوار : 4 / 29 ، باب 5 ، ذيل حديث 3 ؛ الأمالى ، شيخ طوسى : 526 ، حديث 1162 ؛ عوالى اللآلى : 1 / 405 ، حديث 65 .\r\n","page_name":" 366 ","page_number":366},
  {"content":"\r\n\r\nخدا را آن گونه عبادت كن كه گويا او را مىبينى .\r\nرا اواسط مراتب احسان و مقام عبادت بدون كَأنَّ را آخر درجات احسانيّه مىداند .\r\nبياناتى نظير فرمودهء امير اوليا امام على عليه السلام :\r\nلَوَ كُشِفَ الْغِطاءُ مَا ازْدَدْتُ يَقيناً . « 1 »\r\nاگر پرده‌ها برداشته شود ، بر يقين من افزوده نمىشود .\r\nما كُنْتُ أعْبُدُ رَبّاً لَمْ أرَهُ . « 2 »\r\nپروردگارى را كه نديده‌ام نمىپرستم .\r\nوَجُعِلَت قُرَّةُ عَيْنى فِى الصَّلاةِ . « 3 »\r\nروشنى چشم من در نماز نهاده شده .\r\nوَالْآنَ قِيامَتى قائِمٌ . « 4 »\r\nاكنون قيامت من بر پا شده .\r\nوَكُنْتُ سَمْعَهُ وَبَصَرَهُ . . . . « 5 »\r\nگوش و چشم او خواهم بود . . . .\r\nلسان مرتبهء اخير احسان است .\r\n[ \r\nوجوه نفس\r\n
  ] نفس داراى سه وجه است :\r\n\r\n\r\n","description":"","footnote":"\r\n( 1 ) - بحار الأنوار : 40 / 153 ، باب 93 ؛ غرر الحكم : 119 ، حديث 2082 .\r\n( 2 ) - الكافى : 1 / 98 ، باب فى ابطال الرؤية . . ، حديث 6 ؛ بحار الأنوار : 4 / 304 ، باب 4 ، حديث 34 .\r\n( 3 ) - بحار الأنوار : 79 / 193 ، باب 1 ؛ وسائل الشيعة : 2 / 144 ، باب 89 ، حديث 1754 .\r\n( 4 ) - مشارق الدرارى ، شرح تائيهء ابن فارض : 36 .\r\n( 5 ) - بحار الأنوار : 58 / 149 ، باب 43 ، ذيل حديث 25 ؛ بحار الأنوار : 71 / 269 ، باب 16 ، ذيل حديث 8 .\r\n","page_name":" 367 ","page_number":367},
  {"content":"\r\n\r\nيكى روى توجّه آن به تدبير بدن از ناحيهء قواى واسطهء بين نفس و بدن ، وَتَوْ طينُهُ إلى ما فيهِ نَفْعُهُ عاجِلًا عَلى وَجْهٍ جَميلٍ .\r\nچون نفس سالك از ناحيهء تعلّق و اتّكاى به بدن ، قادر است جلب منفعت و دفع ضرر نمايد ، از ناحيهء بدن وقوّه واستعداد به سير تكاملى مىپردازد و اگر قواى بدنى نباشند نفس قدرت تكامل را از دست مىدهد .\r\nاطاعت اوامر حق و تطبيق اعمال با شريعت ، شأن نفس متعلّق به بدن است .\r\nوجه « توجُّه النّفس بِقُواها إلى تدبيرِ البدنِ و العملِ عَلى وِفْقِ الشَّرع » را « بدايات » ناميده‌اند و اين خود بدايت ابتداى اخذ استعدادِ سير و حركت به سوى منازل حقّ است .\r\nنفس علاوه بر نظر به قواى خود جهت توسيط قوا ، نظرى نيز به خود مىافكند و از اين ناحيه به تعديل صفات و تسكين حِدّت و ثبات آن مىپردازد و اين را باب دخول نفس از ظاهر به باطن و در و مَدخلِ روح از شهادت نفس به مقام غيب آن ناميده‌اند . چون اين امر داراى مراتب است علماى اخلاق از مجموع آن به « ابواب » تعبير نموده‌اند .\r\nقسم سوّم عبارت است از : وجه توجّه نفس به باطن خود كه مرتبهء روح و سرّ نفس باشد جهت استمداد از باطن براى ازالهء حجت و قبول مدد الهى و آن را قسم « معاملات » ناميده‌اند . » « 1 » اين است آن حقايقى كه از جانب حضرت دوست به واسطهء قلب پاك به انسان الهام مىشود و اين الهام باعث حركت به سوى بدايات و ابواب و معاملات مىگردد كه در مجموع ، هزار منزل است و شرح هر يك و راه سير به سوى آن در آيات قرآن و معارف الهيّه بيان شده است و در حقيقت همان است كه حضرت سجّاد عليه السلام آن اسوهء عاشقان و اميد عارفان فرمود :\r\n\r\n\r\n","description":"","footnote":"\r\n( 1 ) - مشارق الدرارى ، شرح تائيّهء ابن فارض : 32 - 36 .\r\n","page_name":" 368 ","page_number":368},
  {"content":"\r\n\r\n« وَالْحَمْدُ لِلّهِ عَلى ما عَرَّفَنا مِنْ نَفْسِهِ »\r\nتوجه و بيدارى ناگهانى انسان نسبت به آفرينش و اجزاى و عناصر آن و از پى آن به شناخت حقّ برخاستن و از پس آن به وادى با عظمت شكر قدم گذاردن ، عين عنايت حقّ و الهامى از جانب او براى رشد و كمال انسان است .\r\nعلاقه پيدا كردن به معارف و از پى آن به دنبال انبيا و ائمّه و اوليا رفتن و از پس آن به اطاعت از خواسته‌هاى حقّ برخاستن نيز عنايت و الهام آن يار مهربان و نعمتى است كه تمام آدميان از شكر و سپاس آن عاجزند .\r\nفيضى بزرگترين شاعر سدهء دهم سرزمين هند كه از حكمت و عرفان بهره‌مند بود ، در بيان جلال و عظمت حضرت ربّ العزّه مىگويد : يا ازَلىَّ الظّهور ، يا أبَدىَّ الْخَفا نورُكَ فَوْقَ النَّظَر ، حُسْنُكَ فَوْقَ الثَّنا\r\n نور تو بينش گداز ، حُسن تو دانش گسل * فكر تو انديشه كاه ، كُنْه تو حيرت فزا\r\nدانش و بينش همه كرده رها در رهت * چشم ارسطو نظر ، عقل فلاطون ذكا\r\nملّت علم تو را هست به فتواى قدس * خون تفكّر هدر ، خاك تعقّل هَبا « 1 »\r\nساحت قدر تو را سخرهء هنگامه كرد * حرف مشوّش دماغ ، كلك مولَّه « 2 » نوا\r\nبر درت انديشه را شِحنهء « 3 » غيرت زند * لطمهء حيرت به روى ، سيلى جهل از قفا \r\n( فيضى هندى )\r\n\r\nتعقّل در آفرينش\r\nانسان وقتى به آفرينش واوضاع آن فكر مىكندبه اين نتيجه مىرسد كه ساختمان جهان و ساختمان واحدهايى كه اجزاى جهان را تشكيل مىدهند حساب شده\r\n\r\n\r\n","description":"","footnote":"\r\n( 1 ) - هبا : خاك نرم ، غبار ، نابود شدن .\r\n( 2 ) - مولّه : سرگردان .\r\n( 3 ) - شحنه : پليس ، پاسبان .\r\n","page_name":" 369 ","page_number":369},
  {"content":"\r\n\r\nاست ، هر چيزى جائى دارد و براى آن جا قرار داده شده است و منظورى از اين قرار دادن‌ها در كار بوده است .\r\nجهان ، درست مانند كتابى است كه از طرف مؤلّف آگاهى تأليف شده است ، هر جمله و سطرى و هر كلام و فصلى محتوى يك سلسله معانى و مطالب و منظورهايى است ؛ نظمى كه در كلمات و جمله‌ها و سطرها به كار برده شده است از روى دقّت خاصّى است و هدفى را نشان مىدهد .\r\nهر كس تا حدودى مىتواند خطوط و سطور كتاب خلقت را بخواند و يك سلسله معانى ، از آنها درك كند ، و قصد و فكر مؤلّف آن را دريابد ، هر كسى مىتواند نظامات حكيمانه و آثار و علائم به كار رفتن تدبير و اراده را در كار خلقت به طور روشن استنباط كند هر چند درس ناخوانده و بيابانى باشد ، ولى البتّه اگر كسى با علوم طبيعى آشنائى داشته باشد به تناسب معرفتش به اين امور ، نظامات و آثار و علائم وجود و حكمت و تدبير را در كار خلقت بيشتر ادراك مىكند .\r\nقرآن كريم با اصرار و ابرام بى نظيرى افراد بشر را به مطالعه در خلقت و ساختمان موجودات به منظور شناختن خداوند سوق مىدهد .\r\nخداشناسى بايد بر مبناى عقلى استوار باشد نه تقليد ، آدمى در مقام خداشناسى وقتى مىتواند نگين توحيد را از قعر اقيانوس منطق بيرون كشيده و آن را زينت بخش دست عقيدهء خويش نمايد كه عرفان حقّ را به كسوت برهان ملبّس سازد و به اين حقيقت برمدار فتواى خرد معتقد شود ، به حقّ اليقين به وجود خدا پاى بند و عقيده‌مند گردد و پايه‌هاى ايمان به توحيد را به ادلّهء متقنه و براهين قويّه استوار كند به طورى كه تندبادهاى مخالف ، اغوائات شيطانى و تبليغات بىاساس نتوانند پايه‌هاى ايمان شخص را به وحدانيّت ذات بارى سست و لرزان سازند .\r\nاسلام در تمام احكام و قوانين شريعت مطهّره به ويژه اصول دين بالأخص اصل توحيد ، تقليد را مذمّت فرموده و تأكيد مىكند كه متديّن بايد اصول دين و مبانى را\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nبه ادلّهء عقليّه و موازين خردمندانه بپذيرد . در اين مورد علاوه بر حكومت عقل ، آيات و اخبار عديده وارد شده كه از جمله آيات زير است :\r\nادْعُ إلى سَبيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ » « 1 »\r\n[ مردم را 
  ] با حكمت و اندرز نيكو به راه پروردگارت دعوت كن .\r\nوَمِنَ النَّاسِ مَن يُجَادِلُ فِى اللَّهِ بِغَيْرِ عِلْمٍ وَلَا هُدىً وَلَا كِتَابٍ مُنِيرٍ » « 2 »\r\nو از مردمان كسى است كه همواره بدون هيچ دانشى [ بلكه از روى جهل و نادانى 
  ] و بدون هيچ هدايتى و هيچ كتاب روشنى دربارهء خدا مجادله و ستيزه مىكند .\r\nچون مبناى علم بر استدلال و منطق كتاب خدا بر برهان است ، آنان كه بدون علم و منطق دربارهء توحيد قضاوت مىكنند سخت سرزنش شده‌اند .\r\nقرآن تقليد كوركورانه را از هر كس باشد مذمّت مىكند و آنان كه بدون برهان و دليل و بدون منطق و حكمت به قبول دين آباء و اجداد و پذيرش عقايد ديگران برخاسته‌اند را سخت مورد سرزنش قرار مىدهد !\r\nاخبار زيادى در باب تأكيد پذيرش حقايق بر مبناى عقل و استدلال در كتب گران‌بهاى شيعه همچون « الكافى » ، « من لا يحضره الفقيه » ، « التوحيد » ، « بحار الأنوار » وارد شده كه عمق آن اخبار به انسان زمينه مىدهد تا واقعيّت‌ها را با برهان و دليل عقلى بپذيرد .\r\nابن سينا آن فيلسوف بزرگ مىگويد :\r\nمَنْ قالَ أو سَمِعَ بِغَيْرِ دَليلٍ فَلْيُخْرَجْ عَنْ رِبْقَةِ الْإنْسانِيَّةِ .\r\nكسى كه بدون دليل مطلبى را بگويد و يا قبول كند ، بايد از جرگهء انسانيّت\r\n\r\n\r\n","description":"","footnote":"\r\n( 1 ) - نحل ( 16 ) : 125 .\r\n( 2 ) - حج ( 22 ) : 8 .\r\n","page_name":" 371 ","page_number":371},
  {"content":"\r\n\r\nخارجش دانست .\r\nآرى ، بنايى كه پايه‌هاى آن سست و لرزان و در معرض طوفان بنيان شده ويران خواهد شد و كوچكترين حادثه و باد مخالف آن را واژگون خواهد ساخت .\r\nشود خراب بنايى كه بر لب آب است .\r\nبا ستون‌هاى گِلى ، عمارت ده و بيست طبقه كه از گزند حوادث در امان باشد نمىتوان ساخت . ساختمان چند طبقه وقتى مىتواند در برابر حوادث پابرجا بماند كه استخوان‌بندى آن بسيار محكم باشد . وقتى بناى گِل چنين باشد خانهء دل چه بايد باشد ؟\r\nعقايدى كه در زواياى قلب ابداع و خانه‌هايى كه در جوانب آن بنيان مىگردد در هر امر ، به ويژه راجع به امور دينى و قواعد مذهبى ، چنان بايد محكم و منطقى و بر اساس برهان استوار باشند كه اغوائات اهريمنان و وساوس بدسيرتان و دغدغهء شياطين نتوانند به آنها نفوذ نموده و از قدرت و نيروى آنها بكاهند .\r\nايمانى كه با عاقله ، عجين و با حق اليقين قرين باشد ، هيچ گاه طوفان‌هاى شكّ و ترديد و ابرهاى تيرهء ريب و سوء ظن قادر نخواهند بود به حريم آن رخنه و آن را سست و متزلزل نمايند .\r\nاين حقيقت و اين اصل مسلّم و اين قانون كلّى در تمام امور و مسائل فردى و اجتماعى سارى و جارى است و وقتى كه در علوم سافله تسريه داشت به حكم عقل در امر خداشناسى و مسئلهء توحيد كه اهمّ علوم و مسائل فردى و اجتماعى است و با حيات مادّى و معنوى بشر سروكار دارد و نواى دل‌انگيز براى روز قيامت ساز نموده و به آتيهء دور و درازى وعده و وعيد مىدهد ، به طريق اولى چنين علمى نمىتواند سطحى و كودكانه و بر اساس تقليد احمقانه بنيان‌گذارى شود ؛ آيات قرآن و روايات و اخبار ، اين حقيقت را به طور صريح و روشن بيان داشته است .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\nراه شناخت خدا\r\nدركلمات پيشوايان دين كه نمونه‌اش خطبه‌هاى « نهج البلاغه » و « توحيد مفضّل » و برخى دعاها و برخى احتجاجات ائمّه اطهار عليهم السلام است عنايت فوق العاده‌اى به توحيد همراه با دليل و حكمت و علوم طبيعى شده است .\r\nيقينى است براى عامّهء مردم بهترين راه شناساندن خداوند همين راه است ، اكنون مىخواهيم بدانيم كه چگونه است كه تشكيلات و نظامات ساختمان موجودات ، بر وجود خداوند عليم و حكيم دلالت مىكند !\r\nجواب اين پرسش روشن است ، همان طورى كه اصل پيدايش يك اثر بر وجود نيرويى مؤثّر دلالت مىكند ، صفات و خصوصيّات آن اثر نيز مىتواند تا حدود زيادى آيينه و نشان دهندهء صفات مؤثّر بوده باشد . مثالى ذكر مىكنيم :\r\nما افراد انسان مستقيماً از محتويات ضمير و افكار و انديشه‌ها و ملكات اخلاقى و روحى يكديگر آگاه نيستيم و نمىتوانيم آگاه باشيم ، بديهى است كه نه من مىتوانم مستقيماً ضمير شما را بخوانم و بلاواسطه از نيّت و صفات اخلاقى شما آگاه گردم و نه شما مىتوانيد مستقيماً از ضمير من آگاه شويد ، ولى در عين حال تا حدّ زيادى به محتويات ضمير يكديگر پى مىبريم بدون آن كه كوچكترين ترديدى به خود راه دهيم .\r\nما دربارهء شخص معيّنى اعتقاد علمى پيدا مىكنيم و او را به عنوان عالم مىشناسيم ، به چه دليل ؟ به دليل آثار قولى و كَتْبى كه از او ديده‌ايم ، ما يكى را فقيه ، يكى را حكيم ، يكى را رياضىدان ، چهارمى را اديب مىدانيم ، چرا ؟ براى اين كه از اوّلى ، سخنان و نوشته‌هاى فقهى و از دوّمى ، سخنان و نوشته‌هاى حِكَمى و از سوّمى ، رياضى و از چهارمى ، ادبى شنيده و ديده‌ايم .\r\nبه حكم سنخيّتى كه لازم است ميان اثر و مؤثّر بوده باشد امكان ندارد كه از فاقد\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nعلم ، سخنان علمى و يا از كسى كه فقط فقيه است سخنان منظّم فلسفى و رياضى و ادبى و يا از كسى كه فقط حكيم است آثار فقهى يا رياضى صادر شود .\r\nبه طور مثال : هيچ يك از ما كه صاحب جواهر را مىشناسيم شكّ نداريم كه او فقيه بزرگى بوده است و حال آن كه او را نديده‌ايم و اگر هم مىديديم نمىتوانستيم به طور مستقيم : از ضمير او آگاه شويم ، امّا « جواهر الكلام » او دليل قاطعى است كه مؤلّف آن فقيه بزرگى بوده است .\r\nممكن است كسى بگويد : قطع و علمى كه ما در اين گونه مسائل داريم به اين معنى نيست كه هيچ گونه احتمال خلافى در كار نيست ، بلكه به اين معناست كه :\r\nاحتمال خلاف در حساب احتمالات آن قدر ضعيف است كه هيچ عقل سليمى آن را به حساب نمىآورد ، احتمال خلافى كه در كار است ، احتمال تصادف و اتّفاق است ؛ مثلًا در مورد كتاب « جواهر الكلام » ما قاطع هستيم كه مؤلّف آن فقيه بزرگى بوده امّا نه به اين معنى كه هيچ گونه احتمال اين كه او فقيه نبوده و اين نوشته‌ها از روى تصادف و اتّفاق تنظيم شده باشد ندهيم ؛ خير ، احتمال اين كه مؤلّف « جواهر الكلام » فقيه نبوده و نوشته‌ها تصادفى تنظيم شده است وجود دارد ولى به قدرى آن احتمال ضعيف است كه به حساب نمىآيد ، لهذا مىگوييم : قطع و علم داريم كه صاحب كتاب فقيه بزرگى بوده نه ظنّ و گمان ؛ احتمال تصادف در اين گونه موارد به شكل يك كسر از عددهايى كه ما مىشناسيم از قبيل يك صدم ، يك هزارم ، يك ميليونيم ، يك ميليارديم و غيره نيست ، بلكه به صورت كسر از يك عددى است كه در وهم ما نمىگنجد ، مثل اين كه فرض كنيم عدد يك را رسم كنيم و در طرف راست آن ، آن قدر صفر بگذاريم كه به كرهء ماه برسد ؛ احتمال تصادف در اين گونه موارد از قبيل يك احتمال در مقابل اين عدد غير قابل تصوّر از احتمالات است .\r\nكرسى موريسون در كتاب « راز آفرينش انسان » مىگويد :\r\n« ده عدد سكّهء يك شاهى را از شمارهء يك تا ده علامت بگذاريد و آنها را در\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nجيب خود بريزيد و بهم بزنيد ، پس از آن سعى كنيد آنها را به ترتيب شمارش از يك تا ده درآوريد و هر كدام را درآورديد پيش از اين كه سكّهء دوّمى را بيرون بياوريد دوباره به جيب خود بيندازيد ، با اين ترتيب احتمال آن كه شمارهء يك بيرون بيايد معادل يك بر ده است ، احتمال اين كه شمارهء يك و دو به ترتيب بيرون بيايد يك بر صد است ، احتمال اين كه شمارهء يك و دو و سه به ترتيب بيرون بيايد يك در هزار است ، احتمال اين كه شماره‌هاى يك و دو و سه و چهار پشت سر هم كشيده شود يك در ده هزار است ، و به همين منوال احتمال درآمدن شماره‌ها به ترتيب كمتر مىشود تا آن كه احتمال بيرون آمدن شماره‌هاى از يك تا ده به رقم يك بر ده ميليارد مىرسد . منظور از ذكر مثلى به اين سادگى ، آن است كه نشان داده شود ارقام در مقابل احتمالات چگونه قوس صعودى مىپيمايد ؟ ! » « 1 » براى به وجود آمدن حيات در روى كرهء ارض ، آن قدر اوضاع و احوال مساعد لازم است كه از حيث امكانات رياضى محال است تصوّر نمود اين اوضاع و احوال بر سبيل تصادف و اتّفاق با يكديگر جور آمده باشند . و به همين جهت بايد ناگزير معتقد بود كه در طبيعت ، قوّهء مدركهء خاصّى وجود دارد و در جريان اين امور نظارت مىكند . وقتى به اين نكته اذعان آوريم بايد معتقد شويم كه مقصد و منظور خاصّى نيز از اين جمع و تفريق‌ها و از پيدايش حيات در بين بوده است .\r\n\r\nعالم جانداران\r\nيكى ديگر از عجايب ، عالم جانداران است كه وضع آنها به هيچ وجه با تصادف و اتّفاق قابل توجيه نيست .\r\nاز اوايل پيدايش حيات ، جنس نر و ماده كه براى ادامهء نسل ضرورت دارد ، به وجود آمده است .\r\n\r\n\r\n","description":"","footnote":"\r\n( 1 ) - راز آفرينش انسان : 9 .\r\n","page_name":" 375 ","page_number":375},
  {"content":"\r\n\r\nدستگاه‌هاى مربوط به تناسل چه در عالم حيوانى و چه در عالم نباتى ، چه در جنس نر و چه در جنس مادّه آن قدر حيرت‌انگيز است كه به هيچ وجه نمىتوان گفت : هدفى در ايجاد آنها نبوده است و دستگاه خلقت ، اينها را براى ادامهء نسل به وجود نياورده است .\r\nاز اينها مىگذريم و مىآييم اندام‌هاى نباتات و حيوانات را در قسمت‌هاى مختلف مطالعه مىكنيم ، آن چنان غرق حيرت و بهت مىشويم كه مطالعهء يك كتاب چندين هزار صفحه‌اى مملوّ از نكات دقيق و ظريف ، هرگز نمىتواند ما را اين اندازه دچار بهت و حيرت و اعتراف به قدرت كامله و حكمت بالغهء به وجود آورندهء آن كند .\r\nعجايب نظم و همبستگى در آفرينش قابل احصا و احاطه نيست ، هر گوشه را بنگريم جز انتظام و انطباق و هماهنگى و جز آثار دخالت قصد و عمد و اراده در مخلوقات نمىبينيم .\r\n\r\nمحصولات الهام الهى\r\nاين همه دانش و علم در راه خداشناسى ، اين همه فلسفه و حكمت در راه شناسايى حقّ ، اين همه اشعار و عرفان در راه معرفت محبوب و اين همه جستجو براى يافتن حقيقت ، محصول همان الهامى است كه قرآن از آن گفتگو كرده و معلول همان عنايتى است كه حضرت سجّاد عليه السلام در فراز دعا بدان اشاره كرده است .\r\nاين الهام است كه اين همه دانشمند را وادار به مطالعهء علوم مختلفه كرده و تحريك به نوشتن محصول مطالعات خود در هزاران كتاب و اين الهام است كه اين همه هنرمند چون سعدى و حافظ و سنايى و باباطاهر و جلال الدّين را وادار كرده كه ذوق خود را در قالب نظم ارائه دهند و از اين راه ، فرهنگى بس پر محتوا و لطيف به يادگار گذارند .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nاين الهام است كه هزاران نفر را به سوى نظام دادن عرفان و حكمت و فلسفه كشيده وهزاران كتاب پرقيمت به گنجينهء علوم انسانى تقديم كرده‌اند . اين الهام است كه در قلوب عامّهء مردم ذوق معرفت به او را زنده مىكند و ايشان را در راه شناخت معشوق قرار داده و از آنان مؤمن مؤدّب به آداب مىسازد .\r\nو اين قرآن و نبوّت و امامت است كه به كمك الهام آمده تا آن را همچون درختى پر بار به كمال محصول برساند و آن را از انحراف حفظ نمايد و راه را بيش از پيش به روى انسان باز كند و خلاصه تمام درهاى معرفت و شناسايى را به روى عباد حق بگشايد .\r\nاكنون به گوشه‌اى از محصولات اين الهام توجّه نماييد :\r\n\r\nاجزاى گياهان\r\nاصولًا هر گياهى از اجزاى بسيار ريز ذرّه بينى تشكيل شده كه آنها را ياخته يا سلّول نباتى مىنامند ، اين سلّول‌ها گاهى به صورت بيضى يا كروى و زمانى به صورت شش ضلعى ، بعضى دوكى شكل و بعضى استوانه‌اى هستند و در هر صورت سه قسمت برجستهء زير در همهء آنها مشاهده مىشود كه ساختمان هر يك از ديگرى دقيق‌تر وحيرت‌انگيزتر است :\r\n1 - پرتوپلاسم : يعنى همان مادّهء زنده و ذى حياتى كه هنوز اسرار درون آن از چشم علوم امروزه پوشيده و پنهان است و معلوم نيست تحت چه قوانينى انجام وظيفه مىكند ، همين قدر معلوم است كه پرتوپلاسم از عناصر مختلفى از قبيل كربن ، ئيدروژن ، ازت ، اكسيژن ، فسفر ، گوگرد و بالأخره آهن و سديم و غيره تشكيل شده و قسمت عمدهء آن را آب فرا گرفته است .\r\n2 - هستهء مركزى : كه خود داراى قسمت‌هاى مختلف و مواد گوناگون است ، مخصوصاً رشته‌هاى زيادى در درون آن يافت مىشود كه در ميان آنها دانه‌هاى\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nكروموزوم قرار دارد ، اين دانه‌ها موقعيّت مهمّى در ساختمان هسته دارند .\r\n3 - غشاء : يا پوستهء رويين كه آن نيز به نوبهء خود داراى دو قسمت دقيق است :\r\nنخست قسمت بيرونى كه سلولزى و درخشنده و سخت مىباشد و داراى مجارى بسيار ريزى است كه آب و ساير موادّ لازم به درون آن نفوذ مىكند و ديگر قسمت درونى است كه در عين ظرافت ، در حفظ سلّول نقش مهمّى دارد .\r\n\r\nساختمان برگ‌ها :\r\nشكل ظاهرى برگ‌ها بسيار مختلف و تناسب كاملى با وضع درخت از لحاظ ساختمان و چگونگى منطقهء روييدن گياه دارد . برگ‌هاى نباتات كوهستانى و بيابانى كه از آب بهرهء كافى ندارند ، معمولًا ضخيم و كلفت و پوشيده از كرك‌هاست كه از تبخير آب‌هاى دورنى آنها جلوگيرى مىكند ولى درختانى كه در كنار رودخانه‌ها مىرويند داراى برگ‌هاى پهن و نازك هستند كه تبخير آب به آسانى از آنها صورت مىگيرد . برگ‌هاى زيرزمينى و برگ‌هاى شناور در روى آب و برگ‌هاى شناور در درون آب ، هر يك داراى شكل جالبى كاملًا متناسب با محيط زندگانى خود مىباشند . اگر برگى را از عرض برش داده و مقطع آن را زير ميكروسكوپ قرار دهيم هفت قسمت دقيق و ممتاز زيررا در آن مشاهده خواهيم كرد :\r\n1 - پوست رويين كه معمولًا سخت و غيرقابل نفوذ و در واقع حافظ و نگهبان طبقات زيرين است . اين طبقه فاقد كلروفيل مىباشد .\r\n2 - طبقهء بافت‌ها و عضلات كلروفيل‌دار كه از سلّول‌هاى دراز منشورى شكلى تشكيل شده و دانه‌هاى سبزينه در تمام قسمت‌هاى آن ديده مىشود . وظيفهء اين دانه‌ها اين است كه در مقابل نور خورشيد گاز كربنيك هوا را جذب كرده و آن را به اكسيژن و كربن تجزيه كنند ، سپس كربن را در خود حفظ كرده و اكسيژن را به خارج بفرستند . البتّه اين عمل در رشد و نموّ نباتات از يك طرف و در تصفيهء هواى محيط\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nما از طرف ديگر فوق العاده مؤثّر است .\r\n3 - آوندهاى چوبى ، يعنى همان لوله‌هاى مخصوصى كه شيرهء خام گياهى در آن جريان پيدا مىكند .\r\n4 - آوندهاى آبكش كه شيرهء پرورده و بارآمدهء گياهى از آن عبور كرده و به مصرف تغذيهء سلول‌ها مىرسد ؛ شيرهء خام در اثر فعّاليّت مادّهء كلروفيل به شيرهء پرورده تبديل مىشود و براى تغذيهء سلّول‌ها آماده مىگردد .\r\n5 - طبقهء تحتانى كلروفيل دار كه در قسمت زيرين قرار دارد و موادّ كلروفيلى آن نسبت به طبقهء فوقانى كمتر است و به همين جهت رنگ پشت برگ‌ها معمولًا با رنگ روى آنها تفاوت دارد . وظيفهء اين طبقه نيز با طبقهء فوقانى مشابهت دارد .\r\n6 - طبقهء پوستهء زيرين برگ كه ساختمان آن شبيه پوستهء رويين است .\r\n7 - روزنه‌هاى كوچك كه در پوستهء زيرين ديده مىشود و عمل آنها تعرّق و بيرون دادن آب‌هاى زايد موجود در برگ است .\r\nيكى از كارهاى شگفت آور برگ ، عمل تنفّس است ، يعنى آنها نيز مانند انسان و حيوان اكسيژن هوا را جذب كرده و گاز كربنيك را پس مىدهند . اين عمل را نبايد با عمل كربن‌گيرى اشتباه كرد . والبتّه همانطور كه حيوانات آبى از اكسيژن محلول در آب استفاده مىكنند ، نباتات آبى نيز اكسيژن لازم را از آب مىگيرند .\r\nشدّت و ضعف تنفّس گياهان ، مربوط به شدّت و ضعف نور و حرارت هواى مجاور ، مقدار رطوبت هوا و نوع گياه است . اين موضوع به وسيلهء تجربيّات متعدّدى كه از طرف دانشمندان فيزيولوژى گياهى به عمل آمده به ثبوت رسيده است .\r\n\r\nساختمان گل‌ها :\r\nساختمان گل‌ها از ساختمان برگ‌ها دقيق‌تر و داراى نقاط حيرت انگيزترى است . گل‌ها معمولًا از چهار قسمت عمده كه هر يك وظيفهء مخصوصى دارد\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nتشكيل مىشود :\r\n1 - كاسهء گل ، از برگ‌هاى سبزى تشكيل شده و وظيفهء آن پوشانيدن سطح غنچه‌ها و پس از آن حفظ گلبرگ‌ها و جام گل است .\r\n2 - جام گل ، يعنى همان برگ‌هاى اصلى گل كه غالباً به رنگ‌هاى گوناگون ، وتعداد و طرز قرار گرفتن آنها در گل‌ها مختلف مىباشد . دقّت و لطافت و رنگ‌آميزىهاى عجيب و حيرت آورى كه در طرح و ساختمان گلبرگ‌ها به كار رفته هر بيننده‌اى را بى اختيار وادار به تحسين مىكند .\r\n3 - نافهء گل ، اگر در ميان گل‌ها دقّت كرده باشيد ميله‌ها و پرچم‌هاى ظريفى در وسط آن ديده مىشود كه آنها را نافه مىنامند و تعداد آنها در گل‌ها مختلف است و در عين حال حساب مخصوصى دارد .\r\nدر بالاى اين ميله‌ها برآمدگى كوچك و زرد رنگى است كه آن را « بساك » مىگويند . در ميان بساك ، كيسهء بسيار كوچكى است كه چهار حفره دارد و در ميان آنها دانه‌هاى گرده قرار گرفته است .\r\nدانه‌هاى گرده ، دانه‌هاى بسيار ريز ميكروسكپى هستند كه در عمل شباهت تامّى با نطفهء حيوانات نر دارند . پس از برقرارى عمل لقاح بين آن و قسمت‌هاى مادّه ، تخم گل درست مىشود . دانه‌هاى گرده با آن كوچكى به نوبهء خود داراى ساختمان تو بر تو و نازك كارىهاى شگفت آورى مىباشند . در ميان آنها مقدار زيادى موادّ پرتوپلاسمى وموادّ چربى ، قندى ، نشاسته‌اى و ازتى مىباشد و در وسط آنها دو هسته كه يكى كوچكتر و ديگرى بزرگتر است وجود دارد ، بزرگتر را هستهء روينده و كوچكتر را هستهء زاينده مىنامند كه وظيفهء مهمّ اين دو را به زودى خواهيد دانست .\r\n4 - مادگى ، همان قسمتى است كه روى محور گل قرار گرفته و در ناحيهء فوقانى آن برآمدگى مخصوصى به نام كلاله است و سطح آن را مادّهء لزج و چسبناكى پوشانيده ، كار اين مادّهء چسبنده نگاهدارى و جذب دانه‌هاى نر و كمك به روياندن\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nآنهاست .\r\nدر پايين مادگى كه متّصل به قسمت تحتانى گل است ناحيهء برجسته‌اى وجود دارد كه آن را « تخمدان » مىگويند و در ميان آن تخمك‌هاى كوچكى يافت مىشود كه با دنبالهء مخصوصى به ديوارهء تخمدان اتّصال دارند و به وسيلهء آن آب و موادّ لازمه را جذب مىكنند . تخمك‌ها نيز به سهم خود ، ساختمان قابل ملاحظه‌اى دارند .\r\n\r\nعمل تخم‌گيرى و زفاف :\r\nپس از آن كه كيسه‌هاى گردهء « بساك » از هم پاره شد و گرده‌ها روى كلالهء مادّه قرار گرفتند فوراً شروع به نموّ مىكنند . در اين جا بايد متذكّر شد كه براى رسيدن دانه‌هاى گرده به كلالهء مادّه ، وسايل مختلفى وجود دارد كه از مشاهدهء آن تعجّب عميقى به مطالعه كنندگان جهان خلقت دست مىدهد ؛ از جمله اين كه حشرات گوناگونى اين وظيفهء حياتى را بدون آن كه توجّه به كار خود داشته باشند انجام مىدهند ؛ يعنى در اثر رنگ و روى مطبوع و مادّهء قندى مخصوصى كه در بن گل‌ها جاى دارد به طرف آنها حركت كرده و روى آنها نشسته و دانه‌هاى گرده را با پاى پشم آلود خود از اين نقطه به آن نقطه حمل مىكنند ؛ اين عمل مخصوصاً در گل‌هايى كه ميله‌هاى نر و مادّهء آنها از هم جداست و روى دو پايه قرار دارد بسيار شايان اهميّت است .\r\nهمانطور كه گفتيم وقتى دانه‌هاى گرده روى كلاله قرار گرفت شروع به رشد و نموّ مىكند ، هستهء بزرگتر كه همان هستهء روينده است همراه آن نموّ كرده و به طرف تخمدان سرازير مىشود و در نزديكى آن به كلّى از بين مىرود ولى هستهء كوچكتر كه زاينده است از ميان اين لولهء باريك عبور كرده وارد تخمدان مىشود و با تخمك‌ها تركيب شده ، عمل لقاح و زفاف در آن محيط مخفى و تاريك صورت\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nمىگيرد ، نطفهء گل بسته و تخم اصلى آن به وجود مىآيد .\r\nاكنون شما را به داورى مىطلبيم ، آيا ساختمان اين گل و برگ بلكه يك سلّول ذرّه بينى آن به مراتب دقيق‌تر از يك قاب عكس يا يك ساعت ديوارى كه فوراً از ديدنش متوجّه سازندهء با عقل و شعور آن مىشويم ، نيست ؟ آيا هيچ عاقلى مىتواند اين طبقات مختلف و وظايف عجيب هر يك را معلول تصادف بداند ؟ !\r\nفرض كنيد در عالم جز اين شاخهء كوچك ، هيچ چيز نباشد يا هر چه هست به نظر ما نامرتّب و غير موزون بوده باشد ، آيا تنها ساختمان شگرف اين شاخهء كوچك براى پى بردن به يك منبع شعور و قدرتى فوق العاده در ماوراى جهان مادّه كافى نيست ؟ !\r\n\r\nاسرار عالم نباتات\r\nاسرار و عجايبى كه در عالم نباتات نهفته است بيش از آن است كه انسان بتواند در يك عمر طولانى آنها را مطالعه كند ؛ امروزه دانشمندانى هستند كه قسمت زيادى از عمر گران‌بهاى خود را در يك قسمت از آن مصرف كرده و اطلاعات پر قيمت و قابل توجّهى براى عالم بشريّت به ارمغان آورده‌اند . براى نمونه به چند نكتهء ديگر اشاره مىشود :\r\n\r\n1 - هنرنمايى ريشه‌ها ،\r\nآب و ساير موادّ لازمه كه به توسّط تارهاى مويين كه در ريشهء درختان قرار دارد جذب مىشوند و على رغم نيروى جاذبهء زمين كه آنها را به سوى مركز خود مىكشد از ريشه‌ها و ساقه‌ها بالا رفته به ارتفاع سى و چهل متر مىرسد . اين موضوع مدّت‌هاست كه افكار دانشمندان را به خود متوجّه ساخته كه در اثر چه عاملى اين عمل انجام پيدا مىكند ؟\r\n2 - پيوند شاخه‌ها ، نيز يكى از موضوعات اسرارآميز عالم نباتات است ؛ زيرا به وسيلهء آن مىتوان درختى بار آورد كه با داشتن يك ريشه و يك ساقه و استفاده كردن\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nاز يك نوع آب و غذا دو نوع ميوهء مختلف كه در آثار و خواص با هم متفاوتند داشته باشد ، مثلًا مىتوان گيلاس را با آلبالو و سيب و گلابى و هلو و زرد آلو را هر كدام با ديگرى پيوند زد .\r\nاين عمل ثابت مىكند كه دستگاه لابراتوار عجيبى كه در شاخه‌هاى كوچك درختان نهفته شده به خوبى مىتواند موادّ سادهء جذب شدهء گياهى را به هر صورت و شكلى بيرون آورد و از يك مادّه تركيبات شيميايى گوناگون تهيّه كند . اين لابراتوار راستى لابراتوار عجيبى است !\r\n3 - تكميل نواقص ، نيز يكى ديگر از خواصّ گياهان است . در بسيارى از درختان اگر شاخه‌اى را جدا كرده در زمين فرو ببرند چيزى نمىگذرد كه نواقص خود را تكميل كرده و به صورت يك درخت كامل با ريشه‌هاى قوى بيرون مىآيد .\r\nاين هم ناگفته نماند كه ريشه‌هاى درختان با آن كه چندان نيرومند به نظر نمىرسند داراى قدرت فوق العاده‌اى هستند كه با هر گونه مانعى كه بر سر راه آنها پيدا شود مبارزه مىكنند ، اگر بتوانند غائله را با ملايمت بر طرف كرده و با كج كردن راه خود از كنار مانع عبور مىكنند ، ولى اگر كار به مبارزه كشيد چنان شدّت عمل به خرج مىدهند كه عمارت‌هاى محكم را ويران و سنگ‌هاى بزرگ را به فشار از جاى بر مىكنند و به راه خود ادامه مىدهند .\r\n4 - گياهان حسّاس ، اگر تعجّب نكنيد شاخه‌هاى بعضى از گياهان داراى حسّند و مانند حيوانات حركات خارجى را احساس مىنمايند به طورى كه اگر دست را نزديك آنها ببرند فوراً خود را جمع مىكنند !\r\n5 - درختان گوشت‌خوار ، شاخه‌هاى اين درختان حكم دام صيّادان را دارد كه به كمك آنها شكارهاى نسبةً بزرگى را صيد مىكنند .\r\nطريقهء صيد كردن اين درختان چنين است كه : اگر انسان يا حيوانى نزديك آنها شود دفعةً شاخه‌هاى نيرومند خود را بر او ريخته و او را محكم در ميان خود نگاه\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمىدارند ، در اين موقع ديگر دست و پا كردن صيد فايده‌اى ندارد و هر لحظه با فشار تازه‌اى مواجه مىشود ، بالأخره چيزى نمىگذرد كه شيرهء زنندهء مخصوصى از آنها تراوش كرده و روى بدن موجود صيد شده مىريزد و آن را حلّ و قابل جذب كرده آنگاه از آن تغذيه نموده آن را جزء بدن خويش مىسازد !\r\n6 - شاخه‌هاى پيچنده ، نيز نمونه جالبى از فداكارى ، حمايت و دستگيرى از ضعفا را در عالم گياهان نشان مىدهد ، به اين ترتيب كه پاره‌اى از گياهانى كه ساقهء نازك آنها قدرت تحمّل سنگينى قامت طولانى و پر برگشان را ندارد به تنهء درختان قوىتر چسبيده و به كمك آنها به صورت مار پيچ نموّ مىكنند ، و بعضى ديگر در اثر نداشتن مادّهء كلروفيل و يا ناتوانى ريشه‌ها نسبت به احتياجات آبى و غذايى آنها ، به كمك نباتات ديگر ادامهء حيات مىدهند ، مانند « عَشقه » كه ساقهء آن به درخت‌هاى قوى مىپيچد و به وسيلهء ريشه‌هاى مخصوصى كه مانند خرطوم پشّه‌ها به ميان درخت فرو مىبرد ، مواد غذايى را كه در ميان آوندها روان است مكيده و از آن استفاده مىكند .\r\nحالا وجدان بيدار را قاضى قرار دهيد ، آيا مىتوان اين حقايق و عجايب را معلول تصادف و اتّفاق دانست ؟ آيا اين مهندسى عجيب از يك منبع عقل و قدرت حكايت نمىكند ؟ ! اين است حقيقت الهام .\r\n\r\nاعتراف جان گلن به شعور حاكم بر هستى\r\nاين فضانورد معروف پس از بازگشت از سفر فضايى ، مقاله‌اى نوشت كه در سراسر آمريكا پخش شد ، مقالهء او بدين قرار است :\r\n« من نمىتوانم ديده بگشايم و از آهنگى كه از سراسر طبيعت بلند است در شگفت نمانم !\r\nكمترين نظره‌اى كافى است كه به عيان ديد در همهء كارها دستى در كار است .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nيكى از چيزهايى كه موقع انتخاب من در دستهء مسافران فضايى براى مطالعه به من داده شد رساله‌اى بود متضمّن اطلاعات فراوانى دربارهء فضا ، در اين رساله دو فصل راجع به وسعت جهان در من اثرى فوق العاده داشت .\r\nبراى درك مطالب آن بايد دانست كه سال نورى چيست ؛ سرعت نور در هر ثانيه 300000 كيلومتر است يعنى نور هر ثانيه به اندازهء هفت برابر محيط زمين را مىپيمايد . اكنون فرض مىكنيم كه جزيى از نور مدّت يك سال به خطّ مستقيم طىّ مسافت كند ؛ راهى را كه او پيموده يك سال نورى گويند و اين مسافت تقريباً 5 / 9 ميليون ميليون كيلومتر است / 9500000000000 .\r\nحال ببينيم در اين رساله راجع به وسعت عالم چه آمده با توجّه به اين كه قطر كهكشان ما تقريباً 100000 سال نورى است و خورشيد ستارهء ناچيزى است كه در فاصلهء 30000 سال نورى از مركز اين كهكشان به دور خود مىگردد ، پس دشوار خواهد بود كه ابعاد عظيم ماوراى دستگاه منظومهء شمسى را به تصورّ آورد !\r\nاشكال مسئله منحصر به فضاى بين ستارگان كهكشان ما نيست ، آن سوتر ميليونها كهكشان ديگر پراكنده‌اند كه چنان مىنمايد با سرعتى گمان نكردنى از هم مىگريزند . حدود عالمى كه با تلسكوپ مشاهده شده از هر سو دست كم تا دو ميليون سال نورى گسترده است !\r\n\r\nساختمان اتم\r\nاين راجع به عظمت حيرت آور جهان ما ، حال برگرديم به آنچه كه دربارهء ساختمان اتم كوچكترين عنصر شناخته شده مىدانيم .\r\nاتم‌ها با دستگاه منظومهء شمسى و همهء جهان خويشاوندى نزديكى دارند ، به اين معنى كه آنها نيز مركّبند از الكترون‌ها كه در پيرامون مركزى بر طبق نقشهء منظّمى مىگردند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمنظور من از بيان آنچه گفتم چيست ؟ مىخواهم نشان دهم كه در تمام جهان آفرينش كه ما را فرا گرفته نظم حكمفرماست . از جزء بى نهايت خُرد اتم گرفته تا بزرگترين واحد نجومى كه ما مىتوانيم تصوّر كنيم يعنى كهكشان‌ها كه هزاران سال نورى از ما فاصله دارند ، همه بر روى مدارهاى مشخّصى و بر طبق نقشهء متشابهى در حركتند .\r\nآيا مىتوان گفت كه همهء اينها يك امر تصادفى باشد ؟ آيا بر حسب اتّفاق است كه توده‌اى از موادّ موّاج در فضا ناگهان و سر خود در اين مدارها به سير پرداخته‌اند ؟\r\nمن كه نمىتوانم چنين باور كنم ، ما در برابر نقشهء مشخّصى قرار داريم ؛ اين جهان عظيم اختران به من ثابت مىكند كه خدايى هست ، نيرويى وجود دارد كه اين مجموع را به روى مدار نگاه مىدارد .\r\nاينك سرعت‌هاى طرح « مركورى » را با بعضى از آنچه بدان اشاره شد بسنجيم ، بسا باشد كه به خود مىباليم در اين باره پيروزى شايانى به دست آورده‌ايم ؛ مىتوانيم مدارى را به سرعت ساعتى 29000 كيلومتر بپيماييم ، يعنى تقريباً ثانيه‌اى 8 كيلومتر ، البتّه اين سرعت با ميزان درك زمينىها بس بزرگتر مىنمايد .\r\nهمچنان كه ارتفاعى كه بدان رسيده‌ايم - كمى بيش از 160 كيلومتر - نيز در نظر ما عظيم جلوه مىكند ، امّا نتيجه‌اى كه با همهء جدّ و جهد به دست آورده‌ايم در مقابل آنچه هم اكنون در فضا مىگذرد چيست ؟ چيزى است مسخره‌آميز !\r\nمحال است كه بتوان خدا را با مقياس‌هاى علمى سنجيد ، محال است كه ما بتوانيم با حواسّ خود به نيروهاى روحانى دسترسى پيدا كنيم ، اينها غير قابل دركند ولى مگر نيروهاى نامحسوس ديگرى نيستند كه وجودشان نزد ما محقّق است ؟\r\nيك هواپيما ممكن است نيرومندترين موتورها را داشته باشد و از حيث ساختمان نيز كاملًا مجهّز باشد ولى بدون نيرويى كه نامحسوس است نخواهد توانست كار مهمّى از پيش ببرد ؛ براى اين كه هواپيما بتواند وظيفهء خود را به طور\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nشايسته انجام دهد بايد راهنمايى شود ؛ راهنماى او كيست ؟ جعبهء قطب نما ، امّا نيرويى كه اين قطب نما را رهبرى مىكند از محيط درك حواسّ ما خارج است ، محال است آن را ديد ، لمس كرد ، چشيد و به طور كلّى حسّ كرد ، با اين همه مىدانيم كه آن نيرو موجود است چون آن را درك مىكنيم .\r\nدر جايگاه هوانورد دستگاهى مىبينيم كه جهت را نشان مىدهد و كاملًا باور داريم نيرويى كه عقربه را حركت مىدهد به عمل خود ادامه خواهد داد ؛ همهء ما كه پرواز مىكنيم هزاران بار جان خود را در گرو عمل اين دستگاه گذاشته‌ايم ، يقين داريم نشانه‌هايى كه مىنمايد ما را به آن جا كه مىخواهيم برويم رهبرى مىكنند .\r\nنيروهاى روحانى و دينى نيز چنين اند ، خود را بدان تسليم كنيم تا از ضلالت برهيم و به صراط مستقيم و سر منزل سعادت هدايت شويم هر چند كه حواسّ ما نتواند آن را دريابند ولى آثار آن را در زندگى خود مشاهده خواهيم كرد ، پس چرا در حقيقت آن شك داشته باشيم ؟ ! » « 1 » آرى ، اين است حقيقت الهام و آن واقعيّتى كه حضرت زين العابدين در جمله مورد شرح به آن اشاره فرموده است .\r\nايمان به حضرت حقّ آثار زيادى در حيات فردى و اجتماعى و خانوادگى و سياسى و اقتصادى و حتّى جسمى انسان دارد تا جائى كه پژوهشگران پژوهش خود را در اين زمينه با اين جمله شروع كرده‌اند :\r\n« ايمان به خداوند علاوه بر حفظ شخصيت آدمى ، حافظ سلامت جسمى و روانى است . » « 2 » اين همه عنايت در راه شناختش محصول الهام است ، الهامى كه راهبر انسان به سوى حقايق و راهنماى آدمى به سوى انبيا و ائمّه و علوم است و سلامت فكر و\r\n\r\n\r\n","description":"","footnote":"\r\n( 1 ) - دانستنىهاى جهان علم : 8 .\r\n( 2 ) - بررسى دين از راه دانش : 73 .\r\n","page_name":" 387 ","page_number":387},
  {"content":"\r\n\r\nجان و جسم و جامعه و خانواده ، معلول آثار همين الهام است .\r\nيَا أَيُّهَا الَّذِينَ آمَنُوا هَلْ أَدُلُّكُمْ عَلَى تِجَارَةٍ تُنجِيكُم مِنْ عَذَابٍ أَلِيمٍ * تُؤْمِنُونَ بِاللَّهِ وَرَسُولِهِ وَتُجَاهِدُونَ فِي سَبِيلِ اللَّهِ بِأَمْوَالِكُمْ وَأَنفُسِكُمْ ذلِكُمْ خَيْرٌ لَكُمْ إِن كُنتُمْ تَعْلَمُونَ » « 1 »\r\nاى اهل ايمان ! آيا شما را به تجارتى راهنمايى كنم كه شما را از عذابى دردناك نجات مىدهد ؟ * به خدا و پيامبرش ايمان آوريد و با اموال و جان‌هايتان در راه خدا جهاد كنيد ؛ اين [ ايمان و جهاد 
  ] اگر [ به منافع فراگير و هميشگى آن 
  ] معرفت و آگاهى داشتيد ، براى شما [ از هر چيزى 
  ] بهتر است .\r\nمسلّم است جسم آدمى همچون روحش در مقابل متاعب و مصايب روزگار به بيمارىهاى مختلف گرفتار مىشود و اين بيمارىها چه به علّت ورود ميكرب مخصوص در بدن و چه تصادفات مختلف يا پيرى و فرسودگى اعضا و جوارح باشد ، زندگى را براى آدمى تلخ و ناگوار مىگرداند .\r\nولى آنچه علم پزشكى و روانشناسى امروز به ما مىآموزد اين است كه :\r\nبيمارىهاى « پسيكو سوماتيك » يعنى آنها كه به علّت نابسامانى و ناسازگارىهاى روانى ايجاد مىشود روز به روز در دنيا رو به ازديادند به قسمى كه مىتوان گفت در ابتلاى به بيمارىهاى ميكربى و عمومى نيز آن جا كه شخص گرفتار ناراحتىهاى روحى و نابسامانىهاى آن نيست از نظر جسمى نيز سالم تر و شاداب تر است ، به عكس آن جا كه شخص گرفتار مشكلات و ناراحتىهاى روانى است هر چند هم در حفظ و رعايت بهداشت بدن بكوشد باز عوارض و ناراحتىهاى جسمى به تدريج در او پيدا مىشود و رو به پيشرفت مىرود تا آن جا كه او را از پا در مىآورد .\r\nقرآن مجيد در پانزده قرن قبل به خوبى اين مطلب را بازگو كرده آن جا كه راه\r\n\r\n\r\n","description":"","footnote":"\r\n( 1 ) - صف ( 61 ) : 10 - 11 .\r\n","page_name":" 388 ","page_number":388},
  {"content":"\r\n\r\nاصلى حفظ سلامت روح و در نتيجه جسم را روى ايمان حقيقى بنا نهاده و دستور داده است كه اگر كسى حقيقةً ميل داشته باشد از عذاب بزرگ جسمانى و گرفتارىها و نابسامانىهاى آن بر كنار باشد و لااقل در دنيا از عذاب شديد رهايى يابد چه رسد به آخرت ، بهتر است راه ايمان پيش گيرد .\r\nايمان به خدا را كه سبب نجات دنيا و آخرت است آن قدر با اهميّت دانسته كه فرموده : بهترين تجارت ممكن براى حفظ سلامت روح و جسم ، ايمان به وجود مقدّس حضرت حقّ و صاحب عالم و آدم است .\r\nملاحظه بفرمائيد اگر كسى حقيقةً به خداوند و روز جزا ايمان داشته باشد و كارها را به او واگذارد و بداند كه هر چه هست يا جهت امتحان يا محض رشد ، يا به خاطر آبادى آخرت يا جريمهء گناه از طرف اوست ، بد و خوبى برايش نمىماند يعنى هر چه به وى مىرسد آن را از جانب دوست دانسته و براى خود لازم مىشمرد و با تمام وجود مىگويد :\r\n ندانم كه خوش يا كه ناخوش كدام است * خوش آن است بر ما كه او مىپسندد \r\nبه خاطر آوريد كه بالاى درِ منازل غالب پدران ما اين آيهء نوشته بود :\r\nأُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبَادِ » « 1 »\r\nمن كارم را به خدا وامىگذارم ؛ زيرا خدا به بندگان بيناست .\r\nروى اين اصل هنگام ورود و خروج آن را مىديدند و مضمون آن در ذهنشان نقش مىبست و ديگرى را در كار خود به هيچ وجه مؤثّر نمىدانستند .\r\nيعنى حقيقةً عقيده داشتند كه كارهايشان را بايد به خدا واگذارند و از او توفيق خواهند ، لذا هر خوبى و رنجى را از طرف او به صلاح زندگى خود مىدانستند ،\r\n\r\n\r\n","description":"","footnote":"\r\n( 1 ) - غافر ( 40 ) : 44 .\r\n","page_name":" 389 ","page_number":389},
  {"content":"\r\n\r\nيعنى با سلاح ايمان و تقوا و مخصوصاً توسّل ، به جنگ طبيعت مىرفتند و در نتيجه راضى بودند و به هيچ وجه گرفتار عقده‌هاى روانى نمىشدند .\r\nدرست عكس امروز كه از صبح تا شام با خود نقشه مىكشند و برنامه مىريزند و در اجراى آن دچار ترديد و ناكامى مىشوند و روحشان آزرده مىگردد .\r\nاين همه ناراحتىهاى جسمى و بيمارىهاى پسيكوسوماتيك مثل زخم‌هاى معده و اثنا عشر و كوليت‌هاى مزمن ، فشار خون ، اوره و قند و انفاركتوس‌هاى قلبى و . . . همه و همه به علّت پيدايش عقده‌هاى مخصوص روانى در بدن آدمى است كه از بى ايمانى به وجود آمده است ، ورنه آن كس كه در حقيقت خدا را مىشناسد و به آن حضرت ايمان دارد و مىداند رنج و راحت همه از جانب اوست ، در مقابل شدايد خم به ابرو نمىآورد و خود را نمىبازد ، زياد ضجّه و ناله نمىكند و احساسات افراطى به خرج نمىدهد و به قول قرآن ، حالش اين است كه آيه از او خواسته :\r\nلِكَيْلَا تَأْسَوْا عَلَى مَا فَاتَكُمْ وَلَا تَفْرَحُوا بِمَا آتَاكُمْ » « 1 »\r\nتا [ با يقين به اين كه هر گزند و آسيبى و هر عطا و منعى فقط به ارادهء خداست و شما را در آن اختيارى نيست 
  ] بر آنچه از دست شما رفت ، تأسف نخوريد و بر آنچه به شما عطا كرده است ، شادمان و دلخوش نشويد .\r\nحقيقةً چنين است ، اگر انسان مضمون اين آيه را به خوبى بداند و عمل كند آن وقت كه در پشت ميز رياست است ، زمانى كه دستش از مال دنيا پر است ، وقتى كه در قلّهء قدرت جوانى است فخر نمىفروشد و آزار نمىرساند و وقتى هم از همهء آن مشاغل دستش بريد آن قدر كج خلق و مضطرب نمىگردد كه به فرسودگى روانى مبتلا شود .\r\n\r\n\r\n","description":"","footnote":"\r\n( 1 ) - حديد ( 57 ) : 23 .\r\n","page_name":" 390 ","page_number":390},
  {"content":"\r\n\r\nامروزه چون اغلب مردم در جستجوى پست و قدرت و ميز و مقام و مال و منال بيشترند و ميل دارند با به دست آوردن آنها بزرگى بفروشند و خود را بنمايانند ، با به دست آوردنش خود را فراموش مىكنند و مردم و دوستان را به هيچ مىگيرند و همه را از خود مىرنجانند و چون دستشان از آن همه ببرد و خالى شود به دريوزگى افتند و مضطرب و نالان شوند و گرفتارىهاى عجيبى از ناحيهء عقده‌هاى روانى به آنان حمله ور گردد !\r\nعدّهء زيادى از بازنشستگان كه به علّت فرسودگى روانى به بدبينى و اضطراب گرفتار مىشوند يا انفاركتوس قلبى و غم‌هاى توصيف ناشدنى به سراغشان مىآيد به همين دليل است .\r\nقرآن مجيد يادآور مىشود كه غم و شادى دنيا در گذر است و آدم عاقل نه از روزگار تلخ و نامساعد نالان مىشود و نه فراخى زندگى او را به فخر فروشى و مستى وا مىدارد ؛ مؤمن به خوبى تشخيص مىدهد كه آنچه به او مىرسد درست مطابق با صلاح و سلامت جسمى و روانى اوست و بايد آن را با روى خوش و جبين گشاده پذيرفت :\r\n سوز دل ، اشك روان ، آه سحر ، نالهء شب * اين همه از نظر لطف شما مىبينم \r\n( حافظ شيرازى )\r\nبنابراين اگر انسان الهامات الهيّه را قدردانى كند هم عالم به پاره‌اى از واقعيّت‌ها مىگردد و هم سلامت جسمش تأمين مىشود و هم از سلامت كامل روانى كه مايهء سلامت جسم است بهره‌مند مىگردد ، چنان كه قرآن مجيد فرموده :\r\nالَّذِينَ آمَنُوا وَتَطْمَئِنُّ قُلُوبُهُم بِذِكْرِ اللَّهِ أَلَا بِذِكْرِ اللَّهِ تَطْمَئِنُّ الْقُلُوبُ » « 1 » .\r\n\r\n\r\n","description":"","footnote":"\r\n( 1 ) - رعد ( 13 ) : 28 .\r\n","page_name":" 391 ","page_number":391},
  {"content":"\r\n\r\n[ بازگشتگان به سوى خدا 
  ] كسانى [ هستند 
  ] كه ايمان آوردند و دل‌هايشان به ياد خدا آرام مىگيرد ، آگاه باشيد ! دل‌ها فقط به ياد خدا آرام مىگيرد .\r\nتيره روزى اين نسل و ابتلاى فراوان او به بيمارىهاى عصبى و روانى در زندگى بوقلمون وارش ناشى از گرفتگىها و نابسامانىهاى روانى است و همه به علّت عدم دست آويز قابل توجّه و مطمئن است .\r\nآرى ، بايد تمام سلّول‌هاى وجود آدمى مترنّم به مناجات و دعا باشد و آنى از اتّصال داشتن به حضرت او و توسّل به جنابش غفلت نورزد تا آرامش كامل بر تمام جوانب حيات حكمفرما باشد و به قول شيداى نيشابورى :\r\n به نام كردگار هفت افلاك * كه پيدا كرد آدم از كفى خاك\r\nخداوندى كه ذاتش بى زوال است * خرد در وصف ذاتش گنگ و لال است\r\nزمين و آسمان از اوست پيدا * نمود جسم و جان از اوست پيدا\r\nمه و خورشيد نور هستى اوست * فلك بالا زمين در پستىِ اوست\r\nز وصفش جانها حيران بمانده * خرد انگشت در دندان بمانده\r\nز كُنه ذات او كس را خبر نيست * بجز ديدار او چيزى دگر نيست \r\n( عطّار نيشابورى )\r\n\r\n2 - الهام به شكرگزارى\r\nچون به نعمت بنگريم و در شؤون و جوانب آن فكر كنيم به اين معنى ملهم مىشويم كه بايد از منعمِ نعمت در برابر نعمتش تشكّر كرد .\r\nاين اصل مسلّم حقيقتى است كه از طريق ديدن نعمت و فكر در آن كه چگونه به وجود آمده و براى چه به وجود آمده و كه آن را به وجود آورده و اكنون بايد در كجا\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمصرف كرد ، به انسان الهام مىشود :\r\nفَأَلْهَمَهَا فُجُورَهَا وَتَقْوَاهَا » « 1 »\r\nپس بزه‌كارى و پرهيزكارىاش را به او الهام كرد .\r\nچون به جستجوى راه شكر كردن برخيزى و به دنبال آن الهام قلبى حركت كنى به الهام ديگر كه وحى است و مجموعهء آن در قرآن مجيد منعكس است مىرسى و در آن جا وقتى به آيات شكر دقّت كنى به اين معنى واقف مىشوى كه شكرِ نعمتْ واجب و شكرْ علّت ازدياد نعمت و قرار و استقرار آن در كف ؛ و حقيقت شكر خرج كردن نعمت در همان راهى است كه منعم به آن راه راهنمائى كرده است .\r\nفَاذْكُرُونِى أَذْكُرْكُمْ وَاشْكُرُوا لِى وَلَا تَكْفُرُونِ » « 2 »\r\nپس مرا ياد كنيد تا شما را ياد كنم و مرا سپاس گزاريد و كفران نعمت نكنيد .\r\nيَا أَيُّهَا الَّذِينَ آمَنُوا كُلُوا مِن طَيِّبَاتِ مَا رَزَقْنَاكُمْ وَاشْكُرُوا لِلّهِ إِن كُنْتُمْ إِيَّاهُ تَعْبُدُونَ » « 3 »\r\nاى اهل ايمان ! از انواع ميوه‌ها و خوردنىهاى پاكيزه‌اى كه روزى شما كرده‌ايم ، بخوريد و خدا را سپاس گزاريد ، اگر فقط او را مىپرستيد .\r\nوَ رَزَقَكُمْ مِنَ الطَّيِّباتِ لَعَلَّكُمْ تَشْكُرُونَ » « 4 »\r\nو از [ نعمت هاى 
  ] پاكيزه‌اش به شما روزى بخشيد تا سپاس‌گزارى كنيد .\r\nوَاللَّهُ أَخْرَجَكُم مِّن بُطُونِ أُمَّهَاتِكُمْ لَا تَعْلَمُونَ شَيْئاً وَجَعَلَ لَكُمُ السَّمْعَ وَالْأَبْصَارَ وَالْأَفْئِدَةَ لَعَلَّكُمْ تَشْكُرُونَ » « 5 »\r\nو خدا شما را از شكم مادرانتان بيرون آورد در حالى كه چيزى نمىدانستيد و\r\n\r\n\r\n","description":"","footnote":"\r\n( 1 ) - شمس ( 91 ) : 8 .\r\n( 2 ) - بقره ( 2 ) : 152 .\r\n( 3 ) - بقره ( 2 ) : 172 .\r\n( 4 ) - انفال ( 8 ) : 26 .\r\n( 5 ) - نحل ( 16 ) : 78 .\r\n","page_name":" 393 ","page_number":393},
  {"content":"\r\n\r\nبراى شما گوش و چشم و قلب قرار داد تا سپاس گزارى كنيد .\r\nپس از اعلام اين كه شكر واجب است و پس از شمردن برخى از نعمت‌ها و اين كه شكرش بجا مصرف كردن آن است مىفرمايد نتيجه و منفعت اين شكر عايد خود شماست و بهرهء دنيا و آخرت اين عمل به شما برمىگردد :\r\nوَمَن يَشْكُرْ فَإِنَّمَا يَشْكُرُ لِنَفْسِهِ وَمَن كَفَرَ فَإِنَّ اللَّهَ غَنِيٌّ حَمِيدٌ » « 1 »\r\nو هركه ناسپاسى كند [ به خدا زيان نمىزند ؛ زيرا 
  ] خدا بىنياز و ستوده است .\r\nقرآن مجيد شاكران را طايفه‌اى بسيار ممتاز دانسته وعدّهء آنان را كم مىداند و اجر شكر را سريع اعلام مىنمايد :\r\nاعْمَلُوا آلَ دَاوُدَ شُكْراً وَقَلِيلٌ مِنْ عِبَادِىَ الشَّكُورُ » « 2 »\r\nاى خاندان داود ! به خاطر سپاس گزارى [ به فرمان‌ها حق 
  ] عمل كنيد ؛ و از بندگانم اندكى سپاس گزارند .\r\nوَمَن يُرِدْ ثَوَابَ الآخِرَةِ نُؤْتِهِ مِنْهَا وَسَنَجْزِي الشَّاكِرِينَ » « 3 »\r\nو هر كه خواستار پاداش آخرت باشد ، او را از آن مىبخشيم ؛ و يقيناً سپاس گزاران را پاداش خواهيم داد .\r\n\r\n3 - گشودن ابواب علم به سوى ربوبيّت\r\nكلمهء مباركهء « ربّ » به معناى مالك و مربّى است . در تمام گردونهء آفرينش ، مالك حقيقى و ذاتى و مربّى اصلاحگر به معناى واقعى كلمه جز ذات اقدس حضرت ربّ العزّه وجود ندارد .\r\n\r\n\r\n","description":"","footnote":"\r\n( 1 ) - لقمان ( 31 ) : 12 .\r\n( 2 ) - سبأ ( 34 ) : 13 .\r\n( 3 ) - آل عمران ( 3 ) : 145 .\r\n","page_name":" 394 ","page_number":394},
  {"content":"\r\n\r\nلغت و كلمهء « ربّ » در قرآن مجيد و دعاها و مناجات‌ها و معارف الهيّه بسيار زياد آمده ، اگر كسى جان و قلبش با مفهوم اين اسم متّحد شود نه طاغوت مىشود نه طاغوت زده و نه گول فرهنگ‌هاى بيگانهء از حقيقت را مىخورد .\r\nمربوب ربّ ، آزادترين و آگاه‌ترين و پاك‌ترين و با كمال‌ترين و شريف‌ترين و با تربيت‌ترين انسان‌هاست .\r\nدرك مفهوم ربوبيّت ، عجيب در آزادى انسان از بند شياطين داخلى و خارجى و هواها و هوس‌ها و غرايز و اميال سركش مؤثّر است .\r\nفهم معناى ربوبيّت آن چنان در تربيت انسان برابر با فرهنگ حضرت ربّ العزّه داراى اثر است كه از انسان منبع جود و كرامت ، تقوا و شرافت ، معرفت و اصالت ، وجدان و ولايت ، فضيلت و سيادت و به قول قرآن مجيد شجرهء طيّبه به بار مىآورد !\r\n\r\nمراحل تربيت نفس\r\nاقبال پاكستانى بر اساس قرآن مجيد ، متّصل به ربوبيّت حقّ را با تربيت‌ترين انسان تاريخ مىداند و مىگويد : اين تربيت را كه تربيت خود در سايهء ربوبيت حقّ است سه مرحله است :\r\n1 - اطاعت 2 - ضبط نفس 3 - نيابت الهى .\r\nاطاعت از حق در تمام اوامر و نواهى و اطاعت از انبيا و ائمّهء طاهرين عليهم السلام ؛ ضبط و حفظ اين اطاعت از دستبرد شياطين و حوادث و نوائب و مصايب و نيز ضبط نفس از گناه و معصيت ؛ و در نتيجه به مقام خلافت اللّهى رسيدن .\r\nاينك گفتار علّامه اقبال پاكستانى :\r\n\r\nاطاعت\r\n خدمت و محنت شعار اشترست * صبر و استقلال كار اشتر است \r\n\r\n","description":"","footnote":"","page_name":" 395 ","page_number":395},
  {"content":"\r\n\r\n گام او در راه كم غوغاستى * كاروان را زورق صحراستى\r\nنقش پايش قسمت هر بيشه‌اى * كم خور و كم خواب و محنت پيشه‌اى\r\nمست زير بار محمل مىرود * پاى كوبان سوى منزل مىرود\r\nتو هم از بار فرائض سرمتاب * برخورى از عِنْدَهُ حُسْنُ الْمَآب\r\nدر اطاعت كوش اى غفلت شعار * مىشود از جبر پيدا اختيار \r\n( اقبال پاكستانى )\r\n\r\nضبط نفس\r\n نفس تو مثل شتر خود پرور است * خود پرست و خودسوار و خودسر است \r\n مرد شو ، آور زمام او به كف * تا شوى گوهر اگر باشى خزف « 1 »\r\nهر كه برخود نيست فرمانش روان * مىشود فرمان پذير از ديگران\r\nطرح تعمير تو از گل ريختند * با محبّت خوف را آميختند\r\nخوف دنيا خوف عُقبى خوف جان * خوف آلامِ زمين و آسمان\r\nحبّ مال و دولت و حبّ وطن * حبّ خويش و اقربا و حبّ زن \r\n( اقبال پاكستانى )\r\n\r\nنيابت الهى\r\n گر شتربانى جهانبانى كنى * زيب سر تاج سليمانى كنى\r\nتا جهان باشد جهان آرا شوى * تاجدار ملك لا يبلى شوى\r\nنايب حق در جهان بودن خوش است * بر عناصر حكمران بودن خوش است\r\nصد جهان مثل جهان جزء وكل * رويد از كشت خيال او چو گل \r\n\r\n\r\n","description":"","footnote":"\r\n( 1 ) - خزف : سفال ، هر چيز گِلى كه در آتش پزند .\r\n","page_name":" 396 ","page_number":396},
  {"content":"\r\n\r\n پخته سازد فطرت هر خام را * از حرم بيرون كند اصنام را\r\nنغمه زا تار دل مضراب او * بهر حق بيدارى او خواب او \r\n( اقبال پاكستانى )\r\n\r\nنبوّت و امامت ، راه رسيدن به ربوبيّت\r\nآن درى كه خداوند بزرگ براى شناخته شدن مقام ربوبيّتش به روى ما باز كرد درِ نبوّت و امامت است .\r\nامام على عليه السلام در خطبهء اوّل « نهج البلاغه » مىفرمايد :\r\nوَاصْطَفى سُبْحانَهُ مِنْ وُلْدِهِ أنْبِياءَ ، أخَذَ عَلَى الْوَحْىِ ميثاقَهُمْ ، و عَلى تَبْليغِ الرِّسالَةِ أمانَتَهُمْ . « 1 »\r\nخداوند سبحان پيامبرانى از فرزندان آدم برگزيد كه در برنامهء وحى و امانتدارى در ابلاغ رسالت از آنان پيمان گرفت .\r\nپيمان ابلاغ رسالت بزرگترين پيمانى است كه ممكن است تصوّر شود ، پيمانى است كه خداوند از پيامبران براى پذيرش وحى و ابلاغ حقايق وحى شده به انسان‌ها مىگيرد .\r\nبديهى است كه وحى بايستى بر دلى وارد شود كه از هر گونه خس و خاشاك و هوا و هوس و خودخواهىها پاك و منزّه باشد و اندك آلودگى درونى مجراى آب حيات وحى را تيره مىسازد .\r\nمسلّم است كه پيامبران در رسانيدن حقايق وحى شده به مردم بايستى به همه گونه گذشت و فداكارى تن دهند .\r\nدر حقيقت وضع حياتى يك پيامبر چنين است كه زندگى خود را بر مبناى\r\n\r\n\r\n","description":"","footnote":"\r\n( 1 ) - نهج البلاغه : خطبهء 1 .\r\n","page_name":" 397 ","page_number":397},
  {"content":"\r\n\r\nرسالت تلقّى كند . او در عين حال كه يكى از انسان‌هاست و داراى زندگى طبيعى است ، واسطهء كاملًا امين براى ابلاغ رسالت از طرف خداست .\r\nشايد بتوان گفت كه : سخت‌ترين فداكارى را كه بايستى در پيمان با خدا بپذيرد ، دخالت ندادن خود در امر رسالت است .\r\nامام على عليه السلام به دنبالهء فرمايش خود مىفرمايد :\r\nخداوند رسولانى را در ميان امم برانگيخت و پيامبرانش را پياپى به سوى آنان فرستاد ، تا مردم را به اداى پيمان فطرىاى كه با آفريدگارشان بسته بودند وا دارند و نعمت فراموش شدهء او را به يادشان بياورند و با تبليغ دلائل روشن وظيفهء رسالت را بجاى آورند و نيروى مخفى عقول مردم را برانگيزانند و بارور سازند ، آيات با عظمت الهى را كه در هندسهء كلّى هستى نقش بسته است به آنان بنمايانند : آسمان‌هاى برافراشتهء بالاى سرشان و گهوارهء گستردهء زمين زير پايشان و معيشت‌هايى كه حياتشان را تأمين نمايد . « 1 »\r\n\r\nاهداف رسالت\r\nهدف و موادّ رسالت در قرآن اينچنين بيان شده :\r\nالَّذِينَ يَتَّبِعُونَ الرَّسُولَ النَّبِىَّ الْأُمِّىَّ الَّذِى يَجِدُونَهُ مَكْتُوباً عِندَهُمْ فِي التَّورَاةِ وَالْإِنْجِيلِ يَأْمُرُهُم بِالْمَعْرُوفِ وَيَنْهَاهُمْ عَنِ الْمُنْكَرِ وَيُحِلُّ لَهُمُ الطَّيِّبَاتِ وَيُحَرِّمُ عَلَيْهِمُ الْخَبَائِثَ وَيَضَعُ عَنْهُمْ إِصْرَهُمْ وَالْأَغْلَالَ الَّتِى كَانَتْ عَلَيْهِمْ فَالَّذِينَ آمَنُوا بِهِ وَعَزَّرُوهُ وَنَصَرُوهُ وَاتَّبَعُوا النُّورَ الَّذِى أُنْزِلَ مَعَهُ\r\n\r\n\r\n","description":"","footnote":"\r\n( 1 ) - نهج البلاغه : خطبهء 1 .\r\n","page_name":" 398 ","page_number":398},
  {"content":"\r\n\r\nأُوْلئِكَ هُمُ الْمُفْلِحُونَ » « 1 »\r\nهمان كسانى كه از اين رسول و پيامبر « ناخوانده درس » كه او را نزد خود [ با همهء نشانه‌ها و اوصافش 
  ] در تورات وانجيل نگاشته مىيابند ، پيروى مىكنند ؛ پيامبرى كه آنان را به كارهاى شايسته فرمان مىدهد و از اعمال زشت بازمىدارد و پاكيزه‌ها را بر آنان حلال مىنمايد و ناپاك‌ها را بر آنان حرام مىكند و بارهاى تكاليف سنگين و زنجيره‌ها [ ىِ جهل ، بىخبرى و بدعت را 
  ] كه بر دوش عقل وجان آنان است برمىدارد ؛ پس كسانى كه به او ايمان آوردند و او را [ در برابر دشمنان 
  ] حمايت كردند و ياريش دادند و از نورى كه بر او نازل شده پيروى نمودند ، فقط آنان رستگارانند .\r\n« 1 - قيام انسان‌ها به عدالت .\r\n2 - نشان دادن آيات الهى .\r\n3 - تعليم كتاب كه واقعيّت‌هاى هستى و حيات انسانى را در بر دارد .\r\n4 - تعليم حكمت كه دانستنىها را در راه شدن‌هاى تكاملى تصفيه مىنمايد .\r\n5 - امر به نيكىها و نهى از پليدىها .\r\n6 - برداشتن بارها و زنجيرهاى سنگينى كه از عوامل گوناگون ، انسان‌ها را در خود مىفشارند .\r\n7 - روشنايى در حيات كه آرمان اعلاى حيات انسان‌ها را معرّفى و قابل وصول مىسازد .\r\nو در كلمات پيشواى پرهيزكاران اين چنين بيان شده :\r\n\r\n\r\n","description":"","footnote":"\r\n( 1 ) - اعراف ( 7 ) : 157 .\r\n","page_name":" 399 ","page_number":399},
  {"content":"\r\n\r\n1 - آنان را به وفا ، به تعهّد فطرىاى كه خداوند به آنان عنايت كرده است تحريك نمايند .\r\n2 - نعمت‌هاى فراموش شده خداوندى را به يادشان بيندازند .\r\n3 - با ابلاغ رسالت‌ها ، دليل و حجّت را بر آنان تمام كند .\r\n4 - گنجينه‌هاى نهانى عقول آنان را بكاوند و بارور سازند .\r\n5 - آيات هندسهء كلّى هستى را از آسمان‌هاى برافراشته در بالاى سرشان و گهوارهء گستردهء زير پايشان ، اشكال گوناگون معيشت را كه حيات آنان را تأمين مىنمايد آشكار سازند .\r\n6 - آيات الهى را در پديدهء مرگ كه فروغ حياتشان را خاموش مىكند و آنان را به آخرت مىسپارد و در خستگىها و مشقّت‌ها كه پير و فرسوده شان مىسازد و در رويدادهاى پياپى كه به سراغ آنان مىآيند ، نشان بدهند .\r\n7 - رفتار معتدل ، قوانين عامل رشد و كمال ، سخن جدا كنندهء حقّ و باطل و حكم عادلانه را به آنان تعليم دهند .\r\nاين است مواد و هدف رسالت‌هاى الهى در روى زمين كه قرآن با صراحت و قاطعانه بيان مىكند و سخنان امير المؤمينن در « نهج البلاغه » و همهء شؤون زندگى او ، همان مواد و هدف را توضيح و تطبيق مىنمايد .\r\nيك تتبّع كافى در سرگذشت انسان‌ها اثبات مىكند كه هر گروه رسالت سودمند و سازنده جز مصداق‌ها و شاخه‌هاى همين مواد و هدف‌ها نبوده است .\r\nهدف اعلاى زندگى فردى و اجتماعى كه گمشدهء حياتى امروز بشريّت است بدون رسالت‌هايى كه مواد و هدف‌هاى مزبور را توضيح و تطبيق به زندگى نمايد چيزى است كه هرگز براى انسان‌ها چهرهء واقعى خود را نخواهد نمود . » « 1 »\r\n\r\nمدينهء علم در كلام پيامبر صلى الله عليه و آله\r\nپيامبر دربارهء دَرِ امامت و ولايت كه از جانب خداوند گشوده شده تا از آن در ،\r\n\r\n\r\n","description":"","footnote":"\r\n( 1 ) - ترجمه و تفسير نهج البلاغه : 2 / 187 - 189 .\r\n","page_name":" 400 ","page_number":400},
  {"content":"\r\n\r\nتمام انسان‌ها به حقايق مربوط به ربوبيّت و قوانين شرع برسند ، فرمود :\r\nإنَّ اللَّهَ خَلَقَنى وَعَلِيّاً مِنْ شَجَرَةٍ أنَا أصْلُها ، و عَلِىٌّ فَرْعُها ، وَالْحَسَنُ والْحُسَيْنُ ثَمَرَتُها ، و الشِّيعَةُ وَرَقُها ، فَهَلْ يَخْرُجُ مِنَ الطَّيِّبِ إلّا الطَّيِّبُ ؟ و أنَا مَدينَةُ الْعِلْمِ و عَلِىٌّ بابُها ، فَمَنْ أرادَ الْمَدينَةَ فَلْيَأْتِها مِنْ بابِها .\r\nوَفى لَفْظِ حُذَيْفَةَ عَنْ عَلىٍّ عليه السلام : أنَا مَدينةُ الْعِلْمِ وعَلِىٌّ بابُها ، وَلا تُؤْتَى الْبُيُوتُ إلّا مِنْ أبْوابِها .\r\nوَفى لَفْظٍ : أنَا مَدينَةُ الْعِلْمِ و أنْتَ بابُها ، كَذَبَ مَنْ زَعَمَ أنَّهُ يَدْخُلُ الْمَدينَةَ بِغَيْرِ الْبابِ . قالَ اللَّهُ عَزَّوَجَلَّ :\r\nوَأتُوا الْبُيُوتَ مِنْ أبْوابِها » . « 1 »\r\nاحاديث بالا را علامه امينى صاحب « الغدير » از 143 نفر از بزرگترين دانشمندان اهل سنّت نقل مىكند و از بيست و يك نفر بر صحّت و سلامت سند حديث ، شاهد مىآورد كه پيامبر فرمود :\r\nمن و على از يك درختم ، من ريشه‌ام و على تنه و حسن و حسين ميوهء آن و شيعه برگش ؛ آيا ازپاك غير از پاك مىآيد ؟ !\r\nمن شهر علمم و على در آن شهر است ؛ هر كس قصد شهر دارد از درِ آن وارد گردد .\r\nالفاظ ديگرى از حديث چنين آمده :\r\n1 - أنَا مَدينَةُ الْعِلْمِ و عَلِىٌّ بابُها ، فَمَنْ أرادَ الْبَيْتَ فَلْيَأْتِ الْبابَ . « 2 »\r\nمن شهر علم و على درِ آن است . هر كس مىخواهد وارد اين خانه شود پس از اين در وارد شود .\r\n\r\n\r\n","description":"","footnote":"\r\n( 1 ) - الغدير : 6 / 79 ؛ الكافى : 2 / 239 ، باب المؤمن وعلاماته ، ذيل حديث 27 ؛ وسائل الشيعة : 27 / 29 ، باب 14 ، حديث 33617 .\r\n( 2 ) - تاريخ بغداد : 3 / 181 ؛ شرح احقاق الحق : 4 / 235 .\r\n","page_name":" 401 ","page_number":401},
  {"content":"\r\n\r\n2 - أنَا مَدينَةُ الْعِلْمِ و عَلِىٌّ بابُها ، فَمَنْ أرادَ الْعِلمَ فَلْيَأْتِ الْبابَ . « 1 »\r\nمن شهر علمم و على درِ آن است ، هر كس علم را مىخواهد ، پس از اين در وارد شود .\r\n3 - أنَا دارُالْحِكْمَةِ و عَلِىٌّ بابُها . « 2 »\r\nمن سراى حكمتم و على درِ آن است .\r\n4 - أنَا دارُ الْعِلْمِ و عَلِىٌّ بابُها . « 3 »\r\nمن سراى علمم و على در آن است .\r\n5 - أنَا ميزانُ الْعِلْمِ و عَلِىٌّ كَفَّتاهُ . « 4 »\r\nمن ترازوى علمم و على دو كفهء ترازو است .\r\n6 - أنَا ميزانُ الحِكْمَةِ و عَلِىٌّ لِسانُهُ . « 5 »\r\nمن ترازوى حكمتم و على زبان حكمت است .\r\n7 - أنَا المَدينَةُ و أنْتَ الْبابُ ، وَلايُوْتَى الْمَدينَةُ إلّا مِنْ بابِها . « 6 »\r\nمن شهرم و تو [ على 
  ] درِ شهر ، كسى به شهر وارد نمىشود مگر از راه درِ شهر .\r\n8 - انَّ عَلياً مِنّى وَانَا مِنْ عَلىٍ . . فَهُوَ اخى ووصيّى وَخَليفَتى عَلى امَّتى . « 7 »\r\nعلى از من است و من از على . . . و او برادر و وصى و جانشين من بر امّتم\r\n\r\n\r\n","description":"","footnote":"\r\n( 1 ) - بحار الأنوار : 38 / 189 ، باب 63 ، ذيل حديث 1 ؛ المناقب ، ابن شهر آشوب : 2 / 34 ؛ كشف الغمة : 1 / 113 .\r\n( 2 ) - بحار الأنوار : 40 / 207 ، باب 94 ، ذيل حديث 14 ؛ كشف الغمة : 1 / 113 ؛ العمدة : 295 ، حديث 489 .\r\n( 3 ) - شواهد التنزيل : 1 / 106 ، حديث 121 ؛ ينابيع المودة : 2 / 170 ، حديث 482 .\r\n( 4 ) - بحار الأنوار : 23 / 144 ، باب 7 ، حديث 99 ؛ جامع الأخبار : 180 ؛ الفضائل : 155 .\r\n( 5 ) - الغدير : 6 / 80 ، حديث 4 ؛ شرح احقاق الحق : 6 / 46 ؛ نفحات الأزهار : 10 / 238 ، حديث 94 .\r\n( 6 ) - شواهد التنزيل : 2 / 363 ، حديث 1009 ؛ بحار الأنوار : 36 / 347 ، باب 41 ، حديث 216 .\r\n( 7 ) - بحار الأنوار : 40 / 4 ، باب 91 ، حديث 6 ؛ الأمالى ، شيخ صدوق : 36 ، حديث 10 ؛ روضة الواعظين : 1 / 101 .\r\n","page_name":" 402 ","page_number":402},
  {"content":"\r\n\r\nمىباشد .\r\n9 - عَلِىٌّ بابُ عِلْمى و مُبَيِّنٌ لِامَّتى ما ارْسِلْتُ بِه مِنْ بَعْدى . « 1 »\r\nعلى دروازهء علم من و بيان كنندهء احكام ارسالى از طرف خدا براى امت ، بعد از من است .\r\n10 - أنْتَ بابُ عِلْمى . « 2 »\r\nتو [ يا على 
  ] دروازهء علم من هستى .\r\nنزد ملّت اسلام مسلّم است كه علم پيامبر به وجود مقدّس حضرت مولى الموحّدين منتقل شد و علم امير المؤمنين به يازده فرزندش از حضرت امام حسن تا مهدى عليهم السلام رسيد . و امّت براى يافتن ربّ و شؤونش چاره‌اى جز مراجعه به ائمّهء طاهرين عليهم السلام ندارند ، معارفى كه يك نمونه‌اش « نهج البلاغه » و نمونهء ديگرش « صحيفه سجّاديّه » و نمونه‌هاى ديگرش كتب حديثى شيعه مىباشد .\r\n\r\n4 - دلالت بر اخلاص در توحيد\r\nحمد خداوندى را كه با آيات قرآن و معارفى كه از پيامبر صلى الله عليه و آله و ائمه عليهم السلام رسيده ما را به اخلاص در عبادت و ايمان توجّه داد .\r\n\r\nاخلاص در قرآن\r\n« فَاعْبُدِ اللَّهَ مُخْلِصاً لَهُ الدِّينَ * أَلَا لِلَّهِ الدِّينُ الْخَالِصُ » « 3 »\r\nپس خدا را در حالى كه اعتقاد و ايمان را براى او [ از هرگونه شركى 
  ] خالص مىكنى ، بپرست . * آگاه باشيد ! كه دين خالص ويژهء خداست .\r\n\r\n\r\n","description":"","footnote":"\r\n( 1 ) - بحار الأنوار : 27 / 113 ، باب 4 ، ذيل حديث 87 ؛ كنز الفوائد : 2 / 67 .\r\n( 2 ) - بحار الأنوار : 38 / 248 ، باب 65 ، ذيل حديث 42 ؛ كشف الغمة : 1 / 287 ؛ كشف اليقين : 109 .\r\n( 3 ) - زمر ( 39 ) : 2 - 3 .\r\n","page_name":" 403 ","page_number":403},
  {"content":"\r\n\r\nإِلَّا الَّذِينَ تَابُوا وَأَصْلَحُوا وَاعْتَصَمُوا بِاللّهِ وَأَخْلَصُوا دِينَهُمْ لِلّهِ فَأُولئِكَ مَعَ الْمُؤْمِنِينَ وَسَوْفَ يُؤْتِ اللّهُ الْمُؤْمِنِينَ أَجْراً عَظِيماً » « 1 »\r\nمگر كسانى كه [ از گناه بزرگ نفاق 
  ] توبه كردند و [ مفاسد خود را 
  ] اصلاح نمودند و به خدا تمسّك جستند ، وعبادتشان را براى خدا خالص ساختند ؛ پس آنان در زمرهء مؤمنان‌اند ، و خدا به مؤمنان پاداشى بزرگ خواهد داد .\r\nقُلْ إِنِّى أُمِرْتُ أَن أَعْبُدَ اللَّهَ مُخْلِصاً لَهُ الدِّينَ » « 2 »\r\nبگو : من مأمورم كه خدا را در حالى كه ايمان و عبادت را براى او [ از هر گونه شركى 
  ] خالص مىكنم ، بپرستم .\r\nقُلِ اللَّهَ أَعْبُدُ مُخْلِصاً لَهُ دينى » « 3 »\r\nبگو : فقط خدا را در حالى كه ايمان و عبادتم را براى او [ از هر گونه شركى 
  ] خالص مىكنم ، مىپرستم .\r\nوَلَنا أَعْمَالُنَا وَلَكُمْ أَعْمَالُكُمْ وَنَحْنُ لَهُ مُخْلِصُونَ » « 4 »\r\nو اعمال ما مربوط به خود ما و اعمال شما مربوط به خود شماست و ما [ در ايمان ، اعتقاد ، طاعت و عبادت 
  ] براى او اخلاص مىورزيم .\r\nفَادْعُوا اللَّهَ مُخْلِصِينَ لَهُ الدِّينَ وَلَوْ كَرِهَ الْكَافِرُونَ » « 5 »\r\nپس خدا را در حالى كه ايمان و عبادت را [ از هر گونه شركى 
  ] براى او خالص مىكنيد ، بپرستيد گرچه كافران [ از روش شما 
  ] ناخشنود باشند .\r\nهُوَ الْحَيُّ لَاإِلهَ إِلَّا هُوَ فَادْعُوهُ مُخْلِصِينَ لَهُ الدِّينَ الْحَمْدُ لِلَّهِ رَبِّ\r\n\r\n\r\n","description":"","footnote":"\r\n( 1 ) - نساء ( 4 ) : 146 .\r\n( 2 ) - زمر ( 39 ) : 11 .\r\n( 3 ) - زمر ( 39 ) : 14 .\r\n( 4 ) - بقره ( 2 ) : 139 .\r\n( 5 ) - غافر ( 40 ) : 14 .\r\n","page_name":" 404 ","page_number":404},
  {"content":"\r\n\r\nالْعَالَمِينَ » « 1 »\r\nاوست زندهء [ بىزوال 
  ] ، هيچ معبودى جز او نيست ، پس او را در حالى كه ايمان و عبادت را براى او [ از هر گونه شركى 
  ] خالص مىكنيد ، بپرستيد . همهء ستايش‌ها ويژهء خدا پروردگار جهانيان است .\r\nوَمَا أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفَاءَ وَيُقِيمُوا الصَّلَاةَ وَيُؤْتُوا الزَّكَاةَ وَذلِكَ دِينُ الْقَيِّمَةِ » « 2 »\r\nدر حالى كه فرمان نيافته بودند جز آن كه خدا را بپرستند و ايمان و عبادت را براى او از هرگونه شركى خالص كنند و حق‌گرا باشند و نماز را برپا دارند و زكات بپردازند ؛ و اين است آيين استوار و ثابت .\r\n\r\nاخلاص در روايات\r\nفى مَواعِظِ النَّبِىِّ لِابْنِ مَسْعُودٍ : يَا ابْنَ مَسْعُودٍ إذا عَمِلْتَ عَمَلًا فَاعْمَلْ لِلَّهِ خالِصاً لِأنَّهُ لايَقْبَلُ مِنْ عِبادِهِ إلّاما كانَ خالِصاً . « 3 »\r\nدر مواعظ رسول خدا به ابن مسعود است : اى پسر مسعود ! هرگاه كارى انجام دهى براى خدا و محض خدا خالص انجام بده ؛ زيرا عملى جز عمل خالصْ قبول درگاه او نيست .\r\nامام على عليه السلام فرمود :\r\n\r\n\r\n","description":"","footnote":"\r\n( 1 ) - غافر ( 40 ) : 65 .\r\n( 2 ) - بيّنه ( 98 ) : 5 .\r\n( 3 ) - بحار الأنوار : 74 / 105 ، باب 5 ؛ مستدرك سفينة البحار : 3 / 146 .\r\n","page_name":" 405 ","page_number":405},
  {"content":"\r\n\r\nطُوبى لِمَنْ أخْلَصَ لِلَّه عَمَلَهُ وَ عِلْمَهُ وَ حُبَّهُ وَبُغْضَهُ وَأَخْذَهُ وَتَرْكَهُ وَكَلامَهُ وَصَمْتَهُ و فِعْلَهُ وَقَوْلَهُ . « 1 »\r\nخوشا به حال كسى كه عمل و دانش و دوستى و دشمنى و گرفتن و رها كردن و سخن و سكوت و فعل و قولش را براى خدا خالص كند .\r\nامام صادق عليه السلام فرمود :\r\nإنَّ رَبَّكُمْ لَرَحيمٌ يَشْكُرُ الْقَليلَ ، إنَّ الْعَبْدَ لَيُصَلِّى الرَّكْعَتَيْنِ يُريدُ بِها وَجْهَ اللَّهِ فَيُدْخِلُهُ اللَّهُ بِهِ الْجَنَّةَ . « 2 »\r\nپروردگار شما مهربان است ، عمل كم را تقدير مىكند ، هر آينه عبد دو ركعت نماز محض خدا بجا مىآورد ، خداوند به سبب آن نماز او را وارد بهشت مىكند .\r\nامام رضا عليه السلام از پدرانش از رسول خدا صلى الله عليه و آله نقل مىكند :\r\nما أخْلَصَ عَبْدٌ لِلَّهِ عَزَّوَجَلَّ أرْبَعينَ صَباحاً إلّاجَرَتْ يَنابيعُ الْحِكْمَةِ مِنْ قَلْبِهِ عَلى لِسانِهِ . « 3 »\r\nعبدى كه چهل روز براى خدا خالص شود ، چشمه‌هاى حكمت از قلبش به زبانش جارى مىشود .\r\nامام عسگرى عليه السلام مىفرمايد :\r\nاگر تمام دنيا را لقمه‌اى كنم و در دهان بنده‌اى خالص بگذارم گوئى در حقّ او تقصير كرده‌ام ، و اگر كافر را از آن منع كنم تا از گرسنگى و تشنگى به مرگ برسد سپس شربتى از آب به او بنوشانم انگار به اسراف در نعمت حق برخاسته‌ام .\r\n\r\n\r\n","description":"","footnote":"\r\n( 1 ) بحار الأنوار : 67 / 244 ، باب 54 ، حديث 16 ؛ المحاسن : 1 / 253 ، باب 30 ، حديث 276 .\r\n( 2 ) بحار الأنوار : 67 / 242 ، باب 54 ، حديث 10 ؛ عيون أخبار الرضا عليه السلام : 2 / 69 ، باب 31 ، حديث 321 .\r\n( 3 ) بحار الأنوار : 67 / 245 ، باب 54 ، ذيل حديث 19 ؛ مستدرك الوسائل : 16 / 253 ، باب 27 ، حديث 19774 .\r\n","page_name":" 406 ","page_number":406},
  {"content":"\r\n\r\nاين فقير مسكين و عبد مستكين به پيشگاه حضرت دوست عرضه داشته :\r\n يا رب تو علاج درد مايى * بردرد درون ما شفايى\r\nما خسته دل و فسرده حاليم * از بار گنه شكسته باليم\r\nغرقيم همه به بحر عصيان * هستيم گداى لطف و احسان\r\nبا اين كه ز كبرْ خود نمائيم * در اصلْ فناى در فناييم\r\nهستىّ و خوديّتى نداريم * از خويش منيّتى نداريم\r\nبر درگه تو ذليل و خواريم * سرمايه بجز گنه نداريم\r\nاى غوث و غياث بى پناهان * بخشندهء جملهء گناهان\r\nيا رب تو ببين اسير نفسيم * عمرى است همه هوا پرستيم\r\nاز بادهء كبر جمله مستيم * آلودهء هر گناه و پستيم\r\nشد تيره ز معصيت دل ما * شد نار جحيمْ حاصل ما\r\nبگشاى درى ز توبه اى يار * ما را تو ز معصيت نگهدار\r\nما گر چه به عهد بى وفائيم * لكن به در تو ما گداييم\r\nبر سائل خود عنايتى كن * از غمزدگان حمايتى كن \r\n اى مايهء آبروى مسكين * ثابت قدمم نماى در دين \r\n( مؤلف )\r\n\r\n5 - دور داشتن انسان از الحاد و شرك\r\nدور بودن از شرك در هر كيفيّت و شكلش اعمّ از دنيا پرستى ، مقام پرستى ، شهوت پرستى ، هوا پرستى ، طاغوت پرستى ، شيطان پرستى ، محض عنايت و لطف حق به بندگان است .\r\nچون ايمان خالص و عمل صالح بر شؤون حيات حاكم گردد بساط شرك از سرزمين هستى انسان ، جمع مىشود .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nشرك به فرمودهء قرآن در سورهء لقمان « 1 » ، ظلم عظيم است و هر كس تا وقت مرگ آلوده به آن باشد از رحمت خدا محروم خواهد بود و در آن زمان توبه‌اش پذيرفته نخواهد شد .\r\nشرك ورزى به فرمودهء قرآن ، باعث از بين رفتن تمام اعمال نيك انسان در دورهء عمر اوست :\r\nوَلَوْ أشْرَكُوا لَحَبِطَ عَنْهُمْ ما كانُوا يَعْمَلُونَ » « 2 »\r\nو اگر [ آنان با همهء عظمت و مقامى كه داشتند براى خدا 
  ] شريك قرار داده بودند ، يقيناً آنچه عمل شايسته انجام مىدادند ، تباه و بىاثر مىشد .\r\nوَلكِنَّ اللَّهَ حَبَّبَ إِلَيْكُمُ الْإِيمَانَ وَزَيَّنَهُ فِي قُلُوبِكُمْ وَكَرَّهَ إِلَيْكُمُ الْكُفْرَ وَالْفُسُوقَ وَالْعِصْيَانَ أُولئِكَ هُمُ الرَّاشِدُونَ » « 3 »\r\nولى خدا ايمان را محبوب شما قرار داد و آن را در دل هايتان بياراست و كفر و بدكارى و نافرمانى را ناخوشايند شما ساخت ، اينان [ كه داراى اين ويژگىها هستند 
  ] هدايت يافته‌اند .\r\n[ \r\nتحبيب ايمان\r\n
  ] « كسى يا چيزى را دوست داشتن در اثر پى بردن به زيبايىها يا سودمندىهاى آن پيدا مىشود . ايجاد دوستى در دل كسى كردن به وسيلهء توجّه دادن به خوبى و زيبائى و سودمندى خواهد بود .\r\nايزد پاك ، ايمان را به وسيلهء ذكر خوبىها و ثواب‌ها و فضيلت‌هاى آن خواسته كه\r\n\r\n\r\n","description":"","footnote":"\r\n( 1 ) - لقمان ( 31 ) : 13 ؛ و [ ياد كن 
  ] هنگامى كه لقمان به پسرش در حالى كه او را موعظه مىكرد ، گفت : پسركم ! به خدا شرك نورز ، بىترديد شرك ستمى بزرگ است .\r\n( 2 ) - انعام ( 6 ) : 88 .\r\n( 3 ) - حجرات ( 49 ) : 7 .\r\n","page_name":" 408 ","page_number":408},
  {"content":"\r\n\r\nمحبوب مسلمانان كند و بندگان عزيز خود را از اين فيض بزرگ برخوردار سازد . از جملهء مباركهء :\r\nوَزَيَّنَهُ فى قُلُوبِكُمْ » « 1 »\r\nو آن را در دل‌هايتان بياراست .\r\nاستفاده مىشود كه مقرّ ايمان ، قلب است و ايمان از صفات جوانح است .\r\nصفات قلبى ، علل براى صدور افعال خارجى و صفات جوارحى است . در جملهء :\r\nوَكَرَّهَ إِلَيْكُمُ الْكُفْرَ وَالْفُسُوقَ وَالْعِصْيَانَ » « 2 »\r\nو كفر و بدكارى و نافرمانى را ناخوشايند شما ساخت .\r\nكفر و فسوق و عصيان را در مقابل ايمان قرار داده است . يكى از طرق تعريف ، دانستن مقابل‌هاى معرَّف است و از اين تقابل مىتوان راهى به حقيقتِ ايمان ، پيدا كرد .\r\nكفرْ انكار خدا و رسول است ، پس ايمان اعتقاد به خدا و رسول است . فسوقْ پرده درى است ، پس ايمان صفتى است قلبى و اعتقادى كه مردم با ايمان را از پرده درى و هتك نواميس متنفّر ساخته و جلوگيرى مىكند . عصيانْ گناه ونافرمانى است ، پس ايمان عقيده‌اى است كه نمىگذارد از مردم باايمان تمرّد و نافرمانى حق صادر شود ؛ زيرا از آن بيزار و متنفّرند .\r\nبا اين بيان تاحدّى مىتوان به اندازهء لطف حق كه ايمان را محبوب مسلمانان قرار داده پى برد ؛ زيرا ايمان راه نجات از پليدىها و زشتىها و راه دخول در سعادت و خوشبختىهاست .\r\n\r\n\r\n","description":"","footnote":"\r\n( 1 ) - حجرات ( 49 ) : 7 .\r\n( 2 ) - حجرات ( 49 ) : 7 .\r\n","page_name":" 409 ","page_number":409},
  {"content":"\r\n\r\n[ \r\nناخوشايندى كفر و فسوق و عصيان\r\n
  ] بيزارى از كسى يا چيزى در اثر آگاه شدن بر زيان‌ها و زشتىها و بدىهاى آن پيدا مىشود ، بيزار كردن كسى را از چيزى به وسيلهء روشن كردن زيان‌ها و زشتىها و بدىهاى آن است . قرآن در جملهء :\r\nوَكَرَّهَ إِلَيْكُمُ الْكُفْرَ وَالْفُسُوقَ وَالْعِصْيَانَ » « 1 »\r\nو كفر و بدكارى و نافرمانى را ناخوشايند شما ساخت .\r\nمىگويد : خدا شما را از كفر و پرده درى و نافرمانى بيزار كرده است . بيزار كردن خدا مسلمانان را از كفر و فسوق و عصيان به وسيلهء نماياندن زيان‌ها و شومىها و زشتىهاى آنان است .\r\n\r\nمعناى كفر و عصيان و فسوق\r\nكفرْ ، انكار خدا و نعمت‌هاى اوست و صفتى است باطنى و از افعال قلبى ، اين صفت قلبى ريشهء كارهاى زشت و ناپسند مىباشد .\r\nعصيان ، اعمّ از فسوق است ؛ زيرا فسوق اختصاص دارد به كسى كه مطيع بوده سپس از اطاعت دست برداشته و پرده درى كرده ، ولى عصيان اعمّ است و عاصى شامل كسى كه از آغاز نافرمان بوده و هيچ گونه تلبّسى به اطاعت پيدا نكرده مىشود .\r\nهر يك از كفر و فسوق و عصيان ، با ايمان ضديّت دارند ؛ زيرا ايمان ، اعتقادى است در قلب كه موجب عمل در رفتار و گفتار باشد ، پس كفر با ايمان دشمن است ، فسوق با ايمان ضدّيّت دارد ، عصيان با ايمان سازگار نيست ، هر يك از اين سه\r\n\r\n\r\n","description":"","footnote":"\r\n( 1 ) - حجرات ( 49 ) : 7 .\r\n","page_name":" 410 ","page_number":410},
  {"content":"\r\n\r\nمىكوشند ريشهء ايمان را قطع كنند . » « 1 » همانطور كه در آيهء شريفه ملاحظه كرديد واقعيّت‌ها را خداوند ، محبوب قلب انسان فرموده و قلب را از پستىها ، متنفّر نموده است .\r\nبدتر از كفر و فسق و عصيان شرك است . قرآن و روايات به طور مفصّل به زشتىها و زيان‌ها و ضررها و ضربه‌هاى شرك اشاره كرده‌اند و از اين طريق آن را منفور قلوب صافيه قرار داده‌اند و اين همان معنايى است كه از جملهء دعا استفاده مىشود .\r\nشرك ، بنابر آيات قرآن اعمّ از شرك در قول و صفت و عمل و نيّت و عبادت است ، در هر صورت چيزى را در جنب خدا قراردادن و از آن پيروى كردن شرك است و آن گناه بسيار بزرگ و در صورت ماندنش در قلب غير قابل آمرزش است .\r\nدر زمينهء تفسير شرك به كتب گران‌بهاى تفسيرى و روايى به خصوص باب ايمان و كفر « بحار الأنوار » مراجعه نماييد .\r\nبت پرستان مكّه ، آفتاب پرست‌ها ، پول پرست‌ها ، كمك دهندگان به سقيفه و باند ننگين اموى و عبّاسى و فرمانبران از طواغيت ، در همهء دوره‌ها از مصاديق بارز مشركان هستند ، دولت‌ها و مأموران آنها كه در راه خدمت به استعمارند و از منافع ملّت‌هاى خود چشم پوشيده ، نوكرى اجانب را مىنمايند مشركانند و گناهانشان از اعظم گناهان و معاصى است .\r\n\r\n\r\n","description":"","footnote":"\r\n( 1 ) - تفسير سورهء حجرات ، صدر : 83 .\r\n","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n . \r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n . \r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n . \r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n . \r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n . \r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n . \r\n\r\n","description":"","footnote":"","page_name":" 423 ","page_number":423}
  ]