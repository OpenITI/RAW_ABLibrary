[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nدرسهائى\r\nاز علوم قرآن\r\nمؤلف :\r\nآيت الله محمدعلى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاحسن الحديث\r\nانتشارات احسن الحديث\r\nنام كتاب : درسهاى از علوم قرآن\r\nمؤلف : آية الله محمدعلى گرامى\r\nناشر : انتشارات أحسن الحديث\r\nتاريخ انتشار : پاييز 1376\r\nحروفچينى : عسكرى نسب\r\nنوبت چاپ : اول\r\nتيراژ : 3000\r\nچاپ : چاپخانه قلم\r\nقيمت : 650 تومان\r\nشابك 5 - 0 - 90829 - 964\r\n5 - 0 - 90829 - 964 isbn\r\nكليه حقوق براى ناشر محفوظ است\r\nقم - ص . پ 3697 - 37185 - تلفن 821353\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ مقدمة 
  ]\r\nبسم اللّه الرحمن الرحيم و صل اللّه على محمد و آله الاطهار\r\nچند سال قبل استاد گرامى در روزهاى جمعه براى عده‌اى از فضلاء حوزه علميه قم بحثهائى از محدودهء مباحث علوم قرآنى را مطرح مىنمودند . بحثها به صورت نوار ، ضبط و محفوظ بوده است و با درخواست بعضى از آقايان توسط يكى از دانشجويان رشته الهيات - س ، م - از نوار پياده و پس از مختصر ويرايش توسط يكى از فضلاء آماده چاپ گرديده و اينك تقديم حضورتان مىشود ، البته هنوز آثار گفتارى بودن در اين نوشتار مشهود است اميد است ببخشيد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nدرس اول\r\n\r\nمنظور از علوم قرآنى چيست ؟\r\nبسم اللّه الرحمن الرحيم منظور از علوم قرآنى به معناى گستردهء علومى كه در قرآن وجود دارد ، نيست ، زيرا در اين صورت تمامى دانشها را در بر مىگيرد . قرآنى كه در دست ما موجود است نازل آن قرآن و حقيقت آن قرآن واقعى كه امّ الكتاب است مىباشد ، يا كلّ عالم امكان و يا صورت علمى كلّ هستى ، اعمّ از امكان و وجوب مىباشد . منظور از علوم قرآنى ، علومى از همين قرآن نازل است كه به فهم ما ارتباط دارد و اين علوم ، مراد « 1 » نازل خداوند از قرآن است . بحث در معناى نزول بطور مفصل خواهد آمد و توضيح خواهيم داد كه در بعضى كتابهاى ادبى و تفسيرى نزول قرآن را ، يك نزول مكانى دانسته‌اند ، امّا اين نظريه به هيچ وجه ، معناى استوارى ندارد ، بلكه نزول ، عبارت است از : فرو فرستاده شدن معنوى قرآن و محتواى آن از نظر سطح فهم و درك انسانها .\r\nبعضى از مباحث در علوم قرآنى به عنوان مبادى مطرح مىشود ، مانند قرآن چه نامهايى دارد و علت نامگذارى قرآن به آنها چيست ؟ همچنين مباحث مربوط به اصل دريافت وحى را نيز بايد جزء مبادى اين علم دانست .\r\n\r\nمراد از عربى بودن قرآن\r\nاين نكته را بايد متذكر شد كه قرآن ، به زبان عربى نازل شده است ،  إِنَّا أَنْزَلْناهُ قُرْآناً \r\n\r\n\r\n","description":"","footnote":"\r\n( 1 ) - مراد خدا از قرآن مانند خود قرآن درجاتى دارد .\r\n","page_name":" 6 ","page_number":6},
  {"content":"\r\n\r\n عَرَبِيًّا لَعَلَّكُمْ تَعْقِلُونَ  و در آيهء ديگرى خداى سبحان قرآن را به صفت عربى مبين وصف نموده است :  بِلِسانٍ عَرَبِيٍّ مُبِينٍ  « 1 » بعضى تصور كرده‌اند كه عربى بودن قرآن ، يعنى اين كه قرآن تنها به زبان و الفباى عربى نازل شده است ، در حالى كه اين تصوّر ، بعيد به نظر مىآيد ، زيرا اين احتمال وجود دارد كه منظور از كلمهء  « عَرَبِيٍّ »  در اين آيات ، به معناى لغوى آن ؛ يعنى وضوح باشد . بنابراين وقتى گفته مىشود فلان چيز « مقرب » است ؛ يعنى پرده از ابهام آن برداشته شده است . و شايد بتوان بر اين مطلب شاهدى ذكر نمود و آن آيهء 3 ، سورهء يوسف ، مىباشد : « ما اين كتاب را به صورت قرآن عربى نازل كرديم شايد شما بفهميد . » منظور از آيه اين نيست كه مثلا اگر قرآن به زبان فارسى بود آن را نمىفهميدند . ( مگر اين كه بگوييم مورد خطاب  لَعَلَّكُمْ تَعْقِلُونَ  فقط عربهاى عربستان هستند ، در حالى كه خطاب قرآن ، عام است آيا معناى عام بودن خطاب قرآن اين است كه اگر تمامى انسانها عرب باشند ، مىفهمند ، در غير اين صورت قرآن را درك نخواهند كرد ! امّا چنين برداشتى نارواست زيرا ادبيات هر زبانى براى اهل آن زبان ، قابل فهم است و براى ناآشنايان ، با ترجمه در دسترس قرار مىگيرد .\r\nبنابراين ، مراد از عربى بودن قرآن ، به معناى زبان عربى آن نيست .\r\nاما اگر قبول كرديم كه مراد از عربى بودن قرآن ؛ يعنى همان زبان عربى است ، ولى لسان عربى ، به « مبين » مقيد شده ؛  بِلِسانٍ عَرَبِيٍّ مُبِينٍ  آيا اين قيد معناى جديدى را مىرساند يا نه ؟ ظاهر قيد نشانگر احترازى بودن آن است ، نه توصيحى .\r\nپس معلوم مىشود كه ما دو نوع « عربى » داريم : مبين و غير مبين . ممكن است تصور شود كه عربى مبين ؛ يعنى زبانى در سطح اعلاى فصاحت ، ولى اين تصور نيز صحيح نيست ، چون « مبين » يعنى گويا و هر گفتارى از هر شخصى گوياى معنايى خاص است . حتى بدترين سخنگو اگر حرفى زد ، سخنش بار معنايى خاصى دارد .\r\n\r\n\r\n","description":"","footnote":"\r\n( 1 ) - الشعراء / 195 .\r\n","page_name":" 7 ","page_number":7},
  {"content":"\r\n\r\nاگر بگويد : « آب مىخواهم . » گوياى اين است كه تشنه است . ولى هنگامى كه گفتند :\r\nاين كلام ، گوياست و لفظ « مبين » را صفت لسان عربى قرار دهند ؛ يعنى همهء اين كلام از لحاظ معنا بى كم و كاست است ؛ و حتى يك واژهء اضافى در آن راه ندارد ، و چنانچه كلمه‌اى بتواند ده مطلب را بفهماند ؛ بار معنايى همهء كلمات را خواهد كشيد . مبين به اين معنا ، در زبان عربى معمولى و هيچ زبان ديگرى وجود ندارد .\r\nممكن است بعضى فصحا ، در بعضى مقامات ، آن هم نه در همهء نوشته‌هايشان ، چنين كلمات گويايى داشته باشند ؛ ولى اين كه در تمام موارد ، اين گويايى وجود داشته باشد ، تنها در قرآن پيدا مىشود و تنها قرآن است كه خصوصيّت گويا بودن در تمام آيات و كلمات و سوره‌هايش مشهود است .\r\nشاهد مطلب اين است كه عربها قبل از اسلام تابلوهايى را در مكانهاى مختلف نصب مىكردند كه روى آنها اشعارى نوشته مىشد و معمولا دربارهء مطالب مختلفى بود . بعضى از آنها هذليات و شهوانى ؛ بعضى درباره جنگ و غارتها و . . . و بعضى هم سخنان حكيمانه‌اى بود ؛ مثلا يكى از تابلوها اين بود كه : « القتل انفى للقتل . » منظور اين بوده كه هر كس ، كسى را كشت ؛ او را بكشيد . قتل ، بهتر مىتواند جلو قتل را بگيرد . خوب معناى اين كلام ، قدرى مبهم است و اين كه آنها چگونه اين معنا را مىفهميدند ؟ روى قرينهء خودشان بوده است . ولى وقتى آيهء :  وَ لَكُمْ فِي الْقِصاصِ حَياةٌ يا أُولِي الْأَلْبابِ  « 1 » نازل شد فورى آن تابلو را برداشتند زيرا ديدند گويايى و وضوح اين كلام ، از كلام قبلى ، بيشتر است و هيچ ابهامى در او نيست . خلاصهء ، اگر مراد از عربى ، زبان عربى هم باشد ، چون متّصف به مبين شده : تنها قرآن است كه عربىاش به تمام معنا ، مبين است . در يكى از مقالات رسالت الاسلام كه از انتشارات دارالتقريب است يكى از نويسندگان معروف مصرى نوشته بود : « قرآن با زبان عربى فرق دارد . قرآن ، يك زبان خاص مخصوص خودش دارد . » و اصلا\r\n\r\n\r\n","description":"","footnote":"\r\n( 1 ) - بقره / 179 .\r\n","page_name":" 8 ","page_number":8},
  {"content":"\r\n\r\nمفاهيم قرآنى هم با مفاهيم معمولى فرق دارد . به هر حال اصل قرآن ، عربى است ، ولى در زمان ما با ترجمه‌هايى كه از قرآن شده ، از اين انحصار در آمده است .\r\n\r\nتاريخچه‌اى از ترجمه‌هاى قرآن\r\nقرآن ابتدا به زبان فارسى ، اردو و ديگر زبانهاى شرقى ترجمه شد . بعدها به زبان غربيها نيز ترجمه شد . در اينجا لازم مىدانم تاريخچه‌اى از ترجمه‌هاى غربى را ذكر كنم .\r\nپروفسور ژى بلاشر فرانسوى ، ترجمه‌اى از قرآن دارد كه حدود پنجاه سال پيش نوشته است و ايشان در مقدمهء اين كتاب ، تاريخى دربارهء ترجمه‌هاى قرآن ذكر كرده است . ادوارد توماس ، نيز كتابى به نام « غزالى در بغداد » دارد كه اين كتاب به فارسى ترجمه شده است . او نيز تاريخچه‌اى از ترجمهء قرآن را در كتابش ذكر نموده كه هم از كتاب « بلاشر » استفاده كرده و هم مطالبى از خودش دارد . اولين ترجمهء لاتينى قرآن به وسيلهء « پيركلونى » كه معاصر غزالى بود ، در زمان « المقتدى بامر اللّه عباسى » انجام پذيرفت كه آن را به خليفه ارائه داد . در سال 1547 ميلادى - اندراارى و ابن ، ترجمهء لاتينى پيركلونى را به زبان ايتاليايى برگرداند . در سال 1641 ترجمهء پيركلونى را به زبان هلندى برگرداندند ، زبان ايتاليايى و هلندى در مقايسهء با زبان لاتين ، يك زبان محلى مىباشد . اين ترجمه‌ها بسيار معروف بودند و قرآن توانست با اين ترجمه‌ها در غرب جلوه‌گر شود .\r\nدر سال 1647 آندره دوريير فرانسوى كه مدتى در مصر و استانبول زندگى مىكرد ، قرآن را به زبان فرانسوى ترجمه كرد كه اين ، اولين ترجمهء قرآن به زبان فرانسوى بود و مىگويند در مدت پانزده سال ، پنج مرتبه تجديد چاپ شد . بعد از فاصلهء كوتاهى ، اين ترجمهء فرانسوى به زبانهاى انگليسى ، آلمانى و هلندى برگردانده شد اولين ترجمهء قرآن به زبان انگليسى ، همين ترجمه است و زبان لاتينى يك زبان عمومى و تا حدودى يك زبان دينى بود ، ولى ترجمهء به زبان انگليسى در\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nسال 1647 صورت گرفت . در سال 1698 - ماراكجى ايتاليايى ، قرآن را به زبان لاتين برگرداند كه اين دومين ترجمهء قرآن به زبان لاتين بود .\r\nدر سال 1734 يكى از دانشمندان انگليسى به نام « سال » ، قرآن را براى دومين بار به زبان انگليسى ترجمه كرد ، از اين ترجمه بسيار استقبال شد ، به طورى كه تا سال 1880 ، يعنى حدود 150 سال ، اين ترجمه باقى بود و بارها در انگلستان ، آمريكا و كشورهاى ديگر منتشر شد . ترجمهء انگليسى ماراكجى هم به زبانهاى آلمانى ، اسپانيايى و هلندى برگردانده شد .\r\nدر سال 1782 دومين ترجمه فرانسوى به وسيلهء كلد ساوارى ، كه مدتى در مصر اقامت داشت ، صورت گرفت .\r\nدر سال 1840 ميلادى اون مان ، قرآن را به زبان آلمانى برگرداند كه اين سومين ترجمهء قرآن به زبان آلمانى است .\r\nدر سال 1861 ردن انگليسى ، قرآن را به انگليسى ترجمه كرد كه اين چهارمين ترجمهء قرآن به زبان انگليسى مىباشد .\r\nدر سال 1880 ميلادى بالمر ، قرآن را به زبان انگليسى ترجمه كرد ، اين ترجمه در ايران هم معروف شد ، و اولين ترجمه‌اى بود كه از انگليسيها بعد از قرن بيستم وارد ايران شد .\r\nدر سال 1901 گرى گول آلمانى ، قرآن را به زبان آلمانى ترجمه كرد . در همان زمان « هن نينك » نيز كه يكى از دانشمندان آلمانى بود ، قرآن را به زبان آلمانى ترجمه كرد .\r\nدر سال 1913 - هراكاسى - ايتاليايى ، و در سال 1929 - بنلى ايتاليايى ، قرآن را به زبان ايتاليايى برگرداندند . از سال 1930 تا الان كه سال 1992 ميلادى است ، ترجمه‌هاى قرآن به زبانهاى گوناگون بسيار زياد شده است . به خصوص بعد از انقلاب اسلامى ايران كه يك انقلاب مذهبى بود و در اين سده‌هاى اخير ، چنين انقلاب عمومى مذهبى نادر بوده و يا اصلا نبوده ، و اگر هم بوده لا اقل با اين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nخصوصياتش « 1 » نبوده است . به سبب گرايش مردم دنيا به اسلام ، تعداد اين ترجمه‌ها و چاپها ، فراوانتر از سابق شد . حتى در كشورهايى مثل شوروى سابق و چنين كه قرآن ممنوع بود اجازهء چاپ داده شد و در سطح گسترده‌اى در اختيار مردم قرار گرفت .\r\n\r\nچرا قرآن به زبان عربى نازل شد ؟\r\nبه اصل مطلب برگرديم ممكن است سؤالى مطرح شود كه با وجود اين كه قرآن براى هدايت عموم بشريّت است چرا به زبان عربى نازل شده است ؟ مىتوان گفت چون پيامبر ، عرب بود قرآن نيز به زبان عربى نازل شده است . ممكن است دوباره سؤال شود كه خداوند مىخواسته يك برنامه‌اى براى بشريت بياورد و عرب بودن پيغمبر دخالتى در اين امر ندارد ؟ خدا مىتوانست برنامه را به دست پيامبرى از غير عرب بدهد پس چرا نداده است ؟\r\nدر جواب مىگوئيم قرآن بايد به دست يك انسان معصوم برسد . و مقدمات اين انسان معصوم بايد از ازل فراهم شود . به همين آسانى كه نمىتوان انسان معصومى ساخت . براى اين كه طلبه‌اى مجتهد شود . سى ، چهل سال برنامه ريزى مىشود .\r\nبراى اينكه پرفسورى در رشته‌اى تربيت شود ساليان دراز برنامه‌ريزى مىخواهد .\r\nآن وقت عصمت كه مسأله‌اى فوق جهان بشريت و فوق جهان امكان است برنامه‌ريزى نمىخواهد ؟ در كتاب بحارالانوار و اكمال الدين روايتى است كه : از امام ( ع ) سؤال مىكنند : اين كه مىگويند : پيامبر اكرم وقتى وحى بر ايشان نازل مىشد ، حالت « غشوة » به ايشان دست مىداد ، آيا موقعى كه جبرئيل نازل مىشد ، اين حالت به پيامبر دست مىداد ؟ امام فرمود : چه مىگويى : جبرئيل وقتى مىآمد ،\r\n\r\n\r\n","description":"","footnote":"\r\n( 1 ) - بعضى از انقلابهاى مذهبى كه در دنيا صورت گرفت ، به واسطهء نيروهاى پارتيزانى و مسلح به پيروزى رسيد . ولى انقلابى مردمى كه بدون نيروهاى نظامى صورت بگيرد ، شايد بتوان گفت منحصر در انقلاب ايران است .\r\n","page_name":" 11 ","page_number":11},
  {"content":"\r\n\r\nاجازه مىگرفت تا پيش پيامبر بيايد . و مانند يك برده در مقابل پيامبر مىنشست .\r\nاين كه حالت « غشوة » به پيامبر دست مىداد زمانى بود كه بدون واسطه ، خداوند با او ارتباط برقرار مىكرد . عظمت حضرت حق بود كه پيامبر را به چنين حالتى در مىآورد . اين گونه نيست كه بگوييم حالا اگر پيامبر عرب پيدا نشد ، از جاى ديگرى پيامبرى اختيار كنيم . بلكه از ازل براى چنين پيامبرى برنامه‌ريزى شده بود .\r\nالبته اين گفته‌ها مفاد احاديث هم هست . حديثى است كه اهل سنّت نقل كرده‌اند ، كه به صورت ديگرى ، در كتب شيعه هم وجود دارد كه پيامبر اكرم ( ص ) فرمودند : « انّ اللّه اختار آدم فاختار بنى آدم ، فاختار العرب فاختار القريش فاختار بنى هاشم فاختارنى » . « 1 » اين حديث ، در كتابهاى ادبى درسى هم آمده است . تمام مقدمات عالم ، طورى چيده شد تا چنين عصاره‌اى به وجود آيد . شايد مراد از آيهء   « وَ الْعَصْرِ »   هم همين باشد . قرآن بايد محفوظ بماند و بايد نزد انسانى معصوم نگاهدارى شود . و آن پيامبر معصوم هم عرب است . به ناچار قرآن هم بايد عربى نازل شود .\r\nممكن است ، پرسيده شود كه پيامبر علم لدنّى دارد ، به تمام زبانها آگاه است .\r\nقرآن هم كه براى هدايت تمام بشريّت است ، خداوند قرآن را به يك زبان ديگرى غير از عربى نازل مىكرد ؟ آن وقت مردم ديگر هم مىفهميدند ائمه هم كه مانند پيامبر به تمام زبانها آگاه بودند و مىتوانستند بعد از پيامبر ، مبيّن احكام الهى باشند . همان گونه كه در روايت دارد حضرت رضا ( ع ) به راوى فرمود : « مأمون براى خجل كردن من جلساتى برقرار مىكند ، ولى وقتى ديد كه من با عجمها به زبان عجم ، با روميها به زبان رومى ، با فارسها به زبان فارسى ، با يهوديها به زبان عبرى صحبت مىكنم . خودش خجل مىشود . » جواب اين سؤال هم روشن است . زيرا معنى ندارد كه قرآن در يك محلى نازل\r\n\r\n\r\n","description":"","footnote":"\r\n( 1 ) - مستدرك ، كتاب معرفة الصحابة ، 4 / 73 .\r\n","page_name":" 12 ","page_number":12},
  {"content":"\r\n\r\nشود . ولى چون براى هدايت عالم بشريّت است . پيامبر تبليغ خود را از آن طرف دنيا شروع كند . تبليغ هم ، ابتدا بايد از همان محيطى كه قرآن نازل شده است ، باشد .\r\nبراى همين خدا از ابتدا امر به « انذار عشيرهء » پيامبر مىكند :  « وَ أَنْذِرْ عَشِيرَتَكَ الْأَقْرَبِينَ »  . « 1 » اگر بخواهد در محل و محيط نزول قرآن صحبتى و تبليغى نشود و ابتداءا پيامبر تبليغ خود را ، مثلا از انگلستان شروع كند ، با اين كه خود پيامبر در مكه است ، خود اين كار سؤال برانگيز است و انسان را به شك مىاندازد . پس چون اوّل بايد به تبليغ محيط خود بپردازد ، بايد با زبان آن محيط صحبت كند . و زبان اهل مكه هم چون عربى بوده لذا به همان زبان تبليغ فرموده‌اند .\r\nالبته جوابهاى ديگر هم داده‌اند ، از جمله اين كه « از نظر ادبى خصوصياتى كه در زبان عرب وجود دارد ، در هيچ زبان ديگرى وجود ندارد » .\r\nولى اين ادّعا ، محل بحث و اشكال است . چون بايد كسانى اين ادّعا را بكنند كه با ديگر زبانهاى اصيل دنيا آشنايى كامل داشته باشند . البته زبان انگليسى قانون‌مندى منظمى ندارد ، ولى دربارهء زبان فرانسوى مىگويند قوانين كاملى دارد .\r\nحتى بعضيها مدّعى هستند كه ادبيات زبان فارسى بيشتر از ادبيات زبان عربى قانون‌مندى دارد . گر چه به نظر نگارنده مراد از عربى بودن قرآن ، زبان عربى بودن آن نيست ، بلكه منظور زبان گويا و روشن آن است ، و اگر منظور اين باشد كه قرآن به زبان عربى است گفتيم كه عربى مبين است ، يعنى عربىاى كه تمام حروف و كلماتش گوياست . در اين جا نمونه‌اى از گويايى قرآن را ذكر مىكنيم :\r\nدر  أَقِيمُوا الصَّلاةَ  كه ما در ترجمهء آن مىگوييم ، « يعنى نماز بخوان » نكاتى وجود دارد كه قابل دقت است .\r\n1 -  « أَقِيمُوا »  به صيغهء جمع آورده شده است ، ولى  « الصَّلاةَ »  را به صيغهء مفرد ،\r\n\r\n\r\n","description":"","footnote":"\r\n( 1 ) - الشعراء / 214 .\r\n","page_name":" 13 ","page_number":13},
  {"content":"\r\n\r\nچرا ؟ با اين كه هر كسى نماز خودش را مىخواند . قرآن در باب وضو مىگويد :\r\n فَاغْسِلُوا وُجُوهَكُمْ  « 1 » هم « اغسلوا » جمع است و هم « وجوهكم » ، يعنى هر كسى صورت خودش را بشويد ، ولى در  « أَقِيمُوا الصَّلاةَ »  « صلوة » مفرد است ، با اين كه هر كس نماز خودش را مىخواند . اين وحدت صلوة ، اشاره است به وحدت هدف مطلوب . « الف لام » كه در اوّل « صلوة » آمده « ال » تعريف است و نشاندهندهء اين است كه : نمازى را كه ما مىگوييم به پاى داريد نمازى است كه در فطرت شما معروف و شناخته شده است .\r\n2 - نكتهء ديگر در آيه اين است كه فرمود :  « أَقِيمُوا »  و نفرمود : « اقرؤوا » فرمود :\r\n« به پاى داريد و نفرمود : قرائت كنيد . » اقامه ، غير از قرائت است . اقامه به معناى اراده ، شروع ، نهضت و مطلق اشتغال مىآيد . و همهء اينها ممكن است در « اقيموا » منظور باشد .\r\nدر آيهء ديگر مىفرمايد :  فَصَلِّ لِرَبِّكَ وَ انْحَرْ  « 2 » معمولا ترجمه مىشود به اين كه :\r\n« نماز بخوان و قربانى كن » . ولى در روايات مىبينيم كه  « وَ انْحَرْ »  را به دو معنا تفسير كرده‌اند : يكى قربانى كن و ديگر ، موقعى كه در نماز تكبير مىگويى دستت را تا گودى گلويت بالا ببر ، هر دو به معناى نحر است . وانحر ، يعنى « ارفع يدك الى النّحر » يا به معناى : « اوصل السكّين الى النّحر » و شايد هر دو معنى منظور قرآن باشد . چنين كلمات گويايى با اين همه نكته‌هايى كه در آن نهفته ، در غير قرآن يافت نمىشود . يا اگر باشد بسيار كم است . گاهى در زبان فارسى ، آن هم نه زبان عمومى ، بلكه زبان بزمى يا مدحى ، ممكن است چنين كلمات گويايى پيدا شود . مانند اين بيت ناصر الدين شاه كه گفت :\r\n دى دريا ديه شير بود ديديم * آن را بريختيم و از آن هم گريختيم \r\nيا در زبان عربى مثل شعر اين شاعر : اىّ المكان تروم ، ثمّ من الذى تمضى له ،\r\n\r\n\r\n","description":"","footnote":"\r\n( 1 ) - المائدهء / 6 .\r\n( 2 ) - كوثر / 2 .\r\n","page_name":" 14 ","page_number":14},
  {"content":"\r\n\r\nفاجبته المعشوق گفت : « كجا مىروى و پيش كه مىروى ؟ » در جواب ، يك كلمه گفت : « معشوق . » ، يعنى : اذهب الى المعشوق و اذهب مكان المعشوق .\r\nيا شعرى كه دربارهء پيامبر اكرم گفته شده است و احتمالا از زبان ابوطالب باشد .\r\n« المرتمى فى دجىّ ، المبتلى بعمى و المشتكى طما و المبتغى دينا يأتون سدّته من كلّ ناحية فيستفيدون من نعمائه عينا » .\r\nدر اين كلام ، عين را به چهار معنى گرفته . مىگويد : كور پيش پيامبر مىآيد ، بدهكار مىآيد . گرفتار به تاريكى شب مىآيد ، تشنه‌اى كه آب ندارد مىآيد و همه از پيامبر عين مىگيرند . و اين عين در هر كدام به يك معنا است . « 1 » گفتيم كه اين قبيل ، گفته‌هاى گويا بسيار نادر است . به خصوص در كتابهايى كه براى هدايت افكار جامعه نوشته شده است ، پيدا شدن چنين چيزى ، استثنا است .\r\n\r\nنامناسب بودن بعضى از ترجمه‌هاى قرآن\r\nنكته‌اى كه بايد متذكر شد اين است كه ، بعضى از ترجمه‌هاى قرآن نامناسب است ، زبان قرآن زبان عربى است و هيچ يك از اين ترجمه‌ها تاب و توان زبان اصلى قرآن را ندارد و بعضى از اين ترجمه‌ها با معانى قرآن بسيار نامناسب است . حتى بعضى از بزرگان دچار اشتباه مىشوند ؛ مثلا به جاى  مالِكِ يَوْمِ الدِّينِ  مىگويند : « ملك يوم الدين » . در حالى كه قرائت صحيحتر و معروف همان  « مالِكِ يَوْمِ الدِّينِ »  است . اگر هم قرائت « ملك يوم الدين » درست باشد ، نبايد آن را به معناى پادشاه « 2 » معنا كرد .\r\nچون از اين ترجمه به نظر مىآيد كه حكومت خدا هم يك حكومت پادشاهى و سلطنتى است . بعضى از بزرگان در ترجمهء سورهء حمد ،  « مالِكِ يَوْمِ الدِّينِ »  را پادشاه روز جزا معنا كرده‌اند . معلوم مىشود كه آنها « مالك » را « ملك » خوانده‌اند و بعد آن\r\n\r\n\r\n","description":"","footnote":"\r\n( 1 ) - نسبت به اوّلى به معناى نور ، نسبت به دوّمى به معناى قوهء بينائى ، نسبت به سوّمى معناى آب و نسبت به چهارمى معناى پول مسكوك است .\r\n( 2 ) - ترجمه الهى قمشه‌اى .\r\n","page_name":" 15 ","page_number":15},
  {"content":"\r\n\r\nرا به معناى پادشاه ترجمه كرده‌اند . زمانى كه در زندان بودم ، مدتى يك دكتر كمونيست هم سلول من بود . و ساواك به دليل رعايتى كه در حق روحانيون مىكرد ، بعد از بازجويى ، يك قرآن به ما مىداد . ناگهان ديدم اين دكتر كمونيست ، قرآن را برداشته و مطالعه مىكند . به آيهء  وَ اعْلَمُوا أَنَّ اللَّهَ شَدِيدُ الْعِقابِ  « 1 » رسيده بود .\r\nعربىاش را كه نمىدانست ، ترجمه‌اش را مىخواند . ديد در ترجمه نوشته : « همانا خدا بسيار سخت شكنجه است » او در فكر اين بود كه اين حرف يعنى چه ؟ آيا خدا شكنجه‌گر است يا خود خدا شكنجه است ، يا خدا شكنجه ديده ؟ مىبينيد كه اين ترجمه‌ها ، چطور صورت واقعى قرآن را تغيير مىدهد . چه بسا آياتى هستند كه اصلا به ترجمه در نمىآيند ؛ مانند :  قَدْ أَفْلَحَ مَنْ زَكَّاها  « 2 » اين آيه از آياتى است كه ظاهرا همه به راحتى ترجمه مىكنند ، اما مسأله اين است كه چگونه ترجمه مىكنند ! مىگويند : « هر كه نفس خود را تزكيه كرد ، رستگار شد . » ممكن است معناى آيه همين باشد ، ولى ما احتمال مىدهيم معناى ديگرى مراد باشد ، چون مخاطب اين سوره در درجهء اول ، شخص پيامبر است ، و اين سوره بعد از سورهء « بلد » نازل شده ، محتواى سورهء بلد ، دلدارى دادن به پيامبر اكرم است . در سورهء بلد مىفرمايد :   لا أُقْسِمُ بِهذَا الْبَلَدِ   « 3 » . اين كه به جاى مدينه لفظ بلد را به كار برده است ، نوعى توهين به اهل بلد است . بلد احتمالا از مادهء بلادت باشد ؛ يعنى كودنى و عدم درك ؛ يعنى اهل اين شهر ، قدر تو را نمىدانند ، حيف است ، تو در ميان آنها باشى . قسم به اين شهر ، در حالى كه  أَنْتَ حِلٌّ بِهذَا الْبَلَدِ  يعنى در حالى كه تو در اين شهر حلول كردى . گويا مىخواهد بگويد تو اهل اين شهر نيستى . فرهنگ تو به فرهنگ اينها نمىخورد . اين آيهء :  وَ أَنْتَ حِلٌّ بِهذَا الْبَلَدِ  نشان مىدهد كه علت قسم خوردن خدا به مدينه به دليل حضور پيامبر در آن شهر است . اگر پيامبر نباشد ، خدا به كعبه‌اش\r\n\r\n\r\n","description":"","footnote":"\r\n( 1 ) - بقره / 196 .\r\n( 2 ) - شمس / 10 .\r\n( 3 ) - بلد / 2 .\r\n","page_name":" 16 ","page_number":16},
  {"content":"\r\n\r\nهم قسم نمىخورد ، چه برسد به مدينه ، چرا كه پيامبر ، فوق كعبه است . بعد مىفرمايد :  لَقَدْ خَلَقْنَا الْإِنْسانَ فِي كَبَدٍ  ما انسان را در سختى خلق كرديم ؛ يعنى تو بايد تحمل كنى اين سختيها را ، اينها همه براى دلدارى دادن به پيامبر است . بعد از اين سوره ، سورهء الشمس نازل شد   وَ الشَّمْسِ وَ ضُحاها   و . . . ؛ يعنى پيامبر ناراحت نباش . خورشيد براى هميشه زير ابر نمىماند . بالاخره ، روزى از زير ابر بيرون مىآيد و . . . نظم آيات قرآن با يكديگر و نظم سوره‌ها با يكديگر و تناسب بين اين سوره و سورهء بلد نشان مىدهد كه آيات بعدى هم مربوط به پيامبر است . كه اين پيامبر ما ! هر چند زندگى كردن با اين مردم سخت است و اينها ارزش و قدر تو را نمىدانند ، ولى بدان تا انسان تحمل سختيها را نكند ، به جايى نمىرسد . مرد ، آن است كه با تمام سختيها بتواند ديگران را بسازد ؛  قَدْ أَفْلَحَ مَنْ زَكَّاها  . ضمير « هاء » تنها به نفس خود انسان بر نمىگردد . معناى آيه فقط اين نيست كه رستگار شد كسى كه نفس خود را تزكيه كرد . بلكه معناى آيه اين است : رستگار شد كسى كه نفس خود و نفس غير خود را تزكيه كرد . اين همه را با چه بيانى ، در ترجمه بياوريم ؟ تزكيهء نفس خود و تزكيهء نفوس ديگران متباينين هستند ، ولى قرآن هر دو را جمع كرده است . پس مىشود از آيه اين دو معنا را فهميد ، ولى چگونه ترجمه كنيم ؟ براى همين است كه قرآن تنها كتاب آسمانى است كه تمام ملل اسلامى آن را به زبان اصلىاش قرائت مىكنند هر چند ترجمه‌ها شده باشد . چون ترجمه‌ها گويايى الفاظ قرآن را ندارند ، ولى كتابهاى اديان ديگر الهى به زبانهاى ديگر خوانده مىشود . تنها تورات است كه چون زبان اصلىاش عبرى است و بعضى يهوديها به زبان عبرى آگاهى دارند .\r\nتورات را به زبان اصلىاش مىخوانند و كسانى كه به اين زبان آگاه نباشند ، به زبان رايج خودشان مىخوانند . الآن در كليساهاى ايران ، انجيل فارسى موجود است .\r\nتنها قرآن است كه وقتى مسلمانها مىخواهند از قرائت آن ثواب ببرند ، بايد آن را به زبان اصلى بخوانند . و سرّ اين كه بايد نماز خواندن به زبان اصلى ، قرائت قرآن به زبان اصلى ، حتى تلقين ميّت و محتضر به زبان اصلى باشد ، همين است . اين اصرار\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمسلمانها در زبان اصلى ، موجب شده ، كه حيثيّت اصلى قرآن ، به حال خودش باقى بماند . پس زبان قرآن ، همان زبان اصلى مفهوم است ، كه آن زبان ، با زبان عربى هم فرق دارد .\r\nبنابر اين ، جايى براى اين نمىماند كه عربها به خودشان افتخار كنند كه قرآن به زبان ما نازل شده است . تنها جريان قواعد عربى در قرآن است كه آن هم در بعضى جاها قرآن استثنا نموده است ؛ مثل اين كه در بعضى موارد قبل از آوردن خبر انّ ، اسمى را بر اسم انّ عطف كرده ، حتى بعضى مىگويند كه : القرآن نزل بسبعة احرف ، يعنى به زبان قبايل مختلف نازل شده است ، تا كسى به خودش افتخار نكند . و شايد مراد از « بسبعة احرف » اشاره به همان معنايى باشد كه ما گفتيم ؛ يعنى ابعاد زيادى كه در معناى قرآن وجود دارد و در هيچ زبانى وجود ندارد . گر چه لهجه ، عربى است ، ولى اين همه ابعاد در معنى ، در هيچ زبانى نيست ، كه هر كلام آن تا هفت بطن داشته باشد . پس قرآن زبان خاص خودش را دارد ، لهجه ، عربى است ، ولى محتوا ، نه زبان عربى است و نه زبان عجمى ، بلكه يك معجزهء الهى است .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nدرس دوّم\r\n« 1 »\r\n\r\n\r\n","description":"","footnote":"\r\n( 1 ) به مناسبت شهادت حضرت زهرا - عليها السّلام - در ابتداى درس مطالبى در مورد حضرت گفته شده كه عبارتست از :\r\nدر اين كه ، در روز ولادت حضرت زهرا ، اختلافى نيست ؛ ولى دربارهء روز شهادت آن حضرت ، اختلاف نظر وجود دارد ، حال سرّى هست يا نه مسأله‌اى است كه بماند ، قبل از شروع بحث ، دو روايت به اين مناسبت عرض مىكنم . مرحوم كلينى در كافى مىفرمايد : ولدت فاطمة عليها و على بعلها السّلام بعد مبعث رسول اللّه - صلّى اللّه عليه و سلم - به خمس سنين و توفّيت عليها السّلام و لها ثمان عشرة سنة و خمسة و سبعون يوما و بقيت بعد ابيها خمسة و سبعين يوما ؛ حضرت زهرا - عليها السّلام - در سال پنجم بعثت متولد شد ؛ و هنگام وفات ، هيجده سال و 75 روز از عمرشان گذشته بود . و بعد از پيامبر - صلّى اللّه عليه و آله و سلم - 75 روز زنده بود . اين ، عقيدهء قطعى خودشان است كه بدون هيچ سند و واسطه‌اى ، به عنوان تاريخ ، نقل مىكند . بعد ، ايشان حديثى به سند معتبر ، نقل مىكند . مىفرمايد : محمّد بن يحيى عن احمد بن محمّد بن ابى محبوب عن ابن رئاب عن ابى عبيدة عن ابى عبد اللّه - عليه السّلام - قال : انّ فاطمة عليها السّلام مكثت بعد رسول اللّه - صلّى اللّه عليه و آله و سلم - خمسة و سبعين يوما و كان دخلها حزن شديد على ابيها و كان يأتيها جبرئيل فيحسن عزائها على ابيها و يطيب نفسها و يخبرها عن ابيها و مكانه و يخبرها بما يكون بعدها فى ذرّيتها و كان علىّ - عليه السّلام - يكتب ذلك ؛ امام صادق - عليه السّلام - فرمودند : « كه حضرت فاطمة ، به مدّت 75 روز بعد از رحلت پيامبر زنده بودند ؛ و حزن و اندوه شديدى به سبب ( به نظر ما ناراحتى حضرت ، تنها از پدر نبود ، اين كه مكتب پيامبر چه خواهد شد ؟ دست سامريها خواهد افتاد و چهرهء اسلام عوض خواهد شد ، بيشتر او را آزار مىداد ) مرگ پدر ، بر ايشان وارد شده بود . و جبرئيل بطور مستمرّ مىآمد ، و به حضرت زهرا ، تسليت و آرامش خاطر مىداد ، و او را از پدر و جايگاه او ، خبر مىداد . و از حوادثى ( ظاهرا تمام حوادثى كه تا قيامت اتفاق افتاد براى حضرت بيان نكرد ، و تنها خصوص حادثهء كربلا نبود ، بلكه ظهور و حكومت حضرت مهدى ، مسئلهء رجعت و . . . را نيز به اطلاع حضرت رساند ) كه بعد از رحلت حضرت زهرا ، براى فرزندانش خواهد افتاد ؛ او را مطلّع مىساخت ، و حضرت على - عليه السّلام - همهء اين مطالب را مىنوشت » .\r\nطبق اين خبر صحيح و خبر قطعى خودشان ، روز رحلت حضرت زهرا ، بايد مصادف با پانزدهم جمادى الاولى باشد ؛ يعنى ، 75 روز بعد از رحلت پيامبر اكرم - صلّى اللّه عليه و آله و سلم - .\r\nمحل دفن حضرت زهرا - عليها السّلام - روايت ديگر دربارهء محلّ قبر حضرت زهرا - عليها السّلام - است . مرحوم كلينى مىفرمايد : « علىّ بن محمّد و غيره عن سهل بن زياد عن احمد بن محمّد بن ابى نصر ، قال : سألت الرضّا - عليه السّلام - عن قبر فاطمة عليها السّلام . فقال : دفنت فى بينها فلمّا زادت بنو اميّة فى المسجد صارت المسجد ؛ ( اصول كافى ، ج 7 ، باب 9 ، ص 216 ) احمد بن ابى نصر مىگويد : از امام رضا ( ع ) دربارهء قبر فاطمه - عليها السّلام - پرسيدم . فرمودند : « حضرت ، در خانهء خودش دفن شده . بعد كه بنى اميه مسجد پيامبر را توسعه دادند ، قبر حضرت در مسجد قرار گرفت . ظاهرا بايد همين طور باشد ، چون حضرت ، بسيار مواظب بود كه قبرش مخفى باشد ، لذا از حضرت على خواست ، كه او را مخفيانه دفن كند . اين كه حضرت را بخواهند براى دفن در قبرستان بقيع بيرون بياورند ، هر چند شبانه ، بالاخره سرو صدا ، و برخورد احتمالى با مردم مدينه ، آنها را از محل دفن حضرت آگاه مىكرد ، حتى اگر در روضهء پيامبر هم -\r\n","page_name":" 19 ","page_number":19},
  {"content":"\r\n\r\n\r\nنظم قرآن\r\nاوّلين مسأله‌اى كه در علوم قرآنى بايد مطرح شود ، اين است كه آيا قرآن ، يك كتاب\r\n\r\n\r\n","description":"","footnote":"\r\n- مىخواستند او را دفن كنند ، باز مردم آگاه مىشدند ، چون مردم ، هر روز بر سر قبر پيامبر مىرفتند ، و اگر مىديدند ، خاكهاى كنار قبر ، تغيير يافته مىفهميدند كه حضرت را در آن جا دفن كرده‌اند .\r\nدر سفرى كه به مكّه مشرّف شده بودم ، در قسمت پايين قبر پيامبر ، يك قفسهء كتابخانه گذاشته بودند ، ظاهرا آن جا بايد خانهء حضرت زهرا ، بوده باشد كه با قبر پيامبر حدود پانزده متر فاصله دارد . احتمال دارد ، قبر حضرت زهرا ، همان جا بوده باشد .\r\nسبب ناميده شدن حضرت به نامهاى زهرا ، فاطمه و بتول مرحوم صدوق ، در معانى الاخبار ( معانى الاخبار ، ص 64 ، ح 15 ) روايتى نقل مىكند : حدّثنا محمّد بن ابراهيم بن اسحاق الطّالقانّى - رحمهم اللّه - قال : حدّثنا عبد العزيز بن يحيى الجلودى ، قال : حدّثنا محمّدبن زكريّا الجوهرىّ ، عن جعفر بن محمّد بن عمارة ، عن ابيه قال :\r\nسألت ابا عبد اللّه - عليه السّلام - عن فاطمة لم سمّيت زهراء ؟ فقال : لانّها كانت اذا قامت فى محرابها زهر نورها لاهل السّماء كما يزهر نور الكواكب لاهل الارض ؛ پدر محمد بن عمارة مىگويد : از امام صادق - عليه السّلام - سؤال كردم از سبب ناميده شدن فاطمة ، به زهرا . حضرت فرمودند : او را زهرا ناميدند ، زيرا هر وقت در محراب عبادت مىايستاد ، نور او به اهل آسمانها ، روشنايى مىداد ؛ هم چنان كه ستاره‌هاى آسمان ، به اهل زمين روشنايى مىدهند .\r\nدر روايت ديگرى مىفرمايد : « انّا سمّيت الزّهراء لانّ اللّه عزّ و جلّ خلقها من نور عظمته ، ( حديث 16 همان مأخذ ) فاطمة ، را زهرا ناميدند ، چون خداوند - عزّ و جلّ - او را از نور عظمت خودش خلق كرده است ، امّا چرا حضرت را فاطمة مىنامند ؟ ( حديث 14 ) قال : انّما سمّيت فاطمة فاطمة ، لانّ اللّه عزّ و جلّ فطم من احبّها من النّار ؛ ( فى بعض النسخ ( عن النار ) حضرت را فاطمه ناميدند ، زيرا خداوند عزّ و جلّ ، دوستداران حضرت را از آتش جهنم جدا كرده . امّا چرا حضرت را بتول ناميده‌اند ؟ عن عمر بن علىّ ، عن ابيه ، علّى بن ابى طالب - عليه السّلام - قال : انّ النّبىّ - صلّى اللّه عليه و سلم - سئل : ما البتول ؟ فانّا سمعناك يا رسول اللّه تقول : انّ مريم بتول و فاطمة بتول ؟ فقال : البتول ، التّى لم ترحمرة قطّ اى لم تحض فانّ الحيض مكروه فى بنات الانبياء ؛ سؤال شد از پيامبر اكرم ، كه بتول به چه معناست ؟ ما از شما شنيده‌ايم كه مىگوييد : « حضرت مريم ، حضرت فاطمه بتول هستند . » پيامبر اكرم فرمودند : « بتول ، كسى است كه هرگز ، عادت ماهانه نشود ، زيرا عادت ماهانه در دختران انبياء ، مكروه و ناپسند است . امّا دنباله بحث : .\r\n","page_name":" 20 ","page_number":20},
  {"content":"\r\n\r\nهماهنگ و منظّم است يا نه ؟ چون اگر ما بخواهيم ، از آيات قرآن استفاده كنيم ؛ بايد معتقد باشيم كه تمام آيات قرآن ، با همهء خصوصياتش ، وحى الهى است ، زيرا اگر بگوييم الفاظ قرآن ، همه از جانب خداوند صادر شده و قرآن « محفوظ » است ؛ يعنى غير از الفاظ صادرة از طرف خدا ، لفظ ديگرى در آن وجود ندارد ، در اين صورت ، ممكن است كلمات و الفاظى كه از جانب خدا صادر شده نظم آن را چنان ، به هم زده باشند كه تمام مفاهيم قرآنى ، از ميان رفته باشد . حتى اگر بگوييد : « آيات قرآن و جمل قرآن ، دست نخورده باقى مانده ، كافى نيست ، چون گاهى جا به جايى يك آيه ، معناى مقصود خداوندى را عوض مىكند و باعث تأثير گذارى در ذهن ما مىشود ؛ بطور مثال ، « رسائل » شيخ انصارى را بنگريد اگر بگوييم : الفاظ و جملات رسائل ، همان الفاظ و جملاتى است كه مرحوم شيخ نوشته ، و هيچ تغييرى در كلمات و جملات شيخ ، به هنگام چاپ رخ نداده است ، امّا اين احتمال نيز وجود دارد كه خطها و پاراگرافها جا به جا شده باشند ، همين كه نظم پاراگرافها و سطرها به هم بخورد ، در فهم مطلب و مقصود اصلى شيخ تأثير منفى مىگذارد . حتى اگر ادّعا شود كه آيات دست نخورده باقى مانده ، امّا ترتيب سوره‌ها از نظم اصلى خود خارج شده ، اين هم ممكن است به فهم بعضى از مسائل قرآن خللى وارد سازد .\r\nاگر چند مقالهء به هم پيوسته را در كنار هم قرار دهند ، انسان مطلب را همان گونه كه مقصود است مىفهمد ، امّا اگر همين مقالات را به صورت ناپيوسته و بى ارتباط ، در كنار يكديگر قرار دهند در اين صورت ؛ مطلب اصلى فهميده نمىشود . اگر دريافتيم كه سوره‌هاى قرآن منظم و مرتب هستند آن گاه به راحتى مىتوانيم ترتيب آيه‌ها را در ابتدا و انتهاى سوره‌ها نيز مشخص كنيم . سوره‌ها با يكديگر سنخيتى خاص دارند همانند ارتباط و سنخيت آيات با همديگر . از ارتباط سوره‌ها با همديگر و طرز چينش آنها در كنار هم دريافتهايى حاصل مىشود كه در صورت عدم اين گونه چينش ، به دست نمىآيد . طبرسى در مجمع البيان ، دربارهء بسيارى از سوره‌ها مىگويد : « چون اين سوره به اين آيه ختم شد ، سورهء بعدى را با اين آيه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nشروع كرده است » ، و منظور او بىگمان ، وجود هماهنگى و ربط بين سوره‌هاست امّا او به اندازهء تفكّر زمان خودشان ارتباط بين سوره‌ها را مىفهميده ، ولى الآن با وجود بالاتر رفتن سطح آگاهيها ممكن است ، مسائل بيشترى از اين ارتباط بين سوره‌ها فهميده شود .\r\n\r\nنظم آيات و سور قرآن ، نظم الهى است\r\nتمام قرآن ؛ از حروف و كلمات گرفته تا آيات و سوره‌ها ، همه طبق وحى الهى تنظيم يافته است . و دليل ما بر اين مطلب عبارتست از :\r\n1 - قرآن مىفرمايد :   إِنَّ الَّذِينَ كَفَرُوا بِالذِّكْرِ لَمَّا جاءَهُمْ وَ إِنَّهُ لَكِتابٌ عَزِيزٌ لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ   « 1 » ؛ آنهايى كه به قرآن كفر ورزيدند ، زمانى كه قرآن برايشان آمد ؛ به درستى كه قرآن كتاب عزيزى است كه باطل از هيچ سو به آن راهى ندارد . » مراد از  مِنْ بَيْنِ يَدَيْهِ  اين است كه از زمان صدور وحى تا آن هنگام كه به پيامبر برسد ، ناصوابى به قرآن راه نيافته است ؛ چه از ناحيه شياطين كه دخالت كرده باشند ، و چه از ناحيهء جبرئيل كه اشتباه كرده باشد ، و يا خود پيامبر وحى را اشتباه فهميده باشد . و مراد از  مِنْ خَلْفِهِ  اين است كه بعد از پيمبر هم هيچ ناصوابى به قرآن راه نيافته است .  تَنْزِيلٌ مِنْ حَكِيمٍ حَمِيدٍ  ؛ قرآن ، نازل شدهء حكيمى مورد ستايش است . توصيف خدا به حكمت ، مىرساند كه خداوند همهء حسابها را كرده .\r\nو با نظم و دقت هر چيز را در جايگاه خود قرار داده تا به هدف خود برسد . پس خداوند براى هدفى كه همانا ابلاغ قرآن به مردم باشد ، قرآن را نازل كرده است . و محال است كه به هدف خود نرسد .\r\n2 - قرآن ، يك كتاب است ، و اوّلين خصوصيت كتاب ، نظم آن است ، زيرا كتابى كه بىنظم باشد نمىتوان به آن اصطلاح كتاب را بار كرد . بنابراين ، مجموعهء كلمات\r\n\r\n\r\n","description":"","footnote":"\r\n( 1 ) - فصلت / 41 - 42 .\r\n","page_name":" 22 ","page_number":22},
  {"content":"\r\n\r\nپراكنده را كتاب نمىگويند . حتى بر كشكولهايى كه بعضىها مىنويسند بطور مطلق نمىشود نام كتاب را بر آنها نهاد . قرآن ، كتاب هدايت است  ذلِكَ الْكِتابُ لا رَيْبَ فِيهِ هُدىً لِلْمُتَّقِينَ  « 1 » اگر روى كتابى نوشتند كتاب هدايت ، يعنى همهء اين كتاب ، مجموعه‌اى منظّم و مدوّن از طرف نويسنده است كه براى هدفى كه همانا هدايت باشد ، به نگارش در آمده است . در نتيجه ، هيچ باطلى به درون قرآن راه نيافته است ، چرا كه اگر آيات يا سوره‌هاى قرآن ، جا به جا شده باشند ، ورود باطل به قرآن صدق خواهد كرد ، زيرا ديگر اين قرآن غير از آن قرآنى است كه خداوند نازل فرموده و پيامبر آن را دريافت نموده است . اگر بر اين باور باشيم كه هيچ باطلى در حروف و كلمات و آيات قرآن راه نيافته ، امّا در سوره‌ها و ترتيب آنها راه يافته است ، در اين صورت ، چنين كتابى به درد هدايت نمىخورد . در يك كتاب معمولى هم اگر احتمال جابه‌جايى خطوط يا بعضى جمله‌ها را بدهيد ، اطمينانتان به آن كتاب و مطالبش سلب مىشود . چه برسد به اين كه ، آن كتاب ، كتاب هدايت باشد و بخواهيم همه عالم را به سمت آن فرا خوانيم . در صورتى كه اگر ما قائل به جابه جايى و به هم خوردن ترتيب حروف بشويم ، مخالفان حق دارند بگويند اگر خدا فرموده قبول داريم ، اما اين مطالب مورد اعتماد نيست . و اين حداقل حرفى است كه مخالفين مىتوانند بزنند و علاوه خود اين مصداق أتاه الباطل است .\r\n\r\nقول بعدم الهى بودن نظم قرآن\r\nبرخى مىگويند كه نظم آيات و سوره‌ها ، نظم الهى نيست ، چون قرآن ، پراكنده بوده ، و بعد در زمان عمر و عثمان يا در زمان ابوبكر سوره‌ها به اين نظم كنونى در آمده است . و دربارهء آيات نيز گفته‌اند : ما دليلى نداريم كه آيات و سوره‌ها حتما بايد به هم مربوط باشند . اگر جايى يقين پيدا كرديم كه آيات به هم مربوط هستند ، آن را بر مىگزينيم و اگر يقين نكرديم ، ديگر دليلى بر ارتباط نداريم . مرحوم علامه\r\n\r\n\r\n","description":"","footnote":"\r\n( 1 ) - بقره / 2 .\r\n","page_name":" 23 ","page_number":23},
  {"content":"\r\n\r\nطباطبايى ، در الميزان ، بعد از ذكر « ده » يا « بيست » آيه مىفرمايند : اين سلسلهء آيات به هم مربوطند ، امّا ارتباطى با آيات پيشين خود ندارند ، ولى ما حرف ايشان را قبول نداريم ، زيرا مىبينيم اين آيات همه به دنبال هم و در سطور پيوسته آمده‌اند . و به همين ترتيب حفظ شده ، و مجموعهء اين آيات را يك سوره ناميده‌اند . بنابراين ، معلوم است كه اين آيات در هم دخيل هستند . و گرنه معنى ندارد به آن مجموعهء آيات يك سوره بگويند . سوره عبارت است : از مجموعه‌اى از چند آيه . اگر آيات ، هيچ ارتباطى با هم نداشته باشند ، عنوان مجموعه بر آن صدق نمىكند . بعضى از فضلا و پژوهشگران علوم قرآنى نيز به پيروى از اكثر تاريخ نويسان مانند سيوطى در الاتقان و زركشى در البرهان فى علوم القرآن و ابو عبد اللّه زنجانى ، در كتاب تاريخ قرآن ، همين مطلب را تأييد كرده‌اند .\r\n\r\nكلام صاحب التمهيد\r\nصاحب التمهيد مىگويد : « و قد نجد تغييرا موضعيا فى آية او آيات على خلاف ترتيبه الطبيعى فى حين عدم نصّ خاص بشأن هذا التغيير و ربّما كانت الآية نزلت و كتبها كاتب ثم نزلت اخرى فكتبها كاتب آخر فى غيبة الاوّل فسجّلها قبل الاولى من غير ان يعلم بما سجّلها ذلك فعند الجمع الاخير فى حياة الرسول - صلّى اللّه عليه و آله و سلم - او بعد وفاته حصل ذلك التغيير الموضعى لعدّة قليلة من الآيات » . و اين مطلب را حتّى در ترتيب خود آيات هم قائل شده و مىگويد :\r\n« هذا احتمال نحتمله بشأن الآيات و هكذا آيات خرجت عن الترتيب الطبيعى و لم نجد عليها نصّا خاصّا و هذا الاحتمال بنفسه كاف فى عدم امكان الاستدل لفحوى آية بسياقة الخاص الّا اذا كانت المناسبة واضحة او علمنا بها من خارج » .\r\nبعد شواهدى براى تغيير در آيات ذكر مىكند و پس از آن چنين نتيجه مىگيرد :\r\n« و ينتج هذا البحث فى ما يأتى على الاجمال عدم امكان الاستناد فى تفسير آية او فهم فحواها الى موقعيته الخاصّة من آيات سابقة او لاحقة ، الّا بعد التاكّد القطعى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمن اصالة الترتيب الموجود بينها و بين قريناتها فى جملة من آيات نزلت دفعة واحدة » يعنى نتيجه اين مىشود كه ما در تفسير آيه يا فهم فحواى آيه ، نمىتوانيم به موقعيت خاص آيات قبل و بعد استناد كنيم ، مگر اين كه به قرينهء قطعى بفهميم كه اينها مجموعهء آياتى بوده‌اند كه يك جا نازل شده‌اند .\r\nاو همچنين دربارهء سوره‌ها مىفرمايد : « و امّا جمع السّور و ترتيبها بصورة مصحف مؤلّف بين دفعتين فهذا قد حصل بعد وفاة النبى - صلّى اللّه عليه و آله و سلّم - ، انقضى العهد النبوى و القرآن منثور على الصعب و اللّخاف و الرقاع و قطع الاديم و عظائم الاكتفاف و الاضلاع و بعض الحرير و القراطيس و فى صدور الرجال كانت السورة مكتملة على عهده - صلّى اللّه عليه و آله و سلم - مرتّبة آياتها و اسماءها غير انّ جمعها بين دفعتين لم يكن حصل بعده نظرا لترقّب نزول القرآن على عهده - صلّى اللّه عليه و آله و سلم - فما دام لم ينقطع الوحى لم يصحّ تأليف السور مصحفا الّا بعد الاكتمال و انقطاع الوحى . الا مرالذى لم يتحكّم و لم يكن يتحقّق الّا بانقضاء عهد النبوة و اكتمال الوحى » .\r\nاما جمع كردن سوره‌ها و ترتيب آنها به صورت يك كتاب ، بعد از وفات پيامبر اكرم به وقوع پيوست . زمان پيامبر گذشت در حالى كه قرآن ، پراكنده بود بر روى پوست درخت ، روى ورقهاى سفيدى از سنگ ، روى رقعه‌هاى مختلف ، تكه‌هاى چرم ، استخوانهاى كتف و دندهاى حيوانات ، حرير ، كاغذها و در سينه مردمان ( مثل اين كه تعدادى آيات قرآن روى استخوانى در خانهء ابوبكر بوده ؛ يك قسمت از قرآن روى دست بزى در خانهء عمر ؛ مقدارى از آيات روى چرمى در خانهء زيد بن ثابت ؛ قسمتى از قرآن روى كاغذ يا حريرى در خانهء شخص ديگر ) . « 1 » اسم سوره‌ها و تعداد آيات آنها در زمان پيامبر تكميل بوده است . « 2 » ولى هنوز به عنوان يك مجموعه ، تدوين نشده بود ، چون انتظار مىرفت كه در زمان حيات\r\n\r\n\r\n","description":"","footnote":"\r\n( 1 ) - اين تنها سخن ايشان نيست بلكه در تاريخ نيز اين مطلب آمده است .\r\n( 2 ) - اين حرف ايشان با حرف صفحهء قبل كه فرمودند : « آياتش را نمىدانيم مگر اين كه يقين كنيم » منافات دارد .\r\n","page_name":" 25 ","page_number":25},
  {"content":"\r\n\r\nپيامبر ، دوباره آياتى نازل شود . و تا آن زمان كه وحى بطور كامل منقطع نمىشد ، تأليف سوره‌ها به عنوان يك كتاب صحيح نبود وحى نيز منقطع نمىشد ، مگر اين كه عصر نبوت تمام شود و وحى الهى كامل گردد . »\r\n\r\nجواب ما به صاحب التمهيد\r\nاين مطلب را تمام نويسندگان تاريخ قرآن ذكر كرده‌اند . و اكثر معاصران نيز همين عقيده را دارند . اما مىدانيد نتيجهء اعتقاد به اين حرف چه مىشود ؟ به عنوان مقدمه خاطره‌اى را براى شما نقل مىكنم . در سال 1344 بعد از تبعيد حضرت امام خمينى ( ره ) به تركيه ، عده‌اى از روحانيان كه من نيز در ميان آنها بودم ، به اطراف كشور تبعيد شديم مرا به گنبد كاووس تبعيد كردند . در آن زمان « بهايى » ها در آن شهر فعاليت فراوانى داشتند . روزى عده‌اى از آنها پيش من آمده و سؤالى را مطرح كردند ، به اميد اين كه مرا به مكتب خود جذب كنند . گفتند : « پيامبر در چه سالى رحلت كرد ؟ .\r\nگفتم : 28 صفر سال دهم هجرت .\r\nگفتند : اگر پيامبر يك ماه ديگر زنده بود ، آيا در اين يك ماه ، بر پيامبر وحى نازل مىشد يا نه ؟ اگر مىگفتم : نه ، مىگفتند : اين چه پيامبرى است كه وحى براى او ارسال نمىشود ، و اگر مىگفتم : بله . مىگفتند : پس معلوم است آمدن وحى لازم است ، ولى جاى كسى كه وحى را دريافت كند ، خالى است . پس كسى بايد باشد كه پيام وحى را بگيرد . سيّد باب همان كس است كه وحى را از خداوند دريافت مىكرد پس دين اسلام ، خاتم اديان نيست . همان حرف « بهايى » ها را اين تاريخ نويسان به نحو ديگرى بيان مىكنند . مىگويند : در زمان پيامبر قرآن را نمىتوانستند جمع كنند ، زيرا تا هنگامى كه پيامبر زنده بود احتمال نزول وحى نيز وجود داشت ، و بايد بعد از انقطاع وحى ، قرآن را به صورت يك كتاب گرد آورد . سؤال ما اين است : آيا قبول داريد كه پيامبر ، پيامبر است و با خدا ارتباط دارد يا نه ؟ آيا خداوند نمىدانسته پيامبر چه وقت از دنيا مىرود ؟ آيا خود پيامبر از طريق وحى به زمان رحلت خود\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nآگاهى نداشته است ؟\r\nدر كتب اهل سنّت هم در رابطه با نزول سورهء فتح آمده كه پيامبر بعد از نزول اين سوره ، فرمودند : از اين سوره فهميدم كه امسال ، آخرين سال عمر من است . پس پيامبر با اين وصف زمان رحلت خود را مىدانست . آيا باز در جمع قرآن كوتاهى كردند . از طرفى ، انتظار وحى مجدّد چه مانعى بر سر راه جمع آورى قرآن مىتواند باشد ؟ اصحاب ، قرآن را جمع مىكردند ، و اگر آيات جديدى هم نازل مىشد ، پيامبر مىفرمودند : كه اين چند آيه را در فلان جا ، قرار دهيد ) . در روز غدير خمّ به پيامبر امر مىشود كه جانشين خود را معرّفى كن ، آيا پيامبر از اين امر خدا متوجه نشد كه آخر عمرشان نزديك است ؟ اگر به يك آدم معمولى بگويند آقا وصيّت خود را بكن ، يا بگويند جانشين خودت را معيّن كن ؛ حداقّل چيزى كه او احتمال مىدهد آن است كه مرگش نزديك است . حتّى پيامبر در ابتدا از معرّفى جانشين بعد از خودش ترسيد . ولى دوباره او را امر به معرّفى جانشين مىكنند با تأكيد فراوان آن هم با تعبير :  وَ إِنْ لَمْ تَفْعَلْ فَما بَلَّغْتَ رِسالَتَهُ  « 1 » اگر نگويى ، اصل رسالت بيهوده مىماند . بنابراين ، براى كسى كه قرار است مدتى طولانى زنده بماند ، اين گونه تأكيد كردن ، براى انتخاب جانشين بىمورد است . پس مىبينيد كه اعتقاد به اين مطلب ، چه حربه‌هايى را مىتواند دست دشمن دهد . البته من در جواب آن بهايىها گفتم :\r\nبله ! اگر پيامبر زنده بود وحى مىآمد . ولى نه راجع به مسائلى كه بايد در قرآن ثبت شود ؛ بلكه تكرار يا تأكيد بعضى مسائل قبلى مىبود . و يا براى دلدارى پيامبر نازل مىشد . زيرا وقتى پيامبرى چون حضرت محمّد - صلّى اللّه عليه و آله و سلم - از دار دنيا خارج مىشوند ؛ يعنى كارهايش تمام شده و ديگر مطلب گفتنى باقى نمانده است .\r\n\r\nدلائل صاحب تمهيد\r\nجالب اين جاست كه صاحب « التمهيد » وقتى مىخواهد براى مدّعايش دليل\r\n\r\n\r\n","description":"","footnote":"\r\n( 1 ) - مائده / 67 .\r\n","page_name":" 27 ","page_number":27},
  {"content":"\r\n\r\nبياورد ، به جاى اين كه به آيه‌اى از قرآن استناد كند ، مىگويد : « قال جلال الدين سيوطى : كان القرآن كتب كلّه فى عهد رسول اللّه - صلّى اللّه عليه و آله و سلم - لكن غير مجموع فى موضع واحد و لا مرتّب السور » .\r\nمگر جلال الدين سيوطى كيست كه ما به حرف او احتجاج كنيم . ما تقريبا كتاب « الاتقان » را كاملا تدريس كرده‌ايم ، در خيلى جاها پراكنده گويى دارد . كتاب « الاتقان » مانند يك كتاب مادر است كه عقايد و آراى مختلف را جمع آورى كرده است . امّا سيوطى در اين فنّ ، مجتهدى صاحب نظر نيست .\r\nو عجيب اين است ، كه صاحب التمهيد به عنوان دليل ، اوّل به كلام سيوطى استدلال مىكند ، بعد از آن ، روايتى از امام صادق - عليه السّلام - آورده كه : قال الصادق - عليه السّلام - قال رسول اللّه - صلّى اللّه عليه و آله و سلم - لعليّ - عليه السّلام - : يا علىّ القرآن خلف فراشى فى الصّحف و الحرير و القراطيس فخذوه و اجمعوه و لا تضيّعوه ؛ اى على ، قرآن در پشت فراش من است در صحيفه‌ها و حريرها و كاغذها ، پس آن را جمع كنيد و ضايع نكنيد .\r\nآنچه بايد مطرح شود آن است كه « القرآن خلف فراشى » يعنى چه ؟ فراش ، يعنى بساط و زيرانداز . و ظاهر اين سخن ، يعنى قرآن در زير همين زيراندازى است كه روى آن نشسته‌ام يا خوابيده‌ام . چنين عملى از يك مسلمان عادى سر نمىزند ، چه رسد به پيامبر . « 1 » سالها پيش وقتى در زندان بودم ، گاهى اوقات مىخواستم عينكم را روى قرآن بگذارم ، يكى از آقايان مىفرمود : عينك را روى قرآن نگذاريد . آن وقت پيامبر قرآن را گذاشته زيرا فراشش ! و اگر بگوييد : جمل مشتق برذاتى كه « انقضى عنه المبدأ » هم صحيح است و لو مجازا ، با اين وصف ، پيامبر ديشب روى او خوابيده بود ، حالا جمع كرده و گذاشته كنار .\r\nمىگوييم : آيا بايد قرآن را زير آن تشك بگذاريم يا روى آن ؟ اگر بگوييم قرآن را\r\n\r\n\r\n","description":"","footnote":"\r\n( 1 ) - كسى در مكاشفه ديده بود كه خدمت حضرت ولىّ عصر - عجل اللّه تعالى فرجه الشريف - رسيده است . و حضرت از اين كه قرآن را روى زمين مىگذارند بسيار عصبانى شده بود .\r\n","page_name":" 28 ","page_number":28},
  {"content":"\r\n\r\nپشت تشك گذاشته ، چنين عملى از پيامبر بعيد است . علاوه بر اين به قول شما ، پيامبر فرموده كه : « القرآن خلف فراشى » . بنابراين ، اگر قرآن ، در زمان حضرت جمع آورى نشده باشد بايد مىفرمودند : « 1 » « آيات القرآن خلف فراشى » . ولى پيامبر فرموده : « القرآن خلف فراشى » . و ذكر « فى الصّحف و الحرير و القراطيس » هم منافاتى با قرآن جمع شده ندارد . يعنى قرآن جمع و منظم شده ، كه بخشى از آن ، در صحيفه است و قسمتى در حرير ، و مقدارى در قراطيس . ما هم گاهى مىگوييم :\r\nكتابى نوشته‌ام ، امّا بخشى از آن را در كاغذ كاهى ؛ مقدارى را در كاغذ سفيد ، و قسمتى از آن را هم در پارچه نوشته‌ام . بنابراين با تنظيم و ترتيب منافات ندارد . بعد هم كه پيامبر فرمود : « فخذوه » يعنى قرآن را بر داريد « و اجمعوه » يعنى : ته بندى كنيد و اينها را به هم متصل نموده و يكى كنيد . و احتمال دارد مراد از « و اجمعوه » يعنى مواظب باشيد قرآن پراكنده نشود . لذا بعدش « و لا تضيّعوه » دارد « اضاعة » تنها به اين نيست كه آيه‌اى فرو افتد و شايد عبارت « قرآن را ضايع نكنيد » به همان معنايى باشد كه حضرت على - عليه السّلام - فرمودند : « اللّه اللّه فى القرآن » . علاوه بر اين حرفها اين روايت اصلا سند ندارد .\r\n\r\nكلام صاحب تمهيد در جمع آورى قرآن\r\nصاحب التمهيد ، پس از استدلال به سخنان سيوطى و رواية امام صادق - عليه السّلام - مىنويسد : « اوّل من قام بجمع القرآن بعد وفاة النبى - صلّى اللّه عليه و آله و سلم - مباشرة و بوصيّة من النبى هو الامام على بن ابى طالب ثم قام بجمعه زيد بن ثابت بامر من ابى بكر كما قام بجمعه كلّ من ابن مسعود و ابىّ بن كعب و ابى موسى الاشعرى و غير هم حتّى انتهى الامر الى دور عثمان فقام بتوحيد المصاحف و ارسال نسخ موحّدة الى اطراف البلاد و حمل الناس على قرائتها و ترك ماسواها على ما سنذكر » .\r\nاولين كسى كه بعد از وفات پيامبر مباشرة به جمع آورى قرآن پرداخت ، حضرت\r\n\r\n\r\n","description":"","footnote":"\r\n( 1 ) - ظاهرا به بعض قرآن هم قرآن گفته مىشود ، لذا به نظر مىرسد اين اشكال وارد نباشد .\r\n","page_name":" 29 ","page_number":29},
  {"content":"\r\n\r\nعلى - عليه السّلام - بود بعد از ايشان ، زيد بن ثابت به امر ابوبكر قرآن را جمع آورى كرد . آن چنان كه ابن مسعود و ابىّ بن كعب و ابو موسى اشعرى و ديگران نيز به جمع آورى قرآن پرداختند . تا اين كه دوران خلافت عثمان رسيد . عثمان تمام مصاحف را به يك صورت در آورد ، و نسخه‌هاى يكنواختى از آن را به شهرهاى اطراف فرستاد . و مردم را به قرائت همان نسخهء و ترك قرائت نسخ ديگر وادار كرد .\r\nشما ببينيد اگر قرآن بخواهد به زبان‌هاى مختلف ترجمه شود ، و در دست مردم دنيا قرار بگيرد چه مىشود ؟ ما ادّعا داريم كه تمام عالم بايد به انسانيّت برسند ، و اين هدف جز با برنامه‌هاى الهى ميّسر نمىشود ، و تنها برنامهء منظم و حفاظت شده را ، قرآن مىدانيم . حالا اگر مردم در اين صورت به اين شكل بفهمند كه قرآن ، زمان پيامبر جمع نشد ، و بعد از پيامبر ، هر كسى مثل على ، زيد ، ابو موسى و ابىّ بن كعب ، مشغول جمع آورى قرآن شدند - كه در اين ميان جمع حضرت على - عليه السّلام - بر وفق ترتيب نزول آيات بوده است و محلّ نزول آيات و شأن نزول آيات نيز بيان شده است . كعبى مىگويد : زمانى كه حضرت پيامبر - صلّى اللّه عليه و آله و سلم - از دنيا رفت : على بن ابى طالب - عليه السّلام - در خانه‌اش نشسته ؛ و قرآن را به ترتيب نزول جمع آورى كرد كه اگر قرآن على - عليه السّلام - يافت شود ؛ علم كثيرى در آن موجود است . عكرمة مىگويد : « اگر جنّ و انس جمع شوند تا كتابى مانند كتابى على - عليه السّلام - تأليف كنند ، نخواهند توانست . » « 1 » - چگونه با بودن چنين سخنانى دربارهء قرآن ، به اين كتاب اطمينان و اعتماد خواهند كرد ؟ همه مسلمين كه على - عليه السّلام - را همچون خود پيامبر - صلّى اللّه عليه و آله و سلم - نمىدانند بعلاوه قرآن جمع آورى شده آنحضرت كه مورد قبول واقع نشد . البته بايد توجه داشته باشيم كه دربارهء جمع آورى قرآن ، توسط حضرت امير - عليه السّلام - رواياتى در كتب شيعه وجود دارد ، ولى اين روايات بطورى كه مراجعه كرده‌ام مسند و معتبر\r\n\r\n\r\n","description":"","footnote":"\r\n( 1 ) - التمهيد : « و كان جمع على - عليه السّلام - وفق ترتيب النزول مع الاشارة الى مواقع نزولها و مناسبات النزول .\r\nقال الكعبى : لمّا توفّى رسول اللّه - صلّى اللّه عليه و آله و سلّم - قعد علىّ بن ابى طالب فى بيته فجمعه على ترتيب نزوله و لو وجد مصحفه لكان فيه علم كبير . و قال عكرمة : لو اجتمعت الانس و الجن على ان يؤلّفوه كتأليف على ابن ابى طالب ما استطاعوا » .\r\n","page_name":" 30 ","page_number":30},
  {"content":"\r\n\r\nنيستند . علاوه بر اين ، ممكن است ، منظور از جمع قرآن ، جمع آيات پراكنده و تنظيم آنها نباشد ، بلكه به معناى ايجاد الفت و ارتباط بين مفاهيم آيات و سوره‌ها با يكديگر باشد . كه هيچ مفسّرى تاكنون موفّق نشده ارتباط بين همه آيات و سوره‌هاى قرآن را بيان كند . ولى حضرت امير - عليه السّلام - اين كار را انجام دادند .\r\nپس با بودن آيه‌اى كه مىفرمايد :  لا يَأْتِيهِ الْباطِلُ  « 1 » نمىشود به روايات غير صحيحه و گفتار چند تاريخ نويس كه نظرشان بر خلاف نصّ صريح قرآن است استدلال كرد ، و گفت : در نظم آيات و سور ، تغيير و تحوّل پديد آمده است . آياتى كه از جانب خدا نازل مىشده قطعا نظمى داشته است . نمىتوان گفت : خدايى كه همه كارهايش بر اساس نظم و دقّت است ، در انزال سوره‌ها و آيات دچار بىنظمى شده باشد . اگر نظم و ترتيب قرآن كنونى ، همان نظم خدايى است ، به مطلوب رسيده‌ايم و گر نه بايد ورود باطل در قرآن را قبول كنيم كه البته اين پندار مخالف نصّ صريح قرآن است .\r\nاگر بگوييد مراد از حفظ قرآن ، حفظ موادّ قرآن است نه ساختار الفاظ قرآن . ما يك ماده حرف داريم ، يك نظم ، مثلا اگر لفظ زيد را عكس نموده ، و ديز شود باز ماده محفوظ است . يعنى تك تك حرفها ، اما هيأت محفوظ نيست ،  لا يَأْتِيهِ الْباطِلُ  مىخواهد بگويد هم مواد هم هيأت باطل در او راه ندارد . بنابراين عوض شدن و جا به جايى هيأت نيز منافات دارد با حفظ قرآن . پس همانطور كه تغيير هيأت حروف با حفظ قرآن منافات دارد ، تغيير هيأت كلمه ، كلام ، آيات و سور هم با حفظ قرآن منافات دارد .\r\n\r\nدست استعمار\r\nمرحوم آية اللّه العظمى نجفى مرعشى ( ره ) براى بنده نقل كردند كه : مرحوم سردا\r\n\r\n\r\n","description":"","footnote":"\r\n( 1 ) - فصلت / 42 .\r\n","page_name":" 31 ","page_number":31},
  {"content":"\r\n\r\nكابلى « 1 » به من گفت : كه نزد مرحوم آقا ميرزا حسين نورى ، صاحب مستدرك نشسته بودم ، و مشغول كار روى كتاب مستدرك بوديم ؛ ناگهان سيّدى معمّم آمد و دائم بر روى دستش مىزد و اظهار تأسف مىكرد . مرحوم حاجى نورى فرمودند : « آقا چه شده ؟ » گفت : « آه از ظلمى كه خدا به جدّم ، على بن ابى طالب - عليه السّلام - كرده است . » گفتيم : چطور ؟ گفت : « خدا كه مىدانست جدّم على ، اين همه دشمن دارد . چرا نام على را در قرآن ذكر نكرد تا اين قدر مردم با او مخالفت نكنند » . مرحوم حاجى نورى فرمودند : اتفاقا خدا اين كار را كرده . نه در يك جا ، بلكه در چند جاى قرآن .\r\nسيّد با تعجّب پرسيد : در كجاى قرآن ؟ مرحوم حاجى نورى فرمود : فردا بيا تا به تو نشان دهم . فردا ايشان آمد . و مرحوم حاجى نورى ظاهرا سورهء ولايت را آورد . « 2 » « انّا انزلنا نورين نيّرين محمّدا و عليّا » . بعد از آن ، سيّد هر روز مىآمد و ورقه‌ايى را كه دنبالهء اين سورهء جعلى در او بود از مرحوم حاجى نورى مىگرفت : و براى مرحوم نورى دعا مىكرد . بعد به طريقى اين ورقه‌ها ، به دست مرحوم حاج شيخ محمد رضا كه از بازاريان تهران و از مريدان مرحوم حاج نورى بود ، رسيد .\r\nايشان آن كتاب را چاپ كردند . مرحوم آقاى نجفى فرمودند : سردار كابلى به من گفت كه مدتها از اين ماجرا گذشت . روزى من براى تمديد ويزا به كنسولگرى انگليس رفتم . « 3 » ديدم شخصى با كلاه شاپو و عينك دودى و ريش تراشيده ، همينطور به من نگاه مىكند و لبخند مىزند . بعد به من گفت : آقا شما مرا نمىشناسى ؟ گفتم : به نظرم آشناييد ؛ ولى يادم نمىآيد شما را كجا ديده‌ام . گفت :\r\nمن همان سيّدى هستم كه آمدم خدمت حاجى نورى و سوره‌هايى كه اسم على در او بوده ، از ايشان گرفتم و بردم . آقاى نجفى فرمودند : ببينيد در حقيقت كار از اوّل ، زير نظر انگليس بوده اگر ما دربارهء تنها چيزى كه براى هدايت بشريت نازل\r\n\r\n\r\n","description":"","footnote":"\r\n( 1 ) - كه در شرح قبله و وقت لمعه جزوه‌اى نوشته است .\r\n( 2 ) - مرحوم آشتيانى هم در حاشيهء الرسائل مفصلا سورهء ولايت را به نقل آورده است . اصل اين سوره ، جزء كتاب « دبستان المذاهب » است كه از جعالين است ، و نوشته اين سوره در قرآن بوده و افتاده است !\r\n( 3 ) - هندوستان در آن زمان زير سلطهء انگليس بود .\r\n","page_name":" 32 ","page_number":32},
  {"content":"\r\n\r\nشده اين حرفها را جعل كنيم و در دنيا انتشار دهيم ، چه پيش خواهد آمد ؟ و از اسلام چه مىماند ؟\r\nاگر بگوييم عمر ، ابوبكر و يا عثمان قرآن را جمع كرده‌اند . اينها وضعشان در تاريخ معلوم است . فقط مىماند زيد بن ثابت كه از خوبان اين گروه است . اگر بگوييم زيد بن ثابت قرآن را جمع كرده ، ولى بعضى كلمات يا سوره‌ها را جابجا كرده است ، احدى به اين قرآن اعتماد نخواهد كرد .\r\n3 - از جمله دلايل ما بر الهى بودن نظم قرآن آيهء 101 سورهء نحل است :  وَ إِذا بَدَّلْنا آيَةً مَكانَ آيَةٍ  و از آن در مىيابيم كه قرآن مجموعه منظمى بوده كه گاهى با نظر وحى ، جاى آيات با يكديگر عوض مىشده است . و در روايت هم آمده كه وقتى بر پيامبر آيه‌اى نازل مىشد ، مىفرمودند : « آيه را در فلان جا قرار دهيد . » و اين نشان مىدهد كه قرآن مجموعه‌اى الهى و مرتبط با وحى است .\r\n4 - و نيز در آيهء 5 سورهء فرقان ، دارد كه مخالفان مىگفتند : « اين قرآن افسانه است » . مىدانيد اسطوره ، بدون نظم امكان ندارد . مهمترين مسأله اسطوره و افسانه ، نظم آن است . آنها تا آن اندازه قرآن را منظم و هماهنگ مىيافتند كه مىگفتند : « قرآن افسانه و اسطوره است . » و اين نشان مىدهد كه قرآن حتى در نظر گاه آنها نيز منظم بوده است .\r\nانسان وقتى مشغول قرائت قرآن است ، گاهى كه مىخواهد وقف كند ، مىگويد :\r\nبگذار سر مطلب برسم ، آن وقت وقف مىكنم ، ولى گويى سر مطلب نمىرسد ، هر چه مىخواند مىبينيد به مناسبتى با آيهء قبل مربوط است ، حتّى سورهء بقره كه معضلترين سورهء قرآن است پيوستگى و ارتباط آيات آن را در خواهد يافت .\r\n5 - در آيهء 13 سورهء عبس مىگويد :  فِي صُحُفٍ مُكَرَّمَةٍ  يعنى قرآن در صحيفه‌هاى مكرّم است . از اين جا معلوم مىشود كه قرآن كتاب منظمى است و گرنه در صحف مكرّم بودن معنا ندارد .\r\n6 - در قرآن بارها سخن از اهل كتاب ، تورات ، انجيل و زبور به ميان آمده كه اينها\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nهم تراز قرآن هستند و قرآن مصدّق آنهاست . و ما مىدانيم كه آن كتابها يك جا بوده‌اند . دربارهء تورات دارد كه  أَخَذَ الْأَلْواحَ وَ فِي نُسْخَتِها هُدىً وَ رَحْمَةٌ  « 1 » دربارهء تورات و انجيل كسى اظهار نظر نكرده است كه در آغاز ، آيات پراكنده بوده‌اند و بعد جمع شده‌اند ، امّا دربارهء قرآن برخى گفته‌اند كه پراكنده بوده و عمر و عثمان آن را جمع كرده‌اند .\r\n7 - كلمهء سوره به معناى قطعه است و قطعه عبارت از يك مجموعهء منظم است .\r\nاين كه بر روى تعدادى از آيات نام سوره اطلاق شده است خود ؛ نشان دهندهء عنايت به محتواى آيات است . و نام سوره‌ها را هم از روى محتواى آيات برگزيده‌اند .\r\nمن بيست دليل براى اثبات نظم قرآن جمع آورى كرده‌ام كه فهرست وار آنها را بيان مىكنم :\r\n1 - كلمهء كتاب به معناى ربط است ، نوشته‌هاى پراكنده و بىربط را كتاب نمىگويند .\r\nبنابراين ، اطلاق « كتاب » بر قرآن نشان دهندهء ارتباط تمام آيات قرآن با هم مىباشد .\r\n2 - تعبير « هذا » در  إِنَّ هذَا الْقُرْآنَ  « 2 » نشانگر اين است كه قرآن يك مجموعه است و گرنه با « هذا » به آن اشاره نمىكنند .\r\n3 - كلّ رواياتى كه قرآن را تمجيد كرده‌اند ، آن را به عنوان يك مجموعهء واحد تمجيد كرده‌اند .\r\n4 - اطلاق « فاتحة الكتاب » بر سورهء حمد نيز دليلى بر « مجموعه بودن » قرآن است . فاتحة ؛ يعنى ديباچه ، پس معلوم است ، كتابى وجود دارد كه سورهء حمد ديباچهء آن است . در سورهء « حجر » فاتحة الكتاب را در مقابل قرآن قرار داده است :\r\n سَبْعاً مِنَ الْمَثانِي وَ الْقُرْآنَ الْعَظِيمَ  « 3 » ؛ يعنى كلّ قرآن كه به صورت يك مجموعهء\r\n\r\n\r\n","description":"","footnote":"\r\n( 1 ) - اعراف / 154 .\r\n( 2 ) - النمل / 76 .\r\n( 3 ) - حجر / 87 .\r\n","page_name":" 34 ","page_number":34},
  {"content":"\r\n\r\nمنظمى است همه بطور فشرده در سورهء حمد است .\r\nدر صحيح بخارى ( در ج 6 صفحهء 13 ) دارد كه : « الفاتحة اعظم سورة من القرآن » .\r\nدر تفسير برهان « 1 » دارد كه پيامبر فرمودند : « فافرد الامتنان علىّ بفاتحة الكتاب و جعلها بازاء القران العظيم ؛ خداوند بر من منّت نهاد با فاتحه الكتاب ، و آن را در مقابل كلّ قرآن قرار داد . » ؛ يعنى تمام قرآن در سورهء فاتحة الكتاب جمع است . اين كه در روايات است « لا صلوة الّا بفاتحة الكتاب » نماز بدون قرائت فاتحة الكتاب ، اصلا نماز نيست . براى اين است كه نماز ، توجه به خداست و در نماز با خدا سخن مىگوييم ، و خدا نيز در قرآن با ما سخن مىگويد ، بنابراين تمام قرآن در سورهء فاتحه نهفته است . از اين جهت در بعد عرفانى مىگويند كسى كه در خواندن سورهء حمد حضور قلب ندارد ، گويى نماز نخوانده است .\r\n5 - رواياتى دلالت مىكنند بر اين كه پيامبر در قرار دادن آيات در محلّ مناسبش دخالت داشته است كه در اين جا فقط آدرس بعضى از آنها را ذكر مىكنيم : الاتقان سيوطى ، ج اوّل ، صفحهء 62 ؛ مجمع البيان طبرسى جلد دوّم ، صفحهء 394 ؛ تفسير شبّر ، صفحهء 83 ؛ تاريخ يعقوبى ، جلد دوّم ، صفحهء 36 .\r\n6 - اگر نظم فعلى قرآن ، نظم الهى نباشد و به وسيلهء خلفا حاصل شده باشد ، محال است ، چنين نظمى از آنان سر بزند ، و قطعا در قرآن شائبه‌هاى باطل راه مىيافت ، در حالى كه مىفرمايد :  لا يَأْتِيهِ الْباطِلُ  . « 2 » 7 - نامگذارى سوره‌ها خود دليلى بر الهى بودن نظم قرآن است ، چرا كه اسرار نامگذارى سوره‌ها را حتّى علما هم درك نمىكنند ؛ مثلا چرا سورهء بقره را به اين نام ناميده‌اند ، در حالى كه اين همه مطالب گوناگون در سورهء مزبور است ؟ اين نامگذاريها به همين آسانى نبود كه به فكر عمر و عثمان برسد .\r\n8 - تناقض روايات مخالفان بر اين كه پيامبر قرآن را جمع نكرده است .\r\n\r\n\r\n","description":"","footnote":"\r\n( 1 ) - البرهان في تفسير القرآن ، ج 1 ، ص 26 .\r\n( 2 ) - فصلت / 42 .\r\n","page_name":" 35 ","page_number":35},
  {"content":"\r\n\r\n9 - آيا پيامبر وظيفه‌اى مهمتر از جمع كردن قرآن داشته است ؟ حتّى بعد از پيامبر ، وظيفهء معصومان اين بوده كه قرآن واقعى را براى مردم بگويند . امّا اين كه هيچ كدام از امامان به اين قرآن دست نمىزنند ، حاكى از اين است كه نظم قرآن ، نظم الهى است و احتياج به تصرّف ندارد . « اگر گفته شود كه خلفا قرآن را به اين صورت جمع كرده‌اند . بايد گفت : « فرقى نمىكند ، ما مىگوييم نظم قرآن ، نظمى الهى است ، هر چند به دست عمر و عثمان صورت گرفته باشد . اين خدا بوده است كه بر ذهن و زبان آنها انداخته است . » 10 - اگر قرآن توسط غير معصوم جمع آورى شده باشد ، بسيار سست و بىارزش مىشود . ما پيامبر را از عيوب جسمانى مهم مبرّا مىدانيم ؛ آن وقت چطور ممكن است ، قرآن كه مهمترين كتاب عالم آفرينش است ، بگوييم آن را غير معصوم جمع آورى كرده است .\r\n11 - در روايات دارد كه قرآن به صورت جوانى زيبا ، در معاد جلوه‌گر مىشود .\r\nاين كه باطن قرآن به صورت « جوانى » جلوه مىكند ، نشان دهندهء آن است كه قرآن ظاهر منظم و مرتبطى دارد كه باطنش هم آن گونه است .\r\n12 - رواياتى كه معتقدان به جمع آورى قرآن ، توسط خلفا ذكر كرده‌اند ، در معرض اتهام و سقم است . و ما اطمينانى به اين روايات نداريم ، زيرا آنها به احتمال قوى مىخواستند با اين حرفها ، فضيلت خلفا را زياده از حد نشان دهند ، و بر فرض كه راويان موثّقى اين احاديث را نقل كرده باشند ، ميزان در عمل به خبر ، وثاقت روايت است نه وثاقت راوى . اهل تسنّن ، از مسجد سازى خلفا ، از چاپ كردن قرآن به دست آنها بهره مىبرند ، چه برسد به اينكه بگويند قرآن را خلفاى ما جمع كرده‌اند .\r\n13 - رواياتى كه تدوين قرآن را به حضرت على - عليه السّلام - نسبت مىدهد ؛ تنها گردآورى تفسيرى و تأويلى آيات قرآن بوده ، نه اين كه خود آيات را حضرت على - عليه السّلام - جمع نموده باشد . چون مخالفان براى اثبات ادلهء خود به جمع\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعلى - عليه السّلام - هم استدلال كرده‌اند .\r\n14 - رواياتى كه مخالفان نقل كرده‌اند ، نوعا بىسند يا فاسد السّند يا مرسل هستند .\r\n15 - وجدان ، بر الهى بودن نظم قرآن شهادت مىدهد . همه دنبال اين هستند كه ببينند هر آيه‌اى با آيهء قبلى و بعدىاش چه ارتباطى دارد . صاحب مجمع البيان مىگويد : « چون سورهء قبلى را به اين مطلب ختم كرد ، لذا سورهء بعدى را با اين مطلب آغاز كرد ؛ يعنى بين آيات ارتباط و پيوستگى وجود دارد . حتّى سنّيها بحث كرده‌اند كه آيات « ولايت » در سورهء مائده چه ارتباطى با آيات قبل و بعد دارد ؟ اگر واقعا قرآن داراى نظمى نبود ، آنها دنبال اين گونه بحثها نمىرفتند . » .\r\n16 -  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  خدا ، حافظ قرآن است ، هر چند نظم قرآن باشد .\r\n17 - لازمهء اعتقاد به جمع آورى به وسيلهء خلفا ، اعتقاد به نوعى تحريف است ، زيرا پس و پيش كردن آيات قرآن نيز نوعى تحريف است . صاحب التمهيد مىگويد :\r\n« دليلى نداريم كه جلو و عقب بودن آيات ، به نظم الهى باشد ، بلكه بر خلافش دليل داريم » . در اين باره پيش از اين مطالبى را ذكر كرديم .\r\n18 - حكومت شيخين خيلى قوى بود ، على - عليه السّلام - را دست بسته به مسجد بردند ، ولى هيچ گونه اعتراضى نكرد چرا ؟ گر چه بالأخره على - عليه السّلام - در خطبهء شقشقيّه حرف خود را زد . نتايج و پيامد حكومت عثمان را به صراحت بيان كرد . از عوارض حكومت عمر ، لااقل آن مقدارى را كه همه قبول داشتند بيان كرد كه عمر مردى خشن بود « فصيّرها فى حوزة خشناء ، يغلظ كلمها و يخشن مسّها و يكثر العثار فيها و الاعتذار منها ؛ ابو بكر خلافت را در جاى نامناسب و ناهموار خود قرار داد ( عمر را بعد از خود خليفه كرد ) در حالتى كه عمر سخن تند و زخم زبان داشت ، ملاقات با او رنج آور ، و اشتباه او بسيار ، و عذر خواهيش در آنچه به غلط فتوا داده بىشمار بود . »\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nوضع حكومت ابوبكر را چون نمىتوانسته صريحا بگويد ، بطور مبهم گفته كه :\r\n« فصبرت و فى العين قذى و فى الحلق شجا ارى تراثى نهبا ؛ پس صبر كردم ، در حالتى كه خارى در چشمانم و استخوان در گلويم بود و ميراث خود را تاراج رفته مىديدم . » معلوم مىشود ، حكومت ابوبكر خيلى سخت‌تر بوده ، چون هم عمر بود و هم ابوبكر و هر دو دست در دست يكديگر داشتند . آيا حفظ قرآن ، مهمتر از آن نبوده است ؟\r\n19 - قرآن مىفرمايد :  إِنَّ عَلَيْنا جَمْعَهُ وَ قُرْآنَهُ  « 1 » ؛ جمع كردن قرآن و خواندن آن بر ماست . خدا جمع قرآن را به خودش نسبت داده است ، نه به عمر و عثمان ! 20 - از مخالفان مىپرسيم شما معتقديد كه عمر و عثمان قرآن را جمع كرده‌اند ، پس چرا به تحريف قرآن باورمند نمىشويد ؟ شما مىگوييد : قرآن تحريف نشده ، به دليل آياتى مانند :  إِنَّ عَلَيْنا جَمْعَهُ وَ قُرْآنَهُ  و  إِنَّا لَهُ لَحافِظُونَ  . در صورتى كه حرفهايتان با يكديگر سازگارى ندارد .\r\n21 - آيات  لا تُحَرِّكْ بِهِ لِسانَكَ لِتَعْجَلَ بِهِ  « 2 » و  لا تَعْجَلْ بِالْقُرْآنِ  « 3 » دلالت بر حسّاسيّت پيامبر نسبت به قرآن دارد . در تفسيرها گفته‌اند : پيامبر بسيار مواظب قرآن بوده است . آن وقت مىشود ، قبول كرد كه پيامبر قرآن را به حال خود رها نموده تا عمر بيايد آن را سرو سامان بدهد .\r\nمرحوم علامه طباطبايى ، از آنهايى است كه زياد به نظم قرآن در زمان پيامبر اعتقاد ندارد ، ( در عين حال ) ، در بعضى جاها به سياق آيات استدلال مىكند . اگر نظم قرآن نظم الهى نيست . پس چرا به سياق آيات استدلال مىكنيد ؟\r\n\r\n\r\n","description":"","footnote":"\r\n( 1 ) - قيامت / 18 .\r\n( 2 ) - قيامت / 17 .\r\n( 3 ) - طه / 114 .\r\n","page_name":" 38 ","page_number":38},
  {"content":"\r\n\r\n\r\nدرس سوم\r\n\r\nقرآن در چه زمانى جمع آورى شده است ؟\r\nبه اعتقاد ما ، قرآن در زمان پيامبر اكرم و زير نظر خود ايشان جمع آورى شده است .\r\nدر بحثهاى گذشته آيه‌اى را در اين زمينه بيان كرديم ، در ادامه آيهء ديگرى را ذكر مىكنيم . در سورهء « حجر » مىفرمايد :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 1 » در اين آيه احتمال اين كه مراد از « ذكر » پيامبر باشد وجهى ندارد ، زيرا در دو آيهء قبلش مىفرمايد :  وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ  « 2 » ؛ كفّار گفتند : اى كسى كه ذكر بر او نازل شده است ، تو مجنون هستى . مىبينيد كه منظور از ذكر ، پيامبر نيست . پيامبر كسى است كه ذكر بر او نازل شده است .\r\nدر آيهء 9 مىفرمايد : آن « ذكرى » كه بر تو نازل شده بود ، ما آن را نازل كرديم و ما حافظ آن هستيم . البته ممكن است در آيه‌اى ديگر منظور از ذكر ، پيامبر باشد ، مانند آيه :   قَدْ أَنْزَلَ اللَّهُ إِلَيْكُمْ ذِكْراً رَسُولًا . . .   « 3 » ولى در آيهء مورد بحث ، اصلا احتمال اين كه مراد از « ذكر » ، پيامبر اكرم باشد ، وجود ندارد . پس خداوند مىفرمايد : « ما خودمان قرآن را نازل كرديم و\r\n\r\n\r\n","description":"","footnote":"\r\n( 1 ) - حجر / 9 .\r\n( 2 ) - حجر / 7 .\r\n( 3 ) - طلاق / 9 - 10 .\r\n","page_name":" 39 ","page_number":39},
  {"content":"\r\n\r\nخودمان هم حفظش مىكنيم » .\r\n\r\nبرهان عقلى بر جمع قرآن توسط پيامبر - صلّى اللّه عليه و آله و سلّم -\r\nبر تأييد اين مطلب ، برهان عقلى هم مىتوانيم فامه كنيم . برهان لطف مىگويد :\r\nخداوند عالم را براى انسان خلق كرده . و انسان را هم براى رسيدن به تكامل خلق نموده است ، و چون انسان راه رسيدن به كمال را نمىداند ، بر خداوند لازم است برنامه‌اى را كه انسان را به سمت آن كمال رهسپار مىكند ، براى او فرو فرستد . و چون انسانها نمىتوانند با مقام احدّيت رابطهء مستقيم داشته باشند ، لازم است خداوند پيامبرى را بفرستد تا دستورهاى او را به بندگانش منتقل كند پيامبر بايد معصوم باشد ، زيرا اگر در بيان مطالب خطا ، لغزش و گناهى از او سر بزند ، نمىشود به او اعتماد كرد و اين عدم اعتماد سبب نقض غرض خداوند مىشود . قرآنى كه پيامبر به عنوان برنامهء كمال انسانى به ارمغان مىآورد ، بايد محفوظ و معصوم باشد .\r\nمعصوم و محفوظ ماندن قرآن به اين است كه تمام كارهاى آن به وسيلهء معصوم و پيام الهى انجام گيرد ؛ لذا در جواب كسانى كه مىگويند : خداوند قرآن را به وسيلهء عمر ، عثمان ، ابوبكر ، مؤمنين و مؤمناتى كه حافظ قرآن بوده ، حفظ كرد ، مىگوييم :\r\nاين گفته كافى نيست ، بلكه ما به دنبال تضمين هستيم . اگر قرار باشد خداوند به اتّكاى خلفا و حافظهء مسلمانان صدر اسلام ، قرآن را نگهدارى كند ؛ ديگر بعثت انبيا چه لزومى داشت . خداوند همان برنامهء تكاملى را در ذهن بعضى از فلاسفه و علما به وديعت مىگذاشت و آنها هم براى مردم بيان مىكردند ، پس اين كه مىگوييم :\r\nخداوند بايد پيامبر معصومى بفرستد ، براى اين است كه بايد برنامه‌هاى الهى تضمين شده باشد .\r\n\r\nمعناى عصمت انبيا و ائمّه - عليهم السّلام -\r\nعصمت انبيا و امامان اين نيست كه تصادفا گناه نمىكنند ، يا آن گونه كه بعضى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nتوجيه كرده‌اند كه معرفت و شناختى كه آنها به خداوند دارند ، مانع گناه كردن آنان مىشود . اما اين توجيه صحيح نيست . اين درست كه انبيا و امامان گناه نمىكنند ، ولى تنها اين مسأله نيست ، بلكه خداوند نيز عصمت آنان را تضمين كرده است .\r\nممكن است سؤال شود اگر عصمت اينها تضمين شده پس نبايد مستحق ثوابى باشند ؟ مىگوييم : فعلا بحث ما در ثواب بردن يا ثواب نبردن معصومان نيست .\r\nبحث ما در اين است كه خداوند از راه لطف ، يك مجموعه برنامهء تكاملى براى كلّ بشر فرستاده كه اين برنامه بايد حفاظت شود ، بر اساس همين برهان ، پيغمبر و امامان را هم بايد حفظ كند . پس برهان لطف اقتضا مىكند كه هم قرآن معصوم باشد ، هم پيامبر و امامان ، عصمت قرآن به همان معناى عصمت پيامبر و امام است .\r\nيعنى هيچ اشتباهى ، لغزشى و انحرافى در قرآن راه ندارد . آيا در مقابل اين برهان مىتوان سخن گفت ؟\r\n\r\nكلام مرحوم آقاى خويى درباره جمع قرآن\r\nمرحوم آقاى خويى ( قدّه ) در كتاب البيان چند دليل عقلى آورده‌اند . يكى از آن دليلها كه شبيه به دليل عقلى ماست بيان مىكنيم . ايشان مىفرمايند : عقل مىگويد : پيامبر بايد در جمع و حفظ قرآن اهتمام داشته باشد ، مبادا كه ضايع شود و از بين برود » .\r\nصاحب « التمهيد » در ردّ سخن آقاى خويى مىنويسد : « لكن يجب ان يعلم انّ قضيّة جمع القرآن حدث من احداث التاريخ . و ليست مسألة عقلانيّة قابلة للبحث و الجدل فيها و عليه فيجب مراجعة النصوص التاريخيّة المسنتدة من غير ان يكون مجال لتجوّل الفكر فيها على ايّة حال » .\r\n« بايد دانست كه جريان جمع قرآن ، يكى از حوادث تاريخى است ، نه يك بحث عقلانى كه قابل بحث وجدل باشد . پس بايد به مدارك تاريخى مستند رجوع كرد ، و مجال براى جولان فكر در اين بحثها نيست » .\r\nسؤال ما از صاحب « التمهيد » اين است كه : چرا جاى بحث عقلى نيست ؟ اصلا\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nقرآن را خداوند براى چه فرستاد ؟ مگر ما خود قرآن را با تاريخ اثبات مىكنيم كه حفظ و جمع آورى آن را بخواهيم با تاريخ درست كنيم . همان دليلى كه مىگويد .\r\nقرآن و پيامبر بايد از طرف خداوند فرستاده شوند مىگويد قرآن بايد محفوظ باشد .\r\nاگر تمام كتب تاريخى هم بگويند عمر ، قرآن را جمع كرده ، عقل مىگويد : يا خود پيامبر جمع كرده يا فوق پيامبر . حداقل اين است كه بگويد عمر جمع كرده ، ولى على - عليه السّلام - ناظر بوده است . امّا اين كه بگوييد : پيامبر قرآن را جمع نكرد ، بلكه عمر و ابو بكر اين كار را انجام دادند و على - عليه السّلام - هم نظارت نداشته و او قرآنى را جمع آورى كرد كه مورد قبول آنها هم نبوده است .\r\nمىگوييم معناى اين حرف آن است كه ارسال پيامبران و بعثت نبى اكرم بايد لغو بوده باشد . فرض كنيم قرآنى را كه عمر و ابوبكر جمع كردند ، همان قرآن واقعى است . آن وقت چه دليلى داريم كه اين قرآنى كه فعلا در دست ماست ، همان قرآن جمع آورى شدهء عمر و ابوبكر باشد ؟ شايد در سالهاى بعد كه ، حكومتهاى ظلم و جور مسلّط شدند و ائمّه كنار رفتند ، و مردم هم آن تعصّب اوّليّه را نسبت به دين نداشتند ، قرآن دست خوش تغيير شده باشد .\r\n\r\nتاريخ دربارهء جمع قرآن چه مىگويد ؟\r\nكتابهاى تاريخى مىگويند : عمر و ابوبكر قرآن را جمع آورى و تدوين كردند سالها بعد ، يعنى در زمان خلافت عثمان ، او دستور داد ، نسخه‌هاى متعدد قرآن را كه بعضى نسخه‌ها با بعضى ديگر فرق مىكرد ، جمع كنند و تنها يك نسخه رانگه داشت . بعد از قتل عثمان ، آن قرآن در خانهء آل عثمان بود و آنها ، قرآن را به مسلمانها ندادند و گفتند : چون شما عثمان را مظلومانه كشتيد ما نيز قرآن را به شما نمىدهيم .\r\nدر زمان حجّاج بن يوسف ثقفى ، دوباره قرآن جمع آورى شد ، امّا قرآن حجّاج نيز از بين رفت و در زمان مهدى عبّاسى ، دوباره قرآن را جمع آورى كردند . البته اين دو سه فراز آخر كه نقل شد خبر واحد است ، ولى جمع شدن قرآن به دست عمر و ابوبكر و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nعثمان از قطعيّات تاريخ است . آيا مىشود قبول كرد قرآن واقعى در خانه آل عثمان باشد و على - عليه السّلام - كه خليفهء وقت است ، نتواند قرآن را از آل عثمان بگيرد ؟ يعنى ارزش حفظ قرآن و نگهدارى آن از جنگ جمل و صفيّن و نهروان كمتر بود ؟ اگر بخواهيد شك بين دو و سه را در نماز فتوا دهيد ، مىگوييد : دربارهء آن خبر صحيح السند داريم . علاوه بر اين ، جستجو مىكنيد كه قرينه يا خبرى معارضى در ميان نباشد . آن وقت با اين همه دليل عقلى بر خلاف نقل تاريخ ، شما چطور به تاريخ اعتماد مىكنيد . تاريخى كه اين همه وقايع غير واقع در آن ثبت شده است كتب تاريخى شما بالاتر از صحيح بخارى نيست .\r\n\r\nاكاذيب در كتاب صحيح بخارى\r\nدر « صحيح بخارى » روايتى دارد كه حضرت عزرائيل تا قبل از فوت حضرت موسى ، جان مردم را بطور علنى مىگرفت ، امّا وقتى خواست حضرت موسى را به صورت علنى قبض روح كند ، حضرت موسى مخالفت كرد .\r\nعزرائيل گفت من از جانب خدا آمده‌ام . موسى عصبانى شد و آن چنان به گوش عزرائيل نواخت كه يك چشم او كور شد . حضرت عزرائيل نزد خدا رفت و از موسى گله كرد كه حاضر نيست ، جان خود را تسليم كند . خدا نيز فرمان داد از اين به بعد جان مردم را مخفيانه بگير . اين ، تاريخى است كه شما به آن استناد مىكنيد .\r\nصحيح بخارى روايت ديگرى دارد كه : تاجران براى فروش اجناس خود هياهويى راه انداخته بودند و همراه خود طبل و شيپور و ساز و دهل آورده بودند تا توجه مردم را به سوى خود جلب كنند . عايشه به پيامبر گفت : مىخواهم اين صداها را گوش كنم و آن صحنه را ببينيم . ولى قدّم كوتاه است و نمىتوانم تماشا كنم . پيامبر عايشه را بر دوش خود نشاند تا خوب تماشا كند . » .\r\nاگر فرض كنيم موسيقى حلال است و پيامبر از اين جهت كار حرامى مرتكب نشده است ، ولى شما معتقديد كه خلاف مروّت عمل كردن با عدالت منافات دارد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاگر يك روحانى در وسط خيابان چيزى بخورد ، مىگوييد خلاف عدالت است .\r\nآن وقت پيامبر معصوم ، همسرش را روى دوش خود سوار كند كه موسيقى گوش دهد . آيا مىشود اين نقلهاى تاريخ را پذيرفت ؟ با اين همه ، صحيح بخارى ، روايت ثقلين : « انّى تارك فيكم الثّقلين كتاب اللّه و عترتى » را كه همهء كتب حديثى نقل كرده‌اند ، نقل نكرده است . در كتب شيعه و سنى اين حادثه نقل شده كه : وقتى پيامبر فرمود : « ايتوتى بقلم و دوات لا كتب شيئا لن تضّلوا بعدى » « 1 » همهء تواريخ به صراحت ذكر كرده‌اند كه : فقال عمر : دعوه انّ الرّجل ليهجر « 2 » ولى در صحيح بخارى مىگويد : فقال رجل . . . كه تاريخ به اين روشنى را به راحتى تحريف مىكند . وقتى مىدانيم خلفا با اهل بيت دشمنى داشته‌اند و تمام اين تواريخ نيز زير نظر اينها نوشته شده ، چطور مىتوان به گفتهء آنها اعتماد كرد ؟ كتاب « صحيفهء سجاديه » بعد از مدّتهاى مديد پيدا شد . كتاب « سليم بن قيس هلالى » تا مدتها مخفى بود . كسى را جرأت آن نبود كه فضايل اهل بيت را بر شمارد ، هر كسى مىفهمد كه اين روايات به نفع دستگاه حكومت و خلافت است ، چون خلفا مىگويند : ما دينتان را حفظ كرديم . ما قرآنتان را جمع آورى كرديم . پس اگر قرآن را اينها جمع كرده‌اند ، پيامبر و ائمه براى چه كارى مبعوث شدند و به امامت رسيدند ؟ پيامبر و ائمه براى قرآنند .\r\nقرآن را هم كه شما مىگوييد عمر آورده است . اگر قرآن را صحابه جمع كرده‌اند . زير نظر حكومت بوده واحدى جرأت مخالفت با خليفه را نداشته است .\r\n\r\nاجتهاد عمر در مقابل نصّ\r\nعمر با صراحت گفت : « متعتان كانتا محلّلتين فى زمن رسول اللّه و انا احرّمهما ؛ دو متعه « 3 » در زمان پيامبر حلال بودند و من هر دو را حرام مىكنم . گفت : به جاى « حّى\r\n\r\n\r\n","description":"","footnote":"\r\n( 1 ) - پيامبر فرمودند : قلم و دواتى بياوريد تا چيزى بنويسم كه هرگز بعد از من گمراه نشويد .\r\n( 2 ) - عمر گفت : او را رها كنيد ، هذيان مىگويد .\r\n( 3 ) - مراد حج تمتّع و متعهء زنهاست .\r\n","page_name":" 44 ","page_number":44},
  {"content":"\r\n\r\nعلى خير العمل » بگوييد : « الصّلوة خير من النّوم » « 1 » ولى كسى از صحابه بناى مخالفت را با او نگذاشت . خانهء دختر پيامبر را به آتش كشيد ، امّا صداى كسى در نيامد .\r\nكتاب « النّصّ و الاجتهاد » مرحوم حاج سيد شرف الدّين را ملاحظه كنيد پر از اجتهادهاى اين سه خليفه در مقابل نصّ قرآن و سخنان نبى اكرم است ، ولى صداى احدى از صحابه در نيامد .\r\n\r\nهشدارى از پيامبر اكرم - صلّى اللّه عليه و آله و سلّم -\r\nظاهرا در مجمع البيان طبرسى روايتى است كه : روزى حضرت رسول از مدينه بيرون مىرفتند و ابن مسعود « 2 » نيز در پشت سر ايشان بر شتر سوار بود . ديرى در آن حوالى بود . پيامبر فرمودند : ابن مسعود مىدانى اين دير از كيست ؟ » گفت : نه . پيامبر فرمودند : بعد از عيسى حكومتهايى براى تغيير قوانين الهى برخاستند ، كه در مقابل عده‌اى مبارزه كردند و كشته شدند و عده‌اى هم تسليم شدند و دين را عوض كردند و يك عده هم به بيابانها فرار كردند و دير نشين شدند .\r\nپيامبر با اين سخنان مىخواهد بگويد : اى ابن مسعود ! بعد از من هم ، چنين خطراتى وجود دارد .\r\nشيعه و سنّى نقل كرده‌اند كه پيامبر فرمود : بعد از من ، امّت اسلام به 72 فرقه تقسيم خواهند شد ، كه يك فرقهء آنها اهل نجات و بقيه هلاك مىشوند ، پيامبر همهء اين مسائل را مىدانست آيا با اين حال قرآن را به خلفا و مردم واگذار مىكند ؟\r\n\r\nبيان موافقين با قول ما\r\nدر « اتقان » سيوطى ، از چند نفر ، بويژه از اهل تسنّن « قاضى ابن انبارى » و از شيعه\r\n\r\n\r\n","description":"","footnote":"\r\n( 1 ) - نماز از خواب بهتر است .\r\n( 2 ) - ظاهرا ابن مسعود بوده يقين ندارم .\r\n","page_name":" 45 ","page_number":45},
  {"content":"\r\n\r\n« مرحوم سيد مرتضى » نقل مىكند كه اينها معتقد بودند قرآن در زمان خود پيامبر جمع آورى شده است . مرحوم طبرسى ، در مقدمهء مجمع البيان نيز اين گفتار را تقويت مىكند و مىفرمايد : صحابه در زمان خود پيامبر « ختم » قرآن مىكردند .\r\nمعلوم مىشود قرآن جمع بوده و گرنه ختم قرآن معنايى ندارد . از معاصران آقاى خويى با ما هم عقيده هستند . ايشان مىفرمايد : قرآن با دشمنان تحدّى كرده است .\r\nكه هر كس شك در اين قرآن دارد ، همانند اين قرآن را بياورد . اگر قرآن در زمان پيامبر جمع نشده بود ، قرآن چگونه مىتواند تحدّى كند ؟ البته اين دليل ناقص و كوتاه است ، چرا كه در سوره‌هاى مكى هم آيات تحدّى هست ، در حالى كه قرآن هنوز به معناى واقعى جمع نشده بود . در سورهء « هود » و « يونس » هم آيات تحدّى وجود دارد ، ولى برهان لطفى كه ما گفتيم تامّ و كامل است ، و اين كه پيامبر به جمع كردن قرآن اهتمام داشته ، اين هم حرف درستى است . مىشود گفت : عده‌اى مشغول جمع كردن قرآن بوده‌اند و پيامبر بر آنها هم نظارت داشته است .\r\n\r\nبيان مجلسى و سيوطى دربارهء جمع آورى قرآن توسط حضرت على - عليه السّلام - و ديگران\r\nمرحوم مجلسى در بحار و سيوطى در اتقان نقل كرده‌اند كه پس از پيامبر نخستين كسى كه قرآن را گرد آورد على - عليه السّلام - بود . مىگويند : از خصوصيات اين قرآن آن بوده كه طبق ترتيب نزول جمع آورى شده بود . به اين صورت كه سور مكّى قبل از مدنى ، منسوخ قبل از ناسخ ، و علاوه بر اين نظم و نسق ، شأن نزول آيه‌ها را هم ذكر كرده بود . سيوطى در « اتقان » مىنويسد : اگر جنّ و انس جمع شوند كه همانند قرآن على عرضه كنند ، نمىتوانند . اما پس از آن كه خلفا ، قرآن على را قبول نكردند . به فرمان ابو بكر ، و زيد بن ثابت ، ابن مسعود و ابىّ بن كعب و ابو موسى اشعرى قرآن را به صورت ديگر جمع آوردند . پس از سورهء حمد ، ابتدا سوره‌هاى طولانى را قرار دادند ، سپس سوره‌هاى صد آيه‌اى ؛ بعد سوره‌هاى كه كمتر از صد آيه داشتند . بعد\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nسوره‌هايى كه با   « حم »   شروع مىشود و آن گاه سوره‌هاى كوتاه . درست ، نظمى مانند همين نظمى كه در قرآن كنونى است . ما در مقابل اين عقايد كه على - عليه السّلام - قرآن را جمع كرد و بعد زيد بن ثابت و . . . ، همان برهان عقلى را مطرح مىكنيم و علاوه بر آن آيات ، رواياتى هم با اين مضمون كه قرآن در زمان پيامبر جمع شده وجود دارد .\r\n\r\nرواياتى كه جمع قرآن را به على - عليه السّلام - نسبت داده‌اند\r\nرواياتى كه بر گرد آورى قرآن توسط على - عليه السّلام - دلالت مىكند ، خدشه دار است .\r\nمرحوم على بن ابراهيم قمى ، در تفسيرش و مرحوم مجلسى در ج 92 بحار و عده‌اى هم از عامه ، روايات مربوط به جمع كردن قرآن توسط حضرت على - عليه السّلام - را نقل كرده‌اند ، كه بعضى از آنها را ذكر كرديم .\r\n« ابن نديم » مىگويد : انّ عليّا - عليه السّلام - رأى من النّاس طيرة عند وفات النّبى - صلّى اللّه عليه و آله و سلّم - فاقسم ان لا يضع ردائه حتّى يجمع القرآن . فجلس فى بيته ثلاثة ايّام ؛ على - عليه السّلام - مشاهده نمود مردم به اين سو و آن سو مىپرند گويا از دين خارج شده‌اند . قسم خورد كه هر چه سريعتر قرآن را گرد آورد . سه روز در خانه‌اش نشست تا قرآن را جمع كرد .\r\nمىبينيد كه ابن نديم مىگويد : على - عليه السّلام - سه روزه قرآن را جمع آورى نموده است . در حالى كه ابن شهر آشوب ، در مناقب و ابن عباس مىگويند : شش ماه طول كشيد تا على - عليه السّلام - قرآن را جمع كرد . « ابن نديم » مىگويد : اين قرآن ، نخستين مصحفى است كه از ذهن و خاطر على - عليه السّلام - در آن جمع شده است . اين تناقض‌ها باعث مىشود كه ما اطمينان كاملى نسبت به مضمون اين دسته از روايات نداشته باشيم . بنده قديمىترين قرآنهايى كه هم اينك در دنيا در موزه‌ها وجود دارد ، ديده‌ام . در لندن و در آستان قدس رضوى قديمىترين قرآنها موجود است كه قدمت آنها به اواخر قرن اوّل يا اوائل قرن دوم هجرى مىرسد . تمام آنها به همين ترتيبى است كه در قرآن كنونى است .\r\nمىپرسيم اگر جمع آورى قرآن در آغاز ، همان ترتيب كنونى باشد ، بنابراين\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nنسخه بدلها معنايى ندارد ، در حالى كه چندين قرائت ذكر شده است ؟ اين مسأله از چه امرى ناشى شده است ؟ در كتب تفاسير قرائتهاى مختلفى وجود دارد ، ولى در هيچ يك از آنها ، چنين نسخه بدلهايى ذكر نشده است ، و نسخه بدلهايى كه در تفاسير در مورد قرائت قرآن ذكر شده ، همه خبر واحد است و هيچ كدام قابل اعتماد نيست .\r\nحدود ده ، پانزده سال پيش قرآنى چاپ شده بود كه در كنار هر صفحهء آن ، قرائتهاى مختلف نوشته شده بود كه « قرأ عاصم كذا » ، « قرأ عمرو كذا » و . . . اين ، شيوهء بسيار نابجايى است . ما با برهان عقلى و با ذكر آياتى مانند :  لا يَأْتِيهِ الْباطِلُ  و  إِنَّا لَهُ لَحافِظُونَ  ثابت كرديم كه قرآن در زمان خود حضرت رسول گرد آمده و هيچ يك از اين نقل‌هاى تاريخى و روايات ، معتبر نيستند . قرآن مىفرمايد :    « عالِمُ الْغَيْبِ فَلا يُظْهِرُ عَلى غَيْبِهِ أَحَداً ، إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً ، لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً    « 1 » خداوند ، عالم به غيب است و احدى را غير از رسولش كه مورد پسند اوست ، از غيب آگاه نمىكند . هميشه در پس و پيش پيامبر همراه و مراقب اوست تا بداند كه آنان رسالت خويش را ابلاغ كردند » .\r\nالبته اين آيه ، راجع به خود رسول اللّه است و در جايى هم نديده‌ام كه كسى به اين آيه استدلال كرده باشد . ولى حكم قرآن با پيامبر در اين مورد فرق نمىكند . اگر بگوييد : قرآن ، همان قرآن است ، امّا جاى كلماتش تغيير يافته است ، آيا در اين صورت ، رسالات خدا ابلاغ شده است ؟ در صورت پذيرفتن اين حرف [ يعنى جا به جائى كلمات قرآن 
  ] چگونه مىتوانيد ثابت كنيد كه مفاهيم قرآن دستخوش تغيير نشده است . و بر آن چه برهانى داريد ؟\r\nمرحوم مجلسى دربارهء گرد آورى قرآن توسط حضرت على - عليه السّلام - از كتاب بصائر\r\n\r\n\r\n","description":"","footnote":"\r\n( 1 ) - جن / 27 .\r\n","page_name":" 48 ","page_number":48},
  {"content":"\r\n\r\nالدرجات نقل مىكند : احمد بن محمد ، عن ابن محبوب ، عن عمرو بن ابى المقدام ، عن جابر قال سمعت ابا جعفر - عليه السّلام - يقول : ما من احد من النّاس يقول : انّه جمع القرآن كلّه كما انزل اللّه الّا كذب ، و ما جمعه و ما حفظه كما انزل اللّه الّا علىّ ابن ابى طالب - عليه السّلام - و الائمّة من بعده - عليهم السّلام - « 1 » .\r\nجابر مىگويد : از امام باقر - عليه السّلام - شنيدم كه مىفرمود : هر كسى بگويد قرآن را همانطور كه خدا نازل كرده ، جمع آورى كرده است ، دروغ مىگويد ، و كسى قرآن را آنگونه كه نازل شده ، جمع نكرد ، مگر على - عليه السّلام - و ائمّهء بعد از او . مىبينيد كه اين روايت مىگويد : على - عليه السّلام - قرآن را جمع كرد و ديگران هم جمع كردند ، ولى جمع كردن آنها ( آن گونه كه خدا فرو فرستاده ) « كما انزل اللّه » نبوده است .\r\nروايت ديگرى در بصائر الدرجات وجود دارد . « 2 » محمد بن الحسين ، عن ابن ابى نجران ، عن هاشم ، عن سالم بن ابى سلمة قال : قرأ رجل على ابى عبد اللّه - عليه السّلام - و انا اسمع حروفا من القرآن ليس على ما يقرؤها النّاس ، فقال ابو عبد اللّه - عليه السّلام - مه مه : كفّ عن هذه القراءة ، اقرأ كما يقرأ النّاس ، حتّى يقوم القائم ، فاذا قام اقرأ كتاب اللّه على حدّه ، و اخرج المصحف الّذى كتبه علىّ ، و قال : اخرجه على - عليه السّلام - الى الناس حيث فرغ منه و كتبه فقال لهم : هذا كتاب اللّه كما انزل اللّه على محمد - صلّى اللّه عليه و آله و سلّم - و قد جمعته بين اللوحين ، فقالوا هوذا عندنا مصحف جامع فيه القرآن ، لا حاجة لنا فيه ، قال : اما و اللّه لا ترونه بعد يومكم هذا ابدا ، انما كان على ان اخبركم به حين جمع ليقرؤه .\r\nابى سلمة مىگويد : شخصى در حضور امام صادق - عليه السّلام - قرآن مىخواند و من هم مىشنيدم . چيزهايى مىخواند كه در قرآنى كه مردم مىخوانند نبود . امام - عليه السّلام - دو بار فرمودند : ساكت باش ، اين گونه قرائت نكن ، همان طورى كه مردم مىخوانند قرائت كن ! تا حضرت قائم بيايد ، وقتى قائم آل محمد قيام كرد ، قرآن را بر طبق واقع بخوان و آن قرآنى را كه على - عليه السّلام - نوشته بود حضرت بيرون آورد . « 3 »\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 88 ؛ بصائر الدرجات ، ص 193 .\r\n( 2 ) - بصائر الدرجات ، ص 193 .\r\n( 3 ) - احتمال دارد كه ضمير در « أخرج » به قائم برگردد . يعنى امام زمان وقتى قيام كرد آن قرآن را در مىآورد .\r\n","page_name":" 49 ","page_number":49},
  {"content":"\r\n\r\nحضرت امير ، بعد از اين كه قرآن را جمع آورى كرد ، براى مردم آورد و فرمود : اين كتاب خداست ، همان طورى كه خدا بر پيامبرش نازل كرده ، آن را جمع كرده‌ام . آنها همه گفتند : قرآن پيش ماست و به قرآن تو احتياجى نداريم . امام - عليه السّلام - فرمود : به خدا قسم ! بعد از اين ، اين قرآن را نخواهيد ديد . بر من لازم بود كه شما را از اين قرآنى كه گرد آورده‌ام خبر دهم تا اين كه آن را بخوانيد .\r\nسؤال ما اين است كه آيا آن قرآن ، عين همين قرآنى است كه هم اينك در دسترس ماست يا فرق دارد ؟ اگر فرق ندارد ، بحثى نيست ، امّا اگر فرق دارد ، آيا على - عليه السّلام - نبايد آن را بيان كند . مسألهء قرآن به مراتب از دفن حضرت زهرا - سلام اللّه عليها - مهمتر است . وقتى آنها گفتند ما مىرويم و قبرها را نبش مىكنيم ، تا جنازهء دختر پيامبر را بيرون بياوريم و تشييع كنيم ، حضرت عصبانى شد و فرمود : اگر چنين كارى كنيد شمشير مىكشم و با شما مىجنگم . او همچنين ، در جريان حد زدن « مغيرة بن شعبه » وقتى شهود اقامه شدند و گفتند كه او زنا كرده است ، عثمان ، دوست داشت او را حد نزند ، امّا حضرت ، عصبانى شد و فرمود : اگر شما حد نزنيد ، خودم او را حد خواهم زد . آيا اهميّت قرآن به اندازهء حد مغيرة نبود . بر فرض كه در زمان ابو بكر ، عمر و عثمان نتوانست اين مسأله را ابراز كند ، چرا در زمان حكومت خودش آن را متذكر نشد ؟\r\nدر نهج البلاغه ، به خلافت غاصبانهء عمر و ابو بكر حمله كرده و مىفرمايد : « اما و اللّه لقد تقمّصها ابن قحافة و انّه ليعلم انّ محلّى منها محلّ القطب من الرّحى » . « 1 » آيا نمىتواند خطبه‌اى دربارهء قرآن ، لا اقلّ به عنوان اتمام حجّت بگويد كه من براى اين كه اختلاف پيش نيايد ، سكوت كردم و گر نه اين قرآن ، قرآن واقعى نيست ؟ اينها مسائلى است كه انسان به هيچ وجه نمىتواند باور كند . علاوه بر اين ، روايت آشكار و واضحى است كه قرآن تحريف شده است . آيا اين روايات را مىتوان پذيرفت ؟\r\n\r\n\r\n","description":"","footnote":"\r\n( 1 ) - آگاه باشيد كه پسرابى قحافه ( ابو بكر ) لباس خلافت را به تن كرد در حالى كه مىدانست جايگاه من نسبت به خلافت مانند جايگاه قطب است به سنگ آسياب .\r\n","page_name":" 50 ","page_number":50},
  {"content":"\r\n\r\nبه ذهنم مىآيد كه در روايت اوّل « عمر و ابن ابى المقدام » و در روايت دوم « سالم بن ابى سلمة » توثيق نشده‌اند ؛ يعنى آن دو روايت مربوط به جمع كردن قرآن توسط على - عليه السّلام - قابل قبول نيستند . حضرت امام « ره » در درسشان مىفرمود : اين رواياتى كه دربارهء جمع شدن قرآن توسط على - عليه السّلام - است مربوط به اين است كه على - عليه السّلام - قرآن را طبق شأن نزول نوشته است ، نه اين كه قرآن او غير قرآن كنونى بوده است .\r\nمرحوم آقاى بروجردى مىفرمود : اين رواياتى كه دربارهء تحريف قرآن ذكر شده است ، پس از بررسيهاى فراوان مشاهده نموديم كه همهء آنها به غلات شيعه بر مىگردد .\r\nالبته بعضى روايات نيز از غير غلات نقل شده ، ولى به هر حال قابل اعتماد نيستند . در زمان امامان بعدى هم اين سؤال مطرح است كه اگر قرآن امروزى قرآن واقعى نيست ، چرا آنان بيان نكردند ؟ در روايت است كه موسى بن جعفر - عليه السّلام - به صفوان مىگويد : چرا شترهايى را به هارون الرشيد كرايه دادى كه با آنها به مكه برود ؟ همين سخنان موجب حساسيّت هارون شد ، و يكى از دلايل تصميم هارون به قتل امام ، همين مسألهء و امثال آن بود . آيا قرآن به اين اندازه اهميّت نداشت كه بگويند : اى مردم خلفا دروغ مىگويند . اين قرآن ، غير قرآن واقعى است . علاوه بر اينها ، ملاك و ميزان عمل به روايات وثاقت روايت است ، نه وثوق راوى ، و ما به چنين رواياتى اصلا وثاقت نداريم . لذا ما يقين داريم كه قرآن كنونى همان قرآن « ما انزل اللّه » است كه در زمان پيامبر جمع آورى شده است . خيلى مطالب است كه انسان وقتى بيشتر فكر مىكند به جعلى بودن روايات يقين پيدا مىكند . حتى اختلاف وضو بين شيعه و سنّى كه مىخواهند به زمان ابو بكر منتسب كنند شايد از اين قبيل باشد . بعيد است كه تا آخرين روز حيات پيامبر همه مانند حضرت ، وضو مىگرفتند ، ولى بعد از وفات حضرت بلافاصله نحوهء وضو گرفتن عوض شده باشد و ادّعا كنند كه پيامبر اين طور وضوء مىگرفته است ! به نظر مىرسد لااقل يكى دو دهه بعد اين احاديث را جعل كرده‌اند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nدرس چهارم\r\nگفتيم كه رواياتى كه آنها در جمع قرآن بدان استناد كرده‌اند ، يك سلسله روايات « مرسله » است . علاوه بر اين ، نقلهاى تاريخى هم كه قابل اعتماد نبوده و در مقابل اين روايات ، رواياتى داريم كه ظهورشان در اين است كه قرآن در زمان پيامبر جمع شده است .\r\n\r\nرواياتى كه دلالت مىكنند كه قرآن در زمان پيامبر جمع شده است .\r\n\r\nروايت اوّل\r\n: در بحار ، در باب فضل القرآن ، از تفسير عياشى نقل مىكند : عن مسعدة بن صدقة قال : قال ابو عبد اللّه - عليه السّلام - انّ اللّه جعل و لا يتنا اهل البيت قطب القرآن و قطب جميع الكتب ، عليها يستد يرمحكم القرآن و بها يوهب الكتب و يستبين الايمان ، و قد امر رسول اللّه - صلّى اللّه عليه و آله و سلّم - ان يقتدى بالقرآن و آل محمّد ، و ذلك حيث قال فى آخر خطبة خطبها : انّى تارك فيكم الثّقلين : الثّقل الاكبر و الثّقل الاصغر فامّا الاكبر فكتاب ربّى و امّا الاصغر فعترتى اهل بيتى فاحفظونى فيهما ، فلن تضلّوا ما تمسّكتم بهما « 1 » .\r\nامام صادق - عليه السّلام - فرمودند : خداوند ولايت ما اهل بيت را محور قرآن و محور همهء كتب قرار داده است . محكمات قرآن بر مدار ولايت اهل بيت است . به واسطهء\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 27 ، ح 29 ؛ تفسير عياشى ، ج 1 ، ص 5 .\r\n","page_name":" 52 ","page_number":52},
  {"content":"\r\n\r\nولايت ، كتابهاى آسمانى داده شد و به ولايت ، ايمان روشن مىشود . پيامبر امر كرده كه به قرآن و اهل بيت اقتدا كنيد . و اين امر را در آخرين خطبه خود فرمودند : « من دو چيز گرانبها نزد شما مىگذارم : يكى « ثقل اكبر » ، كه كتاب خداست ، « و ثقل اصغر » ، كه اهل بيت من است . پس تا زمانى كه به اين دو چنگ زنيد ، گمراه نخواهيد شد » .\r\nشاهد ما در اين روايت اين جملهء حضرت است كه مىفرمايد : « فامّا الاكبر فكتاب ربّى » . ثقل اكبر ، كتاب خداست . ما كتاب را به چه مىگوييم ؟ آيا به يك سرى چيزهاى پراكنده كتاب مىگوييم ؟ اگر كسى در خانه‌اش چند صد ورق كاغذهاى نوشته شدهء پراكنده باشد ، مىگوييم او كتاب نوشته است ؟ ! صدق كتاب زمانى صحيح است كه تدوين و جمع آورى شده باشد .\r\n\r\nروايت دوم\r\n: در بحار از تفسير عياشى « 1 » نقل مىكند : عن سعد الاسكاف قال :\r\nسمعت ابا جعفر - عليه السّلام - يقول : قال رسول - صلّى اللّه عليه و آله و سلّم - اعطيت الطّوال مكان التوراة ، و اعطيت المئين مكان الانجيل ، و اعطيت المثانى مكان الزّبور ، و فضّلت بالمفصّل : سبع و ستّين سورة « 2 » .\r\n« امام باقر - عليه السّلام - فرمودند : كه پيامبر فرمود : سوره‌هاى طولانى را به جاى تورات و سوره‌هاى صد آيه‌اى را به جاى انجيل ، و سوره‌هاى كمتر از صد آيه را به جاى زبور به من اعطا كردند . » و علاوه بر اينها خداوند با دادن سوره‌هاى مفصّل ( يعنى سوره‌هاى كوتاه ، سوره‌هايى كه زود به فصل يعنى بسم اللّه الرحمن الرحيم مىرسد ) . كه 67 سوره است مرا برترى داد . اگر در اين روايت دقّت شود ، مىبينيد كه اين نظم سوره‌ها در روايت ، عين نظم سوره‌ها در قرآنى است كه در دسترس ماست : ابتدا سوره‌هاى\r\n\r\n\r\n","description":"","footnote":"\r\n( 1 ) - تفسير عياشى و لو اسناد رواياتش حذف شده و فقط آخرين راوى را در بيشتر رواياتش ذكر كرده ولى در واقع اسناد داشته . و بعضى شواهدى پيدا كرده‌اند كه تفسير عياشى با كل اسناد در روايات بوده است . منتها بعدا به دليل مفصل بودنش اسناد را حذف كرده‌اند ، كه آن تفسير اوّلى كه با اسناد بوده به دست ما نرسيده است .\r\n( 2 ) - بحار الانوار ، ج 92 ، ص 27 ، ح 31 ؛ تفسير عياشى ، ج 1 ، ص 25 .\r\n","page_name":" 53 ","page_number":53},
  {"content":"\r\n\r\nطولانى بعد سوره‌هاى صد آيه‌اى سپس سوره‌هاى كمتر از صد آيه و بعد سوره‌هاى كوتاه . پس در زمان پيامبر هم ، قرآن به همين ترتيب ، يك مجموعه بوده است .\r\n\r\nروايت سوم\r\n: در بحار از تفسير عياشى نقل مىكند : عن الحسن بن موسى الخشّاب رفعه قال : قال ابو عبد اللّه - عليه السّلام - لا يرفع الامر و الخلافة الى آل ابى بكر ابدا ، و لا الى آل عمر ، و لا الى آل بنى امّيّة ، و لا فى ولد طلحة و الزّبير ابدا ، و ذلك انّهم بتروا القرآن و ابطلوا السّنن و عطّلوا الاحكام « 1 » .\r\n« امام صادق - عليه السّلام - فرمود : خلافت هرگز به آل ابو بكر ، آل عمر ، آل بنى اميه و فرزندان طلحة و زبير نمىرسد به دليل آن است كه اينها قرآن را قطع ، سنّتها را ابطال ، و احكام را تعطيل كردند » .\r\nامام مىفرمايد : خلافت به اينها نمىرسد ، چون اينها قرآن را ناقص كردند . آن وقت شما مىگوييد : قرآن را اينها جمع كردند ؟ اينها كاملش كردند ؟ اوّلا بايد قرآنى مدوّن بوده باشد كه اينها ناقصش بكنند ، زيرا اگر قرآن كاملى نباشد ، نقصان او معنا ندارد . البته احتمال دارد كه مراد از « بتروا القرآن » اين باشد كه اهل بيت را از كنارش برداشتند ، چون قرآن بدون اهل بيت ، ناقص است . هر چند اين احتمال باشد . ولى در ذيل روايت ، حضرت از قول پيامبر مىفرمايند : قال رسول اللّه - صلّى اللّه عليه و آله و سلّم - القرآن هدى من الضّلالة ، و تبيان من العمى و . . .\r\nاين كه پيامبر فرمودند : قرآن هدايت است از ضلالت ، مقصودش از ذكر قرآن چه بوده است ؟ آيا مراد پيامبر از قرآن ، همان ورق پاره‌هاى پراكنده و استخوانهاى حيوانات بوده است ؟ ! مثالى بزنم : در زمان انقلاب كه مرتّب اعلاميه پخش مىشد ، اگر اين اعلاميه‌ها يك جا جمع مىشد مىتوانستند مردم را به آن كتاب راهنمايى كنند . امّا اگر هنوز تدوين نشده باشد و به صورت جدا جدا باشند ارجاع دادن مردم به كتاب اعلاميه‌ها كاملا اشتباه است . بايد بگويند بروند بيانيه‌ها و اعلاميه‌هاى\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 26 ، ح 28 .\r\n","page_name":" 54 ","page_number":54},
  {"content":"\r\n\r\nمراجع را ببينيد . تا اينها به صورت يك مجموعهء كامل تكميل و تدوين نشوند ، مفهوم كتاب را بر آنها نمىنهند . پيامبر كه فرمودند : « القرآن هدى من الضلالة » از قرآن به عنوان يك مجموعهء كامل و مدوّن ، تعبير مىكند .\r\n\r\nروايت چهارم\r\n: بحار ، از تفسير عياشى نقل مىكند : عن يوسف بن عبد الرحمن رفعه الى الحارث الاعور قال : دخلت على امير المؤمنين علىّ بن ابى طالب - عليه السّلام - فقلت : يا امير المؤمنين ، سؤالاتى از حضرت مىكند . و حضرت در جواب مىفرمايد : قال : سمعت رسول اللّه - صلّى اللّه عليه و آله و سلّم - يقول : اتانى جبرئيل فقال : يا محمّد سيكون فى امّتك فتنة ، قلت : فما المخرج منها ؟ فقال : كتاب اللّه فيه بيان ما قبلكم من خير « 1 » و خبر ما بعدكم ، و حكم صابينكم ، و هو الفصل ليس بالهزل ، من وليه من جبّار فعمل بغيره قصمه اللّه ، و من التمس الهدى فى غيره لضلّه اللّه ، و هو حبل اللّه المتين ، و هو الذّكر الحكيم ، و هو الصّراط المستقيم ، و . . . « 2 » .\r\nحارث اعور مىگويد : خدمت امير المؤمنين رسيدم ، حضرت فرمود : شنيدم از پيامبر كه فرمودند : جبرئيل آمد و گفت : اى محمّد ! بعد از تو ، در امت تو فتنه‌اى به پا مىشود . گفتم : چه چيزى ما را از اين فتنه بيرون مىآورد ؟ جبرئيل گفت : كتاب خدا ، بعد حضرت صفاتى براى كتاب خدا ذكر كردند » .\r\nاگر كتاب اللّه ، ورق پاره‌هاى پراكنده بود هرگز به آن « كتاب اللّه » نمىگفتند ؛ مثلا مىگفتند : آياتى كه بطور پراكنده وجود دارد . اين كه هم در قرآن و هم در روايات به عنوان « كتاب » ، از « قرآن » ياد شده ، حاكى از اين است كه قرآن جمع آورى شده بود .\r\nدر سورهء جن مىفرمايد :    إِنَّا سَمِعْنا قُرْآناً عَجَباً يَهْدِي إِلَى الرُّشْدِ    . « 3 » يا در آيهء ديگر مىفرمايد :  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  . « 4 » در اين آيه\r\n\r\n\r\n","description":"","footnote":"\r\n( 1 ) - ظاهرا خبر باشد .\r\n( 2 ) - بحار الانوار ، ج 92 ، ص 24 ، ح 25 .\r\n( 3 ) - جن / 1 .\r\n( 4 ) - اسراء / 9 .\r\n","page_name":" 55 ","page_number":55},
  {"content":"\r\n\r\nمىبينيد كه قرآن را به عنوان يك فرد مىداند مىگويد : اين قرآن ! اگر قرآن ، به صورت آياتى پراكنده بود ، با « هذا » نمىشد به آن اشاره كرد ، بلكه بايد مىگفتند :\r\n« هؤلاء الاوراق » يا « هؤلاء الآيات » .\r\nممكن است سؤال شود : كه اين آيات كه آخرين آيات نازل شده بر پيامبر نبوده ، هنوز قرآن تمام نشده بود بلكه بعضى از اين آيات نازل شده بود . پس چطور مىگوييد مراد از قرآن يا كتاب ، مجموع آيات گرد آمده است ؟\r\nجواب اين است كه تا آن زمان هر چه آيه نازل شده بود ، همه منظم جمع شده بود . و آيات بعدى كه نازل مىشد ، در آن مجموعه قرار مىگرفت . و اين با كتاب بودن قرآن منافاتى ندارد . پراكنده بودن آيات ، با كتاب بودن منافات دارد .\r\nشايد يك كتاب صد صفحه‌اى جمع آورى شده باشد ، اما بعدا ده صفحهء ديگر بدان افزوده شود .\r\n\r\nروايت پنجم\r\n: بحار ، از نهج البلاغه نقل مىكند : قال على - عليه السّلام - و اعلموا انّ هذا القرآن هو النّاصح الذّى لا يغشّ و الهادى الذّى لا يضلّ « 1 » و . . . ؛ بدانيد : قرآن ، خير خواهى است كه در او غشّ و نيرنگ نيست و هدايت كننده‌اى است كه گمراه نمىكند و . . . تعبير به « هذا القرآن » مىرساند كه قرآن جمع آورى شده بود .\r\n\r\nروايت ششم\r\n: در بحار در باب قرائت قرآن حديثى از امالى شيخ طوسى نقل مىكند : حموية ، عن ابى الحسين ، عن ابى خليفه ، عن ابى هلال ، عن بكر بن عبد اللّه انّ عمرو بن الخطّاب دخل على النّبىّ - صلّى اللّه عليه و آله و سلّم - و هو موقوذ - اوقال محموم - فقال له عمر : يا رسول اللّه ما اشدّ وعكك او حمّاك ؟ فقال : ما منعنى ذلك ان قرأت اللّيلة ثلاثين سورة فيهنّ السّبع الطّوال ، فقال عمر : يا رسول اللّه غفر اللّه لك ما تقدّم من\r\n\r\n\r\n","description":"","footnote":"\r\n( 1 ) - نهج البلاغه ، خطبهء 174 ( اين روايت جايگاهش اگر بعد از خلافت آن سه باشد مىسازد با اين كه قرآن بعد از پيامبر هم جمع شده باشد ) .\r\n","page_name":" 56 ","page_number":56},
  {"content":"\r\n\r\nذنبك و ما تاخرّ ، و انت تجتهد هذا الاجتهاد ؟ فقال : يا عمر ا فلا اكون عبدا شكورا « 1 » ؛ عمر نزد پيامبر آمد ، در حالى كه پيامبر بيمارى سختى داشت ، عمر گفت : چقدر بيمارى شما سخت است ( چقدر تب داريد ) . پيامبر فرمود : اين بيمارى مانع نشد كه من ديشب سى سورهء از قرآن بخوانم : كه از آن سى سوره هفت سوره‌اش طولانى بود . عمر گفت : اى رسول خدا ، پروردگار تمام گناههاى شما را بخشيده باز شما اين همه سعى و تلاش مىكنيد ؟ پيامبر فرمود : اى عمر آيا عبد شكرگزارى نباشم ؟ » اين كه پيامبر فرمود سى سوره خواندم كه هفت سوره از آنها طولانى بوده ، مرادش همين سوره‌هاى طولانىاى است كه به ترتيب نوشته شده است .\r\n\r\nروايت هفتم\r\n: در روايت دهم همين باب دارد كه : ابوبكر سؤال مىكند : يا رسول اللّه اسرع اليك الشيب قال : شيّبتنى هود ، و الواقعة ، و المرسلات و عمّ يتساءلون « 2 » ؛ « پيامبر فرمود : سورهء هود و واقعه و مرسلات و عم يتساءلون مرا پير كردند . » پس معلوم است سوره‌هاى قرآن منظم بوده است .\r\n\r\nروايت هشتم\r\n: رواياتى وارد شده كه خواندن قرآن از روى قرآن افضل است تا قرائت از حفظ از جمله اين روايت است . عن ابى عبد اللّه يرفعه الى النبى - صلّى اللّه عليه و إله و سلّم - قال ليس شيىء على الشّيطان اشدّ من القراءة فى المصحف نظرا ، و المصحف فى البيت يطرد الشّيطان « 3 » ؛ امام صادق - عليه السّلام - از قول پيامبر فرمودند : « هيچ چيزى براى شيطان سخت‌تر از اين نيست كه انسان قرآن را از روى آن قرائت كند و بودن قرآن در خانه ، شيطان را طرد مىكند » .\r\nمصحف به يك كتاب يا يك دفتر اطلاق مىشود ، به ورق پاره‌هاى جدا از هم كه « مصحف » نمىگويند .\r\n\r\n\r\n","description":"","footnote":"\r\n( 1 ) - امالى طوسى ، ج 2 ، ص 18 ؛ بحار الانوار ، ج 92 ، ص 198 ، ح 9 .\r\n( 2 ) - خصال ، ج 1 ، ص 93 ؛ بحار الانوار ، ج 92 ، ص 198 ، ح 10 .\r\n( 3 ) - بحار الانوار ، ج 92 ، ص 201 ، ح 18 - عدة الداعى ، ص 211 .\r\n","page_name":" 57 ","page_number":57},
  {"content":"\r\n\r\n\r\nروايت نهم\r\n: للشيخ جعفر القمى : حدثنا على بن محمّد بن حمشاذ ، قال : حدثنى احمد بن حبيب بن الحسين البغدادىّ قال : حدّثنى ابى قال : حدّثنى ابو عبد اللّه محمد بن ابراهيم الصفدرىّ رجل من اهل اليمن ورد بغداد ، قال : حدثنا ابو هاشم بن اخى الوادى عن علىّ بن خلف قال : شكى رجل الى محمد بن حميد الرّازى الرّمد فقال له : آدم النّظر فى المصحف ، فانّه كان بى رمه فشكوت ذلك الى الاعمش فقال لى : آدم النّظر فى المصحف ، فانّه كان بى رمه فشكوت ذلك الى عبد اللّه بن مسعود فقال : لى ادم النّظر فى المصحف ، فانّه كان بى رمه فشكوت ذلك الى رسول اللّه - صلى اللّه عليه و آله و سلّم - فقال لى : آدم النّظر فى المصحف ، فانّه كان بى رمه فشكوت ذلك الى جبرئيل فقال لى : آدم النّظر فى المصحف « 1 » ؛ مردى از اهل يمن وارد بغداد شد ؛ گفت : شخصى چشم درد داشت و نزد محمّد بن حميد الرازى رفت و به او گفت : به قرآن نگاه كن ! من هم چشم درد داشتم ، نزد حريز بن عبد الحميد رفتم . او به من گفت : به قرآن نگاه كن ! من هم حكايت چشم درد خود را نزد اعمش بردم و او گفت : به قرآن نگاه كن نزد ابن مسعود رفتم او به من گفت : به قرآن نگاه كن ! نزد رسول اللّه رفتم پيامبر فرمود : به قرآن نگاه كن ! به جبرئيل گفتم جبرئيل گفت : به قرآن نگاه كن !\r\n\r\nروايت دهم\r\n: قال الصادق - عليه السّلام - « كان يعرف انقضاء سورة بنزول  « بِسْمِ اللَّهِ الرَّحْمنِ الرَّحِيمِ »  ابتداء للاخرى « 2 » ؛ هر گاه  « بِسْمِ اللَّهِ الرَّحْمنِ الرَّحِيمِ »  نازل مىشد ، معلوم مىشد كه سورهء قبلى به پايان رسيده و سورهء جديدى شروع شده است » .\r\nاز اين روايت فهميده مىشود كه سوره ، مجموعه‌اى از آيات بوده : كه ابتدا و انتها داشته و ابتدا و انتها هر سوره هم از جانب خداوند بوده است .\r\n\r\nروايت يازدهم\r\n: قال ابن عباس : كان النّبىّ - صلّى اللّه عليه و إله و سلّم - يعرف فصل سورة بنزول بسم اللّه\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 201 ، ح 19 .\r\n( 2 ) - تفسير العياشى ، ج 1 ، ص 19 .\r\n","page_name":" 58 ","page_number":58},
  {"content":"\r\n\r\nالرحمن الرحيم فيعرف انّ السّورة قد ختمت و ابتدأت سورة اخرى « 1 » ؛ « ابن عباس مىگويد : پيامبر با نازل شدن  « بِسْمِ اللَّهِ الرَّحْمنِ الرَّحِيمِ »  مىفهميد كه سورهء قبلى به پايان رسيده و سورهء ديگرى شروع شده است . » آيا اين همه روايات ، به ارزش رواياتى كه مىگويد : عمر و ابوبكر و . . . قرآن را جمع كردند نيست . علاوه بر اين كه آن روايات خالى از اشكال نبودند ؛\r\n\r\nچگونگى جمع قرآن توسط حضرت على - عليه السّلام -\r\nحتى در مورد رواياتى كه در كتب شيعه راجع به جمع آورى قرآن توسط حضرت على - عليه السّلام - نقل شده است ، گفتيم شواهدى در خود روايات است كه حضرت على - عليه السّلام - قرآن را جمع آورى نكرده است ، بلكه تفسير قرآن و شأن نزولهاى آيات را گرد آورده‌اند .\r\nبحار از خصال نقل مىكند . عن جابر قال : سمعت رسول اللّه يقول : يحيى يوم القيمة ثلاثة يشكون : المصحف ، و المسجد ، و العترة ، يقول المصحف : يا ربّ حرّقونى « 2 » و مزّقونى ، و يقول المسجد : يا ربّ عطّلونى و ضيّحونى ، و تقول العترة : يا ربّ قتلونا و طرّدونا و شرّدونا « 3 » . . . ؛ جابر مىگويد : از رسول خدا شنيدم كه مىفرمود : روز قيامت مصحف و مسجد و عترت به خدا شكايت مىكنند . مصحف مىگويد : خدايا مرا سوزاندند و مرا پاره پاره كردند . و مسجد مىگويد : خدايا مرا ابطال و ضايع كردند و عترت مىگويد :\r\nخدايا ما را كشتند و طردمان كردند . » اگر قرآن خودش پاره پاره باشد ، ديگر « مزّقونى » معنا ندارد . شما ببينيد كه عترت با اين كه نور واحد و روح واحدند ، ولى چون عددشان جداست ، ضمير جمع آورده\r\n\r\n\r\n","description":"","footnote":"\r\n( 1 ) - المستدرك ؛ الحاكم ؛ كتاب الصلاة ، ج 1 ، ص 231 ؛ تاريخ اليعقوبى ، ج 2 ، ص 27 .\r\n( 2 ) - در بحار « حرفونى » دارد .\r\n( 3 ) - بحار الانوار ، ج 92 ، ص 49 ، ح 9 ؛ خصال ، ج 2 ، ص 10 .\r\n","page_name":" 59 ","page_number":59},
  {"content":"\r\n\r\nاست ، پس اگر قرآن هم اوراق جدا جدا بود ، بايد ضمير جمع براى آنها مىآورد .\r\nروايات ديگرى نيز وجود دارد كه دلالت مىكند قرآن در همان زمان جمع آورى شده بود مثل احاديثى كه پيامبر به اصحاب مىفرمودند : قرآن بخوانيد . شخصى مىگويد : من در هر هفته يك ختم قرآن مىكنم . حضرت فرمود : به خودت فشار نياور و كمتر بخوان ، رواياتى است كه پيامبر وقتى آيه‌اى نازل مىشد مىفرمود : اين آيه را در فلان جا قرار دهيد . رواياتى داريم كه سورهء حمد ، فاتحة الكتاب است .\r\nمعلوم مىشود كتابى وجود داشته كه ديباچه‌اى دارد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nدرس پنجم\r\n: گفتيم كه عده‌اى را عقيده بر آن است كه ترتيب سور يقينا به دست وحى نبوده است .\r\nترتيب آيات بعضى جاها توسط وحى صورت نگرفته است ، امّا ترتيب كلام و كلمات و حروف با وحى است . بعضى از افاضل و معاصران و همچنين صاحب التمهيد ، عقيده‌شان آن است . در صفحهء 210 اين كتاب دارد كه شك نيست كه عامل نظم كلمات و جمل و تراكيب كلامى وحى است ، و هيچ تحريفى ، تغييرى در اين جهت نيست ، ولى تأليف آيات ضمن سور ، يعنى ترتيب و نظم آيات اكثرا اين گونه است و گاهى اين گونه نيست . و اما ترتيب سور او يقينا اين طور نيست ، اين بعد از وفات پيغمبر است . ما عرض كرديم با اين عقيده به شدت مخالفيم ، هم ترتيب آيات و هم سور ، علاوه بر كلمات و حروف كه معلوم است همهء اينها را ما با وحى مىدانيم . نظر علامهء مجلسى را قبلا گفتم كه ايشان هم معتقد بود كه در قرآن دخالتهايى شده و اين با وحى نيست همين وضعى كه الآن دارد . اينك در اين مبحث مىخواهيم در اين باب سخنانى را عرض كنيم :\r\nاولا چند روايت را ذكر مىكنيم كه در كتابهاى مختلفى نقل شده است « 1 » ؛ قرآن را همه مىنوشتند ، مثل درسى كه مىگوييم و همه مىنويسند ، ولى پيغمبر\r\n\r\n\r\n","description":"","footnote":"\r\n( 1 ) - تفسير عياشى ، ج 1 ، ص 19 .\r\n","page_name":" 61 ","page_number":61},
  {"content":"\r\n\r\nهم نظم دهنده بوده و هم مىفرموده اين آيه را آن جا بنويسيد . يك عده هم كاتبان وحى بودند كه مىنوشتند ، بعد اختلاف قرائتهايى ، اختلاف نسخى پيش آمده است . اين به غير از آن است كه اصلا نظم ، نظم الهى نبوده يا زياده و كم بوده است ، يا عثمان جلو اختلاف قرائتها را گرفته است . به هر حال اگر به اين مقدار اكتفا كنيم ؛ بس است .\r\nبراى نمونه چند تا از آن روايات را برايتان نقل مىكنم :\r\nروايت اوّل : من كتاب سليم بن قيس راويا عن سلمان رضى اللّه عنه : ان امير المؤمنين صلوات اللّه عليه لمّا رأى غدر الصّحابة و قلّة وفائهم ، لزم بيته و اقبل على القرآن يؤلّفه و يجمعه فلم يخرج من بيته حتّى جمعه و كان فى الصّحف و الشّظاظ و الاشيار و الرّقاع فلمّا جمعه كلّه و كتبه بيده تنزيله و تأويله ، و النّاسخ منه و المنسوخ بعث اليه ابوبكر ان اخرج فبايع فبعث اليه انّى مشغول « 1 » ؛ « وقتى حضرت على - عليه السّلام - نيرنگ و بىوفايى صحابه را ديد ، وارد خانه شد و شروع به تأليف و جمع قرآن نمود و از خانه خارج نشد تا اين كه تمام قرآن را جمع كرد . در حالى كه قرآن در پوسته‌هاى دراز و قطعاتى از ورق و روى چوبها نوشته شده بود . وقتى قرآن را جمع كرد و به دست خود تنزيل و تأويل و ناسخ و منسوخ آيات را نوشتند ابو بكر دنبال او فرستاد كه يا على از خانه بيرون بيا و بيعت كن . كه حضرت فرمود : من مشغولم و نمىآيم . » همچنانكه در روايت مشاهده مىشود حضرت ، تنزيل و تأويل آيات ، و ناسخ و منسوخ آن را نوشت ، هر چند عنوان مىكند كه قرآن پراكنده بود روى پوستها و استخوانها و چوبهايى ، ولى اين با جمع شدن به عنوان يك كتاب منافات ندارد .\r\nچون آنها را نمىتوان به يكديگر متصل كرد ؛ يعنى چگونه مىشود چوبها را به يكديگر دوخت ؟ يكپارچكى تأليف هر چيز به مناسبت خود آن مىباشد .\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 40 .\r\n","page_name":" 62 ","page_number":62},
  {"content":"\r\n\r\nدر دنبالهء روايت دارد : ثم قال طلحة : لا اراك يا ابالحسن اجبتنى عمّا سالتك عنه من امر القرآن الا تظهره للنّاس ، قال : يا طلحة عمدا كففت عن جوابك فاخبرنى عن ما كتب عمر و عثمان أقرآن كلّه ام فيه ما ليس به قرآن ؟ قال طلحة بل قرآن كلّه ، قال : ان اخذتم بما فيه نجوتم من النّار ، و دخلتم الجنّة ، فانّ فيه حجّتنا « 1 » .\r\n« طلحه آمد خدمت حضرت امير و گفت : اى ابو الحسن ، جواب مرا در مورد قرآن ندادى تا براى مردم معلوم شود . امام فرمود : عمدا جوابت را ندادم . بگو ببينيم آيا ، چيزى كه عمر و عثمان نوشته‌اند ، همه‌اش قرآن است ، يا غير قرآن هم در او هست ؟\r\nطلحه گفت : همه‌اش قرآن است . حضرت فرمودند : به همان اگر عمل كنيد داخل بهشت مىشويد و از جهنم نجات پيدا مىكنيد » .\r\nدر اين روايت مىگويد : عثمان و عمر ، قرآن را در زمان خلافت ابو بكر نوشتند .\r\nپس عثمان در جمع قرآن دخالتى نداشته است . به علاوه از اين روايت معلوم مىشود كه ، هم حضرت امير قرآن نوشته و هم آنها . بايد مطلبى را ياد آور شوم تا معناى قرآن نويسى آنها آشكار گردد . در زمان پيامبر چاپ نبوده ، پيامبر قرآن را مىخوانده و كسانى كه سواد داشتند ، مىنوشتند . حضرت على ، عمر ، ابوبكر ، عثمان و . . . همه نوشته‌اند و نوشته‌ها را در خانه‌هاى خود دارند ، منتها يك اختلاف قرائتهايى در ميان بوده كه در تاريخ مسلّم است ، و عثمان جلو آن اختلاف قرائتها را گرفته است . نه اين كه قرآن جمع نبوده و اينها جمع كرده‌اند .\r\nيكى از اشكالاتى كه آقايان كرده‌اند و گفته‌اند قرآن ، نظم الهى نيست ، اين است كه در قرآن چيزهايى ديده مىشود كه بر خلاف قوانين كتابت است . مثل اين كه در قرآن ، ناسخ قبل از منسوخ آمده است ، در حالى كه اگر نظم قرآن ، الهى باشد ، ابتدا بايد منسوخ بيايد و بعد ناسخ .\r\nاين اشكال را بعضى از فضلاى معاصر و مرحوم مجلسى در كتابهاشان ذكر\r\n\r\n\r\n","description":"","footnote":"\r\n( 1 ) - مدرك سابق .\r\n","page_name":" 63 ","page_number":63},
  {"content":"\r\n\r\nكرده‌اند ، در اين زمينه روايتى هم هست و مرحوم مجلسى هم به همان روايت استشهاد كرده است . او در بابى تحت عنوان « باب تأليف القرآن و انّه على غير ما انزل اللّه عز و جل » مىفرمايد : « فمن الدلالة عليه فى باب الناسخ و المنسوخ منه ، الآية فى عدّة النساء فى المتوفّى عنها زوجها « 1 » ؛ دليل ما بر اين كه قرآن بر غير ما انزل اللّه تأليف شده تقدم ناسخ بر منسوخ است » .\r\nتوضيح مطلب : در سورهء بقره دو آيه است ؛ يكى آيهء :  وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  « 2 » .\r\n« زنهايى كه شوهرانشان مىميرند ، بايد مدت چهار ماه و ده روز عدّة نگه دارند » .\r\nآيهء دوم :  وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ  « 3 » .\r\n« مردهايى كه مىميرند و زنهاى آنها باقى مىمانند ، بايد تا يك سال بيرون نروند و در خانه بمانند » .\r\nمجلسى مىگويد : آيهء دوم با آمدن آيهء اول ، نسخ شده در حالى كه آيهء ناسخ جلوتر از آيهء منسوخ آمده ، روايتى هم بر اين مطلب داريم ، لذا بعضى از افاضل در كتابهايشان به همين روايت استدلال كرده‌اند . از مرحوم مجلسى شگفت‌آور است كه چرا اين حرف را زده است ؟ گر چه روايت باشد : اولا روايت ، صحيح نيست . ثانيا اصلا اين ، نسخ نيست . اين دو آيه ، دو مسأله جدا از هم هستند و به هم ربطى ندارند . آيهء دوم مىگويد : مردها بايد قبل از فوت وصيّت كنند كه زنهايشان تا يك سال حق استفاده از اين خانه را دارند و بچه‌ها حق ندارند تا پدرشان از دنيا رفت مادرشان را از خانه بيرون كنند ، حالا چه بچه‌هاى خود زن و چه بچه‌هاى شوهرش باشند و اين زن ، زن باباى آنان باشد . اكنون نيز اين حكم در آيه وجود دارد و نسخ\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 67 - 66 .\r\n( 2 ) - بقره / 234 .\r\n( 3 ) - بقره / 241 .\r\n","page_name":" 64 ","page_number":64},
  {"content":"\r\n\r\nنشده است . منتها اين وصيت ، واجب نيست . آيه در وجوب ظهور دارد ، ولى معلوم نيست واجب باشد . هم اكنون اين وصيّت ، براى مرد ، مستحب است ، در حالى كه آيهء اوّل دربارهء عدهء وفات است . حكم آيهء اوّل عليه زنهاست و حكم آيهء دوم به نفع زنهاست . آيهء اوّل وظيفهء زنها و آيهء دوم وظيفهء مردها را بيان مىكند .\r\nبعد مرحوم مجلسى مىفرمايد :\r\n« و مثله فى سورة الممتحنة فى الآية التى انزلها اللّه فى غزوة الحديبيّة و كان بين فتح مكة و الحديبيّة ثلاث سنين ، و ذلك انّ الحديبيّة كانت فى سنة ستّ من الهجرة ، و فتح مكة فى سنة ثمانى من الهجرة ، فالّذى نظر فى سنة ستّ قد جعل فى آخر السورة و التى نزلت فى سنة ثمانى فى اوّل السورة ، و ذلك انّ رسول اللّه - صلّى اللّه عليه و إله و سلّم - لمّا كان فى غزوة الحديبيّة شرط القريش فى الصلح الذى وقع بينه و بينهم ان يردّ اليهم كلّ من جاء من الرجال على ان يكون الاسلام ظاهرا بمكة لا يؤذى احد من المسلمين ، و لم يقع فى النساء شرط و كان رسول اللّه - صلّى اللّه عليه و إله و سلّم - على هذا يردّ اليهم كلّ من جاء من الرجال الى ان جاءه رجل يكنّى ابا بصير ، فبعث قريش رجلين الى رسول اللّه - صلّى اللّه عليه و إله و سلّم - و كتبوا اليه يسألونه بارحامهم ان يردّ اليهم ابا بصير ، فقال له رسول اللّه - صلّى اللّه عليه و إله و سلّم - ارجع الى القوم فقال : يا رسول اللّه تردّنى الى المشركين يعينونى « 1 » و يعذّبونى و قد آمنت باللّه و صدّقت برسول اللّه ؟ فقال يا ابابصير ، انّا قد شرطنا لهم شرطا و نحن وافون لهم بشرطهم ، و اللّه سيجعل لك مخرجا ، فدفعه الى الرجلين ، فخرج معهما فلمّا بلغوا ذا الحليفة اخرج ابابصير جرابا كان معه فيه كسرو تمرات ، فقال لهما : ادنوا فاصيبا من هذا الطعام فامتنعا ، فقال : اما لو دعوتمانى الى طعامكما لا جبتكما ، فدنيا فأكلا و مع احدهما سيف قد علّقه فى الجدار ، فقال له ابو بصير :\r\nاصارم سيفك هذا ؟ قال : نعم ، قال : ناولنيه فدفع اليه قائمة السيف فسلّه فعلاه به فقتله و فرّ الاخر و رجع الى المدينة فدخل الى رسول - صلّى اللّه عليه و إله و سلّم - فقال : يا محمّد انّ\r\n\r\n\r\n","description":"","footnote":"\r\n( 1 ) - ظاهرا « يعينونى » نبايد باشد ، چون معنى مناسب نيست . احتمال دارد « يعيبونى » باشد ؛ يعنى عيبجويى مىكنند از من .\r\n","page_name":" 65 ","page_number":65},
  {"content":"\r\n\r\nصاحبكم قتل صاحبى و ما كدت ان افلت منه الّا بشغله بسلبه . فوافى ابو بصير و معه راحلته و سلاحه فقال رسول اللّه - صلّى اللّه عليه و إله و سلّم - : يا ابا بصير اخرج من المدينة فانّ قريشا تنسب ذلك الىّ فخرج الى الساحل و جمع جمعا من الاعراب ، فكان يقطع على عير قريش و يقتل من قدر عليه ، حتى اجتمع اليه سبعون رجلا ، و كتبت قريش الى رسول اللّه - صلّى اللّه عليه و إله و سلّم - و سألوه ان يأذن لابى بصير و اصحابه فى دخول المدينة ، و قد احلّوه من ذلك ، فوافاه الكتاب و ابو بصير قد مرض و هو فى آخر رمق فمات و قبره هناك و دخل اصحابه المدينة . و كانت هذه سبيل من جاءه ، و كانت امرأة يقال لها :\r\nكلثم نبت عقبة بمكّة و هى بنت عقبة بن ابى معيط مؤمنة تكتم ايمانها ، و كان اخواها كافرين اهلها يعذّبونها و يأمرونها بالرجوع عن الاسلام ، فهربت الى المدينة ، و حملها رجل من خزاعة حتى وافى بها المدينة ، قد خلت على امّ سلمة زوج النبى - صلّى اللّه عليه و إله و سلّم - فقالت : يا امّ سلمة انّ رسول اللّه - صلّى اللّه عليه و إله و سلّم - قد شرط لقريش ان يردّ اليهم الرجل و لم يشرط لهم فى النساء شيئا ، و النساء الى ضعف ، و ان ردّنى رسول اللّه - صلّى اللّه عليه و إله و سلّم - اليهم فتّنونى و عذّبونى و اخاف على نفسى فاسألى رسول اللّه - صلّى اللّه عليه و إله و سلّم - ان لا يردّنى اليهم .\r\nفدخل رسول اللّه - صلّى اللّه عليه و إله و سلّم - على امّ سلمة و هى عندها فاخبرته امّ سلمة خبرها فقالت :\r\nيا رسول اللّه هذه كلثم بنت عقبة ، و قد فرّت بدينها ، فلم يجبها رسول اللّه - صلّى اللّه عليه و إله و سلّم - بشيئى ، و نزل عليه الوحى :  يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ  « 1 » الى قوله جلّ و عز :  وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  فحكم اللّه فى هذا انّ النساء لا يردون الى الكفار » .\r\nسورهء ممتحنه هم نظير سورهء بقره است . « 2 » سه سال به فتح مكه مانده بود كه خداوند آيات 10 تا 13 را در جنگ حديبيّه نازل كرد ، زيرا جنگ حديبيّه در سال ششم هجرى بوده و فتح مكه در سال هشتم هجرى آن وقت آيه‌اى كه در سال ششم\r\n\r\n\r\n","description":"","footnote":"\r\n( 1 ) - الممتحنة / 10 - 13 .\r\n( 2 ) - از اين جهت كه يك جريان تاريخى را كه بعد از جريان ديگر واقع شده ، در آيات جلوتر از او قرار داده شده و اين دليل بر غير الهى بودن تأليف قرآن است .\r\n","page_name":" 66 ","page_number":66},
  {"content":"\r\n\r\nهجرى نازل شده است در آخر سوره آورده است و آيه‌اى كه در سال هشتم هجرى نازل شده ، در اوّل سوره آورده است . جريان از اين قرار است كه پيامبر وقتى در غزوهء حديبيّه بود ، در صلح نامه‌اى كه بين او و قريش منعقد شد ، چند شرط كرد يكى اين كه : هر مردى از مكه به طرف پيامبر آمد ، پيامبر او را به قريش برگرداند ، به شرطى كه قريش ، مسلمانان مكّه را آزار و اذيّت نكنند ، ولى دربارهء برگرداندن زنها پيامبر شرطى نكرد . يك روز مردى كه كنيه‌اش ابو بصير بود از مكه به نزد پيامبر رفت .\r\nقريش تا از رفتن او با خبر شدند ، شخصى را از طرف ارحام ابو بصير نزد پيامبر فرستادند و از پيامبر خواستند كه او را برگرداند . پيامبر به ابو بصير فرمود : نزد قومت برگرد . ابو بصير گفت : اى رسول خدا ! آيا مرا به مشركان تحويل مىدهى تا مرا اذيّت كنند ، در حالى كه من به خدا و رسول خدا ايمان آورده‌ام ؟\r\nپيامبر فرمود : ما با آنها شرط كرده‌ايم و بايد طبق شرط عمل كنيم « 1 » خداوند راه نجاتى برايت مهيّا مىكند . پيامبر ابو بصير را تحويل فرستادگان قريش داد و او با آنها رفت . وقتى به ذى الحليفه رسيدند ، ابو بصير يك دستمالى كه در آن چند تكه نان و خرما بود در آورد و به آن دو گفت : بياييد و از اين غذا بخوريد . گفتند : نمىخوريم .\r\nابو بصير گفت : اگر شما مرا دعوت مىكرديد من قبول مىكردم . آن دو قبول كردند و با او هم غذا شدند ، يكى از آنها كه شمشير داشت آن را به ديوار آويزان كرد . ابو بصير به او گفت : آيا شمشيرت برّنده است ؟ گفت : بله . ابو بصير گفت : بده ببينم . او هم شمشير را داد . ابو بصير هم شمشير را كشيده و او را كشت . شخص ديگر فرار كرده و به مدينه برگشت ، خدمت رسول اللّه رسيد و گفت : اى محمد ، رفيق شما ، دوست مرا كشت ، و من هم كه توانستم فرار كنم براى اين بود كه او مشغول كندن لباسهاى او بود و الّا مرا هم مىكشت . ابو بصير هم به مدينه برگشت ، در حالى كه سلاح و راحلهء مقتول همراه او بود . پيامبر فرمود : ابو بصير از مدينه خارج شو ، و الّا قريش مىگويند :\r\n\r\n\r\n","description":"","footnote":"\r\n( 1 ) - اين از رواياتى است كه مىگويد : حتى اگر با كفار هم عهدى بستيد به عهدتان عمل كنيد .\r\n","page_name":" 67 ","page_number":67},
  {"content":"\r\n\r\nمن اين كار را كردم . ابو بصير به طرف ساحل رفت و عده‌اى از عربها را دور خود جمع كرد و شروع به راهزنى كردند . جلوى كاروانهاى قريش را مىگرفتند و هر كه را مىتوانستند ، مىكشتند . تا اين كه تعداد راهزنها به هفتاد نفر رسيد . در اين موقع ، قريش نامه‌اى براى پيامبر نوشتند و از پيامبر خواستند كه اجازه دهد ، ابو بصير و يارانش وارد مدينه شوند و ما آنها را نمىخواهيم . پيامبر قبول كرد و نامه‌اى براى ابو بصير نوشت كه به مدينه برگردد . وقتى نامهء پيامبر به ابو بصير كه مريض بود ، رسيد او آخرين نفسهايش را مىكشيد . ابو بصير در همان جا مرد و يارانش او را در آن جا دفن كردند . ياران ابو بصير به مدينه وارد شدند . اين كار ابو بصير ، به ديگران هم سرايت كرد . هر كه وارد مدينه مىشد و به پيامبر ايمان مىآورد و پيامبر او را بر مىگرداند ، او هم مثل ابو بصير به راهزنى و كشتن قريش مىپرداخت . در مكه زنى به نام كلثوم كه دختر عقبه بود اسلام آورد . او دو برادر كافر داشت كه او را اذيّت مىكردند و مىگفتند بايد از اسلام برگردى . زن به مدينه فرار كرد و مردى از خزاعه او را تا مدينه همراهى كرد . وقتى كلثوم وارد مدينه شد ، نزد امّ السلمه همسر پيامبر رفت و گفت : اى امّ السلمه ! رسول خدا با قريش شرط كرده كه مردان مكه اگر به مدينه آمدند ، آنها را برگرداند ؛ ولى دربارهء زنها چنين شرطى نكرده است . من هم زن هستم و اگر رسول خدا مرا برگرداند مرا اذيّت و آزار مىدهند و من مىترسم . از رسول خدا بخواه كه مرا به مكه برنگرداند . در همين موقع ، رسول خدا وارد منزل امّ السلمه شد و ديد كه آن زن آن جاست . امّ السلمه جريان كلثوم را براى پيامبر تعريف كرد . پيامبر هيچ جوابى نداد تا اين كه آيه نازل شد كه : اى مؤمنين ! اگر زنان مؤمن به سوى شما هجرت كردند آنها را امتحان كنيد . . . ؛ يعنى زنها را نبايد به سوى كفار برگردانيد . بقيهء قصه را ديگر نقل نمىكنم ، چون در اين مختصر مجال طرح آن نيست . اين جريانى است كه آيهء  يا أَيُّهَا الَّذِينَ آمَنُوا إِذا جاءَكُمُ  . « 1 » در سال ششم\r\n\r\n\r\n","description":"","footnote":"\r\n( 1 ) - ممتحنه / 10 .\r\n","page_name":" 68 ","page_number":68},
  {"content":"\r\n\r\nهجرت دربارهء آن نازل شده است .\r\nامّا داستان ديگر كه در آيهء 8 و 9 سوره ممتحنة آمده ، به « حاطب بن ابى بلتعه » مربوط است . زمانى كه پيامبر تصميم گرفت ، براى فتح مكه حركت كند ، مواظب بود كه خبر حركت به قريش نرسد ، مگر آنها آماده دفاع شوند يا اين كه آنها ، زودتر تصميم به حمله بگيرند . يكى از مسلمانها به نام « حاطب بن ابى بلتعه » مخفيانه قريش را از تصميم پيامبر براى حمله به مكه با خبر كرد . همسر حاطب در مكه بود .\r\nقريش به همسر حاطب گفتند به حاطب بنويس كه هر موقع پيامبر شروع به حركت كرد ، ما را با خبر كند . حاطب نامه‌اى نوشت و به زنى داد تا به قريش برساند . و آن زن نامه را در ميان موهايش پنهان كرده جبرئيل بر پيامبر نازل شد و جريان را به پيامبر فرمود . پيامبر ، حضرت امير و زبير را فرستاد تا زن را بگردند . بالأخره نامه را پيدا كردند و پيامبر حاطب را احضار كرد و فرمود : اين نامه چيست ؟ حاطب گفت : به خدا قسم من منافق نشده‌ام و از اين خدا هم بر نگشته‌ام ، ولى زنم نامه‌اى نوشت كه قريش را از حملهء شما با خبر كنم و من براى اين كه قريش با او بد رفتارى نكنند اين نامه را نوشتم ، عمر بلند شد و گفت : يا رسول اللّه اجازه دهيد گردنش را بزنم . پيامبر فرمود : ساكت شو عمر ! در اين هنگام آيهء 1 و بعد آيهء 8 و 9 سورهء ممتحنه نازل شد .\r\nاين داستان در سال هشتم هجرى اتفاق افتاد و داستان قبلى نيز در سال ششم هجرى رخ داده بود ، در حالى كه در سورهء ممتحنه ابتدا داستان « حاطب » را ذكر كرده است . پس معلوم مىشود كه نظم آيات و سوره‌ها الهى نيست . و عمر و ابو بكر اين جور آيات را تنظيم كردند . بايد گفت كه اين قضايا در زمان عمر و ابو بكر اتفاق افتاده و آنها مىدانستند كه هر كدام از آنها در چه سالى اتفاق افتاده است . آن گاه آيا اينها آن قدر بى اطلاع بوده‌اند كه ماجراى مربوط به سال هشتم هجرى را بر جريان سال ششم هجرى مقدم نوشته‌اند ؟ قطعا آنها چنين كارى نكرده‌اند . خودشان مىدانستند كه نبايد اين كار را بكنند عقل بشرى مىگويد : كه حوادث را بايد طبق تاريخ وقوعشان ضبط و ثبت كرد . عين همين جواب در آن آيه‌اى كه ادّعا شده بود ،\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nناسخ و منسوخ هستند ، جارى است ؛ يعنى آيا عمر و ابو بكر نمىدانستند كه ناسخ را بايد بعد از منسوخ بنويسند ؟ در حالى كه مىدانستند حضرت على مراقب كارشان است ، گروههاى اقليّت از دور نظاره‌گر كار مسلمانها هستند . پس جواب حلّى آن اين است كه اصلا آن دو آيه ناسخ و منسوخ نيستند . بعدا خواهيم گفت كه قرآن دو گونه نزول دارد ؛ نزول تدريجى ، نزول دفعى ، و نظم قرآن ، طبق نزول دفعى است ، نه طبق نزول تدريجى . بنابراين اگر قرار بود طبق نزول تدريجى ، قرآن جمع آورى شود ، بايد طبق تاريخ نزول آيات جمع آورى مىشد ، ولى قرآن يك كتاب ابدى است ، معنا ندارد طبق حوادث زمان پيامبر جمع آورى شود .\r\nاين نكته را بگويم كه امروزه در جهان ، جز اسلام ، مذهبى ديگر وجود ندارد .\r\nانجيلى كه پيامبرش را زناكار و شرابخوار معرفى كند ، مذهب نيست . توراتى كه خداوند را جاهل معرفى كند ، مذهب نيست . علاوه بر اين اكاذيب كه در اين كتب موجود است ، هيچ برنامه‌اى هم ندارد تنها مذهبى كه براى هدايت بشر ، در تمام جوانب برنامه دارد ، قرآن است . و اين خواست دشمن است كه ما با هم سر اين حرفها بحث كنيم كه عمر قرآن را جمع كرده نظم قرآن ، و نظم الهى است . روايات جعلى و دروغ هر چه بخواهيد در بين روايات جا داده‌اند . پيامبر فرمود : « ستظهر علىّ الكذّابة فعليكم بالقرآن » .\r\nبعد از من ، بر من زياد دروغ مىبندند ، پس به قرآن پناه ببريد » .\r\n« فما وافق كتاب اللّه فخذوه و ما خالف كتاب اللّه فذروه » .\r\n« آنچه موافق قرآن است اخذ كنيد و آنچه مخالف قرآن است ، دور بريزيد . » خلاصهء بحث ما دربارهء نظم قرآن اين شد كه قرآن در زمان خود پيامبر جمع آورى شد و اين با به جنگ رفتن پيامبر و كارهاى ديگر ايشان منافات ندارد . پيغمبر مىتوانست عده‌اى را مسؤول اين كار كند و خودش هم نظارت داشته باشد . امروزه در تمام كشورها بدين گونه است كه رئيس جمهور مستقيما به تمام كارها رسيدگى نمىكند ، بلكه براى هر كارى مسؤولى جداگانه دارد ، و او بر كارهاى هر يك از آنها\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنظارت دارد . قرآن دستور مىدهد كه براى تحصيل احكام فرعى اسلام نبايد همه ، به دنبال آن بروند ،  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ  « 1 » « از هر فرقه و قومى بايد عده‌اى بروند دنبال تفقّه در دين . » آن وقت جمع آورى قرآن كه يقينا از احكام فرعى مهمتر است ، پيامبر كسى را مسؤول نكرده باشد ؟ پس مىتوان نتيجه گرفت هر وقت آيه‌اى نازل مىشد . پيامبر همان موقع ، جاى آن را تعيين مىكردند و به اصحاب مىفرمودند : اين آيه را در جاى مناسب خود قرار دهيد . در اين زمينه روايت هم داريم . پس خود پيامبر به آيات نظم مىداد . حالا ممكن است اصحاب با سواد پيامبر كه اين آيات را مىنوشتند ، گاهى خلل و نقصى در نوشته‌هايشان پيدا مىشد ؛ مثلا گفته‌اند : ابن مسعود در قرآنش « معوذّتين » « 2 » را نياورده بود . شايد چون در آخر قرآن بوده ننوشته يا گم شده است . مثل كتابى كه صفحهء آخرش مىافتد ، ولى اصلش محفوظ است .\r\nعن عثمان بن ابى العاص قال : كنت جالسا عند رسول اللّه - صلّى اللّه عليه و إله و سلّم - اذ شخّص ببصره ثمّ صوّبه ثمّ قال : اتانى جبرئيل فامرنى ان اضع هذه الآية « 3 » هذا الموضع من هذا السّورة فجعلت فى سورة النّمل بين آلآيات الاستشهاد و « 4 » آيات العهد « 5 » ؛ عثمان مىگويد : نزد رسول خدا نشسته بودم كه ناگهان ديدم ، چشم رسول خدا به جايى خيره ماند و دوباره به حالت عادّى برگشت ، بعد پيامبر فرمود : جبرئيل آمد و امر كرد كه اين آيه ( انّ اللّه يأمر . . . ) را در سورهء نحل بين دو آيهء استشهاد ( و يوم نبعث . . . ) و آيهء عهد  وَ أَوْفُوا بِعَهْدِ اللَّهِ . . .  قرار دهم .\r\nجبرئيل بطور يقين اين حرف را از خودش نگفته ، بلكه دستور خداوند بوده\r\n\r\n\r\n","description":"","footnote":"\r\n( 1 ) - توبه / 122 .\r\n( 2 ) - سورهء الناس و سورهء الفلق .\r\n( 3 ) - سورهء نحل : آيهء 89  « إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى . . . »  .\r\n( 4 ) - سورهء نحل ، آيه 88  « وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَ جِئْنا بِكَ شَهِيداً . . . »  .\r\n( 5 ) - سوره نحل ، آيه 90 ،  « وَ أَوْفُوا بِعَهْدِ اللَّهِ إِذا عاهَدْتُمْ . . . »  .\r\n","page_name":" 71 ","page_number":71},
  {"content":"\r\n\r\nاست كه آن آيه را در كجاى قرآن قرار دهد . پس نظم آيات قرآن به دستور وحى است . پس تا اين جاى روايت كه نقل كرده‌اند ، عليه اعتقاد آنها است ، امّا بقيهء روايت :\r\n« . . . فاشار جبرئيل ان توضع  « وَ اتَّقُوا يَوْماً تُرْجَعُونَ فِيهِ إِلَى اللَّهِ »  بين آيتى الرّبا و الدين من سورة البقرة » بعد جبرئيل اشاره كرد كه اين آيه را بين دو آيهء ربا « 1 » و آيهء دين « 2 » در سورهء بقره قرار دهم .\r\nگفته‌اند آيهء  وَ اتَّقُوا يَوْماً تُرْجَعُونَ فِيهِ إِلَى اللَّهِ . . .  آخرين آيه‌اى است كه بر پيامبر نازل شد ، با اين حال بين آيه‌هاى آخر سورهء بقره جاى گرفته است .\r\nدر پاسخ بايد گفت اين روايت حرف ما را تصديق مىكند . با وجود اين كه - به تعبير شما - آيهء :  وَ اتَّقُوا . . .  آخرين آيهء نازل شده بر پيامبر بوده ، باز جبرئيل به پيامبر امر كرده كه آن را در جاى خاصّى قرار دهد . نظم و ترتيب آيات ، بر ساختهء جبرئيل است نه كار عمر و عثمان . همچنين ادعاى شما كه اين آيه ، آخرين آيه‌اى بود كه بر پيامبر نازل شد ، مردود است . شما براى شاهد خود از گفتار سيوطى سود جسته‌ايد كه : « روى عن ابن عبّاس و السدى ، قال النّبىّ - صلّى اللّه عليه و إله و سلّم - : انّ آخر آية نزلت قوله تعالى :  وَ اتَّقُوا يَوْماً . . .  و قال جبرئيل ضعها فى رأس ثمانين و الماتين من سورة البقرة ؛ پيامبر فرمودند : آخرين آيه‌اى كه نازل شد ، آيهء  وَ اتَّقُوا يَوْماً . . .  بود و جبرئيل امر كرد آن را در اوّل آيهء 280 قرار دهم . » در پاسخ بايد گفت : اين حديث معتبر نيست ، چرا كه با تعبير « روى » همراه است . علاوه بر اين گاهى اوقات احاديثى وجود دارد كه با تمام استنادهايش قابل اعتنا نيستند ، چه رسد به اين روايات .\r\nاز اين قبيل روايات كه پيامبر جايگاه آيات را مشخص مىكرده ، بسيار است . از\r\n\r\n\r\n","description":"","footnote":"\r\n( 1 ) - سوره بقره ، آيه 280  « وَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ وَ أَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ »  .\r\n( 2 ) - سوره بقره ، آيه 282  « يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ . . . »  .\r\n","page_name":" 72 ","page_number":72},
  {"content":"\r\n\r\nجمله صاحب مجمع البيان در جلد دوم از كتابهاى ترمذى ، حاكم ، زركشى و يعقوبى اين روايت را نقل مىكند : عن ابن عبّاس قال : « كان رسول اللّه - صلّى اللّه عليه و إله و سلّم - يأتى عليه زمان و هو ينزّل عليه السّور ذوات العدد ، فكان اذا نزّل عليه الشيئى دعا بعض من كان يكتب و يقول ضعوا هذه الآيات فى السّورة التّى يذكر فيها كذا و كذا ؛ گاهى اوقات سوره‌هايى كه آيات بسيارى داشت ، بر پيامبر نازل مىشد . در اين هنگام ، پيامبر بعضى از نويسندگان قرآن را صدا مىزد و مىفرمود : اين آيات را در سوره‌اى كه در آن مطالب چنين و چنان است ، قرار دهيد . » و ما باورمنديم كه امر به چنين كارهايى از جانب خداوند بوده است چرا كه :   ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   « 1 » و دليل ديگر آنها آيهء « اكمال الدين » است :\r\n الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ ، الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « 2 » در ذيل آيهء فوق در مجمع البيان اين روايت نقل شده كه : « عن الزّجاج و المروىّ عن الامامين ابى جعفر و ابى عبد اللّه - عليه السّلام - انّه انّما انزل بعد ان نصب النّبىّ - صلّى اللّه عليه و إله و سلّم - عليّا - عليه السّلام - علما للانام يوم غدير خمّ منصرفه عن حجّة الوداع قالا و هو آخر فريضة انزلها اللّه تعالى ثمّ لم ينزّل بعدها فريضة . « 3 » امام باقر و امام صادق - عليه السّلام - فرمودند : اين آيه پس از برگزيده شدن حضرت على توسط پيامبر به عنوان خليفهء مسلمانان نازل شد ، - در روز غدير خم - زمانى كه پيامبر از « حجة الوداع » بر مىگشت . و اين « حكم » آخرين حكمى « 4 » بود كه خداوند نازل كرد و پس از آن ، حكم ديگرى نازل نشد . » ابن عباس نيز همين مضمون را تأييد مىكند كه : « لم ينزل بعدها ( يا لم ينزّل\r\n\r\n\r\n","description":"","footnote":"\r\n( 1 ) - النجم / 3 .\r\n( 2 ) - مائده / 3 .\r\n( 3 ) - مجمع البيان ، ج 3 ، ص 159 .\r\n( 4 ) - احتمال دارد معنا اين باشد كه آخرين آيه‌اى بود كه نازل شد و بعد از او آيه ديگرى نازل نشد .\r\n","page_name":" 73 ","page_number":73},
  {"content":"\r\n\r\nبعدها ) فريضة » همچنين ، ابن عساكر و خطيب : نزلت فى غدير خمّ عند منصرفه من حجّة الوداع بعد ما نصب عليّا - عليه السّلام - بالولاية » . در عبارت السّدّى كه از ابن عباس نقل مىكند به جاى واژهء فريضة ، واژه‌هاى حلال و حرام نگاشته شده است : « لم ينزّل بعدها حلال و لا حرام » .\r\nبرخى گفته‌اند كه اين آيه سومين آيهء سورهء مائده است كه پس از آن ، هيچ حكمى از جانب خداوند نازل نشد ، در حالى كه پس از آن آيه تا آخر قرآن كريم ، اين همه آيات دربارهء احكام وجود دارد : حلال بودن صيد ، حلال بودن طعام اهل كتاب ، آيهء وضو ، سرقت ، ايمان ، آيهء تحريم خمر ، تحريم آنچه را مشركان حلال مىدانند و . . .\r\nاشكال دوّم آنها اين است كه چرا آيهء ولايت در لابلاى آيات تحريم مردار ، خون و گوشت خوك قرار گرفته است ؟ پس همهء اينها نشانگر آن است كه نظم آيات از جانب خداوند صورت نگرفته است .\r\nدر پاسخ بايد گفت كه ما ادعاى شما را دربارهء اين آيه كه آخرين تكليف و فريضه مىباشد ، مورد تأييد قرار نمىدهيم ، چون رواياتى كه بر اين مطلب دلالت مىكنند ، مرسله‌اند ، هر چند اين آيه را جزء آخرين آياتى بدانيم كه بر پيامبر نازل شده است .\r\n\r\nآراء مختلف در مورد آيهء ولايت\r\nامّا اين كه چرا آيهء ولايت را در لابلاى چنان آياتى قرار داده‌اند ؟ آراء مختلفى وجود دارد ، كه بايد مورد بررسى قرار گيرد .\r\n\r\nكلام سيد قطب\r\nسيد قطب در تفسير فى ضلال القرآن مىگويد : شايد علت اين كه آيهء ولايت در ضمن آن آيات آورده شده ، اين باشد كه بگويد : تمام مسائل و احكام دين به يكديگر وابسته‌اند . « اكمال دين » همانطور كه با مسائل مهم اجتماعى و عقيدتى صورت مىگيرد ، با كوچكترين حكم شرعى هم محقّق مىشود . تمام اين احكام و مسائل در\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاكمال دين دخالت دارند . پس مبادا احكام معمولى خدا را كوچك بشماريم ، همين احكام كوچك است كه در كنار احكام بزرگ و مهم ، دين را كامل كرده‌اند .\r\n\r\nردّ كلام سيد قطب\r\nبايد انصاف داد كه اين دليل ، توجيه كاملى نمىتواند باشد ، مثلا اگر آيهء ولايت بعد از آيات جهاد نازل مىشد بىمناسب نبود كه بگوييم ولايت و جهاد در كنار يكديگر دين خدا را كامل مىكنند . پس جهاد را دست كم نگيريد . امّا اين حكم را كه از حيواناتى كه از كوه مىافتند يا به واسطهء شاخ زدن به يكديگر مىميرند ، نخوريد ، چسان مىتواند در كنار آيهء ولايت ، كامل كنندهء دين باشد ؟ ادامهء دو آيه مىفرمايد كه امروز كفّار نااميد شدند ، يعنى تاكنون اميدوار بودند و امروز نااميد شدند . آيا حكم حرام بودن گوشت اين حيوانات آنها را مأيوس و نااميد كرد ؟ بنابراين ، سخن سيد قطب براى كنار هم قرار گرفتن آيهء ولايت با آيات ديگر توجيه معقولى نيست .\r\n\r\nتوجيه صاحب « المنار »\r\nصاحب « المنار » مىگويد : چون آيات تحريم خوك ، ميته و خون و . . . آيات اقتصادى است و اقتصاد زير بناى جامعه است ، بطورى كه اگر اقتصاد اسلام استوار نباشد نه اسلام مىماند و نه مسلمانان ، لذا با نزول اين آيات اقتصادى ، دين كامل شد .\r\nجواب :\r\nدر جواب مىگوييم : آيا حرام بودن مردار و گوشت خوك و خون و . . . يعنى اقتصاد اسلامى ؟ ! و اقتصاد اسلامى در همين چند حكم ، خلاصه شده است ؟ اگر چنين باشد اسلام چگونه مىخواهد با اين چند حكم اقتصادش را به جهان ارائه دهد ؟ علت اصلى قرار دادن آيهء ولايت در كنار آيات احكام اين است كه دشمنان نتوانند اين آيات را از بين ببرند . روايات زيادى در تفسير نور الثقلين و برهان وجود دارد كه خداوند آيات ولايت را در قرآن پراكنده كرد تا دشمن نتواند آنها را از بين ببرد . اگر آيات ولايت را در سوره‌اى به نام سورهء ولايت جمع مىكردند ، يقينا دشمنان آن را از بين مىبردند . بنابراين ، نتيجه مىگيريم كه هيچ ارتباطى بين آيهء\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nولايت با آيات قبلىاش نيست . دقت كنيد ! خداوند بعد از اين كه مىفرمايد : مردار و خون و گوشت خوك و . . . براى شما حرام است » و پيش از اين كه آنچه را از اين حكم استثنا شده ، ذكر كند ، آيهء ولايت را بيان مىكند ، امّا بعد از آيهء ولايت مىگويد :\r\n فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ  « 1 » ؛ يعنى اگر كسى اضطرار پيدا كرد به خوردن اينها ، برايش حلال است » . ذكر اين آيهء ولايت بين مستثنى و مستثنى منه براى اين بوده كه آيهء ولايت محفوظ بماند . نزول دفعى اين آيه هم به همين ترتيب بوده است . از جاهايى كه نزول تدريجى عين نزول دفعى است همين آيه است . از سوى ديگر ، انسان وقتى در آيات دقت كند ، در مىيابد كه علّت يأس آنان ، انتخاب جانشين بعد از پيامبر بوده است ، زيرا كفّار مىگفتند : تا پيامبر زنده هست ، دين او هست ، و پس از مرگ پيامبر ، به تدريج دين او از بين مىرود ، ولى هنگامى كه ديدند پيامبر خليفه ، و جانشين پس از خود را تعيين كرد ، مأيوس شدند و دانستند كه على - عليه السّلام - بعد از پيامبر ، ادامه دهندهء راه اوست ، و بعد از او هم حتما امام حسن و بعد امام حسين و . . . حتّى كتابهاى اهل سنّت هم نقل كرده‌اند كه آيهء :  الْيَوْمَ يَئِسَ الَّذِينَ . . .  آيهء ولايت است و يأس آنها از انتخاب ولىّ بعد از پيامبر بوده است .\r\nپس نظم قرآن ، نظم و ترتيب الهى است . خدا آيات ولايت را در لابلاى آيات ديگر ذكر كرده تا دشمنان به همين توجيهاتشان دلخوش باشند و نتوانند از سركين به آيات ولايت دست بزنند .\r\nاگر نظم قرآن توسط عمر و ابو بكر شكل گرفته بود . آنها مىدانستند كه بايد بين مستثنى و مستثنى منه فاصله نيفتند ، و هيچ وقت آيه را در بين اين دو قرار نمىدادند .\r\n\r\nدليل ديگر مخالفان\r\nمسلمان‌ها از سعى بين صفا و مروة ناراحت بودند و فكر مىكردند كه سعى بين\r\n\r\n\r\n","description":"","footnote":"\r\n( 1 ) - مائده / 4 .\r\n","page_name":" 76 ","page_number":76},
  {"content":"\r\n\r\nصفا و مروه كار كفّار است و به دليل احترام گذاردن به دو بت « اساف » و « نائلة » كه در سر اين دو كوه قرار داشته اين اعمال را به جاى مىآورند . آيه نازل شد :  إِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما  « 1 » ؛ « بدرستى كه صفا و مروه از شعائر الهى هستند پس هر كه حج خانهء خدا را به جا آورد يا عمره بجا آورد . گناهى بر او نيست كه طواف به آن دو كند . . . » مىگويند : اين آيه بعد از سال ششم هجرى نازل شده ؛ زيرا قبل از آن مسلمانها نمىتوانستند حج را به جاى آورند . با اين حال ، اين آيه در سورهء بقره قرار گرفته است در حالى كه سورهء بقره اولين سوره‌اى است كه در مدينه نازل شد و بعد از آن آيات و سوره‌هاى زيادى بر پيامبر نازل شد و قاعدتا بايد اين آيه در سوره‌هاى بعدى قرار مىگرفت پس معلوم مىشود نظم قرآن ، نظم الهى نيست .\r\nدر پاسخ بايد اظهار داشت اولا چه مانعى دارد كه خداوند پيش از توانايى مسلمانها از به جاى آوردن مناسك حجّ ، آيات حج را نازل كند ، با اين هدف كه شوق طواف و اعمال حج را در دل مسلمانها به وجود آورد ؟ پس لزومى ندارد اين آيات حتما در سال ششم هجرى نازل شده باشد .\r\nدوم اين كه : نزول دفعى را نبايد با نزول تدريجى ، درهم آميخت . نزول تدريجى بايد طبق وقايع تاريخى شكل بگيرد ، امّا نزول دفعى اين گونه نيست . پيش از اين گفتيم كه نظم قرآن ، نظم هدايتى است و با نظمهاى ديگر فرق دارد . تا اين جا شواهدى بود كه آنها ذكر كرده بودند . يك شاهدى هم ما به جاى آنها براى تأييد حرفشان ذكرى كنيم . در سورهء قيامت از آيهء اوّل تا آخر آيهء پانزده ، و از آيهء 20 تا آخر سوره ، مربوط به قيامت است ولى بين آيات مربوط به قيامت از آيهء 16 تا 19 مىفرمايد :   لا تُحَرِّكْ بِهِ لِسانَكَ لِتَعْجَلَ بِهِ * إِنَّ عَلَيْنا جَمْعَهُ وَ قُرْآنَهُ ،    ثُمَّ إِنَّ عَلَيْنا بَيانَهُ  .\r\n\r\n\r\n","description":"","footnote":"\r\n( 1 ) - البقرة / 158 .\r\n","page_name":" 77 ","page_number":77},
  {"content":"\r\n\r\nگفته‌اند : اين آيات چه ربطى به قيامت دارد كه در وسط آنها قرار گرفته ؟ اين چه نظمى است ؟\r\nاين كار با نظم قرآن منافاتى ندارد . مثل اين كه شخصى يك ساعت سخنرانى مىكند ، ناگهان در وسط سخنرانى مىگويد : آقايان حواستان جمع باشد ، يا مىگويد :\r\n« در را باز كنيد » اين شيوه‌اى بر خلاف نظم و ترتيب نيست ، بلكه حافظ نظم است .\r\nمنتها خداوند عين همين جملهء وحى را در قرآن براى جهاتى حفظ كرده است .\r\nروايت ديگرى نقل شده كه آن را از تفسير نور الثقلين نقل مىكنم . اين روايت در بحار هم هست .\r\nعن امير المؤمنين - عليه السّلام - حديث طويل و فيه يقول - عليه السّلام - لبعض الزّنادقة : و امّا ظهورك على تناكر قوله :  وَ إِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ  ، « 1 » ليس يشبه القسط فى اليتامى نكاح النّساء ، و لا كلّ النّساء يتامى ، فهو ما قدّمت ذكره من اسقاط المنافقين من القرآن ، و بين القول فى اليتامى و بين نكاح النّساء من الخطاب و القصص اكثر من ثلث القرآن ، و هذا و ما اشبهه ممّا ظهرت حوادث المنافقين فيه لاهل النّظر و التّامّل ، و و جدا المعطّلون و اهل الملل المخالفة للاسلام مساغا الى القدح فى القرآن ، و لو شرحت لك كلّما اسقط و حرّف و بدّل ما يجرى هذا المجرى لطال و ظهر ما يخطر التّقيّة اظهاره من مناقب الاولياء و مثالب الاعداء « 2 » ؛ يكى از زنادقه از حضرت دربارهء معناى آيهء 4 سورهء نساء پرسيد : « اگر مىترسيد كه در بين يتيمان عدالت را رعايت نكنيد ، پس به نكاح در آوريد زنهايى را كه براى شما حلال هستند » عدالت دربارهء يتيمان چه ربطى به نكاح زنان دارد ؟ همهء زنها كه يتيم نيستند . حضرت در جواب فرمودند : « من پيشتر نيز جوابت را داده‌ام كه منافقان بعضى از آيات قرآن را برداشتند . بين اين دو مطلب بيشتر از ثلث قرآن بوده و افتاده\r\n\r\n\r\n","description":"","footnote":"\r\n( 1 ) - النساء / 3 .\r\n( 2 ) - احتجاج الطبرسى ؛ تفسير نور الثقلين ، ج 1 ، ص 363 .\r\n","page_name":" 78 ","page_number":78},
  {"content":"\r\n\r\nاست . اين آيه و مشابه آن ، از چيزهايى است كه منافقان در آن دست برده‌اند و صاحبنظران مىفهمند كه صدر آيه به دنبالهء آن ربطى ندارد . آنهايى هم كه از ملل مخالف اسلام هستند راههايى براى ضرر زدن به قرآن پيدا مىكنند . اگر من بخواهم همهء مطالبى كه فرو افتاده يا تغيير و تبديل در آنها صورت گرفته ، باز گويم ، جايز نيست ، زيرا تقيّه اين كار را به خطر مىاندازد . » رواياتى از اين قبيل كه دلالت بر تحريف قرآن مىكنند ، زياد است ، حتى بعضى از آنها صحيح السّند هستند . امّا اين سخنان به هيچ وجه صحيح نيست ، زيرا انسان وقتى قرآن را مىخواند ، از پيوستگى و انسجام كلمات در مىيابد كه چيزى از ميان آيات فرو نيفتاده است .\r\nدر مقابل ، روايت ديگرى نقل شده كه با روايت بالا تناقض دارد . بنابراين ، به صرف باز گفت يك يا چند روايت نمىتوان حكم قطعى صادر كرد . روايت چنين است :\r\nو امّا قوله  وَ إِنْ خِفْتُمْ . . .   رُباعَ  قال نزلت مع قوله تعالى : « يسئلونك . . . »  مَثْنى وَ ثُلاثَ وَ رُباعَ  فنصف الآية فى اوّل السّورة و نصفها على رأس المأة و عشرين آية . « 1 » چنان كه ديديد روايت اوّل مىگويد : بيش از ثلثى از قرآن بين دو مطلب ، ساقط شده و امّا روايت دوم مىگويد : فقط نظم آيه به هم خورده است . پس روايات شيعه در اين زمينه متعارض و غير قابل اطمينان هستند ، چه رسد به رواياتى كه سنّىها نقل كرده‌اند .\r\nامّا چه ربطى بين عدالت دربارهء يتيمان و نكاح زنان وجود دارد ؟ مىگوييم : آيهء اول مىگويد :   يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ . . .     وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً   يعنى : اى مردم پرهيز كنيد از خداوندى كه همهء شما را از يك نفس واحد خلق كرد . . . و بترسيد از خداوندى كه از شما دربارهء حق خود و ارحام سئوال مىكند . خدا مراقب كارهاى شما است » .\r\n\r\n\r\n","description":"","footnote":"\r\n( 1 ) - تفسير قمى ، ج 1 ، ص 130 .\r\n","page_name":" 79 ","page_number":79},
  {"content":"\r\n\r\nدر آيهء دوم مىگويد :  وَ آتُوا الْيَتامى أَمْوالَهُمْ وَ . . .  اموال يتيمان را بدهيد .\r\nاز اين دو آيهء نتيجه مىگيريم كه مسألهء حق اللّه و حق الناس بسيار مهم است . بعد مىفرمايد :  إِنْ خِفْتُمْ أَلَّا تُقْسِطُوا . . .  اگر مىترسيد كه در مورد يتيمان نتوانيد به عدالت رفتار كنيد ، با زنان ازدواج كنيد . ربط آيه اين است كه : يتيم كسى است كه پدرش مرده ، امّا كسى كه مادرش از دنيا رفته ، و پدرش زنده باشد او را يتيم نمىگويند . حالا شما مىخواهيد از اين يتيمان نگهدارى كنيد ، تا زمانى كه آنها در جاى ديگرى زندگى مىكنند و زندگى شان هيچ ارتباطى به زندگى شما ندارد ، هيچ كارى نمىشود كرد . حتّى به خانهء آنها نمىشود سركشى كرد . آيه مىفرمايد اگر مىترسيد كه وقتى به كار يتيمان رسيدگى مىكنيد ، عدالت را رفتار نكنيد ، پس با مادر اين يتيم‌ها ازدواج كنيد تا به خانوادهء شما ملحق شوند و جزو خانوادهء شما گردند ، آن وقت از يتيمان نگهدارى كنيد . پس مشاهده كرديد كه چه ارتباط محكمى بين مضمون آيه وجود دارد .\r\nنتيجهء بحث اين شد كه نظم آيات قرآن و سوره‌هاى آن ، نظمى الهى است و تمام ادلّه و رواياتى كه دلالت بر عدم نظم قرآن يا تحريف آن مىكرد ، از نظر ما مردود است . قرائت و اختلاف قرائت هم چيز مهمّى نيست . و امرى جزئى مىباشد مثل اختلافاتى كه در احكام فرعيه وجود دارد . اينها مهم نيست اصل دين بايد محفوظ بماند كه مانده است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nدرس ششم\r\nيكى از مسائل مهم علوم قرآنى ، كيفيت نزول قرآن است . دربارهء چگونگى نزول قرآن دو دسته آيات ، در قرآن وجود دارد . دستهء نخست بر اين كه تمام قرآن يكباره نازل شده است ، تصريح دارند و دستهء دوم تدريجى بودن نزول قرآن را اثبات مىكند .\r\nآيات دسته اول مانند :   إِنَّا أَنْزَلْناهُ فِي لَيْلَةِ الْقَدْرِ   « 1 » ؛ ما قرآن را در شب قدر نازل كرديم . »  إِنَّا أَنْزَلْناهُ فِي لَيْلَةٍ مُبارَكَةٍ  « 2 » ؛ ما قرآن را در شب مباركى نازل كرديم . » آيات دسته دوم مانند :  وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَ نَزَّلْناهُ تَنْزِيلًا  « 3 » ؛ و قرآنى كه آن را جدا جدا كرديم تا آن را بر مردم به آرامى بخوانى و نازل كرديم قرآن را نازل كردنى . » و آيهء  وَ قالَ الَّذِينَ كَفَرُوا لَوْ لا نُزِّلَ عَلَيْهِ الْقُرْآنُ جُمْلَةً واحِدَةً كَذلِكَ لِنُثَبِّتَ بِهِ فُؤادَكَ  « 4 » ؛ كفّار مىگفتند : چرا قرآن يك جا بر او نازل نشده است ؟ خدا مىفرمايد :\r\nبراى اينكه قلب ترا محكم كنيم .\r\nبه دليل وجود اين دو دسته آيات ، محققان را عقيده بر اين است كه قرآن دو گونه\r\n\r\n\r\n","description":"","footnote":"\r\n( 1 ) - قدر / 1 .\r\n( 2 ) - دخان / 2 .\r\n( 3 ) - اسراء / 106 .\r\n( 4 ) - فرقان / 32 .\r\n","page_name":" 81 ","page_number":81},
  {"content":"\r\n\r\nنزول دارد ، زيرا به هيچ وجهى نمىتوان ، اين دو دسته آيات را با يكديگر جمع كرد .\r\nاگر بگويم : سورهء دخان و سورهء قدر در شب قدر و سوره‌هاى ديگر ، تدريجا نازل شده‌اند ، با ضمير  « أَنْزَلْناهُ »  هماهنگى ندارد ، زيرا ضمير « ه » قطعا به قرآن بر مىگردد .\r\nآرى ، چنانچه « انزلناها » بود ، اين توجيه قابل قبول بود .\r\nبا توجه به آيات قرآن سؤالاتى پيش مىآيد كه پژوهشگران در حلّ آن ، راههايى ارائه كرده‌اند . در سورهء بقره مىفرمايد :  شَهْرُ رَمَضانَ الَّذِي أُنْزِلَ فِيهِ الْقُرْآنُ  « 1 » ؛ ماه رمضان ماهى است كه در آن قرآن نازل شده است . » در سورهء قدر و دخان هم فرمود : قرآن در شب قدر نازل شده است .\r\nعقيده مشهور هم دربارهء شب قدر اين است كه يكى از سه شب ( نوزدهم و بيست و يكم و بيست و سوم ) است . با اين حال گفته‌اند : احتمال اين كه شب قدر ، شب 23 باشد بيشتر از دو شب ديگر است . پس با توجه به اين آيات ، نزول قرآن در شب قدر قطعى است . از سوى ديگر مىتوانيم كه بعثت پيامبر اكرم در 27 رجب بوده است . و شروع بعثت با نزول آياتى از سورهء   اقْرَأْ بِاسْمِ رَبِّكَ الَّذِي خَلَقَ   « 2 » همراه بوده است .\r\nپس نزول قرآن بايد در ماه رجب صورت گرفته باشد نه در شب قدر . از طرف ديگر سورهء حمد را « فاتحة الكتاب » ناميده‌اند ؛ يعنى آن كه قرآن با اين سوره شروع شده است . در حالى كه آيات آغازين سورهء علق ، نخستين آياتى بوده كه بر پيامبر نازل شده است . اما اين كه چگونه مىتوان بين اين آيات را جمع كرد ، عقايد مختلفى وجود دارد .\r\n\r\nعقيدهء اوّل\r\nعده‌اى « 3 » معتقدند : آغاز نزول قرآن به عنوان يك كتاب آسمانى و جاويدان در شب\r\n\r\n\r\n","description":"","footnote":"\r\n( 1 ) - بقره / 180 .\r\n( 2 ) - علق / 1 .\r\n( 3 ) - مرحوم طبرسى درج 2 مجمع اين قول را از عده‌اى من جمله محمد بن اسحاق نقل مىكند - سيوطى\r\n","page_name":" 82 ","page_number":82},
  {"content":"\r\n\r\nقدر اتفاق افتاده است و اين كه در شب بعثت نيز ، آياتى بر پيامبر نازل شده به عنوان آياتى از يك كتاب آسمانى نبوده ، و بعدا وارد قرآن شده است . در شب قدر هم قرآن مجموعا نازل نشده است ، بلكه نزول تدريجى قرآن از شب قدر شروع شد . و اين تعبير ، تعبير بسيار معمولى است كه وقتى يك كار طولانى ، از زمانى شروع شود ، مىگويند ما فلان كار را در آن زمان انجام داديم ، در حالى كه شروع كار در آن زمان بوده نه اتمام كار . مثل كسى كه بيست سال است ، طلبه است ، ولى مىگويد : روزى كه ما به قم آمديم ، طلبه شديم . در حالى كه آن روز ، روز شروع طلبگى بوده است .\r\nنظير اين تعبير را در بحثهاى فقهى نيز داريم ؛ مثلا وقتى در نماز جماعت شركت مىكنيم و بعد از تكبيرة الاحرام امام جماعت ، تكبيرة الاحرام مىگوييم . آيا فقط تكبيرة الاحرام خود را به نماز امام وصل كرديم يا نمازمان را ؟ يقينا نمازمان را متصل به نماز امام جماعت كرديم ، منتها شروع آن با تكبيرة الاحرام بوده است .\r\nبنابراين چون آغاز نزول قرآن در شب قدر بوده ، صحيح است بگوييم :   إِنَّا أَنْزَلْناهُ فِي لَيْلَةِ الْقَدْرِ   از امام صادق - عليه السّلام - در اصول كافى ، جلد دوم « 1 » نقل شده كه :\r\n« نزل القرآن فى طول عشرين عاما » قرآن در طول بيست سال نازل شد . از طرف ديگر بعثت پيامبر 23 سال طول كشيد . آن وقت اين سؤال مطرح مىشود كه شروع قرآن از چه سالى بوده است ؟\r\nاز روايتى كه مرحوم شيخ طوسى از اكمال الدين صدوق « 2 » نقل كرده ، به دست مىآيد كه : سه سال اوّل بعثت ، آيات زيادى بر پيامبر نازل نشده است .\r\nقال الصادق - عليه السّلام - « مكث رسول اللّه - صلّى اللّه عليه و إله و سلم - بمكّة بعد ما جاءه الوحى عن اللّه\r\n\r\n\r\n","description":"","footnote":"\r\nدر الاتقان اين قول را از جمعى نظير شعبى نقل مىكند - فخر رازى اين قول را در تفسيرش اختيار كرده است . - زمخشرى در كشاف اين قول را اختيار نموده است . - شيخ مفيد هم از شرحش بر عقايد صدوق بدست مىآيد كه اين را قبول كرده است .\r\n( 1 ) - اين مضمون در تفسير عياشى ، ج 1 ، ص 80 ؛ اعتقادات صدوق ، س 101 ؛ بحار الانوار مجلسى ، ج 18 ؛ تفسير شبّر در ذيل آيه 106 سورهء اسراء وجود دارد .\r\n( 2 ) - در بحار الانوار ، ج 18 ، ص 177 هم اين روايت نقل شده است .\r\n","page_name":" 83 ","page_number":83},
  {"content":"\r\n\r\nتبارك و تعالى ثلاثة عشر سنة ، منها ثلث سنين مختفيا خائفا لا يظهر حتّى امره اللّه ان يصدع بما امر به ، فاظهر حينئذ الّدعوة » پيامبر بعد از نزول وحى از جانب خداوند تبارك و تعالى سيزده سال در مكه ماند ، سه سال اوّل را پنهانى و در كمال خفا ، نبوّت خودشان را اظهار نمىكرد تا اين كه خداوند امر كرد ، دعوت خود را شروع كن ، و پيامبر دعوت خود را علنى نمود .\r\nبنابراين ، در سه سال اول بعثت ، آياتى به عنوان شروع يك كتاب آسمانى و دعوت همگانى بر پيامبر نازل نشده است ، لذا مىتوان گفت كه آغاز نزول قرآن ، در شب قدر سال سوم بعثت بوده ؛ يعنى زمانى كه پيامبر 43 سال از عمر شريفشان مىگذشت . همين مطلب ، سبب شده كه بعضى بگويند : پيامبر در سن 43 سالگى به مقام نبوت رسيد - كه البته مرادشان اين است كه قرآن در 43 سالگى به پيامبر نازل شد - بر اين اساس ، قرآن يك نزول بيشتر ندارد و آن هم نزول تدريجى است . اين گروه شواهدى بر مدّعايشان آورده‌اند كه ذيلا ذكر مىشود :\r\n1 - در آيهء :  شَهْرُ رَمَضانَ الَّذِي أُنْزِلَ فِيهِ الْقُرْآنُ  « انزل » به صيغهء ماضى است ؛ يعنى از گذشته حكايت مىكند . پس شامل خود اين آيه نمىشود . اين آيه ، خودش آيه‌اى از آيات قرآن است كه خبر مىدهد قرآن در ماه رمضان نازل شده است ، بنابراين خود اين آيه را در بر نمىگيرد ؛ به عبارت ديگر ، اين آيه در ماه رمضان نازل نشده است . و اين امر بر نزول تدريجى آيات دلالت دارد .\r\n2 - وقوع حوادث مختلف در زمانها و مكانهاى مختلف و نزول آيات در حوادث مختلف ، دليل بر اين است كه هر آيه‌اى در وقت خاصى نازل شده ، نه اين كه همهء آيات يكپارچه نازل شده باشد .\r\n3 - اگر قرآن يكپارچه نازل شده بود ، كفّار نمىگفتند :  لَوْ لا نُزِّلَ عَلَيْهِ الْقُرْآنُ ، جُمْلَةً واحِدَةً  .\r\n4 - « الف و لام » « القرآن » در آيهء :  شَهْرُ رَمَضانَ الَّذِي أُنْزِلَ فِيهِ الْقُرْآنُ  براى عموم نيست تا بگوييد تمام قرآن در ماه رمضان نازل شده ، بلكه الف و لام جنس است ؛\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nيعنى جنس قرآن در ماه رمضان نازل شد ، هر چند اين جنس ، به نزول يك آيه محقّق شود . « 1 »\r\n\r\nبررسى عقيدهء اوّل\r\nچند نكته در لابه‌لاى شواهد ايشان قابل بررسى است :\r\n1 - آيا در شب بعثت كه بر پيامبر آياتى نازل شد ، آن آيات ، آيات قرآن بوده يا نه ؟\r\nاگر بگوييد : از آيات قرآن بوده است ، پس شروع نزول قرآن از شب مبعث بوده است . و اگر بگوييد : از آيات قرآنى نبوده است و بعدا خداوند دستور داد آن را در ميان آيات قرآن قرار دهند . ما اين جواب را نمىپذيريم . همانطور كه نسخ آيات را به معناى « رفع » ، بر خداوند محال مىدانيم و مىگوييم نسخ به معناى دفع است ؛ يعنى از اوّل ، مدّت حكم آن ، موقّت بوده است . اين را هم محال مىدانيم كه خداوند در ابتدا آن آيات را به قصد غير قرآن بر پيامبر نازل كرده و بعد رأى خدا عوض شده باشد و فرموده آن را در لابه‌لاى قرآن قرار دهيد .\r\n2 - شما گفتيد : كارهايى كه انجامش مدّتى طول مىكشد ، انجام آن را به روز شروع نسبت مىدهند و اين تعبير معمول و رايجى است . ما اين را در همه موارد آن قبول نمىكنيم . آن فردى كه گفت من طلبگى را از روز آمدن به قم شروع كردم ، منظورش از طلبگى ، شروع به درس خواندن بوده است . امّا در مورد كارى كه مجموعش يك معنا دارد ، نمىتوان اين تعبير را دربارهء آن به كار برد ؛ مثلا كسى كتابى نوشته ، اگر از او بپرسند كتاب را چه زمانى نوشتى ؟ بگويد : ساعت دو بعد از ظهر پنج شنبه . آيا اين تعبير را مىپسنديد ؟ اگر اين را هم بگويد ، مرادش اين است كه در آن ساعت به كتاب نوشتن شروع كرد ؛ يعنى بسم اللّه . . . آن را نوشتم . هيچ وقت نمىگويد كتاب را آن هنگام نوشتم . قرآن هم يك كتاب است و اين تعبير دربارهء او صحيح نيست .\r\n\r\n\r\n","description":"","footnote":"\r\n( 1 ) - اين دليل از اين شهر آشوب در كتاب متشابهات القرآن ذكر كرده است .\r\n","page_name":" 85 ","page_number":85},
  {"content":"\r\n\r\nامّا اين كه فخر رازى گفته : شروع كارهاى ملل و دول ، شروع تاريخ است .\r\nمىگوييم اين مطلب به بحث ما ربطى ندارد . تاريخ را ممكن است از خيلى حوادث شروع كنند ؛ مثل هجرت پيامبر يا . . . ، ولى اين كه تاريخ با فلان رويداد شروع شد با اين كه بگويند كلّ آن واقعه در آن تاريخ اتفاق افتاد ، فرق دارد . مرحوم علامه ، از سال 1330 شمسى نوشتن الميزان را آغاز كرد . اگر كسى بپرسد شما چه وقت كتاب الميزان را نوشتيد ؟ و ايشان جواب بدهد در سال 1330 ، فورا خواهند پرسيد كه همهء بيست جلد را در سال 1330 نوشته‌ايد ؟ آن وقت مجبور است توضيح دهد كه نه ، شروع آن از 1330 بود . اين نشانگر آن است كه اين تعبير ، عرفى نيست و تسامح در تعبير است .\r\n3 - اگر بگوييد : نزول قرآن از سال سوم بعثت آغاز گرديد ، مىگوييم سورهء حمد چه هنگام نازل شد ؟ اگر سال سوم بعثت نازل شده باشد ، معنايش اين است كه پيامبر تا سال سوم بعثت نماز نمىخوانده است . مگر اين كه بگوييد : پيامبر نماز را بدون سورهء حمد مىخوانده است . در حالى كه شيعه و سنّى اين روايت را از پيامبر نقل كرده‌اند كه : « لا صلوة الّا بفاتحة الكتاب » نماز بدون فاتحه الكتاب ، نماز نيست .\r\nحمد را به عنوان فاتحة الكتاب نام برده است ؛ يعنى سورهء حمد شروع كتاب است ، از اوّل بعثت ، سورهء حمد فاتحة الكتاب بوده است .\r\n4 - اين كه گفتيد : « انزل » صيغهء ماضى است و خود اين آيه را شامل نمىشود در جواب ، بايد گفت : اين آيه در مقام بيان نزول دفعى قرآن است ، نه نزول تدريجى ؛ يعنى قرآن در ماه رمضان به صورت يكپارچه نازل شد .\r\n\r\nعقيده دوم\r\nعده‌اى « 1 » گفته‌اند كه در شب قدر هر سال آيات مورد احتياج مردم نازل مىشد ( نه\r\n\r\n\r\n","description":"","footnote":"\r\n( 1 ) - فخر رازى در ج 5 تفسير كبير قائل به اين قول است ؛ سيوطى در درّ المنثور از ابن جرير ؛ مجمع البيان از ابن عباس و سيوطى در اتقان از « ماوردى » اين عقيده را نقل كرده‌اند .\r\n","page_name":" 86 ","page_number":86},
  {"content":"\r\n\r\nاين كه در يك شب قدر تمام قرآن نازل شود ) و شب قدر سال آينده هم به مقدار ، نياز همين گونه تا شب قدر آينده ، و در بين اين يك سال ، جبرئيل دوباره آن آيات را كه به صورت يكپارچه نازل شده بود ، بتدريج و به مقتضاى حال بر پيامبر نازل مىكرد . پس اينها به دو نزول براى قرآن قائلند ، يكى نزول دفعى و يكى نزول تدريجى ، ولى نزول دفعى به معناى نزول تمام قرآن نيست ، بلكه نزول آيات مورد احتياج در هر شب قدر تا سال آينده .\r\n\r\nرد عقيده دوم\r\nاين عقيده نه با عقيدهء كسانى كه مىگويند قرآن يك نزول دارد ، همسانى دارد و نه عقيدهء كسانى كه مىگويند قرآن دو نزول دارد ، زيرا آنها نزول دفعى قرآن را ، نزول تمام قرآن مىدانند ، نه اين كه در هر شب قدر به اندازهء احتياج نازل شود .\r\nعلاوه بر اين ، شما « ليلة القدر » را بايد جنس بگيريد ؛ يعنى قرآن را در جنس شب قدر نازل كرديم ، اگر كسى هر شب جمعه جلسه داشته باشد ، اشتباه است بگويد ما شب جمعه جلسه داريم ، بلكه بايد بگويد ما هر شب جمعه جلسه داريم . خدا هم بايد مىگفت : ما قرآن را در شبهاى قدر نازل مىكنيم . شب قدر را مىتوان جنس گرفت ، ولى به قرينه احتياج دارد ، و بدون قرينه ، خلاف ظاهر است .\r\nاشكال ديگرى به اين عقيده كرده‌اند كه : اين عقيده اصلا با « انزل » و « انزلناه » همگونى ندارد ، زيرا اين دو كلمه به معناى گذشته هستند و خود اين دو آيه را شامل نمىشود . پس نزول قرآن بايد فقط تدريجى باشد . جواب اين اشكال را داديم كه :\r\nتعبيرات نزول دفعى و نزول تدريجى يكسان نيست ، و اين تعبيرات به نزول دفعى قرآن مربوط است .\r\nاشكال ديگرى كرده‌اند كه : ما به نزول دفعى آيات در هر شب قدر چه نيازى داريم ؟ هر موقع كه به آيه احتياج بود ، جبرئيل نازل مىكند .\r\nاين اشكال هم وارد نيست ، زيرا بايد رهبر جامعه ، قبلا بطور اجمال از برنامهء\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nخودش آگاه باشد . در هر كشورى معمولا برنامه‌هاى پنج ساله و ده ساله و بيست ساله طرح ريزى مىشود . براى آن كه شناخت اجمالى از برنامه‌هاى خود در آينده داشته باشند . آن وقت پيامبرى كه چنين مسؤوليت خطير بيست و سه ساله دارد و بايد برنامه‌اى به مردم ارائه كند كه تا روز قيامت باقى بماند ، نبايد از آيندهء كارش با خبر باشد ؟ پس اين عقيده تنها يك اشكال دارد و آن اين است كه « ليلة القدر » را به معناى جنس بگيريم خلاف ظاهر است . زيرا تنوين  « لَيْلَةٍ مُبارَكَةٍ »  در سورهء دخان كه مراد همان ليلة القدر است ، براى وحدت است ؛ يعنى تمام قرآن را در يك شب نازل كرديم .\r\n\r\nعقيدهء سوم و ردّ آن\r\n« 1 » قرآن فقط نزول تدريجى دارد . و معناى آيهء :  شَهْرُ رَمَضانَ الَّذِي أُنْزِلَ فِيهِ الْقُرْآنُ  اين است كه قرآن در فضيلت ماه رمضان نازل شده است كه ماه رمضان و روزه گرفتن آن چه فضيلتى دارد . اين عقيده هم بسيار سست و بى پايه است ، زيرا نه تنها استدلال آنها خلاف ظاهر است ، بلكه اين احتمال خلاف ظاهر در آيهء :  إِنَّا أَنْزَلْناهُ فِي لَيْلَةٍ مُبارَكَةٍ  جا ندارد ، زيرا تنوين آن براى وحدت مىباشد ، يعنى در يك شب مبهم و نامعين ( اما يك شب ) نازل كرديم .\r\n\r\nعقيدهء چهارم و ردّ آن\r\nعقيده سيد قطب ( در تفسير فى ظلال القرآن ج 2 ) اين است كه قرآن يك نزول تدريجى بيشتر ندارد و آيهء « انزل فيه القرآن » يا شروع نزول آيات را بيان مىكند ، يا بگوييم : معظم آيات در شب قدر ، و بقيهء آيات در طول بيست سال نازل شده است .\r\nاز ايشان مىپرسيم معظم قرآن كه در شب قدر نازل شده است ، آيا در يك شب\r\n\r\n\r\n","description":"","footnote":"\r\n( 1 ) - اين عقيده را سيوطى در درّ المنثور از بعضىها نقل كرده است .\r\n","page_name":" 88 ","page_number":88},
  {"content":"\r\n\r\nقدر نازل شده است يا نه ؟ آيا مىخواهيد بگوييد قرآنى كه حدود هفت هزار آيه دارد ، شش هزار آيه‌اش ؛ مثلا در شب قدر و هزارتاى ديگر در طول بيست سال نازل شده است ؟ هيچ دليلى بر اين حرف نداريم ، و اگر مىخواهيد بگوييد كه معظم قرآن در شبهاى قدر هر سال نازل شده ؛ يعنى كلمهء « ليلة القدر » را جنس بگيريد . گفتيم اين ، خلاف ظاهر است و « ليلة القدر » در يك شب قدر ظهور دارد .\r\n\r\nعقيدهء صحيح كدام است ؟\r\nعقيدهء ما اين است كه قرآن دو گونه نزول دارد . به دليل آن دسته آياتى كه پيش از اين ذكر كرديم . دستهء اوّل بر نزول دفعى قرآن و دستهء دوم بر نزول تدريجى قرآن دلالت داشت . ديگر راهى براى جمع اين آيات وجود ندارد ، الّا اين كه قائل شويم قرآن دو گونه نزول دارد .\r\n\r\nاشكالات بر اين عقيده\r\nبه اين عقيده اشكالاتى شده است . از جمله :\r\n1 - دو نزول يعنى چه ؟ نزول اوّل قرآن كه دفعى بوده به چه كسى و كجا اتفاق افتاده است ؟\r\nبعضى « 1 » در جواب گفته‌اند : نزول نخستين كه دفعى بوده ، در شب قدر به « بيت المعمور » نازل شده است . « بيت المعمور » در آسمان چهارم قرار دارد . بعد بتدريج در طول بيست سال از « بيت المعمور » بر پيامبر نازل شده است . و دليلشان اين است كه خداوند در قرآن مىفرمايد :  وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ  « 2 » « اى پيامبر عجله نكن در خواندن قرآن ، قبل از اين كه وحى تمام شود . » پيامبر قبلا به نزول دفعى قرآن علم داشته است ، لذا وقتى جبرئيل آيات را بر\r\n\r\n\r\n","description":"","footnote":"\r\n( 1 ) - مرحوم شيخ صدوق در اعتقاداتش بيان كرده است .\r\n( 2 ) - طه / 114 .\r\n","page_name":" 89 ","page_number":89},
  {"content":"\r\n\r\nپيامبر مىخواند ، پيامبر هم با او آيات را مىخواند . آيه آمد كه : صبر كن اى پيامبر تا وحى جبرئيل تمام شود ، بعد تو بخوان ! مرحوم مجلسى در بحار « 1 » مطالبى دارد كه تا حدّى اين عقيده را تأييد مىكند .\r\nسيوطى در الاتقان مىگويد : قرآن به جايى در آسمان دنيا كه « بيت العزّة » نام دارد ، نازل و بعد تدريجا بر پيامبر نازل گرديد . منظورش از « بيت العزّة » همان « بيت المعمور » است . بازگشت حرف ايشان هم به همين مطلب است . در تفسير عياشى جلد اوّل نيز روايتى از امام صادق - عليه السّلام - نقل شده كه قرآن يكپارچه در ماه رمضان به « بيت المعمور » نازل شد ، و بعد تدريجا در طى بيست سال بر پيامبر نازل شد .\r\nابن هشام ، در باب اول در مغنى هم اين عقيده را بيان مىكند كه قرآن ابتدا به « سماء » دنيا نازل و بعد تدريجا به مدّت بيست سال بر پيامبر نازل شد .\r\nاول به اين عقيدهء معتقد شدند و آن گاه به فكر افتادند كه نزول قرآن به بيت المعمور چه معنايى دارد ؟ اصلا بيت المعمور كجاست ؟ فخررازى در جلد پنجم تفسيرش مىگويد : احتمالا نزول به بيت المعمور براى تسهيل كار جبرئيل يا براى مصلحت پيامبر بوده است . اين توجيه خيلى توجيه نامفهومى است . آسانى كار براى جبرئيل كه مجرّد است به چه معناست و نزول دفعى به بيت المعمور چه منفعتى براى پيامبر مىتواند داشته باشد ، عقيدهء ما اين است كه نزول دفعى قرآن به قلب مبارك حضرت پيامبر بوده و منظور از بيت المعمور در روايات هم قلب پيامبر است . بيت المعمور ؛ يعنى « قلب آباد » و قلبى آبادتر از قلب پيامبر نيست .\r\nالبته ادعا نمىكنيم همه جا « بيت المعمور » به اين معنا باشد ، مثل اين كه روايت دارد : كعبه تا بيت المعمور ادامه دارد ، ولى در اين جا قابل تطبيق است آن گاه مىگوييم آسمان چهارم ، يعنى چه ؟ در هيأت قديم آسمان چهارم را مقرّ ماه مىدانستند ، ولى حالا تمام اين كرات را مال آسمان اول مىدانند :  إِنَّا زَيَّنَّا السَّماءَ \r\n\r\n\r\n","description":"","footnote":"\r\n( 1 ) - بحار الانوار ، ج 92 و 18 .\r\n","page_name":" 90 ","page_number":90},
  {"content":"\r\n\r\n الدُّنْيا بِزِينَةٍ الْكَواكِبِ  « 1 » « ما آسمان دنيا را با زينت ستارگان زينت كرديم » . تمام اين ستاره‌هاى نورانى در آسمان اوّل هستند . تازه اگر آسمان چهارم هم باشد ، تمام آسمانها مثل كرهء زمينند ، داراى كوه و سنگ و خاكند لذا احتمال مىدهيم كه « فى السماء الرابعة » بطور كلى در روايات نبوده و تنها همان لفظ « بيت المعمور » ذكر شده باشد و « فى السماء الرابعة » را مفسران و ادبا اضافه كرده‌اند .\r\nما مىگوييم : مراد از « بيت المعمور » قلب پيامبر است .\r\nاگر « فى السماء الرابعة » نيز در روايات ذكر شده باشد ، گفتيم : كه طبق هيأت قديم مكان ماه است و اين اشاره به عظمت « بيت المعمور » است ، چون معمولا وقتى بخواهند چيزى را برسانند ، آن را به ماه تشبيه مىكنند . بيت المعمورى كه در آسمان چهارم است ، يعنى قلب آبادى كه چون ماه مىدرخشد .\r\nفيض كاشانى ، هم در تفسير صافى در ذيل آيهء :   نَزَلَ بِهِ الرُّوحُ الْأَمِينُ عَلى قَلْبِكَ   « 2 » فرموده : ضمير در « به » به قرآن بر مىگردد ؛ يعنى قرآن را روح الامين بر قلب پيامبر نازل كرد نه بر بيت المعمور ؛ در نزول دفعى ، ما مىگوييم : تمام قرآن بر قلب پيامبر نازل شد و آيهء :   إِنَّا أَنْزَلْناهُ فِي لَيْلَةِ الْقَدْرِ   بر نزول دفعى قرآن دلالت مىكند و :   نَزَلَ بِهِ الرُّوحُ الْأَمِينُ عَلى قَلْبِكَ   بر محلّ نزول دفعى دلالت مىكند كه قلب پيامبر است . مرحوم ابو عبد اللّه زنجانى هم در تاريخ قرآن چنين عقيده‌اى دارد .\r\nعلامهء طباطبايى هم در جلد دوّم الميزان همين عقيده را پذيرفتند و مىفرمايند :\r\nحقيقت قرآن ، غير از اين قرآنى است كه در دست ماست . حقيقت قرآن ، امّ الكتاب است   كِتابٌ أُحْكِمَتْ آياتُهُ ثُمَّ فُصِّلَتْ   « 3 » ؛ كتابى كه آياتش محكم است ، امّ الكتاب\r\n\r\n\r\n","description":"","footnote":"\r\n( 1 ) - الصافات / 6 .\r\n( ظاهر گفتن اين كه تمام آسمانها مثل كره زمينند و داراى كوه و سنگ و خاك هستند ناتمام باشد ، زيرا اين امر وابسته به تجربه است ممكن است در آسمان زمينى باشد كه ماهيتا با آسمان و زمين ما فرق كند ، لذا چون قدم تجربه اين جا لنگ است ، سكوت و لا ادرى نصف علم مىشود ) .\r\n( 2 ) - الشعراء / 193 .\r\n( 3 ) - هود / 1 .\r\n","page_name":" 91 ","page_number":91},
  {"content":"\r\n\r\nاست كه حقيقت قرآن مىباشد و حالت بسيط و جمع الجمعى دارد . « ثمّ فصّلت » ؛ يعنى بعد آياتش جدا جدا شد » .\r\nپس قرآن دو نزول دارد ، اوّل به صورت جمعى ، آن « امّ الكتاب » بر قلب پيامبر نازل شد و بعد تدريجا به صورت همين آيات بيان شد .\r\n\r\nاشكالات بر اين عقيده\r\nبعضى از معاصران اين عقيده را به شدّت ردّ مىكنند و مىگويند : براى چه قرآن بر قلب پيامبر نازل شده است ؟ به چه دليل بگوييم « بيت المعمور » ؛ يعنى قلب پيامبر ؟ ! بعد كلام شيخ مفيد را در شرح عقايد شيخ صدوق نقل مىكنند كه ايشان فرموده است : « اين كه شيخ صدوق گفته قرآن دو گونه نزول دارد ؛ يكى دفعى و ديگرى تدريجى ، خبر واحد است و موجب علم نمىشود ، در نتيجه ، طبق آن نمىتوان عمل كرد . ما مىدانيم كه قرآن تدريجا و بر طبق حوادث نازل مىشد ، پس ملزم شدن به دو نزول براى قرآن معنى ندارد . » بعد مىگويد : مثلا آيهء :   سَمِعَ اللَّهُ قَوْلَ الَّتِي تُجادِلُكَ فِي زَوْجِها   « 1 » مربوط به داستان « حوله بنت خويلد » است كه آمده بود نزد پيامبر و از شوهرش شكايت داشت . آيهء :  إِذا رَأَوْا تِجارَةً أَوْ لَهْواً انْفَضُّوا إِلَيْها  « 2 » مربوط به گروهى است كه آمده بودند ، براى نماز جمعه و زمانى كه صداى طبل و شيپور تجّار را شنيدند ، پيامبر را ترك كردند و به طرف آنها رفتند . آيهء :  فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ  « 3 » بعد از شهادت عده‌اى نازل شد . بعضى آيات لفظ « قالوا » و « جاؤوا » و « رأوا » دارد و اينها حكايت از يك امر واقعى خارجى است . چگونه مىشود اين آياتى كه هيچ ربطى به هم ندارند يك جا بر پيامبر نازل شده باشد .\r\n\r\n\r\n","description":"","footnote":"\r\n( 1 ) - مجادلة / 1 .\r\n( 2 ) - جمعه / 11 .\r\n( 3 ) - احزاب / 23 .\r\n","page_name":" 92 ","page_number":92},
  {"content":"\r\n\r\n\r\nجواب از اشكالات\r\nما عقيدهء خود را بيان كرديم كه قرآن دو نزول داشته است ابتدا به صورت دفعى بوده است . و ثمرهء اين نزول دفعى اين بود تا پيامبر به برنامهء حركت خودش در طول اين 23 سال آگاهى داشته باشند ، و بعد بطور تدريجى ، طبق نياز حركت انقلابى پيامبر ، در مواقع لزوم نازل شده است . و اين عقيدهء ما با آيات و روايات نيز سازگار است . اصولا ما در هر كارمان دو نزول داريم . شما اگر بخواهيد كتابى بنويسيد ، ابتدا از افق اعلاى فكر خودتان يك نظر اجمالى بر مطالبى كه قرار است ، نوشته شود مىاندازيد و بعد كه دست به قلم برديد ، مطالب را يكى بعد از ديگرى بتدريج روى كاغذ مىآوريد و چه بسا در نزول دفعى كه انسان از افق اعلا به مسائل نگاه مىكند ، اصلا الفاظ وجود ندارند ، بلكه در افق فكر ، فقط معانى و محتوا وجود دارد . امّا در نزول تدريجى همان معانى به الفاظ در مىآيند . و گفتيم كه هيچ راهى براى جمع آيات راجع به نزول قرآن وجود ندارد ، الّا اين كه بگوييم قرآن دو نزول دارد .\r\nامّا اين كه مرحوم شيخ مفيد اشكال كردند به اين كه : هر آيه‌اى در مورد حادثهء خاصّى نازل شده ، و ربطى به حادثهء ديگر ندارد . مىگوييم : حقيقت قرآن در نزول دفعى اين كلمات نيست ، بلكه حقيقت قرآن مسائل ، احكام و حقايقى است كه بر قلب پيامبر نازل شده است . روايتى داريم كه مىگويد : ثلث قرآن احكام است ، ثلث قرآن توحيد است ؛ ربع قرآن معاد است . منظور از اين كه ثلث قرآن توحيد است ، الفاظ نيست ، كارى به كلمات ندارد محتوا را اراده مىكند . يك جا توحيد را در  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  « 1 » نشان مىدهد . و يك جا در برخورد ابراهيم با نمرود و گاهى در برخورد موسى با فرعون .\r\nجريان موسى و فرعون داستان است ، ولى همه‌اش جلوه‌هاى توحيد است . كارى به خصوص داستان موسى و فرعون يا ابراهيم و نمرود ندارد . حقيقت مطالب را به\r\n\r\n\r\n","description":"","footnote":"\r\n( 1 ) - آل عمران / 190 .\r\n","page_name":" 93 ","page_number":93},
  {"content":"\r\n\r\nپيامبر عرضه مىكند . پس قرآن قطعا نزول دفعى دارد و جهتش آگاه كردن پيامبر از برنامه آيندهء اوست . مثلا  إِنَّا سَنُلْقِي عَلَيْكَ قَوْلًا ثَقِيلًا  « 1 » نوعى نزول دفعى است .\r\nپيامبر را اجمالا آگاه مىكند كه در آينده با مسائل سنگينى مواجه مىشوى . قاعدهء ساختن رهبر اين است كه او را از حوادث آينده آگاه سازد . پس نزول تدريجى قرآن از شب بعثت پيامبر و نزول دفعى قرآن از شب قدر بعد از بعثت شروع شد . و اين تأخير نزول دفعى از نزول تدريجى هيچ اشكالى پديد نمىآورد ، و شايد حكمتش اين بوده كه اوّل چند آيه‌اى بر پيامبر نازل شود تا او را آمادهء قبول آن نزول دفعى كند .\r\nمنتها اين كه نزول دفعى در شب قدر سال سوم بعثت بوده يا شب قدر همان سال اوّل ، معلوم نيست . چون روايات كه دارد تا سه سال بر پيامبر آيه نازل نشد ، مگر آيات اندكى ، نزول تدريجى آيات را مىگويد ، لذا احتمال دارد همان شب قدر سال اول بعثت ، قرآن دفعتا بر پيامبر نازل شده باشد . و احتمال دارد شب قدر سال سوم بعثت نازل شده باشد .\r\n\r\n\r\n","description":"","footnote":"\r\n( 1 ) - المزّملّ / 5 .\r\n","page_name":" 94 ","page_number":94},
  {"content":"\r\n\r\n\r\nدرس هفتم\r\n\r\nمعناى نزول\r\nنزول قرآن ، نزول مادى به معناى پايين آمدن از يك مكان مرتفع نيست ، بلكه نزول معنوى است ؛ يعنى چيزى را كه از سطح فكرى انسان فراتر است ، به گونه‌اى فرود آورند كه به افق فكرى انسان نزديك شود . اين تعبير حتى بين مردم نيز متعارف است كه مىگويند : فلان استاد ، مشكلترين مطالب را بطورى ساده بيان مىكند و پايين مىآورد كه همه مىفهمند . اين كه ابن عباس گفته است : قرآن ابتدا به آسمان چهارم و سپس بر پيامبر نازل شد ، اين گونه نزول ، نزول مكانى و مادّى است ، نه نزول معنوى ، در حالى كه نزول قرآن ، نزول معنوى است . روح و حقيقت قرآن بطور مجموعى بر قلب مقدس پيامبر اكرم نزول پيدا كرد . آن حقيقتى كه دربارهء ذات الوهيّت هم حرف مىزند ، در حالى كه در توان كسى نيست كه ذات الوهيت را درك كند ، حتى خود پيامبر نيز از اين قاعده مستثنا نبوده است . لذا خواه ناخواه براى پيامبر هم نوعى نزول محسوب مىشود .\r\n\r\nاستدلال به آيهء : قُرْآناً فَرَقْناهُ\r\nاز آياتى كه دربارهء نزول تدريجى قرآن بدان استناد شده است آيهء :  وَ قُرْآناً فَرَقْناهُ . . .  مىباشد در حالى كه اين آيه دلالت مىكند كه قرآن دو نزول دارد ، زيرا مىگويد :\r\nو قرآنى كه ما او را جدا جدا كرديم . پس اوّل بايد مجموعه‌اى كامل به نام قرآن باشد\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتا بعد آن را جدا جدا كنند . نزول دفعى قرآن ؛ يعنى بودن قرآن به صورت يك مجموعه . سپس اين قرآنى را كه به صورت مدوّن بر پيامبر نازل شده بود : « فرقناه ؛ جدا جدايش كرديم . » و همين عبارت نشانگر نزول تدريجى قرآن است .\r\n\r\nنزول سوم\r\nاين كه ما مىگوييم قرآن دو نزول دارد ؛ دفعى و تدريجى ، غير از نزولى است كه در بعضى سوره‌هاى قرآن آمده است . در بعضى سوره‌ها بطور اخصّ كلمهء نزول آمده است ؛ مثل سورهء نور :   سُورَةٌ أَنْزَلْناها   .\r\nهمهء سوره‌ها از طرف خدا نازل شده و به سورهء نور اختصاص ندارد . سورهء بقره و آل عمران هم نازل شده ، ولى چرا عبارت « انزلناها » دربارهء سوره‌هاى ديگر قرآن گفته نشده است ؟\r\nدر پاسخ بايد گفت : اين نزول گونه سومى است ؛ يعنى نزول تدريجى است ، ولى به معناى پخش كردن و تدريجا بر مردم خواندن است ، حتى خود بتدريج گفتن نيز يكى از معناهاى نزول است .\r\nتوضيح مطلب اين است كه : اگر كسى بخواهد مطلبى را فقط در يك جمله بگويد ، جمله در حالهء ابهام فرو مىرود ، وقتى مطلب را تفصيل داد و آرام آرام آن را تشريح كرد ، براى مخاطبان بيشتر قابل فهم مىشود . و در حقيقت اين خود يك نزول است . تدريجى بودن خود نزول ، نزول ديگرى است . ( نزول سوّمى است ) .\r\nنزول اوّل همان نزول دفعى است . نزول دوّم ، گفتن آن آيات و مطالب به صورت كلى و مبهم ، و نزول سوم جدا جدا و آيه به آيه و آرام آرام گفتن همان مطلب كلى است كه تفضيل آن آيات مبهم است . « 1 » مثلا : آيهء :  اللَّهُ الصَّمَدُ  دربارهء توحيد است و آيهء :  إِنَّ فِي خَلْقِ السَّماواتِ وَ الْأَرْضِ \r\n\r\n\r\n","description":"","footnote":"\r\n( 1 ) - حضرت امام خمينى از قول آقاى شاه آبادى نقل كردند كه ايشان مىفرمودند : « دعا را طورى بخوانيد كه گويا مىخواهيد چيزى را به بچه آموزش بدهيد ، كلمه به كلمه ، حرف به حرف ، و اين يعنى همان نزول تدريجى .\r\n","page_name":" 96 ","page_number":96},
  {"content":"\r\n\r\n وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  هم دربارهء توحيد است ، ولى ببينيد آيهء اوّل چقدر كلى ، و مبهم است و آيهء دوّم چقدر مطلب را گسترش داده تا قابل فهم باشد .\r\nمثال ديگر در روايات « 1 » است كه حضرت امير - عليه السّلام - فرمودند : همهء قرآن در سورهء حمد است و سورهء حمد در « بسم اللّه » و همهء « بسم اللّه » در « باى » بسم اللّه و من نقطهء زير « ب » هستم . اما اين كه معناى روايت چيست ؟ فعلا در اين بارهء سخن نمىگوييم ، زيرا اين مطلب مربوط به قانون « الواحد » است ، ولى اين نكته را از روايت مىتوان استفاده كرد كه همهء عالم ابتدا به صورت يك امر مبهم و كلّى بوده است . ( كه در روايت تعبير به نقطهء زير باء شده است ) . بعد تفضيل داده شد به صورت خود « باء » و بعد به صورت « بسم اللّه » و مجددا به صورت سورهء حمد و دوباره به صورت كلّى عالم تفصيل داده شد . پس هر تفصيلى يك گونه از نزول است .\r\nقرآن نيز چنين مىباشد حقيقت قرآن به قلب پيامبر نازل شد ، ( نزول اوّل ) آن حقايق كلى يك درجه پايين‌تر آمد و بتدريج آن مطالب را نازل كردند ، ( نزول دوّم ) ، و بعضى مسائل و مطالب كه مضامين و روح بلندى داشته ، قابل درك براى همه نبوده ، آن را مطابق با فكر بشر پايين آوردند ؛ ( نزول سوم ) . پس اگر در سورهءاى خداوند فرمود :   سُورَةٌ أَنْزَلْناها   ، بايد بدانيم كه در اين سوره مطالب بسيار بلندى است كه خداوند آنها را خيلى ساده و براى ما بيان كرده است . وقتى در مضامين سورهء نور دقت مىكنيم مىبينيم واقعا مطالب والايى دارد . قسمتى از سوره دربارهء مسائل اجتماعى و اخلاقى و قسمت ديگر سوره ، دربارهء اصل حقيقت ذات الوهيّت مىباشد . حقيقت ذات و هويّت حضرت حق نور است :  اللَّهُ نُورُ السَّماواتِ وَ الْأَرْضِ  « 2 » و چون نمىشود حقيقت نورانيّت حضرت حق را با بيان فلسفى و عرفانى به نحو صحيحى توضيح داد ، خداوند با مثال بيان مىكند كه :  مَثَلُ نُورِهِ \r\n\r\n\r\n","description":"","footnote":"\r\n( 1 ) - اين حديث در كتب عرفان و فلسفه زياد نقل شده و در كتب حديث هم به صورت مرسل است و مسندش را من جايى نديده‌ام .\r\n( 2 ) - نور / 35 .\r\n","page_name":" 97 ","page_number":97},
  {"content":"\r\n\r\n كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ . . .  « 1 » اين يك نزول است ، كه گفتيم نزول سوّم حساب مىشود .\r\n\r\nنزول چهارم\r\nدر آغاز سورهء نور بعد از آن كه مىفرمايد :   سُورَةٌ أَنْزَلْناها وَ فَرَضْناها   مىفرمايد :\r\n  وَ أَنْزَلْنا فِيها آياتٍ بَيِّناتٍ لَعَلَّكُمْ تَذَكَّرُونَ   « 2 » ؛ و آيات روشن و بيّنى را در اين سوره نازل كرديم شايد شما متذكّر شويد . » از اين آيه به دست مىآيد كه « آيات بيّنات » اين سوره ، نزولى تازه و غير از نزول كلّ سوره دارد ( نزول چهارم ) پس يك نزول ، نزول كلّ قرآن است به صورت يكپارچه ، نزول دوّم ، نزول كلّ قرآن است ؛ تدريجا ، نزول سوّم ، نزول خاصّ بعضى سوره‌ها بطور عام است و نزول چهارم ؛ نزول بعضى از آيات سوره است به صورت ويژه ؛ يعنى خداوند مطالب را چهار مرتبه پايين آورده تا به افق فكرى انسانها نزديك شود .\r\nتنها سوره‌اى كه داراى نزول سوّم و چهارم است ، سورهء نور است . سورهء حديد هم آياتى دربارهء توحيد دارد ، ولى نزول سوّم و چهارم ندارد . چرا ؟ زيرا مطلب بسيار بلند است و به هيچ نحوى قابل بيان در سطح افكار بشريت نيست ، و آن آيات اين است :  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  « 3 » ؛ خدا اوّل است و آخر ، ظاهر است و باطن و او به هر چيزى داناست » .\r\nاين مطالب بلندى است كه بزرگان در فهم معناى آن در مانده‌اند ؟\r\nالبته ممكن است ، غير از اين چهار نزول ، نزولهاى ديگرى هم به حسب مطالب باشد تا مطلب را ساده‌تر كند . شما اگر در بعضى از كتابهاى علمى مثل رسايل شيخ انصارى ملاحظه كنيد ، ايشان ابتدا يك مطلبى را مىگويند و بعد مىفرمايند : و\r\n\r\n\r\n","description":"","footnote":"\r\n( 1 ) - نور / 35 .\r\n( 2 ) - نور / 1 .\r\n( 3 ) - حديد / 3 .\r\n","page_name":" 98 ","page_number":98},
  {"content":"\r\n\r\nبعبارة اخرى ؛ يعنى و به بيان ديگر و بعد دوباره مىگويد : و ان شئت قلت ، يعنى اگر مىخواهى اين گونه بگو ! بنابراين ، براى تقريب به ذهن ، آن قدر تعبيرات را عوض مىكند و مطلب را پايين مىآورد تا به افق ذهن مخاطب نزديك شود . و تمام اينها چيزى جز نزول معنوى نيست . نزول قرآن از حقيقت خودش به سطح فكر انسان نيز نزول معنوى است ، آن هم نه به اين معنا كه چون از جانب خدا يا جبرئيل به پيامبر رسيد ، آن را نزول گفته‌اند ، چون خدا ربّ است و پيامبر ، عبد ، يا جبرئيل مجرد كامل است و پيامبر مجرد استكمالى . اصلا اين معانى ، مورد نظر نيست .\r\n\r\nحقيقت قرآن چيست\r\nحقيقت خود قرآن پايين آمده است و حقيقت قرآن چيزى است كه هنوز آن را درك نكرده‌ايم . حقيقت قرآن چيزى است كه انبيا در مقابلش خاضعند . حقيقت قرآن فوق نبوت و امامت و شهادت است . در روايت دارد كه در محشر وقتى همه خلايق در صف مخصوص خود ايستاده‌اند :  يَوْمَ يُنْفَخُ فِي الصُّورِ فَتَأْتُونَ أَفْواجاً  « 1 » ؛ قرآن وارد محشر مىشود ، به زيباترين صورتى كه مردم ديده‌اند ، آن گاه از جلو تمام صفها رد مىشود ، از مقابل صف انبيا ، شهداء ، علما و . . . و در مقابل هر صفى كه قرار مىگيرد ، افراد آن صف مىگويند او از ماست ، ولى قرآن از صف آنها رد مىشود ، بعد گفته مىشود كه اين ، قرآن است و خودش صف جداگانه‌اى دارد . آن‌گاه به هر كه با قرآن ارتباطى دارد گفته مىشود : « اقرأ و ارق ؛ بخوان و بالا برو » « 2 » .\r\nمقام قرآن از مقام انبيا و اوليا به مراتب بالاتر است . اين قرآن به اين عظمت تا نزول پيدا نكند درك نمىشود :  لا يَمَسُّهُ إِلَّا الْمُطَهَّرُونَ  « 3 » معناى ظاهرىاش اين است كه بدون وضو لمس قرآن حرام است ، ولى معناى ديگرش اين است كه جز\r\n\r\n\r\n","description":"","footnote":"\r\n( 1 ) - نبأ / 18 .\r\n( 2 ) - كافى باب فضيلت قرآن .\r\n( 3 ) - واقعه / 79 .\r\n","page_name":" 99 ","page_number":99},
  {"content":"\r\n\r\nپاكان كسى به حقيقت قرآن نمىتواند پى برد . بايد دلش ، عقلش ، قوهء خيال و قوهء واهمه و . . . پاك باشد تا حقيقت قرآن را درك كند . تازه احتمال دارد منظور از « مطهّر » پاكى قوهء خيال و واهمه و عقل و قلب نباشد ، بلكه مراد از « مطهّر » تطهير شدهء از جانب خداوند باشد ، يعنى « مخلص » باشد ، نه « مخلص » . شايد منظور از « مطهرون » اشاره به مسأله عصمت باشد ؛ يعنى لا يعرف القرآن الّا من خوطب به ؛ قرآن را تنها كسى مىفهمد كه مخاطب قرآن است . »\r\n\r\nحروف مقطعهء قرآن از مسائل ناشناختهء قرآن است\r\nيكى از مسائل قرآن كه هنوز ناشناخته مانده و كسى به رمز و راز آن پى نبرده ، مسألهء حروف مقطّعهء قرآن است و اين كه چرا پس از اين حروف ( مقطعّة ) در هر سوره‌اى به « كتاب » اشاره شده است ؟    الم ذلِكَ الْكِتابُ لا رَيْبَ فِيهِ    « 1 » ؛    يس وَ الْقُرْآنِ الْحَكِيمِ    « 2 » ؛   ق وَ الْقُرْآنِ الْمَجِيدِ   « 3 » ؛    حم تَنْزِيلٌ مِنَ الرَّحْمنِ الرَّحِيمِ    « 4 » واقعيت اين حروف چيست ؟\r\nابن عربى با اين كه در اعتقاد به ولايت ضعيف بوده ، ولى در استفاده‌هاى عرفانى از اسلام درجهء بسيار بالايى داشته است . او حدود بيست نظريه دربارهء حروف مقطعة قرآن نقل مىكند . فخررازى در اين زمينه بحث زيادى دارد ، حتى خاور پژوهان در اين باره بحث كرده‌اند ، با اين همه هنوز ناشناخته باقى مانده است .\r\n\r\nاقوال دربارهء حروف مقطعه\r\nما نمونه‌اى از اين احتمالات و نظريات را نقل مىكنيم :\r\n\r\n\r\n","description":"","footnote":"\r\n( 1 ) - بقره / 1 .\r\n( 2 ) - يس / 1 .\r\n( 3 ) - ق / 1 .\r\n( 4 ) - فصّلت / 1 .\r\n","page_name":" 100 ","page_number":100},
  {"content":"\r\n\r\n- از ابن عباس نقل شده كه اين حروف مقطعه براى كلمات الهى رمز است ؛ مثلا :\r\n« الم » رمز « انا اللّه اعلم » است . خبر ديگرى از ابن عباس نقل شده است كه : از تركيب خاص اين حروف ، اسماء خدا به دست مىآيد ، مثلا : « رحمان » از « راء و حاء و ميم و نون و الف » تشكيل مىشود كه همهء اين حروف از حروف مقطعه هستند .\r\n- زجاج گفته است كه در عرب رسم است كه يك حرف مىگفتند و به كلمه‌اى اشاره مىكردند « 1 » .\r\n- بعضى گفته‌اند اسم اعظم در ميان اين حروف است . ولى اين كه از تركيب چه حروفى اسم اعظم درست مىشود ، نمىدانيم « 2 » .\r\n- از حضرت امير - عليه السّلام - نقل شده است : « يا   كهيعص   اغفر لي » ؛ يعنى كهيعص » را يكى از نامهاى الهى گرفته است ، چون بسيارى از اسماء الهى به لغت عبرى است .\r\nشما اگر ديده باشيد دعاهايى كه در طلسمها وجود دارد ( مجمع الدعوات ) بسيارى از اسماء خدا را به لغت عبرى آورده‌اند . در دعاى سمات هم بعض اسماء الهى وجود دارد كه معمول ما نيست .\r\n- بعضى گفته‌اند كه : از اين حروف اسماء قرآن حاصل مىشود . همان گونه كه « فرقان » و « ذكر » نامهاى قرآن هستند ، با تركيب بعضى از اين حروف هم ، نامهاى قرآن به دست مىآيد .\r\n- بعضى گفته‌اند اين حروف نام سوره‌اى است كه آن حروف در ابتداى آن آمده است ؛ مثلا : « الم » يكى از نامهاى سورهء بقره است .\r\n- بعضى گفته‌اند : اين حروف هيچ معنايى ندارد و فقط تنبيه است . مثل حرف « الا » و براى اين كه حواس مخاطب جمع شود آن را مىگوييم .\r\n- بعضى گفته‌اند : اين حروف طبق حساب « جمل » و علم حروف به وقايعى\r\n\r\n\r\n","description":"","footnote":"\r\n( 1 ) - نظير آنچه ايرانىها مىگويند كه : تا تو بگويى « ف » من تا « فرحزاد » رفتم .\r\n( 2 ) - اين قول از ابن عباس و ابن مسعود نقل شده است .\r\n","page_name":" 101 ","page_number":101},
  {"content":"\r\n\r\nاشاره دارد ؛ مثلا : در    « الم غُلِبَتِ الرُّومُ »    « 1 » « الم » به فتح بيت المقدس در سال 583 اشاره دارد . يك روايت هم در كتب ما وجود دارد كه   « كهيعص »   اشاره به حادثه كربلاست .\r\n- بعضى گفته‌اند : اين حروف را در اوّل بعضى از سوره‌ها آورده‌اند تا بگويند : اى مردم ما قرآن را با همين واژه‌هاى معمولى آراسته‌ايم .\r\n- بعضى گفته‌اند اين حروف انواع مختلفى دارد و هر كدام بر اساس يك جهتى است .\r\nكشّاف مىگويد : ظاهرا اين حروف ، حروف قسم هستند ، خدا قسم‌هايى به آن حروف خورده است .\r\nروايتى از امام صادق - عليه السّلام - نقل شده دربارهء « الم » كه : هر حرفى به مطلبى اشاره دارد ؛ مثلا : در الف شش ويژگى وجود دارد : 1 - ابتدا ( يعنى در ابتداى كلام واقع مىشود ) 2 - استواء به خود 3 - انزاد ( يعنى به تنهايى نوشته مىشود ) 4 - اتصال حروف به الف ( يعنى حروف به الف متصل مىشوند ) ، ولى الف به حروف متصل نمىشود ) 5 - ابانة « ( يعنى الف اظهار دارد ، دهان به هنگام تلفظ آن باز مىشود ) 6 - الفت ( كه منظور حضرت را از اين خصوصيت نفهميدم ) « 2 » .\r\n- بعضى از علماى شيعه از حروف مقطعه رمز به مقام ولايت را در آورده‌اند :\r\n« صراط علىّ حقّ يمسكه » كه تمام حروف اين جمله ، از حروف مقطعه گرفته شده است .\r\n- ابن سينا در رساله‌اى كه دربارهء حروف مقطعه نوشته است ، حروف مقطعه را دالّ بر ترتيب و تفصيل موجودات مىداند . طبقات عالم ، خودشان طبقاتى دارند ، عالم تجرّد كامل ، عقول صعودى ، عقول نزولى و . . .\r\n- بعضى « 3 » براى اين حروف مقطعه خواص عجيب و آثار غيبى ذكر كرده‌اند كه\r\n\r\n\r\n","description":"","footnote":"\r\n( 1 ) - الروم / 1 .\r\n( 2 ) - احتمال دارد مراد اين باشد كه الف با تمام حروف مىتوان در كلمه‌ها تركيب شود و ثقالت و سختى در تلفظ به وجود نمىآورد ، به خلاف بعضى حروف كه تركيبشان با بعضى حروف ديگر موجب ثقالت كلمه و سختى تلفظ مىشود .\r\n( 3 ) - ابن كشّاف در « درّ النظيم » و غزالى در « فوائح السور » اين بيان را كرده‌اند .\r\n","page_name":" 102 ","page_number":102},
  {"content":"\r\n\r\nاگر اين حروف به طريقه‌اى كه در محلّ خودش گفته‌اند ، نوشته شود آثار عجيبى را بروز مىدهد .\r\n- « نولدكه » فرانسوى ( متوفاى 1930 ميلادى ) كه معروف است قرآن را به زبان فارسى هم ترجمه كرده است مىگويد : پيامبر از اين حروف هيچ معنايى قصد نكرده ، بلكه تنها مىخواسته كلماتى از لوح محفوظ را نقل كند .\r\n- بعضى از مسلمانان مثل « حسن بصرى » و بعضى از خاور پژوهان از جمله « مستر براون » گفته‌اند : حروف مقطعه اسامى ياران پيامبرند ؛ مثل طلحه كه تركيبى از « ط ، ل ، ح ، ه » مىباشد . و احتمالات ديگرى كه در اين مختصر جاى ذكر آنها نيست .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nدرس هشتم\r\n\r\nوحى ، غير نزول است\r\nيكى از بحثهاى مربوط به نبوّت ، حتى مربوط به ماوراء الطبيعة ، بحث وحى است .\r\nزيرا وجود وحى ، غير از وجود نزول است . قرآن به واسطهء وحى ، نازل شده است و اگر وحى نبود ، قرآن در همان مقام علوّ خود باقى مىماند . پس « وحى » سبب نزول است ، نه خود نزول .\r\n\r\nمعناى وحى در لغت\r\nبطورى كه از كتب لغت « 1 » استفاده مىشود وحى ، افهام رمزى و سريع را مىگويند . در معناى وحى دو قيد وجود دارد : يكى افهام و القاى مطلب و دوّم اين كه اين القاى مطلب با رمز و سرعت همراه است البته بعضيها وحى را به معناى مطلق فهماندن گرفته‌اند ، ولى دليل روشنى ارائه نداده‌اند .\r\n\r\nكلام ملاصدرا در اسفار راجع به وحى\r\nمرحوم ملاصدرا دربارهء وحى در اسفار « 2 » اين چنين مىنويسد : وقتى روح انسانى از بدن و قيود بدن مجرد مىشود ، از موطن و مقام طبع بيرون مىآيد ، از چرك معاصى\r\n\r\n\r\n","description":"","footnote":"\r\n( 1 ) - لسان العرب و مقاييس اللغة\r\n( 2 ) - اسفار ، ملاصدرا ، ج هفتم ، ص 24 .\r\n","page_name":" 104 ","page_number":104},
  {"content":"\r\n\r\nو لذّات و شهوات و وسوسه‌هاى عادى و تخلّفات مادى خلاصى پيدا مىكند تا براى شهود آيات كبراى الهى به سوى او هجرت كند . نور معرفت برايش جلوه مىكند ، ايمان به خدا و ملكوت اعلا برايش تجلّى مىكند . وقتى اين نور الهى و نور شناخت غيب شدت گرفت و خاصيّت ذاتى پيدا كرد ، آن گاه يك جوهر قدسى مىشود كه در لسان فلسفهء نظرى ، به اين ذات پاك و مقدس ، « عقل فعّال » مىگويند ، و در لسان شريعت نبوى « روح قدسى » نام دارد . با اين نور شديد عقلى است كه اسرار زمين و آسمان تجلّى پيدا مىكند و حقايق اشيا با او ديده مىشود ( همان طورى كه اشباح ظاهرى با نور حسّى بصرى ديده مىشود ) البته به شرطى كه حجاب نباشد .\r\nحجاب در اين جا ، آثار طبيعت و مشغوليّات اين دنياى پست است ، زيرا قلوب و ارواح بشرى به حب اصل فطرت شايستهء پذيرش نور حكمت و ايمانند ، به شرط اين كه ظلمتى مانند كفر يا حجاب ديگر بر آنها عارض نشود كه فاسد شان كند و مانع پذيرش آنها بشود :  وَ طُبِعَ عَلى قُلُوبِهِمْ فَهُمْ لا يَفْقَهُونَ  « 1 » ، و گاهى ممكن است آن قلوب را فاسد نكند ، ولى پرده‌اى روى آنها بيندازد كه اين پرده ، به واسطهء معصيت روى قلب مىافتد :  بَلْ رانَ عَلى قُلُوبِهِمْ ما كانُوا يَكْسِبُونَ  « 2 » ؛ وقتى روح انسانى از دواعى و خواسته‌هاى طبيعت اعراض كرد ، از شهوات و غصب در قسمت تحركات و از حسّ و تخيّل در قسمت ادراكات آزاد شد ، ادراكش و عملش ، عقلانى شد و متوجه به جانب حق و عالم ملكوت شد آن گاه حتما به سعادت قصوى خواهد رسيد ، و سرّ ملكوت برايش ظاهر مىشود ، قدس مقام لاهوت « 3 » بر او منعكس مىشود . آن گاه عجايب آيات كبراى حق را مىبيند و اين اولين قدم وحى است .\r\n\r\n\r\n","description":"","footnote":"\r\n( 1 ) - توبه / 87 .\r\n( 2 ) - سوره المطففين ، آيه 14 .\r\n( 3 ) - لاهوت اشاره به مقام اسماء و صفات حق است .\r\n","page_name":" 105 ","page_number":105},
  {"content":"\r\n\r\nآن چنان كه خداوند در قرآن مىفرمايد :  لَقَدْ رَأى مِنْ آياتِ رَبِّهِ الْكُبْرى  « 1 » وقتى اين روح ، قدسى و شديد القوى شد ، به دليل شدت اتصالش به عالم بالا به حدّى مىرسد كه چيزى او را از چيز ديگر مشغول نمىكند و به همه چيز احاطه پيدا مىكند ، جهت فوق او را از جهت تحت منع نمىكند ، نيروى روح انسانى هر دو طرف را گنجايش دارد و ظرفيت هر دو طرف را دارد ، چون هم ملك را در خودش آورده ، هم ملكوت را ، چنين روحى مثل ارواح ضعيفه نيست كه وقتى به يك طرف روى آورد ، از طرف ديگر غافل شود . « 2 » ايشان چنين مطلبى را در كتاب مفاتيح الغيب هم فرموده‌اند كه : حقيقت وحى ، رؤيت آن حقايق است كه بعد در كلمات وحى جلوه مىكند .\r\nپس روح انسان هر چه از عالم طبيعت بالاتر رود ، به همان اندازه نور معرفت براى او حاصل مىشود . عالم طبيعت عالم ماده است و خاصيّت عالم ماده ، غيبت ، عدم حضور و غفلت است . ماده حتى از اجزاى خودش هم بىخبر است .\r\nاگر ما سطحى را در نظر بگيريم ، اين جزء ، از جزيى كه در كنار اوست ، خبر ندارد ، چون به آن احاطه ندارد . ماده در خودش هم حاضر نيست ، چه برسد كه بر ما حاضر باشد يا چيزهاى ديگر براى او حاضر باشد .\r\nالبته در عالم ماده ، علم اندكى وجود دارد ، زيرا ماده نيز وجود است و همهء كمالات به وجود بر مىگردد ، لذا هر جا وجودى هست ، آثار وجود هر چند ضعيف هم وجود دارد در و ديوار و زمين و آسمان و . . . چون وجود دارند ، علم اندكى هم دارند . ولى به آنها عالم نمىتوان گفت ، زيرا عالم كسى است كه به علم ، علم و آگاهى دارد ؛ يعنى مىداند كه مىداند و اين را علم مركب مىنامند ، ولى اگر كسى چيزى را مىداند ، ولى به اين علم ، آگاهى ندارد ، او را عالم نمىنامند ، چون علم او\r\n\r\n\r\n","description":"","footnote":"\r\n( 1 ) - النجم / 18 .\r\n( 2 ) - اسفار ، ج 7 .\r\n","page_name":" 106 ","page_number":106},
  {"content":"\r\n\r\nبسيط « 1 » است ، و علم بسيط براى ترقّى و ارتقا ، تأثير چندانى ندارد . علم مركب است كه كمال مىآورد . اين كلام مرحوم ملاصدرا بود ، ما مىگوييم : اين عالم طبيعت اگر به علم هم آگاهى داشته باشد ، بسيار ضعيف است و هيچ معلوم نيست كه تمام ذرات عالم اين عالم ضعيف را هم داشته باشند .\r\nهمانطور كه علم در عالم ماده ضعيف است ، عشق و اراده و محبت هم در آنها ضعيف است . يك سنگ هم ، قدرت و عشق و اراده و محبت دارد ، ولى عشق آن بسيار ضعيف است . جريان ستون « حنّانة » را همه شنيده‌ايد كه وقتى براى پيامبر منبر ساختند و پيامبر از آن ستون فاصله گرفت . اوّلين روزى كه پيامبر بر منبر نشست ، ستون از فراق پيامبر ناله كرد معلوم مىشود او هم محبت و عشق را مىفهمد ، ولى احساس آن ضعيف است . در حيوانات اين عشق و محبت قدرى قويتر مىشود ، و در انسان نيرومندى زيادترى دارد .\r\n\r\nداستان شخص كاروان دار\r\nهر چند ، در بحثهاى علمى نبايد داستان گفت ، ولى بعضى از داستانها ، چون ما را به مطلب نزديكتر مىكند بيان آنها بىفايده نخواهد بود .\r\nكاروان‌دارى مردم را براى زيارت به مشهد مىبرد . او مىگفت : روزى شخصى در مسافرخانه خوابيده بود كه ، امام رضا - عليه السّلام - را در خواب ديد و به او فرمود : سيّد بلند شو ببين اين سگ در جلو در چه كار دارد .\r\nگفت : بلند شدم و حيران مانده بودم كه اين چه خوابى بود ، من ديدم . بالاخرهء به سمت در رفتم و در را باز كردم ، ديدم ، سگى آن جاست ، سرش را روى دستش گذاشته و به گنبد امام - عليه السّلام - نگاه مىكند . با خود گفتم : اين هم معجزه‌اى از حضرت بوده به زبان خودمان به سگ گفتم : بيا ببينم چه مىگويى ؟ ديدم سگ حركت كرد و\r\n\r\n\r\n","description":"","footnote":"\r\n( 1 ) - علم بسيط و علم مركب اصطلاح ملاصدرا است در اسفار .\r\n","page_name":" 107 ","page_number":107},
  {"content":"\r\n\r\nما هم دنبال او به راه افتاديم . تا رسيد به سر يك چاهى و سرش را درون چاه كرد ، بعد به من نگاه كرد . جلو رفتم گوش كردم ، ديدم صداى چند توله سگ مىآيد . به هر تقدير توله سگها را بيرون آوردم . سگ ابتدا توله‌هايش را نوازش كرد و بعد به عنوان تشكر مقدارى پاى مرا ليسيد . بعد سگ به همان نقطهء اوّل ؛ يعنى جلوى در مسافرخانه برگشت و سرش را روى دستش گذاشت و شروع كرد به نگاه كردن به گنبد امام - عليه السّلام - شايد به عنوان تشكر از حضرت بوده است . پس انسان مىبيند كه اينها همه عشق و محبت را درك مىكنند ، منتها عشق آنها ضعيف است .\r\nاين انسان هم ، هر چه به عالم طبيعت نزديكتر شود ، حكم « ماده » را پيدا مىكند ، و هر چه از عالم طبيعت جدا شود ارزشش بالاتر مىرود . وقتى از طبيعت آزاد شد ، اولين قدم براى تجلّى نور معرفت را برداشته است . و علامت برداشته شدن اوّلين قدم ، خوابهاى صادقانه است كه طبق روايت جزيى از هفتاد جزء نبوّت است . كمال نور معرفت و اتصال به غيب ؛ مقام نبوّت است و درجهء ضعيف نور معرفت ؛ خوابهاى صادقانه است . بعد از آن ، نوبت به مكاشفات مىرسد كه نسبت به قدم اوّل قدم بالاترى است . در مكاشفه مىبيند ، ولى نه با چشم سر ؛ مثلا امام زمان - عليه السّلام - را مىبيند و تمام خصوصيات حضرت را به خاطر مىسپارد . به هر تقدير اين قدم دوّم ، تجلّى نور معرفت است . اگر به همين ترتيب پيش برود به جايى مىرسد كه بهشت و جهنم و اهل آن را خواهد ديد ، « 1 » اين عالىترين جلوه‌هاى نور معرفت است ، بطورى كه در روايت دارد : روز عاشورا امام حسين - عليه السّلام - بين دو انگشت خود مقام و جايگاه اصحاب را به آنها نشان داد . هر كس نمىتواند به اين سادگى و به اين مقام و منزلت برسد مداومت و ممارست بسيار مىخواهد تا بتوانيم\r\n\r\n\r\n","description":"","footnote":"\r\n( 1 ) - چنانچه در رويات وارد است : پيامبر ديد سوربن معاذ به ستون تكيه داده و چرت مىزند . حضرت فرمود : شب را چگونه به صبح رساندى ؟ جواب داد : صبح كردم در حالى كه به يقين رسيده‌ام . حضرت فرمود : هر چيزى علامتى دارد و علامت يقين تو چيست ؟ فرمود يا رسول اللّه بهشت را با تمام نعمتهايش مىبينم و جهنم را با تمام عذابهايش مشاهده مىكنم و اهل بهشت و دوزخ را نيز مىبينم و . . .\r\n","page_name":" 108 ","page_number":108},
  {"content":"\r\n\r\nبه اين كمالات برسيم . البته گاهى جرقه‌هايى از نور معرفت در انسان پيدا مىشود ، ولى زود هم از بين مىرود ، بايد دايما از نعمت الهى قدر شناسى و تشكّر كرد تا روح معرفت در انسان رسوخ پيدا كند . هر قدمى كه برداريم مقدمهء قدم بعدى است .\r\nارتباط با عالم غيبت امكان دارد و اتفاق هم افتاده است ، حتّى در علم روز هم ارتباط با ارواح را تجربه كرده‌اند و كتابهايى « 1 » در اين باره نوشته‌اند و افراد بسيارى هم با چشم خود اين ارتباطات غيبى و كرامات را ديده‌اند .\r\nآقاى « بهجت » مىفرمودند : كه ما هر روز در نجف كراماتى از بزرگان مىديديم .\r\nآقاى طباطبايى - رحمه اللّه - داستانى براى من نقل كردند كه يكى از اقوام همسرشان سرطان داشت و همهء دكترها او را جواب كرده بودند . ايشان متوسّل به حضرت على - عليه السّلام - شدند ، حضرت به ايشان فرمودند برو مشهد به پسرم على بن موسى متوسّل شو ، به مشهد آمد و متوسّل به حضرت شد و خوابش برد ، در همان حالت خواب دوباره حضرت على - عليه السّلام - را بخواب ديد كه حضرت يك تكّه گوشت به او دادند و فرمودند : روى اين گوشت ، مقدارى سركه « 2 » بريز و بخور ، ايشان از خواب بيدار شد و ديد گوشت در دستش است . به دستور حضرت عمل كرد و سرطانش خوب شد . علامه طباطبايى فرمودند : افراد ديگرى هم به وسيلهء همين گوشت شفا پيدا كردند .\r\n\r\nحقيقت وحى چيست ؟\r\nبرگرديم به اصل بحث كه دربارهء حقيقت وحى بود .\r\nمرحوم علامهء مجلسى در بحار « 3 » از تفسير على بن ابراهيم قمى نقل مىكند ، در ذيل آيهء :  وَ ما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِهِ \r\n\r\n\r\n","description":"","footnote":"\r\n( 1 ) - كتاب « الانسان روحّ لا جسد » .\r\n( 2 ) - يا چاى ، ترديد از ما است .\r\n( 3 ) - ج 18 ، ص 254 .\r\n","page_name":" 109 ","page_number":109},
  {"content":"\r\n\r\n ما يَشاءُ  « 1 » .\r\nمىفرمايد : وحى سه قسم است : 1 - وحيى كه به صورت شفاهى و الهام است و بر قلب مىتابد ؛ يعنى ناگهان يك مطلبى را در قلبش مىيابد و به او الهام مىشود .\r\n2 - گاهى وحى « من وراء حجاب » است ؛ مثل تكلم كردن خدا با پيامبر اكرم و حضرت موسى ؛ يعنى صدايى را مىشنوند ؛ ولى گويندهء صدا و جهت صدا مشخص نيست .\r\n3 - رسولى را مىفرستد كه او به اذن خدا با پيامبر صحبت كند .\r\nپس نوع اول ، القاى در قلب است ، نوع دوم ، شنيدن صدا بدون مشخص بودن گوينده و نوع سوم ، با آمدن پيام آور همراه است . پايين‌ترين نوع وحى ، نوع سوم است . وحى به صورت القاى در قلب يا شنيدن صدا خيلى بالاتر از نوع سوم وحى است . فرستادن پيام آور وحى با اين كه با خود انسان بطور شفاهى صحبت كنند ، بسيار متفاوت است . جبرئيل مأمور خداست ، واسطه است ، او از پيامبر خيلى كوچكتر است . در روايت معتبر اين مطلب آمده است كه وقتى جبرئيل بر پيامبر نازل مىشد ؛ مانند برده در مقابل او مىنشست . عن ابى عبد اللّه - عليه السّلام - قال : « كان جبرئيل اذا اتى النّبىّ - صلّى اللّه عليه و إله و سلّم - قعد بين يديه قعدة العبد ، و كان لا يدخل حتّى يستأذنه » « 2 » امام صادق - عليه السّلام - فرمودند : هر وقت جبرئيل خدمت پيامبر مىآمد ، در مقابل پيامبر ؛ مانند برده مىنشست و تا از حضرت اجازه نمىگرفت ، با او ملاقات نمىكرد . وحيى كه مستقيما به قلب پيامبر وارد مىشد تحمّل آن بسيار مشكل بود . تا جايى كه پيامبر عرق مىكرد و گاهى سر درد مىگرفت .\r\nدر روايت ششم همين باب دارد كه : « عن عبيد بن زرارة ، عن ابيه قال : قلت لابى عبد اللّه - عليه السّلام - : جعلت فداك الغشية الّتى كانت تصيب رسول اللّه اذا نزل عليه الوحى ؟ قال : فقال ذلك اذا لم يكن بينه و بين اللّه احد ، ذاك اذا تجلّى اللّه له ، قال : ثمّ\r\n\r\n\r\n","description":"","footnote":"\r\n( 1 ) - اسراء / 85 .\r\n( 2 ) - بحار ، ج 18 ، ص 256 ؛ علل الشرايع ، ص 14 .\r\n","page_name":" 110 ","page_number":110},
  {"content":"\r\n\r\nقال : تلك النّبوّة يازرارة و اقبل يتخشع » .\r\n« عبيد بن زراره از قول پدرش نقل مىكند كه به امام صادق - عليه السّلام - گفت : فدايت شوم ! آن غشوه‌اى كه هنگام نزول وحى به پيامبر دست مىداد ، چه بود ؟ امام - عليه السّلام - فرمود : اين موقعى بود كه بين خدا و پيامبر احدى واسطه نبود ، موقعى كه خدا بر پيامبر تجلّى مىكرد . بعد فرمودند : اى زراره ! اين ، نبوت است و وقتى حضرت اين را مىفرمود ، حالت خشوعى به او دست داد . » تجلّى خدا را دنيا نمىتواند تحمل كند . در قرآن دارد :  فَلَمَّا تَجَلَّى رَبُّهُ لِلْجَبَلِ جَعَلَهُ دَكًّا وَ خَرَّ مُوسى صَعِقاً  « 1 » وقتى پروردگار بر كوه تجلّى كرد ، كوه از هم پاشيده شد و موسى به زمين افتاد و از هوش رفت . » نكته‌اى كه قابل توجّه است و عظمت روحى پيامبر را نشان مىدهد ، اين است كه پيامبر هيچ گاه در مقابل تهديدها و تشويقهاى خداوند قالب تهى نكرد و خود را نباخت . در يك جا خدا به پيامبر مىفرمايد :  إِنَّكَ لَعَلى خُلُقٍ عَظِيمٍ  « 2 » پيامبر تو داراى خلق بزرگى هستى . » در جاى ديگر :  لَعَمْرُكَ  « 3 » دارد ؛ يعنى قسم به جان تو .\r\nاين تعبير بسيار صميمانه و خودمانى است . و در جاى ديگر پيامبر را تهديد مىكند كه :    وَ لَوْ تَقَوَّلَ عَلَيْنا بَعْضَ الْأَقاوِيلِ * لَأَخَذْنا مِنْهُ بِالْيَمِينِ * ثُمَّ لَقَطَعْنا مِنْهُ الْوَتِينَ    « 4 » اگر پيامبر چيزهايى را كه ما نگفته‌ايم به ما نسبت دهد ، رگ گردن او را قطع مىكنيم . » با اين حال ، پيامبر نه خود را در مقابل آن تشويقها مىبازد و نه در مقابل اين تهديدها . و اين همه نشانهء عظمت روحى پيامبر اكرم است ، ولى با اين عظمت روحى مىبينيم ، هنگام نزول وحى بدون واسطه ، عرق مىريزد ، سر درد مىگيرد و\r\n\r\n\r\n","description":"","footnote":"\r\n( 1 ) - اعراف / 143 .\r\n( 2 ) - القلم / 4 .\r\n( 3 ) - حجر / 72 .\r\n( 4 ) - الحاقّة / 44 - 46 .\r\n","page_name":" 111 ","page_number":111},
  {"content":"\r\n\r\nگاهى حالت غشوة به او دست مىدهد .\r\nدر روايت ديگرى آمده است :\r\n« فقد سال النّبى الحارث بن هشام كيف يأتيك الوحى ؟ فقال : احيانا يأتينى مثل صلصلة الجرس و هو اشدّه علىّ فيضصم عنّى ، فقد و عيت ما قال ، و احيانا يتمثّل لى الملك رجلا فيكلّمنى فاعى ما يقول » « 1 » .\r\nحارث از پيامبر دربارهء كيفيت وحى سؤال كرد حضرت فرمودند : گاهى صدايى مانند صداى زنگ به گوشم مىخورد كه براى من سخت‌ترين حالت است ، پس آنچه را گفت ياد گرفتم و گاهى ملكى به صورت انسان با من تكلم مىكند و آنچه مىگويد ، مىفهمم .\r\n« و روى انّه كان اذا نزل عليه الوحى يسمع عند وجهه دوىّ كدوىّ النّحل » « 2 » .\r\nروايت شده است زمانى كه بر پيامبر وحى نازل مىشد ، صدايى مانند صداى زنبور عسل مىشنيد .\r\n« كان النّبىّ - صلّى اللّه عليه و إله و سلم - اذا غشيه الوحى ثقل على جسمه ما غشيه من امر اللّه » « 3 » .\r\nوقتى بر پيامبر وحى نازل مىشد ، نزول وحى بر جسم او سنگينى مىكرد .\r\n« فى الحديث المقبول انّه - صلى اللّه عليه و إله و سلّم - اوحى اليه و هو على ناقته فبركت و وضعت جرانها بالارض ، فما تستطيع ان تتحرّك ، و انّ عثمان كان يكتب للنّبىّ - صلّى اللّه عليه و إله و سلّم -  « لا يَسْتَوِي الْقاعِدُونَ »  الآية ، و فخذ النّبىّ - صلّى اللّه عليه و إله و سلّم - على فخذ عثمان فجاء ابن مكتوم فقال :\r\nيا رسول اللّه انّ بى من العذر ما ترى ، فغشيه الوحى فقلت فخذه على فخذ عثمان حتّى قال : خشيت ان ترضّها ، فانزل اللّه سبحانه :  « غَيْرُ أُولِي الضَّرَرِ »  « 4 » .\r\nدر حديث مقبول وارد شده است كه : پيامبر در حالى كه بر شترش سوار بود بر او\r\n\r\n\r\n","description":"","footnote":"\r\n( 1 ) - بحار ، ج 18 ، ص 260 ، ح 13 .\r\n( 2 ) - همان منبع ، ص 261 .\r\n( 3 ) - همان منبع ، ص 263 ، ح 20 .\r\n( 4 ) - بحار ، ج 18 ، ص 263 .\r\n","page_name":" 112 ","page_number":112},
  {"content":"\r\n\r\nوحى نازل شد . در اين هنگام شتر خوابيد و جلو گردنش را روى زمين گذاشت و ديگر نتوانست حركت كند .\r\nو روايت شده كه عثمان در حضور پيامبر اين آيه را مىنوشت  لا يَسْتَوِي الْقاعِدُونَ  در حالى كه ران پيامبر بر ران عثمان تكيه داده بود . در اين هنگام ابن مكتوم « مؤذّن دوم » و نابيناى پيامبر وارد شد و گفت : اى رسول خدا ! من معذورم از حضور در جنگ و شما عذر مرا مىبينيد ، ناگهان بر پيامبر وحى نازل شد و سنگينى ران پيامبر بر ران عثمان فشار آورد تا اين حدّ كه عثمان گفت : ترسيدم رانم له شود ، و خداوند آيهء  « غَيْرُ أُولِي الضَّرَرِ »  را نازل كرد . » « و روى عن ابى اروى الدوسىّ قال : رايت الوحى ينزل على رسول اللّه - صلّى اللّه عليه و إله و سلّم - و انّه - صلّى اللّه عليه و إله و سلّم - على راحلته فترعو و تنقلّ يديها حتّى اظنّ انّ ذراعها ينفصم ، فربّما بركت ، و ربّما قامت مؤتّدة يديها حتّى تسرى عند من ثقل الوحى . و انّه ليخدر منه مثل الجمان » « 1 » .\r\nروايت شده كه ابى اروى دوسى گفت : هنگامى كه پيامبر بر شترش سوار بود ، ديدم بر او وحى نازل شد ، آن گاه شتر ناله كرد و دست و پايش به هم در پيچيد ، بطورى كه گمان كردم ، الآن استخوان ذراعش مىشكند ، پس گاهى به زانو مىافتاد و گاهى هم مىايستاد ، ولى اين پاها را محكم به زمين چسبانده بود ، به گونه‌اى كه مىترسيد فرو افتد . اين حالت همچنان در شتر ادامه داشت تا سنگينى وحى از بين رفت و مثل گلولهء غلطان عرق مىريخت . » در اين كه كيفيّت وحى چگونه است ، در بحار ، حديثى را از تفسير قمى نقل مىكند : « فى رواية ابى الجارود ، عن ابى جعفر - عليه السّلام - فى قوله :  « حَتَّى إِذا فُزِّعَ عَنْ قُلُوبِهِمْ قالُوا ما ذا قالَ رَبُّكُمْ قالُوا الْحَقَّ وَ هُوَ الْعَلِيُّ الْكَبِيرُ »  « 2 » و ذلك انّ اهل السّماوات لم يسمعوا وحيا فيما بين ان بعث عيسى بن مريم - عليه السّلام - الى ان بعث محمّدا - صلّى اللّه عليه و إله و سلّم - فلمّا\r\n\r\n\r\n","description":"","footnote":"\r\n( 1 ) - بحار ، ج 18 ، ص 264 .\r\n( 2 ) - سبا / 23 .\r\n","page_name":" 113 ","page_number":113},
  {"content":"\r\n\r\nبعث اللّه جبرئيل الى محمد - صلّى اللّه عليه و إله و سلّم - سمع اهل السّماوات صوت وحى القرآن كوقع الحديد على الصّفا ، فصعق اهل السّموات ، فلمّا فرغ من الوحى انحدر جبرئيل ، كلّما مرّ باهل السّماء فزّع عن قلوبهم ، يقول : كشف عن قلوبهم ، فقال بعضهم لبعض : ماذا قال ربّكم قالوا الحقّ و هو العلىّ الكبير » « 1 » .\r\nحضرت صادق - عليه السّلام - دربارهء آيهء 23 سبأ « زمانى كه ترس را از دلشان برداشتيم ، مىگويند : پروردگار شما چه گفت ؟ مىگويند : حقّ را گفت و او بزرگ و رفيع است » .\r\nمىفرمايد : اهل آسمانها از بعثت حضرت عيسى تا بعثت حضرت محمد وحيى را نشنيدند ، زمانى كه خداوند جبرئيل را به سوى محمّد فرستاد ، اهل آسمانها صداى وحى قرآن را شنيدند ، مثل اين كه آهنى را روى سنگ بكوبند ، آن گاه همه اهل آسمان مدهوش شدند ، وقتى وحى به پايان رسيد ، جبرئيل توجّه به پايين مىكند ، به هر كجا كه مىرسد ، هول و هراس را از دل اهل آسمان بر مىدارد و از حالت بيهوشى در مىآيند . آن وقت از يكديگر مىپرسند چه اتفاقى افتاد ؟\r\nمىگويند : حقّ بود ؛ مطلبى كه وحى شد . و خداوند على و كبير است . » روايت ديگرى در عظمت وحى : انّ النّبىّ - صلّى اللّه عليه و إله و سلّم - كان يكون بين اصحابه فيغمى عليه و هو يتصابّ عرقا فاذا افاق قال : قال اللّه عزّ و جلّ : كذا و كذا ، و امركم بكذا ، و نهاكم عن كذا ، و اكثر مخالفينا يقولون : انّ ذلك كان يكون عند نزول جبرئيل عليه ، فسئل الصادق - عليه السّلام - عن الغشية الّتى كانت تأخذ النّبىّ - صلّى اللّه عليه و إله و سلّم - اكانت تكون عند هبوط جبرئيل ؟ فقال : لا ، انّ جبرئيل اذا اتى النّبىّ - صلّى اللّه عليه و إله و سلّم - لم يدخل عليه حتّى يستأذنه ، فاذا دخل عليه قعدبين يديه قعدة العبد ، و انّما ذلك عند مخاطبة اللّه عزّ و جلّ ايّاه به غير ترجمان و واسطة » « 2 » .\r\nپيامبر همراه اصحابشان بودند كه ناگهان به حضرت حالت اغما دست داد و پيوسته عرق مىريخت ، وقتى پيامبر به هوش آمد فرمودند : خداوند چنين و چنان\r\n\r\n\r\n","description":"","footnote":"\r\n( 1 ) - بحار ، ج 18 : ص 259 ؛ تفسير القمى ، ص 539 .\r\n( 2 ) - بحار ، ج 18 ، ص 260 .\r\n","page_name":" 114 ","page_number":114},
  {"content":"\r\n\r\nفرموده است ، شما را از فلان كار نهى كرده و به فلان كار امر كرده است . اكثر سنّىها مىگويند : اين حالت زمانى به پيامبر دست مىداد كه جبرئيل بر ايشان نازل مىشد .\r\nاز امام - عليه السّلام - پرسيدند : آيا حرف آنها درست است دربارهء غشوهء پيامبر موقع نزول جبرئيل ؟ امام فرمود : نه ! جبرئيل هر وقت مىخواست خدمت پيامبر برسد تا اجازه نمىگرفت بر پيامبر وارد نمىشد ، و وقتى وارد مىشد ؛ مانند يك برده در مقابل پيامبر مىنشست . اين حالت زمانى بر پيامبر عارض مىشد كه خداوند بدون واسطه با پيامبر سخن مىگفت . » روايت ديگر دربارهء كيفيّت نزول وحى روايت سيزدهم همين باب است .\r\n« و امّا كيفيّة نزول الوحى فقد سأله الحارث بن هشام كيف يأتيك الوحى ؟ فقال :\r\nاحيانا يأتينى مثل صلصلة الجرس و هو اشدّه علىّ فيفصم عنى ، فقد وعيت ما قال ، و احيانا يتمثّل لى الملك رجلا فيكلّمنى فاعى ما يقول » .\r\nحارث بن هشام از پيامبر دربارهء كيفيّت نزول وحى سئوال كرد . پيامبر فرمود :\r\nگاهى وحى بر من نازل مىشد ؛ مثل صداى زنگ ، ( كه همان نوع دوم وحى بود ) اين نوع سخت‌ترين حالت نزول وحى است كه وحى به صورت مستقيم است بعد قطع مىشد و هر چه خداوند فرموده بود در ذهن من مىماند ، و گاهى هم فرشته‌اى به صورت مردى در مقابلم جلوه مىكند و با من حرف مىزند و هر چه مىگويد من حفظ مىكنم . » البته بعدا بحثهايى دربارهء اين كه چرا نزول به سه طريق بوده ، و اين كه چرا جبرئيل به صورت آدمى در مقابل پيامبر جلوه‌گر مىشده ، بيان خواهيم كرد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nدرس نهم\r\n\r\nخلاصه‌اى از بحث گذشته\r\nوحى به معناى القاى با رمز و اشاره از يك سو و دريافت آن از سوى ديگر است .\r\nگفتيم كه وحى به سه گونه نازل مىشده است : گاهى از طريق رؤيا و خوابهاى صادق مانند رؤياى حضرت ابراهيم ؛ گاهى از طريق پيك وحى كه همان جبرئيل باشد و گاهى هم به صورت مستقيم خداوند با نبى صحبت مىكند :  وَ كَلَّمَ اللَّهُ مُوسى تَكْلِيماً  .\r\nبراى دريافت وحى - از هر طريق كه باشد - بايد روح ، لطيف باشد ، هر چه روح با صفاتر باشد ، حقايق عالم غيب را بهتر دريافت مىكند . قدم اوّل دريافت وحى با ديدن خوابهاى صادق شروع مىشود و هر چه روح لطافت بيشترى داشته باشد ، رؤيا نيز به همان درجه از صدق بيشترى برخوردار است .\r\nلذا اين كه در روايت آمده ، خواب يك جزء از هفتاد جزء نبوت است ؛ يعنى اين هم اطلاع از غيب است كه هر مقدار از نفس انسان لطيفتر مىشود ، به همان اندازه خوابها صادق مىشود .\r\n\r\nتعبير خواب هم احتياج به لطافت روح دارد\r\nديدن خوابهاى صادق يك مسأله است و تعبير خواب مسألهء ديگرى است . زبان خواب ، زبان ديگرى است . زبان خواب كه در حقيقت زبان بيدارى است ، و به\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nحسب روايات : النّاس نيام اذا ماتوا انتهبوا ؛ مردم خوابند و زمانى كه از دنيا بروند بيدار مىشوند . طبق اين روايت ، در حقيقت اكنون كه بيداريم ، خوابيم و وقتى چشم از اين عالم ظاهر فرو بستيم ، در عالم ديگرى باز مىشود . ارتباط با آن عالم و فهم اين نوع ارتباط ، روحى لطيف و زلال مىخواهد .\r\n\r\nعلم تعبير خواب حضرت يوسف - عليه السّلام -\r\nحضرت يوسف از پيامبرانى بود كه به علم تعبير خواب آگاهى كامل داشت ، از سورهء يوسف مىتوان نتيجه گرفت كه دو نكته سبب شد كه خداوند علم تعبير خواب را به يوسف ارزانى داشت . يكى تسلّط بر نفس امّاره و شهوات دوّم تحمّل حسادتها و اذيتهاى نزديكان و هم مكتبىها . لذا خداوند مىفرمايد :  وَ لِنُعَلِّمَهُ مِنْ تَأْوِيلِ الْأَحادِيثِ  « 1 » .\r\nدر روايات آمده است كه پيامبر به اصحاب خود فرمودند : « صبح كه از خواب بيدار مىشويد ، هر كدام كه خوابى ديديد بازگو كنيد . « از اين روايت به دست مىآيد كه اصحاب پيامبر كسانى بودند كه قدرى لطافت نفس پيدا كرده بودند ، بطورى كه خوابهايشان مىتوانسته ، از واقعيات خبر دهد .\r\n\r\nمشاهده در بيدارى\r\nاگر انسان همين گونه به تزكيهء روح خود ادامه دهد به جايى مىرسد كه در بيدارى حقايق را مشاهده مىكند . بارها اتفاق افتاده كه نگاهمان به سمتى دوخته شده ، ولى فكرمان جاى ديگرى سير مىكند . چشم باز است ، ولى حواس چيز ديگرى را مىنگرد ، اين ، ديد ديگرى است ، كه بدان مكاشغه مىگويند .\r\nاگر انسان به تطهير نفس خود ادامه دهد ، روحش صفاى بيشترى پيدا مىكند و\r\n\r\n\r\n","description":"","footnote":"\r\n( 1 ) - يوسف / 21 .\r\n","page_name":" 117 ","page_number":117},
  {"content":"\r\n\r\nبه جايى مىرسد كه وضع باطنى عالم را درك مىكند ، سر و صدا و گفتگوهاى غيبى عالم باطن را مىشنود . جبرئيل با ميكائيل ، و ميكائيل با اسرافيل ، و آنها با عزرائيل كار دارند و او تمام اين حركات و سكنات را مىبيند . اين تعبيرى است كه مطابق مبانى فلسفه دربارهء وحى به كار مىرود .\r\n رسد آدمى به جايى كه به جز خدا نبيند * بنگر كه تا چه حدّ است مكان آدميت \r\n\r\nموجودات درجه‌اى از وحى دارند\r\nهر موجودى يك درجه از وحى را در خود دارد ، لذا در قرآن تعبير وحى دربارهء موجودات مختلفى به كار برده شده است . از جمله :  وَ أَوْحى رَبُّكَ إِلَى النَّحْلِ  « 1 » ؛  أَوْحَيْنا إِلى أُمِّ مُوسى  « 2 » ؛  وَ أَوْحى فِي كُلِّ سَماءٍ أَمْرَها  « 3 » پس وحى يك نوع ارتباط با آن عالم باطن است كه در همهء اشيا وجود دارد ، حتّى جمادات هم يك نحوه از اين ارتباط را در وجود خود دارند ، امّا علم وحيانى آنها به حقايق ، علم بسيط است . نه مركب ؛ علم به علم را علم مركب مىگويند ؛ يعنى مىداند كه مىداند ، اما اينها چنين علمى ندارند ، فقط علم بسيط دارند .\r\n\r\nوحى نبوّتى\r\nپس زمين وحى دارد ، آسمان وحى دارد ، امّ موسى وحى دارد ، زنبور عسل وحى دارد و . . . منتها مرحلهء كامل اين وحى ، وحى نبوّتى است كه در وحى نبوتى نيز فلاسفه يك كلام قائلند و يك كتاب ، مىگويند : وحى كتابى و وحى كلامى . در اين باره فرمايش مرحوم صدر المتالهين را از جلد هفتم اسفار بطور اجمال نقل مىكنيم :\r\n\r\n\r\n","description":"","footnote":"\r\n( 1 ) - نحل / 68 .\r\n( 2 ) - قصص / 7 .\r\n( 3 ) - فصلت / 12 .\r\n","page_name":" 118 ","page_number":118},
  {"content":"\r\n\r\n« قرآن ، هم كتاب خداست و هم كلام خدا ، به خلاف بقيهء كتب كه فقط كتابند و كلام نيستند . گر چه هر كتابى خود نوعى كلام است ، چون همهء عالم ، به يك معنا سخن خدا هستند ، ولى غرض از كلام در اين جا ، كلام خاصّى است . سخن در كلام به معناى تكلّم است . قرآنى كه بر پيامبر نازل شده ، هم قرآن است و هم فرقان ، در حالى كه كتب آسمانى ديگر فقط فرقانند . « 1 » فرق بين فرقان و قرآن ، مثل فرق بين عقل بسيط و عقل تفصيلى نفسانى است . عقل بسيط ؛ يعنى بالملكة علم به مسائل دارد . كلّ مسائل الآن نزدش حاضر نيست ، ولى ملكه‌اش را دارد ، تا مسأله‌اى برايش پيش بيايد ، حلش را در مىيابد ، ولى عقل تفصيلى نفسانى آن است كه به حلّ مسأله الآن ، علم تفصيلى دارد .\r\nقرآن از آن جهت كه كلام حق است ، نورى از انوار معنوى خداست كه بر قلب هر بنده‌اى از بندگانش كه بخواهد مىتاباند . قرآن به اين معنا « كلام » است ، امّا از آن جهت كه كتاب است ، صورتها و نقشها و ارقام در اين كتاب جدا جدا و به صورت تفصيلى بر پيامبر نازل شده است ، قرآن به اين معنا كتاب است . پس قرآن كلام است به اعتبار جنبهء بساطت و جمعيّت و قرآنيّت ؛ كتاب است به اعتبار جنبهء تفصيلى و فرقانى بودن آن ، كه در عالم كتاب هم به صورت اين نقوش و ارقام در آمده است . » بعد مىفرمايند : « وقتى روح انسانى ، مجرد از بدن مىشود و از قالب عالم طبيعت بيرون مىآيد ، آن وقت براى درك مسائل غيب آماده مىشود . »\r\n\r\n\r\n","description":"","footnote":"\r\n( 1 ) - قبلا توضيح داديم كه قرآن يك حالت مجموعه دارد و فرقان حالت تفصيلى آن است .\r\n","page_name":" 119 ","page_number":119},
  {"content":"\r\n\r\n\r\nدرس دهم\r\n\r\nدفع توهّم\r\n: پيش از اين گفتيم كه وحى به سه طريق بر پيامبر نازل مىشد :\r\n1 - در خواب به پيامبر پيامهايى افاضه مىشد .\r\n2 - با وساطت فرشته‌اى كه بيشتر از اوقات جبرئيل بود .\r\n3 - بطور مستقيم و بدون واسطه فرشته با خدا صحبت مىكرد . اين شيوه از نزول وحى ، سخت‌ترين شيوه‌ها بود .\r\nممكن است اين توهم پيش آيد كه اگر بعضى از پيامهايى كه به پيامبر نازل گشته از طريق خواب و رؤيا بوده ، پس نمىتوان به اين قرآن چندان اعتماد كرد ، زيرا بر پايهء خواب و رؤياست .\r\nجواب اين توهّم آن است كه نزول آيات قرآن ، به هيچ وجه از نوع اوّل نبوده ، هر چند دربارهء نزول سورهء كوثر ، بعضى از عامه به چنين وجهى قائل شده‌اند ، ولى در ميان اخبارى كه مورد بررسى قرار داديم ، سند صحيحى بر اين سخن پيدا نكرديم ، حتى خود راويان عامة آن را بطور مرسل نقل كرده‌اند .\r\nسيوطى در درّ المنثور ، از جانب بعضى اين عقيده را نقل مىكند كه سورهء كوثر در خواب بر پيامبر نازل شد ، چرا كه انس بن مالك ، از راوى روايت كرده كه مىگويد :\r\nپيامبر در بين ما بود كه ناگهان حالت « غشوه » « 1 » به پيامبر دست داد . بعد سرش را\r\n\r\n\r\n","description":"","footnote":"\r\n( 1 ) - آنها غشوة را به معناى خواب گرفته‌اند ، در حالى كه غشوة به معناى بيهوش است و اين حالت بعد از نزول وحى به پيامبر دست مىداد .\r\n","page_name":" 120 ","page_number":120},
  {"content":"\r\n\r\nبلند كرد و تبسّمى كرد . شخصى از علّت تبّسم حضرت سئوال كرد . حضرت جواب داد : هم اينك سورهء كوثر بر من نازل شد . » سيوطى در ادامه مىگويد : « اين روايت را بعضى توجيه كرده‌اند كه : وحى كه در بيدارى بر پيامبر نازل شده بود ، در خواب بر پيامبر جلوه كرد ، ولى اين توجيه صحيح نيست و ظاهر روايت غير اين است . » جواب ما اين است كه اولا : روايتى را كه سيوطى از انس بن مالك ، نقل مىكند ، اصلا سند ندارد . ثانيا : در روايت عبارت « انغفى اغفاء » آمده است ؛ يعنى پيامبر به حالت اغفا در آمد ، و اغفا به معناى خواب نيست ، بلكه به معناى حالت غشوة و بيهوشى است كه در ساير وحىها هم به پيامبر دست مىداده است .\r\nبنابراين ، هيچ يك از آيات قرآن در خواب بر پيامبر نازل نشده است . علاوه بر اين ، بايد دقت شود كه خوابهاى پيامبر با بيدارى او فرقى ندارد . اين ما هستيم كه خوابمان با بيداريمان فرق دارد بلكه بيداريمان به مراتب از خوابمان دردناكتر است : « النّاس نيام اذا ماتوا انتهبوا ؛ مردم خوابند و وقتى مردند ، بيدار مىشوند . » غفلت ما در بيدارى بيشتر از غفلت ما در خواب است ، لذا وقتى مىخوابيم ، گاهى « رؤياهاى صادقه » مشاهده مىكنيم و جلوه‌هاى عالم غيب پيش چشم ما ظاهر مىشود . در واقع هنگام خواب ، زمان بيدارى ماست و بيدارى ما ، بيدارى خواب است ؛ يعنى خيال مىكنيم بيدارى است ، در حالى كه خوابيم . امّا پيامبر اكرم ، نه خوابش مثل خواب ماست و نه بيداريش مثل بيدارى ما .\r\nپيامبر اكرم فرمودند : من در خواب مىشنوم ، همان طورى كه در بيدارى مىشنوم و در خواب مىبينم ، همان گونه كه در بيدارى مىبينم .\r\nپس اولا هيچ يك از آيات قرآن به صورت رؤيا و در خواب به پيامبر نازل نشد .\r\nدوم اين كه : بر فرض اگر قبول كنيم كه آياتى در خواب بر پيامبر نازل شده ، خواب پيامبر هيچ فرقى با بيدارى او ندارد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nدرس يازدهم\r\n\r\nزبان قرآن\r\nاشياء و رويدادهاى پيرامون ما همان طورى كه شباهتهايى به يكديگر دارند ، اختلافاتى نيز با يكديگر دارند . مثل اختلاف در زمان ، مكان ، حجم ، مقدار ، رنگ و . . . يكى از اختلافها ، اختلاف در زبان است .\r\nهر چيزى زبان خاصّ خود را دارد . زبان شعر با زبان نثر ، زبان حافظ با زبان سعدى و مولانا ، زبان عالم آفرينش با زبان عالم برزخ ، زبان عرفانى با زبان فلسفه و زبان خواب با زبان بيدارى فرق مىكند ؛ مثل اين كه اگر در بيدارى كسى « شير » ى را ديد . شير ، همان شير است ، ولى اگر در خواب ، شيرى را ديد ، تعبير به علم مىشود ؟\r\nيكى از پديده‌هايى كه زبان ويژه‌اى دارد ، قرآن است . وقتى بحث از شيوه‌هاى تفسيرى مىشود ، مىبينيم هر كسى روشى در تفسير دارد و از يك بعد به قرآن نگاه كرده و آن را از همان بعد تفسير كرده است ؛ مثلا : بعضى قرآن را از بعد عقلى نگاه مىكنند و روى آن بعد ، قرآن را تفسير كرده‌اند ؛ مانند تفسير بعضى از سوره‌هاى قرآن بوسيله ملاصدرا . بعضى قرآن را از جنبهء عرفانى و قرآن را بر پايهء عرفان تفسير كرده‌اند كه تفسير محى الدين عربى و تفسير خواجه عبد اللّه انصارى از اين قبيل تفاسير است .\r\nبعضى به زبان ظاهرى قرآن ؛ يعنى عربى ، توجه كرده و قرآن را از اين ديدگاه تفسير كرده‌اند ؛ مثل تفسير كشّاف زمخشرى .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n- بعضى قرآن را تفسير روايى كرده‌اند و از خود هيچ گونه اظهار نظرى نكرده‌اند ؛ مانند تفسيرهاى نور الثقلين ، برهان و درّ المنثور .\r\n- بعضى از جنبه‌هاى اجتماعى قرآن ، را تفسير كرده‌اند ؛ مانند تفسيرهاى المنار ، سيد قطب و پرتوى از قرآن از مرحوم طالقانى .\r\n- بعضى از بعد علوم روز ، قرآن را تفسير كرده‌اند ؛ مانند تفسير طنطاوى .\r\nهر مفسّرى ، از نظر گاه خود قرآن را بر اساس يكى از اين زبانها ؛ فلسفى ، ادبى ، عرفانى ، علمى ، مسائل اجتماعى و . . . تفسير كرده است ، ولى نظر ما اين است كه هيچ كدام از اين زبانها زبان قرآن نيست ، هر چند بعضى از اينها به زبان قرآن نزديكترند ، ولى با اين حال هيچ يك زبان خاص قرآن نيست .\r\nپس از اين تفسيرهاى يك بعدى ، مرحوم علامه طباطبايى ، روش جديدى را در تفسير اتّخاذ كردند ؛ روشى كه از لابه‌لاى روايات اهل بيت بر گرفته بود كه : « القرآن يفسّر بعضه بعضا ؛ يعنى بعضى از آيات قرآن بعض ديگر را تفسير مىكند . » در واقع تفسير ابتكارى او ، تفسير آيه به وسيله آيه بوده ؛ مثلا اگر مىخواستند آيه‌اى را كه دربارهء خلقت آسمان و زمين است ، تفسير كند ، ابتدا تمام آياتى را كه در اين باره به صورت پراكنده بود ، جمع مىكرد . خصوصيات و مشتركات آيات را تعيين مىكرد و با توجه به تمام اين مسائل ، آيه را تفسير مىكرد .\r\nدر مقدمهء تفسير الميزان در اين زمينه بحثى آمده است كه باز گفت آن خالى از فايده نيست . علامهء مىفرمايد : « علم تفسير از قديمىترين اشتغالات علمى جامعهء اسلامى است ، و در حقيقت اين بحث و گفتگو در پيرامون مفاد آيات كه تفسير نام دارد ، از همان زمان نزول قرآن آغاز شده است .\r\nطبقهء اوّل از مفسّران اسلام را عده‌اى از ياران و صحابه پيامبر تشكيل مىدادند ( البته منظور غير از على بن ابى طالب و ساير امامان است ) مانند : « ابن عباس » و « عبد اللّه عمر » و « ابّى » و امثال آنها ، ولى بايد توجه داشت كه تفسير در آن هنگام ، صورت بسيار ساده‌اى داشت ، و از حدود بحث در قسمتهاى ادبى ، و شأن نزول\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nآيات و گاهى استدلال به آيه‌اى براى فهم مضمون آيهء ديگر ، و بالاخره مختصرى از تفسير به كمك روايات ؛ يعنى روايتهايى كه از پيامبر دربارهء قسمتهاى تاريخى قرآن و توحيد و معاد نقل شده بود ، تجاوز نمىكرد . اين وضع در ميان مفسّران تا آخر قرن دوم هجرى ادامه داشت . چيزى نگذشت كه دامنهء فتوحات اسلامى وسعت يافت ؛ مسلمانان با فرقه‌هاى مختلف و دانشمندان مذاهب تماس پيدا كردند و طبعا بحثهاى مربوط به عقايد مذهبى ( بحثهاى كلامى ) در ميان آنها شايع شد .\r\nاز طرفى ، فلسفهء يونان كه در اواخر قرن اوّل و دورهء امويان و بعدا در عهد خلفاى عباسى ، به عربى ترجمه شده بود ، دامنهء بحثهاى عقلى و فلسفى را وسعت داد .\r\nاز طرف ديگر ، مقارن همين زمان ، تصوف رايج شد و جمعى به فكر افتادند كه به اصطلاح بحثهاى لفظى و عقلى را كنار انداخته و حقايق دينى را از رياضت به دست آورند .\r\nدر اين بين ، جمع ديگرى ؛ يعنى محدثان و اخباريها بر اين عقيده باقى ماندند كه معارف دينى را فقط از راه جمود بر ظواهر تفسير كنند و هيچ گونه بحثى جز از جنبه‌هاى ادبى الفاظ به ميان نياورند . اين جهات چهارگانه ، دست در دست هم كرد ، و چنان طوفان شديدى از اختلافهاى مذهبى و به دنبال آن اختلاف در روش تفسيرى بر پا ساخت كه تقريبا حدّ مشتركى در ميان مسلمانان ، جز دو جملهء « لا إله الّا اللّه و محمّد رسول اللّه » باقى نماند .\r\n« اخباريها » در تفسيرهاى خود تنها به نقل روايات و همچنين اقوال صحابه و تابعين قناعت مىكردند و به سرعت هر چه تمامتر به دنبال آن مىشتافتند و در هر آيه كه قول و روايت روشنى نبود ، توقف مىكردند و عمل خود را به اين آيه توجيه مىكردند :  الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا  « 1 » امّا « متكلمين » سعى كردند ، آيات را بر طبق اصول مذهب خود تفسير كنند ؛ يعنى آنچه را موافق\r\n\r\n\r\n","description":"","footnote":"\r\n( 1 ) - آل عمران / 7 .\r\n","page_name":" 124 ","page_number":124},
  {"content":"\r\n\r\nمذهب ديدند گرفتند و باقى را به صورتى كه مذهب آنها اجازه مىداد تأويل نمودند .\r\nامّا « فلاسفه » : آنها نيز به همان سرنوشت خطرناك متكلمان مبتلا شدند و به جاى « تفسير » در گرداب « تطبيق » افتادند و در نتيجه آنچه با مسلّمات بحثهاى فلسفى آنها سازش نداشت ، تأويل كردند .\r\n« متصوفة » نيز مدّعى بودند كه مشغول به سير در باطن خلقتند و توجّهشان به آيات انفسى است ، نه آفاقى ، تنها به تأويلات آيات اكتفا كرده و ظواهر آنها را كنار انداختند و . . . در صورتى كه مسلم است ، قرآن براى راهنمايى دستهء خاصىّ مانند متصوفه و يا طرفداران علم اعداد و ارقام و حروف نازل نشده بود تا مطابق اصطلاح آنها سخن بگويد .\r\nدر دوره‌هاى اخير ، مسلك تازه‌اى در تفسير بر مسلكهاى سابق افزوده شد و آن اين كه جمعى از مسلمانان بر اثر سر و كار داشتن با مطالعات علوم طبيعى كه بر اساس حس و تجربه بنا شده و علوم اجتماعى كه متكى به آمارهاى حسى است ، تمايل به مذهب فلاسفه حسى اروپا و يا مسلك « اصالت كار » « 1 » پيدا كردند . روى اين زمينه گفتند حقايق دينى نمىتواند با اصول علمى ؛ اصولى كه همهء موجودات را مادى يا از خواص ماده مىداند ، مخالفت داشته باشد و بنابراين ، چنانچه در مطالب دينى ، موضوعاتى بر خلاف علوم ديده شود ، مانند عرش و كرسى و لوح و قلم حتما بايد از طريق قوانين مادى توجيه شود .\r\nاين بود خلاصهء سخنان آنان و اصولى كه آنها را به اين سبك « تفسير » وادار ساخته است . وقتى درست در تفسير آنها دقت مىكنيم ، مىبينيم تمام اين روشهاى تفسيرى در يك نقيصهء بزرگ مشتركند و آن اين است كه نتايج بحثهاى علمى و يا فلسفى و غير آن را از خارج گرفته و بر مضمون آيات تحميل مىكنند و لذا تفسير آنها\r\n\r\n\r\n","description":"","footnote":"\r\n( 1 ) - منظور مسلك كسانى است كه مىگويند ارزش ادراكات انسانى فقط تا حدودى است كه احتياجات زندگى به حكم جبر تعيين مىكند .\r\n","page_name":" 125 ","page_number":125},
  {"content":"\r\n\r\nسر از تطبيق بيرون آورده است و روى همين جهت بسيارى از حقايق قرآن را مجاز جلوه داده و آيات را تأويل كرده‌اند .\r\nلازمهء اين طرز تفسيرها ، اين است كه : قرآنى كه خود را  هُدىً لِلْعالَمِينَ  « 1 » وسيلهء راهنمايى جهانيان ، و  نُوراً مُبِيناً  « 2 » ؛ روشنى نمايان و  تِبْياناً لِكُلِّ شَيْءٍ  « 3 » ؛ بيان هر چيز ، معرفى مىكند . از جاى ديگر روشنى بگيرد و وسيلهء هدايتى از خارج بخواهد . و بالاخره محتاج به بيان چيز ديگر باشد .\r\nراستى اين « چيز ديگر » چيست ؟ و تا چه اندازه ارزش دارد ؟ و اگر اختلافى در آن واقع شد ( كه شديدا هم واقع شده ) چه بايد كرد ؟\r\nچطور مىتوان اين حرفها را قبول كرد ؟ مگر مىشود قرآن بيان هر چيز باشد ، امّا بيان خودش نباشد ، چگونه ممكن است قرآن مايهء هدايت و ميزان سنجش خوب و بد و وسيلهء روشنى براى عالميان باشد ، ولى در موضوع فهم خود آيات قرآن كه جهانيان احتياج شديد به آن دارند ، آنها را مستغنى نسازد ؟\r\nاز اين گذشته آنچه از مطالعه ، پيرامون حالات پيامبر اكرم و اهل بيت گرامىاش استفاده مىشود ، اين است كه روش آن بزرگواران در تفسير و تعليم آيات اين بوده كه ، به خود آيات استشهاد مىكردند و حتّى در يك مورد آن بزرگواران به دليلهاى عقلى و فرضيه‌هاى علمى ، براى تفسير آيات دست نزده‌اند . على - عليه السّلام - نيز در بعضى از خطبه‌هاى نهج البلاغه دربارهء قرآن چنين مىفرمايد : « قرآن طورى است كه يك قسمت از آن ، از قسمت ديگر سخن مىگويد ، و پاره‌اى از آن گواه پاره ديگر است . » بنابراين ، راه صاف و روشنى كه معلمان قرآن - عليهم السّلام - آن را پيموده‌اند ، اين راه است و بس ، ما هم تا آن جا كه مىتوانيم اين روش را دنبال كرده و در تحت عنوان\r\n\r\n\r\n","description":"","footnote":"\r\n( 1 ) - آل عمران / 96 .\r\n( 2 ) - النساء / 174 .\r\n( 3 ) - النمل / 89 .\r\n","page_name":" 126 ","page_number":126},
  {"content":"\r\n\r\n« توضيح » مطابق اين رويه از آيات بحث مىكنيم و در تفسير آيات از هر گونه استدلال فلسفى و فرضيه علمى و يا مكاشفهء عرفانى احتراز مىجوييم » . « 1 » ما معتقديم كه حتّى روش تفسيرى مرحوم علامه طباطبايى هم ، روش تفسيرى اهل بيت نيست . اين كه بعض كتاب مفسّر بعض ديگر كتاب باشد ، مطلب جديدى نيست ، همهء كتابها به اين سبك هستند ؛ مثلا شما « رسائل » مرحوم شيخ انصارى را ملاحظه كنيد ، در يك جا عبارتى دارد كه مبهم است ، امّا در جايى ديگر همين عبارت مبهم را توضيح مىدهد ، در كفايهء مرحوم آخوند هم از اين موارد زياد به چشم مىخورد . پس اين كه « القرآن يفسّر بعضه بعضا » به قرآن اختصاص ندارد ، هر چند اين كلام ، كلام امام - عليه السّلام - است ، ولى مقصود امام اين نيست كه تفسير قرآن يعنى اين .\r\nشخصى آمده خدمت امام و سئوال مىكند كه اين آيه يعنى چه ؟ امام مىفرمايد :\r\nدر فلان آيه ، خدا توضيح داده است ، بعد مىفرمايد : القرآن يفسّر بعضه بعضا .\r\nاين كلام امام مفهوم ندارد كه فقط قرآن اين خصوصيّت را دارد و كتابهاى ديگر ندارد ؛ يعنى آيات كتب عرفا ، كتب فقها و . . . اين گونه نيست .\r\nما رواياتى داريم كه مضمونشان اين است : « انّما يعرف القرآن من خوطب به ؛ قرآن را فقط مخاطب قرآن مىفهمد » ؛ يعنى فقط اهل بيت عصمت قرآن را مىفهمند . و در روايات ديگر دارد كه فرمودند : قرآن در خانهء ما نازل شده است .\r\nاگر شناخت قرآن به اين است كه « يفسّر بعضه بعضا » ، اين معرفت تنها به اهل بيت اختصاص ندارد . هر كسى قرآن را چند بار با دقّت مرور كند ، مىتواند اين معرفت را پيدا كند .\r\nادّعاى ما اين است كه معرفت قرآن خيلى بالاتر از اينهاست . عبارت « انّما يعرف القرآن من خوطب به » به نكته‌اى اشاره دارد كه حدّ و حدود آن را انسانهاى معمولى\r\n\r\n\r\n","description":"","footnote":"\r\n( 1 ) - خلاصه‌اى از مقدمهء تفسير الميزان ، ج 1 .\r\n","page_name":" 127 ","page_number":127},
  {"content":"\r\n\r\nنمىتوانند درك كنند ، و آن نكته اين است كه زبان قرآن با زبان معمولى عرب فرق دارد . به اين معنا كه لغت قرآن اعم و گسترده‌تر از لغت معمولى است ؛ مثلا در كافى در ذيل آيه :  وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ  « 1 » ؛ در حديثى ذكر شده است كه : لهو الحديث الغنا ؛ يعنى مراد از لهو الحديث ، غناست . » حديث ، در لغت ؛ يعنى گفتار و كلام . لهو الحديث ؛ يعنى كلام لهو ؛ گفتار لهو .\r\nخوب غنا كه كلام لهو نيست ، آهنگ لهو است ، ولى مىبينيم حضرت لهو الحديث را « غنا » معنا كرده است .\r\nدر كافى روايت صحيح السند ديگرى است از ابو على الاشعرى : عن محمد بن عبد الجبار ، عن صفوان ، عن ابى ايوّب الخرّاز ، عن ابن مسلم ، عن ابى الصباح الكنانى ، عن ابى عبد اللّه - عليه السّلام - قال :  وَ الَّذِينَ لا يَشْهَدُونَ الزُّورَ  « 2 » اى الغناء ؛ فرمودند : الزور ، در آيه به معناى غناست .\r\nدر حالى كه زور ، به معناى باطل است : لا يشهدون الزّور ؛ يعنى شاهد باطل نيستند .\r\nاز اين واضحتر آيهء  وَ اجْتَنِبُوا قَوْلَ الزُّورِ  « 3 » است . كه لفظ قول را هم دارد . در حالى كه غنا ، قول نيست ، بلكه آهنگ است .\r\nحضرت در مقام بيان معناى آيه است ، مىفرمايد : كلام خدا به اين معنى است ، يا يكى از مصاديقش اين است . ما بطور قطع مىدانيم كه مراد حضرت انحصار كردن معناى « قول الزّور » در غنانيست كه شامل شهادت باطل نشود ، بلكه مىخواهد مراد خدا را از « قول الزّور » در اين آيه بيان كند . پس « قول الزّور » كه لغت قرآن است ، عام است ، « لهو الحديث » عام است ، اعم از اين كه محتوالهو باشد يا آهنگ لهو باشد .\r\n\r\n\r\n","description":"","footnote":"\r\n( 1 ) - لقمان / 6 .\r\n( 2 ) - الفرقان / 72 .\r\n( 3 ) - الحج / 30 .\r\n","page_name":" 128 ","page_number":128},
  {"content":"\r\n\r\nمورد ديگر در سورهء تكوير است :   وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ   « 1 » .\r\nمعمولا « الموؤدة » را به معناى دخترهاى زنده به گور شده معنا مىكنند ، در حالى كه رواياتى در جلد 23 بحار نقل شده است كه يكى از آنها « الموؤدة » را به امام حسين ، و روايت ديگر به شيعيانى كه در راه ولايت كشته مىشوند ، تفسير كرده است . از اين تفاسير ، معلوم مىشود كه « الموؤدة » يك لغت عام است . « الموؤدة » ؛ يعنى هر كسى كه قبل از موعد مرگ طبيعىاش به واسطهء ظالمى از بين رفته باشد .\r\nهر چند « الموؤدة » صيغهء مؤنث است ، ولى اين تاى تأنيث معنايش اين نيست كه دخترى زنده به گور شده است ، شايد تأنيث به دليل اين بوده كه شامل گروههايى كه قبل از موعد مرگ طبيعى به دست ظالمين كشته شده‌اند .\r\nمورد ديگر در سورهء شمس است :    الشَّمْسِ وَ ضُحاها وَ الْقَمَرِ إِذا تَلاها    « 2 » .\r\nدر كافى از امام صادق - عليه السّلام - روايت شده است كه ، مراد از خورشيد پيامبر است ؛ زيرا خداوند به وسيلهء پيامبر دين را براى مردم روشن كرد ، همانطورى كه خورشيد ، با نور خود عالم را روشن مىكند و منظور از ماه ، على - عليه السّلام - است ، زيرا همان طورى كه ماه به دنبال خورشيد است و از او نور مىگيرد ، على - عليه السّلام - هم به دنبال پيامبر است و از او نور مىگيرد . بنابراين ، معلوم مىشود لغت شمس و قمر معناى عامى دارند .\r\n\r\nتأويل دانستن اين تفاسير\r\nبعضى اين گونه معنا كردن آيات را ، « تأويل » ناميده‌اند و مرحوم علامه طباطبايى هم در ذيل اين روايات مىفرمايد : « ذلك من باب الجرى ( يعنى تطبيقها از باب جرى است ) جرى ؛ يعنى اجراى مفهوم بر مصداق كه اگر بر غير مصداق حقيقى تطبيق شود آن را « جرى مجازى » گويند ؛ مثل اين كه به فرشى اشاره و گفته شود اين كتاب را به من بدهيد و امّا اگر بر مصداق حقيقى تطبيقى شود ، آن را « جرى حقيقى » مىنامند .\r\n\r\n\r\n","description":"","footnote":"\r\n( 1 ) - التكوير / 8 و 9 .\r\n( 2 ) - الشمس / 201 .\r\n","page_name":" 129 ","page_number":129},
  {"content":"\r\n\r\nما مىگوييم : در اين جا تأويل و جرى معنايى ندارد اگر ائمة فرمودند : الشمس ؛ يعنى پيامبر ، اين تأويل ربطى به قرآن ندارد . آيا آنها مىخواهند بگويند : همان طورى كه خدا به خورشيد قسم خورده ما به پيامبر قسم مىخوريم ؟ اصلا در روايت چنين چيزهايى وجود ندارد ، ظاهر روايات اين است كه : الشمس در قرآن ؛ يعنى پيامبر ، القمر در قرآن ؛ يعنى على - عليه السّلام - اگر بگوييد : شمس ، همان خورشيد است ، ولى قرآن بر غير شمس هم ، شمس را مجاز اطلاق مىكند ؛ مىپرسيم آيا آيهء « و الشمس » شمس حقيقى را هم در بر مىگيرد يا نه ؟ قطعا چنين است . وقتى معناى شمس حقيقى را دربرگرفت ، استعمال يك لفظ در دو معنى مىشود و اين باطل است . بر فرض اگر آن را باطل ندانيم ، باز به قرينه نيازمند است .\r\nعلاوه بر اين ، وقتى يك كلمه در جاى جاى قرآن معناى غير حقيقىاش استعمال شود ؛ در مىيابيم كه اصلا اين لغت در قرآن به همين معناى غير حقيقى است ، هر چند مجازا .\r\nبنابراين ، بايد از علامه پرسيد منظورتان از « جرى » چيست ؟ اگر جرى بر همان مصداق حقيقى دلالت دارد ، همان حرف ماست و اگر جرى مصداق مجازى آن است ، اوّل اين كه : قرينهء استعمال در دو معنى كجاست ؟\r\nدوم اين كه : در مطلب ما فرق نمىكند هر چند در دو معنا به كار رود ، مىفهميم كه در قرآن اين لفظ به هر دو معناست و گويا لغت قرآن لغت خاصّى است و با لغات ديگر فرق دارد .\r\nبه كسانى كه گفته‌اند اينها تأويل است مىگوييم : « تأويل » از مادهء « اول » است ، به معناى برگرداندن شيئى به عاقبت آن است . حالا عاقبت را ريشه معنا كنيم يا آينده ؟\r\nوقتى مىگوييد : تأويل قرآن اين است ؛ يعنى ريشهء اين كلمه در قرآن با اين مطلب منطبق است . پس ريشهء كلمهء « شمس » به خود پيامبر منطبق است و اين همان مدّعاى ماست و اگر گفته شود به غير از معناى حقيقىاش معناى مجازى هم دارد ،\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمعلوم مىشود كه اين روش قرآن است كه در بعضى الفاظ ، هر دو معنا را اراده مىكند و اين شاهد بر توسعهء مفاهيم قرآنى است .\r\nمورد ديگر ، روايت امام باقر و صادق - عليهما السّلام - است در ذيل سورهء « الشمس » :\r\nعن الباقر و الصّادق - عليهما السّلام - فى قوله   « وَ الشَّمْسِ وَ ضُحاها »   قال : هو رسول اللّه - صلّى اللّه عليه و إله و سلم -  « وَ الْقَمَرِ إِذا تَلاها »  علىّ بن ابى طالب - عليه السّلام -  « وَ النَّهارِ إِذا جَلَّاها »  الحسن و الحسين و آل محمّد - صلّى اللّه عليه و إله و سلم - قال « و اللّيل اذا يخشاها » عتيق « 1 » و ابن الصّهاك « 2 » و بنواميّة و من تولّاهم « 3 » ؛ امام باقر و امام صادق - عليهما السّلام - فرمودند . مراد از شمس در آيه ، رسول خداست ، قمر ؛ على بن ابى طالب نهار ؛ حسن و حسين و آل پيامبر و مراد از ليل ، ابوبكر و عمر و بنواميه و تابعين آنهاست .\r\nمعلوم مىشود معناى شب اعمّ از همين شب معمولى كه در مقابل روز قرار دارد ، مىباشد در اين روايات مىبينيد كه تشبيه وجود ندارد ، نگفته مثل پيامبر مثل شمس است يا مثل على مثل ماه است ، بلكه فرموده : شمس ، خود پيامبر است و قمر ، خود على - عليه السّلام - است . در ذيل آيه :  كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ  « 4 » در روايت ذكر شده است كه : مراد ، على - عليه السّلام - و اهل بيت هستند .\r\nو همچنين در ذيل  يُؤْمِنُونَ بِالْغَيْبِ  آمده است كه : غيب ؛ يعنى ظهور امام زمان .\r\nدر ذيل :  أَ رَأَيْتُمْ إِنْ أَصْبَحَ ماؤُكُمْ غَوْراً  « 5 » روايت دارد كه منظور از آب ، ائمه هستند كه ابواب الهى بين خدا و خلق هستند و آب ، ظاهر علم ائمه است .\r\nو شواهد بسيار ديگرى وجود دارد كه فرصت بيان آن نيست و همهء اينها دلالت دارند بر اين كه معناى الفاظ قرآن معناى عامى است .\r\nسبزوارى ، در حاشيهء منطق منظومه نوشته است كه « الالفاظ و ضعت عند العرفاء\r\n\r\n\r\n","description":"","footnote":"\r\n( 1 ) - مراد ابوبكر و عمر هستند .\r\n( 2 ) - مراد ابوبكر و عمر هستند .\r\n( 3 ) - بحار ، ج 24 ، ص 74 .\r\n( 4 ) - ص / 29 .\r\n( 5 ) - الملك / 30 .\r\n","page_name":" 131 ","page_number":131},
  {"content":"\r\n\r\nلمعان عامّة » ( الفاظ نزد عرفا براى معناى عامّى وضع شده‌اند ) . اهل معرفت نظرشان بر اين است كه معانى الفاظ گسترده است .\r\nامام خمينى ( ره ) در « مصباح الهداية » تعبيرى دارد كه : لعمرى انّ فهم هذا مفتاح مفاتيح المعرفة ؛ يعنى فهم اين كه لغات براى معانى عامّى وضع شده‌اند ، كليد كليدهاى معرفت است . » و واقعا هم اين گونه است ، اگر براى الفاظ يك معنايى گسترده‌تر از معانى فعلىشان قائل نشويم ، آن وقت در اطلاق خيلى اسمها بر خدا و اهل بيت ، مىمانيم كه چه بگوييم : « اللّه عالم و زيد عالم » آيا اطلاق عالم بر خدا ، مثل اطلاق عالم بر زيد است ؟ بعضى گفته‌اند : مشترك است . بعضى گفته‌اند : ما اصلا معناى « اللّه عالم » را نمىفهميم ، زيرا علم غير خدا ، زائد برذاتش است ، امّا در خدا عين ذاتش است .\r\nاينها حاكى از اين است كه معناى الفاظ عام است ، عام ؛ يعنى هر كه علم دارد ، اعمّ از اين كه علمش بالذات باشد يا بالعرض .\r\nدر روش تفسير قرآن آنچه مهم است ، اين است كه بدانيم لغت قرآن بالغات معمولى فرق دارد . لغات معمولى در عربى و زبانهاى ديگر به معانى عرفىشان بار مىشوند ، ولى لغات قرآن بر معانى گسترده‌شان حمل مىشوند ، امّا بايد حدود معناى وسيع آن را پيدا كنيم ، و بنگريم كه معناى وسيع آن لفظ در غير از معارف و اصول و مسائل اجتماعى ، آيا در احكام نيز جارى است يا جارى نيست و بايد مراقب باشيم كه جلو سوء استفادهء ديگران را بگيريم ، هر كسى بخواهد ، همانطور كه خود مىخواهد ، معناى لغتى را توسعه دهد ، معانى دچار نابسامانى مىگردند .\r\nبراى اين كه جلو اين سوء استفاده‌ها گرفته شود ، در روايت وارد شده « انّما يعرف القرآن من خوطب به » قرآن را تنها مخاطبان قرآن مىفهمند ؛ يعنى بايد به دنبال اهل بيت رفت ، بر همين اساس ، بعضى از علماى اخبارى مىگفتند كه ما حق تفسير نداريم ، بايد تفسير قرآن را به اهل بيت سپرد . هر چند دليل اين كار را به اين نحوى كه گفتيم ، نگفته‌اند . « اخبارى » ها مىگويند : اهل بيت ، لغات قرآن را طور ديگرى غير از\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمعناى عرفى آن تفسير كرده‌اند ، بنابراين ، درباره آيه‌اى كه ذيلش روايتى وارد نشده ، حق تفسير نداريم شايد مراد از آيه ، معناى ديگرى باشد .\r\nحتى اين توسعهء در معنا در احكام فرعيه نيز وجود دارد ؛ مثلا در باب حرمت زيان رساندن به خود در فقه ، بحثهايى وجود دارد ، ولى در روايات ديده مىشود كه ائمه براى حرمت « اضرار به نفس » به اين آيه تمسك كرده‌اند :  وَ لا تَقْتُلُوا أَنْفُسَكُمْ إِنَّ اللَّهَ كانَ بِكُمْ رَحِيماً  « 1 » مراد از  « لا تَقْتُلُوا أَنْفُسَكُمْ »  انتحار و خودكشى است ، ولى ائمه بر اضرار به نفس تطبيق نموده و معناى گسترده‌ترى براى خودكشى در نظر گفته‌اند .\r\nاز اين كه ائمه در تمام آيات احكام ، معارف ، اجتماعات و . . . در معنا توسعهء دادند ، معلوم مىشود كه لغت قرآن با لغت غير قرآن فرق دارد و معنايى وسيعتر از معناى عرفى ، مراد و منظور قرآن است . البته اين كه انواع توسعه چگونه است .\r\nگفتارى جداگانه‌اى مىطلبد كه بعدا بيان خواهيم كرد .\r\n\r\n\r\n","description":"","footnote":"\r\n( 1 ) - نساء / 29 .\r\n","page_name":" 133 ","page_number":133},
  {"content":"\r\n\r\n\r\nدرس دوازدهم\r\n\r\nنحوهء برداشت از قرآن\r\nگفتيم كه روشهاى تفسيرى مختلف است . نكتهء قابل تأمل اين است كه روشهاى تفسيرى با تفاوت ديدگاهها در استفادهء مطالب از قرآن فرق دارد ، گاهى اختلاف نظرها در برداشت از قرآن ، به وجود مىآيد ، نه در نحوهء برداشت ؛ مثلا يكى به بررسى ادبيات قرآن ، ديگرى عرفان قرآن ، و ديگرى به فقه قرآن علاقه‌مند است و بر اساس سليقه‌هاى خود آن را مورد دقت قرار مىدهند .\r\nامّا گاهى بحث بر سر اين است كه چگونه يك مطلب فقهى ، عرفانى يا فلسفى را از قرآن استفاده كنيم . اين دو بحث با هم تفاوت دارند . يكى در مورد چگونگى نحوهء برداشت مطلب از قرآن است و ديگرى در برداشت مطلب از قرآن . مفسران ، وقتى مىخواهند دربارهء روشهاى تفسيرى بحث كنند ، نوعا قسم اوّل را ذكر كرده‌اند ؛ يعنى اختلاف در برداشت از قرآن را يادآور شده‌اند ، حتى مرحوم علامه طباطبايى ، در جلد اوّل « الميزان » ، اختلاف نظر در برداشت مطالب را به عنوان روشهاى تفسيرى ذكر كرده است . « ذهبى » نيز در كتاب « التفسير و المفسّرون » همين كار را كرده است ، يعنى هر كس در قرآن به دنبال يك نوع مطلب خاص مىگردد ؛ مثل اين كه كسى در دريا مىخواهد ماهى بگيرد ، ديگرى مىخواهد ماهى ديگرى شكار كند ، امّا بحث دربارهء روشهاى تفسيرى اين نيست ، بلكه بحث در اين مورد است كه چگونه بايد تور انداخت ماهى را گرفت . حالا هر نوع ماهى كه مىخواهد باشد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nنمونه‌هاى از اختلاف نظر در برداشت از قرآن\r\nدر تفسير قرآن ، عده‌اى اين روش را پيش گرفته‌اند كه ما قرآن را طبق « لغت » تفسير مىكنيم و هر لفظى را به معناى لغوىاش معنا مىكنيم . فقها غالبا به اين شيوه قرآن را تفسير مىكنند . محدثان ، حنبلىها و طائفه كراميّة كه جزو گروههاى كلامى اهل سنّت هستند ، اين روش را در تفسير قرآن اعمال مىكنند و حتّى اگر معناى لغات خلاف قواعد عقلى باشد ، باز معناى آن را اخذ مىكنند .\r\nگروه ديگر معتقدند كه الفاظ را بايد به مدلولهايى كه با قواعد عقلى منافات نداشته باشد ، تأويل كرد . اين شيوهء ارباب تأويل است . اين بحث راجع به محتوا نيست ، بلكه بحث در نحوهء استفاده است .\r\nبعضى ديگر دو طريقهء فوق الذكر را در هم آميخته‌اند و گفته‌اند : آياتى كه مربوط به « مبدأ » است ، به ظاهر لغت اخذ نمىكنيم ، در اين مورد « تنزيه » مىكنيم :  « يَدُ اللَّهِ فَوْقَ أَيْدِيهِمْ »  را اين طور معنا نمىكنيم كه خدا دست دارد . امّا آياتى كه در باب « معاد » است ، چون بناى آن آيات بر تشبيه است ، طبق معانى لغوى ، تفسير مىكنيم ، و معاد را هم معاد جسمانى مىگيريم . در آن جا افراد با همين دهان با يكديگر حرف مىزنند . همانطور كه در دنيا حرف مىزدند ، نه اين كه كلامشان مثل قول خدا باشد كه :  « يَقُولُ لَهُ كُنْ فَيَكُونُ »  . زمخشرى و غفّال و بيشتر معتزله اين روش را پذيرفته‌اند .\r\nروش چهارم ، روش اهل بيت - عليهم السّلام - است ، البته به ادّعاى ما كه همان روش توسعهء مفاهيم است . معانى لغات را اخذ و سپس آن را توسعه معنايى مىدهيم .\r\nروش پنجم را كه مرحوم علامه طباطبايى به كار مىبستند و اين روش را به اهل بيت هم نسبت داده‌اند ، روش تفسير آيه به آيه بود ، كه پس از ايشان هم عده‌اى اين روش تفسيرى را قبول كرده‌اند .\r\nروش علامه ، در حقيقت يك روش تفسيرى است و نحوهء برداشت مطالب از قرآن را بيان مىكند ، در حالى كه وقتى مىخواهد شيوه‌هاى تفسيرى را بازگو كند ، مطالبى را ذكر مىكند كه برداشت از قرآن را مىرساند ، نه نحوهء برداشت . ( مثل\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاين كه بعضى ادبيات قرآن را گرفتند ، بعض ديگر فقهش را و . . . ) اگر با الميزان ممارست داشته باشيد ، در مىيابيد كه موارد استفادهء ايشان از اين روش - « القرآن يفسّر بعضه بعضا » - نادر است . استفادهء از اين روش ؛ يعنى اين كه اگر اين كار را نمىكرديم ، معناى آيه را نمىفهميديم ، امّا ايشان در بسيارى از آيات مىگويند : كه اين آيه به فلان آيه شباهت دارد ، و سپس آيه را ذكر مىكند ، ولى شباهت داشتن آيه‌اى به آيهء ديگر معنايش اين نيست كه اگر آن آيه نبود ، ما معناى اين آيه را نمىفهميديم .\r\nروش تفسير ؛ يعنى بايد اين آيه را با استفاده از آيه ديگرى بفهميم ؛ مثلا در قرآن دارد  وَ أَمْطَرْنا عَلَيْهِمْ مَطَراً  « 1 » ؛ « ما بر اينها باران عذاب باريديم » ، ولى بيان نمىكند كه باران عذاب يعنى چه ؟ آيهء ديگرى در قرآن مىگويد :  بِحِجارَةٍ مِنْ سِجِّيلٍ  « 2 » اين آيه ، آيهء اوّل را توضيح مىدهد كه باران عذاب ، سنگهايى از سجّيل بوده است ، امّا از اين گونه موارد در قرآن كه آيه‌اى معناى آيهء ديگر را به مخاطب بفهماند نادر است .\r\nعلاوه بر اين كه اين آيه ذكر مصداق است ، نه معناى آيهء اوّل .\r\nپيش از اين گفتيم كه اين « يفسّر بعضه بعضا » به قرآن اختصاصى ندارد ، در بسيارى از كتب بزرگان ، اين روش ديده مىشود كه بعضى از كلمات آنها ، كلمات مبهمشان را تفسير و توضيح مىدهد .\r\nعلاوه بر اين  أَمْطَرْنا عَلَيْهِمْ مَطَراً  معناى خودش را دارد . آيه مىگويد : ما بر آنها باران عذاب فرستاديم و مقصودش بيان نوع عذاب نبوده است . پس معناى آيه ابهامى ندارد ، در حالى كه آيهء  بِحِجارَةٍ مِنْ سِجِّيلٍ  نوع عذاب را معيّن مىكند .\r\nبنابراين ، اوّلى ابهام ندارد كه با دوّمى ابهامش رفع شده باشد .\r\nروش تفسيرى ؛ يعنى بدون به كارگيرى اين روش ، معناى آيه را نخواهيم فهميد ، امّا اين كه با اين روش معناى آيه بهتر و روشنتر مىشود ، اين ديگر روش تفسيرى\r\n\r\n\r\n","description":"","footnote":"\r\n( 1 ) - اعراف / 84 .\r\n( 2 ) - فيل / 5 .\r\n","page_name":" 136 ","page_number":136},
  {"content":"\r\n\r\nنيست . اگر انسان ده عبارت را در كنار يكديگر قرار دهد ، ممكن است معانى بيشترى را بفهمد . امّا اين كه اگر آن عبارات نبود ، اصلا معناى عبارت اوّل فهميده نمىشد ، اين طور نيست . مثل كسانى كه به روش تفسير از راه لغت يا تأويل معتقد هستند ، مىگويند : بدون لغت يا بدون تأويل آيات ، فهم معناى  « يَدُ اللَّهِ فَوْقَ أَيْدِيهِمْ »  امكان ندارد .\r\n\r\nعدم اختلاف در قرآن\r\nقرآن چگونه كتابى است . معناى « القرآن يصدّق بعضه بعضا » يا « القرآن يضرب بعضه بعضا » « 1 » يعنى چه ؟\r\nاين روايات به ما مىفهمانند كه آيات قرآن هيچ اختلافى با هم ندارند . قرآن يك زبان واحد است كه از طرف حضرت حق - جلّ و علا - نازل شده و هيچ اختلافى در آن نيست . زنديقى ، خدمت حضرت امير - عليه السّلام - رسيد و عرض كرد : « فلان آيه يعنى چه ؟ » حضرت فرمود : « فلان آيه را ببين معنايش روشن مىشود . » منظور حضرت ، اين نبوده است كه با استفاده از آن آيه معناى اين آيه روشن مىشود ، بلكه منظور ، آن بوده ، كه اين مسئله در آن آيه وجود دارد و آيهء مورد سئوال ، اصلا در مقام بيان آنچه زنديق گفته بود ، نبوده است .\r\nنظير همين آيهء :  وَ أَمْطَرْنا عَلَيْهِمْ مَطَراً  كه اصلا در مقام بيان كيفيّت و چگونگى عذاب آسمانى نبوده است ، ولى آيهء :  بِحِجارَةٍ مِنْ سِجِّيلٍ  در مقام بيان نوع عذاب بوده ، لذا آن را بيان كرده است .\r\nكتابهايى كه در علوم قرآنى نوشته شده است ، از روش تفسيرى بحث نكرده‌اند .\r\n« التفسير و المفسرون » كه نوشتهء « ذهبى » است كه گويا بر اساس كتاب « گلدزيهر » فرانسوى به نام « مذهب التفسير الاسلامى » نوشته شده ، غالبا دربارهء تفسير به رأى و حمله به شيعه است . « عبد اللّه درّاز » در كتاب « المدخل الى القرآن الكريم » كه\r\n\r\n\r\n","description":"","footnote":"\r\n( 1 ) - در بين روايات « القرآن يفسّر بعضه بعضا » را نديده‌ام .\r\n","page_name":" 137 ","page_number":137},
  {"content":"\r\n\r\nمطالبش را از ذهبى گرفته اشاره‌اى به روشهاى تفسيرى ندارد . شيخ شلتوت هم كتابى در اين زمينه نوشته است كه بسيار مختصرتر از كتابهاى نامبرده است .\r\n\r\nمسائل مهمه در روش تفسيرى\r\nبررسى مفاهيم مفرده از مهمترين مسائل در روش تفسيرى است . آيا مفاهيم قرآن ، طبق مفاهيم عرفى است يا اعم از آن است ؟\r\nدوم : آيا خطاب قرآن به شخص پيامبر است يا ديگران هم مخاطب مىباشند ؟\r\nسوم : بحث تعميم در تركيبات است . قرآن با اين كه يك نفر ناقهء صالح را ذبح كرد ولى مىفرمايد :  فَعَقَرُوها  يعنى همه او را ذبح كردند . » چرا قرآن معنا را تعميم داده است ؟ البته مسائل فقهى يك بحث جداگانه‌اى دارد كه در اين روشها مطرح نمىشود .\r\n\r\nمفاهيم قرآن اعمّ از معانى عرفى است\r\nپيش از اين ، از علامهء طباطبايى نقل كرديم كه ايشان به بسيارى از آيات كه مىرسند ، مىگويند : اين « جرى » و مصداق است در همان مبحث توضيح داديم كه بدون توسعهء مفهومى الفاظ نمىتوان توسعه‌هاى مذكور در روايات را توجيه نمود و كلماتى مانند تأويل و باطن و امثال اينها اصلا مسأله‌اى را حل نمىكند .\r\nآيا امام كه در ذيل آيه اين مطلب را فرموده ، واقعا قرآن نيز همين مطلب را مىخواهد بگويد ، واقعا معناى قرآن هست يا نه ؟ اگر در حقيقت معناى قرآن هست ، پس معانى قرآن از معانى عرفى گسترده‌تر مىشود ، و اگر نيست ، پس امام صحيح نگفته و تأويل هم نمىتوان ناميد .\r\nممكن است ، گفته شود : اگر مفاهيم قرآن اوسع باشد ، آن گاه ، هر كسى مىتواند ، هر لفظ قرآنى را اوسع از معناى لغوىاش اراده كند ، و ديگر نمىتوان اين را تحت ضابطه و كنترل در آورد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاوّلا : در روشهاى ديگر هم اين اشتباهات پيش مىآيد ، چون آنها هم قابل كنترل نيستند . در جايى كه مىخواهيد الغاى خصوصيّت كنيد ، در بعضى موارد گرفتاريهايى پيش مىآيد ؛ مثلا در « اذا شكّ الرّجل » مىگوييد : « الغاى خصوصيّت مىكنيم ؛ يعنى حتما شامل « مرأة » هم مىشود . » در قرآن آيه‌اى است كه مىگويد :  لَهُنَّ مِثْلُ الَّذِي عَلَيْهِنَّ  « 1 » ؛ همانطور كه چيزى عليه زنهاست ، مثل همان چيز هم به نفع آنهاست . بنابراين ، آيا مىشود از اين آيه ، قاعدهء فقهى « الغنم لمن عليه الغرم » « 2 » را استفاده كرد ؟\r\nاز طرفى مىتوان گفت : بله ، چون معناى هر دو تقريبا يكى است ، و از سوى ديگر مىتوان گفت نه ، زيرا آيه تنها راجع به زنهاست : « كه اگر چيزى عليه آنهاست به نفع آنها هم هست » و نمىتوان از اين آيه عموميّت را استفاده كنيم و با « اذا شكّ الرجل . » فرق دارد .\r\nپس از اين گونه مشكلات در روشهاى ديگر هم وجود دارد . الميزان را بنگريد كه چقدر با مفسّران ديگر اختلاف نظر دارد . در ميان اهل تسنن هم ، بين سيد قطب ، فخر رازى و صاحب المنار ، اختلافهاى زيادى وجود دارد . پس اين اشكال تنها به روش تفسيرى ما وارد نمىشود .\r\nثانيا : ما مىگوييم : ابتدا مفهوم و معناى لغوى را در نظر مىگيريم . آن وقت اگر شخصى در لغت تخصّص دارد ، مىتواند ريشه‌يابى كند . در غير اين صورت به يك فرهنگ ريشه ياب و تخصصى مثل « مفردات راغب اصفهانى » و بعد هم به روايات اهل بيت مراجعه مىكند . و خوشبختانه در ذيل اكثر آيات قرآن ، رواياتى آمده كه آيات را معنا كرده است ، و اگر آيه‌اى باشد كه روايتى نداشته باشد ، مفسر از تتبّع روايات در مشابه ، يك قاعده و ملاك كلى را استنباط كند . بدين ترتيب مىتواند معناى آيات را به دست آورد . به قول علامه ، اجتهاد يك نوع بلوغ علمى است كه\r\n\r\n\r\n","description":"","footnote":"\r\n( 1 ) - بقره / 228 .\r\n( 2 ) - يعنى هر كه غرامت مىدهد ، غنيمت هم مال اوست .\r\n","page_name":" 139 ","page_number":139},
  {"content":"\r\n\r\nبراى خود مجتهد قابل درك است ، هر چند ديگران آن را درك نكنند . انسان با ممارست در قرآن و روايات به اين بلوغ تفسيرى خواهد رسيد .\r\nمثلا چراغ موشى ، مفهوم لفظ چراغ امروزى را ندارد . همان گونه كه امروزه ممكن است از شنيدن لفظ چراغ ، معناى چراغ اتمى به ذهن ما خطور نكند . انسان وقتى فكر مىكند مىبيند همهء اينها چراغند و فرقى بين چراغ موشى ، برقى و اتمى نيست ، زيرا چراغ ؛ يعنى روشن كننده . حالا همين معنا را در شمس پياده مىكند ، مىگويد : « ما چرا به خورشيد مىگوييم خورشيد و يا شمس ، چون روشنى بالذات دارد ، روشنگر جوّ است ، از طرفى روشنى باطنى ، بيش از روشنى ظاهرى است ، ممكن است كسى تمام اطراف خانه‌اش را با نور افكنهاى قوى روشن كند ، ولى دلش تاريك باشد و چيزى را نبيند . همان طورى كه اگر كسى در ظاهر كور باشد به هيچ وجه روشنى را نمىبيند . اين كور ظاهرى است و او كور باطنى ، پس تطبيق شمس بر ذات پيامبر ، هيچ گونه بعيد به نظر نمىرسد . انسان مىفهمد كه نور ، نور است و تنها نور ظاهرى را نور نمىگويند .\r\nاگر آيهء :  إِذا أَرادَ شَيْئاً أَنْ يَقُولَ لَهُ كُنْ فَيَكُونُ  « 1 » را خواستيم تفسير كنيم . معناى « قال » را در لغت پيدا مىكنيم : قال ؛ يعنى تكلّم كردن به زبان ، ولى وقتى ريشه‌يابى كرديم ، مىبينيم كه ملاك گفتن « قال » اين است كه مطلب خود را به طرف مقابل فهماندم . حال اگر كسى لال است به واسطه اشاره مطلبش را مىفهماند و فقها در باب معاملات و عبادات گفته‌اند كه « قول » اخرس اشارهء به انگشتش است . آن وقت انسان مىگويد : « لال چنين گفت » پس معلوم مىشود « گفتن » معناى اعمّى دارد و اين معناى اعمّ را خود انسان در مىيابد ، لذا به سنگ انداختن « قال » نمىگويند . پس  « يَقُولُ لَهُ كُنْ فَيَكُونُ »  گونه‌اى حرف زدن و فهماندن مطلب است ، حالا به چه نحوى است نمىدانيم ، يا به ايجاد صورت است كه ايجادش هم به هر نحوى مىتواند\r\n\r\n\r\n","description":"","footnote":"\r\n( 1 ) - يس / 82 .\r\n","page_name":" 140 ","page_number":140},
  {"content":"\r\n\r\nباشد ، مثل :  كَلَّمَ اللَّهُ مُوسى تَكْلِيماً  « 1 » يا به نحو ديگرى .\r\nخلاصه اين كه شخص اگر خودش متخصّص بود ، خودش ريشه‌يابى مىكند والّا به يك فرهنگ تخصصى ؛ مثل « مفردات راغب » ، و بعد به رواياتى كه از ائمه - عليهم السّلام - در تفسير آيات وارد شده ، رجوع مىكند و در مىيابد كه ائمه چطور ريشه‌يابى كرده‌اند و اينها براى انسان ممارست و تجربه مىآورد . مىبينيد ائمه « شمس » را به پيامبر و قمر را به على - عليه السّلام - تطبيق كرده‌اند .  « وَ أْتُوا الْبُيُوتَ مِنْ أَبْوابِها »  « 2 » ؛ از در خانه وارد شويد نه از غير راه اصلى مثل پشت بام . آن وقت ائمه در بعضى روايات تفسير كرده‌اند كه « لا تؤتوا النّاس فى ادبا رهنّ » « 3 » ؛ هر جا مىخواهى وارد شوى از راهش وارد شو .\r\nبعد از ملاحظهء اين ريشه يابيها از ائمه ، انسان خودش به حدّى مىرسد كه مىتواند ريشه‌يابى كند .\r\n\r\nاقسام كتب لغت\r\nاين نكته را هم به طور معترضه بگوييم كه : كتابهاى لغت حدّاقل سه نوع هستند :\r\n1 - بعضى كتابها فقط از كتب لغت ديگر نقل مىكنند ، امّا با مراجعات زيادى كه داشته‌اند ، اهل خبره شده‌اند . مثل « المنجد » و « قاموس » و « اقرب الموارد » . البته « اقرب الموارد » خيلى بهتر از قاموس و « قاموس » خيلى از « المنجد » بهتر است .\r\n2 - بعضيها بين اعراب رفته‌اند و از خود آنها معناى كلمه و لغت را گرفته‌اند ، كه شايد « جوهرى » و « فيّومى » از اين قبيل باشند .\r\n3 - بعضى كتابها موارد استعمال لغات را ذكر كردند و بعد ادلهء خودشان را نيز آوردند ، مثل « مقايس اللغة » و « تاج العروس » . اين كتابها ، كتابهاى خوبى است ، زيرا\r\n\r\n\r\n","description":"","footnote":"\r\n( 1 ) - نساء / 164 .\r\n( 2 ) - بقره / 189 .\r\n( 3 ) - يعنى از پشت با همسرانتان نزديك نشويد .\r\n","page_name":" 141 ","page_number":141},
  {"content":"\r\n\r\nهم نظر خودش را مىگويد و هم دليلش را . آن وقت خواننده مىتواند آن دليل را بررسى كند و نظر خود را در پايان اظهار دارد .\r\nاجتهاد در لغت را ما مىپذيريم به اين معنا كه ريشه‌يابى كنيم ، نه اين كه ؛ مثلا به آب بگوييم آسمان . بلكه مشاهده مىكنيم كه واضع لفظ چراغ را روى چراغ نفتى گذاشته مقصودش شكل و هيأت چراغ نبوده ، بلكه اين اسم را بر هر وجود روشن و روشنگر گذاشته است . بنابراين اگر از او بپرسيم آقا شما كه به اين شيئى ، چراغ مىگوييد اگر فتيله‌اش كوتاه يا بلند باشد ، فرق مىكند ؟ مىگويد : نه . بگوييم اگر پايه‌اش استيل يا مسى باشد ، فرق مىكند ؟ مىگويد : نه . پس از اين بررسى مىگوييم : لفظ چراغ ، براى هر شيئى روشن و روشنگر ، وضع شده است . البته ممكن است مواردى ترديد آميز پيدا شود ، امّا اختصاص به اين جا ندارد ، در تمام روشها اين موارد ممكن است ، پيدا شود .\r\nاگر اين ريشه‌يابى و توسعهء در معانى را بطور نيكو درك كنيم آن گاه استفاده‌هاى بسيارى از آن مىتوان كرد ؛ مثلا آيهء :  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  « 1 » را ترجمه مىكنند به اين كه با جامعه باشيد و متفرق نشويد . ولى وقتى آيه را ريشه يا بى مىكنيم ، مىبينيم معناى آيه چيز ديگرى است . منظور قرآن از « حبل اللّه » « حبل » اعتبارى نيست ، منظور ، « حبل » حقيقى است ، در حالى كه جامعه « حبل » اعتبارى است . حبل حقيقى خدا همان « حبل اللّه المثّقل بين الارض و السّماء » مىباشد كه در دعاى ندبه مىخوانيم : « حبل اللّه المتين و صراطه المستقيم » روايت هم دارد كه « حبل اللّه » ولايت على - عليه السّلام - است . نه اين كه  « اعْتَصِمُوا بِحَبْلِ اللَّهِ »  ؛ يعنى دنباله روى جامعه باشيد . شايد همهء جامعه به سوى بت پرستى و كفر رفتند ، ما هم بايد برويم ! لذا اين آيه مخاطبش سنّىهاست كه هر چند تعداد شما بيشتر از شيعيان است ، ولى بايد در جمعيت و طريق آنها وارد شويد . تنها با ريشه‌يابى اين مطالب است كه\r\n\r\n\r\n","description":"","footnote":"\r\n( 1 ) - آل عمران / 103 .\r\n","page_name":" 142 ","page_number":142},
  {"content":"\r\n\r\nمىتوان از قرآن استفاده كرد .\r\nاين نكته را هم بايد اضافه كرد كه  وَ اجْتَنِبُوا قَوْلَ الزُّورِ  « 1 » يعنى از قول زور اجتناب كنيد . ما از اين آيه ، اجتناب از غنا را نمىفهميم هر چند با ريشه‌يابى در لغت ، ولى وقتى ائمه از اين آيه حرمت غنا را فهميده‌اند ، مىگوييم پس قول الزور ؛ يعنى غنا . بعضى از محققان به جاى اين كه قرآن را با روايت تفسير كنند ، روايت را به آيه تفسير كرده‌اند ، و گفته‌اند : ائمه كه فرموده‌اند « غنا » حرام است ، غنايى را گفته‌اند كه « قول الزور » باشد ؛ يعنى اشعارش بيهوده و لهو باشد ، ولى اگر اشعار ، اشعار خوب و با محتوا باشد ، با هر آهنگى ، خوانده شود ، اشكالى ندارد . نتيجهء حرف آنان اين است كه اگر انسان قرآن را خوانده همراه با رقصيدن و آهنگ زدن اشكال ندارد ، زيرا قرآن « قول الزور » نيست . اينها نفهميده‌اند كه روايت را با قرآن معنا كرده‌اند ، در حالى كه قرآن مىگويد : « قول الزور » حرام است ؛ يعنى هر گفتارى و هر چيزى كه لهو باشد ، حرام است ، اعم از اين كه محتوايش باطل و لهو باشد ، يا آهنگش .\r\nآيهء ديگر :  لا تَقْتُلُوا أَنْفُسَكُمْ  « 2 » است . به انسان مىگويد : خودكشى نكن . من اگر بدانم اين غذايى كه مىخورم ، برايم ضرر دارد و بتدريج به مرگ من منتهى مىشود ، استفادهء از آن غذا حرام است . زيرا خودكشى لازم نيست ، دفعى و آنى باشد .\r\nخودكشى تدريجى هم حرام است . اگر من بخواهم يك نفر را بكشم دو جور ممكن است بكشم . يك وقت با شمشيرى يا تيرى او را مىكشم ، و يك وقت سمّى به او مىدهم كه بتدريج او را تا دو سال ديگر مىكشد و از بين مىبرد . خوب اين هم يك نوع آدم كشى است . بنابراين ، با ممارست ، اين بلوغ علمى براى انسان پيدا مىشود .\r\nامّا در احكام ، ما جرأت نمىكنيم كه اين توسعه را جارى كنيم ، زيرا احكام قرآن ، بر عرف مردم القا شده و بايد اين توسعهء معنا را عرف هم بفهمد ، زيرا اگر عرف نفهمد ، تأخير بيان از وقت حاجت پيش مىآيد . و چون عرف اين معانى « اوسع » را\r\n\r\n\r\n","description":"","footnote":"\r\n( 1 ) - حج / 30 .\r\n( 2 ) - نساء / 29 .\r\n","page_name":" 143 ","page_number":143},
  {"content":"\r\n\r\nنمىفهمد ، مجبوريم بگوييم همان معناى لغوى اراده شده است .\r\nالبته ممكن است ، بگوييم كه منظور از آن آيات ، بيشتر از مقدارى كه عرف مىفهمد ، بوده است ، ولى چون عرف نمىفهميده ، شارع بر آنها تحميل نكرده است ؛ مثلا در بحث عام و خاص اصول مطرح مىكنند : اگر عام قبل از خاص وارد شد يا خاص قبل از عام وارد شد و قبل از آمدن خطاب دوم ، وقت عمل رسيد ، آيا خطاب دوم ناسخ خطاب اول حساب مىشود يا مخصص آن ؟\r\nبعضى گفته‌اند : خطاب دوم ناسخ است ، زيرا اگر آن را مخصص بدانيم ، تأخير بيان از وقت حاجت لازم مىآيد ، جواب داده‌اند كه اين مسأله ، از باب تأخير بيان از وقت حاجت نيست ، زيرا تا مقدارى كه مىتوانسته بگويد و عرف عمل كنند گفته ، ولى بقيه را نگفته ؛ با اين كه منظور شارع بوده است . و علت نگفتن آن ، عدم آمادگى مردم ، يا تقيّه و . . . بوده است . بنابراين ، گفته‌اند : خطاب دوم ناسخ خطاب اوّل نيست ، بلكه عام و خاص تلقى مىشوند .\r\nبنابراين مىتوان گفت كه معناى  « لا تَقْتُلُوا »  هم قتل است و هم اضرار به نفس . امّا مردم آن موقع اضرارش را نمىفهميدند و ائمه هم زياد فشار نمىآوردند كه به آنها اطلاع دهند ، زيرا آنها را در تنگنا و مضيقه قرار مىداد .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nدرس سيزدهم\r\n\r\nشرائط يك متخصص در تفسير چيست ؟\r\nبراى تخصّص در تفسير شرايط زيادى را در كتابها ذكر نموده‌اند ، ولى به نظر ما نخستين مسأله اين است كه شخص بداند كه در مقابل يك كتاب استثنايى و بىنظير قرار گرفته است . اگر كسى قرآن را به عنوان يك معجزه تشخيص دهد ، با قرآن به گونه‌اى ديگر برخورد مىكند و به مختصر تأمّلى در آن اكتفا نمىكند .\r\nوجود اعجاز قرآن را همه مىدانند و در اين جا به صورت فهرست وار آنها را بر مىشماريم .\r\n\r\nوجوه اعجاز قرآن\r\nبرخى گفته‌اند قرآن از جهت « فصاحت و بلاغت » معجزه است و گاهى نيز گفته مىشود : قرآن از نظر « مسائل تربيتى جامعه » اعجاز است ، چرا كه در هيچ كتابى ، چنين مسائلى مطرح نشده است . همچنين گفته‌اند : از نظر « مسائل حقوقى و قانونى » ، و يا در « عدم اختلاف آيات قرآن با يكديگر » معجزه است ؛ يعنى انسان مشاهده مىكند ، در حالى كه قرآن در طى 23 سال بطور تدريجى نازل شده ، ولى با روح اوليهء و نزول دفعى آن هيچ گونه فرقى ندارد .\r\nعده‌اى اعجاز قرآن را از نظر « تطبيق » آيات قرآن با علومى كه قرنها بعد كشف شده » مىدانند . عده‌اى اعجاز قرآن را در اين مىدانند كه ، « گويندهء آن را شخصى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nعامى و بىسواد مىدانند » كه معلّم و استادى نداشته است . عده‌اى نيز اعجاز قرآن را در « بعد عرفانى » آن خلاصه مىكنند كه در هيچ كتابى به اين صورت وجود نداشته و مطرح نشده است . عده‌اى اعجاز قرآن را به اين محدود مىكنند كه ، « مسائلى را در ذات احديّت مطرح كرده » كه هنوز كسى نتوانسته است به معناى دقيق آن دست يازد ؛ مثل « هو الاوّل و الاخر و الظّاهر و الباطن » « 1 » .\r\n\r\nاعجاز عددى قرآن\r\nما اعجاز قرآن را از جنبهء ديگرى مطرح مىكنيم . در قرن اخير دانشمندان قرآن پژوه متوجه اين جنبهء اعجاز قرآن شده‌اند و آن ، مسأله « اعجاز عددى قرآن » است ، كه قرآن بر اساس نظم و عدد نازل شده و روى آن كار شده است . مىدانيد كه اصل عالم بر اساس نظم است و نظم ؛ يعنى عدد ، و روى نظم كار كردن ، يعنى بر اساس عدد كار كردن . در اين جا به چند مسئله در اين باره اكتفا مىكنيم :\r\n« بسم اللّه » نوزده حرف است و كلمهء اسم نيز در قرآن 19 بار تكرار شده است . « اللّه » 2698 بار در قرآن آمده است ؛ يعنى ( 19 * 142 ) . « الرحمن » 57 بار در قرآن تكرار شده ؛ يعنى ( 19 * 3 ) . « رحيم » 114 بار در قرآن ذكر شده ؛ يعنى ( 19 * 6 ) .\r\nمىبينيد كه رحيم دو برابر رحمان در قرآن آمده است و اين ، خود داراى نكته‌اى است ، چرا كه رحمانيّت ، بر رحيّميت مقدم است . رحمانيّت ، اصل ايجاد است و رحيّميت هدف است علاوه بر اين كه رحيّميت بيشتر به آخرت مربوط است و نتيجه‌اش بيشتر در آخرت ظهور مىكند ، و دنيا نيز مقدمهء آخرت است ، ولى رحيّميت ، قبل از ايجاد است ؛ يعنى اصل ايجاد است . رحيّميت ، مسأله هدايت را بيان مىدارد و قرآن نيز كتاب هدايت است ، لذا همان طورى كه رحيم 114 بار در قرآن تكرار شده ، تعداد سوره‌ها نيز 114 تاست .\r\n\r\n\r\n","description":"","footnote":"\r\n( 1 ) - حديد / 4 .\r\n","page_name":" 146 ","page_number":146},
  {"content":"\r\n\r\nاولين سورهء قرآن « سورهء علق » است كه اگر از آخر قرآن حساب كنيم ، سورهء نوزدهم است ، اين سوره نوزده آيه دارد . پس از سورهء « علق » ، سورهء « قلم » و سپس سورهء « مزّمّل » قرار دارد و بعد از آن نيز سورهء « مدّثّر » كه خداوند در اين سوره عدد نوزده را ذكر كرده است :  « عَلَيْها تِسْعَةَ عَشَرَ »  « 1 » تعداد حروف الفبا 28 تاست كه نصف آن مىشود چهارده حرف ، اين چهارده حرف در چهارده سرى مقطّع « 2 » ، بريدهء شدهء اين حروف در 29 سوره به كار رفته است كه از جمع 14 با 14 و 29 كه تعداد سوره‌هاست عدد 57 به دست مىآيد ؛ يعنى ( 19 * 3 ) .\r\nواژهء « قاف » در سورهء « قاف » 57 تاست . در سورهء « شورى » هم 57 بار تكرار شده است ؛ يعنى ( 19 * 3 ) در همه جاى قرآن ، « قوم لوط » ذكر شده است ، ولى در سورهء « قاف » به جاى قوم لوط « اخوان لوط » آمده است ، زيرا اگر « قوم لوط » آورده مىشد ، تعداد حروف ذكر شدهء « قاف » 58 عدد مىشد و نظم عددى آن به هم مىخورد .\r\n« ن » به عنوان يك حرف مقطع فقط در سورهء « قلم » است و 133 بار در اين سوره به كار رفته است ؛ يعنى ( 19 * 7 ) .\r\n« صاد » در سوره‌هاى هفتم و نوزدهم و سى و هشتم هر كدام 152 بار به كار رفته است ؛ يعنى ( 19 * 8 ) . در آيهء 69 سورهء اعراف « بسطة » را با صاد نوشته در حالى كه با « س » است  « زادَهُ بَسْطَةً فِي الْعِلْمِ وَ الْجِسْمِ »  « 3 » در آيهء سورهء اعراف اين گونه دارد كه  « وَ زادَكُمْ فِي الْخَلْقِ بَصْطَةً »  براى اين كه اگر با « صاد » نوشته مىشد ، موازنه به هم مىخورد . « طه » فقط در سورهء « طه » آمده است . « ط » 28 بار و « ه » 314 بار در اين سوره تكرار شده ، جمع تعداد « ط » و « ه » 342 مىشود ؛ يعنى ( 19 * 18 ) .\r\n« ط » به صورت حروف مقطعه فقط در سوره‌هاى 20 و 26 و 27 و 28 و « ه » به\r\n\r\n\r\n","description":"","footnote":"\r\n( 1 ) - مدّثّر / 31 .\r\n( 2 ) - سرى مقطّع ؛ يعنى در قسمتهاى مختلف ؛ مثلا يك جا كهيعص ، در جاى ديگر المر و . . . در چهارده مورد اين حروف مقطعه وجود دارد .\r\n( 3 ) - بقره / 247 .\r\n","page_name":" 147 ","page_number":147},
  {"content":"\r\n\r\nصورت حروف مقطعه فقط در سوره‌هاى 19 و 20 به كار رفته است . تعداد « ط » و « ه » در اين 6 سوره 589 تاست ؛ يعنى ( 19 * 31 ) .\r\nدر سورهء « يس » ، « ى » 237 بار و « س » 48 بار به كار رفته است كه روى هم مىشود 285 بار ؛ يعنى ( 19 * 15 ) .\r\n« حم » در سوره‌هاى 40 تا 46 به كار رفته است . « ح » در همهء آنها 304 مرتبه ؛ « م » 1862 مرتبه به كار رفته ، كه روى هم رفته مىشود : 2166 مرتبه ، يعنى ( 19 * 144 ) .\r\n« الم » در هشت سوره به كار رفته است كه تعداد « ا » و « ل » و « م » در كل اين سوره‌ها 26676 بار است ؛ يعنى ( 19 * 1414 ) .\r\nدنيا و آخرت هر كدام 115 بار در قرآن تكرار شده است . در روايت دارد كه « الدّنيا و الآخرة ضرّتان » ؛ يعنى دنيا و آخرت مثل دو هوو هستند » تعداد مساوى اين الفاظ در قرآن هوو بودن آن دو را نشان مىدهد .\r\nشياطين و ملائكه هر كدام 88 بار تكرار شده است و اين ، نشانگر آن است كه شيطان ، در مقابل ملك است . كه در داستان حضرت آدم ، اين مطلب كاملا نشان داده شده است . در قرآن 88 بار فرموده : اى انسان ، ملائكه خادم تو هست و شيطان خائن به تو است ؛ يعنى هر كدام 88 بار ذكر شده است .\r\nحيات و موت و مشتقّات آنها هر كدام 145 بار ، در قرآن به كار رفته است .\r\nبصر و بصيرت و مشتقّات آن مثل بصائر ، تبصرون و غير آن 148 بار در قرآن به كار رفته است . « قلب » هم 148 بار در قرآن تكرار شده ، و اين نشان مىدهد كه بصر و بصيرت با قلب ارتباط دارند . بصر دريچهء بصيرت است و بصيرت در دل است .\r\n« فؤاد » و مشتقات آن نيز 148 بار در قرآن آمده است كه نشانگر آن است كه فؤاد و قلب با هم مساوى هستند . البته از نظر لغت اين دو بار يكديگر فرق دارند ، ولى از نظر ارزش يكسان هستند ، از اين جهت كه ايمان در دل قرار دارد .\r\nنفع و فساد با مشتقاتشان هر كدام 50 بار در قرآن به كار رفته است ؛ يعنى بيشتر منافع مادى به فساد كشيده مىشود .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n« بشر » و « رزق » و  « مالٍ وَ بَنِينَ »  با مشتقاتشان 368 بار در قرآن به كار رفته‌اند .\r\n« ابليس » يازده مرتبه و « استعاذه » هم يازده مرتبه در قرآن به كار رفته است .\r\nدر سورهء شعراء ، براى « هود » و « صالح » و « لوط » صفت « اخوهم » و « اخاهم » را آورده ؛ يعنى از آنها به عنوان « اخ » تعبير كرده است ؛ ولى « شعيب » را به اين عنوان نياورده است ، ولى در جاهاى ديگر « شعيب » را نيز به عنوان « اخ » ياد كرده است .\r\nچرا از او در سورهء شعراء به عنوان « اخ » تعبير نكرده است ؛ نمىدانيم ؟ كلمهء « عبد » براى سه پيامبر در سورهء « صاد » نيامده است ، ولى براى پيامبران ديگر در همان سوره كلمهء « عبد » آمده است و ما نكته‌اش را نمىدانيم . پس اوّلين شرط يك مفسّر اين است كه بداند در مقابل چه قرار گرفته است تا به عظمت قرآن پى ببرد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nدرس چهاردهم\r\n\r\nروشهاى تفسيرى\r\nروشهاى تفسيرى متعدد است :\r\n1 - تفسير به « روش روايى » است كه اين روش خود بر دو قسم است ، الف : با استفاده از روايات معصومان ، قرآن را تفسير مىكنند ب : مانند تفسير برهان ، نور الثقلين و درّ المنثور با اقوال مفسّران ، قرآن را تفسير مىكنند مانند تفسير قدماى اهل تسنّن و تا حدّى مجمع البيان .\r\n2 - « روش لغوى » و آن اين گونه است كه ظاهر معناى لغت را اتخاذ و قرآن را طبق آن تفسير مىكنند .\r\n3 - « روش باطن‌گرى » است كه مىگويند : آيات قرآن منزّل به باطن است ؛ مانند تفاسير عرفانى .\r\n4 - « روش توسعه مفاهيم » مىباشد و ادّعاى ما اين است كه روش اهل بيت نيز همين روش مىباشد .\r\n5 - روش علمى » ؛ يعنى آيات قرآن را به يك سلسله علومى كه با تجربه ثابت شده است . در نظر مىگيرند . اين روش را هر چند مىتوان جز و بحث دربارهء محتوا تلقى كرد ، ولى مىتوان به نوعى آن را يك روش تفسير جداگانه در نظر گرفت .\r\n\r\nمقولات قرآنى يا منطق معرفتى قرآن\r\nدر تفسير قرآن سلسله مباحثى وجود دارد كه جز و « مقولات قرآنى » است . كلمهء\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمقوله به معناى مفهوم عام است ؛ مثلا در فلسفه ، مفاهيم عامى كه در مباحث فلسفى زياد به كار مىرود ، مقولات فلسفى مىنامند ؛ كه همان امور عامه مىباشد مانند : امكان ، وجوب ، ضرورت ، حدوث و قدم .\r\nپس در مباحث فلسفى يك « مقولات عام » داريم كه به روش تمام اهل فلسفه جزو مباحث فلسفه مىباشد ؛ مثل مفاهيم قدم و حدوث ، و وجود و ماهيّت ، و يك « مقولات خاص فلسفى » است كه به روش بعضى فلاسفه جزو مباحث فلسفه است ؛ مثلا مفهوم « تذكّر » در همهء روشهاى فلسفى مورد عنايت نيست ، ولى زير بناى روش فلسفهء « سقراطى » بر اساس « تذكّر » است .\r\nفلاسفهء غربى هم بسيارى از مقولات خاصّ خودشان را دارند ؛ مثلا در روش منطقى - فلسفى كانت « مقولهء تحليل و تركيب » زير بناى افكار اوست . يا « مقولهء ديالكتيك » در فلسفهء مثل « آگوست كنت » كه پدر ديالكتيك است ، از مقولات خاص فلسفى است .\r\nتفسير قرآن هم يك سرى مقولات قرآنى دارد ؛ يعنى هر مفسّرى بايد به اين مقولات توجه كند ، مثل مقولهء تأويل ، محكم و متشابه ، ناسخ و منسوخ ، عام و خاص ، مطلق و مقيّد . در نهج البلاغه هم دارد كه : « انّ للقرآن عامّا و خاصّا و ناسخا و منسوخا و محكما » .\r\nالبته بعضى از اين مقولات نسبت به مقولات ديگر اهميّت بيشترى دارد ؛ مثلا در مسلك ما كه ادعا مىكنيم ، روش تفسيرى اهل بيت است ، مفهوم تأويل بسيار اهميت دارد ، و به نظر ما زيربناى تخصّصى هر مفسّرى است . اگر كسى معناى تأويل را نفهمد ، هيچ آيه‌اى را نمىتواند تفسير كند .\r\nتأويل از مادهء « اول » است ، و « اول » و « مآل » از يك ريشه هستند و به معناى سرانجام يا ريشه آمده است . در حقيقت هر دو يك معنا دارند ، چون آنچه سرانجام كار باشد خواه ناخواه مبدأ هم همان است .\r\nوقتى كلمهء « الشمس » را بررسى مىكنيد و مورد تحليل و موشكافى قرار\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمىدهيد ، مشاهده مىكنيد كه قابل تطبيق بر وجود پيامبر هم هست . از « القمر » معنايى مىفهميد كه قابل انطباق بر حضرت على - عليه السّلام - هم هست . اينها را تأويل مىگويند .\r\nبه نظر ما اعمّ مقولات تفسيرى در روش تفسيرى ما ، « مقولهء تأويل » است .\r\nپس قدم اوّل براى متخصّص تفسير اين است كه معناى اين مقولات را خوب بفهمد . قدم دوّم اين است كه بداند ، قرآن با چه زبانى نازل شده است . معمولا مىگويند : قرآن با زبان عربى آمده است ، ولى منظور اين نيست كه به زبان همين عربهاى معمولى ، بلكه قرآن به « زبان فصحه » است . آن هم در بالاترين درجهء فصاحت . تعبير خود قرآن اين است كه :  بِلِسانٍ عَرَبِيٍّ مُبِينٍ  عربى مبين غير از اصل همين زبان عربى است . همچنين در آيهء ديگر دارد :  قُرْآناً عَرَبِيًّا لَعَلَّكُمْ تَعْقِلُونَ  قرآن را عربى نازل كرديم كه بفهميد . معلوم مىشود كه غير عربى را نمىفهمند ، آيا منظور اين است كه ما فارسى را نمىفهميم ، ولى عربى را مىفهميم . چون خطاب قرآن فقط به عربها محدود نمىشود ، بلكه به تمام مسلمانان است . پس منظور از عربى بودن قرآن ، احتمالا زبان عربى نباشد ، بلكه معناى « لغوى عربى » منظور باشد كه همانا « وضوح » است ، و كلمهء « معرب » را هم كه معرب مىگويند به سبب « وضوح » آن است ، زيرا با اعراب واضح مىشود .\r\nپس  « قُرْآناً عَرَبِيًّا »  ؛ يعنى كلام واضح ، كلام روشن و زلال فرو فرستاديم تا آن را بفهميد . البته چون لغت قرآن ، عربى بوده ، به عربى نازل شده ، ولى نه عربى عرفى و غير فصيح . پس شناخت زبان قرآن هم از مقولات قرآنى است كه متخصّص در اين فنّ بايد بدان آگاهى داشته باشد . نكتهء ديگرى كه متخصّص فنّ تفسير بايد به آن عنايت داشته باشد ، همان نظم قرآن است . بايد بداند كه تمام آيات قرآن به هم پيوسته و مرتبط است . از پيوستگى آيات به يكديگر مطالب زيادى به دست مىآيد .\r\nالبته اگر اين « نظم كنونى قرآن » را « نظم الهى » بدانيم و گرنه اگر عمر و عثمان آن را جمع آورى كرده باشند فايده‌اى بر آن ترتب نخواهد شد . مجموعه اين مقولات را\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nكه يك متخصّص تفسير بايد آن را دريابد ، « منطق معرفتى قرآن » مىناميم .\r\nهمانطور كه منطق عقلى كليد و مقدمهء فهم فلسفه است ، منطق معرفتى قرآن هم كليد فهم قرآن است . البته ناگفته نماند كه مفسّر بايد به اين نكته توجه داشته باشد كه قرآن يك قرآن كتاب عمومى و جاودانى است و به زمان خاصى اختصاص ندارد . در روايات بطور صريح آمده است . كه قرآن مثل شب و روز حركت مىكند . در كافى دارد : « القرآن يجرى مجرى الشّمس و القمر ؛ قرآن مثل ماه و خورشيد در حركت است . » در تفسير برهان اين روايت ذكر شده است كه : « قرآن مانند خورشيد و ماه در حركت است ، هر زمان كه تأويل چيزى بيايد ، بر مردگان و زندگان يكسان مىباشد . » « 1 » منظور از مردگان و زندگان ، گذشتگان و آيندگان مىباشد .\r\nاز امام كاظم - عليه السّلام - مىپرسند : « چگونه است كه قرآن هر قدر نشر مىيابد و تفسير مىشود ، تازه‌تر مىشود ؟ » امام - عليه السّلام - فرمودند : « زيرا قرآن براى مردمانى خاص و يا زمان مخصوصى نازل نشده است ، قرآن در هر زمان و براى هر مردمى تا روز قيامت تازه است » .\r\nنكتهء ديگرى كه بايد بدان عنايت شود اين است كه : قرآن بر اساس خطاب « ايّاك اعنى و اسمصى يا جاره » « 2 » است . به تعبير خودمان ؛ يعنى ( به در مىگويم كه ديوار گوش كند . ) ؛ يعنى قرآن هر چند پيامبر را مورد خطاب قرار مىدهد ، ولى تمام مردمان را در بر مىگيرد . معناى ديگرش اين است كه خطابهاى قرآنى اصلا توسعه دارد و منظور هم پيامبر است و هم ديگران . اينها كه تاكنون گفته شد به عنوان مقدمهء بحث تفسيرى بود كه يك متخصّص بايد بدان توجه داشته باشد .\r\n\r\nامّا شرايط يك متخصّص فنّ تفسير چيست ؟\r\n1 - اطلاعات و آگاهى دقيق از ادبيات عرب ؛ به معناى دقيق كلمه . هر چه به ادبيات\r\n\r\n\r\n","description":"","footnote":"\r\n( 1 ) - تفسير برهان ، ج 1 ، ص 20 .\r\n( 2 ) - يعنى منظورم تويى ، ولى همسايه‌اش بشنود .\r\n","page_name":" 153 ","page_number":153},
  {"content":"\r\n\r\nعرب مسلّطتر باشد ، از قرآن بهتر استفاده مىكند و جلو سوء استفاده‌ها گرفته مىشود .\r\n2 - تحقيق در الفاظ مفردهء قرآن و واژه‌هاى اساسى قرآن نيز لازم است ، تا با اصطلاحات حادث مخلوط نشود ؛ مثلا پيش از انقلاب « نار » در قرآن به معناى آتش انقلاب اصطلاح شده بود ! بايد مواظب اين سوء استفاده‌ها از اصطلاحات حادث باشيم . واژه‌هاى قرآنى زياد است ؛ مثل واژهء « غيب » ، « نار » ، « جهنم » ، « معاد » ، « قيامت » ، « صوم » ، « صلوة » ، « حج » ، « زكات » ،  « سَبْعَ سَماواتٍ »  و . . . البته معانى بيشتر اين واژه‌ها واضح است و آنهايى كه ابهام دارد ، بايد مورد تحقيق قرار گيرد .\r\n3 - بايد اسلوب قرآنى را بفهميم . پيش از اين اشاره كرديم كه قرآن صد در صد يك زبان عاميانه معمولى عربى نيست .\r\n4 - آگاهى از تاريخ و قواعد تاريخ لازم است ، تا با مقايسهء تاريخ بتوان نظر قرآن را دربارهء حركت تاريخى انسان درك كرد . بسيارى از علوم را مىتوان از راه مقايسه و تطبيقى آن دريابيم . اگر انسان بتواند فقه را به صورت تطبيقى بخواند ؛ يعنى در هر مسأله‌اى عقيدهء عامه را هم بگويد ، نظر حقوقدانان غير مذهبى روز را هم بگويد ، خيلى مطالب مفيدترى به دست مىآورد . البته چنين كارى عمر فراوان مىخواهد ، ولى منظورم اين است كه با مقايسه ، نكته‌هاى بسيارى به دست مىآيد .\r\n5 - بايد از نحوهء هدايت انسانها آگاهى داشته باشد ، زيرا قرآن كتاب هدايت است . قرآن جامع تمام علوم است . فيزيك دارد ، ولى كتاب فيزيك نيست ، فلسفه دارد ، ولى كتاب فلسفه نيست ، روانشناسى دارد ، ولى كتاب روانشناسى نيست ، فقه دارد ، ولى كتاب فقه نيست . پس چه كتابى است ؟\r\nخود قرآن ، خودش را به عنوان علم هدايت مطرح كرده است . از همهء مباحث استفاده مىكند تا راه سعادت را فراروى انسان بگستراند .\r\n6 - بايد از روش علمى پيامبر و اهل بيت آگاهى داشته باشد . ما معتقديم كه قرآن ، اهل بيت صامت ، و اهل بيت ، قرآن ناطق‌اند ، دشنام به اهل بيت و پيامبر را\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nموجب كفر مىدانيم ، زيرا اينها با قرآن فاصله‌اى ندارند ، ولى ديگران اين گونه نيستند ، اگر كسى به مرجع جامع الشرايط علم توهين كند ، ممكن است تعزيرى داشته باشد ، ولى موجب كفر نمىشود . امّا دشنام و اهانت به پيامبر و اهل بيت سبب كفر است .\r\n7 - نداشتن پيش داورى در هر مسأله‌اى كه انسان برخورد مىكند ؛ قبلا در مورد آن راهى اتخاذ نكند ؛ يعنى نگويد عقيدهء من در فلان مسأله اين است ، حالا ببينيم قرآن چه مىگويد . يا بگويد : قطعا همين را كه من مىگويم قرآن مىگويد ، حالا مراجعه كنيم به روايتى يا لغتى ببينيم درست است يا نه ؟ » نمونه‌اى برايتان عرض كنم كه چگونه پيشداورى ، بزرگان را در تفسير آيه به اشتباه انداخته است . در آيهء شريفه دارد كه :  هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً  بزرگانى مانند مرحوم حكيم ، سيد قطب مصرى در تفسير فى ظلال القرآن و مرحوم طريحى در مجمع البحرين آيه را اين گونه ترجمه كرده‌اند : ضياء نور اصلى و ذاتى است و نور ، نور عرضى است و در كتاب لغت هم ضياء و نور را چنين معنا نموده‌اند . اين تعريف لغوى و تفسير آيه روى پيشداورى آنها بوده است ، چون قبلا مىدانستند كه نور ماه از خورشيد است آيه را اين گونه معنا كرده‌اند .\r\nپس بايد در :  اللَّهُ نُورُ السَّماواتِ وَ الْأَرْضِ  هم بگويند نور خدا عرضى است . پس معناى ضياء و نور اصلا اين نيست كه آنها گفته‌اند . ضياء ؛ يعنى نور با وهج ، نور با شعله ، امّا نور ، نور ملايم را مىگويند . نور در مقابل ناراست و ضياء ، چيزى مانند ناراست ؛ نورى است كه چشم را مىزند ؛ ولى نور آن گونه نيست .\r\n8 - توجه كردن به روايات اهل بيت به عنوان راهنماى درك آيه . شرط ششم كه گذشت دربارهء سيرهء اهل بيت بود ، و اين شرط به روايات اهل بيت مربوط است . ما نمىگوييم خبر واحد در تفسير ، حجت است يا نه . حضرت امام خمينى و مرحوم طباطبايى نظرشان اين بود كه خبر واحد در تفسير حجت نيست ، زيرا حجيّت مربوط به عمل است و چيزى كه عملى نيست ، حجيّت براى او معنا ندارد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nعده‌اى هم گفته‌اند ، هر چند حجيّت ندارد ، ولى كاشفيّت كه دارد . بنابراين بايد آنها را اخذ كرد .\r\nما به حجيّت و عدم حجيّت خبر واحد در تفسير كارى نداريم ، ولى همانطور كه نظريات دانشمندان بزرگ را در تفسير قرآن مىخوانيم ، روايات اهل بيت را نيز از اين جهت كه نظرى را بيان كرده‌اند ، بايد مورد بررسى قرار دهيم .\r\n9 - تحقيق كامل زبان قرآن در مسائل فلسفى ، حقوقى و احساسى .\r\nچرا اين شرط را ذكر كرديم ؟ چون گاهى آقايان گمان مىكنند كه قرآن بطور سمبليك بعضى جاها سخن گفته است . ما بايد مسائل قرآن را تفكيك كنيم . بايد دريافت كه مسائل فلسفى از مسائل سمبليك جدا است . مسائل احساسى از مسائل علمى و حقوقى و فقهى جداست ؛ مثلا گفته‌اند : داستان حضرت آدم و حوا و بهشت و شيطان و ملائكه سمبليك است . و حقيقت امر به اين صورت نبوده است .\r\nهدف اين است كه به انسانها بگويد : اى انسانها ملائكه خادمان تو هستند و شيطان ، خائن به تو .\r\nقصهء آدم و حواء شبيه قصه‌هاى كليله و دمنه است كه هدف ، رساندن مطلبى به مخاطبان است . ما نمىتوانيم حرف آنها را بپذيريم . بايد زبان قرآن را درست تحليل كنيم و بفهميم كه بر اساس واقعيّت است ، يا بر اساس سمبليك .\r\n10 - گفتار مفسّران بزرگ مىتواند راهنماى خوبى براى درك قرآن باشد . گر چه هيچ كدام را نبايد تعبّدا پذيرفت .\r\n11 - آيات بزرگ يا بعضى آيات كوچك را كه مطالب متنوع دارند بايد به جملات كوچك و گاهى جملات كوچك را نيز به كلمات مفرد تجزيه كنيم ، تا بتوانيم مطلب را خوب بفهميم . « 1 »\r\n\r\n\r\n","description":"","footnote":"\r\n( 1 ) - يكى از مباحث منطق كه در كتب قديمى منطق بوده و امروزه نيست ، بحث انحاى تعليميه است ؛ يعنى متد تعليم و تربيت . يكى از انحاى تعليم و تعلّم اين است كه اگر شخص به مشكلى برخورد كرد كه راه حل آن را نمىداند اين را تحليل كند به اجزاى زياد ، بعد همين طور هر جزء كوچك را تحليل\r\n","page_name":" 156 ","page_number":156},
  {"content":"\r\n\r\n12 - جمع كردن آيات مشابه با يكديگر .\r\nاين شرط الآن به تنهايى يك روش تفسيرى شده است . اين روش در زمان مفسّران قديم نبوده ، ولى امروزه روشى جداگانه براى بعضىها شده است . كه تقريبا به روش مرحوم علامه طباطبايى شبيه است ولى در عين حال با روش ايشان تفاوت دارد . كتابى به همين روش به نام سيستم آيات الهى نوشته شده است .\r\nجمع كردن آياتى كه از نظر لحن ، يا ترجيع بند ، يا حروف اول و آخر ، يا فواصل آيات به يكديگر شبيه هستند ، مطالب جديدى را براى ما بازگو مىكند .\r\nمثلا آياتى كه از نظر فصل آيات مشابه هستند ، كنار يكديگر مىگذاريم ، مثل   قُلْ هُوَ اللَّهُ أَحَدٌ   با  فَيَوْمَئِذٍ لا يُعَذِّبُ عَذابَهُ أَحَدٌ  اوّلى توحيد ذاتى و دوّمى توحيد افعالى در بعضى از افعال را بيان مىدارد .  وَ لا يُوثِقُ وَثاقَهُ أَحَدٌ  ،  أَ يَحْسَبُ أَنْ لَنْ يَقْدِرَ عَلَيْهِ أَحَدٌ  ،  أَ يَحْسَبُ أَنْ لَمْ يَرَهُ أَحَدٌ  اينها همه كارهاى « احد » است .\r\nاز آنچه گذشت به دست آمد كه اين دوازده شرط ، براى كسانى كه مىخواهند در علم تفسير متخصّص شوند ، لازم است .\r\n\r\n\r\n","description":"","footnote":"\r\nكند . همانطور كه الآن در فقه براى حلّ يك مسأله فقهى آن را به شقوق زيادى تقسيم مىكنند . بعد حكم هر كدام را جداگانه به دست مىآورند . راسل انگليسى مىگويد : « روش من آتميسم منطقى است . » كه اين روش همان تجزيهء مشكلات بزرگ است .\r\nدكارت را كه مجدّد علم شناخته شده ، خلاصهء رسالهء گفتار دكارت بر اساس چهار دستور است . كه خلاصهء آنها بر مىگردد به انحاى تعليميه كه در كتابهاى منطقى هست . ما در منطق مقارن جمع بين مطالب قديم و جديد كرده‌ايم ، كه علاوه بر چهار دستور دكارت چهار دستور از انحاى تعليمه كه روى هم هشت دستور مىشود ، در منطق مقارن آورده‌ايم . كه مهمترين اينها همان تجزيه و تحليل يك مشكل به اجزاى كوچكتر و حل هر كدام به تنهايى است .\r\n","page_name":" 157 ","page_number":157},
  {"content":"\r\n\r\n\r\nدرس پانزدهم\r\nعلم تفسير دربرگيرندهء سلسله مقولاتى است كه بايد مورد بررسى قرار گيرد ، زيرا در علم تفسير كاربرد فراوانى دارند ، محكم و متشابه ، ناسخ و منسوخ ، مقولهء تأويل و . . .\r\nاز جمله اين مقوله‌ها هستند . امّا در آغاز بايد علم تفسير را توضيح داد .\r\n\r\nمعنايى تفسير در لغت\r\nبراى تفسير ، تعريفهاى گوناگونى ارائه شده ، ولى معناى تفسير واضح است . تفسير ؛ يعنى روشنگرى و تبيين . در سورهء فرقان آيهء 33 آمده است :  وَ لا يَأْتُونَكَ بِمَثَلٍ إِلَّا جِئْناكَ بِالْحَقِّ وَ أَحْسَنَ تَفْسِيراً  ؛ يعنى احسن بيانا و تفصيلا ، و از مادهء « فسر » به معناى كشف است .\r\nهمچنين در قاموس آمده است : الفسر : الابانة و كشف المغطّى ؛ يعنى يك چيز پيچيده را آشكار و پرده‌بردارى كردن . در لسان العرب دارد : الفسر : البيان ، كشف المغطّى . و التّفسير : كشف المراد عن اللفظ المشكل . تفسير ؛ يعنى كشف مقصود از لفظ مشكل .\r\nهمچنين در بحر المحيط آمده است : و يطلق على التّعرية للانسلاب ، فسّرت الفرس عرّيته ؛ گاهى تفسير مىگويند به اين كه زين حيوان را بر مىدارند و رهايش مىكنند » ؛ يعنى ديگر نمىخواهند سوارش شوند .\r\nالبته اين معناى لغوى تفسير است ، و چون كلمهء تفسير را در مورد كشف مقصود\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nقرآن به كار مىبريم ، اين تعبيرات گوناگون مورد استفاده ما نيست . معناى تفسير در اصطلاح علوم قرآنى ابو حيّان در بحر المحيط مىگويد : « و فى الاصطلاح علم يبحث عن كيفيّة النّطق بالفاظ القرآن و مدلولاتها و احكامه الافراديّة و التّركيبيّة و معانيه الّتي تحمل عليها حالة التّركيب و تتمّاة لذلك ؛ تفسير در اصطلاح به معناى علمى است كه :\r\nالف : از كيفيّت نطق به الفاظ قرآن بحث مىكند . ( علم قراآت ) .\r\nب : و از مدلولات الفاظ قرآن ( علم لغت ) .\r\nج : و از احكام افراد و تركيبى الفاظ قرآن ( كه علم تعريف و اعراب و بيان و بديع است ) .\r\nد : و معانى الفاظ ، كه در حال تركيب بر آن معانى حمل مىشود بحث حقيقت و مجاز .\r\nح : و تتمه‌هايى كه شامل سبب نزول و رفع ابهام و . . . مىشود .\r\nابو حيّان ، تمام چيزهايى كه در فهم قرآن ضرورى است دربارهء تفسير آورده است . ادبيات ، علم قرائت ، تعريف ، نحو ، بيان ، بديع ، بحث حقيقت و مجاز و . . .\r\nشناخت خصوصيات مقولات قرآن مثل نسخ و غيره نيز لازم است .\r\nبه نظر ما مقصود از تفسير ، آگاهى به چيزهايى است كه به قرآن مربوط است . ما گاهى كلمات عرب را تفسير مىكنيم و مقوله‌هايى مانند صرف و نحو ، معانى و بيان و . . . لازم است ، ولى گاهى مىخواهيم فقط قرآن را بدانيم . در اين هنگام ديگر علم به نطق الفاظ و مدلولات و اعراب در فهم ما دخالت ندارند . تفسير ؛ يعنى آگاهى نسبت به آنچه قرآن را « فى نفسه » به ما مىفهماند ، نه زبان عربى را . به عقيده ما ، « مقولات قرآنى » مهمترين اين آگاهيهاست . همان طورى كه در فلسفه ، علم به امور عامه مهم است ، در علم تفسير هم ، علم به علوم عامهء تفسيرى كه همانا مقولات قرآنى باشد ، مهم است . « زركشى » كتابى چند جلدى در علوم قرآنى نوشته كه از كتاب « الاتقان » جامعتر و مفصّل‌تر است . او در تعريف تفسير مىگويد : علم يفهم به كتاب اللّه المنزل على نبيّه و بيان معانيه و استخراج احكامه ؛ يعنى تفسير ، علمى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاست كه به واسطهء آن كتاب خدا كه بر پيامبرش نازل شده و بيان معانى قرآن و استخراج احكام قرآن فهميده مىشود .\r\nسيوطى در « الاتقان » ، جلد دوم مىگويد : « علم نزول الآيات و شئونها و الاشباب النّازلة ثمّ ترتيب مكّيّها و مدنيّها . . . و محكمها و متشابهها و ناسخها و منسوخها و خاصّها و عامّها و مطلقها و مقيّدها و مجملها و مفصّلها و حلالها و حرامها و وعدها و وعيدها و امرها و نهيها و عبرها و امثالها .\r\nسيوطى ، معنايى به اين دراز دامنى براى تفسير آورده و همهء اينها را داخل در معناى تفسير كرده است .\r\nدر مجمع البيان آمده است كه : تفسير از ريشهء سفر است « فسر » هم از مادهء « سفر » است كه به دليل اشتقاق كبير حروف آن جابه‌جا شده و به معناى كشف و ظهور است از اسفر الصّبح اذا ظهر . بعد مىگويد : منظور از تفسير ، همان بيان معانى قرآنى است سپس تفسير را اين گونه تعريف كرده است : ( علم با صول تعريف به معانى كلام اللّه ) علم به قواعدى است كه با آن ، معانى كلام خدا معلوم مىشود .\r\nفخر رازى ، در تفسير كبير مىفرمايد : « ما يبحث فيه عن مراده تعالى من قرآنه ؛ علمى كه در آن از مراد خداوند تعالى از قرآن بحث مىشود اين تعريف مختصر و مفيد است .\r\nتفتازانى مىگويد : « العلم الحديث عن احوال الفاظ كلام اللّه من حيث الدّلالة على مراده ؛ علمى است كه از حالات الفاظ كتاب خدا از حيث دلالت بر مقصود خدا از آن الفاظ بحث مىكند .\r\nسپس او ادامه مىدهد : كه غرض از علم تفسير ، قدرت بر استنباط احكام شرعى بر وجه صحيح مىباشد ، ولى به نظر ما در تفسير استنباط احكام بماهو احكام وجود ندارد . قرآن كتابى است ، براى هدايت بشر و تمام مضامين آن جنبهء هدايتى دارد . پس اين كه در بعضى آيات ، احكام شرعى را بيان مىكند به خود احكام ، به عنوان « حكم بما هو حكم » اشاره‌اى ندارد ، بلكه ذكر احكام به غرض هدايت قرآن\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nكمك مىرساند .\r\nهمچنين قرآن آياتى دربارهء جهاد دارد ، امّا به قصد هدايت مردم ، آياتى دربارهء زكات و نماز دارد ، براى هدايت و . . . پس در واقع قرآن ، علم هدايت است :  « هُدىً لِلْمُتَّقِينَ »  .\r\n\r\nقرآن كتاب هدايت متّقين\r\nعلم هدايت ، با علوم ديگر تفاوت دارد . مبانى ، مقدمات و اهدافى دارد . چه هدايت را هدايت مردمان بگيريم ، چه هدايت پرهيزگاران ، البته قرآن كريم در مورد هدايت پرهيزگاران آياتى صريح و روشن دارد .\r\nآن گاه ممكن است مقصود از پرهيزگاران ، متقّين ظاهرى باشند كه نماز مىخوانند و روزه مىگيرند و زكات مىدهند ، يا متّقين فطرى باشند ؛ يعنى كسانى كه در نهادشان با عالم غيب ارتباط دارند .\r\nآن گاه نماز بدين اعتبار ؛ يعنى كسانى كه در نهادشان با مردم ارتباط دارند و غم ديگران را مىخورند و در غم آنها شريكند . مسأله زكات اشاره به اين باشد كه در نهاد و فطرتش به بقاى انسان اعتقاد دارد . پس قرآن براى متّقين هدايت است ؛ متقّين شرعى و ظاهرى يا متّقين فطرى ، آن گاه بقيهء هدايتها جز و مبادى مىشوند . اگر قرآن مىگويد :  يا أَيُّهَا النَّاسُ اعْبُدُوا رَبَّكُمُ  « 1 » ؛ « اى مردم پروردگارتان را عبادت كنيد » .\r\nبراى آنست كه به وسيلهء عبادت در صف متّقين قرار گيرند تا بعد مشمول هدايت شوند . مثل اين كه هواپيمايى با سرعت زياد روى زمين حركت مىكند ، ولى اين حركت ، مقدمهء پرواز است . تا زمانى كه پرواز نكرده ، ماشين است ؛ ماشين با سرعت چهار صد كيلو متر در ساعت .\r\nلذا همانطور كه ظاهر قرآن مىگويد ، اگر هدايت قرآن را مخصوص متّقين\r\n\r\n\r\n","description":"","footnote":"\r\n( 1 ) - بقره / 20 .\r\n","page_name":" 161 ","page_number":161},
  {"content":"\r\n\r\nدانستيم ، هدايتهاى قبلى مقدّمه مىشوند ، و هدايت قرآنى از زمانى آغاز مىشود كه در صف متّقين قرار گيرد .\r\n\r\nكلام ملا صدرا در هدايت قرآن\r\nصدر المتألهين ، در كتاب « مفاتيح الغيب » مىفرمايد : سرّ قرآن و بالاترين مقصود قرآن ، دعوت عباد به ملك اعلا است ؛ يعنى حضرت حق - جلّ شأنه - .\r\nفصول و ابواب و سور و آيات قرآن ، منحصرا در شش مقصد است . سه مقصد به عنوان استوانه و ستون ، و سه مقصد ديگر تابع‌اند . امّا سه مقصدى كه در حكم ستونند : يكى تعريف « مد عوّاليه » است ؛ يعنى تعريف خدا ، اين كه مىخواهيم انسانها را به كجا ببريم .\r\nدوّم ، تعريف صراط مستقيم ؛ يعنى راه رسيدن به خدا چيست ؟\r\nسوّم : تعريف الحال عند الوصول الى اللّه ؛ يعنى وقتى به خدا رسيديم وضعيت ما چگونه خواهد بود .\r\nپس مبدأ ، معاد ، شناخت استوانه‌هاى علم قرآن است .\r\nبعد مىفرمايد : اين كه در حديث آمده است كه : « رحم اللّه امرء عدّ لنفسه و استعدّ لرمسه و علم من اين و فى اين و الى اين » « 1 » همين مطلب را مىگويد : « من اين » ؛ يعنى مبدأ ، « الى اين » ؛ يعنى معاد و « فى اين » ؛ يعنى الآن كه زمان پيمودن طريق است .\r\nعلم به مبدأ شريفترين اين علوم است ، بعد معاد ، و سپس شناخت طريق ؛ يعنى كيفيّت تزكيهء نفس از شوق به طبيعت . بقيهء علوم را براى رسيدن به تزكيهء نفس مىخواهيم ، غايت الغايات نيز همين است .\r\nراه رسيدن به آن هدف اين است كه انسان از افعال خير خارجى كه مقدمهء\r\n\r\n\r\n","description":"","footnote":"\r\n( 1 ) - خدا رحمت كند مردى را كه از خودش حساب مىكشد و آمادهء فردا مىشود و بداند كه از كجا آمده و به كجا آمده و به كجا خواهد رفت .\r\n","page_name":" 162 ","page_number":162},
  {"content":"\r\n\r\nصفات است به صفات خير ، و از آن ، به ملكات خير و در اثر رسوخ آن ملكات به حدّ ذات خير برسد و از آن به بعدهم به « فناء فى اللّه » برسد كه در حقيقت ، عين ذات مىشود . كه تحمّل رسيدن اين مرحله براى همه ميسّر نيست و بسيار مشكل است .\r\nاين نكته را بايد اشاره كرد كه : ما در حقيقت ، ذات نداريم . ذات ، فقط خداست ( يا من لاذات الّا ذاته ) . همهء ما عدميم و ذات ، فقط خداست . اگر توانستيم اين مسير را طى كنيم و از افعال به صفات و از آن جا به ملكات و از آن طريق به ذات واقعى برسيم ، آن گاه پرده از مقابل چشمهايمان برداشته مىشود و همه چيز بر ايمان معلوم مىشود . خواهيم دانست كه عالم اصلا چيست ، آن وقت مىبينيد : « كه يكى هست و كسى جز او نيست . وحده لا إله إلّا هو » . أعوذ بعفوك عن عقابك ؛ خدايا از عقاب تو به عفو تو پناه مىبرم .\r\nاعوذ برضاك من سخطك ؛ خدايا از خشم تو به رضاى تو پناه مىبرم .\r\nاعوذبك منك ؛ از خودت به خودت پناه مىبرم .\r\nامّا سه مقصد ديگر كه از توابع آن به شمار مىروند : يكى شناخت احوال مبعوثان به دعوت ؛ يعنى تعريف احوال انبيا و دقايق برنامهء تربيتى آنهاست .\r\nدوم : شناخت احوال كسانى است كه از اجابت دعوت حقّ سرپيچى كردند ؛ مثل ضالّين ، فضيحتهاى آنها و اين كه عاقبت كار آنها به كجا انجاميد .\r\nسوم : شناخت منازل و مراحلى كه به ذات الهى رهنمون مىشود و اين مقولات ، كه چند مرحله داريم و چگونه بايد توشه راه برداريم . بنابراين ، تفسير در حقيقت بايد اين شش مقصد را براى ما تأمين كند .\r\nشناخت مبدأ خود سه مرتبه دارد : ذات و صفات و افعال كه اينها درجات علم اخلاق است . همهء افعال را بايد به يك فعل برگردانيم كه همانا « فعل اللّه » است ، چرا كه   « قُلْ هُوَ اللَّهُ أَحَدٌ »   همه افعال بايد به توحيد برگردد . همهء افعال بايد گرد يك محور بچرخد : لا حول و لا قوة الّا باللّه تمام صفات به يك صفت باز مىگردد كه همان رحيميّت حضرت حق است . و ذات هم فقط يك ذات است و همهء ذوات ديگر به\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاو بر مىگردند . امّا فهم اين مسائل ذوق و دقّت بسيارى مىخواهد . در قرآن تنها اشاراتى به اين مطالب دارد و « هر كسى را نتوان گفت كه صاحبنظر است عشقبازى دگر و نفس پرستى دگر است » .\r\nامّا قسم دوّمش ، سه تعريف مهم « سفر انسان » ، « مسائل مرگ » و « مسائل بعد از مرگ » را دارد .\r\nامّا قسم سوم كه در معاد و مقامات است ، دربارهء احوال سالكان طريق است ؛ آنهايى كه در مسير صراط مستقيم بوده‌اند . و يك قسمت هم در محاجّهء با كفّار است .\r\nپايان كلام ملاصدرا .\r\n\r\nمعناى محكم و متشابه\r\nگفتيم يكى از مطالب مهم علم تفسير ، شناختن مقولات آن است . يكى از آن مقولات محكم و متشابه نام دارد . قرآن مىفرمايد :  هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ  « 1 » ؛ او خدايى است كه قرآن را بر تو نازل كرد ، بعضى از آن ، آيات محكمات هستند كه « امّ الكتاب » هستند و بعضى متشابهاتند . كسانى كه در قلوبشان انحراف و ميل به باطل است از آيات متشابه تبعيّت مىكنند » . محكم به معناى « اتقان » است . بسيارى محكم را « صفت » لفظ گرفته‌اند ، ولى ما مىپنداريم كه محكم صفت آيه است و آيه ، تنها لفظ نيست ، بلكه ممكن است معناى آيه نيز به دلالت مطابقى « محكم » باشد . دربارهء لفظ « محكم » فرهنگ شناسان كلمات متعدّدى آورده‌اند ، از جمله گفته‌اند : كلام متقن ، كلامى است كه دلالتش واضح و روشن است و داراى وجوه مختلف نيست . محكم مشتق از « حكم » است و به معناى منع و جلوگيرى كردن است .\r\n\r\n\r\n","description":"","footnote":"\r\n( 1 ) - آل عمران / 5 .\r\n","page_name":" 164 ","page_number":164},
  {"content":"\r\n\r\nهمچنين لجام زدن به حيوان را هم ، « حكم » مىگويند ؛ به تناسب اين كه حيوان تند نرود .\r\nتشابه هم از باب تفاعل است كه مشترك بين چند نفر است . پس آيات متشابه ، يعنى آياتى كه در چند معنا با هم متشابه بوده و چند معناى شبيه به هم دارند .\r\nراغب در المفردات مىگويد : « المحكم ما لا تعرض عليه شبهة ؛ محكم آن است كه شبهه‌اى در آن راه ندارد . » « و المتشابه ما لا ينبى ظاهره عن المراد ؛ متشابه آن است كه ظاهرش ، مقصود را روشن نمىكند » .\r\nبعضى تصور كرده‌اند كه متشابه همان مبهم است ، ولى اين تصور اشتباهى است ، زيرا مبهم ؛ يعنى چيزهايى كه گفته نشده ، زيرا در صدد بيان آنها نبوده است .\r\nفرض كنيد در آيهء كريمه دارد :  وَ عَلَّمَ آدَمَ الْأَسْماءَ كُلَّها  « 1 » . معناى آيه واضح است ، امّا بيان نمىدارد كه اسماء چه بوده است ؟ اين را مبهم مىگويند نه متشابه . متشابه آن است كه معناى آيه ، اصلا واضح نيست . مثل آيهء :  الرَّحْمنُ عَلَى الْعَرْشِ اسْتَوى  « 2 » . معناى آيه اصلا معلوم نيست ، خدا بر روى عرش ! اين آيه به چه معناست ؟\r\nگاهى يك آيه هم مبهم است و هم متشابه ؛ مانند آيهء :  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ  « 3 » پس آيه از اين جهت كه به خدا نسبت اضلال و هدايت داده شده ، متشابه است ، و در عين حال مبهم نيز هست ، زيرا گفته نشده كه چطور خدا هادى و مضلّ است ، و اين كه شرح صدر مىدهد ؛ يعنى چه ؟ آيا به اين معناست كه سينه‌اش را گشاده مىكند ؟ ما هيچ نمىدانيم !\r\n\r\n\r\n","description":"","footnote":"\r\n( 1 ) - بقره / 29 .\r\n( 2 ) - طه / 4 .\r\n( 3 ) - انعام / 134 .\r\n","page_name":" 165 ","page_number":165},
  {"content":"\r\n\r\n\r\nمحكم و متشابه در قرآن\r\nبرخى گفته‌اند : ما در قرآن اصلا متشابهات نداريم ، زيرا قرآن كتاب هدايت است :\r\n « هُدىً لِلنَّاسِ »  ؛ بيان براى مردم است :  « بَيانٌ لِلنَّاسِ »  .\r\nچيزى كه هدايت و بيان براى مردم است ، نمىتواند در آن متشابه وجود داشته باشد ، زيرا مردم نمىتوانند از آن آيات استفاده كنند . ولى ما علاوه بر اين كه مىبينيم در قرآن ، آيات متشابه وجود دارد ، خود قرآن نيز بر اين مطلب تصريح كرده است :  « وَ أُخَرُ مُتَشابِهاتٌ »  . بعضى پا را از اين فراتر برداشته و گفته‌اند : تمام آيات قرآن متشابه است و ما حقّ تفسير نداريم ، مثل اخباريها ، و حال آن كه قرآن مىفرمايد : بعضى آيات محكم هستند :  « مِنْهُ آياتٌ مُحْكَماتٌ »  .\r\n\r\nمعناى محكم و متشابه\r\nدر اين باره كه متشابه در قرآن به چه معناست ، نظريات مختلفى وجود دارد .\r\nمرحوم سيد محمود طالقانى بر اين عقيده است كه متشابه به معناى متغيّر است ( اين معنا در هيچ يك از كتابهاى علوم قرآنى وجود ندارد ) و محكم به معناى ثابت است .\r\nگويا محكم و متشابه بودن آيات را به احكام شرعى تشبيه كرده است ؛ مثلا اصل نماز ، محكم غير قابل تغيير است ، امّا خصوصيات نماز ، متشابه است ، چون قابل تغيير است .\r\nما اين معنا را نمىپذيريم ، زيرا متشابه از « تشابه » است ، نه از تغيّر ، علاوه بر اين ، تغيير آيات موجب ضلالت و گمراهى آنها نمىشود ، بلكه متشابه بودن آيات موجب گمراهى آنان مىشود .\r\nمرحوم علامهء طباطبايى آراى مختلفى را دربارهء محكم و متشابه نقل كرده است كه مهمترين آنها را ذكر مىكنيم .\r\n1 - آيات محكمه ، آيات صريحه‌اى است ؛ مانند آيهء :  قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ \r\n\r\n","description":"","footnote":"","page_name":" 166 ","page_number":166},
  {"content":"\r\n\r\n نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ  « 1 » ؛ بياييد بخوانم بر شما آنچه پروردگارتان بر شما حرام كرده ، كه شريك قرار ندهيد ، چيزى را براى خدا و به والدين خود احسان كنيد و فرزندانتان را از ترس فقر نكشيد كه ما به شما و آنها روزى مىدهيم ، و پيرامون كارهاى بد نگرديد ، ظاهر باشد يا باطن ، و نفسى را كه خدا محترم شمرده نكشيد ، مگر به حقّ ، آن وصيّت خداست به شما ، شايد كه تعقّل كنيد . » و گفته‌اند متشابهات ، همانهايى است كه بر يهود متشابه شده بود و از ابن عباس هم نقل شده كه : « المتشابهات ما تشابهت على اليهود » كه يهود مىخواست از راه علم حروف و علم اعداد و با حروف مقطعه ؛ مدّت بقاى اسلام را به دست آوردند ، كه اسلام تا كى باقى مىماند .\r\n2 - گفته‌اند : محكمات ، حروف مقطعه است ، و آيات ديگر همه از متشابهات هستند . و از ابى فاخته نقل شده كه در ذيل آيه‌اى از سورهء آل عمران مىگويد : امّ الكتاب ؛ يعنى فواتح السور ، كه ما از اين فواتح السور قرآن را استخراج مىكنيم . از    « الم ذلِكَ الْكِتابُ »    سورهء بقره در آمده و از    « الم اللَّهُ لا إِلهَ إِلَّا هُوَ الْحَيُّ الْقَيُّومُ »    سورهء آل عمران در آمده است .\r\nاين عقيده هم باطل است ، زيرا اوّلا سخن است بدون دليل ، ثانيا : خود حروف مقطعه معنايشان معلوم نيست . آن گاه چگونه مىتواند از محكمات قرآن باشد .\r\n3 - محكم همان مبيّن است و متشابه همان مجمل .\r\nاين نظريه هم صحيح نيست ، زيرا قبلا گفتيم : مجمل آن است كه در مقام بيان نباشد ؛ مثل  « عَلَّمَ آدَمَ الْأَسْماءَ »  ، ولى معناى لفظ روشن است .\r\n4 - متشابهات ، همان آيات منسوخ هستند ، و محكمات آيات ناسخند ، زيرا بايد\r\n\r\n\r\n","description":"","footnote":"\r\n( 1 ) - انعام / 152 .\r\n","page_name":" 167 ","page_number":167},
  {"content":"\r\n\r\nبه محكمات عمل شود و متشابهات را عمل نكرد .\r\nاين معنا نيز مردود است ؛ زيرا « متشابه » به معناى تشابه داشتن است و اصلا ربطى به « عمل » ندارد .\r\n5 - محكمات آن است كه دليلش واضح باشد و متشابهات آن است كه براى فهميدنش ، تامل و دقت لازم مىباشد . بايد از اينها پرسيد : آيا به هر چيزى كه فهمش به دقت احتياج دارد ، متشابه مىگويند ؟ مسلّما اين گونه نيست .\r\n6 - محكم آن است كه براى علم به آن راهى داريم ، حالا يا با دليل واضح و روشن ، و يا با دليل خفىّ ، امّا متشابه آن است كه براى علم به آن راهى نداريم ؛ مثلا هنگام رستاخيز ، جز و متشابهات است ، چون براى آگاهى به آن راهى نداريم .\r\nاين قول هم قابل قبول نيست ، زيرا قرآن ، محكم و متشابه را وصف آيه گرفته است و اين كه قيامت چه زمانى رخ مىدهد به آيه ربطى ندارد ، زيرا خود آيه نخواسته اين معنا را معيّن بكند .\r\n7 - محكمات ، آيات الاحكام است و متشابهات ، غير از آيات الاحكام است .\r\nاين نيز باطل است ، زيرا به صرف اين كه آيه از آيات الاحكام نيست ، متشابه نمىشود ؛ مثل آياتى كه داستان انبيا را نقل مىكند ، اينها هيچ گونه تشابهى ندارند .\r\n8 - محكم آن است كه تأويل ندارد و فقط يك وجه دارد ، ولى متشابه ، وجوه گوناگونى دارد .\r\nاين گفته بد نيست ، ولى مطلب را زياد واضح و روشن بيان نكرده است .\r\n9 - محكم ، محكم است و متشابه ، مشتبه .\r\nاين هم كه تعريف لفظ به لفظ را بيان كرده است .\r\n10 - متشابه ، به بيان احتياج دارد و محكم به بيان نيازمند نيست .\r\nاين هم تعريف به « رسم » كرده است . اينها آثار محكم و متشابه است ، نه تعريف آنها .\r\n11 - ابن تيميه كه رئيس وهابيها است مىگويد : محكم آن است كه به آن ايمان مىآوريم و بدان عمل مىكنيم ، ولى متشابه آن است كه به آن ايمان مىآوريم ، ولى\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبدان عمل نمىكنيم .\r\nاين هم درست نيست ، چون صرف عمل نكردن كه آيه را متشابه نمىكند . ما اين همه داستان در قرآن داريم كه عملى نيستند ، مثل داستان آدم و حوّا ، در حالى كه متشابه هم نيستند .\r\n12 - متشابهات ، آيات الصافات هستند ؛ مثل عليم و قدير و حكيم و خبير ، و صفات انبيا نيز از متشابهات است . اين قول نيز از ابن تيميّه نقل شده است .\r\nدر پاسخ بايد گفت كه اوّلا : آيات الصفات به صورت موجبه جزئيه از متشابهات است و نه صفات انبيا . ثانيا : ما غير اينها هم متشابه داريم و متشابهات فقط به اين آيات محدود نمىشود .\r\n13 - محكم آن است كه عقل بدان راه دارد ، ولى متشابه آن است كه عقل راهى بدان ندارد . انحصار كردن متشابه و محكم به راه داشتن و نداشتن عقل صحيح نيست .\r\n14 - محكم آن است كه ظاهر آن اراده شود ، و متشابه آن است كه خلاف ظاهرش اراده شود .\r\nمرحوم علامه طباطبايى مىفرمايند : قول شايع بين متأخران ، اين قول است ، ولى اشكالش اين است كه اين ، اصطلاحى است محض و نه بيشتر ، وصف محكم و متشابه كه در آيه است به اين تعريف ، منطبق نمىشود ، زيرا به متشابه ، متشابه مىگويند ، از حيث تشابه در مقصود و معنا ، نه از حيث ارادهء خلاف ظاهر و تشابه ، غير از ارادهء خلاف ظاهر است .\r\n15 - محكم آن است كه دربارهء معنايش اجماع است و همه معنايش را مىدانند ، ولى معناى متشابه ، اختلافى است . علامه مىفرمايد : بنابراين ، بايد همهء قرآن ، متشابه باشد ، زيرا هيچ جا نوعا اتفاق به آن معنا وجود ندارد .\r\n16 - متشابه آن است كه تفسيرش مشكل است ، ولى محكم ، تفسيرش مشكل نيست . مفردات راغب اين چنين دارد كه : المتشابه من القرآن ما اشكل تفسيره لمشابهته بغيره امّا من حيث اللّفظ او من حيث المعنى فقال الفقهاء . . . ؛ متشابهء قرآن ،\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nآياتى است كه تفسيرش مشكل است ، به دليل شباهتش به غير خودش ، حالا يا شباهت از حيث لفظ است يا از حيث معنا . . . » 17 - يكى از اقوالى كه دربارهء محكم و متشابه بوده و مرحوم طباطبايى بيان نكرده است . كه در « رسالة الاسلام » ( كه كار دار التقريب مصر بود ) ديدم . آنها عقيده دارند كه متشابه آن است كه احتياج به دقّت و تدبّر دارد . و معنا براى عرف مردم ، حاصل نمىشود ، به دليل اهميّت زيادى كه دارد . پس متشابه ؛ يعنى دقيق ولى محكم ، احتياج به اين دقّت نظر ندارد . بعد در آن جا دارد كه : متشابهات معمّا نيستند ، زيرا قرآن كتاب معمّا نيست ، بلكه دقّت براى فهم معانى آن آيات ، لازم است .\r\nمرحوم علامه مىفرمايد : اگر از خود آيه معناى متشابه را دريابيم اين مىشود كه :\r\nآيه با اين كه بر يك معنايى دلالت مىكند ، ولى بر معناى ديگرى كه انسان را به شكّ مىاندازد ، نيز دلالت مىكند ، و آن دلالت هم از جهت لفظ نيست تا با قواعد اصولى حلّش شود ؛ مثل مطلق و مقيّد يا خاص و عام ، بلكه از اين نظر است كه معناى اين آيه با معناى محكمات ديگر سازگار نيست . از اين نظر انسان را به شك مىاندازد كه شايد معناى ديگرى مىدهد . بعد مىگويند : معناى آيه‌اى از آيات به اين نحو نمىشود ، مگر اين كه معناى آيهء مأنوس اذهان عرف باشد ، منتها اين معنا با مفاد آيات ديگر سازگار نيست . لذا شما وقتى بدعتها و مذاهب فاسده را كه از حقّ ، منحرف شده‌اند ملاحظه كنيد ، مىبينيد كه علّت انحراف آنها تبعيّت از آيات متشابه بوده است ؛ مثلا عدّه‌اى براى جسميّت خدا به آيه‌اى كه ظاهرش هم واقعا دلالت بر جسميّت مىكرده است ، تمسّك جسته‌اند . عده‌اى براى عقيده به جبر ، عده‌اى براى دليل تفويض ، عده‌اى براى لغزش انبيا ، عده‌اى براى تنزيه و . . . به آيات مختلف تمسّك كرده‌اند . تمام اينها بدين سبب بوده كه مفاد خود آيات دلالت بر اين معانى مىكرده است و گرنه اينها چنين عقايدى پيدا نمىكردند .\r\nپس آيات معناى واضح و روشنى داشته است ، ولى اين معناى واضح و روشن با آيات ديگر سازگار نبوده ، لذا به آنها آيات متشابه گفته‌اند : و آنهايى كه در قلبشان\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n« زيغ » است دنبال اين گونه آيات رفته‌اند ، بدون اين كه به محكمات مراجعه كنند ، پس عقيدهء ايشان ، قول هيجدهمى را تشكيل مىدهد كه با عقيدهء آقاى طالقانى مىتوان گفت نوزده گفتار در باب محكم و متشابه مطرح شده است .\r\nممكن است به علامه طباطبايى اشكال شود كه حرف شما چيز تازه‌اى نيست ، زيرا شما مىگوييد معناى آيهء متشابه معلوم است ، ولى اين معنا با محكمات سازگارى ندارد . خوب اگر آن معنا سازگارى ندارد ، بنابراين از آن آيه چه چيزى اراده شده است ؟ قطعا معنايى خلاف ظاهر از آن اراده شده است و اين همان عقيده‌اى مىشود كه مىگفتند : متشابه آن است كه از او ارادهء خلاف ظاهر شده باشد .\r\nعلامه در جواب مىگويد : ارادهء خلاف ظاهر نشده است ، منتها نكته‌اى در كار است كه آنها غفلت كرده‌اند و آن اين است كه ، مثلا در  الرَّحْمنُ عَلَى الْعَرْشِ اسْتَوى  « 1 » معناى « الرّحمن » و « على » و « العرش » و « استوى » معلوم است ، منتها آيه مىگويد خداوند روى عرش نشسته است كه اين خلاف محكمات است چرا كه مىگويد خدا جسم نيست . امّا نظر ما طبق همان مبناى قبلى كه توسعهء در مفاهيم قرآن بود ، اين است كه از آيه ، معناى وسيعش اراده شده است ، معنايى كه از معانى عرفى معمولى وسيعتر است . معناى عرفى « استوى » ، يعنى نشسته است ، بر جايى ، ولى معناى وسيعترش ، سلطه و استيلاى خداست بر عرش ، بنابراين ، ما معناى علامهء طباطبايى را قبول مىكنيم و وجهش اين است كه مىگوييم : محكم ؛ يعنى آياتى كه معنايش معلوم است و طبق قواعد كليّه هم مىباشد ، امّا متشابه ؛ يعنى معناى آن معلوم است ، ولى با آيات محكمه سازش ندارد . حالا كه با آيات محكمه نمىسازد ، نمىتوان گفت از او خلاف ظاهر اراده شده است ؛ بلكه بايد در آن آيه دقّت كرد و به توسعهء در معنا معتقد شد و اگر معنا را محدود كنيد موجب زيغ مىشود .\r\n\r\n\r\n","description":"","footnote":"\r\n( 1 ) - طه / 4 .\r\n","page_name":" 171 ","page_number":171},
  {"content":"\r\n\r\n\r\nدرس شانزدهم\r\n\r\nچرا متشابهات در روايات آمده است ؟\r\nدر روايات مربوط به اصول و فروع دين ، متشابهات زيادى وجود دارد كه وجود اين روايات متشابه دلايل زيادى داشته است كه دو جهت مهم آن : عدم كشش فهم شيعيان ؛ و خوف از دشمن بوده است كه هر دو جهت را مىتوان تحت عنوان تقيّه وارد كرد . ائمّه گاهى در برخورد با شيعيان نيز تقيّه مىكردند . و اين كلام از امام سجاد - عليه السّلام - است كه فرمودند : « يا ربّ جوهر علم لو ابوح به لقيل لى انت ممّن يعبد الوثنا » ، چه بسيار سخنان گرانبهايى كه اگر آنها را اظهار كنم به من مىگويند تو بت پرستى .\r\nامام صادق - عليه السّلام - فرمودند : « بعضى از اصحاب پدرم كه مؤمن بودند ، نزد او مىرفتند و پدرم واقعيات را به آنها مىفرمود ، ولى بعضى از اصحاب من با شكّ و ترديد پيش من مىآيند و من هم با تقيّه به آنها جواب مىدهم » .\r\nگاهى ائمّة در موقعيّتى قرار مىگرفتند كه مجبور بودند تقيّه كنند . و واقعيت را بيان نكنند مسأله احتضار پيامبر را اين گونه نقل كرده‌اند كه پيامبر فرمود : قلمى و كاغذى بياوريد تا برايتان چيزى بنويسم كه گمراه نشويد ، ولى بعد عمر حرفى زد كه پيامبر ترسيد خواسته‌اش را تكرار كند . عمر گفت : « دعوه انّ الرّجل ليهجر ؛ او را رها كنيد كه هذيان مىگويد » . بعد به عمر گفتند : چه مىگويى : اين حرفها چيست ؟\r\nبگذاريد از خود پيامبر بپرسيم ، وقتى دوباره از پيامبر پرسيدند : كه يا رسول اللّه ، قلم و كاغذ بياوريم يا نه ؟ فرمود : « بعد هذه الكلمات لا » بعد از اين حرف عمر ، ديگر\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nنمىخواهم . بلند شويد و برويد . اين جا حضرت تقيّه كردند ، پيش خود گفتند : اگر در اين شرايط روى كاغذ چيزى بنويسيم ، بعد اختلاف بزرگى بين مسلمانها رخ مىدهد كه اين را كه پيامبر نوشته ، در حال هذيان نوشته يا در حال سلامتى ؟ بعد اين سئوال به كلمات ديگر پيامبر هم كشيده مىشود كه اصلا اين كلماتى كه پيامبر در اين مدّت بيست و چند سال گفته است ، وحى بوده يا هذيان ؟ ، آيا پيامبر اين كلمات را در زمان سلامتى گفته يا در زمان مرض و هذيان ؟\r\n\r\nعلت آيات متشابه در قرآن\r\nعلت ورود روايات متشابه در بين روايات شيعه معلوم شد ، امّا سئوال اين است كه چرا در قرآن متشابهات وارد شده است ؟\r\nفخر رازى در جلد هفتم تفسير خود اين تعبير را دارد ( البته علامه طباطبايى هم در الميزان عين اين تعبير را دارد ) : ملحدان طعن مىزنند كه چرا در قرآن ، متشابهات وارد شده است ، زيرا قرآن در تمام اعصار ، مرجع مردم است و اين متشابهات ، موجب شده كه هر گروهى به يك آيه عليه گروه ديگر استدلال كنند ، و اگر متشابه در قرآن نبود ، مسلمانان به غرض قرآن كه هدايت مردم است ، زودتر مىرسيدند . اين را فخر رازى به عنوان اشكال مطرح مىكند .\r\nاين رشد اندلسى در كتاب « الكشف عن مناهج الادلة » مىگويد : مردم سه گروه هستند : يكى علما كه ارباب حكمت عاليه هستند .\r\nدوّم : جمهور مردم كه عامهء مردم هستند .\r\nسوّم : گروهى كه نه از حكما هستند نه از عامهء مردم . و متشابهات در حقّ اين گروه دوّم است و گر نه نزد علما و ارباب حكمت ما اصلا متشابه نداريم ، همه چيز معلوم است . متشابهى كه نتوانيم آن را حلّ كنيم كجاست ؟\r\nالبته مطالب بسيار بلندى وجود دارد كه فهم آن به درجات عاليهء عرفان احتياج\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nدارد ؛ مثل آيهء :  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  « 1 » « خدا اوّل و آخر است و ظاهر و باطن است . » بعد مىگويد : گروه عامه اصلا در ذهنشان اين تشابه‌ها مطرح نمىشود . آيات را مىخوانند به قصد قربة مثل  اللَّهُ نُورُ السَّماواتِ وَ الْأَرْضِ  « 2 » امّا اين كه حمل « نور » بر « اللّه » چگونه است و اين كه خدا نور است ، به چه معناست ؟ اصلا دربارهء اينها فكر نمىكنند تا به شك و ترديد بيفتند ، تنها گروه وسط هستند كه چون مطالب را خوب هضم نكرده‌اند ، گرفتار متشابهات مىشوند . حتى بايد گفت : بعضى از اين علماء معاصر كه دربارهء علوم قرآنى كتاب نوشته‌اند ، از همين گروه متوسّط حساب مىشوند . آياتى نظير آيهء :  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً  « 3 » براى آنها مشتبه به نظر آمده و گفته‌اند : مراد از « لقاء ربّه » ، « لقاء رحمة ربّه » مىباشد ؛ يعنى يك « رحمة » بايد مقدّر گرفت . گويا مىخواهند بگويند : كه خدا بايد اين گونه مىگفته است : « و من كان يرجوا لقاء رحمة ربّه » و مثل اهل ادبيّت كه در آيهء :  وَ سْئَلِ الْقَرْيَةَ  گفته‌اند : يك « اهل » در تقدير است ، گويا خدا نمىتوانسته يا نعوذ باللّه عالم و آگاه نبوده است كه اهل را بياورد ، ولى تنها اينها هستند كه فهميده‌اند بايد « اهل » در تقدير باشد . اينها همه از مردم حدّ وسط هستند . و الّا مردم عامى بطور واضح مىفهمند كه خدا چه مىگويد . خدا مىخواهد بگويد در و ديوار همه گواه بر مسئله‌اند . علماى بلند مرتبه همه مىفهمند ، ولى اين حدّ متوسط است كه دچار متشابهات مىشوند .\r\nخلاصهء بيان ابن الرشد اين است كه قرآن متشابه ندارد ، اشكال از قرآن نيست .\r\nاشكال از عدم دقّت افراد متوسط است . آيهء سورهء آل عمران هم مىگويد : آنهايى كه بيمارند دنبال متشابهاتند . اين آيات ، براى اين افراد ، متشابه است و گر نه نزد دو گروه\r\n\r\n\r\n","description":"","footnote":"\r\n( 1 ) - حديد / 3 .\r\n( 2 ) - نور / 25 .\r\n( 3 ) - كهف / 110 .\r\n","page_name":" 174 ","page_number":174},
  {"content":"\r\n\r\nديگر آيات ، متشابه نيستند .\r\nلغت تشابه هم ، راجع به فهم است .  إِنَّ الْبَقَرَ تَشابَهَ عَلَيْنا  « 1 » ؛ آن گاو بر ما مشتبه شده است » ، ما اشتباه كرديم ، و گر نه گاو كه مشتبه نمىشود و گاو در داستان ، گاو مشخّصى است . يا در سورهء بقره دربارهء بهشتيها مىگويد :  كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً  « 2 » « هر زمانى كه ما به آنها از ميوه‌ها مىدهيم ، مىگويند اين همان ميوهء قبلى بود ، در حالى كه اين ميوه ، ميوهء قبلى نبوده بلكه بر اينها متشابه شده است . » ميوهء قبلى ، غير ميوهء فعلى است .\r\nفخر رازى در تفسير كبير ، بعد از بيان چهار ، پنج وجه براى متشابهات در قرآن ، وجهى را مىپذيرد و مىگويد : « وجه اقوا اين است كه قرآن مشتمل است ، بر دعوت عوام و خواص ، عوام حقايق را خوب نمىفهمند ، و لذا بهتر اين است كه با كلماتى كه در سطح فهم آنهاست با آنها صحبت كنيم ، ولى آن مطالب حقّ و صريح را نيز در بين آن كلمات بگنجانيم . چون داريم با لغت خودشان با آنها حرف مىزنيم ، ممكن است اين كلمات در ابتداى امر براى آنها متشابه به نظر آيد ، ولى وقتى از نظر علمى به سطح بالايى رسيدند ، تمام آن مطالب متشابه بر ايشان « محكم » مىشود ، و ابهامشان بر طرف مىشود ، شباهتى كه بين حرف فخر رازى و ابن الرشد هست ، اين است كه هر دو مىگويند : در قرآن ، آيهء متشابه وجود ندارد ، و اشكالى اگر وجود دارد از فهم مخاطبان قرآن است .\r\nفرقى هم كه بين كلام فخر رازى و ابن الرشد وجود دارد اين است كه : ابن الرشد مىگويد : متشابهات براى اوساط است ، نه براى عوام و خواص ، كه ارباب حكمت هستند ، ولى فخر رازى مىگويد : متشابهات براى عوام است . فخر رازى مردم را به دو گروه و ابن الرشد به سه گروه تقسيم كردند .\r\nعقيدهء ما نيز همين است كه مقصود از متشابه ، تشابه در فهم افراد است ، و گرنه\r\n\r\n\r\n","description":"","footnote":"\r\n( 1 ) - بقره / 65 .\r\n( 2 ) - بقره / 25 .\r\n","page_name":" 175 ","page_number":175},
  {"content":"\r\n\r\nدو شئىاى كه در خارج وجود دارند ، از يكديگر متمايزند . امكان ندارد مثلا دو فرش با هم اشتباه شود ، چون آنها دو وجودند و هر وجودى از وجود ديگر جداست . پس اگر اشتباه و تشابهى است ، به ذهن و فكر ما برمىگردد . پس اصلا آيات متشابه در قرآن وجود ندارد و اين مطلب را در خود قرآن تصريح مىكند كه :   كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ   « 1 » .\r\n  « أُحْكِمَتْ آياتُهُ »   ، يعنى تمام آياتش محكم است ، نه بعضش و اگر بعضى از آيات ، متشابه به نظر مىآيد اين ، از عدم انديشگى درست بعضيهاست .\r\nعبده ، در تفسير « المنار » مىگويد : « انبيا براى همهء مردم مبعوث شدند ، جاهل باشند يا عالم ، خوش فهم باشند يا كند فهم . ولى بعضى از معانى وجود دارد كه نمىتوان آنها را به گونه‌اى بيان كرد كه همه بفهمند . تنها خواص مىتوانند ، آن معانى دقيق را بفهمند . به عامه هم گفته مىشود كه : شما هم اگر نفهميديد ، امرش را به خدا واگذار كنيد و تنها همان محكمات را كه مىفهميد ، اخذ كنيد « 2 » . » حرف عبده به نظريات فخر رازى و ابن الرشد بر مىگردد ؛ يعنى عيب ، از قرآن نيست ، بلكه از فهم بعضى مردم است .\r\nالبته تشابه به معناى شباهت داشتن مىباشد ، ولى اين عيبى ندارد . مثل اين كه مىگوييم : پيامبر شبيه على - عليه السّلام - است ، اين آيه به آن آيه تشابه دارد ، ولى تشابه ، به معناى آميخته شدن دو وجود متمايز ، امكان ندارد . در هم آميخته شوند ديگر دو وجود معنايى ندارد .\r\n\r\nاقوال در مورد حسن آيات متشابه در قرآن\r\nعلامه طباطبايى ، در الميزان وجوهى را براى حسن و فوايد آيات متشابه از ديگران نقل كرده‌اند ، از جمله :\r\n\r\n\r\n","description":"","footnote":"\r\n( 1 ) - هود / 1 .\r\n( 2 ) - المنار ، عبده ، ج 3 ، ص 170 .\r\n","page_name":" 176 ","page_number":176},
  {"content":"\r\n\r\n1 - بعضيها گفته‌اند كه بودن آيات متشابه در قرآن است ، از محاسن قرآن است ، زيرا راه رسيدن به حق سخت‌تر مىشود ، و موجب مىشود انسان ثواب بيشترى ببرد .\r\nاين حرف اصلا صحيح نيست كه بگوييم خداوند عمدا بر ابهام گفته تا ما اجر بيشترى ببريم .\r\n2 - بعضى گفته‌اند : اگر همهء حرفهاى قرآن ، صريح و محكم باشد ، ارباب مذاهب ديگر در قرآن دقت نمىكنند . اگر ديگران در قرآن دقت مىكنند به سبب همين آيات متشابه است . ايشان مىفرمايند : اين گفته نيز قابل جواب دادن نيست و ناگفته باطل است .\r\n3 - بعضى گفته‌اند : اشتمال قرآن بر آيات متشابه موجب بحث و كاوش از طرق تأويل مىشود و اين مسأله ، فوايد علمى زيادى دربر دارد از جمله : موجب مىشود كه انسان در علوم ديگر هم جستجو كند تا معناى قرآن را بفهمد ؛ مثلا در لغت و ادبيات و اصول و . . . بايد بگردد تا معناى آيه را دريابد .\r\nعلامه مىفرمايد : اين وجوه اصلا قابليّت جواب دادن ندارد . تنها وجوهى كه مىتوان به آن توجه كرد سه وجه است . البته هر سه را ردّ مىكنند ، بعد خود وجه چهارمى را اختيار مىكنند .\r\nيكى از آن سه وجه اين است كه گفته‌اند : وجود متشابهات در قرآن ، محك خوبى براى امتحان مردم در مورد تصديق قرآن و خضوع در برابر قرآن است . كسى كه بگويد : خدايا هر چه تو بگويى من قبول دارم ، هر چند از متشابهات باشد و معنايش را نفهمم ، معلوم مىشود داراى ايمان بالايى است .\r\nمرحوم علامه مىفرمايد : اين وجه هم صحيح نيست ، زيرا خضوع و ايمان دربارهء چيزى است كه انسان بفهمد و عظمتش را درك كند ، و الّا اگر معنايش را نداند ، خضوع معنايى ندارد . به نظر ما فرمايش علامه صحيح نيست . مقصود آنها خضوع در برابر گوينده است ، نه خضوع در برابر كلام . ممكن است ، كسى معناى كلام را نداند و خضوع كلامى نداشته باشد ، امّا مىداند كه گويندهء اين كلام ، ذات\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاحديّت است و او قطعا از اين كلام ، معنايى را اراده كرده است و چون متكلم و گوينده عظمت دارد در مقابل او خضوع مىكند ، هر چند كلامش را نفهمد .\r\nوجه دوم ، گفته‌اند : آيات متشابه در قرآن براى اين آمده است ، تا مردم عقلشان را به كار بيندازند و نگذارند عقلشان مهمل بماند ، زيرا اهمال عقل موجب مىشود كه جامعه بر اساس احساس رشد نمايد ، و از بين رفتن عقل و شعور در جامعه ، بزرگترين خطرى است كه هر مكتب و جامعه‌اى را تهديد مىكند .\r\nايشان مىفرمايند : خداوند دربارهء به كارگيرى عقل ، آيات جداگانه‌اى ذكر كرده است . اين كه خداوند بخواهد جداى از آنها ، بعضى از آيات را خراب كند تا به ما بفهماند كه بايد از عقلمان استفاده كنيم ، وجهى ندارد .\r\nوجه سوم : بعضى گفته‌اند : پيامبران مبعوث شدند تا مردم را هدايت كنند . در ميان مردم هم ، همه نوع انسان پيدا مىشود ، بد فهم ، خوش فهم ، عوام و خواص و . . . . از آن طرف مىبينيم بعضى معانى وجود دارند كه هر كس نمىتواند آن را بفهمد ، بناچار بايد كلامى را بگوييم كه تنها خاصّه مىفهمند ، و فهم عوام از آن قاصر است . اين وجه در حقيقت همان وجهى بود كه از محمد عبده از « المنار » نقل كرديم .\r\nايشان مىفرمايند : هر يك از آيات متشابه ، آيهء محكمى دارد كه به واسطهء آن ، معناى متشابه روشن مىشود . بنابراين ، براى گفتن آن مطالب و معانى به عوام ، همان آيات محكمات كافى است و لزومى به آوردن آيات متشابه نيست تا مردم سر در گم شوند .\r\nپس از همهء اينها علامه به عقيدهء خود مىپردازد و مىگويد : وجود متشابه در قرآن ضرورى است ، زيرا اول اين كه خداوند فرموده : قرآن تأويل دارد و تأويلات قرآن را نمىفهمند ، مگر صاحبان نفوس مطهّر . دوم اين كه : تنها راه رسيدن انسان به كمال اين است كه انسان در ناحيه علم و عمل به نفس خويش معرفت پيدا كند . بايد حقايق مربوط به انسان از مبدأ و معاد و صراط در اين دنيا كه راه رسيدن به آخرت است ، خوب بفهمد ، قوانين اجتماعى را هم بفهمد ، بعد ، از طريق عبادات و غير\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nعبادات توجّه قلبى به آن عالم پيدا كند تا ذات ، ذات شريفى شود و بتواند عروج كند . لذا در هر جا كه امّت اسلامى از بين رفته‌اند ، ابتدايش از اين جا شروع شد كه قوانين اجتماعى ناديده گرفته شد و بعد از آن تكاليف عبادى بىاهميّت جلوه كرد و بعد معارف از بين رفت .\r\nسوم اين كه قرآن ، كتاب هدايت است و هدايت دينى بر نفى تقليد و رسوخ علم در دل مردم بنا شده است . و اين موجب شده كه قرآن ، حقايق و معارفى را براى انسان بيان كند و احكام عملى مربوط به آن حقايق را توضيح دهد و به انسان بفهماند كه تو آفريدهء خدايى و برنامه و هدفى در زندگى دارى و راه رسيدن بدين هدف ، چنين و چنان است .\r\nچهارم اين كه : عامهء مردم ، فهمشان با محسوسات انس دارد و با مطالب فوق محسوساتشان گويا غريبه هستند . آنهايى هم كه با رياضيات علمى به معانى كلّيّه و غير محسوس مىرسند ، باز به تناسب اختلاف وسايلى كه از آن راه به آن معانى كليه رسيده‌اند ، با يكديگر اختلاف پيدا مىكنند . براى همين هر كسى بخواهد مطلبى را به كسى تفهيم كند ، او با معلومات ذهنى خودش آن مطالب را مىگيرد ، زيرا ما بايد معانى را در قالب لغات به او تفهيم كنيم و او لغات را با معانى ذهنىاش تطبيق مىكند و مطلب را مىفهمد ، بنابراين ، اگر ما به صورت عقلى هم صحبت كنيم ، او آنها را بر اساس حسّيّات درك مىكند . و اگر بگوييم « اللّه نور » او فكر مىكند كه نور ، همين نور مادى است . از طرفى هدايت دينى به ارباب حكمت اختصاص ندارد ، زيرا عوام هم بايد هدايت شوند . آن وقت اين اختلاف فهم مردم از طرفى و عموميّت هدايت قرآن از طرف ديگر ، موجب مىشود كه بيانات قرآنى بيشتر جنبهء مثل پيدا كند ؛ يعنى سلسله مسائلى كه با ذهنيّات مردم عوام سازگار است آنها را به عنوان مثل مىآورد ، براى فهماندن حقايق معارف كليّه .\r\nخلاصه اين كه : معارف قرآنى مثل آب باران است كه نازل مىشود و در هر موقعيت به قدر ظرفيّت آن جا رسوخ پيدا مىكند . عوام نيز ناچارند كه آن معارف را\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبه زبان مثل بفهمند ، نه به زبان صريح قرآنى . پس با مردم بايد به مثل صحبت كرد ، هر كس فهميد كه اينها مثل هستند ، واقع مطلب را مىگيرد و هر كس كه نفهميد ، همان ظاهر كلام را مىگيرد . و خود قرآن هم تصريح دارد كه :  إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها  « 1 » ؛ خدا حيا نمىكند از اين كه مثال پشه را بزند يا فوق پشه را .\r\nعلامه در پايان نتيجه مىگيرد كه از بيانات ما مطالبى روشن شد :\r\n1 - آيات قرآن دو گونه است ، محكم و متشابه ، به اين معنا كه يك آيه به تنهايى بر يك مدلول متشابه و محكمى دلالت دارد ؛ يعنى همين آيه هم متشابه است و هم محكم . منتها آن كه عوام است ، فكر مىكند آيه تنها همين ضرب المثل را ياد آور مىشود و از كنه مطلب غافل مىماند ، امّا اهل علم به باطن مطلب پى مىبرند . قرآن مىگويد : « يك دسته آيات از محكماتند و دستهء ديگر از متشابهات » . ايشان مىخواهند بگويند : آن دسته‌اى كه متشابهاتند به تناسب فكر بعضيها متشابه‌اند و گر نه اين گونه نيست كه آن آيات نزد همه متشابه باشند ؛ يعنى آياتى هستند كه اصلا در آنها تشابه نيست و تمامش « احكام » است و آيات ديگرى نيز هست كه هم محكم است و هم متشابه .\r\n2 - تمام آيات قرآن ( چه محكم و چه متشابه ) تأويل دارند .\r\n3 - تأويل قرآن را فقط « مطهّرون » كه راسخون در علم هستند ، مىفهمند .\r\n4 - در قرآن ، مثلهايى است كه بايد براى فهم عوام الناس وجود داشته باشد .\r\n5 - قرآن بايد متشابهات را داشته باشد ، همان گونه كه بايد محكمات را داشته باشد .\r\n6 - محكمات ، امّ الكتاب هستند و با آنها بايد معناى متشابهات را روشن كنيم .\r\n7 - محكم و متشابه ، يعنى احكام و تشابه ، دو وصف متقابلند كه به اضافه\r\n\r\n\r\n","description":"","footnote":"\r\n( 1 ) - بقره / 24 .\r\n","page_name":" 180 ","page_number":180},
  {"content":"\r\n\r\nو جهات ، مختلف مىشوند ؛ يعنى يك آيه از جهت ، محكم است و از جهت ديگر متشابه .\r\n8 - قرآن بعض آياتش ، بعض ديگر را تفسير مىكند ؛ يعنى محكمات ، متشابهات را تفسير مىكنند .\r\n9 - قرآن درجات مختلفى از معنا دارد ، داراى ظاهر و باطن است كه اينها ترتّب طولى با يكديگر دارند . فرمايش ايشان در محكم و متشابه فرمايش متينى است ، بنابراين چند نكته‌اى را براى توضيح بيشتر يادآور مىشويم :\r\n1 - اين كه : انس ما انسانها به عالم ماده بيشتر از انس ما به عالم عقل است . اين انس به عالم ماده ، موجب اشتباهات زيادى در فهم مسائل مىشود . به نظر ما « نور » فقط نور ظاهرى است ، براى همين در معناى  « اللَّهُ نُورُ السَّماواتِ »  دچار حيران مىشويم .\r\nبارها گفته‌ام و بار ديگر مىگويم كه بدون فلسفه نمىتوان به حقايق عالم دست يازيد . انس به عالم طبيعت ، انسان را از سعهء وجودى باز مىدارد . خدا انسان را براى سعهء وجودى آفريده است . در حديث قدسى دارد : « ابن آدم خلقت الاشياء لاجلك و خلقتك لاجلى ؛ اى فرزند آدم ، تمام اشيا را براى تو آفريدم و تو را براى خودم خلق نمودم » .\r\nيعنى تو به عالم طبيعت اختصاص ندارى ، وجود تو اوسع است . پس نبايد مفاهيم را فقط در عالم طبيعت معنا كنيم و بايد بگوييم : منظور از نور ، فراتر از اين نور مادى است .\r\n2 - اين كه : ما از ادبيات به معناى جامع كلمه - نه فقط ادبيات به معناى صرف و نحو - اطلاع كافى نداريم . يك قسمت مهم ادبيات در كلمات فصحا ، مسأله معانى ، بيان و بديع است . كناياتى كه در ادبيات هر لغتى استعمال مىشود ، بايد به آنها آگاهى داشت .\r\nمرحوم شهيد مطهرى ، در مقدمه‌اى كه بر كتاب اصول فلسفه و روش رئاليسم مرحوم طباطبايى نوشته‌اند ، مىفرمايد : فلان خارجى سه سال به ايران آمده و در\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nكتابى كه دربارهء مردم ايران نوشته ، مىگويد : من تعجب مىكنم ، چرا ايرانيها همه جاى يكديگر را رها كرده و از دماغ يكديگر مىپرسند ؟ و وقتى به هم مىرسند مىگويند : دماغت چطور است ؟\r\nخوب اين عدم اطلاع از ادبيات يك فرهنگ است و باعث مىشود كه نداند دماغت چاق است ، كنايه از چه معنايى است . لذا به سنّت يك ملّت اشكال مىكند .\r\nما در روايات مواردى داريم كه آقايان از اين نظر به اشتباه افتاده‌اند ، در رواياتى فقهى كه عبارت روايت ، كنايه است ، آنها تنها معناى لغوى آن را گرفته‌اند و دچار اشتباه در فهم روايت شده‌اند .\r\n3 - پيش از اين گفتيم كه اساس كلمات و تراكيب قرآن بر توسعه است و اصلا روش تفسيرى اهل بيت بدين صورت بوده است . و اين توسعهء در معنا ، در كلام شعرا و بزرگان نيز هست ؛ مثلا حافظ مىگويد : چهارده ساله بتى چابك و شيرين دارم .\r\nبه نظر مىآيد كه مراد ، چهارده ساله است ، در حالى كه چهارده ساله اشاره به مربّى چهل ساله است .  حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً  « 1 » و در قرآن از اين موارد بسيار وجود دارد از جمله :  وَ لَيالٍ عَشْرٍ  ؛ يعنى دوران حكومت امام حسن مجتبى تا امام حسن عسكرى - عليهما السّلام - كه دوران حكومت ظلمه بود و ائمّه خانه نشين شده بودند .\r\n « فَاغْسِلُوا وُجُوهَكُمْ وَ أَيْدِيَكُمْ . . . »  هم به معناى وضوى ظاهرى است و هم به اين معناست كه صورت وجودت را نيز پاك كن . همان معنايى كه ارباب معرفت مىگويند سرّ وضو در آن است .\r\nيكى از عوامل مهم نفهميدن آيات قرآن ، ندانستن تأويل است ( كه همان توسعهء در معناست ) . تأويل از مادهء « اول » است ؛ يعنى ريشه‌يابى ، يك مفهوم را اگر ريشه‌يابى كرديد به معناى اوسع يا تأويل مىرسيد . اگر تأويل آيات را كسى فهميد ،\r\n\r\n\r\n","description":"","footnote":"\r\n( 1 ) - احقاف / 15 .\r\n","page_name":" 182 ","page_number":182},
  {"content":"\r\n\r\nديگر هيچ يك از آيات قرآن براى او متشابه نيست .\r\nپس ما اين قسمت از فرمايشات ابن الرشد و المنار و فخر رازى را كه « قرآن ، هدايتش عمومى است » قبول داريم ، اين كه « استعدادهاى مردم مختلف است » نيز قبول داريم . اين كه علامه و ديگران فرموده بودند ، « انسان به مسائل مادى انس بيشترى دارد » ، اين را نيز مىپذيريم ، امّا نكته تشابه ، در عدم درك حقيقت تأويل است . ناگفته نگذاريم كه قرآن در اين باره مىفرمايد :  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  ؛ يعنى تأويل قرآن را فقط خدا و راسخون در علم مىدانند .\r\nعامّة بر سر « اللّه » وقف مىكنند و « الرّاسخون » را مبتدا مىگيرند . يعنى تأويل آيات قرآن را فقط خدا مىداند . ما مىگوييم : از روايات و سياق آيه چنين به دست مىآيد « الرّاسخون » عطف به « اللّه » باشد .\r\nپس « الرّاسخون » فقط متشابهات را مىفهمند . پس ما چى ؟ آيا ما نمىفهميم ؟\r\nچرا ما هم مىفهميم ، ولى ما فهممان را از اهل بيت گرفته‌ايم . ما از طريق بيانات آنها ، متشابهات را حل كرده‌ايم و شبهه‌اى بر ايمان نيست . و اگر براى برخى ، آياتى متشابه مانده است ، علتّش بىدقتّى خود آنهاست .\r\n4 - گفته‌اند :  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ  « 1 » به وسيله آيهء جهاد :  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ  « 2 » نسخ شده است ، زيرا ابتدا مىگويد : در دين ، اجبار و اكراهى نيست چرا كه راه رشد و هدايت از گمراهى مشخص شده است ، ولى بعد مىگويد : اى پيامبر با كفّار و منافقين جهاد كن ! جواب اين اشكال بسيار واضح است و احتياجى به توضيح ندارد .\r\n5 -   وَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا * وَ الَّذانِ يَأْتِيانِها  \r\n\r\n\r\n","description":"","footnote":"\r\n( 1 ) - بقره / 256 .\r\n( 2 ) - توبه / 73 .\r\n","page_name":" 183 ","page_number":183},
  {"content":"\r\n\r\n مِنْكُمْ فَآذُوهُما فَإِنْ تابا وَ أَصْلَحا فَأَعْرِضُوا عَنْهُما إِنَّ اللَّهَ كانَ تَوَّاباً رَحِيماً  « 1 » « زنانى كه مرتكب عمل زشت ( زنا ) مىشوند ، چهار شاهد بر آنها بگيريد . اگر شهادت دادند ، آنها را در خانه‌ها حبس كنيد تا مرگشان فرا رسد يا خدا راهى براى آنان قرار دهد » .\r\nدو مردى را كه چنين علمى مرتكب شدند ، شكنجه دهيد ، اگر توبه كردند و اصلاح شدند ، از آنان صرف نظر كنيد ، زيرا خداوند توبه پذير و مهربان است . » در آيهء اوّل مىگويد : بايد حبس شوند تا مرگشان فرا رسد ، در حالى كه حكم كسى كه مرتكب فاحشه مىشود اگر محصنه باشد ، رجم است و اگر غير محصنه باشد صد تازيانه است ، لذا گفته‌اند آيهء اوّل به آيهء جلد  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ  « 2 » نسخ شده است و شاهدش  يَجْعَلَ اللَّهُ لَهُنَّ سَبِيلًا  است . كه آيهء « جلد » و روايات « رجم » همان سبيل است كه وعده داده بود .\r\nالبته اين آيه نيز به رواياتى كه دربارهء « رجم » آمده ، تخصيص خورده است ؛ يعنى اگر زناى آنها محصنه باشد ، حكم آنها سنگ باران است ، نه صد تازيانه .\r\nما معتقديم كه در اين جا نسخى صورت نگرفته است ، زيرا آيهء سورهء نور مىگويد : اگر زنها مرتكب فحشا شدند ، بايد صد ضربه تازيانه بخورند ، ولى در آيهء اوّل « يأتين » دارد . « يأتين » فعل مضارع است و بر استمرار دلالت دارد ؛ يعنى زنى است كه كارش اين است . از طرف ديگر قيد  « مِنْ نِسائِكُمْ »  دارد ؛ يعنى زن معمولى نيست ، همسر انسان است . لذا حكم چنين زنى براى شوهرانشان اين است كه آنها را حبس كنند تا بميرند . اين جا بحث حدّ نيست ، بحث اين است كه جلو فساد او گرفته شود .\r\nدر روايت هم وارد شده است كه مردى به پيامبر گفت : كه مادرش مرتكب فحشا مىشود . پيامبر فرمود : او را در خانه حبس كن ! اين از باب نهى از منكر است . البته در روايات وارد شده ، كه آيهء اوّل نسخ شده است ، ولى ما به اين روايات ، وثوق نداريم .\r\n\r\n\r\n","description":"","footnote":"\r\n( 1 ) - نساء / 15 - 16 .\r\n( 2 ) - نور / 2 : به زن زناكار و مرد زناكار ، صد ضربه شلاق بزنيد .\r\n","page_name":" 184 ","page_number":184},
  {"content":"\r\n\r\nاز جمله در كافى حديث مرسلى نقل شده كه امام باقر - عليه السّلام - فرمودند : سورهء نور بعد از سورهء نساء نازل شده و شاهدش اين است كه در ذيل سورهء نساء مىفرمايد :  أَوْ يَجْعَلَ اللَّهُ لَهُنَّ سَبِيلًا  ، و در سورهء نور آن « سبيل » را بيان مىكند ، كه حكم به « جلد » است . پس سورهء نور بعد از سورهء نساء است .\r\nالبته اين كه سورهء نور بعد از سورهء نساء باشد قطعى نيست ، هر چند سورهء نساء از سوره‌هاى متأخّر قرآن است ، لذا ما اين روايات را نمىپذيريم .\r\nروايت ديگر از پيامبر اكرم در « عوالى اللئالى » است كه فرمود : اين مطلب را از من اخذ كنيد كه خدا آن سبيلى را كه براى زنها قرار داده بود ، نشان داد و آن اين است كه اگر دو زن با كره مرتكب فحشا شدند ، بايد صد تازيانه بخورند و اگر دو نفر غير باكره ؛ يعنى محصنه هستند و همسر دارند بايد ، هم صد تازيانه بخورند و هم رجم شوند .\r\nكه احتمالا مراد اين است كه اگر قبلا همسر داشته‌اند ، ولى الآن ندارند ، صد تازيانه مىخورند ، ولى اگر همسرشان زنده است حكمشان سنگسار است .\r\nمجمع البيان هم ادّعا مىكند : حكم اين آيه ، نزد جمهور مفسّران ( شيعه و سنّى ) نسخ شده است و از امام باقر و صادق - عليه السّلام - روايتى وارد شده است .\r\nدر تفسير عيّاشى هم روايتى از ابى بصير از امام صادق - عليه السّلام - نقل كرده است :\r\nسألته عن هذه الآية ( سورهء نساء آيه 15 ) . قال : هذه منسوخة . قلت : كيف كانت ؟ قال :\r\nكانت المرأة اذا فجرت فقام عليها اربعة شهود ادخلت بيتا و لم تحدث و لم تكلّم و لم تجالس و اوتيت فيه بطعامها و شرابها حتّى تموت . قلت : و ما قوله  « أَوْ يَجْعَلَ اللَّهُ لَهُنَّ سَبِيلًا »  قال : جعل السّبيل الجلد و الرّجم و الامساك فى البيوت قال قوله و اللّذان يأتيانها منكم ؟ قال : انّ البكر اذا اتت الفاحشة التّى أتتها هذه الثّيب فآذوهما .\r\nگفتيم هر چند بعضى از اين روايات معتبر هم باشد ، چون به مضمونشان وثوق نداريم قابل اخذ نيستند ، زيرا دو حكم جدا هستند و ربطى به يكديگر ندارند . سورهء نور به زن و مرد زناكار مربوط است و وظيفهء حاكم است كه حكم حدّ را بر آنها جارى كند ، ولى آيهء سورهء نساء ، دربارهء زن شخص است كه اگر اهل فساد است ، او را\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nحبس كن ! و معناى امساك هم به معناى حبس ابد نيست ، بلكه امساك ؛ يعنى جلوگيرى نمودن ؛ يعنى جلويش را بگير كه به طرف فساد نرود . هر چند در آيه دارد كه از خانه بيرون نرود ، ولى مىتوان خصوصيّت را الغا كرد و گفت : منظورش آن است كه نگذار تنها برود ، و الّا اگر دسته جمعى با خانواده به مسافرت مىخواهند بروند عيبى ندارد كه زن را با خود ببرند ، ولى مواظبش باشند . اين ، خلاف آيه نيست .\r\nو معناى  أَوْ يَجْعَلَ اللَّهُ لَهُنَّ سَبِيلًا  ؛ يعنى تا شايد اصلاح شوند ، نه اين كه آيهء « رجم » سبيل آنها را بيان كرده ، چون اين چه سبيلى است كه بگوييم تازيانه‌اش بزن يا رجمش كن ! 6 - گفته‌اند آيهء :  وَ لا تَنْكِحُوا الْمُشْرِكاتِ حَتَّى يُؤْمِنَّ  « 1 » ؛ « زنان مشرك را به همسرى نگيريد تا ايمان بياورند . » به وسيله آيهء :  وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ  « 2 » ؛ زنان با عفت از اهل كتاب را اگر اجرت آنها را داديد ازدواج با آنها اشكالى ندارد . » نسخ شده است .\r\nاين حرف هم صحيح نيست چرا كه بعضى گفته‌اند : منظور از  لا تُنْكِحُوا الْمُشْرِكِينَ  نكاح و مجامعت است ، نه عقد ، ولى در آيهء بعدى ، عقد را اجازه داده است . پس به هم ربطى ندارند .\r\nوجه بهتر براى عدم نسخ اين است كه  « لا تَنْكِحُوا »  نكاح دايم است ، ولى آيهء بعدى به عقد موقّت مربوط است .\r\nصورت ديگر اين است كه در  « لا تُنْكِحُوا الْمُشْرِكِينَ »  بحث محصنات و زنهاى عفيفهء آنها نيست ، ولى آيهء بعدى دربارهء عفيفه‌هاى مشركان است كه اشكالى ندارد پس حكم اوّلى نسخ نشده است .\r\n7 - گفته‌اند آيهء :  وَ لِكُلٍّ جَعَلْنا مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ \r\n\r\n\r\n","description":"","footnote":"\r\n( 1 ) - بقره / 221 .\r\n( 2 ) - مائدهء / 8 .\r\n","page_name":" 186 ","page_number":186},
  {"content":"\r\n\r\n أَيْمانُكُمْ فَآتُوهُمْ نَصِيبَهُمْ  « 1 » « براى همه ، موالى و نزديكانى قرار داديم كه از ما ترك والدان و نزديكان ارث مىبرند ، كسانى كه با آنها پيمان داريد ، يك نصيب هم به آنها بدهيد . » به وسيله آيهء :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  « 2 » « اولوا الارحام نسبت به يكديگر اولويت دارند ، كه خواه ناخواه ارث هم مىبرند » . نسخ شده است .\r\nاين حرف هم صحيح نيست زيرا آيهء :  « أُولُوا الْأَرْحامِ »  ولايت خويشان را اثبات مىكند ، و آيهء سورهء نساء ، ولايت ديگرى غير از مسأله اقوام و نزديكان را اثبات مىكند . اوّلى ، ولايت از راه نسب و آيهء بعدى ولايت از راه سبب را منظور نموده است .\r\nقانون ارث اين است كه غير از ارحام ، كسان ديگرى نيز ارث مىبرند ، يكى موالى هستند مثل امام - عليه السّلام - يكى هم « ما عقدت ايمانهم » ؛ مثلا برده . اگر از نظر فقهى قائل شويم كه برده نيز مانند حرّ ، مالك مىشود ، بعد از مرگ ، پول او به كسى مىرسد كه عقد يمين با او دارد . عقد يمين ؛ يعنى با او قرارداد بسته و اين ، مملوك اوست . يا اگر از پيش با كسى قرار داد بسته كه من مردم ، ارثم به تو برسد . البته اين شرط را فقها ملتزم نيستند ، ولى ممكن است اين هم نوعى عقد يمين باشد . يا بگوييم مراد از عقد يمين ، عقد همسرى باشد ، چون عقد يمين ؛ يعنى عقدى كه با دست راست امضا مىشود ، چون معمولا امضاها با دست راست صورت مىگرفت ، او را عقد يمين گفته‌اند . لذا ممكن است ، شامل عقد همسرى هم بشود . بنابراين اصلا نسخ نيست ، چون آيهء اوّل خويشان « سببى » را و آيهء دوم خويشان نسبى را ذكر مىكند و اين دو ربطى به هم ندارند .\r\nدر روايت از تفسير نور الثقلين دارد : فى تفسير على بن ابراهيم ثم قال :  وَ الَّذِينَ آمَنُوا مِنْ بَعْدُ وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ وَ أُولُوا الْأَرْحامِ بَعْضُهُمْ أَوْلى \r\n\r\n\r\n","description":"","footnote":"\r\n( 1 ) - نساء / 33 .\r\n( 2 ) - انفال / 75 .\r\n","page_name":" 187 ","page_number":187},
  {"content":"\r\n\r\n بِبَعْضٍ فِي كِتابِ اللَّهِ  قال : نسخت قوله :  وَ الَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ  « 1 » .\r\nآيهء اولوا الارحام ناسخ آيهء  « وَ الَّذِينَ عَقَدَتْ أَيْمانُكُمْ »  است .\r\nولى در روايت بعدى خلاف اين را مسأله مىگويد .\r\nدر مجمع البيان هم دارد كه « و قال مجاهد معناه فآتوهم نصيبهم من النّصر و العقد و الرّفه و لا ميراث فعلى هذا تكون الآية غير منسوخة و يؤيّده قوله تعالى :\r\n  أَوْفُوا بِالْعُقُودِ   و « قول النّبيّ - صلّى اللّه عليه و إله و سلم - فى خطبة يوم فتح مكّة ما كان من حلف فى الجاهليّة فتمسّكوا به » مىفرمايد : مجاهد گفته : معناى آيه اين است كه با كسانى كه با شما پيمان بستند ، نصيبشان را بدهيد ، به پيمان نصر و پيمان عقد و تعاونى كه بسته‌ايد وفا كنيد ، ولى ارث نمىبرند .\r\nبعد صاحب مجمع البيان مىگويد : پس آيه نسخ نشده و مؤيّدش سخن خداوند تعالى است كه فرمود : به عقدهايتان وفا كنيد و قول پيامبر كه در روز فتح مكه فرمود :\r\nقسمهاى كه قبلا خورده‌ايد به آن پايبند باشيد . آيه نيز اين مطلب را مىخواهد بگويد ، و به ارث ربطى ندارد .\r\nعلى بن ابراهيم در تفسيرش مىگويد : اين آيه نسخ شده و در پى اثبات ادعايش روايت هم نقل مىكند ، ! ما گفتيم صرف ورود روايت كافى نيست ، زيرا ما به آنها وثوق نداريم .\r\n8 - گفته‌اند آيه :  الزَّانِي لا يَنْكِحُ إِلَّا زانِيَةً أَوْ مُشْرِكَةً وَ الزَّانِيَةُ لا يَنْكِحُها إِلَّا زانٍ أَوْ مُشْرِكٌ وَ حُرِّمَ ذلِكَ عَلَى الْمُؤْمِنِينَ  « 2 » ؛ مرد زنا كننده ازدواج نمىكند ، مگر با زن زناكار يا مشرك زن زناكار نكاح نمىكند با او مگر مرد زناكار يا مشرك و اين نكاح بر مؤمنين حرام است . » به وسيله آيه :  وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ \r\n\r\n\r\n","description":"","footnote":"\r\n( 1 ) - ج 2 ، ص 173 .\r\n( 2 ) - نور / 3 .\r\n","page_name":" 188 ","page_number":188},
  {"content":"\r\n\r\n إِمائِكُمْ  « 1 » ؛ براى بىهمسران از خودتان نيكوكاران از غلامان و كنيزانتان همسر انتخاب كنيد . » نسخ شده است ، زيرا در آيهء دوم مىگويد : زنهاى بىشوهر را شوهر دهيد هر چند زانيه باشند ، در حالى كه در آيهء اوّل اين حكم را نفى كرده بود .\r\nبعضيها گفته‌اند آيهء اوّل ، مخصوص آيهء دوم است ؛ يعنى زنان و مردان بىهمسر را ازدواج دهيد ؛ الّا زانى و زانيه را ، ولى فقها اين تخصيص را قبول ندارند ، زيرا فقها ازدواج زانيه را باطل نمىدانند . و فتوا داده‌اند كه اگر زنى با مردى زنا كرد ، آن مرد مىتواند با آن زن ازدواج كند ، يا اگر زن با مردى زنا كرد ، مرد ديگرى مىتواند آن زن را به همسرى بگيرد . بله اگر زنى كه داراى همسر است ، با مردى ديگرى زنا كند يا عقد ازدواج بخوانند ، نسبت به يكديگر حرام ابدى مىشوند . البته اگر مىدانست حكم عقد با مرد اجنبى اين گونه است و حرمت ابدى مىآورد و اگر نمىدانست ديگر حكمش آن گونه نيست ، ولى در مورد زنا ، چه عالم به حكم باشد ، چه جاهل ، حرمت ابدى مىآورد .\r\nآقاى خويى و ظاهرا علامه طباطبايى فرموده‌اند : كه آيهء  « الزَّانِي لا يَنْكِحُ إِلَّا زانِيَةً »  جملهء خبرى است . مىگويد : مردهايى كه خودشان فاسد هستند ، دنبال زنهاى فاسد مىروند . بنابراين ، آيه حكم شرعى را بيان نمىكند .\r\nبه نظر ما اين نظريه صحيح نيست ، زيرا شارع به چه دليلى خبرى را در قرآن نقل مىكند ؟ قطعا اين خبر را به داعى بيان حكم مىگويد . و اين جمله‌هاى خبريه به نظر ما از قبيل جملاتى است كه ائمه به داعى انشا مىگفتند ؛ مثل « يصيد الصلاة ؛ يعنى ليعد الصّلوة » . اين جا هم مىخواهد بگويد : اصلا زانى نبايد با زن شايسته و مؤمنه ازدواج كند ، و زانيه هم نبايد با يك مرد مؤمن ازدواج كند . اين حكم تكليفى است ، نه حكم وضعى . در اين جا وصف « الزّانى و الزانيّة » آورده ؛ يعنى اينها كارشان زنا دادن و زنا كردن است . اگر زنى يا مردى كارش اين است ، و بطور مداوم اين كار را\r\n\r\n\r\n","description":"","footnote":"\r\n( 1 ) - نور / 32 .\r\n","page_name":" 189 ","page_number":189},
  {"content":"\r\n\r\nانجام مىدهد . هيچ زن و مرد مؤمن و مؤمنه‌اى حق ندارد با او ازدواج كند . زيرا هم خودشان در معرض فساد قرار مىگيرند و هم مورد هتك حرمت مىشوند . مردم مىگويند : بنگريد كه با چه زنى ازدواج كرده است ! آن گاه مىپرسيم - از كسانى كه قائلند جملهء خبريه است - كه  « حُرِّمَ ذلِكَ عَلَى الْمُؤْمِنِينَ »  را چه معنايى مىكنيد ؟ آيا اين را هم به معناى اخبار مىگيريد ؟ ! 9 - مورد ديگرى را كه نسخ دانسته‌اند ، آيهء « نجوا » است كه سابقا روى آن بحث كرديم .\r\nفخر رازى مىگويد : اين حكم را خدا نسخ كرد ، چون از اوّل حكم خوبى نبود ، زيرا اگر قرار باشد ، هر كسى با پيامبر نجوا كند و صدقه دهد ، اين كار تنها از پولدارها ممكن بود و به فقرا سخت مىگذشت ، بنابراين ، آيه نسخ شده است . نيشابورى هم كه در كنار تفسير طبرى حاشيه‌اى دارد ، در ذيل آيه مىگويد : به اين آيه تنها على - عليه السّلام - عمل كرد البته ديگران هم مىخواستند عمل كنند ، ولى وقت نشد ، چرا كه خدا حكم را نسخ كرد .\r\nولى قبلا گفتيم كه اين آيه نسخ نشده ، بلكه آيهء بعدى كه به نظر آنها ناسخ مىآيد ، مفاد آيهء لا حرج است . لذا وجوب برداشته شد ، ولى استحبابش باقى ماند .\r\n10 - يكى از آياتى كه مىگويند نسخ شده ، آيه متعه است  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً  « 1 » ؛ پس هر قدر از زنان لذّت ( جنسى ) برديد ، اجرت آنها را بدهيد و اين حكمى واجب بر شماست . » گفته‌اند اين آيه به وسيله آيهء :   يا أَيُّهَا النَّبِيُّ إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ   « 2 » « اى پيامبر هر وقت زنان را طلاق داديد ، قانون عدّة را در حق آنها رعايت كنيد . » نسخ شده است . گفته‌اند : در متعه ، طلاق نيست . پس با اين آيه ، آيهء متعه نسخ شده است .\r\nحرف ، صحيح نيست ، زيرا اين آيه به طلاق دايم مربوط است و به بحث\r\n\r\n\r\n","description":"","footnote":"\r\n( 1 ) - نساء / 24 .\r\n( 2 ) - طلاق / 1 .\r\n","page_name":" 190 ","page_number":190},
  {"content":"\r\n\r\nمتعه ربطى ندارد . يا گفته‌اند : آيهء ارث ناسخ آيهء متعه است ، چون در متعه ، ارث وجود ندارد ، ولى آيهء ارث مىگويد : زنها ارث مىبرند . و حال آن كه اين دو آيه هيچ ربطى به هم ندارند .\r\nبعضى گفته‌اند : روايات ناسخ متعه وجود دارد ، ولى ما هر چه در روايات گشتيم ، روايتى پيدا نكرديم . تنها روايتى كه هست همان روايت عمر است . البته بعضى گفته‌اند : در روايتى خود پيامبر از متعه نهى كرده ، ولى روايتش مرسل است و سندى هم ندارد و در مقابل اين روايت ، در جلد چهارم صحيح مسلم در صفحهء 141 روايتى است كه مىگويد : متعه در زمان پيامبر و ابوبكر بود و ما هم عمل مىكرديم .\r\nحتى در مسند احمد حنبل ، جلد دوم ص 95 دارد كه عبد اللّه بن عمر متعه كرد ، كسى گفت : پدرت متعه را نهى كرده است . عبد اللّه گفت : پدرم چه كاره است كه نهى كرده باشد ، پيامبر آن را حلال نموده است . البته عبد اللّه بن عمر آدم عيّاشى بوده است و شايد اين را براى عياشى خود گفته است ، ولى هر چه هست عقيده‌اش اين بوده و گفته : وقتى پيامبر چيزى را حلال كند ، ديگر حكم پدر من بيهوده است .\r\nپس هيچ يك از اين مواردى كه به عنوان نسخ ، ذكر شده بود ، نسخ نيست . و اصلا در قرآن آيه‌اى كه ناسخ آيهء ديگر باشد ، وجود ندارد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nدرس هفدهم\r\nاز مهمترين مقولات تفسيرى قرآن ، مقولهء تأويل است .\r\n\r\nمعناى تأويل\r\nتأويل از مادهء « اول » به معناى ارجاع است . « مآل » نيز از همين ماده و به معناى عاقبت انديشى است ، و احتمالا كلمهء « آل » كه به معناى اهل بيت است ، نيز از اين ماده باشد . آل او هستند ؛ يعنى به او بر مىگردند ؛ مثلا در يك درخت پر ثمر ، هم ريشهء درخت را مىتوان مآل حساب كرد و هم ميوه را به معناى غايت و هدف گرفت . همانطور در امور ديگر غايت و هدف از نظر فكرى اوّل است ، ولى از نظر عينى و خارجى ، آخر است . مآل به يك اعتبار نتيجه ، و به اعتبارى ديگر زير بنا معنا مىدهد . دربارهء كلمهء آل ، هم مىتوان گفت : اهل بيت ثمرهء ريشهء اصلى هستند و هم مىتوان گفت : اينها به او بر مىگردند .\r\nتأويل يعنى اين كه « كلام يا كارى از انسان سر بزند كه در يك معنايى ظاهر است ، ولى متكلم يا فاعل معناى ديگرى را از آن اراده كرده است » .\r\nبه بيان ديگر ، لفظ يا عملى را كه ملاك قانونى آن مشخص نيست ، چنانچه آن را توجيه قانونى كنند ؛ يعنى آن را تأويل كرده‌اند . نظير كارهاى حضرت خضر - عليه السّلام - كه توجيه قانونىاش مشكوك بود ، امّا بعد عملش را براى حضرت موسى توجيه كرد .\r\nاين توجيه را تأويل مىگويند ، زيرا مآل قانونى عملش را بيان مىكند . گاهى اوقات از تأويل آيه ، به بطن تعبير مىكنند . تفسير ، به ظاهر آيه مربوط است و تأويل به باطن\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nآيه . از امام باقر - عليه السّلام - روايت است كه : « ظهره تنزيله و بطنه تأويله « 1 » ؛ ظاهر قرآن تنزيل اوست و بطن قرآن ، تأويل اوست . » روايت ديگرى در بحار نقل شده كه حضرت باقر - عليه السّلام - فرمودند : « ظهر القرآن الّذين نزل فيهم ، و بطنه الّذين عملوا به مثل اعمالهم « 2 » ؛ يعنى ظاهر قرآن ، مصاديقى است كه در آن زمان بودند و باطن قرآن ، مصاديقى است كه در آن زمان نبودند و بعدا پيدا مىشوند . » شبيه اين روايت را روايتى است كه پيامبر به حضرت امير - عليه السّلام - فرمودند ، در دعاى ندبه هم دارد كه « علىّ يقاتل على التّأويل » « 3 » مراد از تأويل در روايت ، مصاديقى است كه بعدا پيدا مىشود .\r\nتفسير صافى مىگويد : تأويل آيهء  فَمَنْ يَأْتِيكُمْ بِماءٍ مَعِينٍ  « 4 » اين است كه « من يأتيكم بحجّة اخرى بعد وفات الحجّة « 5 » ؛ وقتى امام قبلى از بين رفت ، چه كسى حجت ديگرى براى شما مىآورد ؟ » در نهج البلاغه ، حضرت امير كلامى دارند كه ظاهرش اين است كه ناسخ و منسوخ را هم از باب تأويل مىگيرند . حضرت در جواب كسى كه دربارهء احاديث مجعول و خبرهاى گوناگون ( معارض ) كه در دسترس مردم است ، از حضرت سؤال مىكند مىفرمايد : « . . . و رجل ثالث سمع من رسول اللّه - صلّى اللّه عليه و إله و سلم - شيئا يأمربه ثمّ انّه نهى عنه و هو لا يعلم ، اوسمعه ينهى عن شيئى ثمّ امر به و هو لا يعلم ، فحفظ المنسوخ و لم يحفظ النّاسخ ، فلو علم انّه منسوخ لرفضه و لو علم المسلمون اذسمعوه منه انّه منسوخ لرفضوه « 6 » ؛ و سوّم مردى است كه از رسول خدا - صلّى اللّه عليه و إله و سلّم -\r\n\r\n\r\n","description":"","footnote":"\r\n( 1 ) - بحار الانوار ، ج 92 ، ص 97 .\r\n( 2 ) - همان .\r\n( 3 ) - تفسير عياشى ، ج 1 ، ص 13 .\r\n( 4 ) - ملك / 3 .\r\n( 5 ) - تفسير صافى ، ج 2 ، ص 727 .\r\n( 6 ) - نهج البلاغه ( صبحى صالح ) خطبهء 210 ؛ نهج البلاغه ( فيض الاسلام ) خطبهء 201 .\r\n","page_name":" 193 ","page_number":193},
  {"content":"\r\n\r\nچيزى را شنيده كه به آن امر مىكرده است بعد از آن نهى فرموده و او از نهى حضرت آگاه نيست . يا چيزى شنيده كه از آن نهى مىنمود ، بعد به آن امر كرده و او نمىداند .\r\nپس نسخ شده را نگه داشته و ناسخ را به دست نياورده است ، و اگر مىدانست كه آن حديث نسخ گرديده ، نقل نمىكرد ، و مسلمانان هم زمانى كه آن را از او شنيدند ، اگر مىدانستند نسخ شده ، به او عمل نمىكردند . » بعد از چند جمله‌اى حضرت مىفرمايند : « و قد كان يكون من رسول اللّه - صلّى اللّه عليه و إله و سلّم - الكلام له و جهان : فكلام خاصّ ، و كلام عامّ ، فيسمعه من لا يعرف ما عنى اللّه سبحانه به ، و لا ما عنى رسول اللّه فيحمله السامع و يوجّهه على غير معرفة بمعناه . . .\r\nاز رسول خدا ( گاهى به متقضاى زمان ) سخنى صادر مىشد كه دو معنا داشت ، سخنى كه به چيز معيّن و وقت معيّنى اختصاص داشته و سخنى كه همه چيز و همه وقت را شامل بود . پس كسى كه نمىدانست خدا و رسول از آن سخن چه چيزى اراده كرده‌اند ، آن را مىشنيدند و از روى عدم درك ، بر خلاف واقع و بر ضّد آنچه قصد شده بود ، توجيه و معنا مىكردند . چون حضرت اين كلام را بعد از بحث ناسخ و منسوخ مىآورند ، گويا مىخواهد بگويد كه : ناسخ هم به منزلهء يك تأويلى است براى منسوخ .\r\nلفظ تأويل غالبا به كلمهء ديگرى ، اضافه مىشود . بعضى اوقات به « كلام » اضافه مىشود و مىگويند : تأويل اين كلام چيست ؟ گاهى به رؤيا اضافه مىشود . گاهى به امر واقعى اضافه مىشود ، كه آن امر واقعى ، يا واقعا امر واقعى است يا يك قانون است . گاهى هم تأويل به يك مصداق خارجى اضافه مىشود .\r\nبه نظر ما تأويل ، معناى جامعى دارد كه تمام صورتهاى بالا را شامل مىشود ، و آياتى كه در قرآن كلمهء تأويل را دارد به همهء اينها اطلاق شده است .\r\nآياتى كه لفظ تأويل در آنها به كار رفته بطور مختصر ذكر مىكنيم .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n1 -  كَذلِكَ يَجْتَبِيكَ رَبُّكَ وَ يُعَلِّمُكَ مِنْ تَأْوِيلِ الْأَحادِيثِ  « 1 » .\r\nتأويل در اين آيه به « الاحاديث » اضافه شده است . اگر احاديث به معناى چيزهاى تازه و امور جديد باشد شامل عينيتها هم مىشود ، يعنى چيزهاى تازه‌اى كه در جهان به وجود مىآيد ، ريشهء قانونى آن را پيدا كردن و آن را به اصلش برگرداندن ، درست ، مانند مجتهدى كه هر فرع فقهى را به اصلش بر مىگرداند ، در واقع تأويل ، يعنى اجتهاد البته اجتهادى كه حضرت يوسف دارد با اجتهاد ديگران فرق مىكند . يوسف مىتواند مطالب تازه را به ريشه‌هاى اصلى الهىاش برگرداند .\r\nاو در خواب ، خورشيد و ماه و ستاره ديد ، ولى قطعا خورشيد و ماه و ستاره به او سجده نخواهند كرد ، او مصداق خارجى اينها را مىداند ، و چه كسانى به او سجده خواهند كرد .\r\n2 -  وَ ما نَحْنُ بِتَأْوِيلِ الْأَحْلامِ بِعالِمِينَ  « 2 » كه تأويل به « احلام » ؛ يعنى خواب ، نسبت داده شده است .\r\n3 -  سَأُنَبِّئُكَ بِتَأْوِيلِ ما لَمْ تَسْتَطِعْ عَلَيْهِ صَبْراً  « 3 » به زودى به تو خبر خواهم داد ، تأويل چيزهايى را كه نتوانستى بر آنها بردبارى بكنى » . تأويل يعنى ؛ وجه قانونى عمل را بيان كردن .\r\nبنابر تعريفى كه ما از تأويل كرديم ، لغت تأويل ، معناى عامّى دارد كه به مصداق ، به عمل ، به توضيح كلام ، به توجيه عمل ، به ريشهء مفهومى شيئى و . . . تأويل گفته مىشود .\r\n4 -  هَلْ يَنْظُرُونَ إِلَّا تَأْوِيلَهُ يَوْمَ يَأْتِي تَأْوِيلُهُ  « 4 » ؛ تأويل در اين آيه مسند اليه « اتيان » قرار گرفته است ؛ يعنى تأويلش مىآيد ، به اين معنا كه جلوهء آيات الهى در\r\n\r\n\r\n","description":"","footnote":"\r\n( 1 ) - يوسف / 6 .\r\n( 2 ) - يوسف / 44 .\r\n( 3 ) - كهف / 77 .\r\n( 4 ) - سوره اعراف ، آيهء 51 .\r\n","page_name":" 195 ","page_number":195},
  {"content":"\r\n\r\nجهان ظهور پيدا مىكند ، كه اين نيز همان مصداق است .\r\nدر روايات هم تأويل را به امام بعدى تفسير كرده‌اند ، تأويل به امامى كه بعدا مىآيد .\r\nابن تيميّه كه از رؤساى فرقهء و هابيّت است ، و همچنين محمّد عبده در المنار مىگويند « 1 » : تأويل شئى ؛ يعنى معرفت وجود عينى شئى ، شناخت آن مصداق ، نه خود مصداق . پس معرفت به وجود پيامبر بعد از معرفت صفات او در كتب انبياى سابق ، « تأويل » گفته مىشود .\r\nمرحوم علامه طباطبايى نه تعريف ابن تيميّه را قبول مىكنند و نه معنايى كه ما كرديم مىپذيرند . ايشان مىگويند : التّأويل « الحقيقة الواقعيّة الّتى تستند اليه البيانات القرانية ؛ تأويل عبارت است از حقيقت واقعيّه‌اى كه بيانات قرآنى مستند به آن است . » بيانات قرآنى از قبيل : تشريع ، معجزه ، حكمت ، پند و اندرز ، قانون و . . . حقايقى دارند كه آنها به آن حقيقت ، مستند هستند و آن حقيقت همان تأويل است .\r\nبعد مىفرمايند : « و هو موجود لجميع آى القرآن و ليس من قبيل المفاهيم المدلولة للالفاظ وراء ما نقرؤه من القرآن و هو الكتاب الحكيم لا يمسه الّا المطهّرون ؛ تأويل در تمام آيات قرآن موجود است ( يعنى تمام آيات قرآن به يك منشأ واقعى عينى منتهى مىشوند ) و تأويل از قبيل مفاهيمى كه الفاظ دلالت بر آنها كند ، نيست .\r\nغير از آن چيزى كه از قرآن قرائت كرديم چيزى نيست ( تأويل واقعيتى وراء آن ندارد . ) تأويل به منزلهء روح قرآن است كه كسى جز « مطهّرون » آن را مسّ نمىكنند . » پس تأويل ، يعنى حقايقى كه زير بناى آيات قرآن است و آيات قرآن مستند به آن حقايقند . گويا ايشان مىفرمايند كه : « قرآن مجيد فى لوح محفوظ فى امّ الكتاب لدينا لعلّى حكيم » ؛ يعنى قرآن « عربى » در لوح محفوظ است كه آن لوح محفوظ هم در امّ الكتاب است . پس امّ الكتاب اصل است و تأويل ؛ يعنى امّ الكتاب بعد مىفرمايند :\r\n\r\n\r\n","description":"","footnote":"\r\n( 1 ) - المنار محمد عبده ، ج 3 ، ص 195 .\r\n","page_name":" 196 ","page_number":196},
  {"content":"\r\n\r\nقول ابن تيميّه مردود است ، چون او مصداق را به جاى تأويل گذاشته است ، در حالى كه تأويل ، هميشه به معناى مصداق نيست .\r\n\r\nاشكال\r\nايشان وقتى تأويل را به معناى حقيقت واقعى مىگيرند ، اين حقيقت واقعيه به مصالح و مفاسد ارتباط پيدا مىكند . آيا مصالح و مفاسد ، حقايق بالفعل هستند يا حقايق تعليقىاند ؟ يعنى الآن اين مصالح و مفاسد در جامعه وجود دارند يا نه ؟\r\nظاهر حرف ايشان اين است كه الآن حقيقتى وجود دارد .\r\nمىگويند : حكمت و تشريع و آيات قرآن يك حقيقت واقعى دارند كه همانا تأويل ، است پس الان وجود دارد و آن امّ الكتاب است .\r\nمىبينيد كه ايشان از يك طرف مىگويد : آن حقيقت واقعى وجود دارد كه همانا امّ الكتاب است ، و از طرف ديگر تأويل ، مستند موعظه و ارشاد و تشريع است كه در حقيقت همان مصالح و مفاسد مىباشد . و حال آن كه مصالح و مفاسد ، حقايق « بالفعل » نيستند ، بلكه حقايق تعليقىاند .\r\nبه علاوه ايشان استناد مىكنند به آيهء كريمهء  « يَوْمَ يَأْتِي تَأْوِيلُهُ »  و حال آن كه آيه به مصداق راجع است . يا آن روايتى كه فرمود  « يَأْتِي تَأْوِيلُهُ »  ، يعنى حجّت و امام بعدى ، آن جا كه ديگر مستند امام ، خود امام نيست . پس حرف ايشان در اين دو مورد جا ندارد . بيان ابن تيميّه هم درست نيست كه تأويل « شناخت مصاديق » است ، زيرا تأويل ، شناخت نيست . لذا در آيه دارد  « وَ ما يَعْلَمُ تَأْوِيلَهُ »  ؛ كسى تأويلش را نمىداند . » پس معلوم مىشود تأويل ، غير از علم است زيرا علم ، به تأويل اسناد داده شده است .\r\nانسان در ابتدا كه الميزان را مىنگرد ، مىپندارد كه علامه مطلبى نو آورده‌اند ، ولى وقتى كلام ايشان را مىشكافيم ، در مىيابيم كه حرف ايشان چندان هم استوار نيست . اوّلا : تأويل در بيان ايشان به جمل تركيبى بر مىگردد ، زيرا بيانات قرآنى كه\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمستند به آن حقيقت واقعى هستند ، لفظ مفرد نيستند ، بلكه جمل تركيبىاند . پس تأويل پشتوانهء جمل تركيبى مىشود . ثانيا : حرف ايشان به مصالح و مفاسد بازگشت ، كه اين به آيهء  « يَوْمَ يَأْتِي تَأْوِيلُهُ »  هيچ گونه سازگارى ندارد ، و با داستان موسى و خضر هم نمىسازد ، زيرا آنچه خضر تأويل كرد ، تنها مصالح و مفاسد نبود ، بلكه وجه قانونى كارهاى حضرت خضر بود ، و وجهء قانونى عمل ، غير از مصالح و مفاسد است . هر چند مصالح و مفاسد را هم مىگويد ، ولى وجه قانونىاش را نيز مىگويد .\r\nما معتقديم كه كلمهء « تأويل » عموميت دارد . گاهى به « عين » منطبق مىشود و گاهى به لفظ « كلام » زمانى نيز به « رؤيا » اضافه مىشود و . . . كلمهء « تأويل » به تمام اينها اطلاق مىشود . و اگر بتوانيم گسترش و توسعهء يك مفهوم را تأويل بناميم آن گاه تمام آن الفاظى كه در معانيشان توسعه داديم ، در دايرهء « تأويل » داخل خواهند شد .\r\nاگر چيزى مصداق مفهوم مبهمى باشد ، بايد آن مفهوم را توسعه داد . اگر كلامى بخواهد توجيه پيدا كند ، بايد آن كلام را گسترش داد . اگر كلمهء « شمس » توسعهء مفهومى در معنا پيدا نكند ، معنا ندارد كه بر « پيامبر » اطلاق شود . اگر پيامبر ، تأويل شمس است ، بطن شمس است ، پس كلمهء شمس معناى گسترده‌ترى پيدا كرده است كه توانسته بر پيامبر منطبق شود .\r\nمرحوم علامة در آيهء  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  مىفرمايد :\r\nسياق آيه مىفهماند كه بايد بر سر « اللّه » وقف شود همانطور كه مشهور گفته‌اند به دو جهت :\r\n1 - اگر « الرّاسخون » را به « اللّه » عطف بگيريم ، آن وقت  « يَقُولُونَ آمَنَّا »  جملهء استينافيّه مىشود ، بدون « واو » استينافيه و جملهء استينافية بدون « واو » نمىشود .\r\n2 - « يقولون » قطعا به « الرّاسخون » نسبت دارد ، زيرا « اللّه » چنين چيزى نمىگويد ، بلكه راسخون هستند كه  يَقُولُونَ آمَنَّا . . .  آن وقت معنايش اين مىشود كه ايمان ، غير علم است ، و عالمان مىگويند كه ما ايمان داريم به اين كه تمام قرآن از جانب\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nپروردگار مىباشد . و ارزش اين ايمان به آن است كه خودشان معناى آن آيات را نمىفهمند . چون اگر بفهمند در اين صورت ، خود آيات را كه قبول دارند ، ولى اينها مىگويند : هر چه از جانب خدا رسيده است به آن ايمان ، داريم ، هر چند معناى آن را نمىدانيم . اينها روى ايمان تكيه كرده‌اند ، نه روى علم .\r\nبه نظر ما ، دلايل علامه صحيح نيست و معلوم نيست كه مشهور هم اين گونه معنا كرده باشند ، زيرا اوّلا :  « الرَّاسِخُونَ فِي الْعِلْمِ »  با نفهميدن معناى آيات تنافى دارد .\r\nاز طرفى مىگوييد : رسوخ در علم دارند ، و از طرف ديگر مىگويد . معناى آيات متشابه را نمىفهمند . پس اين چه رسوخ در علمى است ؟ ثانيا : اگر راسخون در علم كه طبق روايات ، پيامبر و اهل بيت هستند ، معناى متشابهات را نمىفهمند ، پس چه كسى قرآن را مىفهمد ؟ اصلا اين آيات را براى چه آورده است ؟ قرآن « تبيان كلّ شئى » است ، آن وقت آياتى آورده است ، كه نه ما مىفهميم ، نه پيامبر ، نه اهل بيت ! ؟\r\nثالثا : ايمان - در اين جا - از اين كه با علم همراه باشد ، منافات ندارد ، چه بسا ايمان از روى آگاهى از ايمان بدون علم مهمتر باشد .\r\n\r\nعدم فرق بين علم و ايمان\r\nاصلا اين كه بعضى از بزرگان علم و ايمان را از يكديگر جدا مىكنند ، صحيح نيست ، زيرا ايمان هم خودش نوعى علم است . هر جا ديديم علم و ايمان از يكديگر جداست ، آن جا علم كامل حاصل نمىشود . مثلا مىگويند : فلان دكتر مىداند كه شراب زيان دارد ، با اين حال آن را مىخورد ، پس اين دكتر ، علم دارد ، ولى ايمان ندارد . ما مىگوييم : اين دكتر علم كامل ندارد ، او فقط مىداند كه شراب مثلا براى كبدش مضر است ، امّا اين كه هر چه براى كبد انسان ناگوار است ، نبايد آن را خورد ، علم به آن ندارد . اين بيت از ابن سيناست كه\r\n « اقلل جماعك ما اشتطعت * فانّه ماء الحيوة تصبّ فى الارحام \r\nتا مىتوانى كمتر جماع كن ، زيرا آب حيات است كه در رحمها ريخته مىشود . »\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاز آن طرف ، گفته‌اند كه او هر روز صبح از حمام بيرون مىآيد . كس به او گفت شما چرا به گفتهء خودتان عمل نمىكنيد ؟ او در جواب گفته بود : كه ما از دنيا كيفيّتش را مىخواهيم ، نه كميّت آن را .\r\nاو مىداند كثرت جماع ضرر دارد ، امّا اين كه چيز مضرّ را بايد ترك كرد ، به او علم ندارد . عقيده‌اش اين است كه من هفتاد سال جلو خود را بگيرم و كمتر جماع كنم ، براى اين كه پنج سال بيشتر عمر كنم ، اين پنج سال عمر زياد نمىخواهم حالا كه جوان هستم و قدرت دارم از زندگى لذّت مىبرم .\r\nايمان ؛ يعنى باور ؛ يعنى اذعان ، علم هم ، يعنى باور . پس هر دو يك چيز است و علم كامل است كه ايمان مىآورد . امّا اين كه ايشان فرمودند : جمله استينافيه مىشود ، بدون واو . در جواب مىگوييم چه اشكالى دارد ، در قرآن خيلى موارد داريم كه جملهء استينافيه بدون واو آمده است .\r\nزركشى از تفسير راغب اصفهانى نقل مىكند كه : « عامهء اهل كلام گفته‌اند : كه همهء قرآن بايد معلوم باشد ، و گرنه لازم مىآيد قرآن بىفايده باشد . براى همين « الرّاسخون » را عطف به « اللّه » و جملهء  « يَقُولُونَ آمَنَّا »  را جملهء حاليه گرفته‌اند . » تنها راغب اين استدلال را آورده است و اين گونه نيست كه همين عقيده را « مشهور » نيز گفته باشند .\r\nسيوطى در « الاتقان » سخنانى را شبيه حرف علامه طباطبايى ذكر كرده است . او مىگويد : « و امّا الاكثرون من الصّحابة و التّابعين و اتباعهم و من بعدهم خصوصا اهل السّنّة فدهبوا الى الثّانى اى القول بأنّ التّأويل لا يعلم تأويله الّا اللّه « 1 » ؛ اكثر صحابه و تابعين و پيروان آنها خصوصا اهل سنّت سر لفظ « اللّه » وقف كرده‌اند . » تفسير المنار از ابن تيميّه چنين نقل كرده است : « قول القائل انّ اكثر السّلف على انّ التّأويل لا يعلم تأويله الّا اللّه قول بلا علم ؛ اين كه بعضى گفته‌اند كه تأويل را فقط\r\n\r\n\r\n","description":"","footnote":"\r\n( 1 ) - الاتقان ، سيوطى ، ج 2 .\r\n","page_name":" 200 ","page_number":200},
  {"content":"\r\n\r\nخدا مىداند ، حرف صحيحى نيست « فانّه لم يثبت عن احد من الصّحابة انّه قال انّ الرّاسخون فى العلم لا يعلمون تأويل المتشابه ؛ زيرا ثابت نشده است كه احدى از صحابه گفته باشد كه « راسخون در علم » ، تأويل آيات متشابه را نمىدانند . » طبرى در جامع البيان مىگويد : « جميع ما انزل اللّه من آى القرآن على رسوله - صلّى اللّه عليه و إله و سلم - فانّما انزله عليه بيانا له و لا لامّته و هدى للعالمين و غير جائز ان يكون فيه ما لا حاجة بهم اليه و لا ان يكون فيه ما بهم اليه الحاجة ثمّ لا يكون لهم الى علم تأويله سبيل ؛ جميع آيات قرآن كه بر پيامبر نازل شد ، براى او و امّتش بيان شد كه هدايت براى عالمين باشد . و امكان ندارد در قرآن چيزهايى باشد كه مورد احتياج نباشد ، يا اين كه مورد احتياج باشد ، ولى كسى نفهمد . پس مىفهمند ، لااقّل اين است كه راسخون در علم مىفهمند . » صبحى صالح ، در كتابش به نام « المباحث » از ابو الحسن اشعرى نقل مىكند كه :\r\nبايد بر سر  « الرَّاسِخُونَ فِي الْعِلْمِ »  وقف كنيم نه سر اللّه ، زيرا « الرّاسخون » تأويل متشابه را مىدانند .\r\nدر روايات « 1 » هم دارد كه پيامبر ، افضل راسخون در علم است كه جميع ما انزل اللّه را از تنزيل و تأويل مىداند . بعد از پيامبر ، امير المؤمنين و بعد از او اصياى الهى هستند . در تفسير البرهان ، جلد اول ذيل آيهء مذكور دارد : « نحن الرّاسخوان فى العلم فنحن نعلم تأويله ؛ ما راسخون در علم هستيم ، پس ما علم به تأويل آيات داريم » .\r\nدر روايات دارد : « انّما يعرف القرآن من خوطب به ؛ قرآن را كسى مىفهمد كه مخاطب اوست . » گفتيم كه قرآن ظاهرى دارد كه همه مىفهمند ، پس آياتى را كه مخاطبين قرآن مىفهمند و ديگران نمىفهمند ، غير اين ظواهر است . پس آنها متشابهات را مىفهمند .\r\nخيلىها گمان كرده‌اند كه تأويل ، به آيات متشابه اختصاص دارد . در حالى كه اين\r\n\r\n\r\n","description":"","footnote":"\r\n( 1 ) - در بحار الانوار ، ج 2 ، ص 78 .\r\n","page_name":" 201 ","page_number":201},
  {"content":"\r\n\r\nآيهء كريمه نمىگويد : تأويل براى متشابهات است . در قرآن دارد كه : كسانى كه در قلوبشان زيغ است ، دنبال متشابهات مىروند و تأويلش را نمىدانند . تأويلش را پس از خدا ، فقط راسخون در علم مىدانند . آيه نمىگويد كه محكمات ، تأويل ندارند ، مىگويد : تأويل متشابهات را فقط آنها مىدانند . لذا مىتوان تأويل را به همان معناى عمومى كه ما گفتيم معنا كرد و بگوييم محكمات هم تأويل دارند .\r\nمرحوم علامه هم فرموده‌اند : تأويل در محكمات نيز وجود دارد . البته تأويل به همان معناى اعمّى كه ما گفتيم . پس تأويل ؛ يعنى مصداق ، مرجع شيئى ، توضيح دهندهء شئى ، كه تمام اينها با توسعهء در معنا درست مىشود . « 1 » پس خلاصهء بحث تأويل اين شد كه چهار گفتار در تأويل بيان شده است :\r\n\r\n\r\n","description":"","footnote":"\r\n( 1 ) - شخصى به ابن سيرين گفت : خواب ديدم كه دو قرص نان از سر يك سفره مىخورم . تعبير اين خواب چيست ؟ ابن سيرين گفت : دو تا زن دارى ؟ گفت : بله ، ابن سيرين گفت : مواظب باش اين دو زن ، خواهر رضاعىاند . خوب اين تأويل ، روشنگر خواب اوست .\r\nشخصى به ابن سيرين گفت : خواب ديدم ، خروس همسايه آمد و با نوكش فرش خانهء ما را برد .\r\nابن سيرين گفت : مسجد محّل شما مؤذن دارد ؟ گفت : بله . ابن سيرين گفت : مؤذن فرش شما را دزديده است .\r\nشخصى به ابن سيرين گفت : در خواب ديدم كه چشم راستم از پشت سرم در آمد و از پشت سرم رفت در چشم چپم . ابن سيرين گفت : دو تا پسر در خانه دارى ؟ گفت : بله . ابن سيرين گفت مواظب باش كه روابط نامشروع دارند .\r\nشخصى به ابن سيرين گفت : خواب ديدم كه با موشى نزديكى كردم و از آن موش خرمايى در آمد . ابن سيرين گفت : عيال تو با يك فرد اجنبى رابطه دارد ، ولى فرزندى كه در رحم دارد ، فرزند خودت است .\r\nتمام اين تعبير خوابها و تعبير خوابى كه يوسف در مورد خواب ملك مصر كرد ، همه يك مرجع روشنگر دارند . و تأويل ، آن مرجع روشنگر است . مرجع مىگوييم چون تأويل از « مآل » و « اول » است .\r\nو تعبير روشنگر را به كار مىبريم ، زيرا ، تأويل الكلام و مرجع الكلام ؛ يعنى مرجعى كه وقتى آن جا رفتيم ، حقيقت براى ما منكشف مىشود . البته تاكنون نديده‌ام كسى تأويل را اين گونه معنا كند ، ولى اين تعريفى است كه ما مىگوييم ، منتها اين مرجع روشنگر گاهى به مصداق ، زمانى به رؤيا و گاهى به توسعهء در معنا تغيير پيدا مىكند .\r\nاين توضيح را يادآور شوم كه اساس تعبير خواب بر توسعه استوار است و اساس تأويل كلام هم چيزى جز توسعه نيست . يوسف گاوهاى چاق و لاغرى را كه عزيز مصر در خواب ديده بود ، توسعه مىدهد و به معناى چاقى رفاه و لاغرى تنگى معيشت تعبير مىكند . يا اگر كسى خواب ديد كه گاوى بر او حمله‌ور شده است ، تعبيرش اين است كه گاو مصداق دشمن احمق است .\r\n","page_name":" 202 ","page_number":202},
  {"content":"\r\n\r\n1 - سخن علامه كه به معناى حقايق واقعى گرفتند ، 2 - ابن تيميه به معناى معرفت مصداق گرفتند ، 3 - بعضى به معناى توجيه متشابه گرفتند ، 4 - و برخى ديگر به معناى محمل خلاف ظاهر گرفتند .\r\nامّا ما نظريه پنجمى را يادآور مىشويم كه به غير از حرف ابن تيميّه ، سه نظريه ديگر را در بر مىگيرد . و آن معناى « مرجع روشنگر » است . پس حرف ابن تيميّه باطل است ، زيرا معرفت را به معناى تأويل آورده ، ولى مصداقش اشكالى ندارد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nدرس هيجدهم\r\nمطالبى كه در اين گفتار خواهيم گفت ، دربارهء « نسخ » است ، مسألهء نسخ را بايد از چند جهت مورد بررسى قرار داد . اوّل اين كه : چگونه مىتوان به نسخ در قرآن معتقد بود ، در حالى كه آيات زيادى دلالت مىكنند ، كه قرآن ، كتابى است براى هدايت عموم بشريّت ، تا آنها را از ظلمات به سمت نور هدايت كند .\r\nاگر نسخ در قرآن صحيح باشد ، آيهء منسوخ ، ديگر هيچ گونه استفاده‌اى ندارد و نمىتواند مورد استناد قرار گيرد . هر چند آن آيه ، پيش از نسخ ، مردم را از ظلمات به نور هدايت مىكرد ، ولى با نسخ آن ويژگى خود را از دست داده ، لذا براى هدايت مردمى كه بعد از نسخ آيه آن را مىخوانند ، مفيد نخواهد بود .\r\nدومين بحث قابل توجه در نسخ ، شبهه‌اى است كه هر چند عامّه آن را در باب « بداء » بر شيعه وارد كرده‌اند ، ولى آن را به باب نسخ نيز تعميم داده‌اند . شبههء آنها بر شيعه در بداء اين است كه شيعه قائل به بداء است ؛ يعنى مىگويند در بعضى موارد بايد چنين كارى مىشد ، ولى چون بداء حاصل شد ، ديگر آن كار صورت نگرفت .\r\nاگر سئوال كنيد عيب اين سخن كجاست بايد گفت كه لازمهء بداء اين است كه خدا را جاهل بدانيم ، گويا خدا نمىدانسته كه در آينده چه خواهد شد و چه وضعى پيش خواهد آمد ، لذا اوّل مقصود ديگرى داشته ، به دليل چيزى را كه تصور مىكرد واقع نمىشود ، غرض خود را تغيير داد . از اين جا معلوم شد كه اين شبهه در نسخ هم پيش مىآيد . چون بين نسخ و بداء فرقى نيست ، چرا كه نسخ را در شرعيّات و بداء\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nرا در تكوينيّات به كار مىبرند ، ولى در عين حال ، آن لزوم را براى هر يك از آن دو مىتوان ذكر نمود . قسمت سوم بحث ، بررسى « اقسام نسخ » است كه شيعه با بعضى از اقسام آن به شدّت مخالف است ، و همين طور بسيارى از عامه ، گر چه بعضى هم به آن معتقدند .\r\nامّا قسمت اوّل بحث كه نسخ در قرآن با جهانى بودن هدايت قرآن منافات دارد .\r\nقبل از شروع بحث ، بايد بدانيم نسخ به چه معناست .\r\n\r\nمعناى نسخ\r\nنسخ عبارت است از رفع حكم ثابت و دايم ؛ يعنى برداشتن حكمى كه در ظاهر دايمى و هميشگى است . البته در غير از خدا ، واقعا نسخ متصور است ؛ مثل اين كه قانونگذارى قانونى را به صورت دايمى وضع مىكند ، بعد از مدّتى متوجه مىشود كه اشتباه كرده است . بنابراين ، آن حكم را الغا مىكند . در مورد خداوند ، اين ثبات و دوام واقعى معنا ندارد ، بلكه ثبات و دوام ، انشايى است ؛ يعنى خداوند از اوّل مىدانسته كه در سال فلان اين حكم را نسخ خواهد كرد و حكم ديگرى را به جاى آن مىآورد . پس از اوّل قصد دايمى بودن حكم را نداشته و اين ثبات و دوام ، ظاهرى بوده ، و اين پنداشت ما بوده است كه فكر مىكرديم ، حكم ، دايمى است .\r\nشايد ، پرسيده شود : با توجه به اين كه حكم ، واقعا موقّت است ، پس چرا خداوند حكم را به گونه‌اى بيان مىكند كه در دوام حكم ظهور داشته باشد ؟\r\nجواب اين است كه خداوند بر اساس مصالح و جهاتى اين كار را انجام مىدهد .\r\nشايد مهمترين نكته‌اش اين باشد كه اگر مردم بدانند اين حكم ، موقّت است و به زودى تغيير خواهد نمود ، در عمل كردن به آن ، سست مىشوند ، و اظهار مىدارند مدّتى صبر مىكنيم تا قانون عوض شود ؛ مثل اين كه اگر قانونى بگذارند كه هر كس مىخواهد ساختمانى را بنيان نهد ، بايد فلان مقدار ماليات بدهد ، و اين قانون تا يك سال معتبر است . اين جاست كه مردم مىگويند : ما هم ساختمان را نمىسازيم\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nتا اين كه يك سال بگذرد و بعد از آن بنايمان را مىسازيم . براى همين ، قانون را جورى بيان مىكنند كه مردم خيال كنند حكم ، دايمى است . در حقيقت ، اين نوع بيان حكم ، نوعى توريه است . و توريه به اين معنا ، در ميان عموم مردم وجود دارد ، مواردى ديده مىشود كه انسان ، سخنى بر زبان مىراند كه ظاهرش بر خلاف منظور اوست امّا اظهار نمىكند كه مراد من بر خلاف ظاهر كلام است .\r\nپس « نسخ » حقيقى دربارهء خدا صادق نيست . چنين شبهه‌اى در باب « بداء » نيز وارد مىشود كه بداء ، عبارت است از : رفع يك حقيقت ، پس از تصميم بر ايجاد آن .\r\nو مراد از رفع ، اين نيست كه آن عمل ، موجود شده و سپس آن را از بين مىبريم ، بلكه تنها بر ايجاد آن تصميم داشته‌ايم ، گويى آن را موجودى فرض كرده‌ايم و سپس آن را از ميان بر مىداريم .\r\nدربارهء ذات احديّت ، بداء معنايى ظاهرى دارد كه اين ظاهر نيز ، تحت پوشش يك قانون كلى مىرود . دربارهء انسانها دو نوع متصور است : الف : واقعا از اوّل بنابر ايجاد دارد و هيچ ، احتمال پشيمانى نمىدهد ، در عين حال بعدا پشيمان مىشود ، ب - از اوّل ، بناى محكمى نداشته ، بلكه مىگويد : طبق مصالح و پيش بينيهاى انجام شده ، بايد انجام دهيم ، ولى قطعى نيست . ممكن است بعدا مصلحت ديگرى به وجود آيد كه معارض با مصلحت فعلى باشد . مثلا در روايت داريم كه حضرت امير - عليه السّلام - در جنگ صفين با صداى بلندى فرياد بر آوردند كه امروز ما اصحاب معاويه را شكست مىدهيم ، بعد آهسته فرمودند : ان شاء اللّه كسى پرسيد ، آقا چرا چنين عملى را انجام داديد ؟\r\nفرمود : اصحاب من به من اعتماد دارند ، وقتى اين جمله را مىگويم ، روحيهء آنها قوى مىشود ، پس از آن ، « ان شاء اللّه » را آهسته گفتم تا خلاف واقع نگفته باشم .\r\nپس مىبينيد كه دربارهء امام معصوم نيز اين مسأله اتفاق مىافتد ، ولى دربارهء خدا ، هيچ امكانى ندارد . دربارهء خدا نسخ ، نسخ ظاهرى است همان گونه كه ، بداء نيز ظاهرى است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  « 1 » ؛ ما آيه‌اى را نسخ يا فراموش نمىكنيم ، مگر اين كه آيه‌اى بهتر از او يا مثل او را مىآوريم . » بعضى تصور كرده‌اند كه مراد از آيه ، وجودات و حقايق عينى نيز هست . حتى گفته‌اند : اگر مرجعى يا امامى از دنيا رفت ، خداوند بهتر از آنها يا مثل آنها را به ما عطا مىكند ، امّا اين تصور صحيحى نيست ، زيرا آيه در مورد نسخ است و گفتيم كه نسخ در تشريعيّات وجود دارد ، نه در تكوينيّات . گر چه ، ممكن است ، كسى آن را مجازا استعمال كرده باشد ، ولى حقيقتا نسخ را در تكوينيّات استعمال نمىكنند . از اين گذشته ، در عالم واقع اين حرف استوارى نيست . مگر مىتوان گفت كه حضرت امير از پيامبر بهتر بوده است ، در حالى كه على - عليه السّلام - فرمود : « انا عبد من عبيد محمّد ؛ من بنده‌اى از بندگان حضرت محمّد - صلّى اللّه عليه و إله و سلم - هستم . » به هر حال . ما بايد اشكالى را كه به نسخ و بداء وارد است ، جواب بگوييم زيرا اگر در قرآن به نسخ قائل نباشيم ، مسلما در شرايع قبلى بدان معتقديم .\r\nبه عنوان نمونه : مرحوم آقاى خويى در كتاب « البيان » مواردى از تورات را ذكر كرده‌اند ( و شايد از انجيل هم ذكر كرده باشند ) كه در آنها نسخ واقع شده است .\r\n\r\nنمونه‌هايى از نسخ در تورات\r\n1 - در باب 28 از سفر اعداد ، بند سه تا هفت ، چنين آمده : ايشان را بگو قربانى آتشين را كه براى خدا مىآوريد دو تا خرگوش دو سالهء صحيح و سالم است كه يكى را صبح و دوّمى را بين العشائين مىكشى . كه مراد از بين العشائين ، بين نماز مغرب و عشاء نيست ، چون آنها نماز مغرب و عشا نداشته‌اند . ظاهرا آنها روزى دو مرتبه غذا مىخورند : يك بار عصر و بار ديگر آخر شب ، مراد از بين العشائين وقت بين اين دو وعده غذا بوده است . بعد اين حكم در باب 46 ، بند 13 تا 15 ، نسخ شد . به اين\r\n\r\n\r\n","description":"","footnote":"\r\n( 1 ) - بقره / 106 .\r\n","page_name":" 207 ","page_number":207},
  {"content":"\r\n\r\nصورت كه هر روز يكى را براى خدا قربانى مىكنى و مىسوزانى . قربانى كردن در آن زمان به طريقهء سوزاندن بوده است . البته در خصوصيات تقسيمش هم تفاوتهايى وجود دارد كه در مجال بحث نمىگنجد .\r\n2 - در باب 28 ، بند 9 و 10 ، از سفر اعداد ، آمده : در روز شنبه ، دو خرگوش دو سالهء صحيح قربانى مىكنى . كه اين حكم در باب 46 ، بند 4 و 5 ، نسخ گرديد ، به اين صورت كه 6 خرگوش را بايد روز شنبه قربانى كنى .\r\n3 - در باب 30 ، بند 2 ، از سفر اعداد ، آمده است : اگر كسى براى خدا نذر كند يا قسم بخورد تا جان خود را به تكليفى الزام نمايد . پس كلام خود را باطل نسازد و بايد بر حسب آنچه از دهانش خارج شده ، عمل كند . بعد اين حكم در انجيل متى باب 5 ، بند 33 و 34 ، نسخ گرديده و مىگويد : شنيده‌ايد كه به اوّلين گفته شده است كه قسم دروغ مخور ، بلكه قسمهايت به خدا را وفا كن ، ليكن من به شما مىگويم ، هرگز قسم نخوريد ! 4 - در باب 21 بند ، 23 و 24 تورات دربارهء قصاص چنين آمده است : اگر اذيّتى حاصل شود ، آن گاه جان را در مقابل جان ؛ چشم در مقابل چشم ؛ دندان در مقابل دندان ، دست و پا ؛ در مقابل دست و پا ؛ زخم در مقابل زخم و لطمه را در مقابل لطمه قرار بده .\r\nولى اين حكم در شريعت عيسى در انجيل متى باب 5 بند ، 28 - 29 ، مىگويد :\r\nشنيده‌ايد كه گفته شده است ، چشم در مقابل چشم ؛ دندان در مقابل دندان . لكن من به شما مىگويم با شرير مقاومت مكنيد ، بلكه هر كه به گونهء راست توزد ، طرف ديگر را نيز بياور كه بزند ، و اگر كسى خواست با تو دعوا كند و قباى تو را بگيرد ، عباى خود را هم به او واگذار . پس نسخ در اديان قبلى ، امرى قطعى است .\r\n\r\nحل مسأله نسخ در قرآن\r\nآيات ( تبيان للنّاس )  نَذِيراً لِلْبَشَرِ  ؛   كِتابٌ أَنْزَلْناهُ إِلَيْكَ لِتُخْرِجَ النَّاسَ   ؛  كَافَّةً لِلنَّاسِ  و\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nآيات ديگر نشانگر آن است كه قرآن براى هدايت تمام بشر نازل شده است . آنها را از ظلمات به نور هدايت كند ؛ يعنى قرآن ، كتاب عمل است . حتّى آياتى كه جنبهء تاريخى و داستانى دارند ، آنها هم جنبهء عملى و پند آميز دارند . براى روشن‌تر شدن مطلب نمونه‌اى ذكر مىكنيم :  إِنَّ الصَّفا وَ الْمَرْوَةَ مِنْ شَعائِرِ اللَّهِ ، فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما  « 1 » ؛ صفا و مروه از شعائر الهى هستند ، پس كسى كه مىرود و حج مىكند يا عمره را انجام مىدهد ، اشكال ندارد كه طواف صفا و مروه كند . » گفته‌اند كه طواف ، واجب است ، پس چرا با عبارت لا جناح همراه شده است ، با اين كه لا جناح ؛ يعنى « اشكالى ندارد » و اين تعبير در مورد « امور واجب » به كار نمىرود و عرفيّت ندارد .\r\nدر جواب مىتوان چنين گفت : علّت اين است كه دو تا بت بالاى كوه صفا و مروه وجود داشت ، مسلمانان مىپنداشتند كه با وجود دو بت در بالاى آن كوهها ، چگونه مىتوانيم ، آن كوهها را طواف كنيم . اين آيه در زمانى نازل شد كه هنوز مكه فتح نشده بود بتهاى بت پرستان در بالاى آن دو كوه قرار داشت . آيه تعبير « لا جناح » را آورد تا ياد آور شود كه صفا و مروة از شعائر الهى است ، شما مراسم خود را انجام دهيد و وجود آن دو بت ، نبايد مانع عمل واجب شما شوند .\r\nدربارهء نماز شكسته هم تعبير به « لا جناح » دارد ، در حالى كه نماز شكسته در سفر ، واجب است . ( البته آن هم نكته‌اى دارد كه در محلّش ذكر خواهيم كرد . ) به نظر مىآيد تعبير وجوب از « لا جناح » فقط به مسلمانهاى صدر اسلام اختصاص داشت و امروزه اين تعبير از « لا جناح » براى ما هيچ گونه ثمرى ندارد ، پس چگونه ادّعا مىكنيد قرآن براى همهء بشر فرو فرستاده شده است ؟ جواب اين است كه اين تعبير براى ما نيز استفادهء عملى دارد . اين آيه يك درس كلى به ما مىدهد و\r\n\r\n\r\n","description":"","footnote":"\r\n( 1 ) - بقره / 158 .\r\n","page_name":" 209 ","page_number":209},
  {"content":"\r\n\r\nآن اين است كه هر چه از جملهء شعائر الهى باشد اگر چيزى مانع آن شود نبايد آن را ترك كرد ، بلكه بايد آن را به جا آورد . مثال واضحش همين ضريح ائمّة - عليهم السّلام - است كه از طلا ساخته شده ، و معمولا ساختهء سلاطين است . مثل ضريح امام هشتم - عليه السّلام - كه اوّلين بار توسط سلطان محمود غزنوى ساخته شد كه قبل از آن بقعهء كوچكى بود كه به بقعه‌ها رونيه معروف بوده است . سلطان محمود ، قطعا از جملهء سلاطين عادل نبوده است ، سلاطين ديگر بارگاه قدس حضرت رضا - عليه السّلام - را كاملتر كردند تا به شاه عباس رسيد . او نيز با آن تشكيلات و استبدادى كه داشت ، براى آن حضرت ، ضريح طلا ساخت . حال اگر بگوييم اين ضريحى كه ما بدان دست مىساييم و مىبوسيم ، معلوم نيست شاه عباس هزينهء آن را از كجا به دست آورده است ، شايد زمينش به زور از مردم گرفته باشد ؟ ولى آيه مىگويد : هر چه از جملهء شعائر الهى است ، انجام بده ، و به اين احتمالات توجهى نكن ! ( البته شعائر الهى را مىگوييم ، نه هر چيزى را ) علاوه بر اين ، پيش از اين گفتيم كه قرآن را بايد با ديد هدايتى تفسير كنيم ، و يكى از مبناهاى ديد هدايتى اين بود كه انسان بفهمد قرآن قابل شناخت است ، خود قرآن مىفرمايد :  أَ فَلا يَتَدَبَّرُونَ الْقُرْآنَ  « 1 » ؛ آيا در قرآن تدبّر نمىكنيد . پس معلوم مىشود قرآن قابل شناخت است ، و گرنه امر به تدبّر در قرآن معنا ندارد . بنابراين ، اگر با دقت بدان بنگرى ، اثر و راز آن را در خواهى يافت .\r\nدر بسيارى از آيات قرآن كلمهء « ألا » به كار رفته است ، « الا » ؛ يعنى آگاه باش ! يعنى آيات قرآن براى شناخت است و شناخت هم مقدمهء عمل است .\r\nگفته‌اند : حكمى كه در برهه‌اى از زمان - در صدر اسلام - نافذ بوده و بعد خداوند آن حكم را نسخ كرده ، چه لزومى دارد كه در قرآن باقى بماند ؟ روى همين اشكال ، بعضيها منكر نسخ در قرآن شده‌اند و گفته‌اند ما نسخ در قرآن نداريم ، مگر در جايى كه خيلى صريح باشد . نظير آيهء :  إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ \r\n\r\n\r\n","description":"","footnote":"\r\n( 1 ) - محمّد / 24 .\r\n","page_name":" 210 ","page_number":210},
  {"content":"\r\n\r\n صَدَقَةً  « 1 » ؛ وقتى خواستيد با پيامبر نجوا كنيد قبلش صدقه دهيد .\r\nبعد اين حكم را نسخ كرد و فرمود : خدا از اين حكم در گذشت چون مىداند شماها نمىتوانيد آن را انجام دهيد .\r\nاز كسانى كه اين عقيده را پذيرفته‌اند - كه نسخ وجود ندارد ، مگر در آياتى كه صريح در نسخند - آقاى خويى است . البته ايشان ذكر نكرده‌اند كه به دليل اين شبهه منكر نسخ هستيم ، ولى گويا چنين شبهه‌اى مبناى قول ايشان شده باشد .\r\n\r\nعبارت آقاى خويى راجع به نسخ\r\nايشان در ص 305 البيان مىفرمايند : نسخ شدن حكمى كه در قرآن وجود دارد ، به سه صورت متصور است :\r\n1 - حكمى كه به وسيلهء قرآن ثابت شده است با سنّت و حديثهاى متواتر يا با اجماع قطعى كه كاشف از عقيدهء معصوم باشد ، نسخ شود .\r\nاين قسم نسخ از نظر عقل و نقل اشكالى ندارد ، و اگر در موردى يك چنين نسخى ثابت شود ، بايد از آن پيروى كرد ، امّا نسخ با خبر واحد ثابت نمىشود .\r\n2 - حكمى كه به وسيلهء قرآن ثابت شده است ، به وسيلهء آيهء ديگرى كه نظارت به آيه منسوخ داشته و حكم آن را بيان و روشن مىسازد ، نسخ گردد .\r\nاين نوع نسخ نيز اشكالى ندارد .\r\n3 - حكمى كه به وسيلهء قرآن ثابت شده است با آيهء ديگرى نسخ شود كه آيه ناسخ هيچ گونه نظارت نسبت به آيهء منسوخ نداشته باشد و مبيّن برداشته شدن حكم آن نگردد و تنها اختلاف و تضادّى كه در مفهوم اين دو مشاهده مىشود ، ما را به وجود چنين نسخى رهبرى كند . تحقيق نشان مىدهد كه اين گونه نسخ در قرآن وجود ندارد ، زيرا قرآن هر نوع اختلاف و تنافى را از خود نفى مىكند :  أَ فَلا يَتَدَبَّرُونَ \r\n\r\n\r\n","description":"","footnote":"\r\n( 1 ) - مجادله / 12 .\r\n","page_name":" 211 ","page_number":211},
  {"content":"\r\n\r\n الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  « 1 » آيا در قرآن تدبّر نمىكنند ، كه اگر از سوى غير خدا بود ، در آن اختلافهاى فراوان ديده مىشد ، ولى عدهء زيادى از علماى تفسير و غير تفسير در معانى آيات دقيقا تأمّل ننموده و پندانسته‌اند كه در ميان بسيارى از آيات قرآن تضاد در معنا وجود دارد ، و در اثر اين اشتباه آيهء متأخر را ناسخ آيهء مقدم دانسته و از اين راه ، منافات و تضادّ خيالى را از ميان برداشته‌اند . تا جايى كه بعضى از علما دامنهء تضاد و تنافى را بطورى گسترش داده‌اند كه بين دو آيهء عام و خاص ، و يا مطلق و مقيد كه يكى مبيّن ديگرى است ، اختلاف و تنافى احساس نموده و در همهء موارد ملتزم به نسخ شده‌اند .\r\nاگر گفته شود كه شما با آيهء سورهء نساء دستهء سوم نسخ را نفى كرديد ، ولى دو قسم اوّل و دوّم را چه مىكنيد ؟ شايد جواب آنها اين باشد كه نسخ قسم اوّل از اختلاف در قرآن شمرده نمىشود ، چون قرآن حكمى داشته و سنّت متواتره يا اجماع قطعى آن را نفى كرده است . پس اختلاف در قرآن پيدا نشده امّا در قسم دوّم گر چه خود قرآن آيه را نسخ كرد ، ولى اين را اختلاف در قرآن نمىگويند چون خود آيه صريحا به آيهء منسوخ نظر دارد و لذا اين موارد جزو اختلاف شمرده نمىشود .\r\nبا ملاحظهء حرفهاى آنان در مىيابيد كه به دليل آن كه در قرآن با اختلاف در معنا مواجه نشوند ، نسخ قسم سوّم را در قرآن نفى مىكنند . آية اللّه خويى ( ره ) در جاى ديگر ظاهرا اين مطلب را هم مىفرمايند . كه اگر قرار است ، آيه‌اى بدون صراحت نسخ شود و فقط به دليل منافات با آيات ديگر قائل به نسخ شويم ، پس چرا آن آيهء منسوخ را در كتابى كه قرار است تا ابد مردم را هدايت كند ، آورده‌اند ؟\r\nصاحب « التمهيد » جواب داده‌اند : كه مگر تمام آيات قرآن براى عمل است ، خيلى آيات فقط مىخواهند تاريخ پيامبران و امت پيشين را بيان كنند و اصلا جنبهء عملى ندارند . شايد ذكر آيات منسوخ هم از اين قبيل باشد :\r\n\r\n\r\n","description":"","footnote":"\r\n( 1 ) - نساء / 82 .\r\n","page_name":" 212 ","page_number":212},
  {"content":"\r\n\r\n« لا تنحصر فائدة آية قرآنيّة فى الحكم التّشريعّى فحسب بل التّشريع هدف واحد من اهداف كثيرة و متنوّعة نزل لاجله القرآن الكريم و الدّليل على ذلك ان آيات الاحكام لا تتجاوز الخمس مأة لآية بينما القرآن يربوا آياته على ستّة الاف آية نزلت فى شئون شتّى يجمعها هداية عامّة و معجزة خالدة تحدّى بها القرآن عبر العصور . و ثانيا : كثير من آيات قرآنيّة نزلت لمناسبات خاصّة و شئون ترتبط و احداثا وقتيّة لا تعمّ الاجيال و الاعصار و لا اثر لها فى ما عد الاعجاز التّحدّى العام « 1 » ؛ فايدهء آيهء قرآنى در حكم شرعى منحصر نمىشود ، بلكه تشريع ، هدفى از اهداف گوناگون قرآن است ، و دليلش اين است كه آيات احكام از پانصد آيه تجاوز نمىكند و حال آن كه آيات قرآن بيش از شش هزار آيه است كه در قسمتهاى مختلفى نازل شده است كه جامع همهء اين آيات ، هدايت عمومى مردم و معجزهء جاويدان است كه قرآن به همين آيات تحدّى كرده است .\r\nثانيا : بسيارى از آيات قرآن به سبب مناسبات خاصّة شؤون معين و حوادث زمانى خاص كه اختصاص به همان زمان داشته ، نازل شده است و شامل همهء اعصار و نسلها نمىشود ، بنابراين براى ديگران ثمرى ندارد . هدف فقط صرف اعجاز و تحدّى است . » منظور ايشان اين است كه قرآن مىخواهد مراحل دعوت اسلامى را بگويد ، حوادث تاريخى را يادآورى كند ، مىخواهد به مسلمانها بفهماند كه شريعت اسلامى مرحله به مرحله طى شده است ، در هر زمانى طبق استعداد و گنجايش افراد آن زمان سخن گفته شده است . پس اينها هيچ كدام جنبهء عملى ندارد ، امّا ايشان فرمودند ؛ بسيارى از آيات قرآن جنبهء عملى ندارد ، بلكه هدف ، هدايت عمومى است . عرض مىكنيم مگر هدايت ، جنبهء عملى نيست ؟ هدايت ؛ يعنى كارى صورت گيرد كه جسم و روح آنها تكان بخورد ، به فكر فرو روند ، آيا اينها جنبهء\r\n\r\n\r\n","description":"","footnote":"\r\n( 1 ) - التهميد ، ج 2 ، ص 296 .\r\n","page_name":" 213 ","page_number":213},
  {"content":"\r\n\r\nعملى ندارد ؟ حتما نبايد وضو و غسل باشد تا جنبهء عملى پنداشته شود .\r\nعلاوه بر آن ، ايشان فرمودند : « تجمعها هداية عامه ؛ يعنى هدايت عامة جامع بين اين آيات است . » مىگوييم هدايت عامّه يعنى چه ؟ گويا خود ايشان در ذهنشان اين بوده كه اين آيات جنبهء عملى دارد . و ما احتمال مىدهيم كه اين آيات تنها بيانگر تاريخ نباشد ، بلكه مىخواهد بگويد : در هر كجا خواستيد احكام و دستورهاى اسلام را از اوّل پياده كنيد ، همهء احكام را يك دفعه به آنها نگوييد ، چرا كه ممكن است مردم زير بار نروند ، بلكه احكام را بتدريج به آنها بگوييد .\r\nالبته اين احتمال ممكن است در ابتدا به نظر بعيد آيد ؛ چون در صدر اسلام ، هنوز قانون و دينى ظهور نكرده بود ، بنابراين ، وقتى اسلام طلوع كرد ، بايد احكام را بتدريج ابلاغ نمود ، ولى وقتى همهء قوانين اسلام آمد ، ديگر تدريج براى چه ؟ ولى واقعا بعيد نيست . ابلاغ دين براى مردمى كه نمىفهمند بايد بتدريج صورت گيرد ، زيرا بيان احكام و آيات مسأله‌اى غير از آمدن قانون است .\r\nدر كتاب وسائل « 1 » حديثى از حضرت صادق - عليه السّلام - نقل شده است كه فرمود :\r\nمانند آن شخص مسلمانى كه مىخواست همسايهء مسيحىاش را مسلمان كند ، نباشيد كه وقتى مرد مسيحى اسلام را قبول كرد ، هنگام سحر ، نصرانى تازه مسلمان ، ديد در خانه‌اش را مىكوبند ، متحيّر و نگران پرسيد : كيستى ؟ مرد مسلمان خودش را معرفى كرد و گفت : زود لباست را بپوش تا براى نماز به مسجد برويم ، مرد تازه مسلمان براى اولين بار در عمرش وضو گرفت و با هم وارد مسجد شدند ، آن قدر نماز نافله خواندند تا اذان صبح شد ، نماز صبح را خواندند و مشغول دعا و تعقيب بودند تا هوا كاملا روشن شد . تازه مسلمان حركت كرد تا به خانه‌اش برود كه مرد مسلمان گفت : كجا مىروى بنشين و قرآن بخوان ، و من توصيه مىكنم امروز نيّت\r\n\r\n\r\n","description":"","footnote":"\r\n( 1 ) - وسائل ، ج 2 ، ص 494 ؛ ح 3 و ح 9 .\r\n","page_name":" 214 ","page_number":214},
  {"content":"\r\n\r\nروزه كن ، نمىدانى چقدر روزه فضيلت دارد ؟ نزديك ظهر شد ، گفت صبر كن چيزى به ظهر نمانده ، نماز ظهرت را در مسجد بخوان ، بعد از ظهر به او گفت : صبر كن طولى نمىكشد كه وقت فضيلت نماز عصر مىرسد ، آن را هم در وقت فضيلتش بخوانيم . بعد از خواندن نماز عصر گفت : چيزى از روز ، باقى نمانده است بمان تا نماز مغرب . تازه مسلمان ، بعد از نماز مغرب حركت كرد كه به خانه برود تا افطار كند كه رفيق مسلمانش گفت : يك نماز بيشتر نمانده و آن نماز عشاست ، صبر كن ! تا يك ساعت ديگر وقت فضيلتش مىرسد ، آن را هم مىخوانيم و مىرويم . وقت نماز عشا رسيد نماز را خواندند و تازه مسلمان به خانه‌اش رفت . فردا شب دوباره تازه مسلمان هنگام سحر صداى در را شنيد ، پرسيد : كيست ؟ گفت : من فلان همسايه‌ات هستم زود وضو بگير و لباس بپوش تا به اتفاق به مسجد برويم .\r\nتازه مسلمان گفت : من همان ديشب كه از مسجد برگشتم ، از اين دين هم برگشتم برو يك آدم بيكارتر از من پيدا كن كه كارى نداشته باشد و بتواند وقت خود را در مسجد بگذراند . من آدمى فقير و عيالمندم ، بايد دنبال كار و كسب روزى بروم .\r\nمىبينيد كه اين مرد مسلمان احكام شريعت را به مرد تازه مسلمان مىگفت ، حالا يا واجب يا مستحب ، ولى با اين حال امام فرمود : اين كار را نكنيد همهء احكام را يك دفعه به آنها نگوييد ، هر چند اين داستان راجع به مستحبات بوده ، ولى ملاكش يكى است . چون يكى از گناهان كبيره آن است كه انسان آن قدر به خودش فشار و سختى وارد آورد كه از دين برگردد . پس وقتى راجع به خود انسان اين حكم صادق باشد ، راجع به گفتن احكام به ديگرى نيز همين طور خواهد بود .\r\nبنابراين ، تمام آيات در هر زمان قابل استفادهء عملى هستند ، يعنى هر چند حكم ، نسخ شده ، ولى در عين حال ، ملاك حكم باقى است ؛ يعنى در هر زمان كه عده‌اى بخواهند براى خود شيرينى با رهبر درگوشى صحبت كنند ، و بعد از اين جريان ، سوء استفاده كنند ، بايد براى صحبت كردن با رهبر ، قانونى وضع شود تا هر كسى نتواند به سادگى با رهبر درگوشى صحبت كند .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nحتى اين آيه - 13 مجادله - صريحا نسخ شده است . آيه چنين است :  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ  اى مؤمنين ! وقتى خواستيد با رسول خدا نجوا كنيد ، از پيش ، صدقه دهيد كه اين براى شما بهتر و پاك كننده‌تر است و اگر پول نداريد خدا غفور و رحيم است ، نمىخواهد پول بدهيد » .\r\nحكم ، از اول مقدارى سست است ، چون مىفرمايد اگر پول نداريد ، مهم نيست ؛ خدا مىبخشد بعد مىفرمايد : شما اكراه داشتيد ، پول بدهيد . حالا كه اين كار را انجام نداديد ، خدا هم بخشنده و مهربان است - پس اقامهء نماز كرده ؛ زكات داده و مطيع خدا و رسولش باشيد .\r\nدوّم اين كه : مىگويد حالا كه ترسيديد پول بدهيد و خدا هم توبه را قبول كرد . . .\r\nمعلوم است ملاكها هنوز باقى است و شما آن را ناقص انجام داده‌ايد .\r\nسوم اين كه : حالا كه پول نمىدهيد ، پس نماز بخوانيد و زكات دهيد و . . . ؛ يعنى نجوا كردن ، هيچ ثمره‌اى ندارد . به پا خيزيد ! او و خدايش را اطاعت كنيد ، نماز بخوانيد ، زكات بدهيد و . . . اين حكم ، نظير ادّلهء « حرج » است ؛ يعنى چون حرج دارد ، حكم نيست ، اين غير نسخ است .\r\nاين آيه را تمام موافقان و مخالفان قطعى و حتمى برداشت كرده‌اند كه جزو نسخ است ، ولى نگارنده مىگويد : آيه شبيه آيهء « حرج » است و نمىتوان آيهء « حرج » را ناسخ شمرده چرا كه خدا در آغاز مىگويد وضو بگير ! بعد مىگويد وضوى « حرجى » لزومى ندارد . چگونه اين آيه ناسخ وجوب وضو نيست ، آيهء مورد بحث هم ناسخ حكم قبلى نيست . تنها الزام حكم را بر مىدارد ، زيرا آنها هنوز آمادگى لازم را ندارند و حكم به عنوان حرج بر آنها صورت مىپذيرد .\r\nبر فرض كه نسخ باشد ، با اين حال ، خداوند ملاك عامى را به ما ارائه مىدهد كه در هر زمان مردم براى رهبر ايجاد مزاحمت مىكنند بگوييد : بايد صدقه دهيد ، تا با او گفتگو كنيد . بعد بنابراين ، دستور ، عام است در تمامى اعصار كاربرد دارد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nدرس نوزدهم\r\n\r\nكلام شيخ صدوق در نسخ و بداء\r\nمرحوم صدوق در كتاب توحيد مىفرمايند : « ليس البداء كما يظنّه جهّال النّاس بانّه بداء ندامة تعالى اللّه عن ذلك ، و لكن يجب علينا ان تقرّ للّه عزّ و جلّ بانّ له البداء ، معناه انّ له ان يبدأ بشيئى من خلقه فيخلقه قبل شيئى ثمّ يعدم ذلك الشيئى و يبدأ بخلق غيره او يأمر بأمر ثمّ ينهى عن مثله اوينهى عن شيئى ثمّ يأمر به مثل ما نهى عنه ، و ذلك مثل نسخ الشّرايع و تحويل القبلة و عدّة المتوفّى عنها زوجها « 1 » ؛ بداء ، آن طورى كه جهّال - مراد عامه است - مىپندارند بداى ندامت و پشيمانى نيست .\r\nخداوند بالاتر از آن است كه پشيمان شود ، ولى بر ما واجب است كه اقرار كنيم براى خدا بداء وجود دارد ، امّا معناى بداء اين است كه خدا مىتواند ، خلقت يك شئى را قبل از شيئى ديگر شروع كند ، و بعد ، آن شيئى را قبل از تمام شدنش از بين ببرد و آفرينش ديگرى را به وجود آورد . يا اين كه امر كند به چيزى و بعد ، از مثل همان چيز نهى كند ، يا نهى از شيىاى كند و بعد امر به مثل آن شيىاى كه از او نهى كرده بود ، بكند ، و اين مثل نسخ شرايع است كه مثلا : با آمدن « عيسى » دين « موسى » و با آمدن اسلام ، دين مسيح نسخ شد ، و همانند تغيير قبله از بيت المقدس به كعبه ، و حكم عدّهء زنى كه شوهرش مرده است » « 2 » .\r\n\r\n\r\n","description":"","footnote":"\r\n( 1 ) - توحيد صدوق ، ص 335 .\r\n( 2 ) - اين مسأله را در ابتدا عرض كنم كه حكم عدهء وفات ، نسخ نشد و برخى به تبعيّت از روايت ، اين حكم\r\n","page_name":" 217 ","page_number":217},
  {"content":"\r\n\r\nمرحوم صدوق ، ادامه مىدهد : « . . . فمن اقرّ للّه عزّ و جلّ بانّ له ان يفعل ما يشاء و يعدم ما يشاء و يخلق مكانه ما يشاء و يقدّم ما يشاء و يؤخّر ما يشاء و يا مر بما شاء كيف شاء فقد اقرّ بالبداء و ما عظّم اللّه عزّ و جلّ بشيى افضل من الاقرار بانّ له الخلق و الامر ، و التّقديم و التّأخير ، و اثبات ما لم يكن و محوما قد كان ، و البداء هو ردّ على اليهود لانّهم قالوا : انّ اللّه قد فرغ من الامر ، فقلنا : انّ اللّه كلّ يوم فى شأن يحيى و يميت و يرزق و يفعل ما يشاء ، و البداء ليس من ندامة و انّما هو ظهور امر ، يقول العرب : بدالى شخص فى طريقى اى ظهر ، قال اللّه عزّ و جلّ : « و بدالهم من اللّه ما لم يكونوا يحتسبون » اى ظهر لهم ، و متى ظهر اللّه تعالى ذكره من عبد صلة لرحمه زاد فى عمره ، و متى ظهر له منه قطيعة لرحمه نقص من عمره ، و متى ظهر له من عبد اتيان الزّنا نقص من رزقه و عمره ، و متى ظهر له منه التّصفّف عن الزّنا زاد فى رزقه و عمره ؛ پس هر كسى كه اقرار كند خداوند - عزّ و جلّ - هر كارى بخواهد ، مىتواند انجام دهد و هر چه را بخواهد ، مىتواند معدوم كند و جاى آن را چيز ديگرى بيافريند ، هر چه را بخواهد ، مقدم مىكند و هر چه را بخواهد ، مؤخّر مىكند . به هر چه بخواهد امر مىكند . هر طورى كه بخواهد ، اراده نمايد .\r\nپس چنين شخصى به بداء اقرار كرده ، و هيچ تعظيمى براى خدا بالاتر از اين نيست كه اقرار كنيم : خلق و امر به دست اوست و هر كارى بخواهد مىتواند انجام دهد . تقديم و تأخير به دست اوست . اثبات آنچه نبوده و محو آنچه بوده ، به دست\r\n\r\n\r\n","description":"","footnote":"\r\nرا نيز منسوخ مىدانند . در قرآن دو آيه است كه دو حكم متفاوت را بيان مىكند . در آيهء 234 سورهء بقره مىگويد : عدهء وفات زن چهار ماه و ده روز است و در آيهء 241 سورهء بقره مىگويد : زن تا يك سال حق مسكن دارد . اين آيه ربطى به عدّه ندارد ، ولى آنها از اين آيه استفاده كرده‌اند كه عده‌اش يك سال است ، و بعضى چون ديده‌اند كه منسوخ بعد از ناسخ ذكر شده است ، اين مسأله را دليل عدم نظم الهى آيات قرآن دانسته‌اند ! علت اين كه آنها مىگويند حكم عدهء وفات ، نسخ شده ، رواياتى است كه در اين باب آمده است . البته بعضى از روايات مربوط به آن هم معتبر است ، ولى ميزان عمل به روايت اطمينان داشتن به روايت است نه وثوق به شخص راوى ، همچنين گفتيم كه اين دو آيه به هم ربطى ندارند ، تا يكى ناسخ ديگرى باشد . حكم آيهء اوّل مربوط به زنان است كه بايد چهار ماه و ده روز عدّة نگه دارند ، و حكم دوم به مردان ارتباط دارد كه بايد وصيّت كنند همسرانشان تا يك سال در خانه بمانند ؛ يعنى حق مسكن دارند .\r\n","page_name":" 218 ","page_number":218},
  {"content":"\r\n\r\nاوست . و بداء ردّ بر يهود است ، زيرا آنها مىگفتند : خدا كارهايش را كرده و تمام شده ( نظر عقيدهء مفوّضه و گروهى از معتزله ) . ما در جواب يهود مىگويم : خدا هر روز كار تازه‌اى مىكند ، زنده مىكند و مىميراند ، روزى مىدهد و هر كارى بخواهد انجام مىدهد ، بداء ، بداى ندامتى نيست ، بلكه امر تازه‌اى ظاهر شده است . عرب وقتى مىگويد : بدالى شخص فى طريقى ؛ يعنى شخص در مقابل من ظاهر شد ، نه اين كه شخصى پشيمان شد . خداوند - عزّ و جلّ - مىگويد : و ظاهر شد براى آنها از جانب خدا آنچه را كه فكرش را نمىكردند . زمانى كه براى خداوند « ظاهر » شود كه بنده‌اى صلهء رحم كرده ، به عمرش مىافزايد . زمانى كه براى خدا ظاهر شد بنده‌اى قطع رحم كرده ، از عمرش مىكاهد . زمانى كه براى خدا ظاهر شود بنده‌اى زنا كرده ، از عمر و روزى او مىكاهد و وقتى براى خدا ظاهر شد كه او خود را از زنا حفظ كرده ، بر عمر و روزى او مىافزايد .\r\nبعد مىفرمايد : « و من ذلك قول الصّادق - عليه السّلام - ما بد اللّه بداء لما بدا له فى اسماعيل ابنى ، يقول : ما ظهر للّه امر كما ظهر له فى اسماعيل ابنى اذ اخترمه قبلى ليعلم بذلك انّه ليس به امام بعدى ؛ و از مصاديق بداء كلام حضرت صادق - عليه السّلام - است كه فرمودند : بدايى مثل بدايى كه دربارهء پسرم اسماعيل شد ، وجود ندارد ، چون اسماعيل را خدا قبل از من از دنيا برد ، تا اعلام كند كه بعد از من او امام نيست . » بعد مرحوم صدوق روايت ديگرى نقل مىكند :\r\nو قد روى لى من طريق ابى الحسين الاسدىّ رضى اللّه عنه فى ذلك شيئى غريب و هو انّه روى انّ الصّادق - عليه السّلام - قال : ما بد اللّه بداء كما بدا له في اسماعيل ابى اذا امر اباه ابراهيم بذبحه ثمّ فداه به ذبح عظيم ؛ امام صادق - عليه السّلام - فرمودند : « بدايى براى خدا حاصل نشد ؛ مانند بدايى كه دربارهء پدرم اسماعيل وارد شد ، زمانى كه خدا به ابراهيم » - عليه السّلام - امر به ذبح اسماعيل نمودند و بعد در مقابل ذبح او ، گوسفند بزرگى را فدا كرد . » مقصود از ذكر كلام شيخ صدوق اين بود كه بگوييم كلام ما دربارهء نسخ است و\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nنسخ و بدا دو چيز متفاوت است ، ولى عامه اشكالى را در بداء وارد كرده‌اند كه در نسخ همچنين است . در نتيجه ، كسانى كه از اين اشكال جواب داده‌اند ؛ مثل مرحوم صدوق باب نسخ و بداء را يكى گرفته و جواب واحدى براى هر دو داده‌اند .\r\n\r\nاشكال ديگر بر نسخ\r\nبرخى ديگر در مسأله نسخ اشكال كرده‌اند كه قرآن مىگويد :  أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  آيا در قرآن تدبّر نمىكنند ، اگر قرآن از طرف غير خدا بود ، همانا در آن اختلاف زيادى ديده مىشد . » در نتيجه قرآن ، وجود اختلاف در قرآن را نفى كرده است ، و اگر نسخ در قرآن وجود داشته باشد ، موجب اختلاف در قرآن مىشود ، زيرا ناسخ و منسوخ با هم اختلاف دارند .\r\nجواب اين شبهه بسيار واضح است ، زيرا آيهء ناسخ اگر صريحا نظر بر منسوخ داشت ، اين امر ديگر منافات و اختلاف نيست . مثل اين كه كسى حرفى زده ، بعد مىگويد : آن حرف قبلى تا حالا معتبر بود ، از اين به بعد اعتبارى ندارد . اين مسأله را اصلا اختلاف و منافات نمىگويند .\r\n\r\nاشكال سوم\r\nالبته اين اشكال ، به قرآن اختصاص ندارد ، بلكه روايات را هم در بر مىگيرد و اشكال اين است كه اگر نسخ موجود باشد ، مردم دچار حيرانى مىشوند ، آنها فكر مىكنند اين آيهء منسوخ حكمش از محكمات است ، لذا به آن عمل مىكنند ، ولى بعد مىفهمند كه اشتباه كرده‌اند ، چرا كه همهء مردم كه نمىتوانند ناسخ را از منسوخ و محكم را از متشابه تشخيص دهند .\r\nجواب اشكال اين است كه فهم آيات و احكام الهى تخصّص مىخواهد . همانطور كه يك مجتهد براى استنباط حكم شرعى تمام قرآن و روايات را جستجو مىكند تا دليل خاصى يا مقيّدى وجود نداشته باشد ، بايد تفحّص كند كه اين حكم\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nنيز ، دليل ناسخى نداشته باشد . پس از همهء اين كند و كاوها مجتهد مىتواند فتوا دهد .\r\n\r\nنسخ در اصول و نسخ در علوم قرآنى\r\nدر كتابهاى اصولى گاهى دربارهء نسخ بحث مىشود كه با آنچه در علوم قرآنى است تفاوت دارد ؛ مثلا در علم اصول مىگويند : اگر « خاص » قبل از « عام » باشد آيا عام ، ناسخ خاص است يا نه ؟ امّا در علوم قرآنى نسخ تلاوت و محتوا مورد بررسى قرار مىگيرد . بحث نسخ در اصول يك بحث كلّى است كه نسخ در روايات را هم شامل مىشود ، امّا بحث نسخ در علوم قرآنى فقط به آيات قرآن مربوط است .\r\n\r\nاقسام نسخ\r\nنسخ اقسامى دارد :\r\n1 - نسخ تلاوت و نسخ حكم : آيه‌اى نازل شده است كه حكمى را بيان مىكند .\r\nبعد از مدتى اين حكم نسخ و آيه هم از ميان آيات قرآن برداشته مىشود .\r\nما هرگز به چنين نسخى باورمند نيستيم ، زيرا علاوه بر اجماع شيعه ، قرآن نيز به صراحت مىگويد كه :  لا يَأْتِيهِ الْباطِلُ  ،  إِنَّا لَهُ لَحافِظُونَ  و آيات و ادلهء ديگرى كه دربارهء حفظ قرآن از « باطل » بيان كرديم ، اين دسته از نسخ را منع مىكند .\r\nامّا عامه مىگويند : نسخ تلاوت در قرآن اتفاق افتاده است و رواياتى نيز نقل كرده‌اند كه بر اين معنى دلالت دارد ؛ مثلا از ابو بكر نقل مىكنند كه گفته است : « كنّا تقرا لا ترغبوا عن آباءكم فانّه كفر ؛ ما در قرآن مىخوانديم كه از پدرانتان اعراض نكنيد كه كفر است . » ولى ديگر اين آيه در قرآن نيست . البته اينها به نسخ حكم معتقد نيستند ، ولى معلوم است ، وقتى آيه از قرآن برداشته شد ، حكمش نيز از ميان مىرود ، لذا عامه اين حكم را هم اكنون قبول ندارند .\r\nسيوطى در « الاتقان » و زرقانى در « مناهل العرفان » احاديثى در اين زمينه ذكر كرده‌اند ، از جمله اين حديث كه عايشه مىگويد : « كان فى ما انزل من القرآن عشر\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nرصنعات معلومات يحرّمن ؛ از آياتى كه در قرآن بود اين آيه بود كه هر كس ده دفعه معيّن بچه را شير دهد ، موجب حرمت مىشود . » بعد مىگويد : اين آيه نسخ شد به آيهء ديگرى كه فرمود : « به خمس معلومات يحرّمن ؛ با پنج دفعه شير دادن حرمت رضاعى حاصل مىشود . » بعد عايشه مىگويد : زمانى كه پيامبر از دنيا رفت اين آيهء پنج دفعه در قرآن بود ( يعنى بعد از پيامبر اين آيه را از قرآن برداشتند . ) « 1 » يا مثلا از انس نقل مىكنند كه مىگويد : آيهء « بلّغوا عنّا قومنا انّا لقينا ربّنا فرضى عنّا و ارضانا » جزو آيات سورهء جن بوده ، اما بعدا از قرآن برداشته شده است . عمر مىگويد : در قرآن آيهء « رجم » بوده كه بعد برداشته شده است .\r\nاز ابّى نقل شده كه سورهء احزاب ؛ مثل سورهء بقره طولانى بود و آياتش را برداشتند تا بدين اندازه رسيد .\r\n« سرخسى » در كتاب اصولش حديثى را از عايشه نقل مىكند و مىگويد : « ما اين مسأله را نمىپذيريم . عايشه مىگويد : صحيفه‌اى كه در آن آيات قرآن بود ، زير تخت پيامبر بود . وقتى پيامبر از دنيا رفت و ما مشغول دفن پيامبر شديم « 2 » موريانه‌اى آمد و قسمت زيادى را خورد و رفت ! مىبينيد كه تا چه اندازه اين سخنان ، نامعقول است ، مگر تمام قرآن فقط در آن صحيفه بوده ، قرآن در قلوب مؤمنين حفظ شده بود .\r\nبه هر حال از اين گونه سخنان رطب و يابس در كلام « عامه » فراوان است كه ما هيچ كدام ام از آنها را نمىپذيريم .\r\n2 - نسخ تلاوت بدون نسخ حكم - يعنى هر چند حكم باقى است ، ولى تلاوتش از قرآن برداشته شده است ، مانند « رجم » كه عمر نقل كرده بود در قرآن بوده و برداشته شده ، ولى حكمش همچنان باقى است .\r\n\r\n\r\n","description":"","footnote":"\r\n( 1 ) - عجيب است كه عامه اين همه به شيعه نسبت تحريف قرآن مىدهند ، ولى خودشان دربارهء قرآن چه چيزهايى كه نمىگويند .\r\n( 2 ) - اصلا عايشه در دفن پيامبر نقش نداشت ، پيامبر را على - عليه السّلام - و اسماء دفن كردند .\r\n","page_name":" 222 ","page_number":222},
  {"content":"\r\n\r\nما اين دسته از نسخ را نيز قبول نداريم ، به همان دليلهاى پيشين كه دربارهء صيانت قرآن از اشتباه و باطل بيان كرديم ، ولى بسيارى از عامه آن را پذيرفته‌اند .\r\nاز جمله گفته‌اند : در قرائت ابن مسعود كفارهء قسم به اين صورت در قرآن بوده :\r\n« فصيام ثلاثة ايّام متتابعات » . كه حكمش البته همين است ، ولى تلاوت خود آيه ، نسخ شده است . سرخسى اين روايت را در اصولش نقل و ردّ كرده است ، ولى بسيارى از علماى عامه بدان معتقدند .\r\n3 - نسخ حكم به تنهايى : حكم به تنهايى نسخ شده است ، ولى تلاوت همچنان بر حال خود باقى است . اين دسته از نسخ دو گونه است :\r\nيكى اين كه : آيهء ناسخ صريحا به آيهء منسوخ نظر دارد . دوّم اين كه : آيهء ناسخ به آيهء منسوخ نظر صريحى ندارد ، ولى معناى دو آيه تنافى دارند .\r\nنسخ قسم اوّل را كه آيهء ناسخ نظر به آيهء منسوخ داشته باشد ، همهء آقايان قبول كرده‌اند حتى منكران قسم دوّم نسخ ( مثل مرحوم آقاى خويى « ره » ) قسم اول را قبول دارند ، و مثال روشن آن همان آيهء نجواست كه پيش از اين گفتيم هر چند حكم از بين رفته ، ولى ملاك حكم همچنان باقى است . و آيهء :  أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ  مثل آيهء « لا حرج » است . اگر حكمى به سبب « حرج » از بين رفت ، اين امر را نسخ نمىگويند .\r\nبه هر حال ما قصد نداريم ، در چنين نسخى هم اشكال كنيم ، بلكه به وجود آيه‌اى در قرآن كه قطعا حكم نسخ شده باشد ، يقين نداريم قسم دوّم را كه آيهء ناسخ به آيهء منسوخ نظر ندارند و تنها به صرف منافات در معناى دو آيه يكى را ناسخ ديگرى شمرده‌اند ، عدهء زيادى از عامه و خاصّة اين قسم را پذيرفته‌اند . در كتابهاى اهل تسنّن مثل « الاتقان » سيوطى و « البرهان » زركشى و « مناهل العرفان » زرقانى ، غالب آياتى را كه ذكر كرده‌اند ، گفته‌اند : اين آيه به واسطهء فلان آيه نسخ شده است .\r\nآقاى خويى در « البيان » بسيارى از آيات را به صورت نقل از « آنها » آورده ، ولى خودش اين قسم را قبول ندارد و مىفرمايند : فقط بين اين آيات منافات است ، امّا\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nنظر ندارد به اين كه آيهء اوّلى حكمش از بين رفته است .\r\nما تا آن جا كه فحص و تتّبع كرده‌ايم ، آياتى را كه « آنها » به عنوان نسخ ذكر كرده‌اند ، معناى نسخ نمىدهد . بنابراين ، قسم دوّم نسخ را مورد پذيرش قرار نمىدهيم .\r\nنسخى كه ما بدان يقين داريم ، نسخ شرايع است . شريعت موسى با آمدن شريعت عيسى نسخ شد . شريعت عيسى با آمدن شريعت پيامبر نسخ شد . پس نسخ قوانين بوده است . قوانين دين يهود از بين رفته و قوانين دين مسيح به وجود آمد ، و قوانين دين مسيح هم با آمدن قوانين اسلام نسخ شد ، ولى اين كه هر دو قانون در قرآن وجود داشته باشد و يكى ناسخ ديگرى ، چنين مسأله‌اى نداريم . مثالى كه براى نسخ قسم دوّم زده‌اند حكم عدّه وفات است كه در اين زمينه روايت هم داشتيم كه « نسخ » است ، و گفتيم اين دو حكم هيچ گونه تنافى ندارند و نسخى در كار نيست . و تنها ملاك عمل ما به روايت ، « وثوق به روايت » است ، نه « وثوق به راوى » .\r\nدر بحار الانوار ، جلد 92 ، روايات معتبرى نقل شده كه بعض آيات قرآن حذف شده است ، ولى هيچ يك از اين روايات معتبر را نمىپذيريم ، چون با براهين ما منافات دارند و ما به روايت وثوق نداريم .\r\nامّا مواردى را كه به عنوان احكام « منسوخ » شمرده‌اند .\r\n1 - در سورهء بقره دارد :  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ  « 1 » ؛ مشرق و مغرب مال خداست ، پس به هر طرف روى كنيد ، خدا آن جاست . » گفته‌اند : اين دستور و حكم قبله است ؛ يعنى قبلهء خاصى نداريم و به هر طرف نماز خوانديد صحيح است . بعد اين آيه نسخ شد به آيهء :  وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  « 2 » ؛ هر كجا هستيد ، به همان طرف رو كنيد . » و بعضى گفته‌اند به\r\n\r\n\r\n","description":"","footnote":"\r\n( 1 ) - بقره / 110 .\r\n( 2 ) - بقره / 146 .\r\n","page_name":" 224 ","page_number":224},
  {"content":"\r\n\r\nوسيله آيهء :  فَوَلِّ وَجْهَكَ شَطْرَ الْمَسْجِدِ الْحَرامِ  « 1 » نسخ شده و تاريخ آن را هم بيان كرده‌اند .\r\nشيعه هم اين روايت را دارد كه جبرئيل آمد و دست پيامبر را گرفت و چرخاند ، و طورى برگشت كه مردها جاى زنها قرار گرفتند .\r\nولى اگر دقت كنيم ، منافاتى بين اين آيات نيست . للّه المشرق و المغرب ؛ يعنى هر طرف رو كنيد خدا هست ، مىخواهد بگويد : اگر ما يك جهت را قبله قرار داديم ، خيال نكنيد خدا فقط آن جا هست و در جهات ديگر نيست .\r\nظاهرا در توحيد صدوق روايتى است كه پيامبر اكرم شخصى را ديد كه دستش را بالا گرفته و با صداى بلند فرياد مىزند و خدا را مىطلبد . پيامبر بر پشت دستش زد و فرمود : دستت را پايين بينداز و صدايت را هم پايين بياور ، مگر خدا بالاست كه دستهايت را بلند كردى . پيامبر با اين كار به او فهماند كه خدا فقط در آسمان نيست .\r\nچون او تازه مسلمان بود ، هنوز خدا را نمىشناخت ، خيال مىكرد خدا بالا نشسته است . او را بايد بيدار كرد كه خدا همه جا هست . هر چند ما روايات زيادى داريم كه موقع دعا كردن دستها را بلند كنيد ، در دعا داريم « اليك يا ربّ نصبت وجهى و اليك يا ربّ مددت يدى » « 2 » يا در قنوت دستور داده‌اند : دستها را به سوى آسمان بلند كنيد . و اين روايات با كلام پيامبر منافات ندارد . در موقعيتى پيامبر اين سخنان را ياد آور شد كه اگر آن را متذكر نمىشد موجب اشتباه ديگران مىشد .\r\n2 - آيهء ديگرى را كه گفته‌اند حكمش نسخ شده ، آيهء :  كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى  « 3 » ؛ قصاص در قتل بر شما واجب شد ، حرّ در مقابل حرّ ، عبد در مقابل عبد و زن در مقابل زن » .\r\nگفته‌اند اين آيه به آيهء :  كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ \r\n\r\n\r\n","description":"","footnote":"\r\n( 1 ) - سوره بقره آيه 145 .\r\n( 2 ) - دعاى كميل .\r\n( 3 ) - بقره / 174 .\r\n","page_name":" 225 ","page_number":225},
  {"content":"\r\n\r\n بِالْأَنْفِ  « 1 » نسخ شده است ، زيرا آيهء قبل مىفرمايد : حرّ در مقابل حرّ و عبد در مقابل عبد وزن در مقابل زن قصاص مىشود . پس حرّ را در مقابل عبد و مرد را در مقابل زن قصاص نمىكنند ، ولى در اين آيه بيان مىنمايد كه : نفس در مقابل نفس قصاص مىشود ، چه حرّ در مقابل عبد باشد چه در مقابل حرّ ، مرد در مقابل زن باشد يا زن در مقابل زن .\r\nبه اعتقاد ما ، اين آيه هم نسخ نشده ، بلكه آيهء اوّل خاص است و مبيّن و آيهء دوم ، عام است و مبيّن .\r\nدر واقع ، آيهء اوّل معناى آيهء دوم را تفسير مىكند كه مراد ما از « النفس و بالنفس » ؛ يعنى حرّ در مقابل حرّ ، عبد در مقابل عبد و زن در مقابل زن است .\r\n3 - برخى ديگر گفته‌اند : آيهء :  كُتِبَ عَلَيْكُمُ الْقِصاصُ  « 2 » با آيهء :  فَمَنْ عُفِيَ لَهُ مِنْ أَخِيهِ شَيْءٌ  « 3 » نسخ شده است ، زيرا  « كُتِبَ عَلَيْكُمُ الْقِصاصُ »  قصاص را واجب كرده ، ولى آيهء بعد مىگويد : تو حق عفودارى ؛ يعنى قصاص واجب نيست . پس وجوب قصاص نسخ شده است .\r\nاين هم مردود است چرا كه  « كُتِبَ عَلَيْكُمُ الْقِصاصُ »  به معناى وجوب قصاص نيست ، بلكه به معناى اين است كه قانون قصاص نوشته شده ، ولى وجوبى ندارد ، عدم وجوب قصاص از قطعيّات دين است . آيهء دوّم مىگويد : اگر عفو كرديد ، ديگر حق قصاص نداريد . درست مثل آيهء :  مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً  « 4 » ؛ هر كه مظلوم كشته شود ، ما به ولىّ دم حق داديم » ؛ كه اگر خواست قصاص كند و اگر خواست ببخشد و ديه بگيرد . پس حرف و تصميم او قابل تبعّيت است .\r\n\r\n\r\n","description":"","footnote":"\r\n( 1 ) - مائدة / 50 .\r\n( 2 ) - بقره / 174 .\r\n( 3 ) - بقره / 174 .\r\n( 4 ) - اسراء / 36 .\r\n","page_name":" 226 ","page_number":226},
  {"content":"\r\n\r\n\r\nدرس بيستم\r\n\r\nاختلاف در قرائت قرآن\r\nبعد از نسخ ، از مهمترين بحثهاى علوم قرآن مسألهء اختلاف قراءآت قرآن است .\r\nمسلّم است كه در قرائت قرآن ، اختلافاتى وجود داشته و دارد اين اختلاف به كتابت و رسم الخط هم كشيده شده است . قرآنهاى كه امروزه در مكه و مدينه و مصر چاپ مىشوند ، با هم فرق دارند ، قرآن چاپ مصر با قرآن چاپ ليبى فرق دارد . مثلا قرآنى كه در همين اواخر زير نظر قذّافى در ليبى چاپ شد ، آيهء  « وَ ما يَخْدَعُونَ إِلَّا أَنْفُسَهُمْ »  آمده بود كه در قرآنها معروف « و ما يخادعون الّا انفسهم » نوشته شده است .\r\nسخن اين است كه با اين اختلاف قراءآت چه بايد كرد ؟\r\n\r\nروايات راجع به اختلاف قراءات\r\nدر روايات اهل سنت ، روايت مستفيضى از پيامبر اكرم جلب نظر مىكند كه « نزل القرآن على سبعة احرف ؛ قرآن به هفت حرف نازل شده است » البته روايات زيادى با چنين مضمونى در كتب اهل سنت پراكنده است كه برخى از آنها را آقاى خويى ، جمع آورى كرده‌اند كه چند مورد را ذكر خواهيم كرد :\r\nطبرى در تفسير خود ، از ابن عباس ، نقل مىكند كه پيامبر فرمود : « اقرأنى جبرئيل على حرف فراجعته فلم نازل استزيده و يزيدنى حتّى انتهى الى سبعة احرف ؛ پيامبر فرمودند : جبرئيل قرآن را بر اساس يك حرف بر من قرائت كرد ، من به او مراجعه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nكردم و دائم اصرار مىكردم كه زيادش كن تا يك حرف نباشد ، تا اين كه جبرئيل بدان افزود تا به هفت حرف رسيده است . اين روايت را « مسلم » در كتاب صحيح خود ( ج 2 ، ص 202 ) و بخارى نيز در صحيح خود در باب « انّ القرآن نزل على سبعة احرف . » ذكر كرده‌اند .\r\n\r\nنقاط ضعف روايت\r\nنكاتى در اين روايت وجود دارد كه قابل بررسى است . نكته اوّل ، اين است كه از روايت به دست مىآيد جبرئيل گويى همه كاره بوده ، و پيامبر فقط از او مىخواسته قرآن را زياد كند . در حالى كه جبرئيل فرستاده و پيام‌آورى بيش نيست . اگر قرار باشد به قرآن چيزى افزوده شود ، بايد از خداوند اجازه بگيرد . نكته دوم ، اين است كه مىگويد : قرآن را جبرئيل بر يك حرف خواند ، معلوم مىشود كه اصل قرآن يك چيز است و اختلاف قرائتها چيز ديگرى است ، كه جبرئيل آن واقعيت قرآن را بر يك حرف قرائت كرده است . در واقع اين روايت بر خلاف ادّعاى آنهاست .\r\nنكتهء سوّم ، اين است كه اگر اين روايت را به معناى قرائتهاى مختلف بگيريم ، لازم مىآيد از اوّل ، قرآن به گونه‌هاى مختلف قرائت شده باشد ، در حالى كه اين اختلاف قراءآت ، بعدا به وجود آمد . قراّء هفتگانه ، بعدا پيدا شدند . با اين حال روايت مىگويد : جبرئيل قبل از اين كه « عاصم » متولد شود ، از زبان او قرآن را خوانده ، و همچنين از زبان قرّاى ديگر !\r\n\r\nروايت دوّم\r\nدر صحيح مسلم و تفسير طبرى اين روايت ذكر شده كه : قمت فى المسجد و دخل رجل يصلّى فقرأ قراءة انكرتها عليه ثمّ دخل رجل آخر فقرأ قراءة غير قراءة صاحبه فدخلنا جمعيا على رسول اللّه - صلّى اللّه عليه و إله و سلم - ، فقلت يا رسول اللّه ان هذا قرأ قرائة انكرتها عليه ، ثمّ دخل هذا فقرأ قراءة غير قراءة صاحبه ، فامرهما رسول اللّه ، فقرءاها فحسّن رسول اللّه ، شأنهما فوقع فى نفسى من التّصوير و لا اذكنت في الجاهليّة ، فلمّا\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nرأى رسول اللّه ما غشينى ضرب فى صدرى و فضت عرقا كأنّما انظر الى اللّه فرقا فقال لى يا ابىّ ارسل الىّ ان اقرأ القرآن على حرف فرددت عليه ان هوّن على امّتى ، فردّ علىّ فى الثّانية ان اقرأ القرآن على حرف ( على حرفين ) فرددت عليه ان هوّن على امتّى ، فردّ علىّ فى الثّالثة ان اقرأه على سبعة احرف . . . و لك بكلّ ردّة رددتها مسئلة تسألنيها ؛ ابىّ ابن كعب مىگويد : در مسجد ايستاده بودم كه مردى داخل مسجد شد و شروع به خواندن نماز كرد . در نماز قرآن را به گونه‌اى قرائت كرد كه من نشنيده بودم . بعد مرد ديگرى وارد مسجد شد و قرائتى غير قرائت ديگرى ( شخص اول ) داشت ، به آنها گفتم : ما چنين قرائتى نداشته‌ايم شما چگونه قرائت مىكنيد ؟\r\nبعد همگى به خدمت پيامبر رفتيم ، و جريان را آن طور كه بود به پيامبر عرض كردم .\r\nپيامبر به هر دو نفر امر كرد كه بخوانيد و آنها هم خواندند ، پيامبر هر دو را تحسين كرد و فرمود : خوب است . من در اين موقع تصويرى در ذهنم آمد نسبت به مقام پيامبر ( مثل اين كه او پيامبر نيست ، چون هر كسى به هر قرائتى كه قرآن را مىخواند ، پيامبر از او مىپذيرد معلوم است مىخواهد جلب توجه كند ) تصويرى كه حتى در زمان جاهليّت نسبت به پيامبر نداشتم ! پيامبر زمانى كه مرا به اين حالت ديد ، به سينهء من زد . عرق زيادى كردم از اين كه پيامبر به من اين گونه خطاب كرد ، وحشت زده ، به افق نگاه مىكردم كه پيامبر فرمود :\r\nاى ابىّ به من اين گونه امر شد كه قرآن را بر يك حرف بخوانم ، من برگشتم و به او ( نمىگويد به خدايا جبرئيل ) گفتم : قرآن را بر امّتم آسان كن ، براى بار دوم پيام آمد كه قرآن را بر يك حرف ديگر بخوان ؛ يعنى بر دو حرف ، دوباره تقاضا كردم كه بر امّتم آسان بگير ! براى بار سوم خطاب آمد كه قرآن را بر هفت حرف بخوان . . . .\r\nبعد به من گفتند : با هر تقاضايى كه تو از ما كردى ، ما هم آن را زياد كرديم .\r\nاين روايت نشان مىدهد كه قرائت قرآن بر هفت « حرف » درست است . فرق اين روايت با روايت پيشين اين است كه در روايت پيشين پيامبر فرمود : من دائم اصرار مىكردم و او هم آن را زياد مىكرد تا به هفت حرف رسيد ، امّا در اين روايت\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمىگويد : بعد از سه بار تقاضا ، قرائت قرآن به هفت حرف رسيد . اين حديث يا بين خدا و پيامبر بوده ، يا بين جبرئيل و پيامبر ، امّا حديث ديگرى ذكر شده كه اين بحثها بين جبرئيل و ميكائيل اتفاق افتاده است .\r\n\r\nروايت سوم\r\nقال رسول اللّه - صلّى اللّه عليه و إله و سلم - قال جبرئيل : اقرء القرآن على حرف ، فقال ميكائيل استزده ، فقال على حرفين ، حتى بلغت ستّة او سبعة احرف فقال كلّها شاف كاف ما لم تختم آية عذاب برحمة او آية رحمة به عذاب ؛ پيامبر اكرم فرمودند : جبرئيل به من گفت قرآن را بر يك حرف بخوان ! ميكائيل گفت جبرئيل ! بخواه كه زيادش كنند .\r\nجبرئيل گفت : بر دو حرف بخوان ! ميكايل دوباره گفت : بگو ! بيشتر كنند تا به شش يا هفت حرف رسيد . ( ترديد از راوى است ) بعد جبرئيل ( يا پيامبر يا ميكائيل ) گفت همين هفت حرف كافى است ، مادامى كه آيهء عذاب را به رحمت ختم نكنى و يا آيهء رحمت را به عذاب ختم نكنى . « 1 »\r\n\r\nروايت چهارم\r\nقرأ رجل عند عمر بن الخطّاب فغيّر عليه ، فقال لقد قرأت على رسول اللّه فلم يغيّر علىّ ، قال فاختصما عند النّبيّ - صلّى اللّه عليه و إله و سلّم - فقال يا رسول اللّه ا لم تقرءنى قال بلى ، فوقع فى صدر عمر شيئ فعرف النّبيّ ذلك فى وجهه فقال و ضرب صدره فقال ابعد شيطانا ، قالها ثلاثا ، فقال يا عمر انّ القرآن كلّه سواء ما لم تجعل رحمة عذابا و عذابا رحمة ؛ راوى مىگويد : مردى نزد عمر قرآن خواند . عمر به قرائت او اعتراض كرد .\r\nمرد گفت : من آيه را همين طور خدمت پيامبر قرائت كردم و او اعتراض نكرد . آن وقت هر دو خدمت پيامبر رفتند ، آن مرد گفت : اى رسول خدا ! آيا شما اين طور خواندن مرا تأييد نكرديد ؟ پيامبر فرمود : بله ! از اين جواب پيامبر شكّى در دل عمر پيدا شد ، وقتى پيامبر حالت عمر را ديد ، با دست به سينهء عمر زد و سه بار فرمود :\r\n\r\n\r\n","description":"","footnote":"\r\n( 1 ) - منظور از اين جمله اين است كه مواظب باش ! اگر آيهء عذاب است ، به رحمت آن را ختم نكنى ، هر چند غلط و اشتباه خواندى عيبى ندارد ، و شايد مرادش دربارهء نوع وقف است ؛ يعنى هر كجا قرآن را وقف كردى ، عيبى ندارد ، امّا مواظب باش ! اگر آيهء ، آيهء رحمت است ، سر عذاب وقف نكنى و بالعكس .\r\n","page_name":" 230 ","page_number":230},
  {"content":"\r\n\r\nشيطان را از خودت دور كن ! بعد فرمودند : اى عمر ! تمام قرآن يكى است مادامى كه رحمتى را عذاب و عذابى را رحمت نكنى .\r\nمراد از اين كه ، رحمتى را عذاب و عذابى را رحمت نكنى ، همان است كه در روايت قبل گوشزد كرديم ، نه اين كه آيات رحمت خدا را عوض كنيد و به جاى آن آيهء عذاب را بگذاريد ، چون چنين كارى از آنها متصور نبود .\r\nو مراد از « القرآن كلّه سواء » ؛ يعنى تمام قرآن ، قرآن است ، هر چند به قرائت ديگرى بخوانيد ؛ يعنى به جاى « يخدعون » ، « يخادعون » بگذاريد ، يا در وقف و وصل و اذعام طور ديگرى عمل كنيد ، نحوهء قرائت ممكن است ، فرق كند ولى همهء اينها قرآن است .\r\n\r\nروايت پنجم\r\nدر روايت ديگرى دارد كه : انّ اللّه يأمرك ان تقرء امّتك على سبعة احرف فايّما حرف قرءاوا عليه فقد اصابوا ؛ خداوند به پيامبر امر كرد كه قرآن را بر هفت حرف ، بر امتّى بخوان ، و آنها قرآن را به هر يك از هفت حرف بخوانند درست است . »\r\n\r\nروايت ششم\r\nدر صحيح مسلم ، ترمذى و تفسير طبرى آمده است : لقى رسول اللّه جبرئيل عند احجار المراء فقال انّى بعثت الى امّة امّييّن ، منهم الغلام و الخادم و فيهم الشّيخ الفانى و العجوز فقال جبرئيل فليقرؤوا القرآن على سبعة احرف ؛ پيامبر ، جبرئيل را در كنار سنگهاى مراء ( نام محلى است ) ملاقات كرد ، فرمود : من مبعوث شدم بر امتّى كه همه بىسواد هستند ، بعضى طفل و صغيرند و بعضى خادم ، در بين آنها ، پير مرد و عجوزة ( زنانى كه از شدت پيرى عاجز شده‌اند ) وجود دارد ، چطور اينها قرآن بخوانند ؟ جبرئيل گفت : قرآن را بر هفت حرف بايد بخوانند .\r\n\r\nمنظور از قرائت بر هفت حرف چيست ؟\r\nآيا منظور از قرائت قرآن بر هفت حرف اين است كه اسم و فعل و جملات عوض\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nشوند ؛ مثلا « يخادعون » ، « يخدعون » شود ؟ يا اين كه « مالك » « ملك » شود ؟\r\nعقيدهء ما آن است كه مراد همان نوع قرائت است ؛ يعنى ، وقف به حركت يا وصل به سكون و مانند اينها ، يا فوقش اختلاف لهجه در تلفظّ حروف است ؛ مثلا « ضاد » ى را كه اهل مكه و مدينه مىگويند با « ضاد » ى كه اهل مصر مىگويند ، تفاوت فراوانى دارد . مصريها غالبا حرف « جيم » ندارند ؛ و به جاى آن از « گاف » استفاده مىكنند ؛ مثلا « رئيس الجمهوريّة » را « رئيس الگمهورية » مىگويند .\r\nامروزه عربهاى اندونزى كه از « علويّون » گذشتهء آن جا هستند ، نوع تلفّظشان با عربهاى لبنان فرق دارد ، حتى با عربهاى مكه و مدينه نيز فرق دارد ، ولى همان حرف را تلفظ و همان حرف را مىنويسند .\r\nروايتى نيز وارد شده كه تا حدّى مؤيّد حرف ماست : انّ هذا القرآن انزل على سبعة احرف فاقرؤا و لا حرج و لكن لا تختموا ذكر رحمة به عذاب و لا ذكر عذاب برحمة .\r\nاين مانند همان روايت اوّلى است ، كه راجع به وقف است . اگر آيهء عذاب را مىخوانيد سر عذاب وقف كن و بعد شروع به خواندن آيهء رحمت كن و بر عكس .\r\nيك مسئله فقهى نيز داريم كه كسانى كه نمىتوانند حمد و سورهء خود را درست تلفظ كنند ، آيا نمازشان باطل است ؟ جواب اين است كه نه ، زيرا « يرفع اللّه تعالى من العرب بعربيّة و من العجم بعجميّة ؛ خدا از عرب ، عربى را مىپذيرد و از عجم ، عجميّة را » .\r\nالبته اگر كسى مىتواند به لهجهء عربى صحيح بخواند بايد آن را ياد بگيرد و صحيح بخواند ، امّا كسى كه توانايى آن را ندارد و فقط عربى را به لهجهء فارسى ادا مىكند به لهجهء فارسى بگويد ، ولى بايد مراعات كند كه الفاظ را غلط نخواند ، حرفى را كم و زياد نكند و گر نه نمازش باطل است . روايتى وارد شده است كه : « قال رسول اللّه - صلّى اللّه عليه و إله و سلم - انزل القرآن على سبعة احرف عليم ، حكيم ، غفور رحيم . » ظاهر روايت اين است كه قرآن بر هفت حرف نازل شده است كه چهارتاى آن\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n« عليم ، حكيم ، غفور و رحيم » است ؛ يعنى زير بناى قرآن هفت اسم از « اسماء اللّه » است .\r\nولى ما را عقيده بر اين است كه منظور از خدا عليم است ، يعنى او مىداند كه لهجه‌هاى مردم مختلف است ، خدا حكيم است ، يعنى كارهايش از روى حكمت است و از هر كسى به اندازهء توانايىاش طلب مىكند . خدا غفور است ؛ يعنى اختلاف لهجه‌ها را مىبخشد . خدا رحيم است ، يعنى همهء اينها را به مسير هدايت راهنمايى و همه را از آنها قبول مىكند .\r\nاز شواهدى كه مىتوان براى اين احتمال آورد : يكى مسالهء اختلاف قراآت است .\r\nقرائت ، يعنى « تجويد القرائة » ؛ مثلا مىگوييم : جلسهء قرائت قرآن ، به معناى اين نيست كه در آن جلسه ، حروف قرآن كم و زياد بشود ، بلكه در آن جلسه دربارهء نوع قرائت صحبت مىشود كه به مثل وصل به سكون يا وقف به حركت نكنيد ، يا آن كه مخارج حروف را در آن جلسه درست ادا مىكنند . اگر شخصى نتوانست حرفى را صحيح تلفّظ كند ، او ديگر معذور است . هيچ وقت خدا تكليف نمىكند كه همهء مسلمانها بايد مثل هم « جيم » يا « قاف » را تلفّظ كنند . شايد كسانى كه ترك زبان هستند ، واقعا نمىتوانند « قاف » ، را تلفّظ كنند ، همانطور كه مصريها نمىتوانند « جيم » را تلفظ كنند . خدا به آنچه خارج از حيطهء قدرت است ، امر نمىكند .\r\nروايت « يرفع اللّه من العرب بعربيّة و من العجم بعجميّة » طبق واقع است . تلفّظ به « ضاد » آن قدر مشكل است كه پيامبر افتخار مىكند ، به اين كه كسى مثل او نمىتواند « ضاد » را تلفظ كند : « انا افصح من نطق بالضّاد » من فصيحترين كسى هستم كه مىتوانم ضاد را به خوبى ادا كنم ، و شايد هم پيامبر مىخواهد بگويد : عرب را با تلفّظ به « ضاد » بشناسيد ، آن گاه مىخواهد بگويد : « انا فصح العرب » منتها به جاى « العرب » فرموده : من نطق بالضّاد . واقعا تلفّظ به « ضاد » مشكل است ، حتّى بعضى قرّاء نمىتوانند « ضاد » در  « وَ لَا الضَّالِّينَ »  و « ضاد » در  « غَيْرِ الْمَغْضُوبِ »  را همسان و بدون هيچ گونه تفاوتى تلفّظ كنند .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nچند احتمال ديگر\r\nدر تفسير طبرى آمده است كه : وقتى بر پيامبر وحى نازل مىشد ، آن را به نويسندگان وحى املا مىكرد ، گاهى آيه ، به « سميع عليم » يا « عزيز حكيم » مىانجاميد ، ولى كاتب در آخر آيه اشتباه مىكرد و مىپرسيد : يا رسول اللّه ! آيا آخر آيه « عزيز حكيم » بود يا « سميع عليم » ؟ پيامبر جواب مىداد هر كدام را نوشتى ، صحيح است ، چون خدا ، هم عزيز است ، هم حكيم ، هم سميع است و هم عليم .\r\nاگر واقعا اين روايت صحيح باشد ، با اين وصف ، به اين آيات نمىتوان ، اعتماد كرد . آن وقت مىشود هر كلمه‌اى را به جاى كلمهء ديگر قرار داد .\r\nدر تفسير طبرى روايت ديگرى دارد كه : انس آيهء سورهء مزّمّل را اين طور خواند :\r\nانّ ناسئة اللّيل هى اشدّ وطأ و اصوب قيلا » ، يعنى به او گفتند : آيه « و اقوم قيلا » مىباشد ، گفت : فرقى نمىكند ، اصوب و اعدل و اقوم همه صحيح است .\r\nديگرى آيهء   « إِنَّ شَجَرَةَ الزَّقُّومِ طَعامُ الْأَثِيمِ »   را « طعام اليتيم » خواند ، بعد ابوالدرداء به او اصرار ورزيد كه « طعام الاثيم » بخواند ، ولى هر چه كرد ، او نتوانست « طعام الاثيم » را ادا كند . سپس ابو الدردا گفت : حالا كه آن را نمىتوانى بگويى ، لا اقل بگو « طعام الفاجر » .\r\nاينها مىخواهند بگويند : منظور از سبعة احرف ، اين گونه چيزهاست ؛ يعنى اگر كلماتى را كه معانيشان به يكديگر نزديك است جا به جا كرديد ، هيچ اشكالى ندارد .\r\nاگر اين مطلب صحيح باشد بايد به تحريف قرآن باورمند شد ، در حالى كه ما حق نداريم لغتى را جاى لغت ديگر قرار دهيم . قرآن مىفرمايد : ( ما يكون لى ان ابدّله من تلقاء نفسى ان اتّبع الّا ما يوحى الىّ ) « 1 » من حق ندارم از جانب خودم قرآن را عوض كنم ، آنچه بر من وحى شده ، همان را بايد بگويم .\r\nاگر اين روايات درست باشد ، پس كارى كه عثمان كرده ، « خلاف » بوده است ،\r\n\r\n\r\n","description":"","footnote":"\r\n( 1 ) - يونس / 15 .\r\n","page_name":" 234 ","page_number":234},
  {"content":"\r\n\r\nشما ادعا مىكرديد كه عثمان اختلاف قرائتها را به هم زد ، اگر اين اختلاف قرائتها در زمان خود پيامبر بوده و به قول شما خود پيامبر هم به اين اختلاف قراءات تصريح كرده است ، پس چرا عثمان اين كار را كرد ؟\r\nبعضى گفته‌اند مراد از سبعه احرف ، احكام سبعة يا ابواب سبعة است ، مثل اين كه مىگوييم فلان كتاب ، هفت فصل دارد ، مثل زجر و امر ، حلال و حرام ، محكم و متشابه و امثال و . . . روايتى هم وارد شد كه قرآن بر پنج حرف نازل شده ، حلال ، حرام ، محكم ، متشابه ، امثال .\r\nجواب اين است كه ما چه دليلى داريم كه قرآن بر هفت حرف است ؛ يعنى هفت باب و فصل دارد ؟ مگر تاريخ جزو ابواب قرآن نيست ، و حال آن كه در اين دو روايت اسمى از تاريخ برده نشده است . ضرب المثل موضوعى غير از تاريخ است ، حقائق تاريخى قرآن غير از ضرب المثل است ، ضرب المثلهاى قرآن مثل :  إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً  « 1 » ،  « كَمَثَلِ الْحِمارِ »  « 2 » . امّا حقايق تاريخى زندگى انبياى گذشته ، هرگز جنبهء مثل ندارند .\r\nبعضى گفته‌اند كه معناى « القرآن على سبعة احرف » نزول قرآن بر اساس زبان فصيح است ، بطورى كه بعضى آيات طبق زبان قريش ، هذيل و هوازن و يمن و تميم و ثقيف و . . . نازل شده است . گويا خدا مىخواسته دل همه را به دست آورد ! بيهقى ، صاحب تاريخ بيهقى و سنن بيهقى اين توجيه را از روايت كرده است . البته در مجمع و تبيان هم در ذيل بعضى آيات دارد كه اين آيه طبق زبان فلان قبيله است .\r\nاين نظريه نيز با روايات قبلى سازگار ندارد روايتى از عمر نقل شده است كه او گفته : قرآن تماما به لغت « مضر » نازل شده است ؛ مضر از ريشه‌هاى اوليه زبان قريش است . روايات ديگرى نيز در اين زمينه نقل شده است . بنابراين نمىتوان اين معنا را نيز پذيرفت .\r\n\r\n\r\n","description":"","footnote":"\r\n( 1 ) - بقره / 25 .\r\n( 2 ) - جمعة / 5 .\r\n","page_name":" 235 ","page_number":235},
  {"content":"\r\n\r\nقول ديگر اين است كه منظور از آن اختلاف در قراآت است ، نظير همين هفت نوع قرائتى كه گفته مىشود قراآت مختلف است ؛ مثلا « يطهرن » را « يطّهّرن » قراءت كرده‌اند ؛  « هُنَّ أَطْهَرُ لَكُمْ »  را « هنّ اطهر لكم » ؛  « رَبَّنا باعِدْ بَيْنَ أَسْفارِنا »  را « ربّنا باعد بين اسفارنا » و « ننشزها » را « ننسرها » قرائت كرده‌اند .\r\n\r\nعدم صحت روايات ياد شده\r\nتمام رواياتى كه دربارهء نزول قرآن « هفت حرف » ذكر كرديم ، رواياتى بود كه در كتب عامه موجود است ، ولى شيعه رواياتى دارد كه نقطهء مقابل اين روايات است ، و هيچ يك از آن روايات نامبرده به اعتقاد شيعه سند معتبر صحيح ندارد .\r\nامّا روايت مذكوره در كتب شيعه :\r\n\r\nروايت اوّل\r\nعن زراره عن الباقر عليه السّلام . انّ القرآن واحد نزل من عند واحد و لكنّ الاختلاف يجيئ من قبل الرّواة ؛ زراره از امام باقر - عليه السّلام - نقل مىكند كه فرمودند : قرآن يكى است و از جانب يك نفر نازل شده و اختلافات از جانب راويان است . » يعنى ما همان يكى را به عنوان قرآن قبول داريم .\r\n\r\nروايت دوم\r\nدر اصول كافى دارد : « عن فضيل بن يسار قال : قلت لابى عبد اللّه - عليه السّلام - انّ النّاس يقولون : انّ القرآن نزل على سبعة احرف فقال : كذبوا اعداء اللّه و لكنّه نزل على حرف واحد من عند اللّه ؛ فضيل بن يسار مىگويد : به امام صادق گفت : مردم مىگويند قرآن به هفت حرف نازل شده است . امام - عليه السّلام - فرمودند : دروغ مىگويند دشمنان خدا ، قرآن از جانب خدا بر يك حرف نازل شده است . » همانطور كه از روايات به دست مىآيد ، قرآن بر يك حرف نازل شده و آن قرائت واحد همان است كه در قرآنهاى فعلى وجود دارد و روايات هفت حرف هيچ كدام قابل قبول نيست .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nسخنى دربارهء قراءآت مختلف\r\nمرحوم سيد كاظم يزدى در مسأله 50 در احكام قرائت « عروة الوثقى » مىفرمايد : الاحوط القراءة باحدى القراءات السّبعة و ان كان الاقوى عدم وجوبها ، بل يكفى القراءة على النّهج العربىّ و ان كانت مخالفة لهم فى حركة بنية او اعراب ؛ احتياط اين است كه به قرائت يكى از قاريان سبعه قرآن را تلاوت كنند ، اگر چه اقوى اين است كه اين كار واجب نيست ، و خواندن طبق دستور عربى كافى است ، اگر چه مخالف قرائت آن قاريان باشد ، از جهت حركت اعراب و بنا .\r\nبعضى « مراجع » در ذيل اين مسأله حاشيه زده‌اند كه حتما بايد طبق قرائت ، قرّاى سبعه باشد و حتى بعضى گفته‌اند : طبق قرائت ، همه صحيح نيست ، بلكه بايد طبق قرائت معروفترين آنها بخواند . و بعضى فتوايشان اين است كه همان طورى كه مردم مىخوانند ؛ اگر قرائت كند ، كافى است . البته اين فتوا هم سؤالى بر مىانگيزد كه مراد از « اقرؤا كما يقرء النّاس » منظور از « ناس » چه كسانى هستند ؟ مردم الجزاير ، مصر ، ليبى يا مردم مكه و مدينه ؟ مگر اين كه بگوييم منظور مردم مكه و مدينه است ، يا بگوييم مردم هر منطقه اگر اين گونه باشد ، ديگر قرآن واحدى نخواهيم داشت . به هر حال گفته‌اند كه قرائت اين هفت قارى متواتر است و از پيامبر ، خواندن اين هفت نفر به تواتر رسيده است . ولى اين سخن چندان قطعى نيست ، بلكه آنچه قطعى است اين است كه اين هفت نوع قرائت متواتر بوده ، امّا اين كه خواندن اينها به تواتر از پيامبر رسيده باشد ، ثابت نشده است . و بعضى ادعا كرده‌اند : هر كس بگويد كه اين قراآت هفتگانه متواتر نيست ، كافر است . از جمله زرقانى ، صاحب كتاب « مناهل العرفان » كه از كتب معروفهء علوم قرآنى است . او مىگويد : « ابو سعيد بن لبّ » كه مفتى اندليس بود ، عقيده‌اش اين است . و خود زرقانى قائل است كه قرّاى مشهور ده نفرند . امّا عقيدهء شيعه اين است كه اين قراءآت متواتر نيست و حتى بعضى از قرائتها را خود قارى اجتهاد كرده و بعضى از قرائتها هم از طريق خبر واحد نقل شده‌اند . ( البته بعضى از اهل تسنّن همين عقيده را ذكر كرده‌اند . )\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nسيوطى در « اتقان » مىگويد : قاضى ابوبكر در كتاب امتثالش مىگويد : عده‌اى از فقها و متكلمان مىگويند قرآن ، حكما ثابت است ، نه علما ؛ يعنى ما يقين نداريم كه قرآن فعلى همان قرآن باشد ، ولى بايد بنا بگذاريم كه همان است . بعد سيوطى مىگويد : ديگران حرف قاضى ابوبكر را ردّ كردند .\r\n\r\nقرّاء عشرة چه كسانى هستند\r\nبرخى گفته‌اند كه قرّاى مشهور ده نفرند ، در اين جا بطور اجمال نامشان را ذكر مىكنيم .\r\n1 - ابو عمر عصبى : نامش عبد اللّه بن عامرو اهل دمشق بوده است در سال هشتم هجرت متولد شده است ، قرآن را نزد استادش مغيرة بن ابى شهاب فرا گرفته است . و در سال 118 هجرى وفات كرد . بعد از بلال بن ابى درداء ، قضاوت دمشق به عهدهء او بود و « شامى » ها در قرائت او را امام مىدانند . او دو شاگرد به نامهاى « هشام » و « ابن ذكوان » داشته كه حرفهاى ابوعمران را براى ديگران نقل كرده‌اند .\r\n\r\nترجمهء هشام بن عمار\r\nدر ترجمهء هشام بن عمار گفته‌اند كه ثقه است . نسايى مىگويد : لا بأس به ؛ يعنى اشكالى بر او وارد نيست .\r\nدار قطنى مىگويد : صدوق كبير المحلّ ؛ يعنى راستگو و بلند مرتبه است . و در سال 245 هجرى هم فوت كرده است .\r\nبا وجود اين همه توثيق و تصديق ، بعضى از « رجالى » ها گفته‌اند كه هشام چهار صد حديث مسند ذكر كرده كه هيچ كدام اصل و پايه‌اى نداشته‌اند . رجالى ديگرى گفته : من تصميم داشتم ديگر از هشام حديثى نقل نكنم چون او حديث فروش است .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nترجمهء ابن ذكوان\r\nدربارهء ابن ذكوان مدحى وارد شده است و نه ذمّى .\r\nپس به قراءآتى كه به ابو عمران عصبى نسبت داده شده ، نمىتوان اطمينان كرد ، چون قرائت او از طريق دو شاگردش بوده كه آنها نيز قابل اعتماد نيستند .\r\n2 - عبد اللّه بن كثير مكى : در سال 45 هجرى قمرى در مكه متولد شد و در سال 120 از دنيا رفت . در شرح حالش گفته‌اند كه « ثقه » است . قرائتش را از « مجاهد » و از « درباس » غلام ابن عباس گرفته است . تنها دو راوى از عبد اللّه بن كثير نقل قرائت مىكنند .\r\n1 - احمد بن محمد همدانى معروف به « بزى » كه بعضى درباره‌اش گفته‌اند :\r\nضعيف الحديث است . صاحب لسان الميزان مىگويد : لا احدّث عنه منكر الحدى ؛ يعنى از او چيزى نقل نمىكنم ، چون سخنانش قابل انكار است .\r\n2 - قنبل : نامش محمد بن عبد الرحمان است كه درباره‌اش مدح و ذمّى نيست ، فقط بعضى گفته‌اند كه در مكه رئيس شرطه بوده و تا آخر عمرش با مردم بد رفتارى مىكرده است ، او در سال 291 فوت كرد .\r\nبنابراين ما مىخواهيم از دو شخص كه يكى « منكر الحديث » است و ديگرى بد اخلاق و بد خو ، قرائت قرآن را اخذ كنيم .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nدرس بيست و يكم\r\n3 - عاصم بن ابى النجود « 1 » - به اعتقاد شيعه او مورد تأييد حضرت صادق بوده است . او در قرائت ، شاگرد « ابن جيش » و « ابى عبد الرحمان بن سلمى » و « ابى عمرو شيبانى » بود . ابن عيّاش نقل مىكند كه عاصم به من گفت : جز ابو عبد الرحمان سلمى كسى تعليم قابل اعتنايى به من نداده است . من از پيش او بر مىگشتم و مطالب را بر « ابن جيش » عرضه مىداشتم . از اين كلام ابن عيّاش به دست مىآيد كه او نيز شاگرد عاصم بوده است . حفص - از شاگردان عاصم - مىگويد : عاصم به من گفت : هر قرائتى كه به تو مىگويم چيزى است كه از « ابى عبد الرحمان سلمى » و او از على بن ابى طالب - عليه السّلام - گرفته . و آنچه را كه به ابوبكر بن عيّاش گفتم ، قرائتى است كه بر « ابن جيش » عرضه داشتم و او هم از ابن مسعود گرفته بود . بنابراين ، معلوم مىشود ، قرائتى را كه از ابن مسعود گرفته ، به ابن عياش داده است و قرائتى را كه از حضرت على - عليه السّلام - گرفته به حفض داده است . حالا با بودن قرائت على - عليه السّلام - چطور ، قرائت ابن مسعود را هم نقل كرده ، نمىدانم .\r\nابن سعد در « طبقات القرّاء » مىگويد : اوثقه بود ، ولى در حديثش خطاى زيادى داشت .\r\nعبد اللّه بن احمد نقل مىكند : كه عاصم آدم خيّر و ثقه‌اى بود ولى حافظه\r\n\r\n\r\n","description":"","footnote":"\r\n( 1 ) - نجود : جمع نجد به معناى عظمت و رفعت سات .\r\n","page_name":" 240 ","page_number":240},
  {"content":"\r\n\r\n« اعمش » از او بهتر بود . عجلى مىگويد : او صاحب قرائت قرآن و حديث بود ، ثقه و در قرائت قرآن سرآمد همه بود . و دوستدار عثمان هم بوده است .\r\nيعقوب بن سفيان مىگويد : عاصم ، آدم خوبى است ، ولى روايات او مضطرب است . ابن عليّة مىگويد : هر كه اسمش عاصم بود ، بد حافظه يافتم نسايى مىگويد : « ليس به بأس ؛ يعنى اشكالى در او نيست . » ابن خراش مىگويد : چيزهاى مورد انكار در سخنانش زياد است .\r\nعقيلى مىگويد : عيبى نداشت ، جز اين كه بد حافظه بود .\r\nحماد بن سلمه مىگويد : عاصم در اواخر عمر جنون پيدا كرد .\r\nعاصم دو شاگرد و راوى مستقيم دارد كه بدون واسطه از او نقل مىكنند ، يكى « حفص » است و ديگرى « ابو بكر بن عياش » .\r\n\r\nترجمه حفص از تهذيب التهذيب ج 5\r\nدر سال 90 هجرى قمرى متولد شد و در سال 180 هجرى قمرى از دنيا رفته است .\r\nابن سليمان اسدى ذهبى ، درباره‌اش گفته است : آدم مورد اعتمادى است ، حافظه‌اش خوب است ، ولى در حديث مورد اعتماد نيست ، يعنى در جهت حديث ، ثقه نيست .\r\n\r\nترجمهء ابن عياش اسدى كوفى از تهذيب التهذيب ج 12\r\nابن جزرى مىگويد : سه مرتبه كل قرآن را پيش عاصم و عطائن سائب و اسلم منقرى خوانده و بسيار عمر كرد ، هفت سال قبل از مردنش به كسى درس قرائت نداد . او امام بزرگ و عالم عامل بود و مىگفت : من نصف اسلام هستم . وقتى مرگش فرا رسيد ، خواهرش گريه مىكرد ، به او گفت : چرا گريه مىكنى ؟ به آن گوشهء اتاق نگاه كن ، در همان گوشهء اتاق ، هيجده هزار بار قرآن را ختم كردم . در سال 95 هجرى قمرى متولد و در سال 193 يا 194 هجرى قمرى از دنيا رفته است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nعبد اللّه بن احمد از پدرش نقل مىكند : او ثقه است ، ولى گاهى احاديث اشتباهى هم نقل مىكند .\r\nعثمان دارمى مىگويد : در نقل حديث ؛ خيلى هم خوب نبود .\r\nابن ابى حاتم مىگويد : از پدرم دربارهء ابى بكر بن عياش و ابى الاحفص پرسيدم ، پدرم گفت : نزديكشان نمىروم .\r\nابن سعد مىگويد : ثقه و راستگو و آگاه به حديث و علم بود ، مگر اين كه كثير الغلط بود .\r\nيعقوب بن شعبه مىگويد : در سخنانش اضطراب است .\r\nابو نعيم مىگويد : كسى پر اشتباه‌تر از ايشان در اساتيد ما وجود ندارد .\r\nخود حفص مىگويد : من همه جا به نقل عاصم اعتماد مىكنم ، الّا در قرائت حرف روم ( سورهء آل عمران آيهء 54 دارد :  اللَّهُ الَّذِي خَلَقَكُمْ مِنْ ضَعْفٍ  عاصم آن را « ضعف » خوانده ، ولى حفص « ضعف » مىخواند ، امّا اين قرائت را از چه كسى گرفته ، معلوم نيست .\r\nابن ابى حاتم نقل مىكند : بعضى دربارهء حفص گفته‌اند كه : به حديثهايش اعتمادى نيست .\r\nابن معين كه از اساتيد رجالى است مىگويد : ثقه نيست .\r\nابن مدينى مىگويد : ضعيف الحديث است و من او را عمدا رها كردم .\r\nبخارى مىگويد : رجاليها ، حفص را قبول ندارند .\r\nصحيح مسلم دارد : متروك ؛ يعنى فراموش شده است .\r\nصالح بن محمد مىگويد : حديثش نبايد نوشته شود ، چون تمام حرفهايش از منكرات است ؛ يعنى مورد پذيرش نيست .\r\nابن خرّاش مىگويد : كذّاب ، متروك ، يضع الحديث : دروغگو و متروك بود و حديث جعل مىكرد .\r\nابن حيّان مىگويد : او در سندهاى احاديث دست مىبرد و مرسلاتش را به بالا\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nوصل مىكرد و او را مسند مىكرد .\r\nابن جوزى در كتاب « الموضوعات » مىگويد : به خدا قسم روايت نقل كردن از او جايز نيست . اگر واقعا قرآن به اين نحوى كه آقايان قرائت كرده‌اند ، باشد ، ما مىبينيم مهمترين استاد قرائت ، عاصم است ، و حداقل چيزى كه دربارهء او گفته‌اند اين است كه بد حافظه بوده و اعتمادى به حديثش نيست ، و راويانش هم وضع بهتر از او نداشتند . اگر بخواهيم قراءاتمان را از اين طبقه از راوىها بگيريم ، راه به جايى نخواهيم برد . اينها بزرگان قرائت بوده‌اند ، امّا به قرّاى ديگر نيز اجمالا اشاره‌اى مىكنيم . براى تحقيقات بيشتر به « طبقات القرّاء » نوشتهء ابن سعد و كتاب « التهذيب » و « تهذيب التهذيب » و « استيعاب » رجوع كنيد .\r\n4 - ابو عمر و بصرى ابن علاء ، او مدّتى در كوفه و بصره نزد عده‌اى درس خواند و بعد به مكه و مدينه رفت . او استاد زبر دستى بوده است . مردم دمشق تا پانصد سال به قرائت عبد اللّه عامرى خواندند ، و وقتى شاگردهاى با واسطهء ابى عمر و به دمشق رفتند و به مردم قرائت قرآن را تدريس كردند ، مردم همه از قرائت ابو عمرو خوششان آمد و از آن به بعد قرآن را به قرائت ابو عمر و مىخواندند .\r\nآيا در قرائت او ، كلمات قرآن كلمات ديگرى بوده است ؟ حروف قرآن حروف ديگرى بوده ، معلوم نيست ، معنا و منظور اين سخنان چيست ؟\r\nاسمعى مىگويد : از ابو عمرو شنيدم كه مىگفت ، من احدى را با سوداتر از خودم نديده‌ام . او در سال 154 هجرى فوت كرد .\r\nرجاليها مىگويند : ثقه است ، ولى حافظه نداشت .\r\nتهذيب التهذيب درباره‌اش دارد : او به وجوه قراآت ، و به الفاظ عرب و اشعار فصيح آگاهترين مردم بود . ابو عمر و دو شاگرد غير مستقيم داشت كه به واسطهء يحيى بن مبارك يزيدى از او نقل مىكنند . يكى از شاگردانش « دورى » و ديگرى « سوسى » نام دارد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\nترجمهء يحيى بن مبارك\r\nامّا يحيى بن مبارك يزيدى را گفته‌اند : ثقه و مورد تأييد است .\r\nبعضى گفته‌اند : حافظهء او از شاگردان ، ديگر ابو عمرو بهتر است .\r\n\r\nترجمهء دورى\r\nامّا « دورى » كه نام كامل او حفص بن عمرو بغدادى است ؛ درباره‌اش گفته‌اند : ثقه است و ضابط ، و اوّلين كسى است كه همهء قراآت قرآن را جمع كرد .\r\nدار قطبى دربارهء او مىگويد : ضعيف است .\r\n\r\nترجمهء سوسى\r\nامّا « سوسى » با نام كامل ابو شعيب صالح بن زياد ، درباره‌اش گفته‌اند : ثقه و ضابط است و خوب تحرير مىكرده است . با اين حال ، در تهذيب التهذيب دارد كه مسلم بن قاسم اندلسى او را تضعيف كرده است .\r\n5 - حمزة بن زيات ، ابن حبيب كوفى ، وى بعد از عاصم بيشتر مورد توجه است او در سال 156 هجرى وفات كرده است . در « طبقات القرّاء » در شرح حالش دارد :\r\nاماما ، حجّة ، ثقة ثبتا عديم النظير . امام قرائت ، و حرفش حجت ، و ثقه و ثبت و بىنظير بود .\r\nنسايى دربارهء او مىگويد : « ليس به بأس ؛ اشكالى بر او وارد نيست . » بعضى گفته‌اند : « صدوق سيّئى الحفظ ليس بمتقن فى الحديث ؛ راستگو بوده ، ولى حافظه بدى داشته و سخنانش متقن نيست . » ابن دريد مىگويد : دوست دارم كه قرائت حمزه از كوفه خارج شود .\r\nديگرى مىگويد : احمد حنبل پشت سر كسى كه به شيوهء قرائت حمزه مىخواند ، اقتدا نمىكرد .\r\n6 - نافع مدنى كه در سال 169 فوت كرده است .\r\n7 - كسايى كوفى كه در سال 189 فوت كرده و همواره همراه هارون الرشيد بود .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n8 - خلف بن هشام بزّار در سال 286 فوت كرده است .\r\n9 - يعقوب بن اسحاق : متوفا به سال 205 هجرى قمرى .\r\n10 - يزيد بن قعقاع : متوفا به سال 130 هجرى قمرى .\r\nاين نام ده قارى بود كه هفت تن اول مشهور و سه تن ديگر را نيز بعضى مشهور دانسته‌اند . البته قرّاى ديگرى نيز بجز اين هفت نفر جز و قرّاء مشهور ذكر شده‌اند كه براى اطلاع بيشتر بايد به طبقات القراء رجوع كرد .\r\nبعد از بيان نام قرّاى مشهور ، معلوم شد كه مهمترين آنها عاصم بوده و قرائت او به واسطهء دو تن از شاگردانش به ما رسيده است . و چنان كه بررسى كرديم شاگردانش يا بد حافظه بوده‌اند و يا اين كه حرفهايشان قابل اعتماد نبوده است .\r\nعاصم نيز وضع مطلوبى كه بتوان به قرائتش اعتماد كرد ، نداشته است .\r\nبه نظر ما - همانطور كه قبلا گفتم - حروف و كلمات و آيات قرآن همين بوده كه فعلا در دسترس ما مىباشد و اگر در برخى قرآنها ، بعضى از كلمات به گونهء ديگرى نوشته شده است . با بودن قرآن اصلى بدان قراءآت اعتمادى نيست . چرا كه عصمت قرآن ايجاب مىكند كه حروف و كلمات قرآن دست نخورده باقى بماند .\r\nپس اگر قرائتهاى مختلف را بپذيريم ، بايد بگوييم ، در قواعد تجويدى است ، اجزاى قرآن ، الفاظ ، حركات ، سكنات قرآن متواتر است ، چون انگيزه بر نقل قرآن زياد بوده است . بنابراين ، اگر در مواردى خلاف ديده شد ، نبايد بدان اعتنا كرد .\r\nنظر ايشان همان نظر ماست ؛ يعنى قرآن ، معصوم است و عصمت قرآن مانع از تغيير و تحريف در قرآن است .\r\nامّا شيخ طوسى در تبيان مىگويد : معروف در مذهب اماميه اين است كه قرآن با يك حرف نازل شده ، منتها اجماع علماى اماميّة بر اين است كه قرائت قرآن به قراءآت متداول جايز است و انسان مخيّر است به هر قرائتى كه مىخواهد بخواند .\r\nمىدانيد كه شيخ از اين اجماعها زياد دارد و نمىتوان به اجماعات ايشان اعتماد\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nكرد . شيخ در كتاب نهايه در مبحث جماعت ، در اين كه آيا مىشود حمد و سوره را پشت امام جماعت خواند يا نه ، دو كلام متناقض دارد كه مرحوم محقق در « نكت النهاية » اين تناقض را ذكر كرده است . البته اين اشتباهات شيخ به دليل كثرت كار و مشكلاتى بوده كه شيخ داشته و نمىتوان بر او ايراد گرفت .\r\nفيض كاشانى و وحيد بهبهانى نيز تصريح كرده‌اند كه قراءآت اين قرّاء را بايد قبول كرد . احتمال دارد كه آنها هم از اجماع شيخ اين نتيجه را گرفته باشند . مانند وقف به حركت و وصل به سكون و مدّ و . . . ولى اين كه كلمه‌اى به نحو ديگرى در قرآن نوشته شود ؛ مثل كارى كه در قرآن چاپ ليبى كرده‌اند و به جاى « يخدعون » ، « يخادعون » قرار داده‌اند ، اينها احتمالا غلط چاپى است و اگر هم غلط چاپى نباشد و عمدا در قرآن تصرّف كرده‌اند ، با بودن متخصصان مشكلى ايجاد نمىشود . سؤال اين است كه قرآن را بايد با چه قرائتى خواند ؟\r\nبيشتر علما فتوا داده‌اند كه قرائت نماز بايد به قرائت يكى از قرّاى سبعة باشد و دليلشان اين است كه اگر به قرائت يكى از اين هفت نفر باشد ، نمازگزار برئالذمه مىشود ، و بعد گفته‌اند كه اتفاق بين مسلمانان است كه به قرائت اين هفت نفر خوانده شود . امّا چگونه مىگويند اتفاق نظر مسلمان است ، در حالى كه بسيارى از مسلمانها گفته‌اند : ما عاصم را قبول نداريم چون بد حافظه بوده ، يا فلان قرائت را قبول نداريم ، چون خطا زياد داشته و . . . از آن طرف هم روايت داريم كه قرآن را همان گونه كه هست بخوانيد . مرحوم سيد جواد عاملى ، در مفتاح الكرامة مىفرمايد : عادت ، اقتضا مىكند كه در تفاصيل قرآن ، تواتر باشد » چگونه مىتوانيم اين قراءآت را قبول كنيم با اين كه در روايات دارد : القرآن نزل على حرف واحد على نبىّ واحد . زمخشرى در كشاف مىگويد : كه قرائت صحيحى كه پيامبر خوانده ؛ يكى است و نمازگزار ، برىالذمه نمىشود ، مگر اين كه طبق همان قرائت بخواند و اگر شك دارد بايد تكرار كند تا يقين كند ، مالك و ملك ، صراط و سراط هر دو گونه را\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبايد قرائت كند . البته در قرآن صراط دارد ، ولى اگر كسى شك كرد ، به هر دو شيوه بخواند .\r\nاين كه ادعا كردند قرائت اين قرّاء بطور متواتر به پيامبر رسيده است ، ادعاى باطلى است ، چون اينها همه بعد از پيامبر متولد شدند ، در حالى كه مردم پيش از اين قرّاء هفتگانه هم قرآن مىخواندند . صاحب مفتاح الكرامة ، مىگويد : مردم مكه در سال 200 قرآن را به قرائت ابن كثير ، در مدينه بر اساس قرائت نافع ، در كوفه به قرائت حمزه و عاصم ، در بصره به قرائت ابى عمرو و يعقوب و بالاخره در شام به قرائت ابن عامر مىخواندند .\r\nدر صدهء بعد ؛ يعنى سال 300 ابن مجاهد ، نام كسايى را آورد و نام يعقوب را از خاظره‌ها سترد . پس نمىتوان گفت پيامبر قرائت اينها را تأييد كرده است . اين نكته را هم بايد تذكر داد كه جمع بين دو قرائت ، احتياط در مسأله نيست ، آن گونه كه زمخشرى مىگفت اگر براى يقين بيشتر ، به قصد قرآن هم ملك و هم مالك را قرائت كنيد . اگر يكى از اينها در قرآن نباشد تكليف نماز چه مىشود ؟ بايد در اين موارد قصد رجا شود . البته در آياتى مانند « كفوأ احد » تصريح شده كه به هر چهار وجه ، قرائت صحيح است ؛ يعنى از اوّل اين چهار گونه قرائت قبول شده است ، ولى دربارهء كلمات ديگر نمىتوان به قصد قرآن همهء محتملات را ادا كرد .\r\nخلاصهء مطلب اين كه : قرآنى كه تنها معجزهء جاويدان براى پيامبر خاتم است و برنامهء ابدى بشريّت است ، اگر بخواهيم بگوييم در آن دست برده شده و قرائت آن را به كسانى كه يا حافظه ندارند ، يا ثقه نيستند ، و جمع آورى آن را به عمر و عثمان نسبت دهيم ، معلوم مىشود پيامبر هيچ كارى نكرده است . پس اگر قرآنهايى چاپ شده ، يا بعدا چاپ مىشود كه خلاف قرآنهاى فعلى است ، بايد به همان نسخه‌هاى اوليه كه در زمان اهل بيت در مكه و مدينه و كوفه بوده ، مراجعه كرد و آنها را ملاك صحيح و باطل بودن نسخه دانست .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمباحث اوليهء و اساسى علوم قرآنى در اين جا به پايان مىرسد ، بحثهاى ديگرى نيز در علوم قرآنى مطرح است كه برخى از آنها از ارزش چندانى برخوردار نمىباشند . يكى از مباحثى كه نسبة مهمتر است بحث‌هاى مربوط به شأن نزول آيات مىباشد بخصوص آنكه برخى از مفسرين آيات قرآن را در رابطه با شأن نزول معنى مىكنند ليكن اثر روايات و تواريخ مربوط به شأن نزول معتبر نيستند و بعلاوه آنها مربوط به نزول تدريجى قرآن مىباشند و ابديت ندارند ابديت قرآن مربوط بوجهة « كتاب دائم » بودن قرآن است و نظم كتابى قرآن كه همهء بشريت را مدّ نظر دارد به نزول دفعى آن مربوط است نه نزول تدريجى . از اين بحث كم اهميت‌تر بحث از سنوات نزول سور و آيات كه براى ابديت و عموم بشريت چندان كار ساز نمىباشند . به هر حال تحقيق بيشتر در اين گونه مباحث - كه در درجه دوم و سوم اهميّت قرار دارد - فرصت ديگرى مىطلبد .\r\nو اليه الامور كلها قم - محمد على گرامى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nفهرست عناوين\r\nمقدمه 5 درس اول 6 منظور از علوم قرآنى چيست ؟ 6 مراد از عربى بودن قرآن 6 تاريخچه‌اى از ترجمه‌هاى قرآن 9 چرا قرآن به زبان عربى نازل شد ؟ 11 نامناسب بودن بعضى از ترجمه‌هاى قرآن 15 درس دوّم 19 نظم قرآن 20 نظم آيات و سور قرآن ، نظم الهى است 22 قول بعدم الهى بودن نظم قرآن 23 كلام صاحب التمهيد 24 جواب ما به صاحب التمهيد 26 دلائل صاحب تمهيد 27 كلام صاحب تمهيد در جمع آورى قرآن 29\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nدست استعمار 31 درس سوم 39 قرآن در چه زمانى جمع آورى شده است ؟ 39 برهان عقلى بر جمع قرآن توسط پيامبر - صلّى اللّه عليه و إله و سلم - 40 معناى عصمت انبيا و ائمّه - عليهم السّلام - 40 كلام مرحوم آقاى خويى درباره جمع قرآن 41 تاريخ دربارهء جمع قرآن چه مىگويد ؟ 42 اكاذيب در كتاب صحيح بخارى 43 اجتهاد عمر در مقابل نصّ 44 هشدارى از پيامبر اكرم - صلّى اللّه عليه و إله و سلم - 45 بيان موافقين با قول ما 45 بيان مجلسى و سيوطى دربارهء جمع آورى قرآن توسط حضرت على - عليه السّلام - و ديگران 46 رواياتى كه جمع قرآن را به على - عليه السّلام - نسبت داده‌اند 47 درس چهارم 52 رواياتى كه دلالت مىكنند كه قرآن در زمان پيامبر جمع شده است 52 چگونگى جمع قرآن توسط حضرت على - عليه السّلام - 59 درس پنجم 61 آراء مختلف در مورد آيهء ولايت 74 كلام سيد قطب 74 ردّ كلام سيد قطب 75 توجيه صاحب « المنار » 75 دليل ديگر مخالفان 76\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nدرس ششم 81 عقيدهء اوّل 82 بررسى عقيدهء اوّل 85 عقيده دوم 86 رد عقيده دوم 87 عقيدهء سوم و ردّ آن 88 عقيدهء چهارم و ردّ آن 88 عقيدهء صحيح كدام است ؟ 89 اشكالات بر اين عقيده 89 اشكالات بر اين عقيده 92 جواب از اشكالات 93 درس هفتم 95 معناى نزول 95 استدلال به آيهء :  قُرْآناً فَرَقْناهُ  95 نزول سوم 96 نزول چهارم 98 حقيقت قرآن چيست 99 حروف مقطعهء قرآن از مسائل ناشناختهء قرآن است 100 اقوال دربارهء حروف مقطعه 100 درس هشتم 104 وحى ، غير نزول است 104 معناى وحى در لغت 104 كلام ملاصدرا در اسفار راجع به وحى 104\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nداستان شخص كاروان‌دار 107 حقيقت وحى چيست ؟ 109 درس نهم 116 خلاصه‌اى از بحث گذشته 116 تعبير خواب هم احتياج به لطافت روح دارد 116 علم تعبير خواب حضرت يوسف - عليه السّلام - 117 مشاهده در بيدارى 117 موجودات درجه‌اى از وحى دارند 118 وحى نبوّتى 118 درس دهم 120 دفع توهّم 120 درس يازدهم 122 زبان قرآن 122 تأويل دانستن اين تفاسير 129 درس دوازدهم 134 نحوهء برداشت از قرآن 134 نمونه‌هايى از اختلاف نظر در برداشت از قرآن 135 عدم اختلاف در قرآن 137 مسائل مهمه در روش تفسيرى 138 مفاهيم قرآن اعمّ از معانى عرفى است 138 اقسام كتب لغت 141 درس سيزدهم 145 شرائط يك متخصص در تفسير چيست ؟ 145\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nوجوه اعجاز قرآن 145 اعجاز عددى قرآن 146 درس چهاردهم 150 روشهاى تفسيرى 150 مقولات قرآنى يا منطق معرفتى قرآن 150 امّا شرايط يك متخصّص فنّ تفسير چيست ؟ 153 درس پانزدهم 158 معنايى تفسير در لغت 158 قرآن كتاب هدايت متّقين 161 كلام ملاصدرا در هدايت قرآن 162 معناى محكم و متشابه 164 محكم و متشابه در قرآن 166 معناى محكم و متشابه 166 درس شانزدهم 172 چرا متشابهات در روايات آمده است ؟ 172 علت آيات متشابه در قرآن 173 اقوال در مورد حسن آيات متشابه در قرآن 176 درس هفدهم 192 معناى تأويل 192 اشكال 197 عدم فرق بين علم و ايمان 199 درس هيجدهم 204 معناى نسخ 205\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nنمونه‌هايى از نسخ در تورات 207 حل مسأله نسخ در قرآن 208 عبارت آقاى خويى راجع به نسخ 211 درس نوزدهم 217 كلام شيخ صدوق در نسخ و بداء 217 اشكال ديگر بر نسخ 220 اشكال سوم 220 نسخ در اصول و نسخ در علوم قرآنى 221 اقسام نسخ 221 درس بيستم 227 اختلاف در قرائت قرآن 227 روايات راجع به اختلاف قراءات 227 نقاط ضعف روايت 228 روايت دوّم 228 روايت سوم 230 روايت چهارم 230 روايت پنجم 231 روايت ششم 231 منظور از قرائت بر هفت حرف چيست ؟ 231 چند احتمال ديگر 234 عدم صحت روايات ياد شده 236 روايت اوّل 236 روايت دوم 236\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nسخنى دربارهء قراءآت مختلف 237 قرّاء عشرة چه كسانى هستند 238 ترجمهء هشام بن عمار 238 ترجمهء ابن ذكوان 239 درس بيست و يكم 240 ترجمهء حفص از تهذيب التهذيب 241 ترجمهء ابن عياش اسدى كوفى از تهذيب التهذيب 241 ترجمهء يحيى بن مبارك 244 ترجمهء دورى 244 ترجمهء سوسى 244 فهرست عناوين 249\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nفهرست كتابهاى منتشر شده از مؤلف 1 - مرزها 2 - نگاهى به سيستم سياسى اسلام 3 - نگاهى به بردگى 4 - شناخت قرآن 5 - مالكيت خصوصى در اسلام 6 - مالكيتها 7 - مذهب 8 - قانون اساسى در اسلام 9 - عدالت اجتماعى در اسلام 10 - خودسازى و مسائل روانى 11 - بررسى ملاكهاى روانى در اسلام 12 - مقدمه‌اى بر امامت 13 - تفكر 14 - جلد دهم ترجمه تفسير الميزان 15 - مقصود الطالب ( منطق - عربى ) 16 - شرح منظومه سبزوارى ( منطق - عربى ) 17 - خدا در نهج البلاغه 18 - فلسفه - مجموعه دفاتر اول تا چهارم 19 - المنطق المقارن ( منطق - عربى ) 20 - دولت جمهورى اسلامى 21 - ترجمه منطق المقارن 22 - اخلاق و عرفان در وضو و نماز 23 - درسهائى از علوم قرآن 274 - المعلّقات على العروة الوثقى ج اول تا چهارم\r\n\r\n\r\n","description":"","footnote":"","page_name":" 256 ","page_number":256}
  ]