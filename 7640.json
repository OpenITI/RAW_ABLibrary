[
  {"content":"\r\n\r\nقضاوتهاى\r\nامير المؤمنين على ( عليه السلام )\r\nمؤلف :\r\nآية الله علامه حاج شيخ محمد تقى تسترى\r\nمترجم :\r\nحجة الاسلام سيد على محمد موسوى جزايرى\r\nدفتر انتشارات اسلامى\r\nوابسته بجامعهء مدرسين حوزه علميه قم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشابك 0 - 172 - 470 - 964\r\nISBN 964 - 470 - 172 - 0\r\nقضاوتهاى حضرت على ( ع )\r\nمؤلف : آية الله علامه حاج شيخ محمد تقى تسترى\r\nمترجم : حجة الاسلام سيد على محمد موسوى جزايرى\r\nموضوع : معارف\r\nنوبت چاپ : پنجم\r\nچاپ و نشر : دفتر انتشارات اسلامى\r\nتعداد مجلدات : يك جلد\r\nتعداد صفحات : 492\r\nشمارگان : 2000\r\nتاريخ انتشار : تابستان 1381\r\nقيمت : 2000 تومان\r\nدفتر انتشارات اسلامى\r\nوابسته به جامعهء مدرسين حوزهء علميه قم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ مقدمهء ناشر 
  ]\r\nبسمه تعالى\r\nاز لحظه‌اى كه بشر پا به عرصهء وجود و هستى نهاده ، شوق به كمال هم با او متولد شده است . و چون در اثر غفلت از تعاليم انبيا و هدايت آنها بعضى از انسانها كمال خود را در امور مادّى پنداشته‌اند ، سودجويى و استثمار ديگران نيز از اين طريق پديد آمده است و قهرا برخى ظالم و بعضى مظلوم گشته و ستيز بين اين دو آغاز گرديده و گاهى ظالمان خويش را به حق و مظلومان را بر باطل نيز پنداشته‌اند .\r\nاين نتيجهء غفلت از تعاليم انبياست و زيان بزرگى است كه بشريت از اين راه تحمل كرده است .\r\nولى تلاش بىوقفهء اين سفيران الهى ، همواره به تربيت انسانهايى نمونه و و الا در جهت ارتباط بشر با خدا و بسط عدالت انجاميده است . و يكى از اين دست‌پروردگان ممتاز و فوق العادهء پيامبران كه خود به مقامى رفيع‌تر از بسيارى انسانها نائل شده ، مولود كعبه و عصارهء وجودى رسول خدا ؛ مولاى متقيان على - عليه السّلام - است كه تمام زواياى حيات او مشحون از كردار و رفتار اعجازگونه و خارق العاده بوده است . و كتاب حاضر متكفل بيان يكى از آن زواياست .\r\nقضاوتهاى محير العقول و معجزگونهء على - عليه السّلام - آنچنان اعجاب برانگيز است كه اينك پس از قرنها ، هنوز انديشمندان و نوادر عالم ، از اين درخششهاى الهى ، انگشت حيرت به دندان گرفته و در شگفتى فرو رفته‌اند . الحق كه على - عليه السّلام - شخصيتى بود كه غير از خدا و رسولش ، كسى او را نشناخته و هيچ\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nپرواز كننده‌اى به قلّه فضل و كمال او راه نيافته است . او تنها بشرى بود كه : « در كعبه زاد و گشت به محراب حق شهيد » .\r\nاين كتاب ، ترجمهء كتاب قضاء امير المؤمنين على بن أبى طالب - عليه السّلام - تأليف : علامهء بزرگوار ، مجاهد خستگىناپذير ؛ آية اللّه حاج شيخ محمّد تقى تسترى - دام ظله - مىباشد .\r\nاين دفتر ، بعد از بررسى ، ويرايش ، مقابله و اصلاحاتى چند ، آن را چاپ و در اختيار علاقه‌مندان قرار مىدهد . اميد است مورد قبول حقتعالى قرار گيرد .\r\nدفتر انتشارات اسلامى\r\nوابسته به جامعه مدرّسين حوزهء علميه قم\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\nمقدّمهء مترجم\r\nدر يك نگاه\r\nتفسير « هل اتى » ، بالاترين « نبأ » « 1 » ، مصداق « انما ولىّ » ، جانباز « ليلة المبيت » ، يار « حديث طير » ، سرباز مصطفى ، مرد جهاد و جنگ ، كرّار بىنظير ، قتّال همچو شير ، حاضر شب حضور ، نور صفات حق ، آيينهء جمال ، عالم به هر چه هست ، ساقى كنار حوض ، شافع به نشأتين ، مولاى هر ولىّ ، قاهر ز بهر خصم ، روح بلند و باز ، درياى بيكران ، شمع و چراغ راه ، مقصود هر مريد ، محبوب هر مراد ، روح و كمال دين ، ماه غدير خم ، اسطورهء ثبات ، پيوسته در صلات ، دائم به ياد حق ، محو رضاى ربّ ، غمخوار بينوا ، مبغوض اشقياء ، كوبندهء نفاق ، سوزندهء شقاق ، سازندهء\r\n\r\n\r\n","description":"","footnote":"\r\n( 1 ) - اشاره به سورهء « نبأ » .\r\n","page_name":" 5 ","page_number":5},
  {"content":"\r\n\r\nبيان ، دانا به هر زبان ، سرچشمهء ادب ، استاد هر بليغ ، الگوى هر اديب ، فيّاض هر حكيم ، نطقش دواى دل ، وعظش نواى دل ، قائم به قسط و عدل ، سرشار شوق و وصل ، حاكم به ذو الفقار ، شيداى ذو الجلال ، در زهد بىعديل ، در صبر بىبديل ، ايتام را كفيل ، . . .\r\nنامش بود على ، يادش چو كيميا ، راهش دهد نجات ، از هر بد و بلا .\r\nحقا كه قالب الفاظ و عبارتها گنجايش معرفيش را ندارد ، و وجودش را آنچنان كه هست ادا نمىكند .\r\nهر گوينده‌اى را در مقام توصيف الكن ، و هر نويسنده و ستايشگرى را ناتوان و حيران مىسازد ، كه چه سان انسانى را كه بدرستى نشناخته و به كنه ماهيتش پى نبرده بنماياند ، و اوصافش را در قالب الفاظ بريزد .\r\nبراستى كه انديشه و خرد از درك حقيقتش عاجز مانده و به تقصير در معرفت معترف گشته ، و قوهء مخيله از ترسيم واقعيتش وامانده و به زبان حال همىگويد كه : « ما عرفناك حق معرفتك » ، چرا كه او انسان كاملى است ، وابسته به جهان غيب و ماوراى طبيعت ، و برخوردار از مواهب بيشمار الهى و غير مادى ، كه رسول خدا - صلّى اللّه عليه و آله - فرمود : « انا و علىّ من شجرة واحدة و سائر الناس من شجر شتّى ؛ من و على از يك درختيم ، و ساير مردم از درختهاى گوناگون » .\r\nكمالات صورى و معنوى و فضائل انسانى و ملكوتى آن بزرگوار آنچنان فوق العاده و حيرت‌آور است كه انسانهايى را - چه در زمان خودش و چه در زمانهاى بعد - تا مرز اعتقاد به خدايى و ربوبيت و پرستيدن او پيش برده است .\r\nابعاد مختلف و به ظاهر متضاد روحى او ، آنچنان وجودى اسرارآميز و اسطوره‌اى از او ساخته كه قهرمانان و ارباب هر رشته و مسلك و مكتبى را در برابر عظمتش به خضوع و اقرار به عجز و كوچكى ملزم نموده است . او هم عبادتگرى بىنظير بود و هم در مصاف با دشمن جنگاورى خونريز . هم زمامدارى مطلق و هم پارسايى بىمانند ، هم بردبارى حليم و هم دليرى نام‌آور ، هم كريمى بخشنده و هم تهىدست . . . او مرد حق بود و حق به همراه او ، و هر چه حق ايجاب مىكرد همان مىنمود كه\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nرسول خدا - صلّى اللّه عليه و آله - درباره‌اش فرمود : « علىّ مع الحق و الحق مع علىّ ، و الحقّ يدور حيثما دار « 1 » ؛ على با حق و حق با على است . و حق پيوسته با او در گردش مىباشد » .\r\nابر مردى كه دستگاه حكومت و بساط عدالت ، و كرسى قضاوت همواره در طول تاريخ به وجود او مىنازد و مىبالد كه او روزى حاكم و فرمانروا بود . و دادگستر و قاضى به حق .\r\nنگاهى گذرا بر سرتاسر تاريخ حيات جاودانهء او از به دو تولد كه در پاكترين نقاط روى زمين ( خانه كعبه ) ، و با تلاوت دلنشين‌ترين نغمه‌هاى الهى (   قَدْ أَفْلَحَ الْمُؤْمِنُونَ . . .   ) آغاز گرديد . و بعد هم در تحت تعليم و تربيت والاترين انسان هستى رسول خدا - صلّى اللّه عليه و آله - و نيز به عنوان اوّلين ايمان‌آورنده به آن رسول گرامى ، و تنها يار و ياور و حامى و پشتيبان او در تمام مراحل پرتلاطم دوران بعثت از مكه تا مدينه در همه سختيها ، تنگناها ، فراز و نشيبها ، شكست و پيروزيها ، جنگ و صلحها ، و بالأخره مفتخر به دامادى او و گوش به فرمان او ، و برادر و وصى و جانشين او ، و پس از رسول خدا - صلّى اللّه عليه و آله - سكوت و مظلوميت او ، و همچنين حكومت و عدالت او ، و نبرد او با ياغيان و باغيان و طاغيان و زهد و پارسايى او ، و صبر و استقامت او و همه اقوال و افعال او تا آخرين لحظات زندگى كه در مقدس‌ترين مكانها ( در محراب عبادت ) ، و زيباترين حالات ( در حال نماز ) و شيرين‌ترين زمزمه‌ها ( فزت و ربّ الكعبه ) به وقوع پيوست ، شكوهى خاص و جلوه‌اى ما فوق احساس بشرى به او داده ، كه پيوسته و در طول تاريخ نام و ياد او زنده و متلألأ ، و در همه عصرها و براى همه نسلها الگو و اسوه و دليل و راهنماست .\r\nسيماى تابناكى كه ، گذشت زمانها و دورى مكانها و تحوّل تمدنها و فرهنگها هيچ‌گاه غبار كهنگى بر چهرهء درخشانش ننشانده ، هر روز بيش از پيش فروزان‌تر ، همچون خورشيدى عالم‌افروز بر تارك تاريخ مىدرخشد .\r\nپيشرفت علوم و فنون و تخصصها نه تنها نام و ياد و آثار او را تحت الشعاع خود قرار\r\n\r\n\r\n","description":"","footnote":"\r\n( 1 ) - مناقب ، سروى ، ج 2 ، ص 51 .\r\n","page_name":" 7 ","page_number":7},
  {"content":"\r\n\r\nنداده ، بلكه هر روز پرده و نقابى از روى گفته‌ها و انديشه‌هاى بلند او برداشته ، حقايق تازه ، و نكات نهفته‌اى را براى متخصصان و انديشمندان هر رشته و فنى آشكار نموده كه هر زاويه‌اش نيازمند به كاوش و تحقيق و بررسى و مطالعهء دقيق است ، و بدينسان اعجاز كار و گفتار او متجلىتر و نمايان‌تر ؛ چرا كه يافته‌ها و دانش او از جايى سرچشمه گرفته كه همهء علوم و معارف بشرى نمى از آن يم بىساحل است از مبدأ هستى ، و منبع فيض جهان آفرينش ، و رسول خدا - صلّى اللّه عليه و آله - دربارهء او فرمود : « انا مدينة العلم و عليّ بابها فمن اراد المدينة و الحكمة فليأتها من بابها ؛ « 1 » منم شهر علم و على درب آن ، پس هر كه ارادهء شهر علم و حكمت كند بايد از در آن بيايد » .\r\nداوريها و قضاوتهاى آن حضرت - عليه السلام - ( كه در اين كتاب جمع‌آورى شده ) كاملا ابتكارى و بىسابقه است ، كه در هر قضيه‌اى با پيگيرى دقيق و عميق ماجرا ، و طرح و تدبير نقشه‌هايى حيرت‌آور ، و الهام گرفته از امدادهاى غيبى نيرنگ مكّاران و جرائم مجرمين را كشف و شخص جانى را ناگزير از اقرار نموده و حق را به صاحب حق رسانده و حدود الهى را بدون كمترين اغماض و با قاطعيت تمام به اجراء درآورده و به قضاوتهاى سطحى و پوشالى اكتفا ننموده است . كه البته بحث و بررسى پيرامون قضاوتهاى آن حضرت - عليه السلام - و مطالعهء همه‌جانبهء آنها امرى است لازم و ثمربخش كه نيازمند فرصت و مجالى مناسب و تدوين كتابهايى مستقل در اين زمينه است .\r\nو رسول خدا - صلّى اللّه عليه و آله - دربارهء آن حضرت - عليه السلام - فرمود :\r\n« اقضاكم علىّ « 2 » ؛ برترين شما در قضاوت على است » .\r\nو نيز فرمود : « يا على انت اعلم هذه الامّة و اقضاها بالحقّ ؛ يا على ! تو داناترين اين امت و برترين آنان در قضاوت به حق مىباشى » .\r\nو هنگامى كه رسول خدا - صلّى اللّه عليه و آله - خواست آن حضرت ( ع ) را به\r\n\r\n\r\n","description":"","footnote":"\r\n( 1 ) - مناقب ، ج 1 ، ص 63 .\r\n( 2 ) - مناقب ، سروى ، ج 1 ، ص 62 .\r\n","page_name":" 8 ","page_number":8},
  {"content":"\r\n\r\nعنوان قاضى به سوى يمن بفرستد برايش دعا كرده بدرگاه خدا عرضه داشت : « اللّهمّ اهد قلبه و ثبّت لسانه ؛ خدايا قلب على را هدايت كن و زبانش را ثابت و استوار گردان » . كه خود آن حضرت - عليه السلام - مىفرمايد : « پس از اين دعايى كه رسول خدا - صلّى اللّه عليه و آله - در حقم نمود در هيچ قضاوتى ترديد نكردم » .\r\nو نيز مىفرمايد : « اگر بر بساط قضاوت تكيه زنم حكم مىكنم بين پيروان تورات به توراتشان ، و پيروان انجيل به انجيلشان ، و پيروان قرآن به قرآنشان ، بگونه‌اى كه هر كدام به نطق آمده بگويد : على به آنچه كه در من هست قضاوت نموده است « 1 » » .\r\nسخن كوتاه آنكه :\r\n كتاب فضل تو را آب بحر كافى نيست * كه تر كنم سر انگشت و صفحه بشمارم \r\n* * * اكنون مفتخرم كه سالها قبل بنا به اشارهء پدر بزرگوارم - قدس سره - به ترجمهء فارسى كتاب « قضاء امير المؤمنين - عليه السلام » ( كتاب حاضر ) تأليف دانشمند بزرگوار ، علامه محقق ، حاج شيخ محمد تقى شيخ شوشترى - دام ظلّه - مبادرت ورزيدم .\r\nبخشى از اين ترجمه از همان آغاز تا كنون بطور مكرّر چاپ و منتشر گرديده ، و اكنون نيز كه موجبات طبع كتاب به صورت كامل فراهم گرديده با مرورى گذرا بر مجموع مطالب آن و بعض تغييرات و اضافات و درج مدارك و مآخذ روايات چاپ و در دسترس علاقه‌مندان و شيفتگان به خاندان عصمت و طهارت قرار مىگيرد . اميد آنكه اين خدمت ناچيز در درگاه خداى بزرگ و در پيشگاه شافع روز جزا ، امير مؤمنان ، على مرتضى - عليه السلام - مورد قبول واقع شده ، همهء ما مشمول الطاف و عنايات خاص آن كريمان بزرگوار بوده باشيم .\r\nضمنا يادآور مىشود كه از ترجمهء پاره‌اى از مطالب كتاب كه جنبهء تخصصى داشته و فهم آن از سطح عموم خارج بوده صرفنظر گرديده است .\r\n\r\n\r\n","description":"","footnote":"\r\n( 1 ) - ارشاد مفيد ، ص 15 ، 16 .\r\n","page_name":" 9 ","page_number":9},
  {"content":"\r\n\r\nدر خاتمه ثواب اين ترجمه را به روح مطهّر پدر بزرگوار آية اللّه حاج سيد محمّد موسوى ( قدس سره ) تقديم مىدارم .\r\n26 ذى القعدة الحرام 1414 18 / 2 / 1373\r\nموسوى\r\n\r\nدر مدح مولا ( ع )\r\n اهل خرد در عجب ، ز عشق و عرفان دوست * من چه بگويم كه حق ، نشسته در جان دوست \r\n پيك امين مفتخر ، كه در شب پرخطر * بزد دو تك بال و پر ، بشد نگهبان دوست \r\n جنگ و جهادش برين ، صوت دعايش حزين * روح ز تن مىبرد ، جمال تابان دوست \r\n مادر گيتى شعف ، كه زاده درّ و صدف * امير و شاه نجف ، بود به فرمان دوست \r\n آنچه كه خواهد روا ، حبّ و ولايش دوا * چاره چه سازم كه مى ، نهفته در آن دوست \r\n مكرمت ولايت ، مسئلت و منزلت * و سورهء هل اتى ، برفته در شان دوست \r\n تا كه سلونى بگفت ، قلب عدو را بكفت * اشعث و ذعلب بيفت ، به خاك خذلان دوست \r\n شمس و قمر منفعل ، منزوى و منعزل * چون كه بشد مشتمل ، فروغ رخشان دوست \r\n مدح وفايى ببين ، شمس و سنايى چنين * حافظ و سعدى قرين ، اسير دستان دوست \r\n هم دل و هم جان ما ، هم سر مستان ما * هستى و امكان ما ، شود به قربان دوست \r\n دوش به وقت سحر ، گفته همان مطهّر * اين اثر پرثمر ، بماند از آن دوست \r\n گر نظرى او كند ، موهبتى گر دهد * صخره طلا مىشود ، خوشا به مهمان دوست \r\n شاد بود موسوى ، اگر كند پيروى * به عزم و رزم قوى ، ز شرع ياران دوست \r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\nمقدّمهء مؤلف\r\n( 1 ) سپاس خدايى را سزد كه به عدل و راستى داورى مىكند « و آنان را كه ( مشركين ) سوى خدا مىپرستند به چيزى حكم نمىكنند و خدا شنوا و بيناست » « 1 » .\r\nو درود بر روان پاك پيامبرش محمد بن عبد اللّه - صلّى اللّه عليه و آله - كه او را به منظور اجراى فرامين حقّه و قوانين عادلانه‌اش برگزيد ، و بر عترت طاهرينش كه پاينده‌گان به عدل هستند و به احكام و مقرّراتش حكم مىنمايند ، بويژه پسر عمّش امير المؤمنين - عليه السلام - كه مىفرمود : « اگر بر بساط قضاوت تكيه زنم حكم مىكنم بين پيروان تورات به توراتشان و پيروان انجيل به انجيلشان و پيروان قرآن به قرآنشان ، بطورى كه هر كدام به نطق آمده بگويند : على به عين آنچه كه در ما هست داورى نموده است » « 2 » .\r\nو دشمن بسان دوست اعتراف كرده كه قضاوت على - عليه السلام - از همهء امّت صحيح‌تر بوده است و بارها كه قضاياى مشكلى براى خليفهء دوم ( عمر ) پيش مىآمد مىگفت : « اگر على نبود عمر هلاك مىشد » ، و « بجز على - عليه السلام - كسى\r\n\r\n\r\n","description":"","footnote":"\r\n( 1 ) - سورهء مؤمن ، آيهء 21 .\r\n( 2 ) - ارشاد ، مفيد ، ص 15 .\r\n","page_name":" 11 ","page_number":11},
  {"content":"\r\n\r\nغصّه و اندوهش را بر طرف ننموده است » .\r\nو شيخ كلينى - رحمه اللّه - در « كافى » ، و صدوق - رحمه اللّه - در « فقيه » و مفيد - رحمه اللّه - در « ارشاد » ، و طوسى - رحمه اللّه - در « تهذيب » ، و سيد رضى - رحمه اللّه - در « خصائص الائمه » ، و سروى - رحمه اللّه - در « مناقب » پاره‌اى از قضاوتهاى آن حضرت - عليه السلام - را نقل كرده‌اند .\r\nو جمعى از علماى متقدم كتابهايى مستقل در اين زمينه تأليف نموده‌اند اگر چه بجز كتاب ابراهيم بن هاشم قمى كه بنا به نقل بعضى از مطلعين موجود است ، بقيه به ما نرسيده . ولى در كتاب « فهرست » شيخ طوسى و نجاشى مذكور مىباشند ، مانند كتاب اسماعيل بن خالد ، و عبد اللّه بن احمد و محمد بن قيس بجلى ، و عبيد اللّه بن ابى رافع يا پدر او و . . .\r\nولى نديده‌ام كسى از علماى متأخّر كتابى جداگانه در اين باره تأليف نموده باشد ، و تنها به مقدار يك باب در ضمن كتاب خود اكتفا كرده‌اند ، مانند مرحوم مجلسى در « بحار » و شيخ حرّ عاملى در « وسائل الشيعة » .\r\nچون موضوع مهم بود مايل شدم از قدما پيروى كنم و در اين موضوع كتابى مستقل بنگارم ، و بنا به نقل سروى ، اهل تسنن در اين خصوص كتابهايى تأليف نموده‌اند ، مانند موفق مكى ، و بديهى است كه ما به آن سزاوارتريم . و شيخ مفيد در « ارشاد » ، و سروى در « مناقب » قضاوتهاى آن حضرت را از حيث زمان تقسيم نموده‌اند ، به ترتيب : قضاوتهاى آن حضرت در زمان حيات رسول خدا - صلّى اللّه عليه و آله - ، و در زمان خلافت هر يك از خلفاى سه‌گانه ، و در زمان خلافت خود آن بزرگوار ، ولى من آنها را تحت عنوانهاى ديگرى مرتّب نمودم .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nفصل اوّل\r\nقضايائى كه با استفاده از اسلوبى ابتكارى حقيقت واقعه را كشف نموده به طورى كه منكر بناچار اعتراف نموده است .\r\n\r\n1 - زنى كه فرزند خويش را انكار مىكرد\r\n( 1 ) او كه جوانى نورس بود سراسيمه و شوريده حال در كوچه‌هاى مدينه گردش مىكرد ، و پيوسته از سوز دل به درگاه خدا مىناليد : « اى عادل‌ترين عادلان ! ميان من و مادرم حكم كن » .\r\nعمر به وى رسيد و گفت : اى جوان ! چرا به مادرت نفرين مىكنى ؟ !\r\nجوان : مادرم مرا نه ماه در شكم خود نگهداشته و پس از تولد دو سال شير داده و چون بزرگ شدم و خوب و بد را تشخيص دادم مرا از خود دور نمود و گفت : تو پسر من نيستى !\r\nعمر به زن رو كرد و گفت : اين پسر چه مىگويد ؟\r\nزن : اى خليفه ! سوگند به خدايى كه در پشت پردهء نور نهان است و هيچ ديده‌اى او را نمىبيند ، و سوگند به محمد - صلّى اللّه عليه و آله - و خاندانش ! من هرگز او را نشناخته و نمىدانم از كدام قبيله و طايفه است ، قسم به خدا ! او مىخواهد با اين ادّعايش مرا در ميان عشيره و بستگانم خوار سازد . و من دوشيزه‌اى هستم از قريش و\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتا كنون شوهر ننموده‌ام .\r\nعمر : بر اين مطلب كه مىگويى شاهد دارى ؟\r\nزن : آرى ، و چهل نفر از برادران عشيره‌اى خود را جهت شهادت حاضر ساخت .\r\nگواهان نزد عمر شهادت دادند كه اين پسر دروغ گفته ، مىخواهد با اين تهمتش زن را در بين طايفه و قبيله‌اش خوار و ننگين سازد .\r\nعمر به مأموران گفت : جوان را بگيريد و به زندان ببريد تا از شهود تحقيق زيادترى بشود و چنانچه گواهيشان به صحت پيوست بر جوان حد افتراء « 1 » جارى كنم .\r\nمأموران جوان را به طرف زندان مىبردند كه اتفاقا حضرت امير المؤمنين - عليه السلام - در بين راه با ايشان برخورد نمود . چون نگاه جوان به آن حضرت افتاد فرياد برآورد : اى پسر عم رسول خدا ! از من ستمديده دادخواهى كن . و ماجراى خود را براى آن حضرت شرح داد .\r\nامير المؤمنين - عليه السلام - به مأموران فرمود : جوان را نزد عمر برگردانيد . جوان را برگرداندند ، عمر از ديدن آنان برآشفت و گفت : من كه دستور داده بودم جوان را زندانى كنيد چرا او را بازگردانديد ؟ !\r\nمأموران گفتند : اى خليفه ! على بن أبي طالب به ما چنين فرمانى را داد ، و ما از خودت شنيده‌ايم كه گفته‌اى : هرگز از دستورات على - عليه السلام - سرپيچى مكنيد .\r\nدر اين هنگام على - عليه السلام - وارد گرديد و فرمود : مادر جوان را حاضر كنيد ، زن را آوردند و آنگاه به جوان رو كرده و فرمود : چه مىگويى ؟\r\nجوان داستان خود را به طرز سابق بيان داشت .\r\nعلى - عليه السلام - به عمر رو كرد و فرمود : آيا اذن مىدهى بين ايشان داورى كنم ؟\r\nعمر : - سبحان اللّه ! - چگونه اذن ندهم با اين كه از رسول خدا - صلّى اللّه عليه و آله - شنيدم كه فرمود : « على بن ابى طالب از همهء شما داناترست » .\r\nامير المؤمنين - عليه السلام - به زن فرمود : آيا براى اثبات ادعاى خود گواه دارى ؟\r\n\r\n\r\n","description":"","footnote":"\r\n( 1 ) - هشتاد تازيانه .\r\n","page_name":" 14 ","page_number":14},
  {"content":"\r\n\r\nزن : آرى ، و شهود را حاضر ساخت و آنان مجدّدا گواهى دادند .\r\nعلى - عليه السلام - : اكنون چنان بين آنان داورى كنم كه آفريدگار جهان از آن خشنود گردد ؛ قضاوتى كه حبيبم رسول خدا - صلّى اللّه عليه و آله - به من آموخته است ، سپس به زن فرمود :\r\nآيا ولى و سرپرستى دارى ؟\r\nزن : آرى ، اين شهود همه برادران و اولياى من هستند .\r\nامير المؤمنين - عليه السلام - به آنان رو كرده ، فرمود : حكم من دربارهء شما و خواهرتان پذيرفته است ؟\r\nهمگى گفتند : آرى .\r\nو آنگاه فرمود : گواه مىگيرم خدا را و تمام مسلمانانى را كه در اين مجلس حضور دارند كه عقد بستم اين زن را براى اين جوان به مهر چهارصد درهم از مال نقد خودم ، اى قنبر ! برخيز درهمها را بياور . قنبر درهمها را آورد ، على - عليه السلام - آنها را در دست جوان ريخت و به وى فرمود : اين درهمها را در دامن زنت بينداز و نزد من ميا مگر اين كه در تو اثر زفاف باشد ( يعنى غسل كرده باشى ) .\r\nجوان برخاست و درهمها را در دامن زن ريخت و گريبانش را گرفت و گفت :\r\nبرخيز !\r\nدر اين موقع زن فرياد برآورد : آتش ! آتش ! اى پسر عم رسول خدا ! مىخواهى مرا به عقد فرزندم درآورى ؟ به خدا سوگند او پسر من است ! و آنگاه علت انكار خود را چنين شرح داد : برادرانم مرا به مردى فرومايه تزويج نمودند و اين پسر از او بهم‌رسيد ، و چون بزرگ شد آنان مرا تهديد كردند كه فرزند را از خود دور سازم ، به خدا سوگند او پسر من است . و دست فرزند را گرفت و روانه گرديد .\r\nدر اين هنگام عمر فرياد برآورد : « اگر على نبود عمر هلاك مىشد » « 1 » .\r\n\r\n\r\n","description":"","footnote":"\r\n( 1 ) - فروع كافى ، كتاب القضايا و الاحكام ، باب النوادر ، حديث 6 . تهذيب ، باب الزيادات فى القضايا و الاحكام ، حديث 56 .\r\n","page_name":" 15 ","page_number":15},
  {"content":"\r\n\r\n\r\n2 - مولا و غلام مشتبه شدند !\r\n( 1 ) در زمان خلافت امير المؤمنين - عليه السلام - مردى كوهستانى با غلام خود به حج مىرفتند ، در بين راه غلام مرتكب تقصيرى شده مولايش او را كتك زد . غلام برآشفته ، به مولاى خود گفت : تو مولاى من نيستى بلكه من مولا و تو غلام من مىباشى . و پيوسته يكديگر را تهديد نموده به هم مىگفتند : اى دشمن خدا ! بر سخنت ثابت باش تا به كوفه رفته تو را به نزد امير المؤمنين - عليه السلام - ببرم . چون به كوفه آمدند هر دو با هم نزد على - عليه السلام - رفتند و مولا ( ضارب ) گفت : اين شخص ، غلام من است و مرتكب خلافى شده او را زده‌ام و بدين سبب از اطاعت من سربرتافته ، مرا غلام خود مىخواند .\r\nديگرى گفت : به خدا سوگند دروغ مىگويد و او غلام من مىباشد و پدرم وى را به منظور راهنمايى و تعليم مسائل حج با من فرستاده و او به مال من طمع كرده مرا غلام خود مىخواند تا از اين راه اموالم را تصرف نمايد .\r\nامير المؤمنين - عليه السلام - به آنان فرمود : برويد و امشب با هم صلح و سازش كنيد و بامدادان به نزد من بياييد و خودتان حقيقت حال را بيان نماييد .\r\nچون صبح شد ، امير المؤمنين - عليه السلام - به قنبر فرمود : دو سوراخ در ديوار آماده كن ! و آن حضرت - عليه السلام - عادت داشت همه روزه پس از اداى فريضهء صبح به خواندن دعا و تعقيب مشغول مىشد تا خورشيد به اندازهء نيزه‌اى در افق بالا مىآمد . آن روز هنوز از تعقيب نماز صبح فارغ نشده بود كه آن دو مرد آمدند و مردم نيز در اطرافشان ازدحام كرده مىگفتند : امروز مشكل تازه‌اى براى امير المؤمنين روى داده كه از عهدهء حلّ آن برنمىآيد ! تا اينكه امام - عليه السلام - پس از فراغ از عبادت به آن دو مرد رو كرده ، فرمود : چه مىگوييد ؟ آنان شروع كردند به قسم خوردن كه من مولا هستم و ديگرى غلام .\r\nعلى - عليه السلام - به آنان فرمود : برخيزيد كه مىدانم راست نمىگوييد ، و آنگاه به آنان فرمود : سرتان را در سوراخ داخل كنيد ، و به قنبر فرمود : زود باش\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nشمشير رسول خدا - صلّى اللّه عليه و آله - را برايم بياور تا گردن غلام را بزنم ، غلام از شنيدن اين سخن بر خود لرزيد و بدون اختيار سر را بيرون كشيد ، و آن ديگر همچنان سرش را نگهداشت .\r\nامير المؤمنين - عليه السلام - به غلام رو كرده ، فرمود : مگر تو ادّعا نمىكردى من غلام نيستم ؟\r\nگفت : آرى ، و ليكن اين مرد بر من ستم نمود و من مرتكب چنين خطايى شدم .\r\nپس آن حضرت - عليه السلام - از مولايش تعهّد گرفت كه ديگر او را آزار ندهد و غلام را به وى تسليم نمود « 1 » .\r\n( 1 ) و نظير همين داستان را شيخ كلينى و صدوق و طوسى از امام صادق - عليه السلام - نقل كرده‌اند كه مناسب است در اينجا بيان شود . راوى مىگويد : در مسجد الحرام ايستاده بودم و نگاه مىكردم كه ديدم مردى از منصور دوانيقى - خليفهء عبّاسى - كه به طواف مشغول بود استمداد طلبيده به وى مىگفت : اى خليفه ! اين دو مرد برادرم را شبانه از خانه بيرون برده و بازنياورده‌اند ، به خدا سوگند نمىدانم با او چه‌كار كرده‌اند .\r\nمنصور به آنان گفت : فردا به هنگام نماز عصر همين جا بياييد تا بين شما حكم كنم .\r\nطرفين دعوى در موقع مقرّر حاضر شده و آمادهء حل و فصل گرديدند ، اتفاقا امام صادق - عليه السلام - حاضر و به دست مبارك تكيه زده بود . منصور به آن حضرت رو كرده و گفت : اى جعفر ! بين ايشان داورى كن .\r\nامام صادق - عليه السلام - فرمود : خودت بين آنان حكم كن ! منصور اصرار كرد ، و آن حضرت را سوگند داد تا حكم آنان را روشن سازد . امام - عليه السلام - پذيرفت .\r\nپس فرشى از نى براى آن حضرت انداختند و روى آن نشست و متخاصمين نيز در\r\n\r\n\r\n","description":"","footnote":"\r\n( 1 ) - فروع كافى ، كتاب القضايا و الاحكام ، باب النوادر ، حديث 8 . تهذيب ، باب الزيادات فى القضايا و الاحكام ، حديث 58 .\r\n","page_name":" 17 ","page_number":17},
  {"content":"\r\n\r\nمقابلش نشستند ، و آنگاه به مدعى رو كرده و فرمود : چه مىگويى ؟\r\nمرد گفت : اى پسر رسول خدا ! اين دو نفر برادرم را شبانه از منزل بيرون برده و قسم به خدا بازنياورده‌اند و نمىدانم با او چه‌كار كرده‌اند .\r\nامام - عليه السلام - به آن دو مرد رو كرده ، فرمود : شما چه مىگوييد ؟\r\nگفتند : ما برادر اين شخص را جهت گفتگويى از خانه‌اش بيرون برده‌ايم و پس از پايان گفتگو به خانه‌اش بازگشته است .\r\nامام - عليه السلام - به مردى كه آنجا ايستاده بود فرمود : بنويس :\r\n« بسم اللّه الرحمن الرحيم رسول خدا - صلّى اللّه عليه و آله - فرموده : هر كس شخصى را شبانه از خانه بيرون برد ضامن اوست مگر اينكه گواه بياورد كه او را به منزلش بازگردانده است » .\r\nاى غلام ! اين يكى را دور كن و گردنش را بزن . مرد فرياد برآورد : اى پسر رسول خدا ! به خدا سوگند من او را نكشته‌ام و ليكن من او را گرفتم و اين مرد او را به قتل رسانيد .\r\nآنگاه امام - عليه السلام - فرمود : من پسر رسول خدا - صلّى اللّه عليه و آله - هستم دستور مىدهم اين يكى را رها كن و ديگرى را گردن بزن ، پس آن مردى كه محكوم به قتل شده بود گفت : يا بن رسول اللّه ! به خدا سوگند من او را شكنجه نداده‌ام و تنها با يك ضربه شمشير او را كشته‌ام ، پس در اين هنگام كه قاتل مشخص شده بود حضرت صادق - عليه السلام - به برادر مقتول دستور داد قاتل را به قتل برساند ، و فرمود : آن ديگرى را با تازيانه تنبيه كنند . و سپس وى را به زندان ابد محكوم ساخت و فرمود : هر سال پنجاه تازيانه به او بزنند « 1 » .\r\n\r\n3 - دو مادر و يك فرزند !\r\n( 1 ) در زمان خلافت عمر دو زن بر سر كودكى نزاع مىكردند و هر كدام او را فرزند\r\n\r\n\r\n","description":"","footnote":"\r\n( 1 ) - فروع كافى ، كتاب الديات ، باب 11 ، حديث 3 . تهذيب ، ج 10 ص 221 ، حديث 1 .\r\n","page_name":" 18 ","page_number":18},
  {"content":"\r\n\r\nخود مىخواند ، نزاع به نزد عمر بردند ، عمر نتوانست مشكلشان را حلّ كند از اين رو دست به دامان امير المؤمنين - عليه السلام - گرديد .\r\nامير المؤمنين - عليه السلام - ابتداء آن دو زن را فراخوانده آنان را موعظه و نصيحت فرمود و ليكن سودى نبخشيد و ايشان همچنان به مشاجرهء خود ادامه مىدادند .\r\nامير المؤمنين - عليه السلام - چون اين بديد دستور داد ارّه‌اى بياورند ، در اين موقع آن دو زن گفتند : يا امير المؤمنين ! مىخواهى با اين ارّه چه‌كار كنى ؟\r\nامام - عليه السلام - فرمود : مىخواهم فرزند را دو نصف كنم براى هركدامتان يك نصف ! از شنيدن اين سخن يكى از آن دو ساكت ماند ، ولى ديگرى فرياد برآورد : « خدا را خدا را ! يا ابا الحسن ! اگر حكم كودك اين است كه بايد دونيم شود من از حق خودم صرفنظر كردم و راضى نمىشوم عزيزم كشته شود » .\r\nآنگاه امير المؤمنين - عليه السلام - فرمود : « اللّه اكبر ! » اين كودك پسر توست و اگر پسر آن ديگرى مىبود او نيز به حالش رحم مىكرد و بدين عمل راضى نمىشد ، در اين موقع آن زن هم اقرار به حق نموده به كذب خود اعتراف كرد ، و به واسطهء قضاوت آن حضرت - عليه السلام - حزن و اندوه از عمر بر طرف گرديده براى آن حضرت دعاى خير نمود « 1 » .\r\nدر « اذكياء » ابن جوزى آمده : مردى كنيزى خريدارى نموده ، پس از انجام معامله ، مدّعى كودنى او گرديده خواست معامله را به هم زند ، فروشنده انكار مىكرد ، نزاع به نزد اياس بردند ، اياس كنيزك را آزمايش نموده به وى گفت : كداميك از دو پايت درازترست ؟ گفت : اين يكى ، اياس پرسيد آيا شبى را كه از مادر متولد شدى به خاطر دارى ؟ گفت : آرى ، در اين موقع اياس به خريدار رو كرده ، گفت :\r\nاو را برگردان ! او را برگردان ! .\r\nو نيز آورده : مردى مالى را به نزد شخصى به وديعت نهاد . و پس از چندى مال\r\n\r\n\r\n","description":"","footnote":"\r\n( 1 ) - ارشاد ، مفيد ، قضاياه - عليه السلام - في خلافة عمر .\r\n","page_name":" 19 ","page_number":19},
  {"content":"\r\n\r\nخود را از طرف مطالبه نمود ، طرف انكار نموده منكر وديعه گرديد ، نزاع به نزد اياس بردند . مدّعى به اياس گفت : من مالى را نزد اين شخص به امانت گذاشته‌ام ، اياس پرسيد ؛ در آن موقع چه كسى حاضر بود ؟ گفت : در فلان محل مال را به او تحويل دادم و كسى حاضر نبود ، اياس پرسيد چه چيز آنجا بود ؟ گفت : درختى ، اياس به او گفت : حال به نزد درخت برو و قدرى به آن بنگر ، شايد واقع قضيه معلوم گردد ، شايد مالت را در زير آن درخت خاك كرده و فراموش نموده‌اى و با ديدن درخت يادت بيايد ، مرد رفت ، اياس به منكر گفت : بنشين تا طرف تو برگردد . اياس به كار قضاوت خود مشغول شده پس از زمانى به آن مرد رو كرده ، گفت : به نظر تو آن مرد به درخت رسيده ؟ گفت : نه ، در اين موقع اياس گفت : اى دشمن خدا ! تو خيانتكارى ، و مرد اعتراف نموده گفت : مرا ببخش ! خدا تو را ببخشد ، اياس دستور داد او را بازداشت كنند تا اين كه آن شخص برگشت ، اياس به او گفت : خصم تو اعتراف نمود مالت را از او بگير . . . « 1 »\r\n\r\n\r\n","description":"","footnote":"\r\n( 1 ) - اذكياء الباب الثانى عشر ، ص 66 .\r\n","page_name":" 20 ","page_number":20},
  {"content":"\r\n\r\n\r\nفصل دوم قضايايى كه نيرنگ حيله‌گران را آشكار نموده است .\r\n\r\n1 - توطئه‌اى كه فاش گرديد\r\n( 1 ) در زمام خلافت عمر دو نفر امانتى را نزد زنى به وديعت گذاشتند و به وى سفارش نمودند كه تنها با حضور هر دوى آنان وديعه را تحويل دهد .\r\nپس از مدتى يكى از آن دو به نزد زن رفته مدّعى شد كه دوستش مرده است و وديعه را مطالبه نمود . زن در ابتداء از دادن سپرده امتناع ورزيد ولى چون آن مرد زياد رفت و آمد مىنمود و مطالبه مىكرد ، وديعه را به وى رد كرد . پس از گذشت زمانى مرد ديگر به نزد زن آمده خواستار وديعه گرديد ، زن داستان را برايش بازگو نمود كه نزاعشان درگرفت ، خصومت به نزد عمر بردند ، عمر به زن گفت : تو ضامن وديعه هستى . اتفاقا امير المؤمنين - عليه السلام - در آن مجلس حضور داشت ، زن از عمر خواست تا على - عليه السلام - بين آنان داورى كند ، عمر گفت : يا على ! ميان آنان قضاوت كن . امير المؤمنين - عليه السلام - به آن مرد رو كرده فرمود : مگر تو و دوستت به اين زن سفارش نكرده‌ايد كه سپرده را به هركدامتان به تنهايى ندهد ، اكنون وديعه نزد من است ، برو ديگرى را به همراه خود بياور و آن را تحويل بگير ، و زن را ضامن وديعه نكرد و از اين راه توطئهء آنان را آشكار نمود ؛ زيرا آن حضرت - عليه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nالسلام - مىدانست كه آن دو با هم تبانى كرده و خواسته‌اند هر دو نفرشان از زن مطالبه كنند تا او به هر دو غرامت بپردازد « 1 » .\r\n\r\n2 - نيرنگ زنى حيله‌گر !\r\n( 1 ) زنى فتنه‌گر شيفته و دلباختهء نوجوانى از انصار گرديد ، ( ولى هر چه كوشيد جوان پرهيزكار را جلب توجه و عطف نظر كند نتوانست ، از اين رو در صدد انتقامجويى برآمده ) و تخم‌مرغى را شكسته با سفيدهء آن جامهء خود را از بين دو ران آلوده ساخت و بدين وسيله جوان پاكدامن را متّهم كرده او را نزد عمر برد و گفت : اى خليفه ! اين مرد مرا رسوا نموده است .\r\nعمر تصميم گرفت جوان انصارى را عقوبت دهد ، مرد پيوسته سوگند ياد مىكرد كه هرگز مرتكب فحشايى نشده است و از عمر مىخواست تا در كار او دقّت و تحقيق نمايد ، اتفاقا امير المؤمنين - عليه السلام - در آنجا نشسته بود ، عمر به آن حضرت - عليه السلام - رو كرده و گفت : يا على ! نظر شما در اين قضيه چيست ؟\r\nآن حضرت به سفيدى جامهء زن به دقت نظر افكنده وى را متهم نمود و فرمود :\r\nآبى بسيار داغ روى آن بريزند و چون ريختند سفيدى جامه بسته شد ، پس امام - عليه السلام - براى فهماندن حاضران اندكى از آن را در دهان گذاشت و چون طعمش را چشيد آن را به دور افكند و سپس به زن رو كرده ، او را سرزنش نمود تا اين كه زن به گناه خود اعتراف نمود و از اين راه مكر و خدعهء زن را آشكار كرد و به بركت آن حضرت ، مرد انصارى از عقوبت عمر رها گرديد « 2 » .\r\n( 2 ) و نيز زنى با سفيدهء تخم‌مرغ رختخواب هووى خود را آلوده ساخت و به شوهرش\r\n\r\n\r\n","description":"","footnote":"\r\n( 1 ) - فروع كافى ، كتاب القضاء و الاحكام باب النوادر ، حديث 12 . تهذيب باب الزيادات فى القضايا و الاحكام ، حديث 11 .\r\n( 2 ) - فروع كافى ، كتاب القضاء و الاحكام ، باب النوادر ، حديث 4 . تهذيب ، باب الزيادات فى القضايا و الاحكام ، حديث 55 .\r\n","page_name":" 22 ","page_number":22},
  {"content":"\r\n\r\nگفت : اجنبى با او همبستر شده است ، ماجرا نزد عمر مطرح گرديد ، عمر خواست زن را كيفر دهد ، امير المؤمنين - عليه السلام - فرمود : آبى بسيار داغ بياورند و چون آوردند دستور داد مقدارى روى آن سفيدى بريزند چون ريختند فورا جوش آمده و بسته شد ، آن حضرت جامه را به نزد زن انداخت و به او فرمود :\r\n« اين از نيرنگ شما ( زنان ) است و مكرتان بسيار است » .\r\nآنگاه به مرد رو كرده ، فرمود : زنت را نگهدار كه اين از تهمتهاى آن زنت مىباشد ، و فرمود : تا بر زن تهمت‌زننده حدّ افتراء جارى كنند « 1 » .\r\n\r\n\r\n","description":"","footnote":"\r\n( 1 ) - مناقب سروى ، قضاياه - عليه السلام - فى عهد الثانى .\r\n","page_name":" 23 ","page_number":23},
  {"content":"\r\n\r\n\r\nفصل سوم قضايايى كه با به كار بردن نقشه‌هايى ابتكارى و دقيق از نگاشتن اقارير و تفرقه بين گواهان\r\n، صحنهء مرموز و حيله شيطانى مجرمين را كشف نموده ، و دستگاههاى قضائى جهان متمدن ، بويژه « اروپائيها » اين روش بىسابقه را از حضرتش اخذ كرده‌اند .\r\n\r\n1 - تفرقه بين گواهان و كشف جرم\r\n( 1 ) دخترى بىگناه را نزد عمر آورده به زناى او گواهى دادند ، و اينك سرگذشت وى :\r\nدر كودكى پدر و مادر را از دست داده مردى از او سرپرستى مىكرد ، آن مرد مكرر به سفر مىرفت ، دختر بزرگ شده و به مرتبهء زناشوئى رسيد ، همسر آن مرد مىترسيد شوهرش دختر را به عقد خود درآورد ، از اين رو حيله‌اى كرد و عده‌اى از زنان همسايه را به منزل خود فراخواند تا او را بگيرند و خود با انگشت ، بكارتش را برداشت .\r\nشوهرش از سفر برگشت ، زن به او گفت : دخترك مرتكب فحشاء شده ، و زنان همسايه را كه در ماجرايش شركت داشتند جهت گواهى حاضر ساخت . مرد قصه را\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nنزد عمر برد و مطرح نمود ، عمر حكم نكرد و گفت : برخيزيد نزد على بن أبي طالب برويم . آنان برخاسته و همه با هم به محضر امير المؤمنين - عليه السلام - شرفياب شدند و داستان را براى آن حضرت بيان داشتند .\r\nامير المؤمنين - عليه السلام - به آن زن رو كرد و فرمود : آيا بر ادعايت گواه دارى ؟\r\nگفت : آرى ، بعضى از زنان همسايه شاهد من هستند ، و آنان را حاضر ساخت .\r\nآنگاه حضرت شمشير را از غلاف بيرون كشيد و در جلو خود قرار داد و فرمود : تمام زنها را در حجره‌هايى جداگانه داخل كنند ، و آنگاه زن آن مرد را فراخوانده بازجوئى كاملى از او به عمل آورد ولى او همچنان بر ادعاى خود ثابت بود ، پس او را به اتاق سابقش برگرداند و يكى از گواهان را احضار كرد و خود ، روى دو زانو نشست و به وى فرمود : مرا مىشناسى ؟ من على بن ابى طالب هستم و اين شمشير را كه مىبينى شمشير من است و زن آن مرد ، بازگشت به حق نمود « 1 » و او را امان دادم ، اكنون اگر راستش را نگويى تو را خواهم كشت .\r\nزن بر خود لرزيد و به عمر گفت : اى خليفه ! مرا امان ده ، الآن حقيقت حال را مىگويم .\r\nامير المؤمنين - عليه السلام - به وى فرمود : پس بگو .\r\nزن گفت : به خدا سوگند حقيقت ماجرا از اين قرار است : چون زن آن مرد ، زيبايى و جمال دختر را ديد ، ترسيد شوهرش با او ازدواج نمايد از اين جهت ما را به منزل خود فراخواند و مقدارى شراب به او خورانيد و ما او را گرفتيم و خود با انگشت بكارتش را برداشت . در اين موقع امير المؤمنين - عليه السلام - فرمود : « اللّه اكبر ! » من اولين كسى بودم پس از حضرت دانيال كه بين شهود تفرقه انداخته از اين راه حقيقت را كشف كردم ، و سپس بر تمام زنانى كه تهمت به ناحق زده بودند حدّ افتراء جارى كرد ، و زن را وادار نمود تا ديه بكارت دختر - چهارصد درهم - را به او\r\n\r\n\r\n","description":"","footnote":"\r\n( 1 ) - از اين جمله برمىآيد كه مستكشف حق مانند مصلح دروغگو محسوب نمىشود ، و شايد هم منظور از بازگشت به حق اين است كه آن زن به جاى اوّلش كه توقفش در آنجا حق بوده برگشته و مقصود از امان ، امان از ستم بر اوست كه به نحو توريه فرموده است . ( مؤلف )\r\n","page_name":" 25 ","page_number":25},
  {"content":"\r\n\r\nبپردازد و دستور داد آن مرد ، زن جنايتكار خود را طلاق گفته همان دختر را به همسرى بگيرد و آن حضرت - عليه السلام - مهرش را از مال خود مرحمت فرمود .\r\nپس از اتمام و فيصلهء قضيه ، عمر گفت : يا ابا الحسن ! قصّهء حضرت دانيال را براى ما بيان فرماييد .\r\nامير المؤمنين - عليه السلام - فرمود : دانيال كودكى يتيم بود كه پيرزنى از بنى اسرائيل عهده‌دار مخارج و احتياجات او شده بود ، و پادشاه آن وقت دو قاضى مخصوص داشت كه آنها دوستى داشتند كه او نيز نزد پادشاه مراوده مىنمود وى زنى داشت زيبا و خوش‌اندام ، روزى پادشاه براى انجام مأموريتى به مردى امين و درستكار محتاج گرديد ، قضيه را با آن دو قاضى در ميان گذاشت و به آنان گفت :\r\nمردى را كه شايستهء انجام اين كار باشد پيدا كنند ، آن دو قاضى همان دوست خود را به شاه معرفى نموده او را به حضورش آوردند ، پادشاه آن مرد را براى انجام آن مأموريت موظف ساخت . آن شخص آمادهء سفر شد ولى پيوسته سفارش همسر خود را به آن دو قاضى نموده تا به او رسيدگى كنند . مرد به سفر رفت و آن دو قاضى به خانهء دوست خود رفت و آمد مىكردند ، و از برخورد زياد با زن به او دلبسته شده تقاضاى خود را با وى در ميان گذاشتند ولى با امتناع شديد آن زن مواجه شدند تا اين كه عاقبت به او گفتند : اگر تسليم نشوى تو را نزد پادشاه رسوا مىكنيم تا تو را سنگسار كند .\r\nزن گفت : هر چه مىخواهيد بكنيد .\r\nآن دو قاضى تصميم خود را عملى نموده نزد پادشاه بر زناى او گواهى دادند ، پادشاه از شنيدن اين خبر بسى اندوهگين گرديد و از آن زن در شگفت شد و به آن دو قاضى گفت : گواهى شما پذيرفته است ولى در اين كار شتاب نكنيد و پس از سه روز وى را سنگسار نماييد !\r\nدر اين سه روز منادى به دستور شاه در شهر ندا داد كه : اى مردم ! براى كشتن آن زن عابده كه زنا داده حاضر شويد و آن دو قاضى هم بر آن گواهى داده‌اند .\r\nمردم از شنيدن اين خبر حرفها مىزدند ، پادشاه به وزير خود گفت : آيا\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nنمىتوانى در اين باره چاره‌اى بينديشى ؟ گفت : نه تا اين كه روز سوم ، وزير براى تفريح از خانه بيرون شد ، اتفاقا در بين راهش به كودكانى برهنه كه سرگرم بازى بودند برخورد نموده به تماشاى آنان پرداخت ، و دانيال كه كودكى خردسال ميان آنان بود با ايشان بازى مىكرد ، وزير او را نمىشناخت . دانيال در صورت ظاهر به عنوان بازى ، ولى در حقيقت براى نماياندن به وزير ، كودكان را در اطراف خود گرد آورد و به آنان گفت : من پادشاه و ديگرى زن عابده ، و آن دو كودك نيز دو قاضى گواه باشند . و آنگاه مقدارى خاك جمع نمود و شمشيرى از زنى به دست گرفت و به ساير كودكان گفت : دست هر يك از اين دو شاهد را بگيريد و در فلان مكان ببريد ، و سپس يكى از آن دو را فراخوانده ، به او گفت : حقيقت مطلب را بگو و گرنه تو را خواهم كشت . ( وزير اين جريانات را مرتب مىديد و مىشنيد ) . آن شاهد گفت : گواهى مىدهم كه آن زن زنا داده است .\r\nدانيال گفت : در چه وقت ؟\r\nگفت : در فلان روز .\r\nدانيال گفت : اين يكى را دور كنيد . و ديگرى را بياوريد ، پس او را به جاى اولش برگردانده ديگرى را آوردند .\r\nدانيال به او گفت : گواهى تو چيست ؟\r\nگفت : گواهى مىدهم كه آن زن زنا داده است .\r\n- در چه وقت ؟\r\n- در فلان روز .\r\n- با چه كسى ؟\r\n- با فلان ، پسر فلان .\r\n- در كجا ؟\r\n- در فلان جا .\r\nو او بر خلاف اولى گواهى داد . در اين وقت دانيال فرمود : « اللّه اكبر ! » گواهى دروغ دادند . و آنگاه به يكى از كودكان ، دستور داد ميان مردم ندا دهد كه آن دو\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nقاضى به زن پاكدامن تهمت زده‌اند و اينك براى اعدامشان حاضر شويد .\r\nوزير ، تمام اين ماجرا را شاهد و ناظر بود ، پس بلادرنگ به نزد پادشاه آمد و آنچه را كه ديده بود گفت .\r\nپادشاه آن دو قاضى را احضار نموده به همان ترتيب از آنان بازجويى به عمل آورد و گواهيشان مختلف بود ، پادشاه فرمان داد بين مردم ندا دهند كه آن زن برئ و پاكدامن است و آن دو قاضى به وى تهمت زده‌اند و سپس دستور داد آنان را دار زدند « 1 » .\r\n( 1 ) و نظير همين خبر را كلينى ( ره ) در « كافى » چنين نقل كرده : در زمان خلافت امير المؤمنين - عليه السلام - دو نفر با هم عقد برادرى بستند ؛ يكى از آنان قبل از ديگرى از دنيا رحلت كرد و به دوست خود وصيت كرد كه از يگانه دخترش نگهدارى كند ، آن مرد دختر دوست خود را به خانه برد و از او مراقبت كامل مىنمود و مانند يكى از فرزندان خودش او را گرامى مىداشت ، اتفاقا براى آن مرد مسافرتى پيش آمده به سفر رفت . و سفارش دختر را به همسر خود نمود . مرد ساليان درازى در سفر ماند و در اين مدت دختر بزرگ شده و بسيار زيبا بود ، و آن مرد هم پيوسته در نامه‌هايش سفارش دختر را مىنمود ، همسر مرد چون جمال و زيبايى دختر را ديد ترسيد كه شوهرش از سفر برگشته با او ازدواج نمايد از اين جهت نيرنگى كرد و زنانى چند را به خانهء خود فرا خواند و آنان دختر را گرفته و خود با انگشت ، بكارتش را برداشت .\r\nمرد از سفر برگشت و به منزل رسيد ، سپس دختر را به نزد خود فراخواند ، ولى دختر در اثر جنايتى كه آن زن بر او وارد ساخته بود از حضور به نزد مرد شرم مىكرد و چون مرد زياد اصرار نمود زنش به او گفت : او را به حال خود بگذار كه مرتكب گناهى بزرگ شده و بدين سبب خجالت مىكشد نزد تو بيايد ؛ و به دخترك نسبت زنا داد .\r\n\r\n\r\n","description":"","footnote":"\r\n( 1 ) - فروع كافى ، كتاب القضاء و الاحكام ، باب النوادر ، حديث 9 . تهذيب ، باب الزيادات فى القضايا و الاحكام ، حديث 59 .\r\n","page_name":" 28 ","page_number":28},
  {"content":"\r\n\r\nمرد از شنيدن اين خبر سخت ناراحت شده و با قيافه‌اى خشمناك به نزد دختر آمده به شدت او را سرزنش نمود و به وى گفت : واى بر تو ! آيا فراموش كردى آن محبّتها و مهربانيهاى مرا ؟ ! به خدا سوگند من تو را مانند خواهر و فرزند خود مىدانستم و تو نيز اگر خود را دختر من مىدانستى ، پس چرا مرتكب چنين كار خلافى شدى ؟\r\nدختر گفت : به خدا سوگند من هرگز زنايى نداده‌ام و همسرت به من تهمت مىزند ، و ماجراى زن را براى مرد بازگو كرد . مرد دست دختر و زن خود را گرفته به طرف خانهء امير المؤمنين - عليه السلام - روانه گرديد و ماجرا را براى آن حضرت - عليه السلام - بيان داشت و زن نيز به جنايتى كه مرتكب شده بود اعتراف كرد . اتفاقا امام حسن - عليه السلام - در محضر پدر بزرگوار خود نشسته بود ، امير المؤمنين به او فرمود :\r\nبين آنان داورى كن !\r\nآن حضرت - عليه السلام - گفت : سزاى زن دوتاست ؛ يكى حدّ افتراء براى تهمتش و ديگرى ديهء بكارت دختر .\r\nامير المؤمنين - عليه السلام - فرمود : درست گفتى « 1 » . . .\r\n\r\n2 - سفرى كه بازگشتى نداشت\r\n( 1 ) امير المؤمنين - عليه السلام - وارد مسجد گرديد ، ناگهان جوانى گريه‌كنان در حالى كه گروهى او را تسلّى مىدادند ، جلوى آن حضرت آمد .\r\nامام - عليه السلام - به جوان فرمود : چرا گريه مىكنى ؟\r\nجوان : يا امير المؤمنين ! سبب گريه‌ام حكمى است كه شريح قاضى درباره‌ام نموده ، كه نمىدانم بر چه مبنايى استوار است ؛ و داستان خود را چنين شرح داد :\r\nپدرم با اين جماعت به سفر رفته و اموال زيادى به همراه داشته و اينها از سفر بازگشته و پدرم با ايشان نيامده است ، حال او را از آنان مىپرسم ، مىگويند : مرده\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب حدّ القاذف ، حديث 12 .\r\n","page_name":" 29 ","page_number":29},
  {"content":"\r\n\r\nاست . از اموال و دارايى او مىپرسم ، مىگويند : مالى از خود بر جاى نگذاشته است . ايشان را به نزد شريح برده‌ام و او با سوگندى آنان را آزاد كرده ، با اين كه مىدانم پدرم اموال و كالاى زيادى به همراه داشته است .\r\nامير المؤمنين - عليه السلام - به آنان فرمود : زود به نزد شريح برگرديد تا خودم در كار جوان تحقيق كنم ، آنان برگشتند و آن حضرت - عليه السلام - نيز نزد شريح آمده به وى فرمود : چگونه بين ايشان حكم كرده‌اى ؟\r\nشريح : يا امير المؤمنين ! اين جوان مدعى بود كه پدرش با اين گروه به سفر رفته و اموال زيادى با او بوده و پدرش با ايشان از سفر بازنگشته است . و چون از حالش جويا شده ، به وى گفته‌اند : پدرش مرده است . و من به جوان گفتم : آيا بر ادّعاى خود گواه دارى ؟ گفت نه ، پس اين گروه منكر را قسم دادم و آزاد شدند .\r\nامير المؤمنين - عليه السلام - به شريح فرمود : بسيار متأسفم كه در مثل چنين قضيه‌اى اين گونه حكم مىكنى ؟ !\r\nشريح : پس حكم آن چيست ؟\r\nامام - عليه السلام - فرمود : به خدا سوگند اكنون چنان بين آنان داورى كنم كه پيش از من جز داوود پيغمبر كسى به آن حكم نكرده باشد .\r\nاى قنبر ! مأموران انتظامى را حاضر كن ! قنبر آنان را آورد . آن حضرت هر مأمورى را بر يك نفر از آنان موكّل ساخت و آنگاه به صورتهايشان خيره شد و فرمود :\r\nچه مىگوييد آيا خيال مىكنيد كه من از جنايتى كه بر پدر اين جوان روا داشته‌ايد آگاه نيستم ؟ ! و اگر اطلاع نداشته باشم نادانم . سپس به مأموران فرمود :\r\nصورتهايشان را بپوشانيد و آنان را از يكديگر جدا سازيد پس هر يك را در كنار ستونى از مسجد نشاندند در حالى كه سر و صورتشان با جامه‌هايشان پوشيده شده بود ، و آنگاه امام - عليه السلام - منشى خود ، عبد اللّه بن ابى رافع را به حضور طلبيده به او فرمود : قلم و كاغذ بياور ! و خود در مجلس قضاوت نشست و مردم نيز مقابلش نشستند . و آن حضرت - عليه السلام - به مردم فرمود : هر وقت من تكبير گفتم شما نيز تكبير بگوييد و سپس مردم را از مجلس قضاوت بيرون نمود و يكى از آن گروه را\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nطلبيده مقابل خود نشانيد و صورتش را باز كرد و به عبد اللّه بن ابى رافع فرمود : اقرار اين مرد را بنويس ، و به بازپرسى او پرداخت و پرسيد : در چه روزى شما و پدر اين جوان از خانه‌هايتان خارج شديد ؟\r\n- در فلان روز .\r\n- در چه ماهى ؟\r\n- در فلان ماه .\r\n- در چه سالى ؟\r\n- در فلان سال .\r\n- كجا بوديد كه پدر اين جوان مرد ؟\r\n- در فلان محل .\r\n- در خانهء چه كسى ؟\r\n- در خانهء فلان .\r\n- به چه بيمارى ؟\r\n- با فلان بيمارى .\r\n- مرضش چند روز طول كشيد ؟\r\n- فلان مدت .\r\n- در چه روزى مرد ؛ چه كسى او را غسل داده كفن نمود و پارچهء كفنش چه بود و چه كسى بر او نماز گزارد و چه كسى با او وارد قبر گرديد ؟\r\nو چون بازجوئى كاملى از او به عمل آورد صدايش به تكبير بلند شد ، و مردم همگى تكبير گفتند ، سايرين كه صداى تكبيرها را شنيدند يقين كردند كه آن يكى سرّ خود و ديگران را فاش ساخته است ، آن حضرت - عليه السلام - دستور داد مجدّدا سر و صورت او را پوشانده وى را به زندان ببرند .\r\nسپس ديگرى را به حضور طلبيده مقابل خود نشانيد و صورتش را باز كرده به وى فرمود : آيا تصوّر مىكنى كه من از جنايت و خيانت شما اطلاعى ندارم ؟\r\nدر اين هنگام كه مرد شك نداشت كه نفر اول نزد آن حضرت به ماجرا اعتراف\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nكرده چاره‌اى جز اقرار به گناه خويش و تقرير داستان نديد و عرضه داشت : يا امير المؤمنين ! من هم يك نفر از آن جماعت بوده و به كشتن پدر جوان ، تمايلى نداشتم ؛ و اين گونه به تقصير خود اعتراف نمود .\r\nپس امام - عليه السلام - تمام شهود را پيش خوانده يكى پس از ديگرى به كشتن پدر جوان و تصرّف اموال او اقرار كردند ، و آنگاه مرد اول هم كه اقرار نكرده بود اعتراف نمود ، و آن حضرت - عليه السلام - آنان را عهده‌دار خونبها و اموال پدر جوان گردانيد . در اين موقع كه خواستند مال مقتول را بپردازند بازهم اختلافى شديد بين جوان و آنان درگرفت و هر كدام مبلغى را ادّعا مىكرد ، پس امير المؤمنين انگشتر خود و انگشترهاى آنان را گرفت و فرمود : آنها را مخلوط كنيد و هركدامتان كه انگشتر مرا بيرون آورد در ادّعايش راست گفته است ؛ زيرا انگشتر من سهم خداست و سهم خدا به واقع اصابت مىكند .\r\nپس از فيصله و اتمام قضيه شريح گفت : يا امير المؤمنين ! حكم داوود پيغمبر چه بوده است ؟\r\nآن حضرت - عليه السلام - فرمود : داوود از كوچه‌اى مىگذشت ، اتفاقا به چند كودك برخورد نمود كه سرگرم بازى بودند ، و شنيد كودكى را به نام « مات الدين ؛ مرد دين » صدا مىزنند ، داوود كودكان را به نزد خود فراخواند و به آن پسر گفت :\r\nنام تو چيست ؟\r\nگفت : « مات الدين » .\r\nداوود گفت : چه كسى اين نام را براى تو معين كرده ؟\r\nگفت : پدرم .\r\nداوود پسر را به نزد مادرش برده پرسيد اى زن ! اسم فرزندت چيست ؟\r\nگفت : « مات الدين » .\r\nداوود : چه كسى اين نام را بر او نهاده است ؟\r\nزن : پدرش .\r\nداوود : به چه مناسبت ؟\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nزن : زمانى كه اين فرزند را در شكم داشتم ، پدرش با گروهى به سفر رفت ، ولى با آنان بازنگشت ، احوالش را از ايشان جويا شدم گفتند : مرده . گفتم : اموالش چطور شده ؟ گفتند : چيزى از خود بر جاى ننهاده ! گفتم : پس هيچ وصيت و سفارشى براى ما به شما نكرد ؟ گفتند : چرا تنها يك وصيت نمود ، وى مىدانست كه تو باردارى ، سفارش نمود به تو بگوييم فرزندت پسر باشد يا دختر ، نامش را « مات الدين » بگذارى .\r\nداوود گفت : آيا همسفرهاى شوهرت مرده‌اند يا زنده ؟\r\nگفت : زنده .\r\nگفت : مرا به خانه‌هايشان راهنمايى كن .\r\nزن ، داوود را به خانه‌هاى آنان برد ، داوود همه آنان را گردآورده به همان ترتيب از ايشان بازجويى نمود و چون جنايت ايشان برملا گرديد خونبها و مال مقتول را بر عهدهء آنان گذاشت و به زن گفت : حالا نام پسرت را « عاش الدين ؛ زنده است دين » بگذار « 1 » .\r\nو همين خبر را كلينى ( ره ) نيز به اسنادى ديگر از اصبغ بن نباته نقل كرده كه مىگويد : امير المؤمنين - عليه السلام - در قضيه‌اى چنان قضاوت شگفت‌انگيزى نمود كه هرگز مانند آن را نشنيده‌ام و سپس همين داستان را نقل نموده تا آنجا كه مىگويد : امام - عليه السلام - با آن گروه به نزد شريح برگشتند و آن حضرت اين مثل معروف را براى شريح مىخواند :\r\n اوردها سعد و سعد مشتمل * يا سعد ما تروى على هذا الابل \r\n« مردى به نام سعد ، شتران خود را براى آب دادن وارد رودخانه كرده در حالى كه خود را در ميان لباسش پيچانده بود ؛ اى سعد ! با اين وضع نخواهى توانست شترانت را آب دهى » .\r\n\r\n\r\n","description":"","footnote":"\r\n( 1 ) - فروع كافى ، كتاب الديات ، باب النوادر ، حديث 8 . تهذيب ، باب الزيادات فى القضايا و الاحكام ، حديث 82 . من لا يحضر ، ابواب القضايا و الاحكام ، باب الحيل فى الاحكام ، حديث 11 .\r\n","page_name":" 33 ","page_number":33},
  {"content":"\r\n\r\nكنايه از اين كه لازم بود شريح در اطراف قضيه ، تحقيق زيادترى نموده و به قضاوتى ظاهرى و پوشالى اكتفا نكند « 1 » .\r\nو مضمون اين خبر را عامه نيز نقل كرده‌اند ، چنانچه صاحب « مناقب » « 2 » از زمخشرى در « مستقصى » و ابن مهدى در « نزهة » از ابن سيرين آن را نقل كرده‌اند .\r\nآرى ، از اخبارى كه تا اينجا نقل گرديد معلوم شد كه آن حضرت - عليه السلام - هم مانند سليمان پيغمبر داورى نموده ( كه در آخر داستان سوم از فصل اول ذكر شد ) و هم مثل دانيال پيغمبر ( كه در داستان اول از فصل سوم نقل گرديد ) و در اين خبر نيز همچون داوود پيغمبر .\r\nو به همين جهت بوده كه پيامبر گرامى - صلّى اللّه عليه و آله - در اخبار زيادى آن حضرت - عليه السلام - را به پيامبران تشبيه كرده است ، و چه زيبا سروده شاعر پارسى زبان : « آنچه خوبان همه دارند تو تنها دارى » .\r\n\r\n3 - حيله‌گرى با امير المؤمنين !\r\n( 1 ) هنگامى كه رسول خدا - صلّى اللّه عليه و آله - از مكّه به مدينه هجرت نمود ، امير المؤمنين - عليه السلام - را در مكّه وكيل و نايب خود گرداند ، تا آن حضرت امانتها و سپرده‌هايى را كه مردم نزد پيامبر داشتند به صاحبانشان رد نموده ، آنگاه به مدينه رود .\r\nدر آن روزهايى كه على - عليه السلام - امانتها را به مردم تحويل مىداد ، حنظلة بن ابى سفيان ، عمير بن وائل ثقفى را تطميع نمود تا نزد آن حضرت رفته و هشتاد مثقال طلا از او مطالبه كند ، و به وى گفت : اگر على از تو گواه بخواهد ما گروه قريش براى تو شهادت خواهيم داد ، و صد مثقال طلا به عنوان پاداش به وى داد كه از جملهء آنها گردن‌بندى بود كه به تنهايى سيزده مثقال طلا وزن داشت .\r\n\r\n\r\n","description":"","footnote":"\r\n( 1 ) - كنايات جرجانى ، ص 97 .\r\n( 2 ) - مناقب سروى ، ج 1 ، ص 506 ، قضاياه - عليه السلام - فى خلافته .\r\n","page_name":" 34 ","page_number":34},
  {"content":"\r\n\r\nعمير نزد امير المؤمنين - عليه السلام - رفت و از آن حضرت مطالبهء سپرده نمود .\r\nعلى - عليه السلام - هر چند ودايع و امانات را ملاحظه كرد ، سپرده‌اى به نام عمير نديد و دانست كه او دروغ مىگويد ، پس او را موعظه نمود تا از ادعايش دست بردارد ولى اندرزها سودى نبخشيد و عمير همچنان بر گفتهء خود ثابت بود و مىگفت :\r\nمن بر ادعاى خود گواهانى از قريش دارم كه آنان برايم گواهى مىدهند ؛ مانند ابو جهل ، عكرمه ، عقبة بن ابى معيط ، ابو سفيان و حنظله .\r\nامير المؤمنين - عليه السلام - فرمود : « اين نيرنگى است كه به تدبيركننده‌اش بر مىگردد » . و آنگاه دستور داد همهء شهود حاضر شده در خانهء كعبه بنشينند و به عمير رو كرده و فرمود : اكنون بگو بدانم امانتت را چه وقت تسليم پيامبر - صلّى اللّه عليه و آله - نمودى ؟\r\nعمير : نزديك ظهر بود كه سپرده را به او تحويل دادم و او آن را از دستم گرفته به غلام خود داد .\r\nو آنگاه ابو جهل را طلبيده همان سؤال را از او پرسيد ، ولى ابو جهل گفت : مرا حاجتى به پاسخ گفتن نيست ، و بدين وسيله خود را رها كرد .\r\nپس از آن ابو سفيان را به نزد خود فراخواند و همان سؤالها را از او پرسيد ابو سفيان گفت : نزديك غروب آفتاب بود كه عمير امانتش را تسليم پيامبر - صلّى اللّه عليه و آله - نمود و آن حضرت مال را از او گرفت و در آستين خود قرار داد .\r\nنوبت به حنظله رسيد او گفت : بخاطر دارم كه آفتاب در وسط آسمان بود كه عمير وديعه را به پيامبر داد و آن حضرت امانت را در پيش رو گذاشت تا وقتى كه خواست برخيزد ، آن را به همراه خود برد .\r\nو سپس عقبه را احضار كرد و كيفيّت را از او جويا شد ، وى گفت : به هنگام عصر بود كه عمير امانتش را تحويل پيامبر - صلّى اللّه عليه و آله - داد و آن حضرت امانت را فورا به منزل فرستاد و پس از او عكرمه را خواست و چگونگى را از او پرسش نمود ، عكرمه گفت : اول روز بود كه عمير امانت را به پيامبر تحويل داده پيامبر آن را گرفت و فورا به خانهء فاطمه فرستاد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو عمير آنجا نشسته و تمام جريانات و تناقض‌گوييهاى آنان را مىشنيد . آنگاه امير المؤمنين - عليه السلام - به عمير رو كرده فرمود : مىبينم رنگ صورتت زرد شده و حالت دگرگون گشته است !\r\nعمير گفت : الآن حقيقت حال را به شما خواهم گفت : زيرا شخص حيله‌گر ، رستگار نخواهد شد . به خدا سوگند من هرگز امانتى نزد محمد نداشته‌ام و تنها عامل محرّك من حنظله و ابو سفيان بوده‌اند و اينك دينارهايى كه مهر هند ، زن ابو سفيان بر آنها نقشين است نزد من موجود مىباشند كه آنها را به عنوان پاداش به من داده‌اند .\r\nو آنگاه امير المؤمنين - عليه السلام - فرمود : بياوريد شمشيرى را كه در گوشهء خانه پنهان است ، شمشير را آوردند .\r\nعلى - عليه السلام - شمشير را به دست گرفت و به حاضران نشان داد و فرمود : آيا اين شمشير را مىشناسيد ؟ گفتند : آرى ، اين شمشير حنظله مىباشد ، از آن ميان ابو سفيان گفت : اين شمشير از حنظله سرقت شده است .\r\nامير المؤمنين به وى فرمود : اگر راست مىگويى پس غلام تو « مهلع ؛ سياه » چه‌كار كرد ؟\r\nابو سفيان گفت : او فعلا براى انجام مأموريتى به طائف رفته است .\r\nآن حضرت فرمود : اى كاش ! مىآمد و تو يك بار ديگر او را مىديدى و اگر راست مىگويى او را احضار كن بيايد .\r\nابو سفيان خاموش شده سخنى نگفت سپس آن حضرت به ده نفر از غلامان اشراف قريش فرمود تا محل معينى را حفر كنند ، چون حفر كردند ناگهان به جسد كشتهء « مهلع » برخوردند ، آن حضرت فرمود : آن را بيرون بياوريد ، جسد را بيرون آورده و به طرف خانهء كعبه حمل كردند ، مردم از مشاهدهء پيكر بيجان « مهلع » در شگفت شده سبب قتلش را از آن حضرت پرسيدند .\r\nامام - عليه السلام - فرمود : ابو سفيان و پسرش اين غلام را تطميع كرده و به پاداش آزاديش او را وادار نمودند تا مرا به قتل برساند تا اين كه در راهى برايم كمين كرد و بناگاه به من حمله نمود و من هم مهلتش نداده گردنش را زدم و شمشيرش را\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nگرفتم . و چون مكر و نيرنگ آنان در اين دفعه بجايى نرسيد خواستند بار ديگر حيله‌اى به كار برند ولى آن هم نقش بر آب گرديد « 1 » !\r\n\r\n\r\n","description":"","footnote":"\r\n( 1 ) - مناقب سروى ، قضاياه - عليه السلام - و النبى حىّ .\r\n","page_name":" 37 ","page_number":37},
  {"content":"\r\n\r\n\r\nفصل چهارم قضايايى كه مدّعى را در حدود شرعى از اقرار منع و به انكار ترغيب نموده است !\r\n\r\n1 - مردى كه به زناى خود اقرار كرد !\r\n( 1 ) مردى نزد حضرت امير المؤمنين - عليه السلام - آمده گفت : يا امير المؤمنين ! زنا كرده‌ام مرا پاك كن .\r\nامام - عليه السلام - از او روى گردانده و به وى فرمود : بنشين ! و آنگاه به حاضران رو كرده و فرمود : آيا نمىتواند كسى از شما كه مرتكب گناهى شده ، گناهش را پنهان بدارد چنانچه خداوند آن را پنهان داشته است . ( كنايه از اين كه بايد پنهان كند و اظهار ننمايد . و مقصود اصلى آن حضرت تعريض به اقراركننده بود تا از اقرار خوددارى كند . )\r\nبار ديگر مرد برخاسته گفت : يا امير المؤمنين ! زنا كرده‌ام مرا پاك گردان .\r\nآن حضرت - عليه السلام - به وى فرمود : چه چيز سبب شد كه چنين اقرارى بر خود بكنى ؟ !\r\nگفت : براى اين كه پاك شوم .\r\nامام - عليه السلام - به وى فرمود : چه پاكى برتر از توبه ؟ و به اصحاب خود رو كرده با آنان به گفتگو مشغول گرديد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمرد بازخواسته گفت : يا امير المؤمنين ! زنا كرده‌ام مرا پاك كن .\r\nآن حضرت - عليه السلام - به وى فرمود : قرآن مىخوانى ؟\r\nگفت : آرى .\r\nفرمود : بخوان ! مرد چند آيه قرآن را صحيح تلاوت كرد . باز امير المؤمنين ، از او پرسيد ؛ آيا مسائل لازم خود را از حقوق خداوند در نماز و زكات مىدانى ؟\r\nگفت : آرى .\r\nآن حضرت - عليه السلام - مسائلى از او پرسيد و آن مرد درست پاسخ گفت . باز به او فرمود : آيا بيمار نيستى ؟ و درد سر يا گرفتگى سينه‌اى در خود احساس نمىكنى ؟\r\nگفت : نه .\r\nامير المؤمنين - عليه السلام - به او فرمود : واى بر تو ! برو تا همان طورى كه آشكارا از حالت پرسيده‌ايم در غيابت نيز از حالت جويا شويم ، و اگر بازنگردى تو را احضار نخواهيم كرد ، و چون مرد دور شد آن حضرت از وضع جسمى و روانى او از اصحاب خود پرسش نمود ، گفتند : كاملا سالم و حالش طبيعى است .\r\nپس از چندى مرد بازآمده گفت : يا امير المؤمنين ! زنا كرده‌ام مرا پاك گردان .\r\nآن حضرت - عليه السلام - به وى فرمود : اگر بازنمىآمدى تو را طلب نمىكرديم اكنون كه دفعهء چهارم اقرار توست و حكم خدا بر تو لازم شده ، تو را آزاد نخواهيم كرد .\r\nسپس آن حضرت به افرادى كه آنجا حضور داشتند فرمود : شما براى اجراى حدّ كافى هستيد و نيازى به اعلام ديگران نيست . شما را به خدا سوگند مىدهم بامدادان كه مىآييد بايد به صورتهايتان نقاب بسته باشيد به طورى كه هيچ‌كدامتان ديگرى را نشناسد و فردا صبح در وقت تاريكى هوا حاضر شويد ؛ زيرا ما به صورت كسى كه او را سنگسار مىكنيم نگاه نمىنماييم .\r\nفردا صبح طبق فرمودهء آن حضرت به هنگام تاريكى هوا در محل مقرّر حاضر شدند . امير المؤمنين - عليه السلام - نيز به آنجا تشريف برد و فرمود : « شما را به خدا\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nسوگند مىدهم حدّ نزند كسى از شما كه خودش مستحق چنين حدّى مىباشد ؛ زيرا آن كس كه خداوند بر او چنين حقّى دارد نمىتواند مثل آن حق را از ديگران مطالبه نمايد » .\r\nدر اين هنگام عدّهء زيادى از حاضران برگشتند ، كه راوى مىگويد : به خدا قسم تا اين ساعت نفهميدم آنها چه كسانى بودند ، سپس آن حضرت چهار سنگ به طرف او انداخت و سايرين نيز به او سنگ زدند « 1 » .\r\n\r\n2 - زنى كه از عذاب آخرت مىترسيد\r\n( 1 ) زنى آبستن نزد امير المؤمنين - عليه السلام - آمده گفت : زنا كرده‌ام مرا پاك كن ، خداوند تو را پاك كند ؛ زيرا شكنجه و عذاب دنيا از عقوبت آخرت كه پايانى ندارد آسان‌ترست .\r\nعلى - عليه السلام - فرمود : تو را از چه پاك كنم ؟\r\nگفت : از زنا .\r\nامير المؤمنين - عليه السلام - : آيا شوهر دارى ؟\r\nزن : آرى .\r\nامير المؤمنين - عليه السلام - : آيا موقعى كه مرتكب اين عمل شدى شوهرت در سفر بود يا در حضر ؟\r\nزن : شوهرم در حضر بود .\r\nعلى - عليه السلام - فعلا برگرد و پس از آن كه فرزندت را زاييدى بيا تا تو را پاك گردانم . و چون زن مقدارى از آن حضرت دور شد به طورى كه گفتار آن حضرت را نمىشنيد فرمود : خدايا ! اين يك شهادت .\r\nپس از چندى آن زن نزد امير المؤمنين - عليه السلام - آمده و گفت : فرزندم را زاييدم مرا پاك كن .\r\n\r\n\r\n","description":"","footnote":"\r\n( 1 ) - من لا يحضر ، باب ما يجب به التعزير و الحد و الرجم ، حديث 31 .\r\n","page_name":" 40 ","page_number":40},
  {"content":"\r\n\r\nدر اين هنگام امام - عليه السلام - كه گويى اصلا سابقهء او را نداشته فرمود : تو را از چه پاك كنم ؟\r\nزن : زنا داده‌ام مرا پاك كن .\r\nامير المؤمنين - عليه السلام - : آيا در موقع ارتكاب اين عمل شوهر داشتى يا نه ؟\r\nزن : شوهر داشتم .\r\n- آيا در آن هنگام شوهرت در سفر بود يا در حضر ؟\r\n- در حضر بود .\r\n- برو و فرزندت را طبق دستور خداوند دو سال تمام شير بده . زن برگشت و چون مقدارى از آن حضرت دور شد به قدرى كه صدايش را نمىشنيد ، فرمود : خداوندا ! اين دو شهادت .\r\nو پس از آن كه دو سال سپرى شد زن بازآمده و گفت : يا امير المؤمنين : فرزندم را دو سال تمام شير دادم اكنون مرا پاك كن .\r\nامام - عليه السلام - مانند شخص بىخبرى پرسشهاى سابق را از او جويا شد . و آنگاه به او فرمود : حالا برو و از فرزندت نگهدارى كن تا موقعى كه بتواند خودش غذا بخورد و از بامى پرت نشود و در چاهى نيفتد . زن گريان از نزد آن حضرت - عليه السلام - بازگشت ، و چون مقدارى دور گرديد ، به اندازه‌اى كه آواز آن حضرت - عليه السلام - را نمىشنيد فرمود : خداوندا ! اين سه شهادت .\r\nعمرو بن حريث مخزومى زن را در بين راه ديد و به او گفت : اى بندهء خدا ! چرا گريه مىكنى ؟ من تو را ديده‌ام نزد على - عليه السلام - مىآيى و از او تقاضا مىكنى تو را پاك گرداند .\r\nزن گفت : آرى ، نزد امير المؤمنين - عليه السلام - آمدم و از او خواستم مرا پاك كند و آن حضرت فرمود : برو و فرزندت را نگهدارى كن تا موقعى كه بتواند بخورد و بياشامد و . . . و مىترسم در اين مدت بميرم و مرا پاك نگرداند .\r\nعمرو به او گفت : نزد امير المؤمنين - عليه السلام - برگرد و من از فرزندت كفالت مىكنم .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nزن نزد آن حضرت برگشت و تعهّد عمرو را عرضه داشت امير المؤمنين - عليه السلام - مانند شخص بىسابقه‌اى به وى فرمود : چرا عمرو از فرزندت كفالت كند ؟\r\nگفت : يا امير المؤمنين ! زنا كرده‌ام مرا پاك گردان .\r\nآن حضرت فرمود : در آن هنگام شوهر داشتى يا نه ؟\r\nزن : آرى شوهر داشتم .\r\n- آيا در آن وقت شوهرت در وطن بود يا در سفر ؟\r\n- در وطن بود .\r\nپس آن حضرت سر به سوى آسمان بلند كرده ، به درگاه الهى عرضه داشت :\r\nخداوندا ! با چهار دفعه اقرار ، حدّ بر او ثابت گرديد و تو به پيامبرت خبر داده‌اى كسى كه حدّى از حدودم را تعطيل كند با من دشمنى نموده است ، پروردگارا ! من هرگز حدودت را تعطيل نمىكنم و در پى دشمنى تو نيستم و احكام تو را ضايع نمىگردانم ، بلكه فرمانبردار تو و پيرو سنّت پيامبرت مىباشم .\r\nدر اين وقت ، عمرو بن حريث نگاهش به صورت آن حضرت افتاد ديد رنگ رخسار مباركش از شدّت غضب چنان قرمز شده كه گويى انار در صورتش پاشيده شده ، پس به آن حضرت عرضه داشت : يا امير المؤمنين ! من خيال مىكردم از اين عمل من خوش‌حال مىشويد ولى حال كه مىبينم ناراحتيد هرگز فرزندش را برنمىدارم .\r\nامام - عليه السلام - فرمود : آيا پس از آن كه آن زن چهار دفعه بر خود اقرار نموده فرزندش را كفالت مىكنى ؟ و تو كوچك هستى .\r\nپس آن حضرت به منبر رفت و به قنبر فرمود : ميان مردم بانگ برآور تا همه براى نماز جماعت حاضر شوند . قنبر دستور را اجرا كرد و مردم به طرف مسجد هجوم آوردند بطورى كه مسجد پر شد .\r\nدر اين موقع امام - عليه السلام - بپاخاست و ثناى الهى بجاى آورد سپس فرمود :\r\nاى مردم ! پيشواى شما مىخواهد براى اقامهء حدّ بر اين زن به خارج كوفه رود و شما را به همراه خود ببرد و زمانى كه بيرون مىآييد بايد سنگهاى خود را همراه داشته و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nيكديگر را نشناسيد تا به خانه‌هايتان برگرديد و سپس از منبر فرود آمد و بامدادان خود آن حضرت به اتفاق زن بيرون شدند و مردم نيز در حالى كه يكديگر را نمىشناختند و به صورتهاى خود نقاب بسته و سنگ در آستين داشتند از خانه‌ها بيرون شدند تا اينكه آن حضرت با زن و تمام مردم به پشت شهر كوفه رسيدند . آنگاه به حاضران خطاب كرده و فرمود : اى مردم ! خداوند با پيامبر ، پيمانى بسته و پيامبر نيز با من همان پيمان را بسته است كه هر كس مستحق حدى باشد نبايد به ديگرى حدّ زند ، اكنون هر كس از شما كه مستحق همين حدّ است حدّ نزند ، پس تمام مردم برگشتند و تنها خود آن بزرگوار با حسن و حسين - عليه السلام - زن را سنگسار نمودند « 1 » .\r\n\r\n3 - حدّ لواط\r\n( 1 ) روزى امير المؤمنين - عليه السلام - در ميان گروهى از اصحاب خود نشسته و به گفتگو مشغول بود ، در اين هنگام مردى نزد آن حضرت آمده گفت : يا امير المؤمنين ! لواط كرده‌ام مرا پاك گردان .\r\nآن حضرت - عليه السلام - به او فرمود : اى مرد ! چنين سخنى مگو شايد اختلال حواس به تو دست داده باشد .\r\nفردا صبح نيز نزد آن حضرت آمده و گفت : يا امير المؤمنين ! لواط كرده‌ام مرا پاك كن .\r\nباز امام - عليه السلام - به وى فرمود : اى مرد ! به خانه‌ات برگرد ، شايد - حواس‌پرتى عارضت شده و تا سه بار بعد از دفعهء اول نزد آن حضرت آمده و سخن خود را تكرار كرد ، تا دفعهء چهارم كه طبق قانون اسلام حدّ بر او ثابت شده بود ، على - عليه السلام - به وى فرمود : پيامبر خدا - صلّى اللّه عليه و آله - دربارهء مثل تو سه كيفر بيان فرموده و تو هر كدام را بخواهى اختيار كن . مرد گفت : آنها چيست ؟\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب آخر من صفة الرجم حديث 1 . تهذيب ، باب حدود الزنا ، حديث 23 . من لا يحضر ، باب ما يجب به التعزير و . . . حديث 32 .\r\n","page_name":" 43 ","page_number":43},
  {"content":"\r\n\r\nفرمود : 1 - يك ضربه شمشير هر جا برسد .\r\n2 - بستن دست و پا و پرتاب از فراز كوه .\r\n3 - سوزاندن با آتش .\r\nمرد گفت : يا امير المؤمنين ! كداميك از اينها سخت‌ترست ؟\r\nفرمود : سوزاندن با آتش .\r\nمرد گفت : يا امير المؤمنين ! من همين را اختيار مىكنم . آن حضرت به او فرمود : پس خودت را براى آتش آماده كن .\r\nمرد برخاست و دو ركعت نماز به جاى آورد و در تشهد نماز به درگاه خدا عرضه داشت : « خداوندا ! من از گناه خود به سوى تو بازگشت نموده و از كيفر اخروى آن ترسيده به نزد جانشين پيامبرت و پسر عمّش آمدم و از او تقاضاى پاك كردن نمودم و او مرا بين سه عقوبت مخيّر ساخت ، خدايا ! من سخت‌ترينش را برگزيده از تو مىخواهم اين عقوبت را كفّارهء گناهانم قرار دهى و مرا به آتش دوزخ نسوزانى » و آنگاه برخاسته با چشم گريان به طرف گودالى كه برايش حفر كرده بودند رهسپار گرديده و شعله‌هاى فروزان آتش را نظاره مىكرد . در اين هنگام امير المؤمنين - عليه السلام - به وى فرمود : اى مرد ! برخيز ! كه فرشتگان آسمان و زمين را به گريه آوردى و خداوند توبه‌ات را قبول كرد ، برخيز و پس از اين به چنين گناهى بازگشت مكن « 1 » « 2 » .\r\nمؤلف : در روايت هفتم از فصل هفتم خواهد آمد كه اگر مثبت حدّ ، اقرار خود جانى باشد امام مىتواند آن را ببخشد ، و اگر بيّنه باشد نمىتواند . و البته اين هم اختصاص به امام معصوم - عليه السلام - دارد چنانچه امام باقر - عليه السلام - مىفرمايد : « غير از امام كسى نمىتواند حدودى را كه براى خداست عفو نمايد » .\r\n\r\n\r\n","description":"","footnote":"\r\n( 1 ) - فروع كافى ، باب آخر من حد اللواط ، حديث 1 . تهذيب ، باب الحدود فى اللواط ، حديث 7 .\r\n( 2 ) - و عجب اين كه عمر بر خلاف مقررات دينى مردم را به اقرار به حدود تهديد مىنموده ، چنانچه روايت هفتم از فصل هفتم گوياى اين مطلب است .\r\n","page_name":" 44 ","page_number":44},
  {"content":"\r\n\r\n\r\nفصل پنجم قضاوتهاى آن حضرت - عليه السلام - در مواردى كه واقع كاملا مشتبه بوده است .\r\n\r\n1 - زد و خورد در حال مستى\r\n( 1 ) در زمان خلافت امير المؤمنين - عليه السلام - به آن حضرت گزارش رسيد كه چهار نفر در حال مستى يكديگر را با كارد مجروح نموده‌اند . امام - عليه السلام - دستور داد آنان را توقيف نموده تا پس از هشيارى به وضعشان رسيدگى كند ، دو نفر از آنان در بازداشتگاه جان سپردند . اولياى مقتولين به نزد امير المؤمنين - عليه السلام - آمده و خواستار قصاص از زندگان شدند ، آن حضرت - عليه السلام - به آنان فرمود :\r\nشما از كجا مىدانيد كه اين دو نفر زنده ايشان را كشته‌اند و شايد خودشان يكديگر را مجروح نموده و مرده‌اند ؟\r\nگفتند : نمىدانيم ، پس شما خودتان با استفاده از دانش خدادادىتان بين آنان حكم كنيد .\r\nامام - عليه السلام - فرمود : ديهء آن دو مقتول به عهدهء هر چهار قبيله است و بعد از اخراج خونبهاى زخمهاى دو نفر زخمى ، باقيمانده به اولياى آن دو مقتول ردّ\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمىگردد « 1 » « 2 » .\r\n\r\n2 - يك نفر در آب غرق شد\r\n( 1 ) شش نفر در آب فرات سرگرم بازى بودند ، يكى از آنان غرق شد ، نزاع را نزد امير المؤمنين - عليه السلام - بردند ، دو نفر از آنان گواهى دادند كه آن سه نفر ديگر او را غرق كرده‌اند ، و آن سه نفر گواهى دادند كه آن دو نفر ديگر او را غرق كرده‌اند ، امير المؤمنين - عليه السلام - ديهء او را به پنج قسمت مساوى تقسيم نمود ، دو قسمت به عهدهء آن سه نفرى كه دو نفر بر عليه ايشان گواهى داده‌اند ، و سه قسمت به عهدهء آن دو نفرى كه سه نفر بر عليه ايشان گواهى داده‌اند « 3 » .\r\nشيخ مفيد در « ارشاد » پس از نقل اين خبر مىگويد : « در اين قضيه هيچ قضاوتى تصور نمىشود كه از قضاوت آن حضرت به صواب نزديكتر باشد . »\r\n\r\n3 - طعمهء شير\r\n( 2 ) شيرى را در گودالى دستگير كرده بودند ، مردم براى تماشاى شير ازدحام\r\n\r\n\r\n","description":"","footnote":"\r\n( 1 ) - شيخ مفيد پس از نقل اين خبر مىگويد : اين حكمى كه آن حضرت - عليه السلام - دربارهء آنان فرموده تنها حكمى است كه براى رسيدن به واقع تصور مىشود ؛ زيرا گواهى نيست تا بدان وسيله قاتل از مقتول جدا شود . و نيز گواهى نيست تا ثابت كند قتل عمدى بوده ، و اين حكم در مورد قتل خطا و اشتباه در قاتل است ؛ زيرا خونبهاى كشتگان را بر هر چهار قبيله قرار داده و ديه زخمهاى مجروحين را از آن كم كرده است ، و مقصود آن حضرت از اينكه فرموده : ديهء آن دو مقتول بر قبايل چهارگانه است اين است كه ديهء هر دو تا با هم ، و گرنه ديهء هر كدام از آنها بر سه قبيلهء ديگر است غير از قبيلهء خودش . ( مؤلف ) .\r\n( 2 ) - ارشاد مفيد ، قضاياه - عليه السلام - فى خلافته ، من لا يحضر ، كتاب الديات ، باب حكم الرجل يقتل الرجلين او . . . حديث 7 ، تهذيب ، كتاب الديات باب الاشتراك فى الجنايات ، حديث 5 .\r\n( 3 ) - ارشاد ، مفيد ، قضاياه - عليه السلام - فى خلافته . فروع كافى ، كتاب الديات ، باب الجماعة يجتمعون على قتل واحد ، حديث 6 . تهذيب ، كتاب الديات ، باب الاشتراك فى الجنايات ، حديث 3 .\r\n","page_name":" 46 ","page_number":46},
  {"content":"\r\n\r\nنمودند ، يك نفر در نزديكى گودال ايستاده بود ، ناگهان قدمش لغزيد و دست به ديگرى زد و دومى به سومى و سومى به چهارمى و همه در گودال افتاده طعمهء شير شدند . اين ماجرا در يمن اتفاق افتاد ، امير المؤمنين - عليه السلام - نيز آنجا تشريف داشت ، خبر به آن حضرت رسيد ، پس دربارهء آنان چنين قضاوت نمود ، كه اولى طعمهء شير بوده و به علاوه بايد يك سوم ديه به دومى بپردازد ، و دومى نيز دو سوم ديه به سومى و سومى ديهء كاملى به چهارمى بايد بپردازد .\r\nرسول خدا - صلّى اللّه عليه و آله - از اين قضاوت خبردار گرديده فرمود :\r\n« ابا الحسن به حكم خدا داورى نموده است » « 1 » .\r\nمؤلف : علت اين تفصيل اين است كه نفر اول خودش افتاده ، به علاوه افراد ديگرى را با خود انداخته ، از اين جهت ديه‌اى طلب ندارد ؛ زيرا مرگش مستند به خودش بوده است . و سبب مرگ نفر دوم ممكن است يكى از سه چيز باشد ، كشيدن نفر اول و يا افتادن نفر سوم و يا چهارم بر روى او كه خودش عامل آن بوده است بنابراين ، احتمال استناد قتلش به نفر اول 1 / 3 است و امام - عليه السلام - هم 1 / 3 ديه‌اش را به عهدهء نفر اول قرار داده است ، و اما نفر سوم ممكن است علت مرگش كشيدن و افتادن نفر چهارم بر روى او باشد كه خودش عامل آن بوده و يا افتادن نفر اول و يا دوم بر روى او كه عاملش نفر دوم بوده است و امام - عليه السلام - نيز دو سوم ديهء او را بر عهدهء نفر دوم گذاشته است . و اما نفر چهارم تمام علّت مرگش مستند به نفر سوم بوده ، بنابراين ، تمام ديه‌اش بر عهدهء نفر سوم مىباشد چنانچه امام - عليه السلام - حكم نموده است .\r\n\r\n4 - نشگون\r\n( 1 ) و نيز در همان زمانى كه امير المؤمنين - عليه السلام - در يمن تشريف داشت به\r\n\r\n\r\n","description":"","footnote":"\r\n( 1 ) - ارشاد مفيد ، قضاياه - عليه السلام - فى حال حياة النبى - صلّى اللّه عليه و آله - ص 105 . فروع كافى ، ج 7 ، ص 286 ، حديث 2 . تهذيب ، كتاب الديات ، باب الاشتراك فى الجنايات ، حديث 2 .\r\n","page_name":" 47 ","page_number":47},
  {"content":"\r\n\r\nآن حضرت خبر رسيد كه دخترى از روى بازيچه دختر ديگرى را بر دوش گرفته و دختر سومى از پايينى نشگون گرفته و او بناگاه پريده و دخترى را كه بر دوش داشته انداخته و منجرّ به مرگ او شده است .\r\nامام - عليه السلام - فرمود : يك سوم ديهء مقتول به عهدهء آن دخترى است كه او را بر روى شانه برداشته و يك سوم ديگر به عهدهء دخترى كه از او نشگون گرفته ، و يك سوم هم بر عهدهء خودش كه بطور بازيچه و عبث سوار شده است . اين خبر به سمع مبارك رسول خدا - صلّى اللّه عليه و آله - رسيده آن را تأييد نموده بر صحتش گواهى داد « 1 » .\r\n\r\n5 - وديعه\r\n( 1 ) مردى دو دينار و ديگرى يك دينار نزد شخصى به وديعت نهادند ، يك دينار آنها تلف شد . امير المؤمنين - عليه السلام - دربارهء آنان فرمود : يك دينار از دو دينار موجود به صاحب دو دينار اختصاص دارد و دينار ديگر نيز بالمناصفه بين آن دو تقسيم مىشود « 2 » .\r\nو نظير اين خبر است روايتى كه شيخ صدوق و شيخ طوسى به امام صادق - عليه السلام - نسبت داده‌اند كه دو نفر بر سر دو درهم با يكديگر نزاع مىكردند ، يكى از آنان هر دو درهم را از خود مىدانست و ديگرى يكى از آنها را .\r\nآن حضرت - عليه السلام - فرمود : كسى كه مدّعى يك درهم است اعتراف دارد كه از درهم ديگر حقى ندارد ، و درهم ديگر كه مورد نزاع است بين آنان بالمناصفه تقسيم مىشود « 3 » .\r\nو همچنين نظير آن را شيخ كلينى و صدوق و طوسى به امام محمد باقر - عليه\r\n\r\n\r\n","description":"","footnote":"\r\n( 1 ) - ارشاد ، مفيد ، قضاياه - عليه السلام - و النبى حىّ .\r\n( 2 ) - من لا يحضر ، باب 16 ، الصلح ، حديث 12 . تهذيب ، باب الصلح ، حديث 14 .\r\n( 3 ) - من لا يحضر ، باب الصلح ، حديث 8 . تهذيب ، باب الصلح بين الناس ، حديث 12 .\r\n","page_name":" 48 ","page_number":48},
  {"content":"\r\n\r\nالسلام - نسبت داده‌اند كه از آن حضرت پرسيدند ، مردى غلامى از ديگرى خريده و فروشنده دو غلام به خريدار تسليم نموده تا يكى از آنها را انتخاب كرده براى خود نگهدارد و ديگرى را به صاحبش رد نمايد و فروشنده قيمت غلام را نيز از مشترى تحويل گرفته است .\r\nخريدار هر دو غلام را به طرف منزل مىبرده ، اتفاقا يكى از آن دو در بين راه گريخته است . آن حضرت فرمود : مشترى ، غلام موجود را به صاحبش ردّ مىكند و نصف قيمتى را كه به فروشنده داده پس مىگيرد و براى يافتن غلام جستجو مىكند ، اگر آن را يافت باز اختيار دارد هر كدام از آن دو را كه مىخواهد نگهدارد و آن نصف قيمت را كه از فروشنده گرفته باز به وى ردّ نمايد ، و اگر غلام را پيدا نكرد از مال هر دو رفته ، نصفش از فروشنده و نصفش از خريدار « 1 » .\r\n\r\n6 - اقرار\r\n( 1 ) شخصى اقرار كرد هزار درهم به يكى از دو نفر بدهكار است ولى طلبكار را مشخص نكرد و به همان حال از دنيا درگذشت ، امير المؤمنين - عليه السلام - فرمود :\r\nاگر يكى از آن دو بخصوص گواه آورد كه وى طلبكار است درهمها به او داده مىشود و گرنه درهمها بالمناصفه بين آنان تقسيم مىشوند « 2 » .\r\n\r\n7 - تقسيم به نسبت شهود\r\n( 2 ) دو مرد هر كدام مدعى مالكيت اسبى بود ، يكى از آنان دو شاهد داشت و ديگرى پنج شاهد ؛ امير المؤمنين - عليه السلام - دو قسمت آن را براى نفر اول و پنج قسمت آن را براى نفر دوم قرار داد « 3 » .\r\n\r\n\r\n","description":"","footnote":"\r\n( 1 ) - فروع كافى ، كتاب المعيشة ، باب نوادر ، حديث 1 . تهذيب ، ج 7 ، ص 82 ، حديث 68 .\r\n( 2 ) - فروع كافى ، كتاب الوصايا ، باب النوادر ، حديث 5 .\r\n( 3 ) - فروع كافى ، كتاب القضاء و الاحكام ، باب النوادر ، حديث 23 .\r\n","page_name":" 49 ","page_number":49},
  {"content":"\r\n\r\n\r\nفصل ششم قضايايى كه ظاهر قضيه با واقع مختلف بوده است\r\n\r\n1 - زنى حيله‌گر\r\n( 1 ) زنى شب هنگام ، خويشتن را شبيه كنيز مردى ساخت ، مرد به خيال اين كه كنيز اوست با وى همبستر شد ، ماجرا نزد عمر مطرح گرديد ، عمر قضيه را بر حضرت امير - عليه السلام - عرضه داشت . آن حضرت فرمود : مرد را در پنهانى حدّ بزن و زن را آشكارا « 1 » .\r\nمؤلف : اين خبر حمل شده به اين كه آن حضرت مىدانسته كه مرد از واقع قضيه آگاه بوده و بطور دروغ پنهان كرده است .\r\n\r\n2 - مردم آزارى\r\n( 2 ) مردى به ديگرى گفت : در خواب با مادرت محتلم شده‌ام ، مرد برآشفته او را نزد امير المؤمنين - عليه السلام - برده و گفت : اين مرد به من ناروا مىگويد .\r\nآن حضرت فرمود : چه گفته است ؟\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب النوادر ، حديث 13 .\r\n","page_name":" 50 ","page_number":50},
  {"content":"\r\n\r\nگفت : مىگويد : با مادرم محتلم شده است .\r\nحضرت على - عليه السلام - به وى فرمود : تو هم اگر مىخواهى او را عادلانه جزا دهى وى را برايت در آفتاب نگه مىدارم سايه‌اش را تازيانه بزن ؛ زيرا خواب مانند سايه است . ولى او را تازيانه مىزنيم تا دگربار ، مسلمانى را آزار ندهد « 1 » .\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب النوادر ، حديث 19 .\r\n","page_name":" 51 ","page_number":51},
  {"content":"\r\n\r\n\r\nفصل هفتم قضايايى كه داراى احكام متعدد بوده و در ظاهر يك حكم توهم شده است\r\n\r\n1 - حكمهاى گوناگون\r\n( 1 ) پنج نفر را در حال زنا گرفته نزد عمر آوردند ، عمر دستور داد بر همهء آنها حدّ جارى كنند ، اتفاقا امير المؤمنين - عليه السلام - در آنجا حاضر و به قضيّه ناظر بود ، پس به عمر رو كرده ، فرمود : اين حكم كه دربارهء آنان گفتى صحيح نبود .\r\nعمر گفت : پس خودتان بر آنان اقامهء حدّ كنيد .\r\nامام - عليه السلام - يكى را پيش كشيده گردنش را زد و دومى را سنگسار نمود و به سومى صد تازيانه زد و به چهارمى پنجاه تازيانه ، و پنجمى را فقط چند تازيانه .\r\nعمر در حيرت شده و مردم نيز در شگفت .\r\nعمر گفت : يا ابا الحسن ! بر پنج نفر كه همگى مرتكب يك جرم شده بودند پنج حدّ مختلف جارى كردى ؟\r\nآن حضرت - عليه السلام - فرمود : اما نفر اول كه گردنش را زدم كافر ذمّى بود كه از شرايط ذمّه خارج شده و حكمش كشتن است ؛ و نفر دوم كه او را سنگسار كردم خودش زن داشت و زنايش محصنه بود و حكمش سنگسار است ؛ و نفر سوم كه به او صد تازيانه زدم زن نداشت ؛ و نفر چهارم كه به او نصف حدّ زدم غلام بود\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو حكمش نصف حدّ است ؛ و نفر پنجم كه او را تعزير نمودم ديوانه بود و حدّى نداشت و ليكن لازم بود به چند تازيانه تنبيه شود « 1 » .\r\n( 1 ) بالمناسبه نقل مىشود كه : عبد الرحمن بن حسان بن ثابت و عبد الرحمن بن حكم بن ابى العاص يكديگر را به زنا متهم كردند ، ماجرايشان به معاويه رسيد .\r\nمعاويه به فرماندار خود ، مروان دستور داد تا آنان را تنبيه كند . مروان ، عبد الرحمن بن حسان را هشتاد تازيانه زد ، و عبد الرحمن بن حكم را بيست تازيانه ، بعضى به عبد الرحمن گفتند : اين تبعيضى كه مروان بين تو و برادرش روا داشته فرصتى است كه مراتب را به معاويه گزارش كرده تا مروان را مجازات كند . عبد الرحمن بن حسان در پاسخ آنان گفت : به خدا سوگند چنين نخواهم كرد ؛ زيرا مروان به من حدّ مردان آزاد زده و برادرش را نصف حدّ برده ، و با اشاعهء اين سخن ، دل مروان را به درد آورد ! « 2 »\r\n\r\n2 - زناى نابالغ\r\n( 2 ) پسرى نابالغ با زنى شوهردار زنا كرد ، عمر دستور داد زن را سنگسار كنند .\r\nامير المؤمنين به وى فرمود : سنگسارى بر او روا نيست تنها او را تازيانه مىزنند ؛ زيرا زناكننده نابالغ بوده است « 3 » .\r\n\r\n3 - اشتباه عمر !\r\n( 3 ) مردى يمنى ، كه زنش در يمن بود ، در مدينه زنا كرد ، عمر دستور داد او را سنگسار كنند ، امير المؤمنين - عليه السلام - به وى فرمود : سنگسارى بر او روا نيست ؛ زيرا از زنش غايب بوده و بايد بر او حدّ جارى شود . در اين وقت عمر گفت : « خدا\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب النوادر ، حديث 26 . تهذيب ، كتاب الحدود ، حدود الزنا ، حديث 188 .\r\n( 2 ) - كامل مبرد ، ج 1 ، ص 154 .\r\n( 3 ) - مناقب ، سروى ، قضاياه ( ع ) فى عهد الثانى .\r\n","page_name":" 53 ","page_number":53},
  {"content":"\r\n\r\nمرا زنده نگذارد براى مشكلى كه ابو الحسن در آن نباشد » « 1 » .\r\n\r\n4 - اقرار از روى تهديد\r\n( 1 ) زنى آبستن را كه به زنا متهم بود نزد عمر آوردند ، عمر از او پرسش كرد ، زن به زناى خود اعتراف نمود ، عمر دستور داد او را سنگسار كنند ، در حالى كه زن را مىبردند امير المؤمنين - عليه السلام - به آنان برخورد نموده به مأموران فرمود : به اين زن چه‌كار داريد ؟\r\nگفتند : عمر فرمان قتلش را داده است !\r\nامير المؤمنين - عليه السلام - آنان را نزد عمر برگردانده به او فرمود : آيا تو گفته‌اى اين زن سنگسار شود ؟\r\nعمر گفت : آرى ؛ زيرا او به زناى خود اقرار كرد . امام - عليه السلام - به او فرمود :\r\nاين زن خودش گناهكار است و حق دارى دربارهء او چنين حكم كنى ، اما بر طفلى كه در شكم دارد چه حقّى دارى ؟ و گمانم او را ترسانده‌اى و در نتيجه اقرار كرده است .\r\nعمر گفت : آرى ، چنين بوده است .\r\nامير المؤمنين - عليه السلام - به وى فرمود : آيا از رسول خدا - صلّى اللّه عليه و آله - نشنيدى كه فرمود : « كسى كه از روى شكنجه اقرار كند حدّى بر او نيست ، و كسى كه با حبس و تهديد اعتراف كند اقرارش نافذ نيست » .\r\nعمر زن را آزاد نمود و گفت : زنان جهان عاجزند از اين كه پسرى مانند على بن أبي طالب بزايند . سپس گفت : « لو لا علىّ لهلك عمر ؛ اگر على نبود عمر هلاك مىشد » « 2 » .\r\n* * *\r\n\r\n\r\n","description":"","footnote":"\r\n( 1 ) - مناقب ، سروى ، قضاياه ( ع ) فى عهد الثانى .\r\n( 2 ) - كشف الغمه ، ج 1 ، ص 149 .\r\n","page_name":" 54 ","page_number":54},
  {"content":"\r\n\r\n\r\n5 - اهميت بيت المال\r\n( 1 ) دو غلام كه يكى از بيت المال و ديگرى از مردى بود ، از اموال بيت المال دزدى كردند ، امير المؤمنين - عليه السلام - فرمود : بر غلام بيت المال حدّى نيست ؛ زيرا بعضى از مال خدا بعض ديگرش را خورده و آن ديگر را پيش خوانده دستش را قطع كرد سپس فرمود : به او گوشت و روغن بخورانند تا زخمش خوب شود « 1 » .\r\n\r\n6 - زندانى كردن دزد\r\n( 2 ) دزدى را نزد عمر آوردند ، عمر يك دستش را قطع كرد ، بار ديگر دزدى نموده او را نزد عمر آوردند ، يك پايش را قطع كرد ؛ بار سوم نيز عمر خواست دست ديگرش را قطع كند ، امير المؤمنين - عليه السلام - به وى فرمود : چنين نكن ؛ زيرا يك دست و يك پايش را بريده‌اى و ليكن او را زندانى كن « 2 » .\r\n\r\n7 - عفو از حدّ\r\n( 3 ) مردى نزد امير المؤمنين - عليه السلام - آمده و به دزدى خود اعتراف نمود . امام - عليه السلام - به وى فرمود : آيا چيزى از قرآن مىدانى ؟\r\nگفت : آرى ، سورهء « بقره » را مىدانم .\r\nفرمود : دستت را در عوض آن سوره به تو بخشيدم .\r\nاشعث گفت : آيا حدّى از حدود خدا را تعطيل مىكنى ؟\r\nعلى - عليه السلام - به وى فرمود : تو از احكام خدا چه مىدانى ؟ و آنگاه فرمود :\r\nاگر مثبت حدّ ، گواه و شاهد باشد امام نمىتواند از آن درگذرد ، ولى اگر مثبت حدّ ، اقرار خود جانى باشد امام اختيار دارد مىتواند او را عفو كند و يا به او حدّ بزند « 3 » .\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب النوادر ، حديث 24 .\r\n( 2 ) - مناقب ، سروى ، قضاياه ( ع ) فى عهد الثانى .\r\n( 3 ) - من لا يحضر ، كتاب الحدود ، حد السرقة حديث 9 .\r\n","page_name":" 55 ","page_number":55},
  {"content":"\r\n\r\n\r\n8 - حيوان سركش !\r\n( 1 ) امير المؤمنين - عليه السلام - جنايتهاى حيوان سركش را در اولين دفعه موجب ضمان نمىدانست ولى در نوبتهاى بعد صاحبش را ضامن مىكرد .\r\nمؤلّف : علت عدم ضمان در دفعهء اول عدم علم صاحب اوست ، ولى در دفعات بعد ، چون صاحبش از حال حيوان با خبر بوده وظيفه داشته از او مراقبت كند « 1 » .\r\n\r\n\r\n","description":"","footnote":"\r\n( 1 ) - فروع كافى ، كتاب الديات ، باب ضمان ما يصيب الدواب ، حديث 13 .\r\n","page_name":" 56 ","page_number":56},
  {"content":"\r\n\r\n\r\nفصل هشتم قضايايى كه به صورت ظاهر داخل در موضوعى بوده و واقعا خارج بوده است\r\n\r\n1 - پدر و مادر سياه و فرزند سفيد !\r\n( 1 ) مردى همسرش را نزد عمر برده و گفت : خودم و اين زنم سياه هستيم و او پسرى سفيد زاييده است .\r\nعمر به مجلسيان گفت : نظر شما در اين قضيه چيست ؟\r\nگفتند : زن بايد سنگسار شود ؛ زيرا او و شوهرش سياهند و فرزندشان سفيد . عمر دستور داد زن را سنگسار كنند ، مأموران زن را به جهت سنگسار مىبردند در بين راه امير المؤمنين - عليه السلام - به آنان برخورد نموده و به زن و شوهر فرمود : مطلب شما چيست ؟ آنان قصّهء خود را بيان داشتند .\r\nآن حضرت - عليه السلام - به مرد رو كرده و فرمود : آيا زنت را متّهم مىسازى ؟\r\nگفت : نه .\r\nفرمود : آيا در حال قاعدگى با او همبستر شده‌اى ؟\r\nگفت : آرى ، يك شب ادّعا مىكرد كه قاعده است و من گمان مىكردم به جهت سرما عذر مىآورد پس با او همبستر شدم .\r\nآن حضرت - عليه السلام - به زن رو كرده و فرمود : آيا شوهرت در آن حال با تو\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nنزديكى كرده است ؟ گفت : آرى .\r\nپس على - عليه السلام - به آنان فرمود : برگرديد كه اين فرزند پسر شماست و علت سفيد شدنش اين است كه خون حيض بر نطفه غلبه كرده است و وقتى كه بزرگ شود سياه مىگردد ، و طبق فرمودهء آن حضرت پس از بزرگ شدن سياه گرديد « 1 » .\r\n\r\n2 - فرزند از توست\r\n( 1 ) مردى نزد حضرت امير - عليه السلام - آمده گفت : يا امير المؤمنين ! من هميشه به هنگام آميزش با همسرم عزل مىكرده‌ام و اكنون مىبينم او آبستن شده است .\r\nآن حضرت - عليه السلام - به وى فرمود : تو را به خدا سوگند مىدهم آيا هيچ برايت اتفاق افتاده كه پس از آميزش اوّل بدون اين كه بول كنى مجدّدا با او آميزش نموده باشى ؟\r\nگفت : آرى ، چنين شده است .\r\nامام - عليه السلام - به او فرمود : فرزند از خودت مىباشد « 2 » « 3 » .\r\n\r\n3 - استدلال به قرآن\r\n( 2 ) هنگامى كه هيثم از بعض غزوات به خانهء خود بازگشت ، پس از شش ماه تمام زنش فرزندى به دنيا آورد . هيثم فرزند را از خود ندانسته وى را نزد عمر برد و قصّه را\r\n\r\n\r\n","description":"","footnote":"\r\n( 1 ) - فروع كافى ، كتاب النكاح ، باب النوادر ، حديث 46 .\r\n( 2 ) - وجه اين كه فرزند به او ملحق مىشود اين است كه چون پس از آميزش اول ، بول نكرده بقايايى از نطفه در مجراى او باقيمانده ، و در دفعهء دوم ، رحم ، آنها را جذب نموده است .\r\nو ظاهرا اين علتى كه امام - عليه السلام - به او فرموده تنها جنبهء اقناعى داشته ؛ زيرا اگر بعد از آميزش اول هم بول كرده بود بازهم فرزند به او ملحق بود ؛ زيرا گاه مىشود بدون اينكه مرد متوجه شود نطفه به رحم زن پيشى مىگيرد ؛ چنانچه اخبار ديگرى بر اين معنى دلالت دارد . ( مؤلف ) .\r\n( 3 ) - مناقب ، سروى ، قضاياه ( ع ) فى خلافة عمر .\r\n","page_name":" 58 ","page_number":58},
  {"content":"\r\n\r\nبرايش بيان داشت . عمر دستور داد زن را سنگسار كنند . اتفاقا پيش از آن كه او را سنگسار كنند ، امير المؤمنين - عليه السلام - او را ديد و از قضيه با خبر گرديد ، پس به عمر فرمود : بايد بگويى زن راست مىگويد ؛ زيرا خداوند در قرآن مىفرمايد :\r\n«  وَ حَمْلُهُ وَ فِصالُهُ ثَلاثُونَ شَهْراً  ؛ « 1 » مدت حمل و از شير گرفتن فرزند ، سى ماه است »\r\nو در آيهء ديگر مىفرمايد : «  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ  ؛ « 2 » مادران فرزندان خود را دو سال تمام شير مىدهند » .\r\nو وقتى كه بيست و چهار ماه دوران شير دادن از سى ماه كم شود شش ماه مىماند كه كمترين دوران حاملگى است .\r\nعمر گفت : « اگر على نبود عمر به هلاكت مىرسيد » و زن را آزاد نمود « 3 » .\r\n\r\n4 - آبستنى دختر\r\n( 1 ) در زمان خلافت عثمان پيرمردى دخترى را به همسرى گرفت پس از مدتى دختر آبستن گرديد ، پيرمرد حمل را انكار مىكرد ، ماجرا را به نزد عثمان بردند ولى حكم مسأله بر عثمان مشتبه گرديد و از دختر پرسيد ؛ آيا او هنوز دوشيزه است ، دختر به اين مطلب اقرار نمود . عثمان دستور داد وى را حدّ زنند .\r\nامير المؤمنين - عليه السلام - اين را شنيد ، پس به عثمان فرمود : شايد موقعى كه پيرمرد آميزش نموده رحم زن نطفه را جذب كرده و آبستن شده است ، بدون اينكه منجر به افتضاض شود مرد تصديق كرد و گفت : آرى ، من هميشه نطفه‌ام را در ابتداى رحم ريخته‌ام ، بدون اينكه افتضاض حاصل شود .\r\nامير المؤمنين - عليه السلام - فرمود : حمل از همين پيرمرد است و بايد در سزاى انكارى كه كرده عقوبتى تأديبانه شود . و عثمان نيز طبق داورى آن حضرت حكم\r\n\r\n\r\n","description":"","footnote":"\r\n( 1 ) - سورهء احقاف ، آيهء 14 .\r\n( 2 ) - سورهء بقره ، آيهء 233 .\r\n( 3 ) - مناقب ، سروى ، قضاياه ( ع ) فى خلافة عمر . ارشاد ، مفيد ، ص 110 .\r\n","page_name":" 59 ","page_number":59},
  {"content":"\r\n\r\nكرد « 1 » .\r\n\r\n5 - اتهام به زنا\r\n( 1 ) دخترى را كه به زنا متهم بود نزد امير المؤمنين - عليه السلام - آوردند ، آن حضرت به چند زن دستور داد دختر را معاينه كنند . آنان پس از رسيدگى گفتند : وى باكره است .\r\nامام - عليه السلام - فرمود : من هرگز بر دختر باكره حدّ زنا جارى نمىكنم . و آن حضرت گواهى زنان را در مثل چنين مواردى كافى مىدانست « 2 » .\r\n\r\n6 - اجبار به زنا\r\n( 2 ) مرد و زنى را كه زنا كرده بودند نزد امير المؤمنين - عليه السلام - آوردند زن سوگند ياد مىكرد كه مرد او را بر آن عمل مجبور ساخته است ، آن حضرت - عليه السلام - ادّعايش را پذيرفت و حدّ را از او برداشت .\r\nامام باقر ( ع ) - ناقل حديث - مىفرمايد : اگر از قضات اين زمان چنين قضيه‌اى را بپرسند مىگويند : ادّعاى زن پذيرفته نيست « 3 » .\r\n\r\n7 - بر سه دسته تكليفى نيست\r\n( 3 ) زن ديوانهء آبستنى را كه زنا داده بود نزد عمر آوردند ، عمر دستور داد او را سنگسار كنند ، امير المؤمنين - عليه السلام - به عمر فرمود : آيا از رسول خدا - صلّى اللّه عليه و آله - نشنيدى كه فرمود : بر سه دسته تكليفى نيست 1 - ديوانه تا عاقل شود « 4 » . . .\r\n\r\n\r\n","description":"","footnote":"\r\n( 1 ) - ارشاد ، مفيد ، ص 112 .\r\n( 2 ) - فروع كافى ، كتاب الشهادات ، باب النوادر ، حديث 10 .\r\n( 3 ) - فروع كافى ، كتاب الحدود ، باب المستكرهه ، حديث 1 .\r\n( 4 ) - مناقب ، خوارزمى ، الفصل التاسع فى علمه ( ع ) ، حديث 1 .\r\n","page_name":" 60 ","page_number":60},
  {"content":"\r\n\r\n\r\n8 - معذوريت\r\n( 1 ) چند نفر نزد عمر آمده گواهى دادند كه فلان زن با مردى اجنبى در بيابانى زنا كرده است ، آن زن شوهر داشت . عمر دستور داد او را سنگسار كنند .\r\nزن به درگاه خدا عرضه داشت : خدايا ! تو مىدانى كه من بىگناه هستم .\r\nعمر از گفتارش خشمگين شده گفت : آيا شهود را تكذيب مىكنى ؟\r\nامير المؤمنين - عليه السلام - كه ناظر قضيّه بود فرمود : زن را برگردانيد شايد در ارتكاب اين عمل معذور بوده است . زن را برگرداندند و از حالش پرسش نمودند .\r\nزن گفت : روزى من و مرد همسايه شتران خود را به چرا مىبرديم و چون شتران من شير نداشتند مقدارى آب به همراه خود بردم ، در بين راه آبم تمام شد و زياد تشنه بودم ، از مرد همسايه آشاميدنى خواستم ، وى تقاضايم را نپذيرفت ، مگر اين كه با او زنا كنم ، من از اين كار ابا داشتم تا اين كه نزديك بود از تشنگى هلاك شوم ، پس با كراهت به زناى او تسليم شدم .\r\nامير المؤمنين - عليه السلام - فرمود : اللّه اكبر ! «  فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ  ؛ « 1 » كسى كه مضطر شود اگر بدون نافرمانى و ستم مرتكب گردد گناهى بر او نيست » .\r\nعمر چون اين را شنيد زن را آزاد نمود « 2 » .\r\n\r\n9 - مفهوم سخن\r\n( 2 ) مردى و زنى را نزد عمر آوردند ، مرد به زن گفته بود : زناكار ! زن نيز به او گفته\r\n\r\n\r\n","description":"","footnote":"\r\n( 1 ) - سورهء بقره ، آيهء 173 .\r\n( 2 ) - ارشاد ، مفيد ، قضاياه ( ع ) فى خلافة عمر .\r\nفروع كافى ، كتاب النكاح ، ابواب المتعة ، باب النوادر ، حديث 8 . من لا يحضر ، كتاب الحدود ، باب ما يجب به التعزير و . . . ، حديث 40 .\r\nبنا به نقل مفيد ( ره ) اين خبر مورد اتفاق خاصه و عامه است .\r\n","page_name":" 61 ","page_number":61},
  {"content":"\r\n\r\nبود تو از من زناكارترى . عمر دستور داد هر دو را تازيانه زنند . اتفاقا امير المؤمنين - عليه السلام - در آنجا حضور داشت فرمود : شتاب مكنيد ، زن مستحق دو حدّ است و بر مرد حدّى نيست ، سزاى زن دو حدّ است ؛ زيرا اوّلا : به آن مرد تهمت زده و مستوجب حدّ افتراء شده است . و ثانيا : به زناى خود اقرار كرده كه به مرد مىگويد :\r\nتو از من زناكارترى ؛ يعنى ، من هم زناكارم ولى كمتر ، و از اين جهت مستحق حدّ زنا هم گرديده است . و آنگاه فرمود : از ناحيهء دوم حدّ كاملى به او زده نمىشود « 1 » « 2 » .\r\n\r\n\r\n","description":"","footnote":"\r\n( 1 ) - علّت اين كه از ناحيهء دوم حدّ كاملى به او زده نمىشود ؛ زيرا حدّ زنا با چهار دفعه اقرار ثابت مىشود ، و زن تنها يك بار اقرار كرده بود ، و علت اين كه حدّ افتراء از مرد ساقط گرديد ؛ زيرا به سبب اقرار زن به زناى خود تهمت مرد منتفى گرديد .\r\n( 2 ) - مناقب ، سروى ، قضاياه ( ع ) فى عهد الثانى .\r\n","page_name":" 62 ","page_number":62},
  {"content":"\r\n\r\n\r\nفصل نهم قضايايى كه احكام متعدد داشته و كوته‌فكران بيش از يك حكم نفهميده‌اند\r\n\r\n1 - كيفر لواط شده\r\n( 1 ) مرد لواطشده‌اى را نزد عمر آوردند ، عمر تصميم گرفت او را تازيانه زند و از گواهان پرسيد ، آيا شما ديديد با او لواط شد ؟ گفتند : آرى . عمر در حكم آن درمانده گرديد ، از امير المؤمنين - عليه السلام - پرسش نمود .\r\nعلى - عليه السلام - لواطكننده را خواست ولى او را نديد ، آنگاه فرمود : بايد گردنش زده شود ، گردنش را زدند .\r\nعمر گفت : او را برداريد .\r\nامير المؤمنين - عليه السلام - فرمود : يك عقوبت ديگر او مانده .\r\nعمر گفت : آن چيست ؟\r\nامام - عليه السلام - فرمود : يك بستهء هيزم بخواه و او را در وسط آن قرار ده به آتش بسوزان !\r\nو در روايتى ديگر آن حضرت - عليه السلام - مىفرمود : اگر مجرمى استحقاق دو بار سنگسارى را داشت هرآينه لواط كار دو بار سنگسار مىشد « 1 » .\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب حد اللواط ، حديث 5 . تهذيب ، كتاب الحدود ، حدّ اللواط حديث 2 .\r\n","page_name":" 63 ","page_number":63},
  {"content":"\r\n\r\n\r\n2 - كيفر ميگسارى در ماه رمضان\r\n( 1 ) نجاشى شاعر ، در روز ماه رمضان شراب نوشيده او را نزد امير المؤمنين - عليه السلام - آوردند ، آن حضرت - عليه السلام - هشتاد تازيانه به او زد ، شب او را بازداشت نموده بامدادان نيز او را طلبيده بيست تازيانهء ديگر زد .\r\nنجاشى گفت : يا امير المؤمنين ! آن هشتاد تازيانه كه به من زدى كيفر شراب نوشيدنم بود ، ولى سبب اين بيست تازيانهء دوم را نفهميدم ؟ !\r\nحضرت - عليه السلام - فرمود : بخاطر بىحرمتى و بىاعتنائى تو بود نسبت به ماه رمضان « 1 » .\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب ما يجب فيه الحد فى الشراب ، حديث 15 .\r\n","page_name":" 64 ","page_number":64},
  {"content":"\r\n\r\n\r\nفصل دهم احكام قضاياى مشتبه\r\n\r\n1 - پيشوايى نااهلان\r\n( 1 ) هنگامى كه رسول خدا - صلّى اللّه عليه و آله - از دنيا رحلت نمود و ابو بكر خليفه شد ، روزى مردى را كه شراب نوشيده بود نزد او آوردند تا بر او حدّ جارى كند ابو بكر به وى گفت : آيا شراب نوشيده‌اى ؟\r\nگفت : آرى .\r\nابو بكر : چرا نوشيده‌اى با اين كه آن حرام است ؟ !\r\nمرد : من مسلمان هستم و منزلم در نزديكى قصبه‌اى واقع است كه اهل آن سامان ، شراب نوشيده و آن را حلال مىشمرند ، و من هرگز از حرام بودن آن اطلاعى نداشته‌ام ، و اگر مىدانستم در دين اسلام حرام است حتما از آن اجتناب مىورزيدم .\r\nابو بكر به عمر رو كرده گفت : در اين باره چه مىگويى ؟\r\nعمر گفت : مشكلى است كه علاج آن با على - عليه السلام - است .\r\nابو بكر به غلام خود گفت : برو على را به اينجا بخوان .\r\nعمر گفت : ما نزد او مىرويم .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nپس برخاسته همگى به نزد آن حضرت رفتند و سلمان فارسى ( رض ) نيز در محضرش حضور داشت ، آنان قصّه را به سلمان گفتند و سلمان جريان را بر امام - عليه السلام - عرضه داشت ؛ حضرت به ابو بكر فرمود : مردى با او بفرست تا وى را به تمام خانه‌هاى مهاجر و انصار بگرداند و هر كس كه آيهء تحريم شراب را از قرآن برايش خوانده گواهى دهد ، و اگر كسى نخوانده حدّى بر او نيست . ابو بكر دستور آن حضرت را اجرا كرد و هيچ كس به آن گواهى نداد و مرد آزاد شد .\r\nسلمان گفت : يا امير المؤمنين ! اين گروه را ارشاد و هدايت كرديد ، آن حضرت - عليه السلام - فرمود : آرى ، خواستم تأكيد و توصيهء اين آيه را در حق خود و اينان تجديد كنم : «  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  » « 1 » .\r\n« آيا كسى كه به سوى حق هدايت مىكند شايسته‌ترست كه پيروى بشود يا كسى كه هدايت نمىيابد مگر اين كه او را رهبرى كنند ، شما را چه مىشود ! چگونه حكم مىكنيد ؟ ! » « 2 » « 3 » .\r\nبالمناسبة نقل مىشود كه :\r\n( 1 ) در « اغانى » آورده : « منظور بن زبان » با زن پدر خود « مليكه » دختر سنان مرى ازدواج نموده از او هاشم و عبد الجبار و خوله بهم رسيد . تا زمان خلافت عمر ، ماجراى او به عمر رسيد ، عمر او را احضار نموده جريان را از او پرسيد ، او به اصل قضيه اعتراف نموده ولى مدّعى شد كه از حرمت آن اطلاعى نداشته است ، عمر او را بازداشت نموده تا به هنگام نماز عصر ، و آنگاه او را بر اين ادعايش سوگند داد و او\r\n\r\n\r\n","description":"","footnote":"\r\n( 1 ) - سورهء يونس ، آيهء 35 .\r\n( 2 ) - امام صادق عليه السلام - مىفرمايد : هيچ كس پيش از امير المؤمنين ( ع ) اين گونه قضاوت ننموده و اين اولين قضاوت آن حضرت ( ع ) پس از وفات رسول خدا ( ص ) بوده است . و شيخ مفيد ( ره ) در « ارشاد » آورده : اين خبر مورد اتفاق خاصه و عامه است .\r\n( 3 ) - فروع كافى ، كتاب الحدود ، باب من زنى او سرق او شرب الخمر بجهالة ، حديث 4 . ارشاد ، مفيد ، قضاياه ( ع ) ، فى عهد ابى بكر ، ص 107 .\r\n","page_name":" 66 ","page_number":66},
  {"content":"\r\n\r\nچهل بار قسم ياد نموده او را آزاد كرد و آنان را از يكديگر جدا نمود « 1 » .\r\nمؤلف : ولى اينجا چه جاى « قسامه » است !\r\n\r\n2 - گواهى مرد خصى\r\n( 1 ) « قدامة بن مظعون » شراب نوشيده او را نزد عمر آوردند ، دو نفر بر آن گواهى دادند ؛ يكى « عمرو تميمى » كه خصى بود ، و ديگرى « معلى بن جارود » ، يكى از آنان گواهى داد كه او را در حال نوشيدن شراب ديده ، و ديگرى كه او را در حال قى كردن شراب . عمر جمعى از اصحاب رسول خدا - صلّى اللّه عليه و آله - را طلبيده تا او را در حل اين مشكل يارى دهند ، امير المؤمنين - عليه السلام - نيز با آنان تشريف آورد . عمر به آن حضرت رو كرده و گفت : يا ابا الحسن ! نظر شما در اين قضيه چيست ؟ زيرا شما همان كسى هستيد كه پيامبر خدا - صلّى اللّه عليه و آله - در حقتان فرموده : « يا على ! قضاوت تو از تمام اين امت صحيح‌تر ، و دانشت زيادتر مىباشد » و اكنون اين دو شاهد در شهادتشان اختلاف است .\r\nحضرت امير - عليه السلام - فرمود : در گواهيشان اختلافى نيست . و آن كسى كه بر قى كردن شهادت داده بر آشاميدن گواهى داده است ؛ زيرا قطعا شراب نوشيده كه آن را قى كرده است .\r\nباز عمر گفت : آيا گواهى مرد خصى پذيرفته مىشود ؟\r\nامام - عليه السلام - فرمود : آرى . نداشتن ريش مانند نداشتن بعض از اعضاى ديگرست و زيانى به شهادت نمىرساند « 2 » .\r\n\r\n3 - مخالفت مغرضانه\r\n( 2 ) كنيزى كه با مولاى خود قرارداد مكاتبه بسته و 4 / 3 او آزاد شده بود زنا كرد ، او\r\n\r\n\r\n","description":"","footnote":"\r\n( 1 ) - اغانى ، ج 11 ، ص 99 .\r\n( 2 ) - فروع كافى ، كتاب الشهادات ، باب النوادر ، حديث 2 .\r\n","page_name":" 67 ","page_number":67},
  {"content":"\r\n\r\nرا نزد عثمان بردند و بر زنايش گواهى دادند . عثمان در كيفيّت حدّ او درمانده گرديد . مسأله را از امير المؤمنين پرسش نمود . آن حضرت فرمود : « تازيانه‌هايى كه به او زده مىشود بايد به نسبت آزادى و بردگيش تقسيم شود . عثمان همين مسأله را از زيد بن ثابت نيز پرسيد .\r\nزيد گفت : كنيز را به حساب بردگى تازيانه مىزنند .\r\nامير المؤمنين به زيد فرمود : چرا به حساب بردگان تازيانه زنند با اين كه 4 / 3 او آزاد شده است ؟ و حالا كه مىخواهند به يك ترتيب او را تازيانه زنند چرا به حساب آزادها تازيانه نزنند كه آن بيشتر است ؟\r\nزيد گفت : اگر چنين باشد پس در مورد ارث نيز بايد سهم آزاد ببرد .\r\nامام - عليه السلام - ( بطور جدل ) به او فرمود : آرى همين طور است . زيد پاسخى نداشت ، ولى عثمان طبق گفتهء زيد حكم كرد با اين كه حجت بر او تمام و حقيقت آشكار شده بود « 1 » .\r\n\r\n4 - بازى دو كودك\r\n( 1 ) در زمان خلافت امير المؤمنين - عليه السلام - دو كودك سرگرم بازى بودند يكى از آنان چوبدستى تيز خود را پرتاب نموده دندان همبازى خود را شكست - ماجرا نزد حضرت امير - عليه السلام - مطرح گرديد . كودك زننده گواه آورد كه به هنگام پرتاب اعلام خطر كرده است . امام - عليه السلام - قصاص را از او برداشت و فرمود :\r\nكسى كه در موقع ورود خطر اعلام كند معذور است « 2 » .\r\n\r\n5 - وصيّت به ثلث\r\n( 2 ) مردى كه به ثلث ، وصيت كرده بود بطور خطا كشته شد . امير المؤمنين - عليه\r\n\r\n\r\n","description":"","footnote":"\r\n( 1 ) - ارشاد ، مفيد ، قضاياه ( ع ) فى خلافة عثمان .\r\n( 2 ) - فروع كافى ، كتاب الديات ، باب من لا دية له ، حديث 7 . من لا يحضر ، باب من لا دية له ، حديث 6 .\r\n","page_name":" 68 ","page_number":68},
  {"content":"\r\n\r\nالسلام - فرمود : 3 / 1 خونبهايش نيز جزء وصيتش مىباشد « 1 » .\r\n\r\n6 - ديهء فرزند به عهدهء توست !\r\n( 1 ) از زنى بدكار نزد عمر گزارش دادند ، عمر ابتداء او را تهديد نموده آنگاه احضارش كرد . زن سخت بهراسيد و از شدت فزع او را درد زاييدن عارض شده به خانه‌اى پناه برد و پسرى از او متولد گرديد نوزاد پيوسته گريه مىكرد تا اين كه درگذشت ، عمر از شنيدن اين خبر بسيار ناراحت گرديد ، ترسى فوق العاده به او دست داد ، گروهى از مجلسيان او را دلدارى داده و گفتند : اى خليفه ! چيزى بر تو نيست . عمر گفت : برويد و مسأله را از على - عليه السلام - بپرسيد ، و چون پرسيدند حضرت - عليه السلام - به آنان فرمود : اگر اجتهاد كرده اين حكم را به او گفته‌ايد به حق نرسيده‌ايد ، و اگر بدون تأمل گفته‌ايد بازهم خطا كرده‌ايد . و آنگاه به عمر فرمود : ديهء فرزند بر عهده‌ات مىباشد « 2 » .\r\n\r\n7 - تخيير در حق\r\n( 2 ) مردى چشم شخص يك چشمى را كور كرد ، حضرت امير - عليه السلام - مجنىّ عليه را بين دو حق مخير ساخت ؛ 1 - كور كردن يك چشم جانى با گرفتن ديهء يك چشم .\r\n2 - گرفتن يك ديهء كامل و عفو از قصاص « 3 » .\r\n\r\n8 - تأخير حدّ\r\n( 3 ) امير المؤمنين - عليه السلام - فرمود : اجراى حدّ بر چهار دسته از زنان تا وقت\r\n\r\n\r\n","description":"","footnote":"\r\n( 1 ) - تهذيب ، كتاب الديات ، باب الزيادات ، حديث 8 .\r\n( 2 ) - فروع كافى كتاب الديات باب النوادر . تهذيب كتاب الديات ، باب الزيادات حديث 6 .\r\nشرح نهج البلاغه ، ابن ابى الحديد .\r\n( 3 ) - فروع كافى ، كتاب الديات ، باب دية عين الاعمى ، حديث 1 . تهذيب ، كتاب الديات ، دية عين الاعور و . . . ، حديث 2 .\r\n","page_name":" 69 ","page_number":69},
  {"content":"\r\n\r\nمعينى تأخير مىشود ؛ از زن مستحاضه ، حائض و نفساء تا پاك شوند و از زن آبستن تا فرزندش را بزايد « 1 » .\r\n\r\n9 - تأديب\r\n( 1 ) مردى را كه مرد ديگر را در رختخوابش ديده بودند نزد حضرت امير - عليه السلام - آوردند ، آن حضرت - عليه السلام - دستور داد او را در مدفوعش آلوده سازند « 2 » .\r\nحسين بن خالد مىگويد : از امير المؤمنين - عليه السلام - پرسيدم از حكم كسى كه مرتكب زناى محصنه شده و در موقع سنگسار شدن فرار نموده آيا بازگردانده مىشود يا نه ؟\r\nآن حضرت - عليه السلام - فرمود : در يك صورت بازگردانده مىشود و در صورت ديگر نه ، اگر سبب حدّ زدنش اقرار خودش بوده او را برنمىگردانند ، و اگر بيّنه بوده و خودش انكار مىكرده او را برگردانده و حدّ كاملى به او مىزنند .\r\nسپس فرمود : اين تفصيلى است كه رسول خدا - صلّى اللّه عليه و آله - آن را فرموده ، در هنگامى كه « ماعز بن مالك » نزد آن حضرت به زناى خود اعتراف نموده و در موقع اجراى حدّ فرار كرد ، پس « زبير بن عوام » ساق شترى به طرف او پرتاب نموده او را به زمين افكند و مردم دورش را گرفته و او را كشتند ، و آنگاه پيامبر - صلّى اللّه عليه و آله - را از قضيه خبر دادند . آن حضرت فرمود : چرا ماعز را به حال خود نگذاشتيد ؟ زيرا او خودش به گناهش اعتراف كرده بود و در اين صورت اگر فرار كند بازخواهد آمد و سپس فرمود : « اما اگر على - عليه السلام - نزد شما بود هرگز گمراه نمىشديد » و خونبهاى او را از بيت المال به اوليايش داد « 3 » .\r\n\r\n\r\n","description":"","footnote":"\r\n( 1 ) - جعفريات ، كتاب الطهارت ، باب دفع الحد عن الحائض ، ص 25 .\r\n( 2 ) - من لا يحضر ، كتاب الحدود ، باب ما يجب به التعزير و . . . ، حديث 28 .\r\n( 3 ) - فروع كافى ، كتاب الحدود ، باب صفة الرجم ، حديث 5 .\r\n","page_name":" 70 ","page_number":70},
  {"content":"\r\n\r\n\r\n10 - آزمايش ادّعا\r\n( 1 ) زنى ادّعا كرد كه در يك ماه سه بار عادت شده است ، امير المؤمنين - عليه السلام - فرمود : از آشنايان محرمش بپرسند آيا در ماه‌هاى گذشته نيز چنين بوده يا نه ؟\r\nو چنانچه بر آن گواهى دادند ادّعايش پذيرفته مىشود و گرنه دروغ گفته است « 1 » .\r\n\r\n11 - من هم بيش از اين پاسخى نداشتم\r\n( 2 ) روزى حضرت امام حسن - عليه السلام - در مجلس پدر نشسته بود ، ناگهان گروهى وارد شده از آن حضرت جوياى امير المؤمنين شدند . امام حسن - عليه السلام - به آنان فرمود : مطلب شما چيست ؟ آن را بگوييد .\r\nگفتند : مردى با همسر خود همبستر شده و آنگاه زن با دوشيزه‌اى مساحقه نموده و او آبستن شده است ، حكمش چيست ؟ امام حسن - عليه السلام - فرمود : مشكلى است كه علاج آن با ابا الحسن است و من پاسخ شما را مىگويم اگر صحيح بود از جانب خداوند و امير المؤمنين است و اگر خطا بود از سوى خودم مىباشد و اميدوارم اشتباه نكنم ؛ اوّلا : آن زن بايد مهر دختر را بپردازد ؛ زيرا با زاييدن بكارتش زايل مىشود . و ثانيا : زن بايد سنگسار شود چون با داشتن شوهر ، مرتكب گناه بزرگى شده است ، و پس از آن كه دختر ، فرزند را زاييد بر او حدّ زنا جارى مىكنند و فرزند را به صاحب نطفه ردّ مىنمايند .\r\nآن جماعت برگشته اتفاقا امير المؤمنين را در بين راه ملاقات نمودند ، آن حضرت - عليه السلام - به ايشان فرمود : از فرزندم حسن چه پرسيديد و او به شما چه پاسخ داد ؟\r\nآنان سؤال و جواب را عرضه داشتند ، آن حضرت - عليه السلام - فرمود : اگر اين مسأله را از من مىپرسيديد من هم بيش از اين پاسخى نداشتم « 2 » .\r\n\r\n\r\n","description":"","footnote":"\r\n( 1 ) - تهذيب ، باب عدد النساء ، حديث 175 .\r\n( 2 ) - فروع كافى ، كتاب الحدود ، باب بعد باب الحد فى السحق ، حديث 1 .\r\n","page_name":" 71 ","page_number":71},
  {"content":"\r\n\r\n\r\n12 - چنين جنايتى در اين نواحى روى نداده\r\n( 1 ) « ابن ابى الجسرى » مردى را ديد كه با همسرش زنا مىكند ، او را به قتل رساند . وى را به محكمه قضات آن ديار گسيل داشته ، آنان پاسخش را ندانستند از اين رو معاويه ، ماجرا را به « ابو موسى اشعرى » نگاشت تا ابو موسى مسأله را از امير المؤمنين - عليه السلام - سؤال كند ، و چون پرسيد ، حضرت - عليه السلام - به او فرمود : به خدا سوگند ! چنين جنايتى در اين نواحى روى نداده ، بگو ببينم اين قضيه از كجا به تو رسيده است ؟\r\nابو موسى گفت : معاويه آن را برايم نوشته است .\r\nامير المؤمنين - عليه السلام - فرمود : اگر قاتل چهار نفر گواه بياورد كه براى او گواهى دهند ، چيزى بر او نيست ، و گرنه بايد ديهء مقتول را به اوليائش بپردازد « 1 » .\r\n\r\n13 - اينجا بايست تا على بيايد\r\n( 2 ) مردى نزد عمر آمده و گفت : پيش از آنكه مسلمان شوم زنم را يك بار طلاق داده‌ام ، و بعد از آن كه مسلمان شده‌ام نيز دو دفعه . ( حال مىتوانم با او ازدواج كنم و يا محلّل لازم است ؟ ) عمر ساكت ماند . مرد گفت : پس چه مىگوئى ؟\r\nعمر گفت : اينجا بايست تا على بيايد .\r\nآن شخص ايستاد تا هنگامى كه امير المؤمنين - عليه السلام - تشريف آورد . عمر به آن مرد رو كرده گفت : حالا مسأله‌ات را از على بپرس . آن حضرت در پاسخ او فرمود : اسلام منهدم مىسازد هر چيزى را كه در حال كفر واقع شده ، تو مىتوانى يك بار ديگر با زنت ازدواج نمايى « 2 » .\r\n* * *\r\n\r\n\r\n","description":"","footnote":"\r\n( 1 ) - من لا يحضر ، كتاب الديات ، باب النوادر ، حديث 9 .\r\n( 2 ) - مناقب ، سروى ، قضاياه - عليه السلام - فى عهد الثانى ، ج 1 ، ص 495 .\r\n","page_name":" 72 ","page_number":72},
  {"content":"\r\n\r\n\r\n14 - شمارهء طلاقهاى كنيزان\r\n( 1 ) سروى در « مناقب » آورده : مردى نزد عمر آمده و از شمارهء طلاقهاى كنيزان پرسش نمود ، عمر جوابش را نداد و به امير المؤمنين - عليه السلام - رو كرده و عرضه داشت : چند دفعه طلاق به اين مرد بگويم ؟ آن حضرت با دو انگشت اشاره كرد ؛ يعنى دو دفعه .\r\nعمر به آن مرد گفت : آيا اين مرد را مىشناسى ؟ گفت : نه .\r\nعمر گفت : اين مرد على بن أبي طالب صاحب مجد و بزرگى است « 1 » .\r\n\r\n15 - عثمان ندانست\r\n( 2 ) مردى دو زن داشت ؛ يكى از انصار و ديگرى از بنى هاشم ، زن انصاريش را طلاق گفته و پس از چندى در گذشت . زن انصارى نزد عثمان گواه آورد كه هنگام مردن شوهر در عدّهء طلاق بوده و از او ارث مىبرد ، عثمان حكمش را ندانست و آنان را به نزد امير المؤمنين - عليه السلام - برد ، آن حضرت در پاسخ مسأله فرمود : اگر زن انصارى سوگند ياد مىكند كه در موقع وفات شوهر سه دفعه حيض از طلاقش نگذشته از او ارث مىبرد و گرنه ارث نمىبرد .\r\nعثمان به زن هاشمى رو كرده و گفت : اين قضاوت كه شنيدى قضاوت پسر عمت على بود آيا آن را قبول دارى ؟\r\nگفت : آرى ، و اينك زن انصارى سوگند ياد كند و ارث ببرد . ولى زن انصارى از قسم خوردن امتناع ورزيد و از ميراث صرفنظر كرد « 2 » .\r\n* * *\r\n\r\n\r\n","description":"","footnote":"\r\n( 1 ) - مناقب ، سروى ، قضاياه - عليه السلام - فى عهد الثانى ، ج 1 ، ص 500 .\r\n( 2 ) - مناقب ، سروى ، قضاياه - عليه السلام - فى عهد عثمان ، ج 1 ، ص 501 .\r\n","page_name":" 73 ","page_number":73},
  {"content":"\r\n\r\n\r\n16 - فرق سگ و گوسفند\r\n( 1 ) مردى اعرابى از امير المؤمنين - عليه السلام - پرسيد ؛ سگى را ديدم با گوسفندى جستن كرد و از آنها حملى به هم رسيد ، آيا اين حمل به كداميك ملحق است ؟\r\nآن حضرت - عليه السلام - فرمود : او را در كيفيت خوراكش آزمايش كن ، اگر گوشتخوار بود سگ است و اگر علف‌خوار بود گوسفند .\r\nاعرابى : او را ديده‌ام گاهى گوشت خورده و گاهى علف .\r\nعلى - عليه السلام - او را در آب آشاميدن آزمايش كن ، اگر با دهان آب مىخورد گوسفند است و اگر با زبان آب برمىدارد سگ است .\r\nاعرابى : هر دو جور آب مىخورد .\r\nعلى - عليه السلام - او را در راه رفتن آزمايش كن ، اگر دنبال گله مىرود سگ است و اگر وسط يا جلو گله مىرود گوسفند است .\r\nاعرابى : گاهى چنين است و گاهى چنان .\r\nعلى - عليه السلام - او را در كيفيّت نشستن ملاحظه كن ، اگر بر شكم مىخوابد گوسفند است و اگر بر دم مىنشيند سگ است .\r\nاعرابى : گاهى به اين ترتيب مىنشيند و زمانى به آن ترتيب .\r\nعلى - عليه السلام - او را ذبح كن اگر در شكمش شكنبه ديدى گوسفند است و اگر روده و امعاء ديدى سگ است .\r\nاعرابى از شنيدن اين نكات دقيق متحير و مبهوت شد « 1 » .\r\n\r\n17 - تطهير گوسفندى كه از شير خوك خورده\r\n( 2 ) از امير المؤمنين - عليه السلام - از حكم گوسفندى كه با شير خوك تغذى كرده پرسش نمودند ؛ فرمود : اگر از شيرخوارگى گذشته بايد چند روز متوالى از او\r\n\r\n\r\n","description":"","footnote":"\r\n( 1 ) - كشكول ، شيخ بهائى .\r\n","page_name":" 74 ","page_number":74},
  {"content":"\r\n\r\nنگهدارى نموده به او علف و هستهء خرما و نان بخورانيد ، و اگر شيرخواره است بايد در مدت هفت روز پىدرپى بر پستان گوسفند انداخته شود « 1 » .\r\n\r\n18 - نذر مشكل\r\n( 1 ) از حضرت امير - عليه السلام - پرسيدند ؛ مردى نذر كرده با پاى پياده خانهء خدا را زيارت كند ، در بين راه به رودخانه‌اى رسيده كه لازم است با كشتى از آن عبور كند تكليفش چيست ؟\r\nامام - عليه السلام - فرمود : در كشتى سرپا مىايستد تا از آب عبور كند « 2 » .\r\n\r\n19 - تكرار بر مستمندان\r\n( 2 ) حضرت امير - عليه السلام - فرمود : اگر براى پرداخت كفاره بيش از يك يا دو فقير يافت نشود بايد مدهاى طعام را چند روز بر آنان تكرار نموده تا به ده مدّ برسد « 3 » « 4 » .\r\n\r\n20 - مجازات\r\n( 3 ) مأموران انتظامى سه نفر را كه در يك قتل شركت كرده بودند دستگير نموده و به دادسراى حضرت امير - عليه السلام - گسيل داشتند و ماجرا را چنين شرح دادند : يكى از آنان او را بگرفت و ديگرى وى را به قتل رساند و سومى از آنان نگهبانى مىكرد .\r\nامير المؤمنين - عليه السلام - فرمود : چشمان ديده‌بان بايد كور شود ، و آن كس كه\r\n\r\n\r\n","description":"","footnote":"\r\n( 1 ) - فروع كافى ، كتاب الاطعمه ، باب الحمل و الجدى ، حديث 5 .\r\n( 2 ) - فروع كافى ، باب النذور ، حديث 6 .\r\n( 3 ) - شيخ كلينى اين خبر را در باب كفارهء قسم آورده به قرينه‌اى كه كفاره‌اش در ده مدّ معين شده ولى ممكن است اين حكم در ساير كفارات نيز جارى شود ( مؤلف )\r\n( 4 ) - فروع كافى ، باب كفارة اليمين ، حديث 10 .\r\n","page_name":" 75 ","page_number":75},
  {"content":"\r\n\r\nمقتول را گرفته بايد در زندان ابد جان بسپارد ، همان گونه كه آن مرد را گرفته تا جان سپرده است و قاتل نيز بايد كشته شود « 1 » .\r\n\r\n21 - قصاص يا غرامت\r\n( 1 ) مردى چنان بر شكم مرد ديگر فشار داد كه آن شخص لباسش را آلوده نمود .\r\nامير المؤمنين - عليه السلام - فرمود : اين مرد در قصاص جنايتى كه مرتكب شده بايد بر شكمش فشار دهند تا او نيز لباسش آلوده شود ، و يا يك سوم ديه به آن مرد بپردازد « 2 » .\r\n\r\n22 - ماهى در شكم ماهى ديگر\r\n( 2 ) از امير المؤمنين - عليه السلام - پرسيدند ؛ اگر در شكم ماهى ، ماهى ديگرى ديده شود حكم آن چيست ؟\r\nفرمود : هر دو را بخور « 3 » .\r\n\r\n23 - پاك كردن حيوان نجاستخوار\r\n( 3 ) امير المؤمنين - عليه السلام - دربارهء پاك شدن حيوان حلال گوشتى كه نجاستخوار شده ، فرمود : مرغ نجاستخوار سه روز ، مرغابى پنج روز ، گوسفند ده روز ، گاو بيست روز ، و شتر چهل روز بايد غذاى پاك بخورند ، و اگر پيش از اين مدت آنها را ذبح كنند گوشتشان حرام است « 4 » .\r\n* * *\r\n\r\n\r\n","description":"","footnote":"\r\n( 1 ) - فروع كافى ، كتاب الديات ، باب النوادر ، حديث 21 .\r\n( 2 ) - فروع كافى ، كتاب الديات ، باب النوادر ، حديث 21 .\r\n( 3 ) - كتاب الصيد ، باب صيد السمك ، ح 12 .\r\n( 4 ) - كتاب الاطعمه ، باب لحوم الجلالات ، حديث 3 .\r\n","page_name":" 76 ","page_number":76},
  {"content":"\r\n\r\n\r\n24 - كشتن سريع\r\n( 1 ) گروهى گاو سركشى را با شمشير كشته و در همان حال نام خدا را بر زبان جارى كرده ، نزد امير المؤمنين - عليه السلام - آمده و از حكم گوشت آن پرسش نمودند .\r\nآن حضرت - عليه السلام - فرمود : اين هم يك نوع كشتن سريع و تند است و گوشتش حلال مىباشد « 1 » .\r\n\r\n25 - تدليس\r\n( 2 ) زنى پيس اندام را وليّش تدليس كرده و به مردى تزويج نمود . امير المؤمنين - عليه السلام - فرمود : چون مرد با زن همبستر شده بايد مهرش را به او بپردازد ، و ولىّ آن زن كه سبب تدليس شده بايد مهر را به شوهر غرامت دهد و سپس فرمود : اگر مردى از عيب زنى مطلع نباشد و او را به عقد درآورد مهر به عهدهء خود زن مىباشد « 2 » .\r\n\r\n26 - فسخ عقد\r\n( 3 ) زنى آزاد را ندانسته به غلامى تزويج نمودند ، زن خيال مىكرد شوهرش نيز آزاد است ، امير المؤمنين - عليه السلام - فرمود : زن اگر بخواهد مىتواند از شوهر جدا شود « 3 » .\r\n\r\n27 - حكم عنين\r\n( 4 ) امير المؤمنين - عليه السلام - فرمود : اگر مردى تنها يك بار با زنش مباشرت كند\r\n\r\n\r\n","description":"","footnote":"\r\n( 1 ) - فروع كافى ، كتاب الذبائح ، باب البعير و الثور يمتنعان ، حديث 2 .\r\n( 2 ) - فروع كافى ، كتاب النكاح ، باب المدلّسة فى النكاح ، حديث 9 .\r\n( 3 ) - فروع كافى ، كتاب النكاح ، باب الرجل يدلس نفسه ، حديث 1 .\r\n","page_name":" 77 ","page_number":77},
  {"content":"\r\n\r\nو سپس عنين شود ، اختيار فسخ زن از بين مىرود « 1 » .\r\n\r\n28 - ازدواج با مادر زن\r\n( 1 ) منصور بن حازم مىگويد : در محضر امام صادق - عليه السلام - بودم كه مردى نزد آن حضرت - عليه السلام - آمده پرسيد ؛ مردى با زنى ازدواج نموده و قبل از آن كه با او همبستر شود زن مرده است ، آيا مىتواند با مادرش ازدواج نمايد ؟\r\nامام - عليه السلام - فرمود : شخصى از ما چنين كرده و مانعى در آن نيافته است ؟\r\nمن عرضه داشتم : فدايت شوم ! تنها افتخار شيعه به حكمى از على - عليه السلام - است در اين مسأله كه ابن مسعود آن را اجازه داده ، پس به نزد على - عليه السلام - آمده و حكم مسأله را از آن حضرت جويا شده . على - عليه السلام - به او فرموده اين حكم را از كجا گرفته‌اى ؟ گفته از آيهء قرآن : «  وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ  ؛ « 2 » و ( حرام شد براى شما ) دختران زن كه در دامن شما تربيت شده‌اند اگر با زن مباشرت كرده باشيد » .\r\nپس على - عليه السلام - به او فرموده : حرمت ازدواج با ربائب در آيه مقيّد به دخول است و ليكن آيه حرمت ازدواج با مادر زن : «  وَ أُمَّهاتُ نِسائِكُمْ  ؛ و ( حرام شد بر شما ) مادر زن » ، مطلق است و مقيد به دخول با دختران آنان نمىباشد .\r\nدر اين موقع امام صادق - عليه السلام - به سائل رو كرده و فرمود : آيا شنيدى آنچه را كه اين شخص از على - عليه السلام - نقل كرد « 3 » « 4 » .\r\n\r\n\r\n","description":"","footnote":"\r\n( 1 ) - فروع كافى ، كتاب النكاح ، باب الرجل يدلس نفسه ، حديث 10 .\r\n( 2 ) - سورهء نساء ، آيهء 22 .\r\n( 3 ) - مقصود امام - عليه السلام - در پاسخ اول از « يكى از بنى هاشم » ، از طالبيين يا عباسيين بوده نه يكى از آباء گرامش كه گفتار و كردار آنان گفتار و كردار امير المؤمنين - عليه السلام - است ، و آن هم به علت تقيه بيان شده ، و در آخر خبر هم امام - عليه السلام - بطور صريح حق را آشكار نموده است . ( مؤلف )\r\n( 4 ) - فروع كافى كتاب النكاح ( باب الرجل يتزوج . . . ) ح 4 .\r\n","page_name":" 78 ","page_number":78},
  {"content":"\r\n\r\n\r\n29 - زنت را تنبيه كن\r\n( 1 ) مردى نزد امير المؤمنين - عليه السلام - آمده گفت : يا امير المؤمنين ! زنم مقدارى از شيرش را دوشيده و آن را به كنيزم خورانيده است . آن حضرت - عليه السلام - به وى فرمود : زنت را تأديب كن و كنيزت را نگهدارى نما « 1 » .\r\n\r\n30 - نتيجه اسلام زنى مجوسى\r\n( 2 ) زنى مجوسى قبل از آن كه شوهرش با او همبستر شود مسلمان شد امير المؤمنين - عليه السلام - به شوهرش فرمود : تو نيز اسلام بياور ، مرد نپذيرفت . آن حضرت - عليه السلام - فرمود : مرد بايد نصف مهر زن را به او بپردازد و زن از او جدا مىشود ، و فرمود : اسلام زن سبب عزت و شرافت او گرديد « 2 » .\r\n\r\n31 - شرط مخالف با سنت\r\n( 3 ) زنى با پرداخت مبلغى پول به عنوان مهر با مردى ازدواج نمود به شرط اين كه اجازهء جماع و طلاق با او باشد . حضرت امير المؤمنين فرمود : اين زن با سنت خدا مخالفت كرده و متصدى حقى شده كه اهليت آن را ندارد ، و آنگاه فرمود : سنت اين است كه شوهر نفقهء زن را بدهد و اجازهء جماع و طلاق هم با او باشد « 3 » .\r\n\r\n32 - طلاق قبل از مباشرت\r\n( 4 ) مردى با زنى ازدواج نمود و مهر زن را خدمتكارى قرار داد ، و پس از مدتى خواست زن را طلاق گويد بدون اين كه با او همبستر شده باشد .\r\n\r\n\r\n","description":"","footnote":"\r\n( 1 ) - فروع كافى ، كتاب النكاح ، باب نوادر الرضاء ، حديث 6 .\r\n( 2 ) - تهذيب ، كتاب النكاح ، باب من يحرم نكاحهن بالاسباب ، حديث 15 .\r\n( 3 ) - تهذيب ، كتاب النكاح ، باب المهور ، حديث 60 .\r\n","page_name":" 79 ","page_number":79},
  {"content":"\r\n\r\nامير المؤمنين - عليه السلام - فرمود : آن زن نصف قيمت خدمتكار را به بهاى روزى كه به وى تسليم شده طلبكار است .\r\nو نيز دربارهء مردى كه كنيز خود را آزاد كرده و آزاديش را مهريهء ازدواجش قرار داده و قبل از مباشرت مىخواست او را طلاق دهد ، فرمود : آن كنيز نصفش آزاد است ، و با دستمزد خود نصف ديگر قيمتش را به مرد مىپردازد و تمامش آزاد مىشود « 1 » .\r\n\r\n33 - مجازات كفن دزد\r\n( 1 ) كفن دزدى را نزد معاويه آوردند ، معاويه به ياران خود گفت : به نظر شما كيفر اين مرد چيست ؟\r\nگفتند : او را عقوبت ده و آزادش كن .\r\nاز آن ميان مردى گفت : على ( ع ) چنين حكم نكرده است .\r\nمعاويه پرسيد ، پس چگونه حكم نموده ؟\r\nگفت : آن حضرت فرموده : دست كفن دزد بايد قطع شود ؛ زيرا او هم دزد است و هم نسبت به مردگان هتّاك « 2 » .\r\n\r\n34 - حبس با شكنجه\r\n( 2 ) حضرت امير - عليه السلام - براى مردى كه سوگند ياد مىكرد با زن خود همبستر نشود و او را هم طلاق نمىداد اتاقى از نى مىساخت و او را در آنجا زندانى مىكرد . و تنها 4 / 1 خوراكش را به او مىداد تا زنش را طلاق دهد « 3 » .\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 108 ، حديث 13 .\r\n( 2 ) - فروع كافى ، ج 7 ، ص 229 ، حديث 5 .\r\n( 3 ) - فروع كافى ، ج 6 ، ص 132 .\r\n","page_name":" 80 ","page_number":80},
  {"content":"\r\n\r\n\r\n35 - شرط صحت ايلاء\r\n( 1 ) از امير المؤمنين - عليه السلام - از حكم مردى كه قبل از دخول با زن خود سوگند ياد مىكرد كه با او همبستر نشود ، پرسش نمودند ؛ فرمود : سوگند بر ترك جماع قبل از دخول ، اثرى ندارد « 1 » .\r\n\r\n36 - قرارداد مكاتبه\r\n( 2 ) مردى كه با كنيز خود قرارداد « مكاتبه » بسته بود ، با وى همبستر شده و كنيز آبستن گرديد ، حضرت امير - عليه السلام - فرمود : مرد بايد مهر المثل زن را به او بپردازد و كنيز با دستمزدش بقيهء قيمت خود را به مولايش مىدهد و آزاد مىشود و اگر نتوانست حكم « ام ولد » « 2 » را دارد « 3 » .\r\n\r\n37 - فروختن كنيزان ( ام ولد )\r\n( 3 ) عمر بن يزيد مىگويد : از امام صادق يا امام كاظم - عليهما السلام - سؤال شد ؛ چرا على - عليه السلام - كنيزان ( ام ولد ) را مىفروخت ؟\r\nفرمود : آنان را به منظور اداى قيمتشان مىفروخت . من پرسيدم به چه ترتيب ؟\r\nفرمود : اگر مردى كنيزى بطور « نسيه » بخرد و قبل از آن كه قيمتش را به فروشنده بپردازد فرزندى از او بهم رسد ، و نتواند قيمتش را اداء نمايد ، فرزند را مىگيرد و كنيز را در وجه خودش مىفروشد « 4 » .\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 136 ، حديث 4 .\r\n( 2 ) - كه پس از مردن مولايش از سهم فرزندش آزاد مىشود . ( مترجم )\r\n( 3 ) - فروع كافى ، ج 6 ، ص 188 ، حديث 16 .\r\n( 4 ) - فروع كافى ، ج 6 ، ص 193 ، حديث 5 .\r\n","page_name":" 81 ","page_number":81},
  {"content":"\r\n\r\n\r\n38 - آزادى اول فرزند\r\n( 1 ) امير المؤمنين - عليه السلام - دربارهء مردى كه با « وليده » ديگرى ازدواج نموده و مالكش گفته بود كه اول فرزندى كه بزايد آزاد باشد ، و زن ، دوقلو زاييده بود ، فرمود :\r\nهر دو را آزاد كن « 1 » .\r\n\r\n39 - چشم مىبيند و دست مىگيرد\r\n( 2 ) مردى پرنده‌اى را دنبال كرده تا اين كه بر درختى افتاد و مرد ديگرى آن را بگرفت . امير المؤمنين - عليه السلام - دربارهء آنان فرمود : چشم مىبيند و دست مىگيرد « 2 » . و نيز فرمود : پرنده هرگاه قادر بر پرواز شود صيد است و براى هر كس كه او را بگيرد حلال مىباشد « 3 » .\r\n\r\n40 - انتقال وصيت\r\n( 3 ) مردى شخص غايبى را وصى خود كرد ، اتفاقا وصى قبل از موصى درگذشت امير المؤمنين فرمود : وصيت به ورثهء وصى منتقل مىشود « 4 » .\r\n\r\n41 - اشتباه در تعيين دزد\r\n( 4 ) دو نفر نزد حضرت امير - عليه السلام - به دزدى مردى گواهى دادند ، آن حضرت طبق گواهى ايشان دست آن مرد را قطع كرد ، پس از مدتى باز همان دو شاهد شخص ديگرى را نزد آن حضرت آورده و گفتند : اين دزد است و ما در تعيين مرد\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 195 ، حديث 7 .\r\n( 2 ) - فروع كافى ، ج 6 ، ص 223 ، حديث 6 .\r\n( 3 ) - فروع كافى ، ج 6 ، ص 223 ، حديث 5 .\r\n( 4 ) - فروع كافى ، ج 7 ، ص 13 ، حديث 1 .\r\n","page_name":" 82 ","page_number":82},
  {"content":"\r\n\r\nاول اشتباه كرده بوديم . امام - عليه السلام - گواهى آنان را نپذيرفت و فرمود : نصف ديه را نيز به مرد اول غرامت دهند « 1 » .\r\n\r\n42 - پيشرو حاجيان\r\n( 1 ) حضرت امير ، گواهى پيشرو حاجيان را نمىپذيرفت « 2 » « 3 » .\r\n\r\n43 - گواهى دزد توبه‌كار\r\n( 2 ) مردى كه يك دست و يك پايش در اثر دزدى قطع شده بود و دانستند كه توبه كرده است ، نزد امير المؤمنين - عليه السلام - بر انجام واقعه‌اى گواهى داد ، آن حضرت گواهيش را پذيرفت « 4 » .\r\n\r\n44 - على ( ع ) بر خلاف تو حكم كرده !\r\n( 3 ) ابن ابى ليلى در مسجد قضاوت مىكرد ، از او پرسيدند ؛ مردى اراضى خود را در مدتى غير معين به شخصى واگذار نموده و به همان حال مرده است .\r\nابن ابى ليلى گفت : چون مدتش را معين نكرده زمين و منافعش به همان شخص اختصاص دارد و به ورثهء مالك منتقل نمىشود . اتفاقا محمد بن قيس در آنجا حضور داشت ، پس به ابن ابى ليلى گفت : اما على بن أبي طالب در همين مسجد بر خلاف تو حكم كرده است .\r\nابن ابى ليلى گفت : از كجا مىدانى ؟\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 384 ، ح 7 .\r\n( 2 ) - در بعض اخبار چنين تعليل شده كه پيشرو حاجيان مال سوارى خود را مىكشد و توشهء خود را تمام مىكند و جان خود را به زحمت مىاندازد و نمازش را سبك مىشمارد . ( مؤلف )\r\n( 3 ) - فروع كافى ، ج 7 ، ص 396 ، حديث 12 .\r\n( 4 ) - فروع كافى ، كتاب الشهادات ، باب شهادة القاذف ، حديث 7 ، ص 397 .\r\n","page_name":" 83 ","page_number":83},
  {"content":"\r\n\r\nگفت : از امام محمد باقر - عليه السلام - شنيدم كه فرمود : على - عليه السلام - زمين‌هايى را كه بر غير ورثه حبس شده بود به ورثه ردّ مىكرد « 1 » .\r\n\r\n45 - آزادى از ثلث\r\n( 1 ) حضرت امير - عليه السلام - دربارهء غلام يا كنيزى كه مولايش به او گفته بود :\r\n« تو بعد از وفات من آزاد هستى » مىفرمود : بايد از ثلث آزاد شود « 2 » .\r\n\r\n46 - مستحقين ديهء مقتول\r\n( 2 ) حضرت امير - عليه السلام - فرمود : ديهء مقتول بر تمام ورثه به غير از برادران و خواهران مادرى تقسيم مىشود « 3 » .\r\n\r\n47 - ميراث بردن مرد از زن\r\n( 3 ) مردى و زنى در اثر بيمارى طاعون در يك بستر هلاك شدند و دست و پاى مرد روى زن افتاده بود . على - عليه السلام - ميراث زن را به ورثهء مرد داد و فرمود : مرد بعد از زن مرده است « 4 » .\r\nمؤلّف : ممكن است اين خبر حمل شود به اين كه آن حضرت - عليه السلام - در اين قضيه بر طبق يقين خود عمل نموده و يا اين كه در چنين مواردى به مجرد مظنه و وجود قرائن اكتفا مىشود ؛ و احتمال دوم اقرب است ؛ زيرا در روايت وارد شده كه دست و پاى مرد بر روى زن قرار داشته و اين قرينه‌اى است كه مرد بعد از زن مرده است . ( مؤلّف )\r\n\r\n\r\n","description":"","footnote":"\r\n( 1 ) - فروع كافى ، كتاب الوصايا ، باب ما يجوز من الوقف . . . ، حديث 27 .\r\n( 2 ) - من لا يحضر ، كتاب الوصية ، باب الرجوع عن الوصية ، حديث 3 .\r\n( 3 ) - فروع كافى ، ج 7 ، ص 139 ، حديث 3 .\r\n( 4 ) - فروع كافى ، ج 7 ، ص 138 ، حديث 6 .\r\n","page_name":" 84 ","page_number":84},
  {"content":"\r\n\r\n\r\n48 - اشتباه موضوع\r\n( 1 ) عبد الرحمن بن حجاج مىگويد : از امام جعفر صادق - عليه السلام - پرسيدم از گروهى كه به واسطه خراب شدن خانه يا غرق شدن كشتى هلاك شده و روشن نيست كه كدام يك از آنان قبل از ديگرى مرده ، ارث آنان چگونه است ؟ امام صادق - عليه السلام - فرمود : همهء آنان از يكديگر ارث مىبرند ، و فرمود : اين حكم در كتاب على - عليه السلام - نوشته شده است « 1 » .\r\n\r\n49 - شرط باطل\r\n( 2 ) مردى با غلام خود قرارداد « كتابت » بست و شرط نمود كه ميراث غلام براى او باشد . حضرت امير - عليه السلام - فرمود : اين شرط باطل است . و آنگاه به مولاى غلام فرمود : « شرط خدا پيش از شرط توست » « 2 » .\r\n\r\n50 - مخالفت با شرط\r\n( 3 ) مولايى با غلام خود قرارداد « كتابت » بست به شرط اين كه غلام قيمت خود را در ضمن اقساط معينى در هر سال به مولايش پرداخت نموده آزاد شود . غلام بهاى خود را يك جا به مولا تسليم نمود ، مولايش نپذيرفت ، غلام نزد امير المؤمنين - عليه السلام - آمده و قصّهء خويش را عرضه داشت .\r\nعلى - عليه السلام - مولاى غلام را طلبيده به او گفت : چرا تمام قيمت را از غلام نمىگيرى ؟\r\nمولا گفت : من تنها به همان ترتيبى كه با او شرط كرده‌ام پول را مىگيرم .\r\nآن حضرت ( ع ) به مولا فرمود : چون با او شرط كرده‌اى چنين حقى دارى « 3 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 139 ، حديث 1 .\r\n( 2 ) - من لا يحضر ، كتاب الميراث ، باب ميراث المكاتب ، حديث 2 .\r\n( 3 ) - تهذيب ، ج 8 ، باب المكاتب ، حديث 31 .\r\n","page_name":" 85 ","page_number":85},
  {"content":"\r\n\r\n\r\n51 - عقوبت شديد ، بنده را آزاد مىكند\r\n( 1 ) امير المؤمنين - عليه السلام - فرمود : غلامى كه مولايش او را عقوبت شديد دهد ( مثل اين كه گوش يا بينى او را ببرد ) آزاد مىشود ، و مولايش سيطره‌اى بر او ندارد « 1 » .\r\n\r\n52 - حدّ زنا و تهمت\r\n( 2 ) امير المؤمنين - عليه السلام - فرمود : اگر از زن زناكار بپرسند چه كسى با تو زنا كرده و او شخص معينى را نام ببرد مستحق دو حدّ مىشود ؛ حدّ زنا و حدّ افتراء « 2 » .\r\n\r\n53 - مسلمان محترم است\r\n( 3 ) امير المؤمنين - عليه السلام - فرمود : در سرزمين دشمن به مسلمانان حدّ زده نمىشود « 3 » .\r\n\r\n54 - در اجراى حدّ هيچ انتظارى نيست\r\n( 4 ) سه نفر نزد حضرت امير - عليه السلام - بر زناى مردى گواهى دادند ، آن حضرت به آنان فرمود : چهارمى شما كجاست ؟ گفتند : الآن مىآيد . آن حضرت - عليه السلام - دستور داد هر سه نفر را حدّ بزنند و فرمود : در اجراى حدّ ، يك ساعت هم انتظارى نيست « 4 » .\r\n* * *\r\n\r\n\r\n","description":"","footnote":"\r\n( 1 ) - فروع كافى ، كتاب المواريث ، باب ولاء السائبه ، حديث 9 .\r\n( 2 ) - فروع كافى ، ج 7 ، ص 209 ، حديث 20 .\r\n( 3 ) - فروع كافى ، ج 7 ، ص 218 ، حديث 4 .\r\n( 4 ) - تهذيب ، كتاب الحدود ، باب حدود الزنا ، حديث 190 .\r\n","page_name":" 86 ","page_number":86},
  {"content":"\r\n\r\n\r\n55 - اشتباه در قطع دست\r\n( 1 ) امير المؤمنين - عليه السلام - دستور داد دست مردى را ( كه دزدى كرده بود ) قطع كنند . آن مرد دست چپ خود را جلو آورده مأموران به خيال اين كه دست راست اوست آن را قطع كردند ، و چون معلوم گرديد ، از على - عليه السلام - اجازه خواستند تا دست راستش را نيز قطع كنند . آن حضرت - عليه السلام - فرمود : نه ، چون دست چپش را بريده‌ايد « 1 » .\r\n\r\n56 - دزدى از غنائم\r\n( 2 ) گروهى نزد حضرت امير - عليه السلام - آمده و گفتند : مردى كلاه‌خودى از غنائم جنگى سرقت كرده ، دستش را قطع كنيد . امام - عليه السلام - فرمود : دستش را قطع نمىكنم ؛ زيرا در مال شريك بوده است « 2 » .\r\n\r\n57 - بريدن دست سارق\r\n( 3 ) حضرت امير - عليه السلام - فرمود : اگر دزدى را در ميان خانه دستگير كنند در حالى كه اموالى هم جمع كرده دستش قطع نمىشود . و هنگامى دستش را مىبرند كه اموال را از خانه بيرون برده باشد « 3 » .\r\n\r\n58 - تفصيلى مربوط به حدّ دزدى\r\n( 4 ) سارقى را كه چند درهم از داخل آستين مردى سرقت نموده بود نزد امير المؤمنين - عليه السلام - آوردند . آن حضرت - عليه السلام - فرمود : اگر از پيراهن بالايى او\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 223 ، حديث 7 . تهذيب ، كتاب الحدود ، حد السرقة و . . . ، حديث 23 .\r\n( 2 ) - فروع كافى ، ج 7 ، ص 223 ، حديث 7 .\r\n( 3 ) - فروع كافى ، ج 7 ، ص 224 ، حديث 11 .\r\n","page_name":" 87 ","page_number":87},
  {"content":"\r\n\r\nدزديده ، دستش را قطع نمىكنم ، و اگر از پيراهن داخلى او دزديده دستش را قطع مىكنم « 1 » .\r\n\r\n59 - بر چهار دسته قطعى نيست\r\n( 1 ) امير المؤمنين - عليه السلام - فرمود : چهار دسته از سارقين دستشان قطع نمىشود :\r\n1 - رباينده . 2 - دزدى بطور خيانت . 3 - سرقت از غنائم جنگى . 4 - سرقت اجير و مزدور ( نسبت به اموالى كه در اختيار اوست ) « 2 » .\r\n\r\n60 - غلام بيت المال\r\n( 2 ) امير المؤمنين - عليه السلام - فرمود : غلام من اگر از خودم بدزدد دستش را قطع نمىكنم و اگر از ديگرى بدزدد دستش را مىبرم . و غلام بيت المال اگر دزدى كند دستش را قطع نمىكنم ؛ زيرا او مال تمام مسلمين است « 3 » .\r\n\r\n61 - اجراى سه حدّ\r\n( 3 ) حضرت امير - عليه السلام - مردى را كه مرتكب قتلى شده و شراب نوشيده و دزدى كرده بود ، نخست هشتاد تازيانه براى ميگساريش به او زد و دستش را براى دزديش قطع نمود ، و در قصاص قتلى كه مرتكب شده بود او را به قتل رساند « 4 » .\r\n\r\n62 - در جنايتهاى استخوانى قصاص نيست\r\n( 4 ) مردى مرد ديگر را نزد امير المؤمنين - عليه السلام - برد و گفت : اين مرد به من تهمت زنا زده و گواهى بر اين ادّعا نداشت ، مرد انكار مىكرد ، مرد اول گفت : يا\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 226 ، حديث 5 .\r\n( 2 ) - فروع كافى ، ج 7 ، ص 226 ، حديث 6 .\r\n( 3 ) - فروع كافى ، ج 7 ، ص 237 ، حديث 20 .\r\n( 4 ) - فروع كافى ، ج 7 ، ص 250 ، حديث 3 .\r\n","page_name":" 88 ","page_number":88},
  {"content":"\r\n\r\nامير المؤمنين ! حالا كه انكار مىكند پس او را قسم دهيد كه به من تهمت نزده است ، آن حضرت - عليه السلام - فرمود : در حدّ سوگند نيست ( و با نبودن گواه حدّ ساقط مىشود ) و نيز فرمود : در جنايتهاى استخوانى قصاص نيست « 1 » .\r\n\r\n63 - قصاص از اشتباه قنبر\r\n( 1 ) حضرت امير المؤمنين - عليه السلام - به قنبر دستور داد مردى را حدّ بزند ، قنبر اشتباها سه تازيانه زيادتر زد . على - عليه السلام - سه تازيانهء زيادى را از او قصاص گرفت « 2 » .\r\n\r\n64 - مدت پرداخت ديه\r\n( 2 ) حضرت امير - عليه السلام - مىفرمود : ديهء خطا در مدت سه سال و ديهء عمد در مدت يك سال بايد ادا شود « 3 » .\r\n\r\n65 - ضمانت مجرى حدّ\r\n( 3 ) حضرت امير - عليه السلام - مىفرمود : اگر بر كسى حدّى از حدود خدا را جارى كنيم و در اثر آن بميرد ، ديه‌اش بر ما نيست . و اگر در حقوق مردم بزنيم و بميرد ديه‌اش به ذمّهء ماست « 4 » .\r\n\r\n66 - تهمت\r\n( 4 ) امير المؤمنين - عليه السلام - بر مردى كه عده‌اى را تهمت زده بود يك حدّ جارى\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 255 ، حديث 1 .\r\n( 2 ) - فروع كافى ، ج 7 ، ص 260 ، حديث 1 .\r\n( 3 ) - فروع كافى ، ج 7 ، ص 283 ، حديث 10 .\r\n( 4 ) - من لا يحضر ، كتاب الحدود ، باب النوادر ، حديث 5 .\r\n","page_name":" 89 ","page_number":89},
  {"content":"\r\n\r\nكرد « 1 » « 2 » .\r\n\r\n67 - شرطى كه فروشنده نمود\r\n( 1 ) مردى شترى خريدارى كرد تا آن را نحر كند ، فروشنده با خريدار شرط نمود كه سر و پوست شتر براى خودش باشد ، مشترى از كشتن شتر پشيمان گرديد نزاعشان درگرفت ، نزد امير المؤمنين - عليه السلام - رفته از آن حضرت داورى خواستند . على - عليه السلام - به خريدار فرمود : فروشنده به مقدار سر و پوست با تو شريك است « 3 » .\r\n\r\n68 - ضمانت غلام و كودك عاريه\r\n( 2 ) حضرت امير - عليه السلام - فرمود : هر كس غلامى را كه ملك چند نفر است عاريه بگيرد و معيوب شود ضامن او مىباشد . و هر كس كودك آزادى را عاريه بگيرد و سلامتيش را از دست دهد او را ضامن است « 4 » .\r\n\r\n69 - حريم\r\n( 3 ) منصور بن حازم مىگويد : از حضرت صادق - عليه السلام - پرسيدند از سايبانى كه با چوب يا نى درست شده و بين دو خانه قرار دارد مال كدام خانه است ؟\r\nامام صادق - عليه السلام - فرمود : امير المؤمنين - عليه السلام - فرموده آن سايبان ملك صاحب خانه‌اى است كه ريسمان به طرف خانهء او مىباشد « 5 » .\r\n\r\n\r\n","description":"","footnote":"\r\n( 1 ) - تهذيب ، ج 10 ، حديث 22 .\r\n( 2 ) - در اين خصوص تفصيلى از عترت طاهرين آن حضرت وارد شده كه اگر آن عده را با يك لفظ تهمت زند و يا بطور دسته جمعى او را بياورند مستحق يك حد مىشود و گرنه بايد حدهاى متعددى زده شود . و به منظور جمع بين اخبار ، شيخ طوسى خبر فوق را به صورتى حمل كرده كه تهمت قاذف به لفظ واحدى بوده و آنان بطور اجتماع او را آورده باشند .\r\n( 3 ) - فروع كافى ، ج 5 ، ص 304 ، حديث 1 .\r\n( 4 ) - تهذيب ، ج 7 ، ص 185 ، حديث 17 .\r\n( 5 ) - فروع كافى ، ج 5 ، ص 295 ، حديث 3 .\r\n","page_name":" 90 ","page_number":90},
  {"content":"\r\n\r\n\r\n70 - خطاى بنى اميه\r\n( 1 ) امام صادق - عليه السلام - مىفرمود : على - عليه السلام - اجازه نمىداد پرونده‌اى كه تحت رسيدگى يك قاضى بود به قاضى ديگر تسليم شود تا اين كه بنى اميه بر سر كار آمده و با وجود بيّنه آن را اجازه دادند « 1 » .\r\n\r\n71 - تازيانهء دوسر\r\n( 2 ) وليد بن عقبه شراب نوشيد ، چند نفر نزد عثمان بر آن گواهى دادند . عثمان حكمش را ندانست از حضرت امير - عليه السلام - خواست تا در آن باره حكم كند آن حضرت - عليه السلام - با تازيانهء دوسر چهل ضربه بر بدن وليد بنواخت « 2 » « 3 » .\r\n\r\n72 - تفصيلى دقيق\r\n( 3 ) حضرت امير - عليه السلام - دربارهء كيفيت مجازات مردى كه مرد ديگر را كشته بود و مقتول دست راستش قطع شده بود چنين فرمود : اگر دست مقتول به واسطهء جنايتى كه خودش سبب آن شده قطع گرديده و يا اين كه ديگرى دستش را بريده ولى ديه‌اش را به وى پرداخته است ، در اين دو صورت اگر اولياى مقتول بخواهند قاتل را در قصاص مقتول خود بكشند بايد ديه يك دستش را به اوليائش بپردازند . و اگر اولياى مقتول بخواهند ديه بگيرند ابتدا ديهء يك دست از تمام ديه كم شده و باقيمانده به آنان پرداخت مىگردد . و اگر قطع دست مقتول در اثر جنايت خودش\r\n\r\n\r\n","description":"","footnote":"\r\n( 1 ) - تهذيب ، كتاب القضاء ، باب الزيادات فى القضايا و الاحكام ، چاپ جديد ، ج 6 ، ص 300 ، حديث 48 .\r\n( 2 ) - از اين روايت استفاده مىشود كه چهل ضربه با تازيانه دو سر در حكم هشتاد تازيانه است .\r\nبنا بر اين آنچه كه عامه نقل كرده‌اند از اين كه آن حضرت - عليه السلام - وليد را چهل تازيانه زده غلط است .\r\n( 3 ) - فروع كافى ، ج 7 ، ص 215 ، حديث 6 .\r\n","page_name":" 91 ","page_number":91},
  {"content":"\r\n\r\nنبوده ، و يا اگر ديگرى دستش را بريده ديه‌اى به او نداده است ، در اين دو صورت نيز اگر اولياى مقتول بخواهند قاتل را بكشند بدون پرداخت غرامتى او را مىكشند ، و اگر بخواهند ديهء مقتول را بگيرند يك ديهء كامل مىگيرند « 1 » .\r\n\r\n73 - فرزندان نابالغ\r\n( 1 ) امير المؤمنين - عليه السلام - دربارهء فرزندان نابالغى كه پدرشان كشته شده بود فرمود : صبر كنيد تا آنان بالغ شده اگر بخواهند قاتل پدر را مىكشند و يا با گرفتن مالى با او مصالحه مىكنند ، و يا او را عفو مىنمايند « 2 » .\r\n\r\n74 - اين هم دزدى است\r\n( 2 ) حضرت امير - عليه السلام - دربارهء دو نفر كه همديگر را فروخته و فرار مىكردند و اين عمل را كسب خود قرار داده بودند ، فرمود : بايد دستشان قطع گردد ؛ زيرا آنان هم خود را دزديده‌اند و هم اموال مردم را « 3 » .\r\n\r\n75 - گواهى يهود\r\n( 3 ) هنگامى كه امير المؤمنين - عليه السلام - خطبهء « شقشقيه » را مىخواند مردى نزد آن حضرت آمده و مسائلى سؤال كرد ، از جمله پرسيد ؛ دو نفر يهودى بر اسلام يهودى ديگر گواهى داده‌اند ، آيا گواهى آنان پذيرفته مىشود ؟\r\nآن حضرت - عليه السلام - فرمود : نه ؛ زيرا يهوديان كلام خدا را تغيير داده و گواهى دروغ مىدهند « 4 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 316 ، حديث 1 .\r\n( 2 ) - تهذيب ، كتاب القضاء ، باب القضاء فى اختلاف الاولياء ، حديث 5 .\r\n( 3 ) - عجائب القضايا ، قمى ، ص 48 ، حديث 50 .\r\n( 4 ) - شرح نهج البلاغه ، ابن ميثم ، ج 1 ، ص 269 .\r\n","page_name":" 92 ","page_number":92},
  {"content":"\r\n\r\n\r\n76 - گواهى نصارى\r\n( 1 ) و نيز پرسيد ؛ آيا گواهى دو نفر نصرانى بر اسلام يك نفر مجوسى پذيرفته مىشود ؟\r\nآن حضرت فرمود : آرى ؛ زيرا خداوند در قرآن مجيد مىفرمايد : «  وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى  » « و مىيابى نزديكترين مردم را از نظر دوستى با اهل ايمان ، كسانى كه گفته‌اند مائيم ترسايان ، براى اين كه بعضى از آنان كشيشان و صومعه‌نشينانند و آنها از عبادت خدا تكبر نمىكنند » .\r\nو كسى كه از عبادت خدا تكبر نمىورزد گواهى دروغ نخواهد داد « 1 » .\r\n\r\n77 - تهمت به يكديگر\r\n( 2 ) دو نفر را كه هر كدام از آنان به ديگرى گفته بود با من لواط كرده‌اى ، نزد حضرت امير - عليه السلام - آوردند ، آن حضرت - عليه السلام - به آنان حدّ نزد ولى آنها را تعزير نمود « 2 » .\r\n\r\n78 - ارش بكارت\r\n( 3 ) دو دختر در ميان گرمابه شدند يكى از آنان با انگشت ، بكارت ديگرى را برداشت ، آنان را به نزد حضرت امير - عليه السلام - آوردند . آن حضرت فرمود : بايد جانى ارش بكارت ديگرى را بپردازد « 3 » .\r\n\r\n79 - هتاكى\r\n( 4 ) مردى به مرد ديگرى گفت : اى پسر شخص ديوانه !\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ميثم ، ج 1 ، ص 269 .\r\n( 2 ) - من لا يحضر ، كتاب الحدود ، باب حدّ القذف ، حديث 27 .\r\n( 3 ) - مقنع ، ص 43 ( چاپ قديم ) .\r\n","page_name":" 93 ","page_number":93},
  {"content":"\r\n\r\nمرد در پاسخش گفت : خودت پسر شخص ديوانه‌اى !\r\nعلى - عليه السلام - به مرد اول فرمود : بيست تازيانه به ديگرى بزند و در حالى كه مرد مشغول تازيانه زدن بود فرمود : مىدانم كه اين ضارب نيز خودش به همين اندازه تازيانه مىخورد . و چون تمام شد آن حضرت تازيانه را به دست دومى داده و او هم بيست تازيانه به اوّلى زد « 1 » .\r\n\r\n80 - فروختن صيد ماهى\r\n( 1 ) حضرت امير - عليه السلام - از فروختن دام صياد به اين ترتيب كه خريدار به صياد بگويد : دامت را برايم بينداز هر چه صيد كرد براى من باشد به فلان مبلغ ، جلوگيرى كرد « 2 » « 3 » .\r\n\r\n81 - نذرى در طواف\r\n( 2 ) على - عليه السلام - دربارهء زنى كه نذر كرده بود بر روى چهار دست و پا به دور خانهء كعبه طواف كند ، فرمود : بايد چهارده دور طواف كند . هفت مرتبه براى دستهايش و هفت بار براى پاهايش « 4 » .\r\n\r\n82 - نيابت در حج\r\n( 3 ) حضرت امير - عليه السلام - مىفرمود : اگر كسى عازم رفتن به حج باشد و بيمار شود و نتواند برود بايد اجير بگيرد تا به نيابتش حج نمايد « 5 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 242 ، حديث 11 .\r\n( 2 ) - زيرا مورد معامله مجهول است .\r\n( 3 ) - تهذيب ، كتاب التجارة ، باب الغرر ، حديث 13 .\r\n( 4 ) - فروع كافى ، ج 4 ، ص 429 ، حديث 11 . تهذيب ، كتاب الحج ، باب الطواف ، حديث 118 .\r\n( 5 ) - فروع كافى ، ج 4 ، ص 273 ، حديث 4 . تهذيب ، ج 5 ، ص 14 ، حديث 40 .\r\n","page_name":" 94 ","page_number":94},
  {"content":"\r\n\r\n\r\n83 - مولا ضامن است\r\n( 1 ) امير المؤمنين - عليه السلام - دربارهء غلامى كه مرد آزادى را بطور خطا كشته و پس از آن مولايش او را آزاد كرده بود ، فرمود : آزاديش صحيح است ، و مولايش ضامن ديهء مقتول مىباشد « 1 » .\r\n\r\n84 - قصاص\r\n( 2 ) على بن ابى طالب - عليه السلام - مىفرمود : پدر در قصاص كشتن فرزند كشته نمىشود ولى فرزند در قصاص كشتن پدر كشته مىشود « 2 » .\r\n\r\n85 - استمداد عمر از امير المؤمنين ( ع )\r\n( 3 ) در زمان خلافت عمر مردى به نام معن بن زائده مهرى شبيه مهر خليفه جعل كرده و با آن اموالى از ماليات كوفه را تصرّف كرد . و پس از آن كه او را دستگير نمودند ، روزى عمر بعد از نماز صبح به مردم رو كرده و گفت : همگى بر جاى خود بنشينيد . و آنگاه قضيه معن را نقل كرده ، در كيفيت مجازات او با آنان به مشورت پرداخت ، از آن ميان مردى گفت : اى خليفه ! دستش را قطع كن ! و ديگرى گفت :\r\nاو را دار بزن ! امير المؤمنين - عليه السلام - آنجا نشسته و سخنى نمىفرمود . عمر به آن حضرت رو كرده و گفت : يا ابا الحسن ! نظر شما چيست ؟\r\nآن حضرت - عليه السلام - فرمود : اين مرد مرتكب دروغى شده بايد تأديب گردد ، پس عمر او را بشدّت زد و آنگاه وى را به زندان انداخت « 3 » .\r\n* * *\r\n\r\n\r\n","description":"","footnote":"\r\n( 1 ) - مقنع ، ص 44 .\r\n( 2 ) - مقنع ، ص 43 ، چاپ قديم .\r\n( 3 ) - فتوح البلدان بلاذرى ، ص 647 .\r\n","page_name":" 95 ","page_number":95},
  {"content":"\r\n\r\n\r\n86 - بچهء زنده در شكم مادر مرده\r\n( 1 ) امير المؤمنين - عليه السلام - مىفرمود : هرگاه زنى بميرد و بچهء زنده‌اى در شكم داشته باشد بايد شكمش را شكافته و فرزند را بيرون بياورند « 1 » .\r\nو نيز فرمود : اگر بچه‌اى در شكم مادر بميرد و جان مادر در خطر باشد در صورتى كه زنان متخصص وجود نداشته باشند جايز است كه مرد با دست بچه را پاره‌پاره كند و او را بيرون بياورد « 2 » .\r\n\r\n87 - مرد ناخوانده\r\n( 2 ) حضرت امير - عليه السلام - چند نفر را به جرم دزدى زندانى كرد . مردى نزد آن حضرت آمده گفت : يا امير المؤمنين ! من هم با ايشان دزدى كرده ولى توبه نموده‌ام .\r\nحضرت على - عليه السلام - دستور داد بر او حدّ جارى كنند و اين شعر را به عنوان مثل برايش خواند :\r\n و يدخل رأسه لم يدعه احد * بين القرينين حتى لزّه القرن \r\n« نخوانده سر را در بين دو شترى كه با ريسمان به هم بسته بودند داخل كرد و بناچار در ريسمان گرفتار شد و شتران او را مىكشيدند » « 3 » .\r\n( كنايه از كسى كه بدون جهت خود را گرفتار مىكند ) « 4 » .\r\n\r\n\r\n","description":"","footnote":"\r\n( 1 ) - فروع كافى ، ج 3 ، ص 206 ، حديث 2 .\r\n( 2 ) - فروع كافى ، ج 3 ، ص 206 ، حديث 2 .\r\n( 3 ) - كنايات ، جرجانى ، ص 100 ، الباب الثانى و العشرون .\r\n( 4 ) - در صورت صحت خبر ، حمل مىشود به موردى كه ادّعاى توبهء دزد ثابت نباشد ، به قرينه‌اى كه اگر توبه نموده بود مال را به صاحبش برمىگرداند ، ولى اگر توبهء او ثابت شود مستحق حدّى نيست ، چنانچه از امام صادق - عليه السلام - نقل شده كه فرمود : سارق هرگاه خودش با حالت توبه بيايد مال مسروقه به صاحبش ردّ شده و دست او قطع نمىگردد . ( مؤلّف )\r\n","page_name":" 96 ","page_number":96},
  {"content":"\r\n\r\n\r\n88 - قانون اسلام\r\n( 1 ) امير المؤمنين - عليه السلام - دربارهء كيفيّت تقسيم ميراث مرد مشركى كه پيش از تقسيم اموالش ورثه‌اش مسلمان شده بودند ، فرمود : طبق قانون اسلام بايد مالش را بين ورثه تقسيم كنند « 1 » .\r\n\r\n89 - سوختن با آبگوشت\r\n( 2 ) مردى با ريختن ديگى پر از آبگوشت داغ سر مردى را سوزاند به طورى كه موى سرش ريخت . نزاع به نزد امير المؤمنين - عليه السلام - بردند . آن حضرت - عليه السلام - مرد جانى را تا يك سال حبس كرد ولى موى سر مجنى عليه نروئيد ، پس فرمود : جانى ديهء سرش را به او بپردازد « 2 » .\r\n\r\n90 - ديهء گره‌هاى انگشتان\r\n( 3 ) امير المؤمنين - عليه السلام - فرمود : ديهء هر گره از انگشتان يك سوّم تمام ديهء آن انگشت است ، بجز انگشت ابهام كه ديهء يك گره آن نصف تمام ديه‌اش مىباشد ؛ زيرا انگشت ابهام دو گره دارد « 3 » .\r\n\r\n91 - استدلال به عمل على ( ع )\r\n( 4 ) مردى از امام صادق - عليه السلام - پرسيد ؛ زنى كه شوهرش مرده كجا بايد عدّه بگيرد ؛ در خانهء شوهرش يا هر جا كه باشد ؟\r\nامام - عليه السلام - فرمود : هر جا كه بخواهد مىتواند ؛ زيرا على - عليه السلام -\r\n\r\n\r\n","description":"","footnote":"\r\n( 1 ) - تهذيب ، كتاب الميراث ، باب ميراث اهل الملل ، حديث 23 .\r\n( 2 ) - من لا يحضر ، كتاب الديات ، باب 41 ، ما يجب فيمن صبّ على رأسه ، حديث 2 .\r\n( 3 ) - من لا يحضر ، كتاب الديات ، باب 45 ، دية مفاصل الاصابع ، حديث 1 .\r\n","page_name":" 97 ","page_number":97},
  {"content":"\r\n\r\nپس از مرگ شوهر ام كلثوم ، دست دختر را گرفته و به خانه آورد « 1 » .\r\n\r\n92 - حيوان موطوئه\r\n( 1 ) از امير المؤمنين - عليه السلام - از حكم حيوانى كه با او آميزش شده پرسش نمودند آن حضرت - عليه السلام - فرمود : گوشت و شيرش هر دو حرام است « 2 » .\r\n\r\n93 - قربانى پسر !\r\n( 2 ) مردى نزد امير المؤمنين - عليه السلام - آمده گفت : نذر كرده‌ام كه اگر مرتكب فلان عمل بشوم پسرم را نزد مقام ابراهيم قربانى كنم ، و حالا آن عمل را انجام داده‌ام تكليفم چيست ؟\r\nحضرت امير - عليه السلام - فرمود : به جاى پسرت قوچ فربهى بكش و گوشتش را بر مستمندان تقسيم كن « 3 » .\r\n\r\n94 - دقت در آزمايش\r\n( 3 ) امير المؤمنين - عليه السلام - فرمود : در روز ابرى ، چشم ( به منظور تعيين ارش جنايت ) آزمايش نمىشود « 4 » .\r\n\r\n95 - مردم همه آزادند . . .\r\n( 4 ) حمران بن اعين مىگويد : از امام محمد باقر - عليه السلام - پرسيدم ؛ دختركى نابالغ همراه مرد و زنى بوده مرد ادّعا مىكرده كنيز اوست ، و زن ادّعا مىكرده دختر اوست ؟\r\n\r\n\r\n","description":"","footnote":"\r\n( 1 ) - فروع كافى ، كتاب الطلاق ، باب 45 ، المتوفى عنها زوجها ، ج 6 ، ص 115 ، حديث 1 .\r\n( 2 ) - فروع كافى ، ج 6 ، ص 259 ، حديث 1 .\r\n( 3 ) - تهذيب ، كتاب النذور ، ج 8 ، ص 317 ، حديث 58\r\n( 4 ) - من لا يحضر ، كتاب الديات ، باب 30 ، ما يجب فيه الديه ، حديث 20 .\r\n","page_name":" 98 ","page_number":98},
  {"content":"\r\n\r\nامام - عليه السلام - فرمود : على - عليه السلام - در مثل چنين قضيه‌اى فرمود :\r\nمردم همه آزادند مگر آن كسى كه خودش به بردگيش اقرار نموده در حالى كه بالغ باشد « 1 » .\r\n\r\n96 - تقسيم تركهء ميت\r\n( 1 ) امير المؤمنين - عليه السلام - مىفرمود : بدهكارى ميّت پيش از وصيت ادا مىشود ، و وصيت بعد از اداى قرض و آنگاه ميراث بعد از وصيت است « 2 » .\r\n\r\n97 - قصاص تنها با آهن\r\n( 2 ) امير المؤمنين - عليه السلام - مىفرمود : قصاص تنها به وسيلهء آهن انجام مىشود « 3 » ( مانند شمشير و كارد و نيزه . . . )\r\n\r\n98 - بين پدر و فرزند ربا نيست\r\n( 3 ) امير المؤمنين - عليه السلام - مىفرمود : بين پدر و فرزند ربا نيست ، و نه بين مولا و بنده « 4 » .\r\n\r\n99 - بىوفائى دنيا\r\n( 4 ) در « اغانى » آورده : عبد اللّه بن ابى بكر به همسر خود عاتكه باغستانى بخشيد تا پس از مرگ او ازدواج ننمايد ، پس هنگامى كه عبد اللّه بر اثر تيرى كه در طائف به او رسيد از دنيا رفت ، عمر عاتكه را خواستگارى كرد عاتكه جريان را به عمر گفت ،\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 195 ، حديث 5 .\r\n( 2 ) - فروع كافى ، ج 7 ، ص 23 ، حديث 1 .\r\n( 3 ) - غريب الحديث ، ابن قتيبه ، ص 343 .\r\n( 4 ) - فروع كافى ج 5 ، ص 147 ، حديث 1 .\r\n","page_name":" 99 ","page_number":99},
  {"content":"\r\n\r\nعمر به او گفت : حكم مسأله را بپرس ، عاتكه از على - عليه السلام - سؤال كرد ، آن حضرت به او فرمود : باغستان را به اهلش برگردان و ازدواج نما ؛ عاتكه چنين كرد و با عمر ازدواج نمود « 1 » .\r\n\r\n100 - نوعى قصاص\r\n( 1 ) امام صادق - عليه السلام - از كتاب على - عليه السلام - نقل كرده كه اگر كسى فرج زن خود را ببرد ! مرد ديهء آن را ضامن است ، و اگر از پرداخت ديه امتناع ورزد ، در صورتى كه زن بخواهد ، همان جنايت از مرد قصاص مىشود « 2 » .\r\n\r\n\r\n","description":"","footnote":"\r\n( 1 ) - اغانى ، ج 16 ، ص 266 .\r\n( 2 ) - من لا يحضر ، كتاب الديات ، باب 43 ، ما يجب على من قطع ، حديث 1 .\r\n","page_name":" 100 ","page_number":100},
  {"content":"\r\n\r\n\r\nفصل يازدهم پاسخ پرسش‌هاى دشوار\r\n\r\n1 - خطبهء بىالف\r\n( 1 ) گروهى از اصحاب رسول خدا - صلّى اللّه عليه و آله - دور هم نشسته و از هر درى سخن مىگفتند گفتگو از حروف الفباء به ميان آمد ، همگى به اتفاق آراء بر آن شدند كه حرف « الف » بيش از ساير حروف در تركيب كلمات و جمله‌بنديها به كار مىرود ، در اين هنگام امير المؤمنين - عليه السلام - بپاخاسته و خطبه‌اى طولانى بدون « الف » بالبداهه انشاء فرمود : « حمدت و عظّمت من عظمت منّته ، و سبغت نعمته ، و سبقت رحمته غضبه ، و تمّت كلمته ، و نفذت مشيّته ، و بلغت قضيّته ، حمدته حمد مقرّ لربوبيّته ، متخضع لعبوديته ، متنصّل من خطيئة . . . » . « 1 »\r\n\r\n\r\n","description":"","footnote":"\r\n( 1 ) - . . . معترف بتوحيده ، مؤمل من ربه مغفرة تنجيه ، يوم يشغل عن فصيلته و بنيه ، و نستعينه و نسترشده و نستهديه و نؤمن به و نتوكل عليه . . . و شهدت ببعثة محمّد عبده و رسوله و صفيه و نبيّه ، و خليله و حبيبه صلّى عليه ربّه صلاة تخطيه ، و تزلفه و تعليه ، و تقرّبه و تدنيه . . .\r\nنعوذ بربّ قدير من شرّ كلّ مصير ، و نسأله عفو من رضى عنه ، و مغفرة من قبل منه فهو ولىّ مسئلتى ، و منجح طلبتى . . .\r\n","page_name":" 101 ","page_number":101},
  {"content":"\r\n\r\n\r\n2 - خطبهء بدون نقطه\r\n( 1 ) و نيز خطبه‌اى ديگر بدون نقطه بالبداهه انشاء كرد كه اول آن اين است :\r\n« الحمد للّه اهل الحمد و مأواه ، و له اوكد الحمد و احلاه ، و اسرع الحمد و اسراه . . . » « 1 » .\r\nمؤلف : انشاء چنين خطبه‌هايى بطور ارتجال و بدون سابقه با ويژگيهاى خاصى كه در الفاظ و مضامين آنها به كار رفته مىتوان گفت كه در زمرهء معجزات آن امام همام - عليه السلام - بشمار مىآيد ، و بعضى از ادبا اگر چه ابيات و يا فقراتى بدون « الف » و يا بدون نقطه آورده‌اند و ليكن بايد توجه داشت كه آنان كسانى هستند كه ساليانى دراز از عمر خود را صرف تحصيل ادبيات و قسمتى از اوقات خود را صرف تركيب و تلفيق آن جملات نموده‌اند ، و از محالات عادى است كه كسى بتواند بطور ارتجال و بالبداهه آنچنان خطبه‌هايى را با آن همه درخشندگى و خصوصياتى كه دارند انشاء نمايد .\r\nو نيز خطبهء ديگرى از آن حضرت - عليه السلام - بدون نقطه نقل شده كه اول آن چنين است :\r\n« الحمد للّه الملك المحمود ، المالك الودود ، مصوّر كلّ مولود ، و موئل كلّ مطرود . . . » « 2 » .\r\n\r\n3 - دوستى و دشمنى ، حفظ و نسيان ، خواب درست و نادرست\r\n( 2 ) دو نفر نصرانى از ابو بكر پرسيدند ؛ فرق ميان دوستى و دشمنى چيست ، با اين كه از يك جا سرچشمه مىگيرند ؟ و فرق بين حفظ و نسيان چيست با اين كه مركزشان يكى است ؟ و تفاوت خواب درست و نادرست چيست با آن كه منشئشان\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 271 .\r\n( 2 ) - شرح نهج البلاغه ، ملا فتح اللّه كاشانى .\r\n","page_name":" 102 ","page_number":102},
  {"content":"\r\n\r\nيكى است ؟\r\nابو بكر پاسخ آنان را ندانسته ، ايشان را نزد عمر برد و عمر هم پاسخشان ندانسته آنان را به محضر حضرت امير - عليه السلام - راهنمايى كرد ، دو نصرانى نزد آن حضرت - عليه السلام - آمده و پرسشهاى خود را مطرح كردند .\r\nامير المؤمنين - عليه السلام - در پاسخ از سؤال اول فرمود : خداوند ارواح را دو هزار سال پيش از بدنها آفريده و آنها را در هوا سكونت داده است ، پس ارواحى كه در آنجا با هم الفت و آشنايى داشته‌اند اينجا نيز با هم مأنوسند ، و ارواحى كه با هم آشنائى و انسى نداشته‌اند اينجا نيز چنين هستند .\r\nو در پاسخ از سؤال دوم فرمود : خداوند در قلب انسان پرده و پوششى قرار داده ، پس هر چه بر قلب بگذرد و آن پرده باز باشد در قلب مىماند و گرنه فراموش مىشود .\r\nو در جواب از سؤال سوم فرمود : خداوند روح را آفريده و براى آن سلطانى قرار داده كه نفس باشد ، پس موقعى كه انسان خواب مىرود روح از بدنش خارج شده و سلطان آن مىماند پس دستجات فرشتگان و پريان بر روح مىگذرند ، پس هر خوابى كه راست باشد از فرشتگان است و خوابهاى دروغ از پريان .\r\nآن دو نصرانى از شنيدن اين پاسخها ايمان آورده مسلمان شدند و در جنگ صفين در ركاب آن حضرت به شهادت رسيدند « 1 » .\r\nدر اينجا مناسب است فلسفه‌اى را كه امام صادق - عليه السلام - براى آفرينش حفظ و نسيان به مفضّل فرموده نقل كنيم . حضرت فرمود : اى مفضل ! نيكو بينديش در قواى چهارگانه‌اى كه خداوند در نهاد انسان قرار داده است و آنها عبارتند از : قوّهء فكر ، وهم ، عقل و حفظ ، كه چه موقعيت حسّاس و اهميت بسزائى در وجود بشر و زندگى او دارند ؛ مثلا اگر در اين ميان انسانى فاقد حفظ باشد چه حالى خواهد داشت و چه اختلال و بهم‌خوردگى شديدى در كارها و وضع معاش و كسب او پديد خواهد آمد ، مثل اين كه فراموش كند آنچه را كه از ديگران گرفته و يا به\r\n\r\n\r\n","description":"","footnote":"\r\n( 1 ) - مناقب ، سروى ، قضاياه - عليه السلام - فى عهد ابى بكر .\r\n","page_name":" 103 ","page_number":103},
  {"content":"\r\n\r\nديگران بخشيده ، و آنچه ديده ، و شنيده ، گفته و يا به او گفته‌اند ، و اگر فراموش كند مطالبى را كه بود و يا نبود آنها برايش نفع دارد ، و نشناسد كسانى را كه به او احسان نموده‌اند از كسانى كه به وى ستم ورزيده‌اند ، و فراموش كند چيزهايى را كه برايش سودمند بوده از چيزهايى كه به حالش زيانبخش است و هرگز راه مقصدش را ياد نخواهد گرفت و اگر چه چندين بار هم از آن بگذرد ، و هيچ دانشى را فرا نخواهد گرفت ، و اگر چه تمام عمر در پى تحصيل آن باشد ، و به هيچ مذهب و آيينى معتقد نخواهد شد ، و از تجربه‌هاى خود بهره‌مند نخواهد گرديد ، و از موضوعات گذشته عبرت نخواهد گرفت ، بلكه سزاوار است كه به كلى از انسانيت منسلخ و جدا گردد .\r\nبه هوش باش ! در اهميت اين يك نعمت از نعمتهاى خداوند كه گفته شد ، و بالاتر از نعمت حفظ ، نعمت نسيان است ؛ زيرا اگر فراموشى نبود ، پس كسى كه مصيبتى بر او وارد شده هرگز خاطرش تسلى نمىيافت ، و پشيمانى و حسرتش از بين نمىرفت ، و كينه‌ها از دلش بر طرف نمىشد ، و از متاعها و لذتهاى دنيا بهره‌اى نمىبرد ، به سبب ياد آوردن آفات و بلاها ، و هرگز از پادشاه ستمگر و از دشمن خود غفلت نمىنمود .\r\nآيا نمىبينى چگونه خداوند در وجود انسان دو قوّهء متضاد آفريده و براى هر كدام رازها و مصلحت‌هايى قرار داده ؟ ! و چه خواهند گفت آنان كه تمام اشياء را بين دو آفريدگار متضاد ( يزدان و اهريمن ) تقسيم كرده‌اند در اين اشياء متضاده با آن كه در هر كدام از آنها نوعى مصلحت وجود دارد « 1 » .\r\n\r\n4 - اهميت زبان\r\n( 1 ) از امير المؤمنين - عليه السلام - از ويژگى زبان پرسش نمودند ؛ آن حضرت - عليه السلام - فرمود : زبان بسان ترازويى است كه جهل و نادانى آن را سبك نموده ( بالا\r\n\r\n\r\n","description":"","footnote":"\r\n( 1 ) - بحار ، ج 3 ، ص 81 .\r\n","page_name":" 104 ","page_number":104},
  {"content":"\r\n\r\nمىبرد ) و خرد آن را سنگين نموده ( پايين مىآورد ) « 1 » .\r\n\r\n5 - آميزش و نتيجهء آن\r\n( 1 ) از امير المؤمنين - عليه السلام - دربارهء آميزش سؤال شد ؛ فرمود : عورتهايى با هم اجتماع مىكند ، و شرمى است كه مرتفع مىشود ، بسى به ديوانگى شبيه است و نتيجهء آن فرزندى است كه اگر زنده بماند سبب آزمايش است و اگر بميرد مايهء تأسف « 2 » .\r\n\r\n6 - معناى توحيد و عدل\r\n( 2 ) از امير المؤمنين - عليه السلام - از معناى توحيد و عدل پرسيدند ؛ فرمود : توحيد آن است كه خدا را در نظر مجسم نكنى ( زيرا ذهن انسان چيزهاى محدود را تصور مىكند و آنها از سنخ مخلوقات هستند ) . و عدل آن است كه خدا را متّهم نكنى ( به ظلم و ستم ) « 3 » .\r\n\r\n7 - جاى بهشت‌ها در روز قيامت\r\n( 3 ) سه نفر از يهود به نامهاى كعب بن اشرف و مالك بن صيفى و حىّ بن اخطب نزد عمر آمده به او گفتند : در كتاب آسمانى شما قرآن مجيد آمده : «  وَ جَنَّةٍ عَرْضُهَا السَّماواتُ وَ الْأَرْضُ  ؛ « 4 » بهشتى كه وسعت و پهناورى آن به قدر آسمانها و زمينهاست » و در صورتى كه وسعت يك بهشت تمام آسمانها و زمينهاى هفتگانه را بگيرد پس بقيّهء بهشتها در روز قيامت كجا هستند ؟\r\n\r\n\r\n","description":"","footnote":"\r\n( 1 ) - بحار ، ج 75 ، ص 45 . شرح نهج البلاغه ، ابن ابى الحديد ، ج 2 ، ص 190 .\r\n( 2 ) - شرح نهج البلاغه ، ابن ابى الحديد ، ج 4 ، ص 546 ( چهار جلدى ) .\r\n( 3 ) - نهج البلاغه ، حكمت ، 462 .\r\n( 4 ) - سورهء آل عمران ، آيهء 133 .\r\n","page_name":" 105 ","page_number":105},
  {"content":"\r\n\r\nعمر گفت : نمىدانم ، در اين اثناء امير المؤمنين - عليه السلام - وارد گرديده به آنان فرمود : گفتگوى شما چيست ؟ يهوديان سؤال خود را مطرح كردند . حضرت امير - عليه السلام - به آنان فرمود : بگوييد وقتى كه شب مىشود روز به كجا مىرود ؟\r\nگفتند : خدا مىداند .\r\nعلى - عليه السلام - همين طور هم جاى بهشتها را خدا مىداند ، و آنگاه آن حضرت - عليه السلام - نزد پيامبر - صلّى اللّه عليه و آله - آمده و داستان را عرضه داشت و در همان حال آيهء شريفه نازل گرديد :\r\n«  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  ؛ « 1 » بپرسيد از دانشمندان اگر خودتان نمىدانيد » « 2 » .\r\n\r\n8 - از قضاى خدا به قدرش فرار مىكنم\r\n( 1 ) روزى امير المؤمنين - عليه السلام - از نزديكى ديوارى كه به ديوار ديگر مايل شده و مشرف به انهدام بود گذر مىكرد و در اين موقع مسير خود را تغيير داده از سمت ديگرى به مقصد ادامه داد .\r\nمردى گفت : يا امير المؤمنين ! از قضاى خدا فرار مىكنى ؟\r\nامام - عليه السلام - فرمود : از قضاى خدا به قدرش فرار مىكنم « 3 » . ( يعنى اين عمل نه به منظور فرار از قضاى الهى بود بلكه وظيفهء دينى چنين اقتضا مىكرد ) .\r\n\r\n9 - قضاء و قدر\r\n( 2 ) حجاج بن يوسف براى چند تن از علماى زمان خود به نامهاى حسن بصرى ، عمرو بن عبيد ، و اصل بن عطا و عامر شعبى نامه نوشت تا آراء و نظريات خود را پيرامون قضا و قدر برايش بنويسند .\r\n\r\n\r\n","description":"","footnote":"\r\n( 1 ) و 2 - سورهء نحل ، آيهء 43 . مناقب سروى قضاياه فى حال حياة النبى - صلّى اللّه عليه و آله - .\r\n( 3 ) - توحيد ، صدوق ، باب 60 ، القضاء ، حديث 3 .\r\n","page_name":" 106 ","page_number":106},
  {"content":"\r\n\r\nحسن بصرى در پاسخش نوشت : « بهترين سخنى كه در اين باره به ما رسيده گفتار امير المؤمنين على - عليه السلام - است كه فرموده : تنها چيزى كه تو را تباه مىسازد اسفل و اعلاى توست ( كنايه از عورت و دهان ) و خداوند از آن برى است » .\r\nعمرو بن عبيد در پاسخش نوشت : « بهترين گفتارى كه دربارهء قضا و قدر شنيده‌ام سخن على بن ابى طالب است كه فرموده : اگر انجام گناه و معصيت به اختيار خود انسان نباشد پس حكم به قصاص دربارهء شخص جانى بىمورد خواهد بود و او در حكم قصاص مظلوم مىباشد » .\r\nو اصل بن عطا نوشت : « زيباترين كلامى كه در اين باره شنيده‌ام ، كلام امير المؤمنين - عليه السلام - است كه فرموده : آيا ممكن است خداوند تو را به راه راست هدايت نموده و باز خودش تو را در گمراهى قرار دهد بدون اختيار خودت » .\r\nشعبى نوشت : « نيكوترين بيانى كه دربارهء قضا و قدر شنيده‌ام بيان على بن ابى طالب - عليه السلام - است كه فرموده : هر عملى كه از آن به سوى خدا توبه مىكنى از خودت مىباشد ، و هر عملى كه به شكرانهء انجام آن خدا را سپاس مىگويى از سوى خداوند است » .\r\nو چون نامه‌هايشان به حجاج رسيد گفت : البته اين گفتار را از چشمه‌اى صاف و گوارا اخذ كرده‌اند « 1 » .\r\n\r\n10 - عمر به على ( ع ) اشاره كرد\r\n( 1 ) عمر خليفه بود ، جوانى يهودى بر او وارد گرديد در هنگامى كه عمر در مسجد الحرام نشسته و گروهى از مردم به دورش حلقه زده بودند ، جوان يهودى گفت :\r\nمرا به داناترين مردم به خدا و پيامبر خدا و كتاب خدا هدايت كن .\r\nعمر با دست به امير المؤمنين اشاره كرد . جوان به نزد آن حضرت آمده و\r\n\r\n\r\n","description":"","footnote":"\r\n( 1 ) - طرائف ، على بن طاووس ، ص 329 .\r\n","page_name":" 107 ","page_number":107},
  {"content":"\r\n\r\nپرسشهاى خود را مطرح كرد و از جملهء آنها اين سه تا سؤال بود : « يا على ! مرا آگاه كن از اول درختى كه روى زمين روئيده و اول چشمه‌اى كه روى زمين جارى شده و اول سنگى كه بر روى زمين قرار گرفته است .\r\nحضرت امير - عليه السلام - به وى فرمود : امّا سؤال تو از اولين درخت ؛ يهوديان مىگويند : درخت زيتون بوده و لكن خلاف گفته‌اند . بلكه اولين درخت نوعى درخت خرما بوده كه حضرت آدم آن را از بهشت آورده و در زمين كاشته و تمام نخلهاى روى زمين از آن به عمل آمده است .\r\nو اما سؤال تو از اولين چشمه ؛ يهوديان مىگويند : آن چشمه‌اى است كه در بيت المقدس در زير سنگى قرار دارد و لكن دروغ گفته‌اند ، بلكه اولين چشمه ، آب حيات بوده كه هر كس كه از آن بياشامد حيات جاودان مىيابد و حضرت خضر كه پيشرو ذو القرنين بود آن را يافته از آن آشاميد و ذو القرنين بر آن دست نيافت .\r\nو امّا سؤال سوم ؛ يهوديان مىگويند : سنگى است كه در بيت المقدس قرار دارد و لكن چنين نيست ، بلكه اولين سنگ « حجر الأسود » بوده كه حضرت آدم آن را از بهشت به همراه خود آورده و در « ركن » قرار داده و مردم آن را زيارت مىكنند ، و آن از برف هم سفيدتر بوده ولى در اثر گناهان مردم اين چنين سياه شده است\r\n\r\n11 - هر طرف روى خداست\r\n( 1 ) پس از وفات رسول خدا - صلّى اللّه عليه و آله - بزرگ علماى نصارى به همراه صد تن از نصارى به مدينه آمده و از ابو بكر سؤالاتى نمودند ، ابو بكر پاسخ آنان را ندانسته ، ايشان را به نزد حضرت امير - عليه السلام - رهبرى كرد .\r\nتازه واردين به محضر امير المؤمنين - عليه السلام - شرفياب شده سؤالات خود را مطرح كرده پاسخ كافى دريافت نمودند ، و اينك يكى از پرسشهايشان : بگو روى خدا به كدام طرف است ؟\r\nعلى - عليه السلام - مقدارى هيزم و آتش خواست و هيزمها را مشتعل نموده آنگاه به عالم نصرانى گفت : روى اين آتش كدام طرف است ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nنصرانى گفت : تمام اطرافش روى آن است .\r\nحضرت امير - عليه السلام - فرمود : اين آتش كه يكى از آفريده‌ها و مصنوعات خداست روى معينى ندارد ، پس چه رسد به خالق و آفريدگار آن كه مشابهتى با آن نداشته با هم قابل قياس نيستند . و سپس فرمود : «  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ واسِعٌ عَلِيمٌ  ؛ « 1 » خاور و باختر از خداست ، به هر طرف روى بياوريد آنجا روى خداست ، همانا خدا گشايش دهنده و داناست » « 2 » .\r\n\r\n12 - تو گمشدهء ما هستى\r\n( 1 ) دو نفر از دانشمندان يهود كه به پيامبر گرامى اسلام - صلّى اللّه عليه و آله - علاقهء زيادى داشته و مكرر به نزد آن حضرت رفته به سخنانش گوش فرا مىدادند پس از وفات آن بزرگوار پيوسته از خليفه و جانشين او پرسش مىنمودند و مىگفتند : هيچ پيغمبرى از دنيا نرفته مگر آن كه جانشينى از اهل بيت خودش كه با او خويشاوندى نزديك داشته و داراى مقامى رفيع و منزلتى منيع بوده به جاى خود معين كرده تا قوانين و برنامهء آئينش را در ميان ملت و امتش برپا دارد .\r\nروزى يكى از آن دو به ديگرى گفت : آيا تو خليفهء پس از اين پيغمبر را مىشناسى ؟ گفت : نه ، ولى نشانه‌هاى او را در تورات خوانده‌ام كه شخصى است اصلع و زرد چهره ، و نزديكترين مردم است به رسول خدا - صلّى اللّه عليه و آله .\r\nچون وارد مدينه شدند از جانشين پيامبر - صلّى اللّه عليه و آله - سؤال نموده آنان را به نزد ابو بكر راهنمايى كردند . آن دو به نزد ابو بكر رفته و با اولين برخورد گفتند :\r\nاين مرد گمشدهء ما نيست . آنگاه از او پرسيدند ؛ قرابت تو با رسول خدا چيست ؟\r\nابو بكر گفت : من مردى از عشيرهء او هستم و دخترم عايشه نيز همسر او مىباشد .\r\n\r\n\r\n","description":"","footnote":"\r\n( 1 ) - سورهء بقره ، آيهء 115 .\r\n( 2 ) - توحيد ، صدوق باب 28 ، نفى المكان ، حديث 16 .\r\n","page_name":" 109 ","page_number":109},
  {"content":"\r\n\r\nگفتند : آيا غير از اين قرابتى دارى ؟\r\nگفت : نه .\r\nگفتند : پس ما را به شخصى برسان كه از خودت داناتر باشد ، زيرا تو آن نشانه‌هايى را كه ما در تورات براى جانشين اين پيغمبر خوانده‌ايم دارا نيستى .\r\nابو بكر از شنيدن سخنانشان برآشفته ، خواست آنان را بكشد . و سپس ايشان را به نزد عمر هدايت كرد ، چون مىدانست كه اگر آنان نسبت به عمر ابراز مخالفت كنند ، عمر تحمل ننموده ايشان را مجازات خواهد كرد . پس به نزد عمر آمده و از او پرسيدند خويشى تو با پيغمبر چيست ؟\r\nعمر گفت : من از قبيلهء او بوده و دخترم حفصه نيز همسر او مىباشد .\r\nگفتند : آيا غير از اين هم قرابتى دارى ؟\r\nگفت : نه .\r\nگفتند : تو گمشدهء ما نيستى ، و آنگاه از او پرسيدند پروردگارت كجاست ؟\r\nعمر گفت : در بالاى هفت آسمان .\r\nگفتند : پس جاى ديگر نيست ؟ گفت : نه .\r\nگفتند : پس ما را به شخصى دلالت كن كه از خودت داناتر باشد . عمر آنان را به نزد حضرت امير - عليه السلام - هدايت كرد . چون به نزد آن حضرت - عليه السلام - رسيدند با اولين نگاه گفتند اين همان كسى است كه نشانه‌هايش را در تورات خوانده‌ايم اوست وصىّ و خليفهء اين پيغمبر اوست پدر حسن و حسين ؛ اوست شوهر دختر پيغمبر ؛ اوست آن كسى كه حق ، با او بستگى دارد ؛ و آنگاه از آن حضرت - عليه السلام - پرسيدند قرابت تو با پيامبر چيست ؟\r\nفرمود : پيامبر برادر من و من وصىّ اويم ، و من اولين كسى هستم كه به او ايمان آورده‌ام . و شوهر دخترش فاطمه هستم .\r\nگفتند : اين قرابتى است بزرگ و فاخر ، و نشانه‌اى است كه آن را در تورات خوانده‌ايم . آنگاه از آن حضرت - عليه السلام - پرسيدند پروردگار تو كجاست ؟\r\nعلى - عليه السلام - : اگر بخواهيد شما را خبر دهم از آنچه كه در عهد پيغمبر\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nشما موسى واقع شده و مشكل شما را حل مىكند ، و اگر بخواهيد شما را آگاه سازم از آنچه كه در زمان پيغمبر ما محمد - صلّى اللّه عليه و آله - روى داده كه سؤال شما را پاسخ مىگويد .\r\nگفتند : ما را خبر ده از آنچه كه در زمان پيغمبر ما موسى روى داده است .\r\nعلى - عليه السلام - فرمود : چهار فرشته از چهار سوى جهان آمده و به هم رسيدند ؛ يكى از خاور و ديگرى از باختر سومى از آسمان و چهارمى از زمين ، پس فرشته‌اى كه از خاور آمده بود به فرشتهء باختر گفت : از كجا آمده‌اى ؟ گفت : از نزد پروردگارم ، و فرشته‌اى كه از باختر آمده به فرشتهء خاور گفت : از كجا آمده‌اى ؟\r\nگفت : از نزد پروردگارم ، فرشتهء آسمانى به فرشتهء زمينى گفت : از كجا آمده‌اى ؟\r\nگفت : از نزد پروردگارم و فرشتهء زمينى به فرشتهء آسمانى گفت : از كجا آمده‌اى ؟\r\nگفت : از نزد پروردگارم اين بود جريانى كه در عهد پيغمبر شما موسى روى داده كه پرسش شما را پاسخ مىدهد ( يعنى خدا همه جاست ) .\r\nو اما آنچه در زمان پيغمبر ما در اين باره آمده آيهء شريفهء قرآن است :\r\n«  ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ ، وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ  » « 1 » .\r\n« هيچ سه نفرى با هم رازگويى نمىكنند مگر اين كه خداوند چهارمى ايشان است ، و نه پنج نفرى مگر آن كه خداوند ششمى ايشان است و نه كمتر از سه نفر و نه بيشتر از پنج نفر مگر آنكه خداوند با ايشان است » .\r\nپس آن دو يهودى گفتند : يا على ! چه چيز سبب شد كه دو همراهت ( ابو بكر و عمر ) تو را از منصب مخصوصت جلوگيرى كنند ، سوگند به خدايى كه تورات را بر موسى فرستاده تو خليفهء بر حق هستى ، و ما صفات و نشانه‌هاى تو را در كتابهاى خود و در كنيسه‌ها و معابدمان خوانده‌ايم ، و تو سزاوارترى به اين مقام از كسانى كه در تصدى آن بر تو تقدم جسته‌اند .\r\n\r\n\r\n","description":"","footnote":"\r\n( 1 ) - سورهء مجادله ، آيهء 7 .\r\n","page_name":" 111 ","page_number":111},
  {"content":"\r\n\r\nعلى - عليه السلام - فرمود : آنان جلو رفته‌اند و ديگران را عقب گذارده‌اند و حسابشان با خداست كه در روز رستاخيز آنان را توقيف نموده بازخواست خواهد نمود « 1 » .\r\n\r\n13 - معناى روح\r\n( 1 ) قيصر نامه‌اى به عمر نوشت ، در نامه‌اش سؤالاتى دينى و علمى وجود داشت عمر پاسخهايش را ندانسته از امير المؤمنين - عليه السلام - كمك خواست ، آن حضرت - عليه السلام - به سؤالات قيصر پاسخ داده ، نامه از طرف عمر براى قيصر فرستاده شد ، قيصر پاسخ نامه‌اش را دريافت نموده از مطالعهء آن دريافت كه پاسخ دهنده على - عليه السلام - بوده از اين رو نامه‌اى به اين مضمون به آن حضرت - عليه السلام - نوشت : بر پاسخهاى تو آگهى يافتم و دانستم كه تو از خاندان رسالت هستى و به علم و شجاعت آراسته ، اكنون مىخواهم معناى « روح » را كه خداوند در قرآن مجيد فرموده : «  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  » « 2 » برايم توضيح دهى .\r\nامير المؤمنين - عليه السلام - در پاسخش نوشت : « اما بعد ؛ روح نكته‌اى است لطيف ، و نورى است شريف كه از آفريده‌هاى حيرت‌آور و اسرارآميز پروردگارش مىباشد ، خداوند روح را از گنجينه‌هاى ارزشمند خود خارج ساخته و آن را در نهاد انسان قرار داده است ، روح وسيلهء ارتباط توست با خدايت ، و سپرده‌اى است از سوى خداوند در نزد تو ، و هرگاه پيمانه‌ات پر شود روح را از تو بازخواهدستاند » « 3 » .\r\n\r\n14 - اينجا صندوق علم است\r\n( 2 ) اصبغ بن نباته گويد : هنگامى كه امير المؤمنين - عليه السلام - به خلافت رسيد و\r\n\r\n\r\n","description":"","footnote":"\r\n( 1 ) - توحيد ، صدوق ، باب 28 ، نفى المكان ، حديث 15 .\r\n( 2 ) - سورهء اسرى ، آيهء 85 .\r\n( 3 ) - تذكره ، سبط بن جوزى ، ص 147 .\r\n","page_name":" 112 ","page_number":112},
  {"content":"\r\n\r\nمردم با او بيعت كردند ، روزى به قصد رفتن به مسجد از خانه بيرون شد در حالى كه لباس پيامبر - صلّى اللّه عليه و آله - را به تن داشته و نعلين آن حضرت را بپاكرده و شمشيرش را حمايل نموده وارد مسجد گرديد و به منبر رفت و با هيبت و وقار بر منبر نشست و انگشتان دو دست را ميان هم گذاشته پايين شكم خود قرار داده و آنگاه فرمود :\r\nاى مردم ! از من بپرسيد پيش از آن كه مرا نيابيد و به سينهء مبارك اشاره نمود و فرمود : اينجا صندوق علم است ، اين جاى لعاب دهان رسول خداست ، از من بپرسيد ، زيرا كه من داراى علم اولين و آخرين هستم .\r\nدر اين هنگام مردى به نام « ذعلب » كه سخنورى پردل بود برخاست و به مردم رو كرده و گفت : پسر ابى طالب بر نردبان بلندى بالا رفته ، و مقام شامخى به خود بسته است الآن او را شرمنده خواهم كرد ! پس گفت : يا امير المؤمنين ! آيا پروردگارت را ديده‌اى ؟\r\nآن حضرت - عليه السلام - به وى فرمود : واى بر تو اى ذعلب ! من هرگز به خداى ناديده ايمان نياورده و او را پرستش نمىكنم .\r\nذعلب گفت : پس نشانه‌هايش را براى ما بگو ؟\r\nعلى - عليه السلام - : واى بر تو ! ديده‌هاى ظاهرى او را مشاهده ننموده و ليكن دلهاى پاك به حقايق و نور ايمان او را ديده است .\r\nواى بر تو اى ذعلب ! پروردگار من به دورى و نزديكى و حركت و سكون و ايستادن و رفتن وصف نمىشود ، در عين لطافت به لطف وصف نمىشود ، در عين بزرگى به عظمت وصف نمىشود ، جليل است ولى به غلظت و جلالت وصف نمىشود ، بسيار مهربان است ولى به دلسوزى وصف نمىشود ، مؤمن است ولى نه به عبادت كردن ، مدرك است ولى نه با لمس نمودن ، گوينده است ولى نه با تلفظ ، در اشياء داخل است نه به گونهء ممازجت و اختلاط ، از اشياء خارج است نه بر وجه مباينت و انقطاع ، بالاى هر چيزى است ، پس گفته نمىشود چيزى بالاى اوست ، جلو هر چيزى است پس گفته نمىشود چيزى جلوى اوست ، در اشياء داخل\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاست نه مانند داخل بودن چيزى در چيز ديگر ، از اشياء خارج است نه مانند بيرون بودن چيزى از چيز ديگر .\r\nدر اين موقع ذعلب مدهوش شده بر زمين افتاد و چون به هوش آمد گفت : به خدا سوگند هرگز مثل چنين جوابى نشنيده و نخواهم شنيد .\r\nسپس فرمود : از من بپرسيد پيش از آن كه مرا نيابيد . در اين وقت اشعث بن قيس بپاخاسته گفت : يا امير المؤمنين ! چگونه از مجوس جزيه مىگيرى با اين كه نه پيامبرى دارند و نه كتاب آسمانى ؟\r\nآن حضرت فرمود : مجوس هم پيامبر داشته‌اند و هم كتاب آسمانى تا زمانى كه شبى پادشاه آنان شراب نوشيده و در حال مستى با دختر خود زنا كرد و چون صبح شد و مردم از ماجراى شاه خبردار گرديدند به دور خانه‌اش گرد آمده و فرياد برآوردند اى پادشاه ! تو آئين ما را آلوده و لكه‌دار نمودى ، از خانه خارج شو تا بر تو اقامهء حدّ كنيم .\r\nپادشاه بر در خانه آمده و مردم را طلبيد و به آنان گفت : من با شما سخنى دارم ، اگر مرا تصديق كرديد پس مرتكب گناهى نشده‌ام و گرنه هر چه مىخواهيد درباره‌ام انجام دهيد . مردم از گوشه و كنار بر در كاخش اجتماع كردند ، پادشاه از قصر بيرون آمده به مردم گفت : آيا مىدانيد كه خداوند هيچ مخلوقى را از پدرمان آدم و مادرمان حوا گرامىتر نداشته ؟\r\nهمگى گفتند : درست است .\r\nگفت : آيا نه چنين است كه آدم دخترانش را به ازدواج پسرانش درآورده است ؟\r\nگفتند : راست مىگوئى و دين حق همين است ، و از آن زمان نكاح با محارم را حلال شمردند ، پس خداوند بر آنان غضب نموده نور علم را از سينه‌هايشان بزدود ، و كتاب آسمانيشان را از ميانشان برداشت ، و آنها كافرند و اهل دوزخ مىباشند . و بدان اى اشعث ! كه اشخاص منافق حالشان از اين گروه بدتر است « 1 » .\r\n\r\n\r\n","description":"","footnote":"\r\n( 1 ) - اين جمله تعريض به اشعث بود ؛ زيرا او مردى منافق بود ، چنانچه آن حضرت ( ع ) در ضمن\r\n","page_name":" 114 ","page_number":114},
  {"content":"\r\n\r\nاشعث گفت : به خدا سوگند ! هرگز مانند چنين جوابى نشنيده و نخواهم شنيد « 1 » .\r\n\r\n15 - فلسفهء بعضى از افعال نماز\r\n( 1 ) مردى از حضرت امير - عليه السلام - پرسيد ؛ بالا بردن دستها به هنگام گفتن تكبيرة الاحرام چه معنا دارد ؟\r\nعلى - عليه السلام - فرمود : معنايش اين است كه خدا بزرگتر است ، يكتا و يگانه است ، مانندى ندارد ، با حواس و ادراكات ظاهرى لمس و ادراك نمىشود . پرسيد ؛ كشيدن گردن در حال ركوع چه معنا دارد ؟\r\nفرمود : معنايش اين است كه به خدا ايمان آوردم اگر چه گردنم را بزند .\r\nپرسيد ؛ معناى سجدهء اول چيست ؟\r\nفرمود : معنايش اين است كه خدايا ! تو ما را از زمين آفريده‌اى ، و معناى برداشتن سر از سجده اين است كه خدايا ! تو ما را از زمين بيرون آورده‌اى ، و معناى سجدهء دوم اين است كه خدايا ! تو ما را به زمين برمىگردانى ، و معناى برداشتن سر از سجدهء دوم اين است كه خدايا ! تو بار ديگر ، ما را از زمين بيرون مىآورى ( در روز رستاخيز ) .\r\nپرسيد ؛ گذاشتن پاى راست بر روى پاى چپ در حال تشهد چيست ؟\r\nفرمود : معنايش اين است كه خدايا ! باطل را بميران و حق را برپا و استوار نگهدار .\r\nپرسيد ؛ پس معناى گفتن امام « السلام عليكم » چيست ؟\r\nفرمود : امام مترجمى است از طرف خداوند كه به اهل جماعت مىگويد : شما\r\n\r\n\r\n","description":"","footnote":"\r\nخطبهء 19 نهج البلاغه به او خطاب كرده « اى منافق و كافرزاده ! » .\r\n تا كه سلونى بگفت * قلب عدو را بكفت \r\n اشعث و ذعلب بيفت * به خاك خذلان دوست \r\n( 1 ) - امالى ، صدوق ، مجلس 55 . توحيد ، صدوق ، ص 304 .\r\n","page_name":" 115 ","page_number":115},
  {"content":"\r\n\r\nدر روز قيامت از عذاب خداوند در امانيد « 1 » .\r\n\r\n16 - تكبيرات افتتاحيه\r\n( 1 ) حضرت امير - عليه السلام - دربارهء معنا و تأويل تكبيرات افتتاحيه تا تكبيرة الاحرام فرمود : در موقع گفتن « اللّه اكبر » اول در قلب خود حاضر مىكنى خدا بزرگتر است از اين كه به ايستادن و نشستن وصف شود . و در دوم خطور مىدهى خدا بزرگتر است از اين كه به حركت و يا جمود وصف شود ، و در سوم از دل مىگذرانى كه خدا بزرگتر است از اين كه درباره‌اش گفته شود جسم است و يا به چيزى تشبيه و قياس شود . و در چهارم خدا بزرگتر است از اين كه دچار عوارض و امراض گردد . و در پنجم خدا بزرگتر است از اين كه درباره‌اش گفته شود جوهر و يا عرض است و يا چيزى را حمل مىكند و يا چيزى در او حلول مىنمايد . و در ششم خدا بزرگتر است از اين كه آثار امور حادثه از قبيل زوال و انتقال و تبدل حال در باره‌اش فرض شود . و در هفتم خدا بزرگتر است از اين كه داراى حواس پنج‌گانه باشد « 2 » .\r\n\r\n17 - نشانهء خدا\r\n( 2 ) مردى نزد حضرت امير المؤمنين ( ع ) آمده گفت : يا امير المؤمنين ! به چه چيز خدايت را شناخته‌اى ؟ فرمود : به واسطهء شكستن عزمها و تصميمها ، و چون بر انجام كارى اراده كردم موانع و قضا ، حائل گرديد و مقصودم عملى نشد پس فهميدم تدبيركننده و عاقبت‌انديش ديگرى است .\r\nپرسيد ؛ چه چيز سبب شد كه خدا را سپاسگزارى نمايى ؟\r\nفرمود : ديدم كه چه بلاهايى كه از من دور كرده و بر ديگرى وارد نموده ، پس\r\n\r\n\r\n","description":"","footnote":"\r\n( 1 ) - من لا يحضر ، كتاب الصلاة ، باب 17 ، وصف الصلاة .\r\n( 2 ) - بحار ، باب آداب الصلاة ، ج 81 ، ص 254 .\r\n","page_name":" 116 ","page_number":116},
  {"content":"\r\n\r\nفهميدم كه بر من منت گذاشته و من هم او را شكر كردم .\r\nپرسيد ؛ چه چيز سبب شده كه به ملاقات و ديدار او علاقه‌مند گردى ؟\r\nفرمود : چون ديدم آيين فرشتگان و پيامبرانش را براى من برگزيده و نعمت را بر من تمام كرده دانستم خدايى كه اين گونه مرا گرامى داشته هرگز فراموشم ننموده ، به همين سبب به ديدار او مشتاق گرديدم « 1 » .\r\n\r\n18 - نسبت يگانگى به خداوند\r\n( 1 ) در روز جنگ جمل هنگامى كه امير المؤمنين - عليه السلام - سرگرم تدبير امور جنگ بود ، مردى اعرابى برخاست و گفت : يا امير المؤمنين ! آيا مىگويى خدا يگانه است ؟\r\nدر اين موقع مردم از هر سو زبان به اعتراض گشوده به او گفتند : آيا نمىبينى آنچه را كه امير المؤمنين - عليه السلام - در آن است از پريشانى دل و پراكندگى حواس ؟ !\r\nامام - عليه السلام - به آنان فرمود : او را واگذاريد كه ما آنچه از دشمن مىخواهيم اين اعرابى از آن پرسيده است . آنگاه به مرد عرب فرمود : نسبت يگانگى به خداوند چهار قسم است ؛ دو قسم آن رواست و دو قسم ديگر ناروا . اما آن دو كه روا نيست ، يكى نسبت يك است كه در برابر دو مىباشد ، و وجه نارواييش اين است كه خدا دو ندارد و در باب اعداد يكى كه دو ندارد داخل در اعداد نبوده به آن يك گفته نمىشود . و ديگرى يكى كه مراد از آن ، نوعى از جنس باشد و اين هم روا نيست ؛ زيرا اين تشبيه به مخلوقات است و خداوند از آن منزه است .\r\nو اما آن دو قسمى كه رواست يكى اين است كه مقصود از نسبت يگانگى نظير نداشتن در اشياء و مخلوقات باشد ، و ديگرى اين كه گويند « خداوند احدىّ المعنى است » كه مقصود عدم انقسام در وجود و انديشه و خيال باشد ، و پروردگار ما اين\r\n\r\n\r\n","description":"","footnote":"\r\n( 1 ) - توحيد ، صدوق ، باب 41 ، حديث 6 .\r\n","page_name":" 117 ","page_number":117},
  {"content":"\r\n\r\nچنين است « 1 » .\r\n\r\n19 - پرسشهاى اسقف نجران\r\n( 1 ) پيشوا و عالم بزرگ طائفهء « نجران » نزد عمر آمده و از او سؤالاتى كرد عمر پاسخش را ندانسته او را به نزد حضرت امير - عليه السلام - رهبرى نمود ، اسقف در محضر آن حضرت - عليه السلام - پرسشهاى خود را مطرح كرد ، و اينك قسمتى از سؤالاتش :\r\nمرا خبر ده از چيزى كه در دست مردم دنياست و از آن استفاده نموده و همچون ميوه‌هاى بهشتى در آن كم‌وكاستى پيدا نمىشود ؟\r\nامير المؤمنين - عليه السلام - به او فرمود : آن قرآن است كه اهل دنيا تمام نيازمنديهاى خود را از آن مىگيرند و نقصانى در آن ظاهر نمىشود .\r\nپرسيد ؛ اول خونى كه روى زمين ريخته شده چه خونى بوده ؟\r\nآن حضرت - عليه السلام - فرمود : شما نصارى معتقديد كه آن ، خون هابيل فرزند آدم بوده كه برادرش قابيل او را كشته است ولى چنين نيست ، بلكه اول خونى كه روى زمين ريخته شده خونى بوده كه از رحم حوا به هنگام تولد قابيل خارج شده است .\r\nاسقف گفت : راست گفتى .\r\n\r\n20 - اساف و نائله\r\n( 2 ) از حضرت امير - عليه السلام - از « اساف » و « نائله » و سبب پرستش قريش از براى آنها پرسش نمودند ؛ حضرت - عليه السلام - فرمود : آنان دو جوان زيبا بوده‌اند كه يكى از آن دو حالت تأنّثى داشته پس در موضع خلوتى از خانهء كعبه مرتكب فحشاء شده و خداوند آنان را به صورت دو سنگ مسخ نموده است پس قريش از\r\n\r\n\r\n","description":"","footnote":"\r\n( 1 ) - توحيد ، صدوق ، باب 3 ، حديث 3 .\r\n","page_name":" 118 ","page_number":118},
  {"content":"\r\n\r\nروى نادانى گفتند : اگر خداوند راضى نبود كه آن دو همانند خودش پرستش شوند آنان را به اين صورت درنمىآورد « 1 » .\r\n\r\n21 - قيافه‌شناسى\r\n( 1 ) « مالك بن دحيه » مىگويد : روزى من و عده‌اى ديگر نزد امير المؤمنين - عليه السلام - بوديم ، سخن از اختلاف اخلاق و رفتار و اندام مردم به ميان آمد ، آن حضرت - عليه السلام - فرمود : اين اختلاف در اثر تفاوت طينت و خاك خلقت آنها مىباشد ؛ زيرا آنان قطعه‌اى بوده‌اند از زمين شور و شيرين و خاك درشت و نرم پس ايشان به قدر نزديك بودن زمينهايشان با هم نزديك بوده و به قدر اختلاف و جدايى آن با همديگر تفاوت دارند ؛ پس چه بسا افراد نيكو منظر ، كم عقل ؛ و بلند قد ، كوتاه همت ؛ و نيكو كردار ، بد قيافه ؛ و كوتاه قد ، دورانديش ؛ و سرگشتهء دل ، پريشان عقل ، و سخنور ، قوى القلب است « 2 » .\r\n\r\n22 - مالك اصلى خداست\r\n( 2 ) از حضرت امير - عليه السلام - معناى « لا حول و لا قوّة الّا باللّه » را پرسش نمودند آن حضرت ( ع ) فرمود : معنايش اين است كه ما در قبال خداوند هيچ چيز نداريم جز آنچه كه او به ما داده ، پس هرگاه چيزى به ما ارزانى دارد كه در حقيقت هم مالك اصلى خود اوست ما را دربارهء آن به دستوراتى مكلّف سازد و هرگاه آن را از ما بگيرد تكليفش را از ما برمىدارد « 3 » .\r\n\r\n23 - تعريف عاقل\r\n( 3 ) از حضرت امير - عليه السلام - معناى عاقل را پرسيدند ؛ فرمود : عاقل كسى است\r\n\r\n\r\n","description":"","footnote":"\r\n( 1 ) - فروع كافى ، كتاب الحج ، باب النوادر ، ج 4 ، ص 546 ، حديث 29 .\r\n( 2 ) - نهج البلاغه ، خطبه 229 .\r\n( 3 ) - نهج البلاغه ، حكمت 404 .\r\n","page_name":" 119 ","page_number":119},
  {"content":"\r\n\r\nكه هر چيزى را در جاى خود قرار دهد . گفتند : پس جاهل را براى ما تعريف كن .\r\nفرمود : آن را تعريف كردم « 1 » .\r\nمؤلف : يعنى چون جاهل ضدّ عاقل است و هر چيزى از روى ضدّش شناخته مىشود پس تعريف جاهل نيز در ضمن تعريف عاقل روشن مىشود .\r\n\r\n24 - ما ملك خداييم\r\n( 1 ) امير المؤمنين - عليه السلام - شنيد مردى مىگفت : «  إِنَّا لِلَّهِ وَ إِنَّا إِلَيْهِ راجِعُونَ  » آن حضرت به وى فرمود : جملهء «  إِنَّا لِلَّهِ  » اعترافى است به اينكه ما ملك خدائيم و جملهء «  وَ إِنَّا إِلَيْهِ راجِعُونَ  » اقرارى است بر اين كه ما نابود و هلاك خواهيم شد « 2 » .\r\n\r\n25 - معناى قرء\r\n( 2 ) زراره خدمت امام صادق - عليه السلام - عرضه داشت : « ربيعة الرأى » گفته « قرء » پاكى بين دو حيض است و زن مطلّقه با سوّمين دفعه قاعدگى از عدّه خارج مىشود . و « ربيعه » اظهار داشته كه اين رأى از خودش مىباشد .\r\nامام صادق - عليه السلام - فرمود : دروغ گفته آن را از على - عليه السلام - اخذ كرده است « 3 » .\r\n\r\n26 - اين احمقان !\r\n( 3 ) « جويرية بن مسهر » مىگويد : به دنبال امير المؤمنين - عليه السلام - مىدويدم ، امام - عليه السلام - متوجه من شده فرمود : هلاك نشدند اين احمقان ( خلفاى\r\n\r\n\r\n","description":"","footnote":"\r\n( 1 ) - نهج البلاغه ، حكمت 235 .\r\n( 2 ) - نهج البلاغه ، حكمت 99 .\r\n( 3 ) - فروع كافى ، كتاب الطلاق ، باب معنى الاقراء .\r\n","page_name":" 120 ","page_number":120},
  {"content":"\r\n\r\nدنياپرست ) مگر به واسطهء صداى كفش متملّقانى كه به دنبالشان راه مىروند ، آنگاه فرمود : براى چه آمده‌اى ؟\r\nگفتم : آمده‌ام از شما معناى شرف و مروّت و عقل را بپرسم .\r\nامام - عليه السلام - فرمود : اما شرف ؛ كسى كه سلطان او را شريف بدارد با شرافت است . و اما مروت ؛ عبارت است از آراستن معيشت و اصلاح زندگى . و اما عقل ، پس كسى كه از خدا بترسد و پرهيزكار باشد خردمند است « 1 » .\r\n\r\n27 - نعمتهاى الهى\r\n( 1 ) ابىّ بن كعب در حضور پيامبر گرامى - صلّى اللّه عليه و آله - اين آيهء شريفه را خواند : «  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  « 2 » ؛ و تمام كرد خدا بر شما نعمتهايش را چه آشكارا و چه پنهان » .\r\nدر اين هنگام رسول خدا - صلّى اللّه عليه و آله - به حضّار مجلس كه از جملهء آنها ابو بكر و عمر و عثمان و ابو عبيده و عبد الرحمن بود فرمود : بگوييد ببينم اول نعمتى كه خداوند به شما ارزانى داشته چيست ؟\r\nآنان همگى از مال و ثروت و زن و فرزند سخن گفتند ، و چون ساكت شدند پيامبر - صلّى اللّه عليه و آله - به على - عليه السلام - رو كرده به او فرمود : يا على ! تو هم بگو ، على - عليه السلام - شروع كرد به شمردن ، خداوند مرا از نيستى به هستى آورد مرا موجودى زنده قرار داد ، نه جامد و بىجان ، مرا انسانى متفكر و هوشمند قرار داد نه ابله و فراموشكار ، در بدنم قوا و مشاعرى آفريد كه به وسيلهء آنها آنچه بخواهم ادراك مىكنم ، در ساختمان وجودم شمع تابان خرد را آفريد ، مرا به آيين خودش هدايت نمود و از گمراهى نجات بخشيد ، برايم راه بازگشتى به حيات جاودان قرار داد ، مرا آزاد و مالك قرار داد نه برده و مملوك ، آسمان و زمينش را با آنچه كه در\r\n\r\n\r\n","description":"","footnote":"\r\n( 1 ) - روضهء كافى ، ص 241 ، حديث 331 .\r\n( 2 ) - سورهء لقمان آيهء 20 .\r\n","page_name":" 121 ","page_number":121},
  {"content":"\r\n\r\nآنها هست برايم رام و مسخّر گرداند ، ما را زن نيافريد بلكه مردانى حاكم بر همسران حلالمان « 1 » .\r\nو پيامبر - صلّى اللّه عليه و آله - در هر جمله به او مىفرمود : راست گفتى ، و آنگاه به او فرمود : بازهم بشمار !\r\nعلى - عليه السلام - گفت : «  وَ إِنْ تَعُدُّوا نِعْمَةَ اللَّهِ لا تُحْصُوها  ؛ اگر بخواهيد نعمتهاى خدا را بشمريد شماره نتوانيد كرد » .\r\nپس از آن رسول خدا - صلّى اللّه عليه و آله - تبسّم نموده و به او فرمود : « گوارا باد تو را حكمت و دانش ، يا ابا الحسن ! تو وارث علم من ، و بعد از من بر طرف كنندهء اختلافات امتم مىباشى » « 2 » .\r\n\r\n28 - پرسشهاى عمر از على ( ع )\r\n( 1 ) روزى عمر به حضرت امير - عليه السلام - رسيد و گفت : يا امير المؤمنين ! پرسشهايى چند در نظر داشته‌ام و فراموش كردم كه آنها را از رسول خدا - صلّى اللّه عليه و آله - بپرسم آيا شما پاسخ آنها را مىدانيد ؟\r\nعلى - عليه السلام - فرمود : سؤالات خود را بگو .\r\nعمر : گاهى انسان چيزى در خواب مىبيند و وقتى كه بيدار مىشود اثرى از آن نمىيابد ، و گاهى با كسى برخورد مىكند و بدون سابقه او را دوست مىدارد . و برعكس ، گاهى هم با افراد ناشناسى دشمن است و گاهى هم چيزى مىبيند و يا مىشنود و مدتها آن را بخاطر دارد و گاه احتياج ، آن را فراموش مىكند و باز در غير وقت حاجت يادش مىآيد .\r\nامير المؤمنين - عليه السلام - در پاسخش فرمود : اما سؤال تو از خواب ؛ خداوند در قرآن مجيد مىفرمايد : «  اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي \r\n\r\n\r\n","description":"","footnote":"\r\n( 1 ) - اشاره به آيهء قرآن : «  الرِّجالُ قَوَّامُونَ عَلَى النِّساءِ  » .\r\n( 2 ) - مناقب ، سروى ، قضاياه ( ع ) فى حال حياة النبى ( ص ) .\r\n","page_name":" 122 ","page_number":122},
  {"content":"\r\n\r\n قَضى عَلَيْهَا الْمَوْتَ وَ يُرْسِلُ الْأُخْرى إِلى أَجَلٍ مُسَمًّى  » « 1 » « خداوند جانها را در وقت مردن ، و نيز جانهاى آنان كه نمرده‌اند در خواب از بدنها مىگيرد ، پس از آن ، نفسى را كه خدا حكم به مردن او كرده او را نگه مىدارد و آن نفسى را كه اجلش نرسيده به بدن خود تا اجل و موعد معينى مىفرستد » .\r\nآنگاه فرمود : خواب شبيه مرگ است ، پس آنچه را كه انسان به هنگام تحليل و جدا شدن روح از بدن ببيند راست و از ملكوت است . و آنچه را كه در موقع بازگشت روح ببيند باطل و از رنگهاى شيطان است .\r\nو اما سؤال تو از دوستى و دشمنى با عدم سابقه ؛ خداوند ارواح را دو هزار سال قبل از بدنها آفريده و آنان را در هوا و فضا سكونت داده است ، پس ارواحى كه در آنجا با يكديگر انس و الفت داشته‌اند اينجا نيز با هم مأنوسند ، و ارواحى كه در آنجا با هم دشمن بوده‌اند اينجا نيز با هم دشمنند .\r\nو اما سؤال تو از ذكر و فراموشى ؛ هيچ قلبى نيست مگر اينكه داراى پرده و پوششى است ، پس هرگاه قلب در زير آن پرده نهان باشد آنچه را كه ديده و شنيده فراموش مىكند ، و هرگاه پرده كنار رود آنچه را كه ديده و شنيده يادش مىآيد .\r\nعمر گفت : راست گفتى ، خدا مرا زنده نگذارد و نه در شهرى باشم كه تو در آنجا نباشى « 2 » .\r\n\r\n29 - سؤال ابن كوا\r\n( 1 ) « ابن كوا » از حضرت امير - عليه السلام - پرسيد ؛ آيا خداوند پيش از حضرت موسى - عليه السلام - با كسى از مردم سخن گفته است ؟\r\nعلى - عليه السلام - به او فرمود : بله ، خداوند با همه كس از خوب و بد سخن گفته و آنان نيز به او پاسخ داده‌اند ، اين جواب بر ابن كوا گران آمده و معنايش را\r\n\r\n\r\n","description":"","footnote":"\r\n( 1 ) - سورهء زمر ، آيهء 43 .\r\n( 2 ) - عجايب القضايا ، قمى ، ص 103 ، حديث 172 .\r\n","page_name":" 123 ","page_number":123},
  {"content":"\r\n\r\nنفهميد . پس گفت : چطور خدا با همه سخن گفته و آنان نيز به او پاسخ گفته‌اند ؟\r\nامام - عليه السلام - به وى فرمود : آيا قرآن نخوانده‌اى كه خداوند به پيامبرش مىفرمايد :\r\n«  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  » .\r\n« ياد كن اى پيامبر ! زمانى را كه بيرون آورد پروردگار تو از فرزندان آدم از پشتهاى ايشان ( يعنى از اصلابشان ) نسل ايشان را و گواه گردانيد آنها را بر خودشان و به آنان گفت : آيا پروردگار شما نيستم ؟ گفتند : آرى ، تو پروردگار ما هستى » .\r\nپس بنا بر اين خداوند با تمام بنى آدم سخن گفته و ايشان نيز به او جواب داده‌اند . و در جاى ديگر دارد كه آنان در ( عالم ذر ) به خداى خود پاسخ مثبت گفته و خداوند به ايشان فرموده : « منم خداى يگانه ، و منم بخشنده و مهربان » « 1 »\r\n\r\n30 - سورهء هود\r\n( 1 ) از امير المؤمنين - عليه السلام - پرسيدند ؛ آيا در قرآن مجيد سوره‌اى هست كه بيان كنندهء اسم خودش باشد ؟ فرمود : آرى ، سورهء « هود » كه خداوند در آن مىفرمايد :\r\n«  ما مِنْ دَابَّةٍ إِلَّا هُوَ آخِذٌ بِناصِيَتِها  » « 2 » زيرا وقتى كه لفظ « هو » ناصيه يعنى حرف اوّل دابه را با خود بگيرد « هود » مىشود « 3 » .\r\n\r\n31 - هفت سؤال\r\n( 2 ) مردى نزد امير المؤمنين - عليه السلام - آمده و گفت : از هفتاد فرسنگ دور به اينجا آمده‌ام تا هفت سؤال از شما بپرسم :\r\n\r\n\r\n","description":"","footnote":"\r\n( 1 ) - خصائص ، سيد رضى ، ص 63 .\r\n( 2 ) - سورهء هود ، آيهء 55 .\r\n( 3 ) - اين را از بعضى شنيدم ( مؤلف ) .\r\n","page_name":" 124 ","page_number":124},
  {"content":"\r\n\r\n1 - چه چيز از آسمان عظيم‌تر است ؟\r\n2 - چه چيز از زمين پهناورتر است ؟\r\n3 - چه چيز از كودك يتيم ناتوان‌تر است ؟\r\n4 - چه چيز از آتش داغ‌تر است ؟\r\n5 - چه چيز از زمهرير سردتر است ؟\r\n6 - چه چيز از دريا بىنيازتر است ؟\r\n7 - چه چيز از سنگ سخت‌تر است ؟\r\nعلى - عليه السلام - فرمود : تهمت به ناحق از آسمان عظيم‌ترست .\r\nحق از زمين وسيع‌تر است .\r\nسخن‌چينى شخص نمّام از كودك يتيم ضعيف‌تر است .\r\nآز و طمع از آتش داغ‌تر است .\r\nحاجت بردن به نزد بخيل از زمهرير سردتر است .\r\nبدن شخص با قناعت از دريا بىنيازتر است .\r\nقلب كافر از سنگ سخت‌تر است « 1 » .\r\n\r\n32 - واجب و واجب‌تر و . . .\r\n( 1 ) شافعى در « مطالب السئول » آورده : مردى نزد حضرت امير - عليه السلام - آمده و گفت : مرا آگاه كن از واجب و واجب‌تر ، عجب و عجب‌تر ، سخت و سخت‌تر ، نزديك و نزديكتر !\r\nامام - عليه السلام - پاسخ او را در ضمن اشعارى بيان فرمود :\r\nتوبه و بازگشت به پروردگار مردم واجب است ، و ترك گناهان از آن واجب‌تر « 2 » .\r\n\r\n\r\n","description":"","footnote":"\r\n( 1 ) - جامع الاخبار ، فصل 5 فضائل امير المؤمنين ( ع ) .\r\n( 2 ) -\r\n توب ربّ الورى واجب * و تركهم للذنوب اوجب \r\n","page_name":" 125 ","page_number":125},
  {"content":"\r\n\r\nگردش روزگار عجيب است ، و غفلت مردم از آن عجيب‌تر « 1 » .\r\nبردبارى در برابر مصائب دشوار است ، ولى از دست دادن پاداشها از آن دشوارتر « 2 » .\r\nهر چيزى كه به آن اميد مىرود نزديك است ، و مرگ از همهء آنها نزديكتر « 3 » « 4 » .\r\n\r\n33 - برادر ثقه و برادر تبسمى\r\n( 1 ) مردى در بصره از حضرت امير - عليه السلام - از برادران دينى پرسش نمود ، آن حضرت - عليه السلام - به وى فرمود : برادران بر دو گونه‌اند : 1 - برادران ثقه . 2 -\r\nبرادران تبسمى .\r\nاما برادران ثقه ؛ آنان پناه و پروبال و اهل و مالند ، پس هرگاه برادرى را براى خود اين چنين يافتى تو هم برايش يار و مددكار باش با دوستانش دوست و با دشمنانش دشمن باش ، رازها و عيبهاى او را بپوشان و خوبيهاى او را اظهار كن .\r\nو بدان كه اين نوع برادران از كبريت احمر هم كمياب‌ترند .\r\nو اما برادران تبسمى ؛ كسانى هستند كه دوست و برادر لبخندى تو مىباشند ، پس تو هم با آنها طورى رفتار كن كه آنها با تو رفتار مىكنند از شيرين‌زبانى و گشاده‌رويى « 5 » .\r\n\r\n34 - معناى حنّان و منّان\r\n( 2 ) از حضرت امير - عليه السلام - معناى « الحنّان و المنّان » را پرسش نمودند ؛\r\n\r\n\r\n","description":"","footnote":"\r\n( 1 ) -\r\n و الدهر فى صرفه عجيب * و غفلة الناس عنه اعجب \r\n( 2 ) -\r\n و الصبر فى النائبات صعب * لكن فوت الثواب اصعب \r\n( 3 ) -\r\n و كلّ ما يرتجى قريب * و الموت من كلّ ذاك اقرب \r\n( 4 ) - مطالب السئول ، ص 62 .\r\n( 5 ) - خصال ، باب الاثنين ، حديث 56 .\r\n","page_name":" 126 ","page_number":126},
  {"content":"\r\n\r\nفرمود : « حنّان » كسى است كه مىپذيرد كسانى را كه از او اعراض نموده‌اند .\r\nو « منّان » كسى است كه بدون سؤال به بخشش و عطا ابتدا مىكند « 1 » .\r\n\r\n35 - اختلاف سنّ دو برادر دوقلو\r\n( 1 ) از امير المؤمنين - عليه السلام - پرسيدند ، كدام دو برادر بودند كه در يك روز به دنيا آمده و در يك روز وفات نموده و سن يكى از ايشان پنجاه سال و ديگرى صد و پنجاه سال بود ؟\r\nفرمود : « عزير » و « عزره » بوده‌اند كه در يك روز به دنيا آمده و « عزير » صد سال مرده بود و خداوند او را زنده كرد و پس از مدتى هر دو در يك روز وفات نمودند « 2 » .\r\n\r\n36 - پسر بزرگتر از پدر !\r\n( 2 ) از امير المؤمنين - عليه السلام - پرسيدند ؛ كدام پسر بوده كه از پدرش بزرگتر بوده است ؟\r\nفرمود : عزير بوده كه خداوند او را زنده كرد در هنگامى كه خودش چهل سال داشت و پسرش صد و ده سال « 3 » « 4 » .\r\n\r\n37 - ساعتى كه نه از شب است و نه از روز\r\n( 3 ) از على - عليه السلام - پرسيدند ؛ كدام ساعت است كه نه از شب است و نه از\r\n\r\n\r\n","description":"","footnote":"\r\n( 1 ) - تاريخ بغداد ، عنوان عبد العزيز التميمى ، مؤلف .\r\n( 2 ) - مناقب ، سروى ، قضاياه ( ع ) فى خلافته .\r\n( 3 ) - مناقب ، سروى ، قضاياه ( ع ) فى خلافته .\r\n( 4 ) - تفصيلش اين است كه « عزير » تقريبا سى سال داشته كه پسرش به دنيا آمده و پس از ده سال هنگامى كه خودش چهل سال و فرزندش ده سال داشته وفات كرده است و پس از صد سال كه خداوند او را زنده نموده پسرش صد و ده سال و خودش چهل سال داشته است ( مترجم ) .\r\n","page_name":" 127 ","page_number":127},
  {"content":"\r\n\r\nروز ؟\r\nفرمود : ساعت قبل از طلوع آفتاب « 1 » .\r\n\r\n38 - خواص نفوس\r\n( 1 ) كميل بن زياد از امير المؤمنين - عليه السلام - از « نفس » پرسش نمود ؛ آن حضرت - عليه السلام - به او فرمود : كدام نفس ؟\r\nكميل گفت : مگر بيش از يك نفس هست ؟\r\nامام - عليه السلام - فرمود : بلكه چهار نفس است : 1 - نفس نامى نباتى . 2 - نفس حيوانى . 3 - نفس ناطقهء قدسى . 4 - نفس كلى الهى . و هر كدام از اين نفوس ، داراى پنج قوه و دو خاصّه است .\r\nاما قواى پنج‌گانهء نفس نامى نباتى عبارتند از : 1 - ماسكه . 2 - جاذبه . 3 -\r\nهاضمه . 4 - دافعه . 5 - مربّيه . و دو خاصّهء آن عبارتند از : زيادت و نقصان و انبعاث آنها از كبد .\r\nو اما قواى پنج‌گانهء نفس حيوانى : 1 - شنوايى . 2 - بينايى . 3 - بويايى .\r\n4 - چشايى . 5 - حس لامسه . و دو خاصّهء آن ؛ رضا و غضب و انبعاث آنها از قلب .\r\nو اما قواى پنج‌گانه نفس ناطقه : 1 - فكر . 2 - ذكر . 3 - علم . 4 - عمل . 5 - انتباه .\r\nو مركز انبعاثى در بدن نداشته و بسيار به نفس ملكوتى شبيه است . و دو خاصّهء آن ؛ نزاهت و حكمت است .\r\nو اما قواى پنج‌گانهء نفس كلى الهى : 1 - بقاى در فناء . 2 - عزّ در ذلّ . 3 - فقر در غنى . 4 - صبر در بلا . 5 - خوشى در رنج و زحمت . و دو خاصّهء آن ؛ حلم و كرم و منشأ و مبدأ آن از خداى تعالى است كه در قرآن كريم فرموده : «  فَنَفَخْنا فِيهِ مِنْ رُوحِنا ؛  در آن از روح قدسى خويش بدميديم » .\r\nو بازگشت آن نيز به سوى اوست چنانچه فرموده : «   يا أَيَّتُهَا النَّفْسُ الْمُطْمَئِنَّةُ ارْجِعِي  \r\n\r\n\r\n","description":"","footnote":"\r\n( 1 ) - مناقب ، سروى ، قضاياه ( ع ) فى خلافته .\r\n","page_name":" 128 ","page_number":128},
  {"content":"\r\n\r\n إِلى رَبِّكِ راضِيَةً مَرْضِيَّةً  ؛ اى نفس قدسى مطمئن و دل آرام ( به ياد خدا ) امروز به حضور پروردگارت بازآى كه تو خشنود ( به نعمتهاى ابدى او ) و او راضى ( از اعمال نيك ) توست » . و عقل هم وسط و در ميان همهء اين نفوس ، تا كسى بدون فكر و انديشه ، سخنى بر زبان نيارد « 1 » .\r\n\r\n39 - معناى قدر\r\n( 1 ) مردى نزد امير المؤمنين - عليه السلام - آمده گفت : مرا از « قدر » آگاه كن .\r\nامام - عليه السلام - به او فرمود : دريايى است ژرف در آن وارد نشو . . .\r\nمرد گفت : مرا از « قدر » آگاه كن !\r\nامام فرمود : راهى است تاريك در آن گام منه .\r\nمرد گفت : مرا از « قدر » آگاه كن .\r\nامام - عليه السلام - فرمود : سرّ خداست ، خود را به زحمت مينداز !\r\nمرد گفت : مرا از « قدر » آگاه كن .\r\nامام - عليه السلام - فرمود : حال كه اصرار مىورزى ، از تو مىپرسم آيا رحمت خدا از براى بندگان پيش از اعمال بندگان بوده و يا اعمال بندگان پيش از رحمت خدا ؟\r\nمرد گفت : بلكه رحمت خدا پيش از اعمال بندگان . در اين موقع امام - عليه السلام - به حاضران رو كرده و فرمود : برخيزيد ! و بر برادر خود سلام كنيد كه او الحال اسلام آورد و پيش از اين كافر بود !\r\nمرد اندكى رفت و سپس برگشته گفت : يا امير المؤمنين ! آيا به مشيت و ارادهء اول است كه برمىخيزيم و مىنشينيم و قبض و بسط به عمل مىآوريم ؟\r\nامير المؤمنين - عليه السلام - فرمود : كه تو در مشيت و نسبت به آن دورى ، بدان و آگاه باش كه من سه مسأله از تو مىپرسم كه خدا از برايت در چيزى از آنها راه\r\n\r\n\r\n","description":"","footnote":"\r\n( 1 ) - كشكول ، شيخ بهائى ، ج 1 ، ص 495 . مجمع البحرين در ذيل نفس .\r\n","page_name":" 129 ","page_number":129},
  {"content":"\r\n\r\nبيرون رفتنى را قرار ندهد ؛ مرا خبر ده كه آيا بندگان را آفريده چنان كه خود خواسته يا چنان كه ايشان خواسته‌اند ؟\r\nعرض كرد : چنان كه خود خواسته .\r\nحضرت فرمود كه : خدا بندگان را آفريده به جهت آنچه خود خواسته يا به جهت آنچه ايشان خواسته‌اند ؟\r\nعرض كرد كه : به جهت آنچه خود خواسته .\r\nحضرت فرمود : كه در روز قيامت به نزد او مىآيند چنان كه خود خواسته يا چنان كه ايشان خواسته‌اند عرض كرد : چنان كه او خواسته .\r\nحضرت فرمود : برخيز ! كه از مشيت چيزى براى تو نيست ، و اختيار آن ندارى « 1 » .\r\n\r\n40 - زندگى خوش\r\n( 1 ) از امير المؤمنين - عليه السلام - از آيهء شريفه : «  فَلَنُحْيِيَنَّهُ حَياةً طَيِّبَةً  » سؤال شد فرمود : زندگى پاكيزه و خوش ، ملك قناعت است « 2 » .\r\n\r\n41 - عدل و احسان\r\n( 2 ) و نيز از آن حضرت - عليه السلام - از معناى آيهء شريفهء «  إِنَّ اللَّهَ يَأْمُرُ بِالْعَدْلِ وَ الْإِحْسانِ  ؛ خداوند دستور مىدهد به دادگرى و نيكوكارى » پرسش نمودند ؛ فرمود :\r\nمقصود از عدل ، انصاف و ميانه‌روى ، و از احسان ، لطف و مهربانى است « 3 » .\r\n\r\n42 - عدل از جود برترست\r\n( 3 ) از امير المؤمنين - عليه السلام - سؤال شد ؛ آيا جود برتر است يا عدل ؟ فرمود : عدل\r\n\r\n\r\n","description":"","footnote":"\r\n( 1 ) - توحيد ، صدوق ، باب 60 ، القضاء ، حديث 3 .\r\n( 2 ) - نهج البلاغه ، حكمت 229 .\r\n( 3 ) - نهج البلاغه ، حكمت 231 .\r\n","page_name":" 130 ","page_number":130},
  {"content":"\r\n\r\nسبب مىشود كه كارها بر جاى خود قرار گيرد ، و جود سبب مىشود كه كارها بر جاى خود نباشد ، و عدل ، همگان را نگه مىدارد ، و جود ، تنها جنبهء شخصى دارد ؛ بنا بر اين عدل برتر است « 1 » .\r\n\r\n43 - فصيح‌ترين مردم\r\n( 1 ) از امير المؤمنين - عليه السلام - از فصيح‌ترين مردم پرسيدند ؛ فرمود : كسى است كه هرگاه از او بپرسند پاسخ ساكت‌كننده بگويد .\r\nآرى ، و از پاسخهاى آن حضرت - عليه السلام - دربارهء توحيد و صفات خداوند فن كلام و علم الهى پديد آمده ، و از پاسخهايش پيرامون موضوعات ديگر ساير علوم از قبيل ( علم تفسير قرآن ، نحو ، فقه و . . . ) به وجود آمده است . و حق مطلب اين بود كه اخبار توحيد در فصل جداگانه‌اى ايراد گردد . و ليكن تحت عناوين ديگرى همه با هم مخلوط شد .\r\n\r\n\r\n","description":"","footnote":"\r\n( 1 ) - نهج البلاغه ، حكمت 437 .\r\n","page_name":" 131 ","page_number":131},
  {"content":"\r\n\r\n\r\nفصل دوازدهم پاسخ پرسشهاى لغزى\r\n\r\n1 - سؤالات كعب الاحبار\r\n( 1 ) كعب الاحبار از حضرت امير - عليه السلام - پرسيد ؛ كيست كه پدر نداشته ؟\r\nكيست كه اهل و عشيره نداشته ؟\r\nكيست كه قبله‌اى ندارد ؟\r\nآن حضرت - عليه السلام - فرمود : كسى كه پدر نداشته عيسى - عليه السلام - است ؛ كسى كه عشيره نداشته آدم است ؛ كسى كه قبله‌اى ندارد ، خانهء كعبه است كه خودش قبله است .\r\nامير المؤمنين - عليه السلام - به او فرمود : هنوز هم بپرس !\r\nكعب الاحبار : آن سه موجود زنده كدامند كه در رحمى نبوده و از بدنى بيرون نيامده‌اند ؟\r\nامام على - عليه السلام - فرمود : عصاى موسى ، ماده شتر ثمود ، و قوچ ابراهيم .\r\nعلى - عليه السلام - : هنوز هم بپرس !\r\nكعب الاحبار : تنها يك سؤال مانده كه اگر به آن پاسخ دهى تو خودت هستى .\r\nامير المؤمنين - عليه السلام - : بپرس !\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكعب الاحبار : كدام قبر بوده كه صاحبش را گردش داده است ؟\r\nعلى - عليه السلام - : آن ماهى بود كه به فرمان خداوند يونس را در شكم خود فرو برد و در درياها گردش مىداد « 1 » .\r\n\r\n2 - سؤالات ابن كوا\r\n( 1 ) ابن كوا عرض كرد : يا امير المؤمنين ! مرا خبر ده از بيناى در شب و روز و بيناى در روز و بيناى در شب ؟\r\nامير المؤمنين - عليه السلام - فرمود : از چيزى بپرس كه تو را به كار آيد . و رها كن آنچه را كه به دردت نمىخورد . و آنگاه به وى فرمود : بيناى در شب و روز كسى است كه به پيامبران گذشته ايمان داشته و پيامبر خاتم - صلّى اللّه عليه و آله - را درك نموده و به او نيز ايمان آورده است . و بيناى در روز ، كسى است كه به پيامبران سابق ايمان نداشته ، و پيامبر خاتم را ادراك كرده و به او ايمان آورده است ؛ و بيناى در شب كسى است كه به پيامبران سابق ايمان داشته و پيامبر خاتم - صلّى اللّه عليه و آله - را درك نموده و به او ايمان نياورده است « 2 » « 3 » .\r\n* * *\r\n\r\n\r\n","description":"","footnote":"\r\n( 1 ) - خصائص ، سيد رضى ، ص 90 ( جوابات المسائل ) .\r\n( 2 ) - بحار ج 40 ص 283 .\r\n( 3 ) - مصداق فرمايش آن حضرت ( ع ) در نوع اول « صرمة بن ابى انس » است كه از قبيلهء بنى النجار و از انصار بوده ، او در زمان جاهليت از بت‌پرستى و شرك روگردان شده و مىگفت فقط ، پروردگار ابراهيم را مىپرستم . و هنگامى كه پيامبر گرامى ( ص ) مبعوث به رسالت گرديد « صرمه » اسلام آورد و از مسلمانان واقعى محسوب گرديد . و از قسم دوم بيشتر صحابه و مسلمانان صدر اسلام بوده‌اند . و از نوع سوم « امية بن صلت » بوده كه در زمان جاهليت از بت‌پرستى كناره گرفته و نويد رسالت پيامبر اسلام را از كتابهاى آسمانى خوانده و مردم را به آن خبر مىداد ، و چون نبوت رسول اكرم - صلّى اللّه عليه و آله - را شنيد از روى عداوت و حسادت ، منكر گرديد ( مؤلف ) . معارف ابن قتيبة ، ص 36 .\r\n","page_name":" 133 ","page_number":133},
  {"content":"\r\n\r\n\r\n3 - سؤالات يهودى\r\n( 1 ) مردى يهودى از حضرت امير - عليه السلام - پرسيد ؛ مرا آگاه كن از چيزى كه براى خدا نيست و چيزى كه نزد خدا نيست ، و چيزى كه خدا نمىداند .\r\nآن حضرت - عليه السلام - به وى فرمود : آنچه را كه خدا نمىداند گفتار شما يهود است كه مىگوييد « عزير » پسر خداست و خدا براى خود پسرى سراغ ندارد .\r\nو اما آنچه كه براى خدا نيست ، شريك است و آنچه كه نزد خدا نيست ستم بر بندگان است .\r\nيهودى گفت : گواهى مىدهم كه خدا يكتا و يگانه است ، و محمد فرستادهء اوست « 1 » .\r\n\r\n4 - سؤالات رأس الجالوت\r\n( 2 ) « رأس الجالوت » از ابو بكر سؤالاتى نمود ، ابو بكر پاسخش را ندانست . او سؤالاتش را از حضرت امير - عليه السلام - پرسش نموده گفت : اصل و اساس تمام موجودات چيست ؟\r\nفرمود : آب است ؛ زيرا خداوند مىفرمايد : «  وَ جَعَلْنا مِنَ الْماءِ كُلَّ شَيْءٍ حَيٍّ  ؛ و قرار داديم از آب هر موجود زنده را » .\r\n- كدام دو جماد بودند كه سخن گفتند ؟\r\n- آسمان و زمين « 2 » .\r\n- آن دو چيز كدامند كه زياد مىشوند و كم نمىگردند و مردم آنها را نمىبينند ؟\r\n- شب و روز .\r\n\r\n\r\n","description":"","footnote":"\r\n( 1 ) - توحيد ، صدوق ، باب القضاء ، ص 271 .\r\n( 2 ) - قالتا اتينا طائعين .\r\n","page_name":" 134 ","page_number":134},
  {"content":"\r\n\r\n- كدام آب بود كه نه از زمين بود و نه از آسمان ؟\r\n- آبى بود كه سليمان براى بلقيس ، فرستاد ، كه عرق اسبانى بود كه در ميدان تاخته بودند .\r\n- چه چيز است كه با نداشتن روح تنفّس مىكند ؟\r\n- «  الصُّبْحِ إِذا تَنَفَّسَ  ؛ « 1 » سوگند به صبح ! آنگه كه تنفّس كند ( طلوع نمايد ) » .\r\n- چه چيز است كه زياد و كم مىشود ؟\r\n- قرص ماه است .\r\n- چه چيز است كه نه زياد مىشود و نه كم ؟\r\n- درياست .\r\n- چه چيز است كه كم مىشود ولى زياد نمىگردد ؟\r\n- عمر است « 2 » .\r\n\r\n5 - سؤالات گروهى از يهود\r\n( 1 ) گروهى از يهود نزد عمر آمده به او گفتند : تو والى و حاكم پس از پيامبرتان هستى و ما نزد تو آمده‌ايم تا مطالبى را از تو بپرسيم كه اگر صحيح به ما پاسخ گويى به تو ايمان آورده از تو پيروى خواهيم نمود .\r\nعمر گفت : بپرسيد !\r\nگفتند : ما را آگاه كن از قفلهاى آسمانهاى هفتگانه و كليدهاى آنها . و از كسى كه قوم خود را انذار نموده و نه پرى بود و نه آدمى ، و از پنج چيزى كه در رحمى آفريده نشده‌اند ، و از يك و دو و سه و چهار و پنج و شش و هفت و هشت و نه و ده و يازده و دوازده .\r\nعمر ساعتى در فكر شد و آنگاه به آنان گفت : چيزى از عمر بن خطاب\r\n\r\n\r\n","description":"","footnote":"\r\n( 1 ) - سورهء تكوير ، آيهء 17 .\r\n( 2 ) - مناقب ، سروى ، قضاياه ( ع ) فى عهد ابى بكر .\r\n","page_name":" 135 ","page_number":135},
  {"content":"\r\n\r\nپرسيده‌ايد كه به آن آگاهى ندارد ، ولى پسر عمّ رسول خدا - صلّى اللّه عليه و آله - شما را از اين مطالبى كه پرسيده‌ايد خبر خواهد داد . پس نماينده‌اى به نزد آن حضرت فرستاده او را به نزد خود فرا خواند ، و چون آمد عمر جريان را خدمتش عرضه داشت ، امير المؤمنين - عليه السلام - به يهوديان رو كرده و فرمود : مسائلتان را بر من عرضه بداريد ، آنان همان سؤالات ياد شده را مطرح كردند .\r\nامام فرمود : آيا غير از اينها هم سؤالى داريد ؟\r\nگفتند : نه اى پدر شبير و شبر !\r\nامير المؤمنين - عليه السلام - به آنان فرمود : اما قفلهاى آسمانها شرك ورزيدن به خدا است و كليدهاى آنها گفتار « لا إله الا اللّه » است .\r\nو اما آن كسى كه قوم خود را ترسانده و نه پرى بوده و نه انسى ، مورچهء سليمان است .\r\nو اما آن پنج موجود زنده‌اى كه در رحمى آفريده نشده‌اند آدم و حوا و عصاى موسى و ناقهء صالح ، و قوچ ابراهيم است .\r\nو اما يك ، خداى يگانه است كه او را شريكى نيست .\r\nو اما دو ؛ آدم و حواست .\r\nو اما سه ؛ جبرئيل و ميكائيل و اسرافيل است .\r\nو اما چهار ؛ تورات و انجيل و زبور و قرآن است .\r\nو اما پنج ؛ نمازهاى پنج‌گانهء واجب است .\r\nو اما شش ؛ قول خداى تعالى است : «  وَ لَقَدْ خَلَقْنَا السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ  ؛ « 1 » بتحقيق آفريديم آسمانها و زمين را و آنچه كه در بين آنهاست در شش روز » .\r\nو اما هفت ؛ قول خداى تعالى است : «  وَ بَنَيْنا فَوْقَكُمْ سَبْعاً شِداداً  ؛ « 2 » و بنا نهاديم بر بالاى شما هفت آسمان محكم » .\r\n\r\n\r\n","description":"","footnote":"\r\n( 1 ) - سورهء ق ، آيهء 37 .\r\n( 2 ) - سورهء نبأ ، آيهء 12 .\r\n","page_name":" 136 ","page_number":136},
  {"content":"\r\n\r\nو اما هشت ؛ قول خداى عز و جل است : «  وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  ؛ و عرش پروردگارت را آن روز هشت ملك برگيرند » « 1 » .\r\nو اما نه ؛ آياتى است كه بر موسى نازل شده .\r\nو اما ده ؛ قول خداى عز و جلّ است : «  وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ  ؛ « 2 » و با موسى سى شب وعده و قرار نهاديم ، چون پايان يافت ده شب ديگر بر آن افزوديم » .\r\nو اما يازده ؛ گفتار يوسف است به پدرش : «  إِنِّي رَأَيْتُ أَحَدَ عَشَرَ كَوْكَباً . . .  ؛ « 3 »\r\nمن در عالم خواب يازده ستاره ديدم و . . . » .\r\nو أما دوازده ؛ قول خداى عز و جل است به موسى : «  اضْرِبْ بِعَصاكَ الْحَجَرَ فَانْفَجَرَتْ مِنْهُ اثْنَتا عَشْرَةَ عَيْناً  ؛ « 4 » عصاى خود را بر سنگ زن ، پس دوازده چشمه آب از آن سنگ بيرون آمد » .\r\nدر اين موقع يهوديان گفتند : گواهى مىدهيم كه نيست خدايى غير از خدا ، و اين كه محمد - صلّى اللّه عليه و آله - فرستادهء اوست و تو پسر عم رسول خدايى ، و آنگاه به عمر گفتند : به خدا سوگند ! او سزاوارتر است به اين مقام از تو « 5 » .\r\n\r\n6 - سؤالات قيصر\r\n( 1 ) از جملهء پاسخهاى حضرت امير به سؤالات قيصر - كه قيصر كتبا از عمر پرسيده و او پاسخش را ندانسته و از آن حضرت ( ع ) كمك خواسته بود - اين چندتاست :\r\n( چيزى كه از هر طرف ، دهان است آتش است ؛ و چيزى كه همه‌اش پاست ، آب است ؛ و چيزى كه همه‌اش چشم است ، آفتاب است ؛ و چيزى كه همه‌اش بال است\r\n\r\n\r\n","description":"","footnote":"\r\n( 1 ) - سورهء الحاقه ، آيهء 17 .\r\n( 2 ) - سورهء اعراف ، آيهء 141 .\r\n( 3 ) - سورهء يوسف ، آيهء 3 .\r\n( 4 ) - سورهء بقره ، آيهء 59 .\r\n( 5 ) - مناقب ، سروى ، قضاياه ( ع ) فى عهد الثانى .\r\n","page_name":" 137 ","page_number":137},
  {"content":"\r\n\r\nباد است ؛ - تا اينكه فرمود - چيزى كه تنها يك بار از جاى خود كوچ نمود كوه طور است ، هنگامى كه بنى اسرائيل نافرمانى پروردگار نمودند ؛ و كوه طور بين بنى اسرائيل و سرزمين مقدس واقع شده ، پس خداوند قطعه‌اى از آن جدا نموده برايش دو بال از نور قرار داده بر بالاى سر آنان قرار گرفت ، كه خداوند در قرآن كريم مىفرمايد :\r\n«  وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ  » « 1 » .\r\n« و به ياد آرند يهودان آنگاه كه بر اسلافشان كوه طور را مانند قطعه ابر بر فراز آنها برانگيختيم كه پنداشتند فرو خواهد افتاد بر آنها » .\r\nو امّا درختى كه صد سال راه سايهء آن طول دارد ، درخت طوبى است ، و آن « سدرة المنتهى » است در آسمان هفتم كه اعمال بنى آدم به آن منتهى مىشود و از درختان بهشتى است ، و هيچ قصر و خانه‌اى در بهشت نيست مگر اين كه شاخه‌اى از درخت طوبى در ميان آن آويزان است ، و مانند آن در دنيا خورشيد است كه اصل آن يكى بوده و نور آن در همه جاست .\r\nو امّا درختى كه بدون آبيارى روييده شده ، درخت يونس است كه آن از معجزات اوست و خداوند مىفرمايد : «  وَ أَنْبَتْنا عَلَيْهِ شَجَرَةً مِنْ يَقْطِينٍ  ؛ « 2 » و رويانيديم بر بالاى يونس ، درختى از كدو » .\r\nو امّا خوراك بهشتيان ، مانند آن در دنيا جنين است در شكم مادر كه از راه ناف ، تغذيه نموده چيزى از او دفع نمىشود .\r\nو امّا اجتماع غذاهاى رنگارنگ در يك ظرف براى بهشتيان ؛ مانند آن در دنيا مثل تخم است كه در آن دو رنگ مختلف سفيد و زرد وجود داشته و با هم مخلوط نمىشوند .\r\nو امّا دختر جوانى كه از ميان سيب خارج مىشود ، مثل آن در دنيا كرم است كه\r\n\r\n\r\n","description":"","footnote":"\r\n( 1 ) - سورهء اعراف ، آيهء 170 .\r\n( 2 ) - سورهء صافات ، آيهء 146 .\r\n","page_name":" 138 ","page_number":138},
  {"content":"\r\n\r\nسالم از ميان سيب بيرون مىآيد « 1 » .\r\nبه همين مناسبت نقل مىشود : تنوخى در كتاب « نشوار المحاضره » « 2 » در باب اصابتهاى منجمين ؛ از پدرش نقل كرده كه مىگويد : روزى نزد موفق بودم كه او ابو معشر و منجم ديگرى را كه نامش را گفته و من فراموش كرده‌ام به نزد خود فرا خواند و سيبى در آستين گرفت و از آنان پرسيد چه چيز در آستين دارم ؟\r\nمنجم ديگر پس از نگاه در اسطرلاب و گرفتن طالع و مقدارى فكر ، گفت : از ميوه‌هاست ، و ابو معشر گفت : از جنس حيوان است . موفق به آن ديگرى گفت :\r\nدرست گفتى و به ابو معشر گفت خطا كردى و سيب را از آستينش بيرون انداخت .\r\nابو معشر در شگفت شده مجدّدا ساعتى در اسطرلاب نظر افكنده و آنگاه سيب را برداشته آن را قاچ نمود ناگهان ديد درون آن كرم است پس گفت : منم ابو معشر .\r\nموفق از اين صحت حدس آنان تعجب نموده براى هر دو دستور جايزه داد .\r\n\r\n7 - پاسخ اعداد\r\n( 1 ) حضرت امير ( ع ) در پاسخ مردى يهودى كه از اعداد سؤال نموده بود فرمود : و اما دو كه سه ندارد ، آفتاب و ماه است ، و اما سه كه چهار ندارد ، شمارهء طلاق است ، و اما چهار كه پنج ندارد همسران است - تا اينكه فرمود - و امّا نه كه ده ندارد دوران باردارى زن است « 3 » .\r\nمؤلف : در خبر پنجم گذشت كه امام - عليه السلام - پاسخ اين اعداد را به گونه‌اى ديگر بيان فرمود : و هر دوى آنها صحيح است . و شايد علت اختلاف اين است كه آن حضرت خواسته هر كدام از پرسش كنندگان را بر طبق عقيده و نظر خاص خودش\r\n\r\n\r\n","description":"","footnote":"\r\n( 1 ) - تذكرهء سبط بن جوزى ، ص 85 .\r\n( 2 ) - نشوار المحاضره ، ج 2 ، ص 171 ( چاپ بيروت ) .\r\n( 3 ) - عجايب القضايا ، قمى ، ص 117 .\r\n","page_name":" 139 ","page_number":139},
  {"content":"\r\n\r\nپاسخ گويد .\r\n\r\n8 - عمر از سخنان حذيفه برآشفت !\r\n( 1 ) روزى عمر حذيفه را ديد ، به او گفت : چگونه صبح كردى ؟ حذيفه گفت :\r\nمىخواهى چگونه صبح كرده باشم ؟ به خدا سوگند صبح نمودم در حالى كه حق را دشمن و فتنه را دوست مىدارم ، و بر ناديده گواهى مىدهم ، و غير مخلوق را حفظ مىكنم ، و بدون وضو نماز مىخوانم ، و در زمين چيزى دارم كه خدا در آسمان ندارد .\r\nعمر از شنيدن سخنان حذيفه برآشفت و از او روى گردانده و چون عجله داشت وى را ترك گفت ولى تصميم گرفت او را تنبيه كند ، در ميان راه على - عليه السلام - را ديد ، حضرت دريافت كه وى خشمگين است علت را پرسيد ، عمر گفت : حذيفه را ملاقات نموده‌ام و به او گفته‌ام چگونه صبح كردى و او گفته صبح نمودم در حالى كه حق را خوش ندارم .\r\nامير المؤمنين - عليه السلام - فرمود : راست گفته ، از مرگ خوشش نمىآيد با اين كه آن حق است .\r\nعمر : او گفته فتنه را دوست مىدارم .\r\nعلى - عليه السلام - : راست گفته ، مال و فرزندان را دوست مىدارد و خداوند فرموده : «  أَنَّما أَمْوالُكُمْ وَ أَوْلادُكُمْ فِتْنَةٌ *  ؛ « 1 » جز اين نيست مالها و فرزندانتان براى شما فتنه و سبب آزمايشند » .\r\nعمر : مىگويد بر ناديده گواهى مىدهم .\r\nامير المؤمنين - عليه السلام - : راست گفته ، بر يگانگى خداوند ، مرگ ، زنده شدن ، بهشت ، دوزخ ، صراط گواهى مىدهد و هيچ كدام آنها را نديده است .\r\nعمر : مىگويد : غير مخلوق را حفظ مىكند .\r\n\r\n\r\n","description":"","footnote":"\r\n( 1 ) - سورهء انفال ، آيهء 28 .\r\n","page_name":" 140 ","page_number":140},
  {"content":"\r\n\r\nامير المؤمنين - عليه السلام - راست گفته ، كتاب خدا را حفظ مىكند و آن غير مخلوق است « 1 » .\r\nعمر : مىگويد : « و اصلّى على غير وضوء » .\r\nعلى - عليه السلام - راست گفته ، بر پسر عمّم رسول خدا - صلّى اللّه عليه و آله - بدون وضو ، صلوات مىفرستد و آن جايز است .\r\nعمر : از همهء اينها بالاتر مىگويد من در زمين چيزى دارم كه خدا در آسمان ندارد .\r\nعلى - عليه السلام - : راست گفته ، او زن و فرزند دارد و خدا از آن منزه است .\r\nدر اين هنگام عمر گفت : اگر على بن ابى طالب - عليه السلام - نبود نزديك بود عمر هلاك شود « 2 » .\r\n\r\n9 - چنين كسى از اولياء اللّه است\r\n( 1 ) فرستادهء پادشاه روم از ابو بكر پرسيد ؛ چه كسى اميدى به بهشت ندارد و از آتش و خدا نمىترسد ، و ركوع و سجود بجا نمىآورد ، و مردار و خون مىخورد و فتنه را دوست مىدارد ، و با حق دشمن است و بر ناديده گواهى مىدهد ؟ ابو بكر به او پاسخ نداد و عمر به او گفت : بر كفرت افزوده شد .\r\nامير المؤمنين - عليه السلام - با خبر گرديد ، پس فرمود : چنين كسى از اولياء اللّه است ؛ زيرا تنها اميدش به خداست نه بهشت او ، و از خدا مىترسد نه از آتش او و از ظلم خدا نمىترسد بلكه از عدالتش ، و در نماز ميت ركوع و سجود بجا نمىآورد\r\n\r\n\r\n","description":"","footnote":"\r\n( 1 ) - ظاهرا نزاعى كه در زمان مأمون ميان متكلّمين رخ داده از اين كه آيا قرآن مخلوق است يا نه اصل آن چنين تعبيرى است كه در بعض اخبار آمده ، ولى حق اين است كه مقصود از « مخلوق » در خبر « مكذوب » است ، يعنى قرآن كتاب حقى است كه از جانب خداوند فرود آمده و دروغ در آن راه ندارد ، در برابر آنچه كه كفار مىگفتند : « ان هذا الّا اختلاق ؛ نيست اين كه محمد ( ص ) مىگويد مگر از خودش » ( مؤلف ) .\r\n( 2 ) - مناقب گنجى شافعى .\r\n","page_name":" 141 ","page_number":141},
  {"content":"\r\n\r\nو ماهى و ملخ مىخورد با اينكه آنها مرده‌اند ، كبد مىخورد و آن خون است . و بر بهشت و دوزخ گواهى مىدهد با اين كه آنها را نديده است « 1 » .\r\nمؤلف : در سؤالات طاووس يمانى از امام محمد باقر - عليه السلام - آمده : چه وقت بود كه يك سوم مردم هلاك شدند ؟\r\nامام - عليه السلام - به او فرمود : اشتباه كردى خواستى بگويى يك چهارم مردم ، و آن روزى بود كه قابيل هابيل را كشت .\r\nپرسيد ، كدام يك از هابيل و قابيل پدر آدميان است ؟\r\nفرمود : هيچ كدام ، بلكه پدر آنان شيث بن آدم است .\r\nپرسيد ؛ كدام گواهى حق بود كه گويندگانش در آن دروغگو بودند ؟\r\nفرمود : گواهى منافقين كه به پيامبر - صلّى اللّه عليه و آله - مىگفتند : « نشهد انّك لرسول اللّه ؛ گواهى مىدهيم كه تو فرستادهء خدا هستى » .\r\nپرسيد : كدام فرستادهء خدا بود كه نه از جن بود و نه از انس ؟\r\nفرمود : كلاغ كه خداوند فرموده : «  فَبَعَثَ اللَّهُ غُراباً يَبْحَثُ فِي الْأَرْضِ  ؛ خداوند كلاغى را برانگيخت كه زمين را به چنگال خود گود نمايد » .\r\nپرسيد ؛ بر چه كسى دروغ بستند كه نه از پرى بود و نه آدمى ؟\r\nفرمود : بر گرگ كه برادران يوسف بر او دروغ بستند .\r\nپرسيد ؛ چه چيز است كه اندك آن حلال و زياد آن حرام مىباشد ؟\r\nفرمود : نهر طالوت : «  إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي إِلَّا مَنِ اغْتَرَفَ غُرْفَةً بِيَدِهِ  » « 2 » .\r\nپرسيد : كدام روزه است كه از خوردن و آشاميدن منع نمىكند ؟\r\nفرمود : روزهء مريم « 3 » .\r\n\r\n\r\n","description":"","footnote":"\r\n( 1 ) - مناقب ، سروى ، قضاياه ( ع ) فى عهد ابى بكر .\r\n( 2 ) - طالوت به سپاه خود گفت : همانا خدا شما را به نهر آبى آزمايش كند هر آن كه از آن بسيار بياشامد از من نيست و هر كه هيچ نياشامد يا كفى بيش نگيرد از من و هم آيين من خواهد بود ( سورهء بقره ، آيهء 248 ) .\r\n( 3 ) - مناقب ، سروى ، ج 2 ، ص 288 .\r\n","page_name":" 142 ","page_number":142},
  {"content":"\r\n\r\n\r\n10 - يونس در شكم ماهى\r\n( 1 ) هنگامى كه امير المؤمنين - عليه السلام - خطبهء « شقشقيه » را مىخواند مردى نامه‌اى به دست آن حضرت داد كه در آن سؤالاتى نوشته شده بود ، امام - عليه السلام - سخن خود را ناتمام گذاشته و به سؤالات او پاسخ داد ، و از جمله اين پرسش بود ؛ كدام جاندار بود كه از شكم جاندار ديگر بيرون آمد و بين آنها نسبى نبود ؟\r\nآن حضرت - عليه السلام - فرمود : يونس بن متى بود كه از شكم ماهى خارج شد « 1 » .\r\n\r\n11 - عصاى موسى\r\n( 2 ) از امير المؤمنين - عليه السلام - پرسيدند ؛ آن چيست كه زنده‌اش آشاميد و مرده‌اش خورد .\r\nفرمود : عصاى موسى بود ، آشاميد موقعى كه شاخه‌اى بر درخت بود و خورد اژدها و مارهاى ساحران را زمانى كه عصايى بود در دست موسى - عليه السلام « 2 » .\r\n\r\n12 - پرندهء عيسى\r\n( 3 ) و نيز از آن حضرت - عليه السلام - پرسيدند : كدام پرنده بود كه نه جوجه‌اى داشت و نه فرعى و نه اصلى ؟\r\nفرمود : پرندهء عيسى بود كه خداوند در قرآن مىفرمايد : «  وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي  » « 3 » « و زمانى كه مىساختى اى عيسى از گل مانند مرغى به دستور من ، پس در آن مىدميدى و مرغى زنده مىشد به فرمان من » .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ميثم ، ج 1 ، ص 269 .\r\n( 2 ) - مناقب ، سروى ، قضاياه ( ع ) فى خلافته .\r\n( 3 ) - شرح نهج البلاغه ، ابن ميثم ، ج 1 ، ص 269 .\r\n","page_name":" 143 ","page_number":143},
  {"content":"\r\n\r\n\r\n13 - ستمگران !\r\n( 1 ) روزى در زمان خلافت عثمان حذيفه به حضرت امير - عليه السلام - گفت : يا على ! پس از گذشت ساليانى ديشب معنا و مفهوم گفتار شما را كه در « حرّه » به من گفتيد : « چگونه خواهى بود اى حذيفه ! زمانى كه چند عين بر يك عين ستم كنند در حالى كه پيامبر - صلّى اللّه عليه و آله - ميان ما نباشد » فهميدم ، كه ديدم عتيق ( ابو بكر ) و پس از او عمر كه اول نامشان « عين » است در تصدى خلافت بر شما پيشى گرفتند .\r\nامام - عليه السلام - به وى فرمود : فراموش كردى عبد الرحمن بن عوف را كه سهمى بزرگ در خلافت عثمان داشت - و در روايتى آمده كه فرمود : - و به زودى عمرو بن عاص با معاويه فرزند زن جگرخوار بر آنان اضافه خواهد شد كه اينها عين‌هايى هستند كه در ظلم و ستم بر من دست به دست هم دادند « 1 » .\r\nآرى ، و از پاسخهاى آن حضرت - عليه السلام - در اين زمينه ، علم مسائل لغزى و معمايى پديد آمده است .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 425 ، فى اخباره ( ع ) بالغيب .\r\n","page_name":" 144 ","page_number":144},
  {"content":"\r\n\r\n\r\nفصل سيزدهم پاسخ مسائل دشوار\r\n\r\n1 - عجيب‌تر از همه\r\n( 1 ) هنگامى كه عقبة بن ابى عقبه از دنيا رفت ، حضرت امير - عليه السلام - با گروهى از ياران خود كه عمر نيز در آن جمع بود بر جنازهء عقبه حاضر شدند ، از آن ميان على - عليه السلام - به مردى كه در آنجا حاضر بود فرمود : با مردن عقبه زنت بر تو حرام گرديد . عمر گفت : يا على ! تمام قضاياى تو عجيب است ولى اين از همه عجيب‌تر ، انسانى مىميرد و همسر شخص ديگرى بر شوهرش حرام مىشود ؟ !\r\nحضرت فرمود : بله ، اين مرد غلام عقبه است و زن او آزاد است و آن زن امروز از عقبه ارث مىبرد و در نتيجه قسمتى از شوهر خود را مالك مىشود ، و زن بر غلام خود حرام مىباشد تا اين كه او را آزاد نموده و مرد او را عقد نمايد .\r\nدر اين موقع عمر به آن حضرت - عليه السلام - عرضه داشت : براى مثل چنين قضايايى كه در آنها اختلاف مىكنيم بايد از شما بپرسيم « 1 » .\r\nمؤلف : نظير اين قضيه روايتى است كه صدوق ( ره ) در « مقنع » آورده : كه على بن عقبه از امام صادق - عليه السلام - پرسيد از غلامى كه چهار نفر آزاد را يكى پس\r\n\r\n\r\n","description":"","footnote":"\r\n( 1 ) - مناقب ، سروى ، قضاياه ( ع ) فى عهد الثانى .\r\n","page_name":" 145 ","page_number":145},
  {"content":"\r\n\r\nاز ديگرى كشته امام - عليه السلام - فرمود : او به اولياى مقتول چهارم اختصاص دارد ، مىخواهند او را مىكشند و يا به بردگى مىگيرند ؛ زيرا هنگامى كه نفر اول را به قتل رسانده اولياى او وى را مستحق شده‌اند و چون نفر دوم را كشته اولياى دوم او را از اولياى اول مستحق گرديده‌اند و چون نفر سوم را كشته اولياى او وى را از اولياى دوم مستحق گرديده‌اند و چون نفر چهارم را كشته به اولياى چهارم تعلّق يافته است كه اگر بخواهند او را مىكشند و يا استرقاق مىكنند « 1 » .\r\n\r\n2 - زنى كه در شب ازدواج براى شوهر پسر زاييد !\r\n( 1 ) مردى از ابو بكر پرسيد ؛ مردى با دوشيزه‌اى ازدواج نموده و همان شب زن پسر زاييده ، و مرد شبانه وفات كرده و ميراثش را پسر و مادر پسر مالك شده‌اند ، مىتوانى بگويى واقع قضيه چه بوده است ؟\r\nابو بكر پاسخش را ندانست . حضرت امير - عليه السلام - فرمود : اين زن پيش از آن كه با مرد ازدواج كند كنيز او بوده و از وى آبستن شده و مرد او را آزاد نموده و به عقد خود درآورده است ، و زن همان شب فرزندش را زاييده و شوهرش مرده است ، و ميراثش به پسر و مادر پسر منتقل گشته است « 2 » « 3 » .\r\n\r\n3 - ازدواج زن شوهردار !\r\n( 2 ) زن جوانى نزد حضرت امير - عليه السلام - آمده گفت : آيا جايز است زن شوهردارى با اجازهء پدر با ديگرى ازدواج كند ؟\r\n\r\n\r\n","description":"","footnote":"\r\n( 1 ) - وسائل ج 19 ، ص 77 .\r\n( 2 ) - شايد واقع قضيه اين بوده كه آن مرد با كنيز باكرهء خود همبستر شده ، ولى منجر به افتضاض نشده به علت پيرى و يا علل ديگر و كنيز از او باردار شده و پس از مدتى مرد ، كنيز را آزاد نموده با او ازدواج كرده است ، و همان شب به هنگام زاييدن زن ، مرد از دنيا رفته و ميراثش به پسر و مادر پسر اختصاص يافته است ( مؤلف ) .\r\n( 3 ) - مناقب ، سروى ، قضاياه ( ع ) فى عهد ابى بكر .\r\n","page_name":" 146 ","page_number":146},
  {"content":"\r\n\r\nحضار همه بر او انكار كرده گفتند : هرگز !\r\nعلى - عليه السلام - به زن فرمود : شوهرت را حاضر كن .\r\nزن شوهر را آورد امير المؤمنين - عليه السلام - شوهر را به طلاق زن وادار نمود ، مرد بدون چون و چرا زن را طلاق داد .\r\nآن حضرت - عليه السلام - فرمود : شوهر اين زن عنين است ، شوهر نيز به آن اقرار كرد و زن بدون انقضاى عده با مردى ديگر ازدواج نمود « 1 » .\r\nمؤلّف : مقصود امام - عليه السلام - از تعبير به طلاق ، معناى لغوى آن بوده ؛ يعنى ، آزاد نمودن ؛ زيرا زن در صورت عنين بودن شوهر عقد را فسخ مىكند و نيازى به طلاق دادن نيست .\r\n\r\n4 - عبادت عقوبت‌آور\r\n( 1 ) از حضرت امير - عليه السلام - سؤال گرديد ؛ كدام عبادت است كه انجام و ترك آن عقوبت‌آور است ؟ فرمود : نماز خواندن شخص مست كه بخواند يا نخواند مستحق عقوبت است « 2 » .\r\n\r\n5 - باطل بودن عبادت از پاك‌ترين جاها\r\n( 2 ) از حضرت على - عليه السلام - از پاك‌ترين جاهاى روى زمين كه نماز خواندن در آن باطل بوده پرسش نمودند ؛ فرمود : پشت بام خانهء كعبه « 3 » .\r\nمؤلف : زيرا فاقد رعايت استقبال قبله است با اين كه آن از واجبات نماز است .\r\nبه همين مناسبت نقل مىشود : حضرت امام رضا - عليه السلام - در لباس اعرابى بطور ناشناس وارد « مطاف » گرديده در طواف كردن بر هارون سبقت گرفت ، اين\r\n\r\n\r\n","description":"","footnote":"\r\n( 1 ) - مناقب ، سروى ، قضاياه ( ع ) فى خلافته .\r\n( 2 ) - شرح نهج البلاغه ، ابن ميثم ، ج 1 ، ص 269 .\r\n( 3 ) - مناقب ، سروى ، ج 1 ، ص 510 .\r\n","page_name":" 147 ","page_number":147},
  {"content":"\r\n\r\nرفتار بر هارون گران آمده تصميم گرفت آن حضرت - عليه السلام - را سرافكنده كند ، به همين منظور مسائل مشكلى از آن حضرت - عليه السلام - سؤال نمود و آن حضرت - عليه السلام - پاسخ كافى به وى دادند آنگاه امام - عليه السلام - نيز از او يك سؤال نمود و آن اين كه : مردى به هنگام نماز صبح به زنى نظر افكند و نگاهش حرام بود ، پس به هنگام ظهر بر او حلال گرديد ، و در وقت عصر حرام شد ، و چون مغرب گرديد حلال شد به گاه عشاء بر او حرام گشت و در وقت صبح حلال گرديد ، به هنگام ظهر حرام شد و چون عصر گرديد حلال ، در وقت مغرب حرام ، و در موقع عشا ، حلال گشت !\r\nهارون گفت : به خدا سوگند اى برادر عرب ! مرا در دريايى ژرف افكندى كه جز خودت كسى مرا از آن خلاصى نخواهد بخشيد .\r\nآن حضرت - عليه السلام - فرمود : آن مرد هنگام صبح به كنيز ديگرى نظر افكند كه بر او حرام بود ، پس به هنگام ظهر آن را خريد بر او حلال شد ، هنگام عصر او را آزاد نمود حرام شد هنگام مغرب با او ازدواج نمود حلال گشت ، و در وقت عشا او را طلاق داد حرام گرديد ، هنگام صبح به او رجوع نمود حلال شد ، و در وقت ظهر با او « مظاهره » نمود بر او حرام گرديد ، هنگام عصر بنده‌اى ( به عنوان كفاره ) آزاد نمود حلال گشت ، و در وقت مغرب مرد مرتدّ گرديده زن بر او حرام شد و در هنگام عشاء توبه نموده به اسلام بازگشت زن بر او حلال گرديد « 1 » . آرى ، پاسخهاى آن حضرت - عليه السلام - به اين گونه مسائل پيچيده و دشوار سبب شد كه مردم اين علم را از آن بزرگوار ياد بگيرند ، چنانچه از علماى خاصه شيخ مفيد ( ره ) و ابن براج و از عامه حريرى در اين باره كتاب تأليف نموده‌اند .\r\nو از جمله مسائل مشكلى كه شيخ مفيد ( ره ) آورده يكى اين است كه : مردى غلامانى را بدون خريدارى و يا بخشش و يا صدقه و غنيمت جنگ و ميراث مالك گشته است .\r\n\r\n\r\n","description":"","footnote":"\r\n( 1 ) - اعلام الناس فى بنى العباس ، ص 56 ، ( خلافة هارون ) .\r\n","page_name":" 148 ","page_number":148},
  {"content":"\r\n\r\nپاسخ اين كه : مادر اين شخص پس از مرگ شوهر مسلمانش كه پدر همين مرد بوده با مردى نصرانى ازدواج كرده و از او فرزندانى به هم رسيده است . پس امير المؤمنين - عليه السلام - فرمود : آن زن را بكشند و تمام فرزندان زن را از آن مرد نصرانى ، غلامان همين برادر مسلمانشان قرار داد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nفصل چهاردهم ابتكار در علوم ادبى\r\n\r\n1 - صرف و نحو\r\n( 1 ) « ابو الأسود دئلى » گويد : روزى به محضر حضرت امير - عليه السلام - شرفياب شده آن حضرت را متفكّر يافتم ، پس گفتم يا امير المؤمنين ! دربارهء چه فكر مىكنيد ؟ حضرت فرمود : در لغت شما خطاها و اشتباهاتى ديده‌ام مىخواهم در اين باره اصول و قواعدى وضع كنم تا خطاها اصلاح شود . گفتم اگر چنين كنيد ما را زنده نموده و اين لغت در ميان ما خواهد ماند . پس از چند روز نزد آن حضرت رفتم كاغذى پيش روى من گذاشت كه در آن نوشته بود :\r\nبسم اللّه الرحمن الرحيم تمام كلمات يا اسمند ، يا فعل ، يا حرف . اسم آن است كه مسمايش را روشن كند ، و فعل آن است كه حركت و پديدهء مسمّى را ، و حرف داراى معنايى است كه نه اسم است و نه فعل . آنگاه به من فرمود : در اين باره تتبّع كن و آنچه كه به نظرت آمد بر آنها بيفزا . و بدان كه كلمات از نظر ديگر بر سه نوعند : ظاهر ، ضمير ، و چيزى كه نه ظاهر است و نه ضمير .\r\nابو الأسود مىگويد : مطالبى جمع‌آورى نموده خدمت آن حضرت - عليه السلام - عرضه داشتم كه از جملهء آنها حروف نصب بود ( مراد حروف مشبهة بالفعل است ) .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n« انّ ، أنّ ، ليت ، لعلّ ، كانّ » ولى « لكنّ » را ذكر نكرده بودم پس به من فرمود : چرا « لكنّ » را جزء آنها نياورده‌اى ؟\r\nگفتم : به نظرم آمد كه جزء آنها نيست ؛ فرمود : چرا از آنهاست ، آن را بنويس .\r\n« زجاج » نحوى اصول ياد شده را چنين مثال آورده : ظاهر ، مانند : رجل زيد ، عمرو ، و مانند اينها ، و ضمير مانند : انا ، انت ، و تاء در فعلت ، و ياء متكلّم مثل غلامى . و كاف خطاب ، مانند : ثوبك ، و مانند اينها ، و اما آنچه كه نه ظاهر است و نه ضمير ، مبهمات است مانند : هذا ، هذه ، هاتا ، تا ، ( از اسماء اشاره ) ، و من و ما و الذي و اى ( از اسماء موصول ) ، و كم و متى و اين ( از اسماء استفهام ) ، و مانند اينها « 1 » .\r\n\r\n2 - لغت\r\n( 1 ) مردى از ابو بكر معناى آيهء قرآن «  وَ فاكِهَةً وَ أَبًّا  » را پرسش نمود . ابو بكر معناى « ابّ » را ندانست و گفت : كدام آسمان بر من سايه مىافكند و كدام زمين مرا بر مىدارد يا چه كنم اگر دربارهء كتاب خدا چيزى بگويم كه خود به آن باور نداشته باشم ، معناى « فاكهه » را مىدانم ، ولى « ابّ » را خدا بهتر مىداند . اين گفتار او به سمع مبارك امير المؤمنين - عليه السلام - رسيد آن حضرت فرمود : « سبحان اللّه » آيا نمىداند لفظ « ابّ » به معناى چراگاه و زمين پرگياه مىباشد ، و خداوند در اين آيهء شريفه در مقام شمردن نعمتهايى است كه بر مردم و چهارپايانشان ارزانى داشته تا بدان وسيله تغذى نموده مايهء حيات و قوام بدنشان باشد « 2 » .\r\nو نيز معناى « كلاله » را از ابو بكر پرسيدند ؛ گفت : نظرم را در اين باره مىگويم اگر صحيح بود از خداست و اگر خطا بود از شيطان و خودم .\r\nاين سخنش به امير المؤمنين - عليه السلام - رسيده فرمود : چقدر بىنياز است از به\r\n\r\n\r\n","description":"","footnote":"\r\n( 1 ) - معجم الادباء ج 14 ص 48\r\n( 2 ) - ارشاد ، مفيد ، ص 107 .\r\n","page_name":" 151 ","page_number":151},
  {"content":"\r\n\r\nكار بردن نظريهء احتماليش ، آيا نمىداند « كلاله » به معناى برادران و خواهران پدر و مادرى و پدرى تنها و مادرى تنها مىباشد ؟ كه خداى تعالى فرموده :\r\n«  يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ  » « 1 » .\r\n« از تو اى رسول ! دربارهء ( برادران و خواهران ) فتوا خواهند ، بگو خداوند شما را دربارهء « كلاله » فتوا مىدهد اگر مردى از شما بميرد و از براى او فرزندى نباشد و خواهرى داشته باشد از براى آن خواهر است نصف تركهء ميت » .\r\nو مراد از خواهر در اين آيه خواهر پدر و مادرى و يا پدرى تنهاست ؛ زيرا فقهاء اتفاق دارند كه در صورتى خواهر نصف تركه را ارث مىبرد كه پدر و مادرى و يا پدرى تنها باشد .\r\nو در جاى ديگر مىفرمايد : «  وَ إِنْ كانَ رَجُلٌ يُورَثُ كَلالَةً أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ  » « 2 » .\r\n« و اگر مردى يا زنى و ارثى بجز برادر و يا خواهرى نداشته باشد هر يك از آنان يك ششم سهم مىبرند » .\r\nو نيز فقهاى اماميه اتفاق دارند در اين كه تفصيل بين يك ششم در صورت تنهايى و يك سوّم در صورت تعدد اختصاص دارد به خواهر و برادر مادرى « 3 » .\r\nبنابراين ، لفظ « كلاله » در قرآن مجيد بطور صريح در برادر و خواهر پدر و مادرى و پدرى تنها و مادرى تنها استعمال شده و به كار بردن رأى در موردى است كه نصّ شرعى وجود نداشته باشد ، و به همين جهت امام - عليه السلام - فرموده :\r\nچقدر از رأى خود بىنياز است .\r\nمؤلّف : همان گونه كه ابو بكر معناى « ابّ » و « كلاله » را نمىدانسته ، همان\r\n\r\n\r\n","description":"","footnote":"\r\n( 1 ) - سورهء نساء ، آيهء 175 .\r\n( 2 ) - سورهء نساء ، آيهء 11 .\r\n( 3 ) - ارشاد ، مفيد ، ص 107 .\r\n","page_name":" 152 ","page_number":152},
  {"content":"\r\n\r\nگونه نيز معناى « بضع » - به كسر با - را نيز نمىدانسته چنانچه در « تاريخ طبرى » آمده : ميان روميان و اهل فارس در « ادنى الارض » ( حوالى شام يا اطراف جزيره ) در روز « اذرعات » جنگ درگرفت و در اين نبرد روميان شكست خوردند ، اين خبر به رسول خدا - صلّى اللّه عليه و آله - و اصحاب آن حضرت كه در مكه بودند رسيده بر آنان گران آمد ؛ زيرا رسول خدا - صلّى اللّه عليه و آله - را خوش نمىآمد كه مجوسيان كافر بر روميان كه اهل كتاب بودند پيروز گردند از سويى كفار مكه از آن جريان مسرور شده از روى شماتت به مسلمانان مىگفتند : برادران مجوس ، بر برادران اهل كتاب شما پيروز گشته‌اند و شما نيز اگر با ما بجنگيد بر شما غلبه خواهيم كرد . پس خداوند اين آيات را نازل كرد : «      الم غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ فِي بِضْعِ سِنِينَ      » .\r\n« روميان مغلوب ( فارسيان ) شدند در جنگى كه به نزديكتر زمين واقع شد ( حوالى شام يا اطراف جزيره ) و آنها پس از مغلوب شدن فعلى به زودى ( بر فارسيان ) باز غلبه خواهند كرد ، در اند سالى . . . » .\r\nدر اين هنگام ابو بكر به جانب كفار بيرون شده به آنان گفت : از آن اتفاق دلشاد نباشيد كه خداوند به رسول ما خبر داده كه البته روم بر فارس پيروز خواهد شد .\r\nابى بن خلف - از مشركين - برخاست و به ابو بكر نسبت دروغ داد . ابو بكر به او گفت : تو از من دروغگوترى اى دشمن خدا ! اكنون حاضرم با تو شرطبندى كنم ، من ده شتر مىآورم و تو نيز ده شتر پس اگر در مدت سه سال روم بر فارس غلبه كرد ده شتر تو مال من باشد و اگر فارسيان بر روميان غلبه كردند ده شتر من مال تو باشد .\r\n( ابى بن خلف ) قبول كرد . و آنگاه ابو بكر به نزد رسول خدا - صلّى اللّه عليه و آله - آمده قصهء خود را بيان داشت ، رسول خدا - صلّى اللّه عليه و آله - به او فرمود :\r\nنمىبايست چنين مىگفتى ؛ زيرا معناى « بضع » از سه سال است تا ده سال ، حال برو مال را زياد كن و بر اجل بيفزا .\r\nابو بكر بيرون شده ابىّ را ملاقات نمود .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nأبيّ گفت : انگار پشيمان شده‌اى ؟\r\nابو بكر گفت : نه ، فقط مال را مىافزايم و بر مدت اضافه مىكنم . مال را صد شتر قرار ده تا مدت نه سال . ابىّ پذيرفت « 1 » .\r\n\r\n3 - فصاحت و بلاغت\r\n( 1 ) گذشت در اول فصل يازدهم كه آن حضرت - عليه السلام - خطبه‌اى طولانى بدون « الف » و خطبه‌اى ديگر بدون « نقطه » مشتمل بر مواعظ ارزنده و معانى عالى انشاء فرمود : با آن كه حرف « الف » در تركيب كلمات بيش از ساير حروف به كار رفته و همچنين « نقطه » كه در تركيب الفاظ و سخن گفتن بسيار ضرورى و لازم است .\r\nو از مطالبى كه بيان گرديد معلوم شد كه آن حضرت - عليه السلام - مبتكر تمام علوم عربى بوده و علوم ادبى از او سرچشمه گرفته است . و مىگويند ؛ كسى كه به گفتن مطلبى بر ديگران پيشى گرفته صاحب امتياز است ، چه رسد به كسى كه علومى را از خود ابداع نموده باشد .\r\n\r\n\r\n","description":"","footnote":"\r\n( 1 ) - تاريخ طبرى ، ج 1 ، ص 594 .\r\n","page_name":" 154 ","page_number":154},
  {"content":"\r\n\r\n\r\nفصل پانزدهم نكات جغرافيائى\r\n\r\nسرزمين بصره\r\n( 1 ) سيد رضى ( ره ) در نهج البلاغه آورده : حضرت على - عليه السلام - در مذمت اهل بصره به آنان فرمود : « ارضكم قريبة من الماء بعيدة من السّماء ؛ زمين شما به آب نزديك است و از آسمان دور » « 1 » .\r\nابن ابى الحديد در بيان تفسير جملهء اول گفته : زمين بصره به آب دريا بسيار نزديك مىباشد و به همين جهت در اثر طغيان آب فارس دو بار غرق شده ، يك بار در زمان « القادر باللّه » و دفعهء ديگر در زمان « القائم بامر اللّه » .\r\nچنانچه آن حضرت در ضمن اخبار غيبيه به آن خبر داده است كه مىفرمايد :\r\nشهر بصره غرق خواهد شد و مسجدش مانند سينهء كشتى خواهد ماند ، پس همان گونه شد كه امام فرموده بود .\r\nو نيز آورده : معناى « دورى بصره از آسمان » اين است كه به وسيلهء رصدها و آلات نجومى ديده شده كه دورترين نقاط معموره روى زمين از دائرهء « نصف النهار » « ابله » مىباشد ، كه در نواحى بصره واقع است . و سپس مىگويد : بيان اين نكات\r\n\r\n\r\n","description":"","footnote":"\r\n( 1 ) - نهج البلاغه ، خطبهء 13 .\r\n","page_name":" 155 ","page_number":155},
  {"content":"\r\n\r\nدقيق از خصائص امير المؤمنين - عليه السلام - است ؛ زيرا از موضوعاتى خبر داده كه عرب به آن آشنايى نداشته و جز دانشمندان محقق كسى به آن پى نمىبرد ، و اين از اسرار و غرايب بديعهء آن حضرت - عليه السلام - مىباشد « 1 » .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 89 .\r\n","page_name":" 156 ","page_number":156},
  {"content":"\r\n\r\n\r\nفصل شانزدهم پاسخ پرسشهاى رياضى\r\n\r\n1 - تقسيم عادلانه\r\n( 1 ) دو نفر با هم به سفر مىرفتند ، وقت غذا خوردن فرا رسيد ، يكى از آنان پنج نان و ديگرى سه نان از سفرهء خود بيرون آوردند ، در اين اثناء مردى از كنارشان عبور كرد ، آنان رهگذر را به خوردن غذا دعوت نمودند و هر سه با هم نانها را تمام كردند ، رهگذر خواست برود ، پس عوض غذايى كه خورده بود هشت درهم به ايشان داد . در موقع تقسيم پول نزاعشان درگرفت .\r\nصاحب سه نان به صاحب پنج نان مىگفت : درهمها را بالمناصفه تقسيم مىكنيم ، صاحب پنج نان مىگفت : اين تقسيم عادلانه نيست ، بلكه من پنج درهم و تو سه درهم مىبرى ، به نسبت نانهايى كه گذاشته‌ايم . ولى طرف نپذيرفت تا اين كه خصومت به نزد حضرت امير المؤمنين - عليه السلام - بردند . على - عليه السلام - به آنان فرمود : برويد و با هم سازش كنيد و در اين موضوع بىارزش نزاع و اختلاف مكنيد ، گفتند : در هر صورت شما حق را براى ما بيان بفرماييد ، پس آن حضرت - عليه السلام - درهمها را به دست گرفت و هفت درهم به صاحب پنج نان داد و يك درهم به آن كه سه نان داشت و به آنان فرمود : مگر نه اين است كه هر يك از شما\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nدو نان و دو سوم نان ( كه هشت ثلث مىشود ) خورده‌ايد گفتند : بله . فرمود : بنابراين نانى كه رهگذر مصرف كرده هفت ثلثش از صاحب پنج نان و يك ثلثش از صاحب سه نان بوده و روى همين نسبت پولها تقسيم مىشوند « 1 » .\r\n\r\n2 - تقسيم شترها\r\n( 1 ) سه نفر در تقسيم هفده شتر با هم نزاع مىكردند ، اوّلى مدعى يك دوم و دومى يك سوم و سومى يك نهم آنها بودند و به هر ترتيب كه خواستند شترها را قسمت كنند كه كسرى به عمل نيايد نتوانستند . خصومت به نزد حضرت امير - عليه السلام - بردند . على - عليه السلام - به آنان فرمود : مايل نيستيد من يك شتر از مال خودم بر آنها افزوده و آنها را بين شما تقسيم نمايم ؟ گفتند : بله ، پس يك شتر بر آنها افزود و مجموعا هيجده شتر شدند و آنگاه يك دوم آنها را كه نه شتر باشد به اولى و يك سوّم را كه شش شتر باشد به دومى و يك نهم را كه دو شتر باشد به سومى داد و يك شتر باقيماندهء خود را نيز برداشت « 2 » . « 3 »\r\n\r\n3 - عدد عجيب\r\n( 2 ) مردى يهودى نزد حضرت امير المؤمنين - عليه السلام - آمده گفت : عددى به من بگو كه بدون كسرى 2 / 1 و 3 / 1 و 4 / 1 و 5 / 1 و 6 / 1 و 7 / 1 و 8 / 1 و 9 / 1 و 10 / 1 داشته باشد\r\n\r\n\r\n","description":"","footnote":"\r\n( 1 ) - فروع كافى ، كتاب القضاء ، باب النوادر ، حديث 10 . تهذيب ، كتاب القضاء ، باب الزيادات فى القضايا ، حديث 12 .\r\n( 2 ) - نكتهء رياضى اين تقسيم اين است كه آن سه نفر سهامى را كه براى خود تعيين كرده بودند مقدار يك هيجدهم از واحد صحيح كمتر بود ، و در حقيقت آن يك هيجدهم به نسبت سهامشان بر سهم هر كدام زيادتر بود ؛ مثلا ، اولى 9 شتر از 17 شتر را مالك بود نه 5 / 8 از 17 و همچنين دومى و سومى ، و چون زياديها دقيق بود و سائلين به نكات رياضى آشنايى نداشتند از اين جهت حضرت بدون تفصيل و توضيح از راه بسيار ساده‌اى مشكلشان را حلّ كرد ( مؤلف ) .\r\n( 3 ) - شرح بديهيه ابن مقرى .\r\n","page_name":" 158 ","page_number":158},
  {"content":"\r\n\r\nعلى - عليه السلام - به وى فرمود : اگر بگويم مسلمان مىشوى ؟\r\nگفت : آرى . پس به وى فرمود : « اضرب ايّام اسبوعك فى سنتك » « 1 » ؛ روزهاى هفته‌ات را در سالت ضرب كن » كه حاصل آن مطلوب توست .\r\nو چون يهودى آن را صحيح يافت مسلمان شد « 2 » .\r\nشيخ بهائى در « خلاصة الحساب » « 3 » آورده : اگر عدد ماهها در روزهاى ماه و حاصل آن در روزهاى هفته ضرب شود عددى به دست مىآيد كه بدون كسرى بر همهء اعداد ياد شده قابل قسمت است .\r\nو نيز اگر مخرج اعدادى را كه حرف عين در آنها هست كه عبارتند از « ربع ، سبع ، تسع و عشر ؛ يعنى چهار و هفت و نه و ده » در هم ضرب شوند حاصل عددى است كه بر تمام اعداد مذكور تقسيم مىشود « 4 » .\r\n\r\n4 - تقسيم بيت المال\r\n( 1 ) آن روز كه امير المؤمنين - عليه السلام - در جنگ جمل بر دشمن خويش پيروز گرديد با گروهى از ياران مهاجر و انصار خود وارد بيت المال بصره شد و در كنار درهمها و دينارها ايستاد و زمانى به آنها خيره شد و آنگاه سكه‌هاى طلا و نقره را چنين مخاطب ساخت : « اى درهمهاى سفيد ! و اى دينارهاى زرد ! غير مرا مغرور كنيد » . و پس از چند لحظهء ديگر كه نگاهش را ادامه داد ، به همراهان خود فرمود :\r\nاينها را بين اصحاب من و كسانى كه با من هستند پانصد تا پانصد تا قسمت كنيد و چون دستور را اجراء كردند كاملا درست بوده ، يك درهم كم نيامد ، و تعداد مردان دوازده هزار نفر بود « 5 » . و روشن است كه اين قضيه موقعى جزء اين فصل محسوب\r\n\r\n\r\n","description":"","footnote":"\r\n( 1 ) - اين عدد كوچكترين عددى است كه بر اعداد مذكور تقسيم مىشود .\r\n( 2 ) - كشكول ، شيخ بهائى ، ج 2 ، ص 42 .\r\n( 3 ) - خلاصة الحساب ، ص 136 . ( الباب الثانى فى حساب الكسور ) .\r\n( 4 ) - كشكول ، ج 2 ، ص 499 .\r\n( 5 ) - مروج الذهب ، ج 2 ، ص 371 .\r\n","page_name":" 159 ","page_number":159},
  {"content":"\r\n\r\nمىشود كه مقدار سكه‌ها كه بالغ بر شش ميليون است بر آن حضرت معلوم باشد ، مانند عدد اصحابش ، و گرنه جزء معجزات و اخبار غيبيهء آن حضرت به حساب مىآيد . مانند داستانى كه سروى در « مناقب » « 1 » آورده : كه آن حضرت در ابتداى خلافتش در مدينه به منبر رفت و به ياران و شيعيان خود فرمود : ميان صفها گردش كنيد و به مردم بگوييد آيا كسى از خلافت من ناراضى است ؟\r\nدر اين هنگام فرياد مردم بلند شده همگى به يك صدا گفتند : « خدايا ! ما از پيامبرت و پسر عمّش راضى و خشنود هستيم و فرمانشان را به جان و دل مىپذيريم » .\r\nآنگاه امام - عليه السلام - به عمار فرمود : اى عمار برخيز ! و در بيت المال برو و به هر نفر سه دينار بده و براى خودم نيز سه دينار بياور .\r\nعمار با ابو الهيثم و گروهى ديگر از مسلمانان به طرف بيت المال رفته و حضرت نيز از منبر پايين آمد و رهسپار مسجد قبا گرديد و در آنجا به نماز و نيايش و دعا مشغول شد . عمار با همراهانش وارد بيت المال شده و سيصد هزار دينار در آن يافتند و تعداد مردم را نيز صد هزار نفر . ( هر نفرى سه دينار ) . در اين هنگام عمار به حاضران رو كرده و گفت : به خدا سوگند آن حضرت نه از تعداد مردم اطلاعى داشته و نه از مقدار دينارها ، و اين خود نشانه و آيتى است كه حقانيت او را اثبات نموده بر شما واجب مىكند ، مطيع و فرمانبردار او باشيد . از آن ميان طلحه و زبير و عقيل از گرفتن دينارها امتناع ورزيدند « 2 » .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 419 ، فى اخباره ( ع ) بالغيب .\r\n( 2 ) - ابن ابى الحديد در شرح نهج البلاغه از ابو هريره نقل كرده كه مىگويد : هشتصد هزار درهم از ابو موسى اشعرى نزد عمر آوردم ، عمر گفت : چقدر پول آورده‌اى ؟ گفتم : هشتصد هزار درهم . عمر چند بار با تعجب گفت : هشتصد هزار درهم ! آنگاه به من گفت : واى بر تو ! هشتصد هزار درهم چقدر است ؟ گفتم : صد هزار درهم و صد هزار درهم . . . و هشت دفعه آن را تكرار كردم . پس مبلغ در نظر عمر مهم و زياد آمد .\r\nشرح نهج البلاغه ، ابن ابى الحديد ، ج 3 ، ص 113 ، در ذيل خطبه : للّه بلاد فلان .\r\n","page_name":" 160 ","page_number":160},
  {"content":"\r\n\r\n\r\n5 - تبديل يك هشتم به يك نهم\r\n( 1 ) حضرت امير - عليه السلام - بر منبر خطبه مىخواند ، مردى از آن حضرت - عليه السلام - پرسيد ؛ شخصى وفات كرده و زنى و پدر و مادرى و دو دختر از خود بر جاى نهاده ، سهم زن چقدر مىشود ؟\r\nحضرت فرمود : يك هشتم او به يك نهم مبدّل گرديد . و اين مسأله به « مسألهء منبريه » شهرت يافت .\r\n( سروى ) در بيان تبديل يك هشتم به يك نهم مىگويد : سهم پدر و مادر ، يك سوم است و سهم دو دختر دو سوم و سهم زن يك هشتم . و روشن است كه در اين صورت فرض مسأله از واحد صحيح زيادتر بوده ، بنابراين مخرج از روى 27 تقسيم مىگردد و به ترتيب 3 از 27 براى زن ، و 16 از 27 براى دو دختر و 8 از 27 براى پدر و مادر بطور مساوى « 1 » . « 2 »\r\n\r\n6 - مسألهء ديناريه\r\n( 2 ) زنى نزد حضرت امير المؤمنين - عليه السلام - آمده و در حالى كه آن حضرت يك پاى مبارك را در ميان ركاب اسب گذارده بود مسألهء خود را چنين شرح داد : برادرم\r\n\r\n\r\n","description":"","footnote":"\r\n( 1 ) - مناقب ، سروى ، ج 2 ، ص 268 .\r\n( 2 ) - توضيح : چون فرض مسأله 8 / 1 از واحد صحيح زيادتر شده پس از هر سهمى به نسبت كاسته گرديده و مخرج از روى 27 تقسيم شده ، و در نتيجه سهم زن 27 / 1 از 8 / 1 كم شده و به 9 / 1 تبديل يافته و سهم پدر و مادر 27 / 1 و سهم دو دختر 27 / 2 كم شده و به ترتيب به 27 / 8 و 27 / 16 مبدل شده‌اند ( مترجم ) .\r\nو روشن است كه پاسخ مسأله طبق عقيدهء عامه داده شده بر مبناى « عول » ( يعنى زيادى سهام از اصل تركه و وارد ساختن نقص بر تمام ورثه ) . و چون « عول » در مذهب شيعه صحيح نيست از اين جهت ابن شهر آشوب در ذيل روايت گفته كه پاسخ آن حضرت يا بطور استفهام بوده نه حكمى جزمى ، يا بنا به گفتهء خلفاى سابق بوده ( از جهت تقيه ) ، و يا اينكه سائل ، پاسخ مسأله را طبق رأى كسانى خواسته كه قائل به « عول » بوده‌اند . ( مؤلف ) .\r\n","page_name":" 161 ","page_number":161},
  {"content":"\r\n\r\nوفات كرده و ششصد دينار از خود بر جاى گذاشته است و ورثهء او بر من ستم نموده و تنها يك دينار به من داده‌اند .\r\nامام - عليه السلام - در پاسخش فرمود : مگر برادرت دو دختر نداشته ؟\r\nزن : بله .\r\nفرمود : سهم آنان دو سوّم تركه است كه چهارصد درهم مىشود ، يك برادر مادرى هم داشته كه سهم او يك ششم تركه است كه صد دينار مىشود ، زنى هم داشته كه سهمش يك هشتم تركه است كه 75 دينار مىشود ، دوازده برادر نيز داشته هر كدام دو دينار ، و باقيماندهء تركه كه يك دينار است سهم تو مىباشد و آنگاه پاى ديگر را در ركاب گذارده به طرف مقصد حركت كرد ، و اين مسأله به مسألهء « ديناريه » شهرت يافت « 1 » . « 2 »\r\n\r\n7 - پاسخ تو را مىدانم\r\n( 1 ) امير المؤمنين - عليه السلام - بر منبر خطبه مىخواند ، در خطبه‌اش مىفرمود :\r\n« سلونى قبل ان تفقدونى ؛ از من بپرسيد پيش از آن كه مرا نيابيد » .\r\nدر اين هنگام مردى برخاست و گفت : يا على ! مرا از شمارهء موهاى سر و ريشم آگاه كن .\r\nعلى - عليه السلام - : به خدا سوگند حبيبم رسول خدا - صلّى اللّه عليه و آله - پاسخ اين پرسشت را به من فرموده و اگر اثبات آن دشوار نبود تو را از آن خبر مىدادم ، و براى اين كه بدانى پاسخ اين سؤالت را مىدانم از موضوع ديگرى تو را آگاه\r\n\r\n\r\n","description":"","footnote":"\r\n( 1 ) - پاسخ اين مسأله نيز بر مبناى تعصيب ( يعنى دادن زيادى تركه از ذوى السهام به طبقهء دوم ) كه عامه به آن معتقدند داده شده ، و آن بنا بر مذهب شيعه باطل است . و پاسخ آن حضرت ( ع ) طبق رأى خلفاى سابق بوده ؛ زيرا شرايط ايجاب نمىكرده كه آن حضرت اين بدعت را و همچنين بدعتهاى ديگرشان را از قبيل انكار متعهء حج و متعهء زنان و سوگند بر طلاق و عتاق تغيير دهد .\r\n( مؤلف ) .\r\n( 2 ) - مناقب ، سروى ، ج 2 ، ص 269 .\r\n","page_name":" 162 ","page_number":162},
  {"content":"\r\n\r\nمىسازم . در خانهء تو فرزندى هست كه پسر دختر پيامبر - صلّى اللّه عليه و آله - را خواهد كشت « 1 » .\r\n\r\n8 - مدت خواب اصحاب كهف\r\n( 1 ) مردى يهودى از امير المؤمنين - عليه السلام - از مقدار خواب اصحاب كهف پرسش نمود . امام - عليه السلام - بر طبق آيهء شريفهء قرآن : «  وَ لَبِثُوا فِي كَهْفِهِمْ ثَلاثَ مِائَةٍ سِنِينَ وَ ازْدَادُوا تِسْعاً  ؛ « 2 » و آنها در كهف كوه سيصد سال ، نه سال هم زيادتر درنگ كردند » به او پاسخ داد .\r\nيهودى گفت : ما در كتاب آسمانيمان سيصد سال يافته‌ايم .\r\nامام - عليه السلام - فرمود : سال شما شمسى است ، و از ما قمرى است « 3 » .\r\nمؤلّف : گفته شده كه سال شمسى نزد يهود 365 روز مىباشد بنابراين در سيصد سال شمسى نه سال قمرى اضافه مىشود بدون كم و زياد . و نيز اخبارى در اين باب از عترت طاهرين آن حضرت - عليهم السلام - وارد شده چنانچه از امام صادق - عليه السلام - نقل شده كه آن حضرت دربارهء مردى كه با ديگرى قرارداد بسته بود چاهى به عمق ده قامت و اجرت ده درهم برايش حفر كند و آن مرد تنها به مقدار يك قامت حفر كرده خواست اجرت خود را بگيرد فرمود : ده درهم به پنجاه و پنج سهم تقسيم مىشود ، قامت اول يك سهم ، قامت دوم دو سهم كه به ضميمهء اول مىشود سه سهم . قامت سوم سه سهم كه به اضافهء اول و دوم مىشود شش سهم و . . . « 4 » و فلسفهء اين تقسيم اين است كه حفر زمين هر چه پائين‌تر رود دشوارتر مىگردد و به نسبت دشواريش آن حضرت - عليه السلام - اجرتش را قسمت كرده\r\n\r\n\r\n","description":"","footnote":"\r\n( 1 ) - ارشاد ، مفيد ، در ضمن اخبار مغيبهء آن حضرت . و نيز خبر را ابن بابويه و ابن قولويه نقل كرده‌اند با تعيين اين كه سائل سعد بن ابى وقاص بوده كه پسرش عمر بن سعد است ( مؤلف )\r\n( 2 ) - سورهء كهف ، آيهء 24 .\r\n( 3 ) - تفسير مجمع البيان .\r\n( 4 ) - فروع كافى ، كتاب القضاء ، باب النوادر ، حديث 3 .\r\n","page_name":" 163 ","page_number":163},
  {"content":"\r\n\r\nاست . آرى ، و اساس در علم فرائض و حساب نيز امير المؤمنين - عليه السلام - بوده و دوست و دشمن اين دانش را از او فرا گرفته‌اند ، چنانچه در تاريخ طبرى آمده كه حارث همدانى از جمله شاگردان برجسته و ممتاز آن حضرت در علم فقه و فرائض و حساب بوده و شعبى مىگويد : من اين دانش را نزد حارث شاگردى كرده‌ام .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nفصل هفدهم هيئت و نجوم\r\n\r\n1 - جوّ\r\n( 1 ) هنگامى كه حضرت امير - عليه السلام - خواست به جنگ صفين رود ، اين دعا را كه مشتمل بر چگونگى آفرينش آسمان و زمين و حكمت قرار دادن كوههاست انشاء فرمود : « اللهم رب السقف المرفوع ، و الجوّ المكفوف ، الّذى جعلته مغيضا للّيل و النهار . . . » .\r\n« بار خدايا ! اى پروردگار آسمان بلند ! و جوّ محفوظ از انتشار ، كه قرار داده‌اى آن ( جوّ ) را محلّ فرو رفتن شب و روز . . . » « 1 » .\r\nشهرستانى در كتاب « الهيئة و الاسلام » « 2 » آورده : منظور از « جوّ مكفوف » اين است كه جوّ با آن كه به خودى خود اقتضاى پراكندگى و انتشار دارد از آثار قدرت خداى تواناست كه آن را در جاى معيّنى نگهدارى نموده است .\r\nو نيز در شرح « الذي جعلته مغيضا لليل و النهار » مىگويد : كلمهء « مغيض » به معناى جائى است كه آب را مىمكد و آن را به خود جذب مىنمايد ، و گويا آن\r\n\r\n\r\n","description":"","footnote":"\r\n( 1 ) - نهج البلاغه ، خطبهء 166 .\r\n( 2 ) - الهيئة و الاسلام ، ص 51 .\r\n","page_name":" 165 ","page_number":165},
  {"content":"\r\n\r\nحضرت ( بطور استعاره ) شب و روز را به معناى نور و تاريكى قرار داده و چنين فرموده : « خدايا ! تو نور و ظلمت را در جوّ فرو برده‌اى و در اثر فرو رفتن نور در جوّ ، شب به وجود آمده ، و در اثر فرو رفتن تاريكى در جوّ روز پديد آمده است » كه آن حضرت چنين فرض نموده كه هوا نور و ظلمت را مكيده و بلع مىنمايد و هم اكنون پس از گذشتن قرنهاى زياد دانشمندان علم هيئت به وسيلهء آلات مجهز « طيف نما » و يا « اسپكترسكوپ » ديده‌اند كه جوّ بر اثر اقتضاء و احتياجش مقدارى از نور را مىمكد و بقيّه‌اش را براى ما برمىگرداند . و حقّا كه اين كشف علمى هزار در از علم و اسرار فيزيكى به روى آنها گشوده است . و ليكن باب مدينة العلم - كه مقصودم على - عليه السلام - است - بنا بر روايات صحيحه پيامبر خدا - صلّى اللّه عليه و آله - هزار در از علم به او آموخته كه از هر درى هزار در گشوده مىشود ، و بسا اين فرمايشات معجزه‌آسا از آثار و فروع اين درها بوده كه دانشمند محقّق از آنها هزار در كشف مىكند ، و به خدا سوگند كه كسى كه در سخنان نورانى آن حضرت - عليه السلام - دقت و تأمل نمايد ، در صورتى كه بر فنون فلسفه احاطه و تسلّط داشته باشد چشمه‌هايى از حكمت و دانش به روى او مىجوشد ، و به صدق گفتار آن كسى كه دربارهء آن حضرت - عليه السلام - گفته : « كلام على - عليه السلام - پائين‌تر از كلام خالق و برتر از كلام مخلوقين است » پى مىبرد .\r\n\r\n2 - حركت زمين\r\n( 1 ) و نيز آن حضرت - عليه السلام - در ضمن خطبهء 202 « نهج البلاغه » در بيان حكمت آفرينش كوهها مىفرمايد : « . . . فسكنت على حركتها من ان تميد باهلها ، او تسيخ بحملها او تزول عن مواضعها . . . ؛ ساكن شد زمين با حركاتى كه دارد از اين كه اهل خود را مضطرب كند ، و يا آنان را فرو برد - به واسطهء نرمى زمين و سنگينى آن اشياء - يا از مواضع خود بر طرف شود » .\r\nدر كتاب « الهيئة و الاسلام » آمده : « اين دو جمله از خطبه ، دو دليل روشن هستند بر حركت انتقالى زمين ، در صورتى كه لفظ « على » در فقرهء اول به معناى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n« مع » باشد « 1 » و معناى « او تسيخ بحملها » اين است كه وجود كوههاى سنگين بر روى زمين سبب شده تا زمين اهل خود را فرو نبرد .\r\nو در تفسير « او تزول عن مواضعها » آورده : ظاهر اين كلام اين است كه زمين داراى حركاتى است در مدار خود ؛ زيرا زمين بنا بر آنچه كه متأخرين قائلند داراى مواضع بىشمارى است كه همه در مدار معين در مقابل بروج دوازده‌گانه است پس بنابراين ، تفسير « على حركتها » تمام مىشود با حركت انتقالى ساليانه و اين كه كوهها و ريشه‌هاى كوهها حافظ هيئت اجزاء زمين هستند و مانع مىشوند از تفرق و اضطراب زمين و بر طرف شدنش از مواضع خاصه‌اى كه در فلك مخصوصش دارد .\r\nدقت كنيد ، كه آن حضرت براى زمين مواضعى معرفى نموده و پرواضح است كه بنا بر هيئت قديم كه قائل به مركزيت و سكون زمين بوده‌اند اين فرمايش حكمت‌آميز هرگز معناى صادقى نداشت ؛ زيرا چيزى كه ساكن باشد تنها يك موضع دارد نه مواضعى .\r\n\r\n3 - حركات زمين\r\n( 1 ) و نيز در ضمن خطبهء 90 « نهج البلاغه » مىفرمايد : « . . . و عدّل حركاتها بالرّاسيات من جلاميدها ؛ خداوند حركات زمين را به وسيلهء كوهها و اجسام سنگين تعديل نمود » .\r\nشهرستانى در شرح اين جمله آورده : « ظاهر اين كلام اين است كه كوههاى سنگين و سنگهاى سخت سبب شده كه زمين به واسطهء عروض حركات گوناگون مضطرب نشود ، و نيز در اثر تعارض جاذبه‌ها و دافعه‌ها تعادل خود را از دست ندهد » و سپس مىگويد : دانشمندان قرن ما حركتهاى زيادى براى زمين قائل\r\n\r\n\r\n","description":"","footnote":"\r\n( 1 ) - استعمال لفظ « على » به معناى « مع » شايع است ، مانند قول خداى تعالى : «  الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ  » كه به معناى « مع الكبر » مىباشد . و نيز اين آيهء شريفه : «  وَ يُطْعِمُونَ الطَّعامَ عَلى حُبِّهِ . . .  » كه به معناى « مع حبّه » مىباشد ( الهيئة و الاسلام ، ص 80 ) .\r\n","page_name":" 167 ","page_number":167},
  {"content":"\r\n\r\nشده‌اند كه مشهورترين آنها پنج حركت است ؛ و « فيلكس ورنه » فرانسوى ، از دانشمندان يازده حركت براى زمين نقل كرده است ، و من هشت حركت را از آنها انتخاب كرده و مىنگارم :\r\n1 - حركت محورى شبانه روزى .\r\n2 - حركت ساليانه و انتقالى زمين به دور خورشيد .\r\n3 - حركت اقبالى .\r\n4 - حركت نقطهء اوج و حضيض كرهء زمين .\r\n5 - حركت تقديم اعتدال پاييزى و بهارى .\r\n6 - حركت ارتعاشى قمرى .\r\n7 - حركت ارتعاشى شمسى .\r\n8 - حركت تبعى « 1 » .\r\n\r\n4 - مه و خورشيد و فلك\r\n( 1 ) امير المؤمنين - عليه السلام - در ضمن خطبهء « اشباح » ، در بيان حكمت آفرينش خورشيد و ماه مىفرمايد « . . . و جعل شمسها آية مبصرة لنهارها ، و قمرها آية ممحوة من ليلها » .\r\n« . . . و خورشيد آسمان را نشانهء روشنىبخش روز و ماه را نورى كمرنگ براى ( زدودن شدت تيرگى ) شبها قرار داد » .\r\nامام صادق - عليه السلام - به مفضّل مىفرمايد : « 2 » اى مفضل ! بينديش در طلوع و غروب آفتاب براى برپايى دولت روز و شب ، كه اگر طلوع آفتاب نبود تمام كارهاى عالم باطل مىشد مردم نمىتوانستند كار و كسب و فعاليتى داشته ما يحتاج زندگانى خود را تأمين نمايند و جهان سراسر ظلمانى مىشد . و مردم به سبب عدم\r\n\r\n\r\n","description":"","footnote":"\r\n( 1 ) - الهيئة و الاسلام ، ص 83 .\r\n( 2 ) - بحار ، ج 3 ، ص 112 ، 113 .\r\n","page_name":" 168 ","page_number":168},
  {"content":"\r\n\r\nاستفاده از زيبايى و صفاى نور لذتى از زندگانى نمىبردند ، و اين بر همه كس روشن است .\r\nحال در منافع غروب خورشيد تأمّل كن كه اگر آن نبود مردم آرامش و راحتى نداشتند با شدّت احتياج بدنهاى آنان به استراحت ، به منظور رفع خستگى بدن و تجديد قوا و برانگيخته شدن جهاز هاضمه براى هضم غذا و تنفيذ غذا به سوى اعضاى بدن . گذشته از اين كه زمين بر اثر دوام تابش خورشيد داغ شده و موجودات روى آن نيز از حيوان و نبات از بين مىرفتند .\r\n- تا اينكه فرمود : - بينديش در تابش ماه در شب تار و منافعى كه در بر دارد از جمله كمك به بعض كارها و مشاغل مردم از قبيل كشت زمين و خشت زدن و بريدن چوب و . . . كه در روز نتوانسته‌اند انجام دهند ، به علت ضيق وقت و يا شدّت حرارت آفتاب ، و نيز كمك به راه‌پيمايان در شب ، و طلوع آن را در بعض شبها قرار داد ، و نور آن را كمتر از نور خورشيد تا حكمتى كه براى پيدايش شب گفته شد محفوظ بماند . و در تصرف ماه بخصوص ، در هلالها و محاق آن و زيادتى و نقصان آن ، و نيز گرفتگى آن ، تنبه و توجه دادنى است به قدرت خالق و آفريدگار آن كه اين گونه تصرفات به منظور صلاح كار جهان در او نموده است ، چنان دلالتى كه عبرت‌گيرندگان عبرت مىگيرند .\r\n\r\n5 - آموختن نجوم\r\n( 1 ) سيد رضى ( ره ) در « نهج البلاغه » « 1 » آورده : هنگامى كه حضرت امير - عليه السلام - عازم بر جنگ با خوارج بود مردى از ياران آن حضرت خدمتش عرضه داشت : اوضاع نجوم و ستارگان دلالت بر نحوست و بدى دارد و بر تو مىترسم اگر امروز حركت كنى به مقصودت نرسى و بر دشمنت پيروز نگردى .\r\nامير المؤمنين - عليه السلام - به او فرمود : آيا گمان دارى كه تو ساعتهاى نيك و\r\n\r\n\r\n","description":"","footnote":"\r\n( 1 ) - خطبه ، 76 .\r\n","page_name":" 169 ","page_number":169},
  {"content":"\r\n\r\nبد را دانا هستى و در نتيجه مردم را به خوبيها و بديها رهنمون مىشوى ؟ كسى كه تو را در اين پندار تصديق كند قرآن را تكذيب نموده و از استعانت به خداى متعال در راه رسيدن به محبوب و دفع مكروه بىنياز مىشود و شايسته است كه عمل كنندگان به قول تو ، تو را حمد و ستايش كنند نه پروردگارشان را ؛ زيرا اين تو هستى كه آنان را به خوشيها و خوبيها رسانده‌اى و از صدمه‌ها و زيانها ايمن گردانده‌اى . و آنگاه به مردم رو كرده و فرمود : بر حذر باشيد از آموختن نجوم ! مگر به منظور استفاده در راههاى زمين يا دريا ؛ زيرا ياد گرفتن آن در غير اين صورت به كهانت دعوت مىكند ، و منجم مانند كاهن است ، و كاهن مانند ساحر و ساحر مانند كافر ، و كافر در آتش است . و سپس فرمود : اى مردم ! با نام خدا به سوى مقصد حركت كنيد .\r\nمؤلف : آنچه كه از اين گفتار امام و نيز سخنان اهل بيت معصومينش - عليهم السلام - استفاده مىشود ، اين است كه ستارگان علائمى هستند از بعض حوادث و پديده‌ها نه آن كه بطور استقلال مؤثر در وقوع وقايع و پديده‌ها باشند ، و البته مىتوان آثار شوم آنها را با صدقه دادن و دعا و تضرع به درگاه خداوند مدبّر و مسخّر آنها بر طرف نمود .\r\nچنانچه ابن اسباط از امام صادق - عليه السلام - نقل كرده كه آن حضرت فرمود :\r\n« من با مردى ستاره‌شناس در قطعه زمينى شريك بوديم ، اخترشناس تقسيم زمين را به تأخير مىانداخت تا به خيال خودش او در ساعتى نيك خارج شده و مرا در ساعتى بد بيرون برد تا قسمت بهتر نصيب او گردد . سرانجام به گمان خودش در چنين ساعتى خارج شديم و زمين را تقسيم كرديم و اتفاقا قسمت بهتر سهم من شد ، منجم حيرت‌زده دست بر دست مىزد و مىگفت : من تا كنون مانند چنين روزى نديده بودم ؛ زيرا من ستاره‌شناس هستم و تو را در ساعتى شوم و خودم را در ساعتى نيك بيرون آوردم و حال مىبينم قطعهء بهتر نصيب تو شده است !\r\nامام صادق - عليه السلام - به او فرمود : اينك براى تو حديثى نقل كنم : « پدرم از رسول خدا - صلّى اللّه عليه و آله - روايت كرده كه فرمود : هر كس بخواهد خداوند بديهاى روز را از او بر طرف سازد در اول روز به فقرا صدقه بدهد ، و هر كس بخواهد\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nخداوند بديهاى شب را از او بر طرف كند اول شب صدقه بدهد » . و من موقعى كه خواستم از خانه خارج شوم صدقه دادم . و بدان كه اين حديث من به مراتب از نجوم تو بهتر و سودمندترست « 1 » .\r\nآرى ، و كسى را كه خداوند درباره‌اش اراده و تقديرى نموده خبر دادن منجم و پيشگيريهاى خودش براى دفع آن خطر از او كمترين فايده و نتيجه‌اى به حالش نخواهد داشت . و در اين خصوص داستان فرعون و نمرود معروف است ، كه منجمين ويژهء فرعون به او خبر دادند كه مولودى در بنى اسرائيل به دنيا خواهد آمد كه تو و تخت و تاجت را نابود خواهد كرد ، فرعون به منظور جلوگيرى از اين خطر نوزادان بىگناه را سر بريد ، و جنايت را از حد گذراند ، ولى كيست و كدام انديشه است كه بتواند از دست تواناى قادر متعال جلوگيرى كند ، پس چنان شد كه يگانه دشمن موعود خود را در خانهء خويش پرورش داده و بزرگ نمود : «  فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً  ؛ « 2 » اهل بيت فرعون ( آسيه ) موسى را از دريا برگرفت تا در نتيجه دشمن و مايهء اندوه آل فرعون شود » .\r\nو در اين خصوص تاريخ ، وقايع بسيار زيادى را ثبت كرده كه اگر بخواهيم نقل كنيم به درازا خواهد كشيد ، و به قول معروف « مثنوى هفتاد من كاغذ شود » .\r\n\r\n\r\n","description":"","footnote":"\r\n( 1 ) - وسائل ، ج 6 ، باب 12 ، ابواب صدقه ، حديث 1 .\r\n( 2 ) - سورهء قصص ، آيهء 8 .\r\n","page_name":" 171 ","page_number":171},
  {"content":"\r\n\r\n\r\nفصل هيجدهم طبّ و بهداشت\r\n( 1 ) 1 - حضرت امير - عليه السلام - فرمود : به خوردن ماهى مداومت مكنيد ؛ زيرا بدن را آب و لاغر مىكند « 1 » .\r\n2 - خوردن گردو در گرماى شديد حرارت داخلى را تهييج ، و در بدن ايجاد دمل مىنمايد ، و خوردن آن در زمستان كليه‌ها را گرم و برودت را دفع مىكند « 2 » .\r\n3 - هرگاه مسلمان ضعيف شود گوشت و شير بخورد « 3 » .\r\n4 - با خوردن بنفشه حرارت تب را بشكنيد « 4 » .\r\n5 - نخوردن شام موجب ضعف و خرابى بدن مىشود « 5 » .\r\n6 - شير گاو دواست ، و نيز فرمود : پيه‌هاى گاو دردآور و روغن و شيرش شفابخش است « 6 » .\r\n\r\n\r\n","description":"","footnote":"\r\n( 1 ) - فروع كافى ، كتاب الاطعمه ، باب السمك ، حديث 5 .\r\n( 2 ) - فروع كافى ، ج 6 ، ص 340 ، حديث 1 .\r\n( 3 ) - فروع كافى ، ج 6 ، ص 316 ، حديث 2 .\r\n( 4 ) - فروع كافى ، ج 6 ، ص 522 ، حديث 11 .\r\n( 5 ) - فروع كافى ، ج 6 ، ص 317 ، حديث 8 .\r\n( 6 ) - فروع كافى ، ج 6 ، ص 337 ، حديث 1 .\r\n","page_name":" 172 ","page_number":172},
  {"content":"\r\n\r\n7 - كسى كه در اول صبح 21 دانه كشمش بخورد مريض نمىشود « 1 » .\r\n8 - سيب بخوريد كه معده را دبّاغى مىكند « 2 » .\r\n9 - خوردن گلابى قلب ناتوان را قوى و معده را پاكيزه مىكند « 3 » .\r\n10 - سعتر براى معده كرك مىشود مانند كركهاى حوله « 4 » .\r\n11 - در گرمابه بر پشت نخوابيد كه آن پيه كليه‌ها را آب مىكند ، و پاهاى خود را با سفال نساييد كه رگ جذام را تحريك مىنمايد « 5 » .\r\n12 - قبل از خوردن غذا نمك بخوريد ، اگر مردم خواص نمك را مىدانستند آن را بر ترياق مجرب مقدم مىداشتند « 6 » .\r\n13 - طول دادن نشستن به هنگام تخلى بواسير مىآورد « 7 » .\r\n14 - غدّه‌ها را از گوشت بيرون بياوريد كه خوردن آنها رگ جذام را تحريك مىكند « 8 » .\r\n15 - در برابر خورشيد قرار نگيريد كه رنگ بدن را متغير ، لباس را پوسيده و بيمارى پنهان را آشكار مىسازد « 9 » .\r\n16 - خوردن غذاهاى رنگارنگ و متنوع شكم را بزرگ و اليه‌ها را سست مىكند « 10 » .\r\nو نيز امام صادق - عليه السلام - به پيرمردى كه به علت افتادن دندانهاى پيشينش\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 351 ، حديث 1 .\r\n( 2 ) - فروع كافى ، ج 6 ، ص 357 ، حديث 11 .\r\n( 3 ) - فروع كافى ، ج 6 ، ص 357 ، حديث 1 .\r\n( 4 ) - فروع كافى ، ج 6 ، ص 375 ، حديث 1 .\r\n( 5 ) - فروع كافى ، كتاب الزى ، باب الحمام ، حديث 19 .\r\n( 6 ) - فروع كافى ، ج 6 ، ص 326 ، حديث 4 .\r\n( 7 ) - خصال باب الواحد ، حديث 65 .\r\n( 8 ) - فروع كافى ، ج 6 ، ص 254 ، حديث 5 .\r\n( 9 ) - خصال ، باب الثلاثة ، حديث 44 .\r\n( 10 ) - فروع كافى ، ج 6 ، ص 317 ، حديث 8 .\r\n","page_name":" 173 ","page_number":173},
  {"content":"\r\n\r\nقادر بر اداى حروف بطور صحيح نبود فرمود : بر تو باد به خوردن تريد كه آن سازگار است و بپرهيز از خوردن چربى كه با پيرى نمىسازد « 1 » .\r\nو روايت شده كه آن حضرت - عليه السلام - دربارهء اهميت علم طب فرموده :\r\n« العلم علمان علم الاديان و علم الابدان « 2 » ؛ دانش بر دو گونه است : دانش دين و دانش بدن » .\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 335 ، حديث 5 .\r\n( 2 ) - اين تعبير از رسول خدا ( ص ) نقل شده ، و آنچه از امير المؤمنين ( ع ) در اين باره آمده چنين است : قال امير المؤمنين ( ع ) العلوم اربعة : « الفقه للاديان ، و الطب للابدان و النحو للّسان و النجوم لمعرفة الازمان » ( بحار ، ج 1 ، ص 218 ) .\r\n","page_name":" 174 ","page_number":174},
  {"content":"\r\n\r\n\r\nفصل نوزدهم كيميا و صنعت\r\n\r\n1 - صنعت\r\n( 1 ) از امير المؤمنين - عليه السلام - از صنعت پرسيدند ؛ فرمود : آن در رديف نبوت است ، و مردم در ظاهر آن سخن مىگويند ، و من به خدا سوگند از ظاهر و باطن آن آگاهم ، به خدا سوگند آن چيزى جز آب خشكيده و هواى راكد و آتش گردش‌كننده و زمين روان و جارى نيست . « 1 » « 2 »\r\n\r\n\r\n","description":"","footnote":"\r\n( 1 ) - متن روايت چنين است : فى المناقب سئل امير المؤمنين ( ع ) عن الصنعة فقال : هى اخت النبوة ، و عصمة المروة ، و الناس يتكلمون فيها بالظاهر ، و انا اعلم و اللّه ظاهرها و باطنها ، ما هى و اللّه الّا ماء جامد ، و هواء راكد ، و تار جائلة ، و ارض سائله .\r\nشايد مقصود از فقرهء اوّل صنعت ذوب فلزات باشد كه مذاب آنها را به صورت قطعات مختلف درمىآورند ، كه يكى از صنايع بسيار مهم عصر حاضر است .\r\nو دوم نيز گازها و يا هواى راكدى باشد كه در بعض از صنايع به كار گرفته مىشود ( مانند يخچال ، كولر ، چرخ اتومبيل . . . ) و سوم نيز اشاره به جريان برق و چهارم نيز اشاره به نفت و فراورده‌هاى مربوط به آن باشد .\r\n( 2 ) - مناقب ، سروى ، ج 1 ، ص 274 .\r\n","page_name":" 175 ","page_number":175},
  {"content":"\r\n\r\n\r\n2 - كيميا\r\n( 1 ) از حضرت امير - عليه السلام - از وجود كيميا پرسيدند ؛ آن حضرت فرمود : كيميا بوده و هست و خواهد بود .\r\nپرسيدند ؛ صنعت آن چگونه است ؟\r\nفرمود : از جيوهء روان ، و سرب و زاج و آهن زنگ زده و زنگار مس سبز . . . بعضى گفتند : فهم ما به اين نمىرسد . فرمود : بعض اجزايش را زمين و آب قرار دهيد . . .\r\nعرضه داشتند : براى ما بيشتر توضيح دهيد . فرمود : همين مقدار بس است ؛ زيرا حكماى پيشين بيش از اين نگفته‌اند تا مردم آن را بازيچه نگيرند « 1 » « 2 » .\r\nكلينى ( ره ) در « كافى » « 3 » از ابو حمزه ثمالى نقل كرده كه مىگويد : به همراه امام صادق - عليه السلام - از بازار مسگران مىگذشتيم . من خدمت آن حضرت - عليه السلام - عرضه داشتم فدايت شوم ! اصل اين مس چيست ؟ فرمود : نقره است كه زمين آن را تباه نموده به صورت مس درآمده است ، و اگر كسى بتواند فساد آن را بگيرد از آن بهره‌مند مىگردد .\r\nو از ابن خلكان نقل شده : « جابر بن حيان كتاب بزرگى در حدود هزار صفحه در صنعت كيميا نگاشته كه مشتمل بر پانصد رساله از امام صادق - عليه السلام - در اين زمينه مىباشد » . و نيز جرجى زيدان مىگويد : « كه جابر بن حيان از شاگردان امام صادق نخستين كسى بوده كه اساس شيمى جديد را بنا نهاده است . »\r\n\r\n\r\n","description":"","footnote":"\r\n( 1 ) مناقب ، سروى ، ج 1 ، ص 274 .\r\n( 2 ) گرچه اعتبار اين روايت از حيث سند معلوم نيست ، اما وجود كيميا را هم نمىتوان وهمى و خيالى دانست ، و ندانستن دليل بر نبودن نيست ، و جابر بن حيان شاگرد امام صادق ( ع ) شيميدان معروف در كتابى به نام « الرحمه » كه در صنعت كيميا نگاشته فصلى در چگونگى تبديل فلزها به طلا آورده است . و همچنين محمد بن زكرياى رازى طبيب و كيمياگر معروف ايرانى در اين باره مطالعات و تجربيات وسيعى داشته است ( مترجم )\r\n( 3 ) - فروع ، كافى ، ج 5 ، ص 307 ، حديث 15 .\r\n","page_name":" 176 ","page_number":176},
  {"content":"\r\n\r\n\r\nفصل بيستم خط و خياطى\r\n\r\n1 - خط\r\n( 1 ) حضرت امير - عليه السلام - به منشى خود عبيد اللّه بن ابى رافع فرمود : در دواتت ليقه بگذار زبانهء قلمت را طولانى گردان ، بين سطرهايت فاصله بينداز ، و حروفت را نزديك هم بنويس ، زيرا رعايت اين نكات بر زيبايى خط مىافزايد « 1 » .\r\nدر « مناقب » آورده : هنگامى كه زيد كلمهء « تابوت » را نزد على - عليه السلام - قرائت كرد ، آن حضرت به او فرمود : در نوشتن آن را « تابوت » بنويس ، پس چنين كرد « 2 » .\r\nو نيز آن حضرت - عليه السلام - به كاتب خود فرمود : روى زمين بنشين ، و قلم را با انگشتانت بگير و چشمانت را در صورتم قرار ده تا اين كه هيچ سخنى نگويم جز اين كه آن را در قلبت بسپارى « 3 » .\r\n\r\n\r\n","description":"","footnote":"\r\n( 1 ) - نهج البلاغه ، حكمت 315 .\r\n( 2 ) - مناقب ، سروى ، ج 1 ، ص 267 .\r\n( 3 ) - طبقات النحاة السيوطى .\r\n","page_name":" 177 ","page_number":177},
  {"content":"\r\n\r\n\r\n2 - خياطى\r\n( 1 ) ابى النوار مىگويد : امير المؤمنين - عليه السلام - در كنار خياطى ايستاده به او فرمود : نخ خياطيت را سخت و محكم كن ، و بخيه‌ها را ريز و ظريف و نزديك هم بدوز « 1 » .\r\n\r\n\r\n","description":"","footnote":"\r\n( 1 ) - تذكره ، سبط بن جوزى ، ص 116 .\r\n","page_name":" 178 ","page_number":178},
  {"content":"\r\n\r\n\r\nفصل بيست و يكم استنباط حكم از آثار طبيعت\r\n\r\n1 - تشخيص فرزند\r\n( 1 ) مردى دو كنيز داشت ، اتفاقا هر دو با هم فرزند زاييدند ، يكى پسر و ديگرى دختر ، كنيزى كه دختر زاييده بود دخترش را در جاى پسر خوابانيده و پسر را در آغوش گرفت و گفت : پسر فرزند من است ، مادر پسر هم مىگفت : پسر فرزند من است . اين قضيه در عهد خلافت امير المؤمنين - عليه السلام - اتفاق افتاده بود .\r\nخصومت به نزد آن حضرت بردند . امام - عليه السلام - دستور داد شير آنها را بسنجند و فرمود : شير هر كدام كه سنگين‌تر است پسر از اوست « 1 » .\r\nو بعضى از مورخين قضيهء ديگرى از آن حضرت شبيه به همين قضيه در زمان خلافت عمر نقل كرده‌اند ، چنانچه در كتاب « التشريف بالمنن . . . » على بن طاووس آمده :\r\nشريح قاضى مىگويد : زمانى كه از سوى عمر قاضى بودم روزى مردى به نزد من آمد و گفت : شخصى دو زن يكى آزاد و ديگرى كنيز نزد من به وديعت گذارده و\r\n\r\n\r\n","description":"","footnote":"\r\n( 1 ) - تهذيب ، ج 6 ، ص 315 ، حديث 80 .\r\n","page_name":" 179 ","page_number":179},
  {"content":"\r\n\r\nمن در خانه‌اى از آنان نگهدارى مىكردم ، بامداد امروز كه به سراغشان رفتم ديدم هر دو ، فرزند زاييده‌اند يكى پسر و ديگرى دختر ، هر كدام ، پسر را ادعا مىكنند ، اكنون بايد قضاوت كنى .\r\nشريح مىگويد : حكمش را ندانستم ، از اين رو نزد عمر رفته ماجرا را براى او نقل كردم .\r\nعمر گفت : چگونه داورى كرده‌اى ؟\r\nشريح : هيچ ، اگر مىدانستم كه نزد تو نمىآمدم .\r\nپس عمر اصحاب پيامبر - صلّى اللّه عليه و آله - را گرد آورد ، و من به دستور وى داستان را برايشان شرح دادم . عمر پيرامون مسأله با آنان به گفتگو پرداخت . آنها همه حكم مسأله را به من و عمر رد مىكردند .\r\nعمر گفت : من مرجع و پناهگاه اين مشكل را مىشناسم .\r\nحضار : گويا مقصودت على بن ابى طالب است ؟\r\nعمر : آرى .\r\nحضار : به نزد او بفرست بيايد .\r\nعمر : چنين نخواهم كرد او دانشمندى است بزرگ و از طرف هاشم نيز داراى شخصيتى برجسته ، برخيزيد به خانه‌اش برويم .\r\nشريح مىگويد : همگى به سوى خانهء على - عليه السلام - حركت كرديم ، پس آن حضرت - عليه السلام - را ديديم كه در باغستان خود مشغول بيل زدن و كشاورزى بود و اين آيه را با خود زمزمه مىكرد :\r\n«  أَ يَحْسَبُ الْإِنْسانُ أَنْ يُتْرَكَ سُدىً  ؛ آيا انسان مىپندارد كه واگذاشته مىشود مهمل ؟ ! » و پيوسته اشك مىريخت ، و پس از چند لحظه كه آرام شد عمر با همراهانش از آن حضرت اجازهء حضور طلبيدند . على - عليه السلام - خود به نزد آنان آمد و پيراهنى به تن داشت كه بيخ آستينش دونيم شده بود ، و آنگاه به عمر رو كرده و فرمود : براى چه كارى آمده‌اى ؟\r\nعمر : مشكلى پيش آمده است .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nشريح داستان را بازگو كرد . على - عليه السلام - به شريح فرمود : چگونه حكم كرده‌اى ؟\r\nشريح : حكمش را ندانسته‌ام .\r\nآن حضرت - عليه السلام - با دست مبارك مقدارى خاك از زمين برداشت و فرمود :\r\nحكم اين مسأله از برداشتن اين خاكها هم آسانتر است . پس آن دو زن را احضار نموده و ظرفى نيز طلبيد و ظرف را به يكى از آنان داده به وى فرمود : در آن شير بدوش ، و چون مقدارى شير دوشيد حضرت آن را وزن كرد و سپس ظرف را به ديگرى داده و او نيز به همان اندازه شير دوشيد و حضرت آن را وزن نمود و آنگاه به زنى كه شيرش سبكتر بود فرمود : دخترت را بردار ! و به ديگرى فرمود : پسرت را بردار ! و در اين موقع به عمر رو كرده و فرمود : مگر نمىدانى خداوند زن را از نظر جسمى و فكرى پايين‌تر از مرد آفريده و ميراثش را نيز كمتر قرار داده و همچنين شيرش را سبكتر از شير پسر ؟ عمر گفت : يا على ! خلافت كه حق تو بود خواست به تو برسد ولى قوم تو ابا داشتند .\r\nعلى ( ع ) : دم فرو بند ، «  إِنَّ يَوْمَ الْفَصْلِ كانَ مِيقاتاً  ؛ بدون ترديد روز جدا شدن مردم از يكديگر ( روز قيامت ) وعده‌گاه است » . ابن شهرآشوب قضيهء فوق را در ضمن قضاياى آن حضرت در زمان خلافت عمر نقل كرده و پس از آن مىگويد : « اطباء اين دستور را ملاك تشخيص پسر و دختر قرار داده‌اند » « 1 » . « 2 »\r\n\r\n2 - نشانهء بلوغ پسر\r\n( 1 ) حضرت امير - عليه السلام - فرمود : پسر به حدّ بلوغ و تلقيح نمىرسد مگر هنگامى\r\n\r\n\r\n","description":"","footnote":"\r\n( 1 ) - مناقب ، سروى ، قضاياه ( ع ) فى عهد الثانى ، ج 1 ، ص 498 .\r\n( 2 ) - نراقى در « خزائن » آورده : هرگاه بخواهى بدانى كه فرزند زن آبستن پسر است يا دختر ، مقدارى از شير او را در ظرفى قرار ده و بر آن آب بريز ، پس اگر شير بالاى آب قرار گرفت مولودش پسر است و گرنه دختر ، ( خزائن ، ص 113 ) .\r\n","page_name":" 181 ","page_number":181},
  {"content":"\r\n\r\nكه پستانهايش گرد ، و بوى زير بغلش استشمام گردد « 1 » .\r\nاسكافى در « نقض العثمانيه » آورده : على بن عبد اللّه بن عباس از پسرش يازده سال بزرگتر بوده « 2 » . و نيز ابن قتيبه در معارف آورده : عمرو بن عاص از پسرش عبد اللّه دوازده سال بزرگتر بوده است « 3 » .\r\n\r\n3 - رشد كودك\r\n( 1 ) على - عليه السلام - فرمود : نوزاد سالى چهار انگشت به انگشتان خودش رشد مىكند « 4 »\r\n\r\n4 - حيوان تخم‌گذار و بچه‌زا\r\n( 2 ) حضرت امير - عليه السلام - فرمود : هر حيوانى كه گوشهايش پنهان باشد تخم‌گذار است ، و هر حيوانى كه گوشهايش ظاهر باشد بچه‌زاست « 5 » .\r\n\r\n5 - آزمايش عنن\r\n( 3 ) مردى مدعى عنن بود ، على - عليه السلام - به او فرمود : روى زمين بول كن آنگاه به قنبر فرمود : ببين اگر بولش زمين را سوراخ كرده ادعايش دروغ است و گرنه راست گفته است « 6 » .\r\n\r\n6 - نوعى ديگر\r\n( 4 ) زنى مدعى بود شوهرش عنين است ، زن و شوهر از امير المؤمنين - عليه السلام -\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 46 ، حديث 3 .\r\n( 2 ) - شرح نهج البلاغه ، ابن ابى الحديد ، ج 3 ، ص 260 .\r\n( 3 ) - معارف ، ص 125 .\r\n( 4 ) - فروع كافى ، ج 6 ، ص 46 ، حديث 2 .\r\n( 5 ) - عيون ، ابن قتيبه ، ج 4 ، ص 88 .\r\n( 6 ) - عجائب القضايا ، قمى ، ص 72 ، حديث 69 .\r\n","page_name":" 182 ","page_number":182},
  {"content":"\r\n\r\nداورى خواستند ، آن حضرت به قنبر فرمود : دست مرد را بگير و به رودخانه ببر و بنگر اگر پس از داخل شدن در آب آلتش تغيير نكرد عنين است ، و اگر در آب ، آلتش جمع شده و كوتاه گرديد زن دروغ گفته و شوهر سالم است « 1 » .\r\n\r\n7 - تكيه بر دست\r\n( 1 ) زنى را نزد عمر آوردند ، شوهر زن ، مرد سالمندى بود كه پس از مواقعه با زن از دنيا رفته بود ، و زن باردار شده و پسر زاييده بود . پسران پيرمرد ( از زن ديگر ) بر زن ادّعاى زنا كرده بر آن گواهى دادند ( و بدين وسيله مىخواستند پسر زن را از ارث پدر محروم كنند ) . عمر دستور داد زن را سنگسار كنند ، اتفاقا امير المؤمنين - عليه السلام - از كنار زن عبور مىكرد ، چون نگاه زن به آن حضرت افتاد گفت : اى پسر عم رسول خدا ( ص ) كاغذى دارم .\r\nعلى - عليه السلام - فرمود : ببينم كاغذت را ، چون آن را مطالعه كرد به همراهان زن رو كرده و فرمود : اين زن تاريخ ازدواج با شوهر و تاريخ همبستر شدن با او و كيفيت آن را در اين ورقه يادداشت كرده زود باشيد او را برگردانيد .\r\nآنگاه روز ديگر آن حضرت - عليه السلام - كودكانى همسن و سال آن كودك جمع نموده و كودكان را با پسر زن به بازى مشغول ساخت ، و چون سرگرم بازى شدند به آنان فرمود : بنشينيد ! چون نشستند ، بر آنان بانگ زد برخيزيد . و در اين هنگام كه پسر زن خواست برخيزد بر دو دست تكيه زد ، امير المؤمنين از مشاهدهء اين حالت پسر را پيش خوانده او را از پدر ارث داد ، و بر تمام برادرانش حدّ افتراء جارى كرد ! عمر . حيرت زده گفت : يا على چه كردى ؟ حضرت فرمود : از تكيهء پسر بر دستها ، ضعف پيرمرد را دريافتم « 2 » .\r\n* * *\r\n\r\n\r\n","description":"","footnote":"\r\n( 1 ) - عجائب القضايا ، قمى ، ص 71 ، حديث 68 .\r\n( 2 ) - فروع كافى ، ج 7 ، ص 426 .\r\n","page_name":" 183 ","page_number":183},
  {"content":"\r\n\r\n\r\n8 - تدبير\r\n( 1 ) زنى كودك شش‌ماهه‌اش را در پشت بام تنها گذاشته بود ، كودك اندك اندك از پشت بام خارج شده در انتهاى ناودان قرار گرفت مادر كودك از ديدن اين صحنه سخت در اضطراب و تشويش شده هر تدبيرى كرد كه فرزند را نجات دهد نتوانست ، نردبان آوردند ولى آن هم نتيجه‌اى نداشت ؛ زيرا ناودان طولانى بود و با ديوار فاصلهء زيادى داشت . در اين موقع مادر گريه و زارى سر داد و طفل نيز گريه مىكرد .\r\nحضرت امير - عليه السلام - نزديك آمده لحظه‌اى به صورت كودك خيره شد و در آن هنگام كودك زمزمه‌اى كرد كه كسى معناى آن را نفهميد . پس على - عليه السلام - فرمود : كودكى همسن و سال او بياوريد ، و چون آوردند به دستور آن حضرت كودك را در پيش روى طفل قرار دادند . در اين موقع دو كودك به هم نگاه مىكردند و به رسم اطفال با هم حرف مىزدند . پس آن طفل از ناودان خارج شده و به پشت بام برگشت . پس چنان شادمانى و سرورى در مدينه روى داد كه تا آن زمان مانند آن ديده نشده بود « 1 » .\r\n\r\n9 - مبارزهء عقل و جنون\r\n( 2 ) تا دوران هيجده سالگى عقل و جنون در مبارزه هستند ، هيجده سال كه تمام شد هر كدام كه بيشتر باشد بر ديگرى غالب مىآيد « 2 » .\r\n\r\n10 - دستور\r\n( 3 ) به هنگام آميزش كم سخن گوئيد كه گاه موجب گنگى فرزند مىشود و در آن\r\n\r\n\r\n","description":"","footnote":"\r\n( 1 ) - فضائل ، ابن شاذان ، ص 59 .\r\n( 2 ) - بحار ، ج 1 ، ص 96 ، ابواب العقل و الجهل حديث 39 .\r\n","page_name":" 184 ","page_number":184},
  {"content":"\r\n\r\nموقع به درون عورت زن نگاه نكنيد كه سبب كورى فرزند مىگردد « 1 » .\r\n\r\n11 - غريزهء جنسى\r\n( 1 ) امير المؤمنين - عليه السلام - مىفرمود : خداوند شهوت را ده جزء آفريده ، نه قسمت آن را در زنان قرار داده و يك قسمت را در مردان ، و اگر خداوند حيا و عفت آنان را به اندازهء شهوتشان قرار نداده بود در نتيجه هر مردى نه زن داشت متعلق به او « 2 » .\r\n\r\n12 - تأثير آفتاب در بدن\r\n( 2 ) اگر در آفتاب مىنشينيد به خورشيد پشت كنيد ؛ زيرا كه آن بيمارى پنهان را آشكار مىكند « 3 » .\r\n\r\n13 - انتخاب زن شيرده\r\n( 3 ) در انتخاب زنى كه فرزند شما را شير مىدهد خوب دقت كنيد ؛ زيرا آن شير سبب پرورش و نشو و نموّ فرزندتان مىشود ، و اخلاق و روحيات زن شيرده در فرزند اثر مىگذارد « 4 » .\r\n\r\n14 - زيبايى\r\n( 4 ) با زنانى ازدواج كنيد كه چشمى درشت ، كف دستى بزرگ ، رنگى گندمى ، و ميانه‌اى بلند داشته باشند و اگر رضايت نداشتيد مهر شما به عهدهء من « 5 » .\r\n\r\n\r\n","description":"","footnote":"\r\n( 1 ) - تحف العقول ، ص 102 .\r\n( 2 ) - فروع كافى ، ج 5 ، ص 338 ، حديث 1 .\r\n( 3 ) - خصال ، ج 1 ، ص 110 .\r\n( 4 ) - فروع كافى ، ج 6 ، ص 144 ، حديث 10 .\r\n( 5 ) - فروع كافى ، ج 5 ، ص 335 ، حديث 2 .\r\n","page_name":" 185 ","page_number":185},
  {"content":"\r\n\r\nو در اين باره نيز كلياتى از عترت طاهرين آن حضرت - عليه السلام - وارد شده :\r\n( 1 ) 1 - حسين بن خالد مىگويد : از امام ( ابو الحسن ) پرسيدم روايتى از رسول خدا - صلّى اللّه عليه و آله - به ما رسيده كه « هر كس شراب نوشد تا چهل روز نمازش قبول نمىشود » .\r\nامام - عليه السلام - فرمود : صحيح است .\r\nعرض كردم : به چه علت چهل روز ، نه كم و نه زياد ؟\r\nامام فرمود : خداوند آفرينش انسان را اندازه‌گيرى نموده ، چهل روز به حالت نطفه ، و آنگاه علقه نيز چهل روز ، و پس از آن مضغه نيز چهل روز . . . پس كسى كه شراب نوشد تا چهل روز آن در « مشاش » او ( نرمهء سر استخوان كه مىتوان آن را جويد ) باقى مىماند به مقدار انتقال حالتهاى جنينى او . و آنگاه فرمود : و اين چنين است تمام غذاها و نوشيدنيهايى كه تناول مىكند « 1 » .\r\n( 2 ) 2 - از امام كاظم - عليه السلام - از مشتبه بودن خون حيض و خون بكارت زن سؤال شد . فرمود : مقدارى پنبه در فرج فرو مىبرد و پس از لحظه‌اى آهسته آن را بيرون مىآورد ، اگر خون ، تنها ظاهر پنبه را آلوده نموده باشد خون بكارت است و اگر در داخل آن نفوذ كرده و آن را خيس نموده باشد خون حيض است « 2 » .\r\n( 3 ) 3 - از امام صادق - عليه السلام - نقل شده كه فرمود : هرگاه ندانى ماهى مذكى يا ميته است - و ذكات او به اين است كه زنده از آب بيرون آورده شود - او را در آب بينداز ، پس اگر روى آب بر پشت قرار گرفت ميته است و اگر بر رو مذكى است .\r\nو نيز اگر قطعهء گوشتى ديدى و ندانستى از حيوان مذكى است يا مردار مقدارى از آن را روى آتش بگذار ، اگر منقبض و جمع شد مذكى است و اگر فروهشت و سست شد ميته است « 3 » .\r\n\r\n\r\n","description":"","footnote":"\r\n( 1 ) - تهذيب ، ج 9 ، ص 108 ، حديث 203 .\r\n( 2 ) - فروع كافى ، ج 3 ، ص 94 ، حديث 1 .\r\n( 3 ) - من لا يحضر ، ابواب القضايا و الاحكام ، باب الصيد و الذبائح ، حديث 42 .\r\n","page_name":" 186 ","page_number":186},
  {"content":"\r\n\r\n( 1 ) 4 - و نيز فرموده‌اند : اگر ندانى كه ماهى حلال گوشت است يا حرام گوشت ابتداى دمش را بشكاف ، پس اگر داخل آن به رنگ سبز بود حرام گوشت است و اگر به سرخى زد حلال گوشت است « 1 » .\r\n( 2 ) 5 - و نيز از امام كاظم - عليه السلام - نقل شده كه فرمود : هرگاه روزهاى قاعدگى زن از حدّ معمولش زيادتر شود ، سرش را حنا بندد كه به حال سابقش برمىگردد « 2 » .\r\n( 3 ) 6 - امام صادق - عليه السلام - فرمود : كودك در هفت سالگى دندانهايش مىريزد و در نه سالگى وادار به نماز خواندن مىشود ، و در ده سالگى رختخوابشان از هم جدا مىشود و در چهارده سالگى محتلم مىگردد ، و تا بيست و دو سالگى قد مىكشد و در بيست و هشت سالگى عقل او به كمال مىرسد مگر تجارب او كه ادامه دارد « 3 » .\r\n\r\n\r\n","description":"","footnote":"\r\n( 1 ) - من لا يحضر ، ابواب القضايا و الاحكام ، باب الصيد و الذبائح ، حديث 43 .\r\n( 2 ) - قرب الاسناد ، ص 123 .\r\n( 3 ) - فروع كافى ، كتاب العقيقه ، باب النشو ، حديث 1 .\r\n","page_name":" 187 ","page_number":187},
  {"content":"\r\n\r\n\r\nفصل بيست و دوم مخلوقات عجيبه\r\n\r\n1 - راه تشخيص\r\n( 1 ) در زمان خلافت امير المؤمنين - عليه السلام - كودكى كه داراى دو سر و دو سينه بر يك كمر بود ، به دنيا آمد . ميراثش را از آن حضرت جويا شدند .\r\nامام - عليه السلام - فرمود : هنگامى كه خواب است بر او فرياد زنند اگر هر دو سر با هم بيدار شدند يك نفر است و يك ميراث مىبرد و اگر يكى بيدار و ديگرى همچنان خواب ماند دو ميراث مىبرد « 1 » . « 2 »\r\n\r\n2 - عمر استمداد طلبيد\r\n( 2 ) مردى كه دو سر و دو دهن و دو بينى و دو آلت و دو مقعد و چهار چشم داشت\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 159 ، حديث 1 .\r\n( 2 ) - در كافى از بزنطى از ابو جميله نقل كرده كه مىگويد : در فارس زنى شوهردار را ديدم داراى دو سر و دو سينه بر يك كمر ، كه هر كدام نسبت به ديگرى رشك مىبرد .\r\nو نيز از ديگرى نقل كرده كه مىگويد : مردى به اين كيفيّت ديدم كه هر دو به عمل بافندگى مشغول بودند . ( فروع كافى ، ج 7 ، ص 159 ، حديث 2 و 3 مؤلف )\r\n","page_name":" 188 ","page_number":188},
  {"content":"\r\n\r\nهمراه خواهرش نزد عمر آورده شد تا عمر بگويد يك نفر است يا دو نفر ، عمر اصحاب پيامبر - صلّى اللّه عليه و آله - را جمع كرد و از آنان كمك خواست ، اصحاب نيز از پاسخ آن عاجز ماندند ، عمر با همراهانش به طرف حضرت امير - روانه شدند .\r\nآن حضرت - عليه السلام - فرمود : اگر در خواب تمام چشمانش را مىبندد و يا از هر دو بينى خرخر مىكند يك بدن است ، و اگر بعض چشمانش را مىبندد و يا از يك بينى صدا مىكند دو نفر است ، و راه ديگر اثباتش اين است كه غذا بخورد تا معده‌اش پر شود ، اگر از هر دو مخرج بول و غايط با هم دفع مىكند يك بدن است و گرنه دو بدن است « 1 » .\r\n\r\n3 - نشانهء مردى و زنى\r\n( 1 ) فرستادهء معاويه از امير المؤمنين - عليه السلام - سؤالاتى كرد و اينك پاسخ يكى از پرسشهايش : ( كسى كه معلوم نيست زن است يا مرد ) ، پس از بلوغ اگر محتلم شود مرد است و اگر حائض گرديده و پستانهايش بزرگ شود زن است و قبل از بلوغ نيز بر روى ديوار بول كند ، اگر بولش به ديوار رسيد مرد است و اگر به عقب برگشت زن است « 2 » .\r\n\r\n4 - دو كودك به هم چسبيده\r\n( 2 ) در زمان خلافت عمر دو كودك به هم چسبيده متولد گرديد ، يكى زنده و ديگرى مرده ، عمر گفت : آنان را با آهن از يكديگر جدا سازند . امير المؤمنين - عليه السلام - دستور داد مرده را دفن كنند ، و در همان حال زنده را شير دهند ، و چون چنين كردند پس از چند روز بدون آسيبى زنده از مرده جدا شد « 3 » .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 504 .\r\n( 2 ) - روضه ، فتال .\r\n( 3 ) - مناقب ، سروى ، ج 1 ، ص 498 .\r\n","page_name":" 189 ","page_number":189},
  {"content":"\r\n\r\n\r\nفصل بيست و سوم قرعه\r\n\r\n1 - يك فرزند و سه پدر !\r\n( 1 ) سه نفر با كنيزى « 1 » در يك طهر همبستر شدند ، كنيز فرزند زاييد . هر كدام از آن سه نفر فرزند را از خود مىدانست ، نزاع به نزد حضرت امير - عليه السلام - بردند . آن حضرت مشكل را با قرعه حل نمود . و كودك را به مردى كه قرعه به نامش درآمده بود تسليم كرد و به وى فرمود : به هر كدام از دو نفر ديگر يك سوّم ديه بپردازد .\r\nپيامبر گرامى - صلّى اللّه عليه و آله - از شنيدن اين قضاوت چنان تبسّم نمود كه دندانهاى مباركش نمايان گرديد « 2 » .\r\n\r\n2 - اشتباه آزاد و برده\r\n( 2 ) هنگامى كه حضرت امير - عليه السلام - در يمن بود ، چند نفر در اثر ويران شدن\r\n\r\n\r\n","description":"","footnote":"\r\n( 1 ) - مقصود كنيزى است كه ملك آنان بوده ، و در اين خبر اجراى حدّ بر آنان نيامده ليكن اصحاب قائل شده‌اند كه بر هر كدام از آنان 3 / 2 حدّ نيز جارى مىشود . با توجه به اخبارى كه در اين خصوص آمده است ( مؤلف ) .\r\n( 2 ) - تهذيب ، ج 8 ، ص 169 ، حديث 15 .\r\n","page_name":" 190 ","page_number":190},
  {"content":"\r\n\r\nخانه بر روى آنان در زير آوار جان سپردند ، اتفاقا دو كودك از آنان يكى آزاد و ديگرى برده جان به سلامت بردند . حضرت امير - عليه السلام - براى تعيين كودك آزاد قرعه زد و اموال را به او ردّ نمود ، و ديگرى را نيز آزاد كرد « 1 » .\r\n\r\n3 - تعيين وصيت با قرعه\r\n( 1 ) مردى وصيت كرد پس از مرگش يك سوّم بردگانش را آزاد كنند . على - عليه السلام - در تعيين آنان بين ايشان قرعه زد « 2 » .\r\n\r\n4 - ترجيح به وسيلهء قرعه\r\n( 2 ) هرگاه دو نفر بر صدق ادّعاى خود گواه مىآوردند ، و گواهان هر دو از نظر عدد و عدالت با هم برابر بودند امير المؤمنين - عليه السلام - بين آنان قرعه مىزد كه كدام يك سوگند ياد كند و قرعه به نام هر كدام درمىآمد ، اگر سوگند ياد مىكرد بر طبق ادّعايش حكم مىنمود . و آن حضرت - عليه السلام - هنگام قرعه زدن اين دعا را مىخواند :\r\n« اللّهمّ ربّ السّماوات السّبع ايّهما كان له الحقّ فادّه اليه » .\r\n« خدايا ! اى پروردگار آسمانهاى هفتگانه ! هر كدام كه صاحب حق است حق را به او برسان » « 3 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 137 ، حديث 4 . تهذيب ج 9 ، ص 359 ، حديث 3 .\r\n( 2 ) - من لا يحضر ، ابواب القضايا و الاحكام ، باب الحكم بالقرعه ، حديث 8 .\r\n( 3 ) - فروع كافى ، ج 7 ، ص 419 ، حديث 3 .\r\n","page_name":" 191 ","page_number":191},
  {"content":"\r\n\r\n\r\nفصل بيست و چهارم اصطلاحات شرعى\r\n\r\n1 - معناى جزء\r\n( 1 ) مردى به جزئى از مال خود وصيت كرد ، پس از مرگش ورثه در معناى جزء اختلاف كردند . در اين باره از امير المؤمنين - عليه السلام - نظر خواستند ، آن حضرت - عليه السلام - فرمود : يك هفتم اموالش را در مورد وصيت صرف كنند و به آيهء شريفه استشهاد نمود : «  لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ  ؛ جهنم داراى هفت در است ، براى هر درى گروه معينى از گمراهان » « 1 » .\r\n\r\n2 - معناى سهم\r\n( 2 ) مردى به سهمى از مال خود وصيت كرد ، پس از فوتش ورثه در معناى سهم اختلاف كردند . امير المؤمنين - عليه السلام - فرمود : يك هشتم مالش را بيرون بياورند و اين آيه را تلاوت فرمود : «  إِنَّمَا الصَّدَقاتُ لِلْفُقَراءِ وَ الْمَساكِينِ . . .  » و آنان هشت صنفند براى هركدامشان يك سهم « 2 » .\r\n\r\n\r\n","description":"","footnote":"\r\n( 1 ) - ارشاد ، مفيد ، ص 118 .\r\n( 2 ) - ارشاد ، مفيد ، ص 118 .\r\n","page_name":" 192 ","page_number":192},
  {"content":"\r\n\r\n\r\n3 - معناى قديم\r\n( 1 ) مردى به آزاد نمودن غلامان قديم خود وصيت كرد ، وصى معناى قديم را ندانست ، آن را از حضرت امير - عليه السلام - پرسش نمود . امام فرمود : هر غلامى كه شش ماه در ملك او بوده بايد آزاد شود ، و اين آيه را تلاوت فرمود : «  وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ  ؛ براى ماه منزلها مقرر داشتيم ( تا در آخر ماه ) چون چوب خوشه خرماى خشكيده برگردد » . و آب‌كش خرما پس از شش ماه از چيدن ميوه‌اش باريك و خميده مىشود « 1 » .\r\n\r\n4 - معناى حين\r\n( 2 ) مردى نذر كرده بود « حينى » روزه بگيرد ، حضرت امير - عليه السلام - فرمود :\r\nبايد شش ماه روزه بگيرد به دليل آيهء شريفه : «  تُؤْتِي أُكُلَها كُلَّ حِينٍ بِإِذْنِ رَبِّها  ؛ ميوه‌اش را در هر وقتى به فرمان پروردگارش مىدهد » و آن شش ماه است « 2 » .\r\n\r\n5 - معناى شىء\r\n( 3 ) مردى به « شىء » ( چيزى ) از مالش وصيت كرد ، معناى « شىء » را از امام سجاد - عليه السلام - پرسيدند ، آن حضرت فرمود : « شىء » در كتاب على - عليه السلام - يك ششم است « 3 » .\r\n\r\n6 - معناى سفله\r\n( 4 ) مردى نزد عمر آمده گفت : همسرم به من گفته « سفله » ( فرومايه ) ، من به او گفته‌ام اگر سفله باشم تو طلاق هستى . عمر به وى گفت اگر دنباله‌رو افراد قصّه‌گو\r\n\r\n\r\n","description":"","footnote":"\r\n( 1 ) - ارشاد ، مفيد ، ص 118 .\r\n( 2 ) - ارشاد ، مفيد ، ص 118 .\r\n( 3 ) - فروع كافى ، ج 7 ، ص 40 ، حديث 2 .\r\n","page_name":" 193 ","page_number":193},
  {"content":"\r\n\r\nو معركه‌گير هستى ، و به دربار پادشاهان مىروى سفله‌اى و زنت از تو جداست .\r\nحضرت امير - عليه السلام - به وى فرمود : اگر از آنچه كه مىگويى و يا در باره‌ات مىگويند باكت نيست ، سفله مىباشى « 1 » .\r\n\r\n7 - معناى زمان\r\n( 1 ) مردى نذر كرد « زمانى » روزه بگيرد ، امير المؤمنين - عليه السلام - فرمود : زمان پنج ماه است و « حين » شش ماه « 2 » .\r\n\r\n8 - معناى لا شىء\r\n( 2 ) از جمله سؤالات كتبى پادشاه روم از معاويه يكى معناى « لا شىء » بود معاويه پاسخش را ندانست . عمرو بن عاص از قضيه باخبر گرديد ، به معاويه گفت : اسب خوبى براى فروش به لشكرگاه على - عليه السلام - بفرست و به فرستاده بگو اگر قيمت اسب را از تو پرسيدند بگو « لا شىء » اميد است بدين وسيله مشكل حلّ شود از اين رو مردى اسبى برداشت و به لشكرگاه على - عليه السلام - رهسپار گرديد ، اتفاقا حضرت امير با قنبر از كنار مرد عبور مىكردند ، على - عليه السلام - به قنبر فرمود : برو اسب را از اين مرد بخر . قنبر نزد مرد رفت و به وى گفت : اسبت را به چند مىفروشى ؟\r\nگفت : به « لا شىء » .\r\nعلى - عليه السلام - به قنبر فرمود : اسب را از او بگير ، مرد گفت : پس « لا شىء » را به من بده .\r\nامير المؤمنين او را در بيابان برد و سراب را به وى نشان داد و به او فرمود : اين « لا شىء » است .\r\n\r\n\r\n","description":"","footnote":"\r\n( 1 ) - تهذيب ، ج 6 ، ص 295 ، حديث 28 .\r\n( 2 ) - فروع كافى ، ج 4 ، ص 142 ، حديث 5 .\r\n","page_name":" 194 ","page_number":194},
  {"content":"\r\n\r\nمرد گفت : از كجا مىگوئى ؟\r\nعلى - عليه السلام - : بدليل آيهء قرآن «  يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً  ؛ تشنه سراب را آب مىپندارد و چون بدان نزديك شود نمىيابد او را چيزى » « 1 » .\r\n\r\n9 - معناى اكراه و اجبار\r\n( 1 ) حضرت امير - عليه السلام - فرمود : سوگند بر قطع خويشاوندى و بر ستم نمودن و در صورت اكراه و اجبار اثرى ندارد . فرق اكراه و اجبار را از آن حضرت پرسيدند فرمود : اكراه از طرف پادشاه است و اجبار از زن و فرزند « 2 » . « 3 »\r\n\r\n10 - معناى قامت\r\n( 2 ) امام صادق - عليه السلام - فرمود : در كتاب على - عليه السلام - قامت يك ذراع و دو قامت دو ذراع است .\r\nمؤلّف : يعنى قامتى كه در روايات به عنوان آخر وقت نافلهء ظهر معين شده ذراع است ، و دو قامتى كه به عنوان آخر وقت نافلهء عصر آمده دو ذراع ، و مقصود قامت انسان يا دو قامت انسان نيست . و علت اين اطلاق اين است كه قامت « رحل » پيغمبر - صلّى اللّه عليه و آله - يك ذراع بوده است چنانچه شيخ در « تهذيب » « 4 » در باب اوقات نماز آن را نقل كرده است و در اين باره نيز اخبارى از عترت طاهرين آن حضرت - عليه السلام - وارد شده است : از جمله در معناى « كثير » .\r\nچنانچه خطيب در تاريخ بغداد آورده كه متوكل ( خليفه عباسى ) بيمار شده بود\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 510 .\r\n( 2 ) - عجايب القضايا ، قمى ، ص 90 ، حديث 147 .\r\n( 3 ) - و ليكن صدوق در « معانى الاخبار » تفصيل اين خبر را چنين آورده كه اجبار از سلطان است و اكراه از زن و پدر و مادر . ( مترجم ) .\r\n( 4 ) - تهذيب ج 2 ، ص 23 ، حديث 64 .\r\n","page_name":" 195 ","page_number":195},
  {"content":"\r\n\r\nنذر كرد كه با بهبودى از مرض مال كثيرى در راه خدا انفاق كند و چون شفا يافت و خواست به نذر خود وفا كند معناى مال كثير را نمىدانست ، آن را از فقهاى عامه پرسش نمود ، آنان در معنايش اختلاف كردند ؛ برخى مىگفتند : ده هزار درهم و بعضى مىگفتند : صد هزار درهم .\r\nمتوكل مسأله را از امام هادى - عليه السلام - سؤال كرد ، آن حضرت فرمود : مال كثير هشتاد و سه است به دليل آيهء قرآن : «  لَقَدْ نَصَرَكُمُ اللَّهُ فِي مَواطِنَ كَثِيرَةٍ  ؛ خداوند شما را در جاهاى بسيارى يارى كرده است » . و آنها هشتاد و سه مورد بوده‌اند . « 1 »\r\nو از جمله در معناى « قليل » چنانچه صدوق ( ره ) در « معانى الاخبار » از امام باقر - عليه السلام - دربارهء قول خداى تعالى : «  وَ ما آمَنَ مَعَهُ إِلَّا قَلِيلٌ  ؛ ايمان نياورد با او ( حضرت نوح ) مگر عدّهء قليلى » نقل كرده كه فرمود : آنان هشت نفر بوده‌اند « 2 » .\r\nو نيز امام صادق - عليه السلام - دربارهء كسى كه چنين نذر كرده : « انا اهدى هذا الطعام » فرمود : چيزى بر او نيست ؛ زيرا كلمهء « هدى » اصطلاح خاصى است در مورد قربانى كردن شتر « 3 » .\r\nو دربارهء كسى كه به عنوان « هدى » « * » نذر كرده فرمود : بايد شترى را تقليد و اشعار نموده « 4 » آن را به عرفات برد ( و در منى نحر نمايد ) . و كسى كه نذر كرده « جزورى » « * » قربانى كند ، فرمود : هر جا بخواهد آن را نحر مىكند « 5 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 463 ، حديث 21 .\r\n( 2 ) - معانى الاخبار ، ص 151 .\r\n( 3 ) - فروع كافى ، ج 7 ، ص 455 ، حديث 3 .\r\n* - شتر يا گوسفند كه در مكه قربانى كنند .\r\n( 4 ) - يعنى يك نعل خود را به گردن او آويزان نموده ، و قسمت راست كوهانش را شكافته از خون آن به صورتش بمالد .\r\n* - شتر .\r\n( 5 ) - فروع كافى ، ج 7 ، ص 457 ، حديث 13 .\r\n","page_name":" 196 ","page_number":196},
  {"content":"\r\n\r\n\r\nفصل بيست و پنجم جنگ و حماسه\r\n( 1 ) هنگامى كه حضرت امير - عليه السلام - ياران خود را به نبرد با دشمن ترغيب مىنمود اين دستورات را به آنان گوشزد مىكرد :\r\n« زره داران را در پيش روى لشكر و جنگجويان بىسلاح را عقب لشكر قرار دهيد دندانهايتان را بر هم بفشاريد ؛ زيرا كه آن سبب مىشود شمشيرها كمتر به سرتان كارگر شود ؛ به هنگام پرتاب نيزه پيچ و خم بخوريد كه در اصابهء نيزه به دشمن مؤثّر است ؛ نگاهتان را پايين بيندازيد كه دل را قوى و قلب را آرامتر مىكند ؛ سر و صدا و هياهو نكنيد ؛ زيرا متانت و وقار بيش از هر چيز ترس و هراس را بر طرف مىسازد ؛ پرچم خود را استوار نگهداشته و اطرافش را خالى نكنيد ، و آن را به دست دليران سپاه و كسانى كه خطرها را از شما دور مىكنند بسپاريد « 1 » ؛ آنان هستند كه\r\n\r\n\r\n","description":"","footnote":"\r\n( 1 ) - يكى از مصاديق اين فرمايش امام - عليه السلام - ربيعة بن مكدم از قبيلهء بنى فراس است آورده‌اند كه : در سفرى چند كجاوه از اهل و عائله‌اش همراهش بودند كه به تنهايى از آنها پاسدارى مىنمود . در اين موقع دو اسب سوار از طايفهء بنى سليم متوجه او شده ، يكى از آنان تيرى به سوى او پرتاب نمود تير به قلب وى اصابت كرد . در اين هنگام ربيعه براى اين كه دشمن از اين حادثه آگاه نشود و به حريم او متعرض نگردد نيزه‌اش را در زمين فرو برد و در حالى كه بر زين نشسته بود به آن تكيه زد تا اين كه كجاوه‌ها به خانه‌هاى « حىّ » رسيدند ، و بنى سليم همچنان در پيشروى او ايستاده حركتى از خود نشان نمىدادند به تصور اين كه او زنده است ، تا اين كه يكى از آنان متوجه شده به\r\n","page_name":" 197 ","page_number":197},
  {"content":"\r\n\r\nاطراف پرچم را مىگيرند و از چهار جانب آن را نگهدارى مىكنند ، نه از آن عقب مىافتند كه تسليم دشمن شوند ، و نه بر آن پيشى مىگيرند كه تنها بماند » « 1 » .\r\nو نيز آن حضرت - عليه السلام - در بعض روزهاى صفين به ياران خود فرمود :\r\n« ترس از خدا را شعار خود سازيد ، و ثبات قدم و آرامش را پيشه كنيد دندانهايتان را بر هم بفشاريد كه شمشيرها را از سرتان دور تر مىكند ، زره را با دقت در بركنيد ، شمشيرها را در غلاف حركت دهيد ، با گوشهء چشم غضب‌آلود به دشمن نظر افكنيد ، از هر طرف نيزه بپرانيد ، با نوك شمشير زد و خورد كنيد اگر شمشيرتان نمىرسد با پيش رفتن آن را به دشمن برسانيد » « 2 » .\r\n\r\n\r\n","description":"","footnote":"\r\nآنان گفت : به نظرم او مرده است ؛ زيرا اصلا حركت نمىكند ، پس تيرى به جانب اسب او انداختند ، و ناگهان اسب او از جا پريد و بدن بىجان ربيعه از بالاى زين بر زمين افتاد . ( مؤلف )\r\n( 1 ) - نهج البلاغه ، خطبهء 120 .\r\n( 2 ) - نهج البلاغه ، خطبهء 63 .\r\n","page_name":" 198 ","page_number":198},
  {"content":"\r\n\r\n\r\nفصل بيست و ششم دفع شبهه\r\n\r\n1 - اجزاى حرام گوسفند\r\n( 1 ) روزى امير المؤمنين - عليه السلام - به بازار قصابها گذر نموده آنان را از فروختن هفت چيز از گوسفند نهى كرد :\r\n1 - خون .\r\n2 - گوشه‌هاى دل .\r\n3 - سپرز .\r\n4 - رگ نخاع .\r\n5 - غده‌ها .\r\n6 - خصيه‌ها .\r\n7 - آلت نرى .\r\nيكى از قصّابها گفت : يا امير المؤمنين ! سپرز و كبد يكى هستند و فرقى بين آنها نيست .\r\nامام - عليه السلام - به او فرمود : چنين نيست اكنون دو ظرف آب برايم بياور دو ظرف آب ، و كبد و سپرزى براى آن حضرت آوردند ، آنگاه فرمود : كبد و سپرز را از\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nوسط بشكافيد و سپس دستور داد آنها را در آب بخيسانند ، و چون چنين كردند كبد سفيد شده چيزى از آن كم نگرديد ولى سپرز سفيد نشده و تمامش مبدل به خون گرديده و به صورت پوست و مقدارى رگ درآمد ، در اين هنگام آن حضرت - عليه السلام - به معترض رو كرده و فرمود : اين كه ديدى فرق آنها بود ، كبد گوشت است و سپرز خون « 1 » .\r\n\r\n2 - حيا و عفت زنان\r\n( 1 ) سروى در « مناقب » آورده : چهل زن نزد عمر رفته از او از شهوت آدمى پرسش نمودند .\r\nعمر گفت : مرد داراى يك جزء و زن نه جزء است .\r\nپرسيدند ؛ پس چگونه است كه مردان از انواع زنان دائم و متعه و كنيز استفاده مىكنند ولى براى زنان جز يك مرد جايز نيست ؟ !\r\nعمر پاسخشان را ندانست ، از امير المؤمنين - عليه السلام - سؤال كرد امير المؤمنين به آنان دستور داد هر كدام ظرفى پر از آب بياورند ، و آنگاه فرمود تا همهء آبها را در ظرف بزرگى بريزند و سپس به هر يك فرمود : حالا هركدامتان آبى را كه ريخته بردارد .\r\nگفتند : قابل تميز نيست .\r\nامام - عليه السلام - نتيجه گرفت كه اگر آن قانون نبود فرق بين اولاد و نسب ممكن نبود و ميراث و نسب باطل مىگشت « 2 » .\r\nمؤلف : خداوند اين موضوع را با زيادى صبر و حيا و عفت زنان جبران نموده چنانچه اين مطلب در روايتى كه اصبغ بن نباته از آن حضرت - عليه السلام - نقل كرده آمده است « 3 » . و نيز در خبر مسعده آمده كه خداوند به هر زنى صبر و پايدارى\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 253 ، ح 2 .\r\n( 2 ) - مناقب ، سروى ، ج 1 ، ص 492 .\r\n( 3 ) - فروع كافى ، ج 5 ، ص 338 ، حديث 1 .\r\n","page_name":" 200 ","page_number":200},
  {"content":"\r\n\r\nده مرد را عطا كرده است « 1 » .\r\n\r\n3 - اسكات\r\n( 1 ) هنگامى كه حضرت امير - عليه السلام - بر اهل بصره پيروز گرديد و اسيرانشان را آزاد كرد بعضى از ياران آن حضرت به امام - عليه السلام - عرضه داشتند : چگونه خونهاى آنان بر ما حلال بود ولى اسيرانشان بر ما حرام ؟ حضرت فرمود : چگونه حلال باشد بر شما زنان و فرزندانى كه در مملكت اسلام و مسلمانان زندگى مىكنند ، آنچه را كه دشمن در لشكرگاه خود بر جاى گذاشته براى شما غنيمت است ، ولى آنچه كه در خانه‌ها پنهان كرده بر شما حلال نيست . و چون بر گفتار خويش اصرار ورزيدند آن حضرت - عليه السلام - به منظور اسكات آنان به ايشان فرمود : پس بر عايشه ( همسر رسول خدا ) قرعه بزنيد ، قرعه به نام هر كس درآمد عايشه را به او خواهم داد . آنان به خود آمده توبه و استغفار نموده و از نزد آن حضرت خارج شدند « 2 » .\r\n\r\n4 - اعور\r\n( 2 ) مردى نزد حضرت امير - عليه السلام - آمده گفت : من هم شما را دوست دارم و هم فلان دشمنتان را .\r\nامام - عليه السلام - به او فرمود : تو الآن اعور ( يك چشمى ) هستى ، يا تمام كور شو و يا تمام روشن « 3 » .\r\n\r\n\r\n","description":"","footnote":"\r\n( 1 ) - فروع كافى ، ج 5 ، ص 339 ، حديث 6 .\r\n( 2 ) - وسائل ، ج 11 ، ص 55 ، حديث 3 .\r\n( 3 ) - مستطرفات سرائر ، ص 149 .\r\n","page_name":" 201 ","page_number":201},
  {"content":"\r\n\r\n\r\nفصل بيست و هفتم بيان حكمت\r\n\r\n1 - موجودات زنده در آب و هوا\r\n( 1 ) حضرت على - عليه السلام - فرمود : از پشت بام در هوا ، و نيز در آب جارى بول نكنيد و هر كس چنين كند و به بلايى گرفتار شود سرزنش نكند مگر خودش را ؛ زيرا آب و هوا داراى موجودات زنده هستند ! « 1 »\r\n\r\n2 - خطاى عمر\r\n( 2 ) عمر خواست حلى و حلل خانهء كعبه را تصرف كند . امير المؤمنين - عليه السلام - به وى فرمود : قرآن بر پيامبر نازل شده و اموالى را كه جنبهء عمومى دارند چهار قسم قرار داده : 1 - ارث . 2 - فيء . 3 - خمس . 4 - صدقات و زكوات ، و مصرف هر كدام را نيز معين نموده است ، و زيورهاى خانهء كعبه هم آن روز وجود داشت و خداوند براى آنها حكمى نفرمود ، نه اين كه آنها را نديده و يا فراموش كرده باشد . و اينك تو هم آنها را به حال خود بگذار .\r\n\r\n\r\n","description":"","footnote":"\r\n( 1 ) - خصال ، باب الاربع مائة ، ص 613 .\r\n","page_name":" 202 ","page_number":202},
  {"content":"\r\n\r\nعمر به فرمودهء امير المؤمنين عمل كرد و به آن حضرت گفت : اگر تو نبودى مفتضح ، و رسوا مىشديم « 1 » .\r\n\r\n3 - نفع و زيان حجر الأسود\r\n( 1 ) هنگامى كه عمر حجر الأسود را بوسيد به آن خطاب كرد و گفت : مىدانم كه تو سنگى هستى و به كسى نه زيانى مىرسانى و نه نفعى ، و اگر نه اين بود كه رسول خدا - صلّى اللّه عليه و آله - را ديده‌ام تو را مىبوسيد هرگز تو را نمىبوسيدم .\r\nامير المؤمنين - عليه السلام - به عمر فرمود : بلكه اين سنگ هم زيان مىرساند و هم نفع .\r\nعمر گفت : چگونه ؟\r\nآن حضرت فرمود : آنگاه كه خداوند از بنى آدم پيمان گرفت عهدنامه‌اى برايشان نوشت و همين سنگ آن را در خود فرو برد . پس در روز رستاخيز به وفاى مؤمن و انكار كافر گواهى خواهد داد . و اين معناى دعائى است كه مردم در موقع استلام حجر مىخوانند :\r\n« اللهم ايمانا بك ، و تصديقا بكتابك ، و وفاء بعهدك » .\r\n« خدايا به تو ايمان مىآورم ، و كتاب تو را تصديق مىكنم ، و به عهد تو وفا مىنمايم » « 2 » .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 498 .\r\n( 2 ) - مناقب ، سروى ، ج 1 ، ص 494 .\r\n","page_name":" 203 ","page_number":203},
  {"content":"\r\n\r\n\r\nفصل بيست و هشتم مواردى كه اقامهء گواه ممكن نبوده\r\n\r\n1 - آزمايش كرى\r\n( 1 ) مردى استخوانى به گوش ديگرى زد ، مضروب ادّعا كرد كه در اثر آن ضربه شنوايى او از بين رفته است . حضرت امير - عليه السلام - فرمود : تا يك سال از او مراقبت نموده و احيانا او را غافلگير كنند ، پس اگر شنوايى او بر آنان ثابت گرديد و يا دو مرد عادل بر آن گواهى دادند ديه‌اى طلب ندارد و گرنه او را بر عدم شنوايى سوگند داده ديهء گوشش را به او مىپردازند .\r\nكسانى گفتند : يا امير المؤمنين ! اگر پس از گذشت يك سال شنوايى او ثابت گرديد حكمش چيست ؟\r\nحضرت فرمود : اثرى ندارد چه بسا خداوند شنواييش را بعد از يك سال مجددا به او مرحمت نموده باشد « 1 » .\r\nو در ادامهء خبر حضرت رضا - عليه السلام - از امير المؤمنين چنين آمده كه اگر مورد ادّعا ، از دست دادن تمام شنوايى باشد . . . صبر مىكنند تا به خواب سنگينى\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 322 ، حديث 3 .\r\n","page_name":" 204 ","page_number":204},
  {"content":"\r\n\r\nفرو رفته بر او فرياد مىكشند « 1 » .\r\n\r\n2 - آزمايش بينايى و بويايى و گويايى\r\n( 1 ) از امير المؤمنين از مردى كه ديگرى بر سرش كوفته بود و مضروب ادّعا مىكرد بينايى و بويايى و گويايى خود را از دست داده پرسش نمودند .\r\nامير المؤمنين - عليه السلام - فرمود : اگر راست مىگويد سه ديه طلب دارد .\r\nپرسيدند ، چگونه معلوم مىشود ؟\r\nامير المؤمنين فرمود : بوياييش بدين وسيله آزمايش مىشود كه پارچهء نيم‌سوزى زير بينى او مىگيرند ، اگر در جاى خود ايستاده و حركت نكرد راست گفته ، و اگر سر را دور كرد و چشمانش اشك آورد دروغ گفته است ؛ و آزمايش بيناييش بدين ترتيب كه چشمانش را در مقابل قرص خورشيد باز نگه مىدارند ، اگر بدون اختيار چشمان را بر هم زد دروغ گفته و گرنه راست گفته است .\r\nو اما گويائيش ؛ سوزنى در زبان او فرو مىبرند پس اگر خون سرخ بيرون آمد دروغ گفته ، و اگر خون سياه خارج شد راست گفته است « 2 » .\r\n\r\n3 - ضعف بينايى\r\n( 2 ) امير المؤمنين - عليه السلام - بينايى چشم مردى را كه ضربه‌اى به چشمش خورده و بيناييش كم شده ولى به ساختمان چشم آسيبى نرسيده بود چنين آزمايش نمود :\r\nپارچه‌اى بر چشم سالمش بست ، و آنگاه مردى به دستور آن حضرت تخم‌مرغى در برابر چشم معيوبش گرفته و اندك اندك از او دور شده تا جايى كه مضروب ادّعا كرد كه آن را نمىبيند ، پس آن نقطه را نشانه كرد و چشم سالمش را نيز بدان گونه آزمايش نموده و آنگاه تفاوت دو مسافت را مشخص كرده ، به همان نسبت به او\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 324 ، حديث 9 .\r\n( 2 ) - فروع كافى ، ج 7 ، ص 323 ، حديث 7 .\r\n","page_name":" 205 ","page_number":205},
  {"content":"\r\n\r\nارش جنايت داد « 1 » « 2 » .\r\n\r\n4 - ضعف بينايى هر دو چشم\r\n( 1 ) مردى كه ضربه‌اى به سرش كوبيده شده بود نزد امير المؤمنين - عليه السلام - آمده و ادّعا كرد كه در اثر آن ضربه بيناييش ضعيف شده است . آن حضرت وى را در محلى نشانيد و با نشان دادن تخم مرغى ديد چشمش را از چهار جانب آزمايش نمود و چون بينايى از چهار طرف مساوى بود به وى فرمود ادّعايت راست و پذيرفته است .\r\nو آنگاه مردى را در همان سنّ و سال پيش خواند و در كنار او نشانيد و ابتداء ديد چشمش را از چهار جانب آزمايش كرد و سپس تفاوت دو مسافت را تعيين نموده ، به همان نسبت به مضروب ديه داد ( مثلا اگر نصف بيناييش كم شده بود نصف ديه چشم و اگر ثلث ثلث . . . ) « 3 » « 4 » .\r\n\r\n5 - آزمايش عنن\r\n( 2 ) زنى ادّعا مىكرد شوهرش عنين است . مرد انكار مىكرد امير المؤمنين - ع -\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 323 ، حديث 6 .\r\n( 2 ) - اين خبر به صورت ظاهر خالى از ابهام نيست و با ملاحظهء خبر معاوية بن عمار از امام صادق ( ع ) كاملا روشن مىشود كه آن حضرت ( ع ) در مثل چنين قضيه‌اى فرمود : نخست يك چشمش را با پارچه‌اى مىبندند ، و تخم مرغى را از چشم ديگرش به قدرى دور مىكنند كه زيادتر از آن نبيند ، پس آن موضع را مشخص نموده و از سه طرف ديگر نيز ديد همان چشم را نشانه كرده و سپس آنها را با هم مقايسه مىكنند ، اگر بين آنها تفاوتى نبود ادّعايش راست است . و بينايى چشم ديگرش را نيز به همان كيفيت آزمايش مىكنند و آنگاه تفاوت بينايى دو چشم را تعيين نموده ، به همان مقدار به او ارش جنايت مىدهند . ( فروع كافى ، ج 7 ، ص 323 حديث 8 ) ( مؤلف ) .\r\n( 3 ) - عجايب القضايا ، قمى ، ص 93 ، حديث 148 .\r\n( 4 ) - مورد اين خبر آزمايش هر دو چشم ، و مورد خبر اول يك چشم بوده كه با مقايسه با چشم ديگر آزمايش و تعيين ارش جنايت شده است .\r\n","page_name":" 206 ","page_number":206},
  {"content":"\r\n\r\nدستور داد زنانى بدون اطلاع شوهر در رحم زن « خلوق » ( نوعى بوى خوش ) داخل كنند ، و آنگاه به شوهر فرمود : اگر آلتش به « خلوق » رسيده عنين نيست « 1 » .\r\n\r\n6 - نقص زبان\r\n( 1 ) مردى ضربه‌اى بر زبان ديگرى زد به طورى كه قدرى از زبان مضروب بريده شده نتوانست بعض حروف را ادا كند . نزاع نزد عمر بردند عمر حكمش را ندانست .\r\nامير المؤمنين - عليه السلام - فرمود : حروف الفباء بيست و هشت تاست و بايد ديد كه مضروب چند حرف را اداء نمىكند ، پس به همان نسبت از جانى ارش جنايت مىگيرد « 2 » .\r\n\r\n\r\n","description":"","footnote":"\r\n( 1 ) - فروع كافى ، ج 5 ، ص 411 ، حديث 8 .\r\n( 2 ) - وسائل الشيعة ، ج 19 ، ص 275 ، حديث 6 ( با اندك تفاوتى ) .\r\n","page_name":" 207 ","page_number":207},
  {"content":"\r\n\r\n\r\nفصل بيست و نهم سوگند خاص\r\n\r\n1 - سوگند دادن لال\r\n( 1 ) از امير المؤمنين - عليه السلام - از كيفيت سوگند دادن شخص گنگ پرسش نمودند ؛ آن حضرت - عليه السلام - فرمود : سپاس خداى را كه مرا از دنيا نبرد تا اين كه تمام نيازهاى مردم را برايشان بر طرف سازم . آنگاه فرمود : برايم قرآنى بياوريد ! چون آوردند به مرد گنگ رو كرده و فرمود : اين چيست ؟\r\nمرد گنگ سر به سوى آسمان بلند كرده و فهماند كه آن قرآن است .\r\nسپس امام - عليه السلام - فرمود : ولىّ او را حاضر كنيد ! برادرش را آوردند ، امام آن مرد را در كنار برادر گنگ خود نشانيد و پس از آن فرمود : اى قنبر ! برايم قلم و كاغذ بياور ، قنبر قلم و كاغذ آورد . پس به برادر گنگ فرمود به برادرت بگو كه قاضى بين تو و خصمت على - عليه السلام - است ، مرد موضوع را به برادر خود فهماند ، در اين موقع آن حضرت - عليه السلام - دعايى مشتمل بر برائت ذمه گنگ نوشت و آن را با آب شست و به وى فرمود : آب را بياشامد ، ولى مرد گنگ از نوشيدن آب امتناع ورزيد ، پس امام - عليه السلام - او را به پرداخت دين ملزم گرداند « 1 » .\r\n\r\n\r\n","description":"","footnote":"\r\n( 1 ) - تهذيب ، ج 6 ، ص 319 ، حديث 86 .\r\n","page_name":" 208 ","page_number":208},
  {"content":"\r\n\r\n\r\n2 - سوگند دادن ظالم\r\n( 1 ) امير المؤمنين - عليه السلام - فرمود : اگر بخواهيد شخص ستمگرى را سوگند دهيد به او بگوييد از حول و قوهء خدا بيزارى جويد كه اگر سوگندش دروغ باشد زود به عقوبت خواهد رسيد ، ولى اگر بگويد سوگند به خداى يگانه در عقوبتش تعجيل نخواهد شد ؛ زيرا به يگانگى خداوند اعتراف نموده است « 1 » .\r\n\r\n\r\n","description":"","footnote":"\r\n( 1 ) - نهج البلاغه ، حكمت 253 .\r\n","page_name":" 209 ","page_number":209},
  {"content":"\r\n\r\n\r\nفصل سىام راه علاج\r\n\r\n1 - كور كردن با آيينه\r\n( 1 ) غلامى از قبيلهء قيس با مولاى خود به نزد عثمان رفتند ، غلام اظهار داشت كه مولايش با زدن ضربهء شديدى چشم او را كور كرده ولى ساختمان چشم سالم است ، مولا به غلام مىگفت : ديه چشمت را به تو مىدهم از قصاص صرفنظر كن . غلام از گرفتن ديه ابا داشت و تنها خواسته‌اش قصاص بود .\r\nعثمان در حكم قضيه درمانده گرديد ، از اين رو آنان را به نزد حضرت امير - عليه السلام - برد و از آن حضرت تقاضاى داورى كرد . مولا يك ديهء كامل به غلام تسليم نمود تا از قصاص درگذرد . غلام نپذيرفت ، مولا حاضر شد دو ديه بپردازد ولى بازهم غلام امتناع داشت و جز به قصاص راضى نبود . در اين موقع امير المؤمنين به منظور قصاص گرفتن از مولا ، آيينه‌اى طلبيده آن را داغ نمود و آنگاه مقدارى پنبه خواست و آن را خيس كرد و بر اطراف چشم او روى پلكها گذاشت و چشم را در مقابل آفتاب نگهداشت و به وى فرمود : در آيينه نگاه كن و چون قدرى نگاه كرد كور شد ، بدون اين كه آسيبى به ساختمان چشمش وارد شود « 1 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 319 حديث 1 .\r\n","page_name":" 210 ","page_number":210},
  {"content":"\r\n\r\n\r\n2 - وزن زنجير\r\n( 1 ) غلامى زنجير به پا از كنار دو مرد عبور مىكرد ، آن دو نفر در مقدار وزن زنجير با هم شرطبندى كردند ، يكى از آنان گفت : اگر وزن زنجير فلان مقدار نباشد همسر من سه طلاقه است ، ديگرى گفت : اگر حدس تو درست باشد زن من سه طلاقه است ، پس هر دو برخاسته و به همراه غلام نزد مولايش رفته به مولاى غلام گفتند :\r\nزنجير را باز كن تا آن را وزن نمائيم . مولاى غلام هم گفت : زنم طلاق است اگر بخواهم زنجير را باز كنم ، همگى نزد عمر رفتند و مشكل را نزد او مطرح كرده از او چاره‌جويى نمودند .\r\nعمر گفت : سوگند مولايش بر دو سوگند ديگر مقدم است . و آنگاه گفت : بيائيد با هم به نزد على بن أبي طالب برويم شايد او براى حل اين مشكل تدبيرى بينديشد ، پس به نزد آن حضرت رفته جريان را عرضه داشتند .\r\nامير المؤمنين - عليه السلام - فرمود : چقدر پاسخش آسان است و سپس دستور داد ظرف بزرگى آوردند و زنجير را با نخى به پاى غلام بستند و سپس پاى غلام را با زنجير در ميان ظرف گذاشته بر آن آب ريختند تا اين كه ظرف پر از آب شد ، پس از آن فرمود : زنجير را بالا ببريد ، زنجير را بالا بردند تا حدّى كه از آب بيرون شد و در اين هنگام ، آب قدرى پائين رفت و آنگاه فرمود : پاره آهن در آب بريزند تا به جاى سابقش برگردد ، چون دستور انجام گرفت فرمود : حالا پاره‌هاى آهن را وزن كنيد ، هر چه شد همان وزن زنجير است « 1 » .\r\n\r\n3 - تدبير\r\n( 2 ) مردى نزد امير المؤمنين - عليه السلام - آمد و گفت : مقدارى خرما جلويم بود ،\r\n\r\n\r\n","description":"","footnote":"\r\n( 1 ) - من لا يحضر ، كتاب القضاء ، باب الحيل فى الاحكام ، حديث 2 . شيخ صدوق ( ره ) در « فقيه » پس از نقل اين خبر مىگويد : اين تدبير امير المؤمنين ( ع ) تنها بدان جهت بوده كه مردم را از احكام كسانى كه طلاق را با سوگند روا مىدارند نجات بخشد . ( مؤلف ) .\r\n","page_name":" 211 ","page_number":211},
  {"content":"\r\n\r\nناگهان زنم پيشدستى كرده دانه‌اى از آنها برداشته در دهن انداخت پس من سوگند ياد كردم كه خرما را چه بخورد و چه بيرون بيندازد طلاق باشد .\r\nامام - عليه السلام - به وى فرمود : نصفش را بخورد و نصفش را بيندازد ، در اين صورت تو از سوگندت خلاصى يافته‌اى « 1 » .\r\n\r\n4 - سوگند مشكل\r\n( 1 ) مردى را كه سوگند ياد كرده بود ، كه اگر در روز ماه رمضان با همسرش آميزش نكند او سه طلاقه باشد ، نزد امير المؤمنين آوردند ، حضرت فرمود : او را به سفر ببرد و به سوگندش وفا كند « 2 » .\r\n\r\n5 - وزن در\r\n( 2 ) گروهى آهنگر دربى آهنى را به وزنى كه صاحبان در براى آن تعيين نمودند معامله نموده در را به طرف مقصد مىبردند ، در بين راه كسانى وزن در را از آنان پرسيده و خريداران جريان را گفتند آنان اظهار داشتند وزن در هرگز به اين مقدار نمىباشد .\r\nخريداران برگشته از فروشندگان تقاضاى كم نمودن قيمت در را نمودند ، آنان ابا كردند نزاعشان درگرفت ، نزد امير المؤمنين - عليه السلام - رفتند ، آن حضرت به آنان فرمود : در را به طرف رودخانه ببريد و آنگاه فرمود : آن را در ميان قايقى گذارده و اندازهء فرورفتگى قايق را در آب نشانه كنيد ، و سپس فرمود : حالا به جاى در خرماى وزن شده قرار دهيد تا به همان اندازه در آب فرو رود ، پس فرمود : وزن در به مقدار وزن خرماهاست « 3 » .\r\n\r\n\r\n","description":"","footnote":"\r\n( 1 ) - ارشاد ، مفيد ، ص 118 .\r\n( 2 ) - اذكيا ، ابن جوزى ، ص 25 . الباب الثامن .\r\n( 3 ) - بحار ج 40 ص 286 .\r\n","page_name":" 212 ","page_number":212},
  {"content":"\r\n\r\n\r\n6 - عيبى در تنفس\r\n( 1 ) مردى كه ضربه‌اى بر سينه‌اش وارد شده و مدعى بود كه در اثر آن ضربه عيبى در تنفسش پديد آمده ، شكايت به نزد امير المؤمنين - عليه السلام - برده از آن حضرت داورى خواست آن حضرت در صدد آزمايش او برآمده فرمود : نفس زمانى از سوراخ راست بينى و زمانى از سوراخ چپ بينى خارج مىشود و بامداد از موقع طلوع سپيده تا طلوع آفتاب غالبا از سوراخ راست بينى خارج مىگردد پس شمارهء نفسهاى مدعى را در همان موقع تعيين نمود ، و روز ديگر مردى را در همان سن و سال و در همان موقع مورد آزمايش قرار داد و آنگاه به نسبتى كه نقص وارد شده بود از جانى ارش جنايت گرفت « 1 » .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 509 .\r\n","page_name":" 213 ","page_number":213},
  {"content":"\r\n\r\n\r\nفصل سى و يكم وجه استنباط\r\n\r\n1 - دارويى از قرآن\r\n( 1 ) مردى نزد حضرت على - عليه السلام - آمد و از نوعى بيمارى شكايت كرد . آن حضرت به او فرمود : يك درهم از مهر زنت بگير و با آن مقدارى عسل خريدارى نموده و آن را با آب باران بخور ؛ بيمار به دستور آن حضرت - عليه السلام - عمل كرده شفا يافت .\r\nكسانى راز مطلب را از امام پرسيدند و گفتند : آيا در اين خصوص روايتى از پيامبر خدا - صلّى اللّه عليه و آله - شنيده‌ايد ؟\r\nحضرت فرمود : نه ، و ليكن آن را از آيات قرآن استنباط كردم كه مىفرمايد :\r\n«  فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً  ؛ « 1 » و اگر آنان مقدارى از مهر خود را به طيب خاطر به شما دادند بخوريد خوش و گوارايتان باد » .\r\nو نيز مىفرمايد : «  يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ  ؛ « 2 » بيرون آيد از شكمهاى آنان نوشابه‌اى كه رنگهاى آن گوناگون است و درمان است براى\r\n\r\n\r\n","description":"","footnote":"\r\n( 1 ) - سورهء نساء ، آيهء 3 .\r\n( 2 ) - سورهء نحل آيه ، 69 .\r\n","page_name":" 214 ","page_number":214},
  {"content":"\r\n\r\nمردم » .\r\nو همچنين مىفرمايد : «  وَ نَزَّلْنا مِنَ السَّماءِ ماءً مُبارَكاً  ؛ از آسمان آبى با بركت فرود آورديم » .\r\nپس به حكم آيه‌هاى مذكور گوارايى و شفا و بركت در آن دستور جمع شده ، اميدوار گرديدم كه با آن بهبودى حاصل شود « 1 » .\r\n\r\n2 - استغفار\r\n( 1 ) حضرت امير - عليه السلام - براى طلب باران به منبر رفت و جز استغفار چيزى از آن حضرت شنيده نشد ، بعضى سبب آن را پرسيدند ؛ على - عليه السلام - فرمود : مگر كلام خدا را نشنيده‌ايد كه مىفرمايد :\r\n«    فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً ، يُرْسِلِ السَّماءَ عَلَيْكُمْ مِدْراراً ، وَ يُمْدِدْكُمْ بِأَمْوالٍ وَ بَنِينَ ، وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً    » « 2 » « پس بديشان گفتم طلب آمرزش كنيد از پروردگارتان كه او بسيار آمرزنده است ، مىفرستد بر شما ( باران ) پىدرپى ، و يارى مىدهد شما را به مالها و پسران ، و قرار مىدهد براى شما بوستانها و جويهاى آب » .\r\nآنگاه فرمود : كدام دعاست كه از استغفار برتر و بركتش بيشتر باشد .\r\n\r\n3 - امان از عذاب خدا\r\n( 2 ) امير المؤمنين - عليه السلام - فرمود : روى زمين دو امان از عذاب خدا وجود داشت ، يكى از آن دو از ميان شما رفت ، پس كوشش كنيد در نگهدارى و مواظبت از ديگرى .\r\nامانى كه از دستتان رفت رسول خدا - صلّى اللّه عليه و آله - بود ، امانى كه باقى\r\n\r\n\r\n","description":"","footnote":"\r\n( 1 ) - تفسير عياشى ، ج 1 ، ص 219 .\r\n( 2 ) - سورهء نوح ، آيهء 19 - 12 .\r\n","page_name":" 215 ","page_number":215},
  {"content":"\r\n\r\nاست استغفار و طلب آمرزش است ؛ زيرا خداوند مىفرمايد :\r\n«  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  » « 1 » .\r\n« خداوند عذاب نمىكند ايشان را با آن كه تو ( اى محمد ) در ميان آنان باشى و خداوند عذاب نمىكند ايشان را با آن كه ايشان ( از گناهان ) آمرزش جويند » « 2 » .\r\n\r\n4 - اجر و مزد\r\n( 1 ) امير المؤمنين - عليه السلام - به يكى از يارانش كه به مرضى مبتلا شده بود فرمود :\r\nخداوند بيماريت را سبب ريختن گناهانت قرار دهد ؛ زيرا مرض اجر و پاداشى ندارد ولى گناهان را مانند برگ درختان مىريزد ، و تنها اجر و مزد در برابر گفتار زبانى و كردار بدنى است . و خداوند هر كه را بخواهد ، از بندگان پاك سرشت نيكو كردارش ، به بهشت مىبرد « 3 » .\r\n\r\n5 - زهد\r\n( 2 ) امير المؤمنين - عليه السلام - فرمود : تمام زهد در دو جمله از قرآن مجيد قرار گرفته است : «  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  ؛ « 4 » تا بر آنچه از شما فوت شده غمگين نشويد و به آنچه به شما داده شده دلشاد نگرديد » .\r\nو كسى كه بر گذشته تأسف نخورد و بر آينده شادمان نگردد هر دو طرف زهد را دارا گشته است « 5 » .\r\n\r\n6 - خوف و رجاء\r\n( 3 ) امير المؤمنين - عليه السلام - فرمود : بر بهترين افراد اين امت از عذاب خدا ايمن\r\n\r\n\r\n","description":"","footnote":"\r\n( 1 ) - سورهء انفال ، آيهء 34 .\r\n( 2 ) - نهج البلاغه ، حكمت 88 .\r\n( 3 ) - نهج البلاغه ، حكمت 42 .\r\n( 4 ) - سورهء حديد ، آيهء 22 .\r\n( 5 ) - نهج البلاغه ، حكمت ، 377 .\r\n","page_name":" 216 ","page_number":216},
  {"content":"\r\n\r\nمباش ؛ زيرا خداوند مىفرمايد :\r\n«  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  « 1 » ؛ از مكر و كيفر خدا ايمن نمىباشند مگر مردم زيانكار » و بر بدترين افراد اين امت از رحمت و لطف خدا نوميد مشو ؛ زيرا خداوند مىفرمايد :\r\n«  إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  ؛ « 2 » از رحمت خدا نوميد نمىباشند مگر كافران » « 3 » .\r\n\r\n\r\n","description":"","footnote":"\r\n( 1 ) - سورهء اعراف ، آيهء 99 .\r\n( 2 ) - سورهء يوسف ، آيهء 87 .\r\n( 3 ) - نهج البلاغه ، حكمت 377 .\r\n","page_name":" 217 ","page_number":217},
  {"content":"\r\n\r\n\r\nفصل سى و دوم پاسخهاى عاميانه\r\n\r\n1 - مسافت خاور و باختر\r\n( 1 ) مسافت خاور و باختر را از امير المؤمنين - عليه السلام - پرسش نمودند ؛ فرمود :\r\nمسير يك روز خورشيد « 1 » .\r\n\r\n2 - حساب\r\n( 2 ) از امير المؤمنين - عليه السلام - پرسيدند ؛ چگونه خداوند با تمام خلق با آن همه زيادى كه دارند محاسبه مىكند ؟ فرمود : همان گونه كه آنان را با آن همه كثرت روزى مىدهد .\r\nو نيز پرسيدند ؛ چگونه خداوند با آنان حساب مىكند و او را نمىبينند ؟\r\nفرمود : آن گونه كه آنان را روزى مىدهد و او را نمىبينند « 2 » .\r\n\r\n3 - رزق\r\n( 3 ) از حضرت على - عليه السلام - پرسيدند ؛ اگر مردى در اتاقى نگهدارى شود\r\n\r\n\r\n","description":"","footnote":"\r\n( 1 ) - نهج البلاغه ، حكمت 294 .\r\n( 2 ) - نهج البلاغه ، حكمت 396 .\r\n","page_name":" 218 ","page_number":218},
  {"content":"\r\n\r\nروزيش از كجا به او مىرسد ؟ فرمود : از جايى كه مرگ به سراغش مىآيد « 1 » .\r\n\r\n4 - فرق حق و باطل\r\n( 1 ) امير المؤمنين - عليه السلام - فرمود : فاصلهء بين حق و باطل چهار انگشت است .\r\nمعناى آن را از آن حضرت پرسيدند ، امام چهار انگشت دست خود را جمع نموده و ميان گوش و چشم خود قرار داد ، و آنگاه فرمود : باطل اين است كه بگويى شنيدم ، و حق اين است كه بگويى ديدم « 2 » .\r\n\r\n5 - فاصلهء آسمان و زمين\r\n( 2 ) فاصلهء آسمان و زمين را از آن حضرت - عليه السلام - پرسيدند ؛ فرمود : به قدر مدّ بصر ، و دعاى ستمديده « 3 » .\r\n\r\n6 - مزهء آب\r\n( 3 ) مزهء آب را از آن حضرت - عليه السلام - پرسيدند ؛ فرمود : آب طعم زندگى مىدهد « 4 » .\r\n\r\n\r\n","description":"","footnote":"\r\n( 1 ) - نهج البلاغه ، حكمت 356 .\r\n( 2 ) - نهج البلاغه ، در ضمن خطبهء 137 .\r\n( 3 ) - غارات ، ثقفى ، ص 111 .\r\n( 4 ) - مناقب ، سروى ، ج 1 ، ص 510 .\r\n","page_name":" 219 ","page_number":219},
  {"content":"\r\n\r\n\r\nفصل سى و سوم قواعد فقهى\r\n\r\n1 - ماهى بدون پولك\r\n( 1 ) امير المؤمنين - عليه السلام - در كوفه بر استر رسول خدا - صلّى اللّه عليه و آله - سوار شد و به بازار ماهىفروشان تشريف برد و به آنان فرمود : نخوريد و نفروشيد از اقسام ماهى ، آن قسمى را كه پولك ندارد « 1 » .\r\n\r\n2 - پرندهء حرام گوشت\r\n( 2 ) - بپرهيزيد از خوردن گوشت پرنده‌اى كه سنگدان و چينه‌دان و خار پشت پا ندارد « 2 » .\r\n\r\n3 - حيوان حرام گوشت\r\n( 3 ) - بپرهيزيد از خوردن گوشت حيوان درنده‌اى كه دندان نيش دارد و پرنده‌اى كه داراى چنگال است « 3 » .\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 220 ، حديث 6 .\r\n( 2 ) - خصال ، باب الأربع مائة ، ص 615 .\r\n( 3 ) - خصال ، باب الأربع مائة ، ص 615 .\r\n","page_name":" 220 ","page_number":220},
  {"content":"\r\n\r\n\r\n4 - صيد\r\n( 1 ) - پرنده هرگاه قادر بر پرواز گردد صيد است و براى هر كس كه او را بگيرد حلال مىباشد « 1 » .\r\n\r\n5 - آلت ذبح\r\n( 2 ) - ذبح روا نمىباشد مگر به وسيلهء آهن « 2 » ( وسيلهء ذبح بايد از جنس آهن باشد ) .\r\n\r\n6 - استصحاب\r\n( 3 ) هر كس نسبت به چيزى يقين داشته باشد ، پس در آن شك كند بايد طبق تفتيش عمل نمايد ؛ زيرا شك يقين را دفع نمىكند و آن را نمىشكند « 3 » .\r\n\r\n7 - نيّت خير\r\n( 4 ) دو شتر از مردى فرار كرده ، ديگرى آنان را گرفته هر دو را به يك ريسمان بست ، يكى از آن دو خفه شد و مرد ماجرا نزد امير المؤمنين - عليه السلام - مطرح گرديد ، آن حضرت گيرنده را ضامن نكرد و فرمود : او جز اصلاح قصدى نداشته است « 4 » .\r\nو در اين باره نيز كلياتى از عترت طاهرين آن حضرت - عليه السلام - وارد شده ، چنانچه زراره مىگويد : به خدا سوگند من هرگز كسى مانند ابى جعفر ( امام محمد باقر ) نديده‌ام ؛ زيرا از آن حضرت - عليه السلام - پرسيدم ؛ پرندگان حلال گوشت چه نشانه‌اى دارند ؟\r\nفرمود : بخور گوشت پرنده‌اى را كه به هنگام پرواز بالهايش را حركت مىدهد ،\r\n\r\n\r\n","description":"","footnote":"\r\n( 1 ) - فروع كافى ، كتاب الصيد ، باب صيد الطيور الاهليه ، حديث 5 .\r\n( 2 ) - فروع كافى ، ج 6 ، ص 227 .\r\n( 3 ) - خصال ، باب الاربع مائة ، ص 619 .\r\n( 4 ) - تهذيب ، ج 10 ، ص 315 ، حديث 16 .\r\n","page_name":" 221 ","page_number":221},
  {"content":"\r\n\r\nو نخور گوشت پرنده‌اى را كه در آن حال بالهايش را مىگستراند .\r\nپرسيدم ؛ تخم‌هايى كه در جنگل مىبينم كدام نوعش حلال و كدام نوعش حرام مىباشد ؟\r\nفرمود : نخور آن را كه دو طرفش مساوى است و بخور آن را كه دو طرفش بزرگ و كوچك است « 1 » .\r\nو نيز از ابن ابى ليلى نقل شده كه مىگويد : دو نفر كه با هم نزاع داشتند به نزد من آمده ، يكى از آنان گفت : اين مرد اين كنيز را به من فروخته و هنگامى كه او را برهنه نمودم ديدم موى زهار ندارد و گمانم كه در اصل خلقت چنين بوده است .\r\nابن ابى ليلى به وى گفت : مردم در اين باره چاره‌جويى مىكنند ، تو از چه چيز كراهت دارى ؟ !\r\nمرد گفت : اگر اين عيب است به نفع من حكم كن .\r\nابن ابى ليلى پاسخش را ندانست ، به او گفت : صبر كن مىروم و برمىگردم و پاسخ تو را مىگويم ، كه الآن در شكم خود احساس ناراحتى مىكنم ، سپس داخل خانه شد و از در ديگر خارج گرديده به نزد محمد بن مسلم رفت و مسأله را با او مطرح كرد و پرسيد ؛ آيا در اين باره از ابى جعفر ( امام محمد باقر ) حديثى در نظر دارى ؟\r\nمحمد بن مسلم گفت : در اين خصوص چيزى به خاطر ندارم ، و ليكن يك اصل كلى از آن حضرت - عليه السلام - در نظرم هست كه فرمود : هر چه كه از اصل خلقت زياد يا كم باشد عيب است .\r\nابن ابى ليلى گفت : كافى است ، و آنگاه نزد آنان بازگشته ، و حكم به عيب بودن آن نمود « 2 » . و نيز در « كافى » دربارهء آيهء شريفه : «  إِنْ تُبْدُوا الصَّدَقاتِ فَنِعِمَّا هِيَ  ؛ اگر به مستحقان انفاق صدقات آشكارا كنيد كارى نيكوست » . از آن حضرت نقل\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 247 ، حديث 3 .\r\n( 2 ) - فروع كافى ، كتاب المعيشة ، باب من يشترى الرقيق فيظهر . . . ، حديث 12 .\r\n","page_name":" 222 ","page_number":222},
  {"content":"\r\n\r\nشده كه فرمود : مقصود از آن زكات واجب است .\r\nراوى مىگويد : گفتم پس مقصود از : « و ان تخفوها و تؤتوها الفقراء ؛ و اگر در پنهانى به فقيران ( آبرومند ) رسانيد . . . » . چيست ؟\r\nفرمود : صدقات مستحب ، و ائمه - عليهم السلام - در فرائض اظهار نمودن را و در نوافل كتمان كردن و پوشيده نگهداشتن را مستحب مىدانسته‌اند « 1 » .\r\nو از جمله قواعد فقهى كه از رسول خدا - صلّى اللّه عليه و آله - نقل شده : « لا ضرر و لا ضرار » است ، كه آن بابى است از علم كه هزار باب از آن گشوده مىشود . و داستان آن چنين است كه : سمرة بن جندب درخت خرمايى در باغستانى متعلق به مردى از انصار داشت ، و منزل مسكونى انصارى بر در بستان واقع شده بود ، سمره براى رفتن به سوى درخت خرماى خود از منزل انصارى مىگذشت و از او اجازه نمىگرفت . انصارى نخست با زبان خوش به او تذكر داد و از او خواست تا موقع عبور از خانه اذن بگيرد سمره سر برتافت ، و چون انصارى اين بديد به نزد رسول خدا - صلّى اللّه عليه و آله - شكايت برد و جريان را عرضه داشت رسول خدا موضوع شكايت داشتن انصارى را از اين كار خلاف سمره به او پيغام داد و از او خواست تا به هنگام ورود استيذان نمايد ، سمره ابا كرد ، تا اين كه رسول خدا در مقام قيمت‌گذارى درخت برآمده ولى او همچنان امتناع مىورزيد تا اين كه حاضر شدند چند برابر قيمتش را به او بدهند ولى بازهم قبول نكرد ، سرانجام رسول خدا - صلّى اللّه عليه و آله - آن را با نخلى از بهشت مورد معاوضه قرار داد ، سمره نپذيرفت ، در اين موقع رسول خدا - صلّى اللّه عليه و آله به انصارى رو كرده و فرمود : برو درخت را بكن و آن را به نزد او بينداز « فانه لا ضرر و لا ضرار ؛ حقا كه ضرر رساندن و زير بار ضرر رفتن روا نيست » « 2 » .\r\nمؤلف : جاى شگفت نيست اين كه كسى كه داراى نفسى خبيث و سرشتى\r\n\r\n\r\n","description":"","footnote":"\r\n( 1 ) - فروع كافى ، كتاب الزكاة ، باب النوادر ، حديث 1 .\r\n( 2 ) - فروع كافى ، ج 5 ، ص 292 ، حديث 2 .\r\n","page_name":" 223 ","page_number":223},
  {"content":"\r\n\r\nناپاك باشد ، آن همه پيشنهادات پيغمبر - صلّى اللّه عليه و آله - را نپذيرد .\r\nو در « تاريخ طبرى » در ضمن وقايع سال 50 آمده ، زياد حكم ولايت بصره را به سمره داد و او به كوفه آمد و هشت هزار نفر را كشت .\r\nزياد به او گفت : هيچ نترسيدى يك تن از آنان بىگناه باشد ؟ !\r\nسمره پاسخ داد : از كشتن افرادى مانند آنان هيچ ترسى ندارم .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nفصل سى و چهارم جنايات حيوانات\r\n\r\n1 - پيامبر ( ص ) در حق على ( ع ) دعا كرد\r\n( 1 ) گاو نرى الاغى را كشته بود ، اين قضيه در زمان رسول خدا - صلّى اللّه عليه و آله - اتفاق افتاده ، پس هنگامى كه آن بزرگوار در ميان جمعى از اصحاب خود كه ابو بكر و عمر نيز در ميان آنان بودند ، نشسته بود طرفين دعوى نزد آن حضرت آمده و نزاع خود را مطرح كردند . در اين موقع پيامبر خدا - صلّى اللّه عليه و آله - به ابو بكر رو كرده و فرمود : بين آنان داورى كن !\r\nابو بكر گفت : ضمانى نيست ؛ زيرا حيوانى حيوان ديگرى را كشته است .\r\nپيامبر به عمر فرمود : تو بين آنان قضاوت كن ! عمر گفتار ابو بكر را تكرار كرد .\r\nرسول خدا - صلّى اللّه عليه و آله - به على - عليه السلام - رو كرد و فرمود : بين آنان حكم كن !\r\nعلى - عليه السلام - فرمود : اگر گاو در استراحتگاه الاغ داخل شده ، صاحبان گاو ضامن الاغ هستند ، و در صورت عكس ضامن نيستند .\r\nدر اين هنگام رسول خدا - صلّى اللّه عليه و آله - دست به سوى آسمان بلند كرد و فرمود : « الحمد للّه الذي جعل منّى من يقضى بقضاء النبيين » .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n« سپاس خداى را كه قرار داد از خاندانم شخصى را كه به قضاوتهاى پيامبران داورى مىكند » « 1 » . « 2 »\r\n\r\n2 - در اسلام ضرر نيست\r\n( 1 ) دو نفر نزد عمر آمدند ؛ يكى از آنان گفت : گاو اين مرد شكم شترم را پاره كرده ، عمر گفت : رسول خدا - صلّى اللّه عليه و آله - جنايات بهائم را موجب ضمان ندانسته است .\r\nامير المؤمنين - عليه السلام - به عمر فرمود : رسول خدا فرموده : « لا ضرر و لا ضرار » يعنى در اسلام ضرر رسانيدن و تحمّل ضرر روا نيست . در اين مورد اگر صاحب گاو گاوش را در راه شتر بسته ضامن شتر است ، و گرنه ضامن نيست ، و چون رسيدگى كردند ديدند صاحب گاو گاوش را از روستا آورده و در راه شتر بسته است ، پس عمر طبق فرمودهء آن حضرت حكم كرد و بهاى شتر را از صاحب گاو گرفت و به صاحب شتر داد « 3 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 352 . تهذيب ، ج 10 ، ص 229 .\r\n( 2 ) - اتفاقى و تصادفى نيست كه رسول خدا - صلّى اللّه عليه و آله - در اين قضيه و نظاير آن - كه در تاريخ و آثار كم هم نيستند - ابتدا تبيين حكم مسأله را به ديگران ارجاع نموده و آنگاه كه عجز و خطاى آنان از بيان حكم مسأله بر همه ظاهر گرديده پيامبر خدا - صلّى اللّه عليه و آله - قضاوت مسأله را از امير المؤمنين - عليه السلام - خواسته و سپس هم به صحت قضاوت آن حضرت و احيانا تخطئه ديگران تصريح و تأكيد نموده است ، اين نفى و اثبات از سوى پيامبر اكرم ( ص ) به روشنى مبيّن اين مطلب است كه تنها امير المؤمنين - عليه السلام - است كه به علت دارا بودن شرايط خلافت و جانشينى از رسول خدا ( ص ) و رهبرى امت اسلام از حيث علم و عمل شايستهء تصدى چنين مقام و منصب الهى است ، نه ديگران كه كرارا خطا و اشتباه آنان در بيان حكم مسائل شرعيه بر همه كس آشكار و پديدار گشته است ، تا از اين راه حق روشن شود ، و حجت بر مردم تمام گردد ، و براى كسى عذرى باقى نماند . «  لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ  ؛ تا هر كه هلاك شدنى است بعد از اتمام حجت هلاك شود و هر كه لايق حيات ابدى است از اتمام حجت به حيات ابد رسد » ( سورهء انفال ، آيهء 42 ) ( مؤلف ) .\r\n( 3 ) - مقنع ، ص 44 ، آخر باب الديات .\r\n","page_name":" 226 ","page_number":226},
  {"content":"\r\n\r\n\r\n3 - على ( ع ) ستمگر نيست\r\n( 1 ) هنگامى كه امير المؤمنين - عليه السلام - از طرف رسول خدا - صلّى اللّه عليه و آله - در يمن بود ، روزى چند نفر بر آن حضرت وارد شده ، نزاع خود را چنين مطرح كردند : اسب يكى از آنان گريخته و به مردى لگد زده و او را كشته است . صاحب اسب گواه آورد كه اسب ، خود از خانه فرار كرده است .\r\nعلى - عليه السلام - حكم به عدم ضمان نمود اولياى مقتول از يمن به نزد رسول خدا - صلّى اللّه عليه و آله - آمده و گفتند : على در حق ما ظلم نموده و خونبهاى كشتهء ما را پايمال كرده است .\r\nپيامبر - صلّى اللّه عليه و آله - به آنان فرمود : على ستمگر نيست ، و براى ستم نمودن آفريده نشده است ، و ولايت و خلافت پس از من از آن اوست ، حكم و سخنش حق ، و منكر ولايتش كافر است « 1 » .\r\n\r\n4 - ضرر بر كشتزار\r\n( 2 ) امير المؤمنين - عليه السلام - جنايات و آسيبهاى حيوانات را كه در روز بر كشتزار ديگران وارد مىآوردند موجب ضمان نمىدانست ، و مىفرمود : صاحب زراعت در روز خودش بايد از زراعتش پاسدارى كند ، ولى ضررهاى شبانهء آنها را موجب ضمان صاحبان آنها مىدانست « 2 »\r\n\r\n5 - جنايت سگ\r\n( 3 ) على - عليه السلام - جنايت روزانهء سگ را موجب ضمان صاحب او مىدانست ولى گاز گرفتن او را در شب موجب ضمان نمىدانست « 3 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 352 ، حديث 8 ، تهذيب ، ج 10 ، ص 228 ، حديث 33 .\r\n( 2 ) - تهذيب ، ج 10 ، ص 310 ، حديث 11 .\r\n( 3 ) - تهذيب ، ج 10 ، ص 228 ، حديث 31 .\r\n","page_name":" 227 ","page_number":227},
  {"content":"\r\n\r\n\r\n6 - ضمانت اهل خانه\r\n( 1 ) - اگر با اجازهء اهل خانه وارد خانه شدى و سگ خانه تو را گاز گرفت ، آنان ضامن هستند ، ولى اگر بدون اجازه وارد شدى ضامن نيستند « 1 » .\r\n\r\n7 - حيوان سركش\r\n( 2 ) على - عليه السلام - اولين حملهء حيوان سركش را موجب ضمان نمىدانست ، ولى در نوبتهاى بعد صاحبش را ضامن مىكرد « 2 » .\r\n\r\n8 - تفصيل\r\n( 3 ) امير المؤمنين - عليه السلام - زيانهايى را كه چارپايان در اثر پايمال كردن با دست و پا وارد مىآوردند موجب ضمان صاحبانشان مىدانست و جناياتى را كه به واسطهء لگد انداختن وارد مىآوردند موجب ضمان نمىدانست مگر اين كه كسى حيوان را زده باشد ( كه زننده ضامن است ) « 3 » .\r\n\r\n9 - ضمانت راكب ، و قائد حيوان\r\n( 4 ) امير المؤمنين - عليه السلام - راكب حيوان را ضامن زيانهاى دست و پاى حيوان مىنمود . ولى قائد را تنها ضامن زيانهاى پاى حيوان مىدانست نه دست او « 4 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 353 ، حديث 14 . - تهذيب ، ج 10 ، ص 228 ، حديث 30 .\r\n( 2 ) - فروع كافى ، ج 7 ، ص 353 ، حديث 13 . تهذيب ، ج 10 ، ص 227 ، حديث 25 .\r\n( 3 ) - فروع كافى ، ج 7 ، ص 353 ، حديث 11 . تهذيب ، ج 10 ، ص 227 ، حديث 27 .\r\n( 4 ) - وسائل الشيعة ، ج 19 ، ص 186 ، حديث 12 .\r\n","page_name":" 228 ","page_number":228},
  {"content":"\r\n\r\n\r\nفصل سى و پنجم حريم‌ها\r\n( 1 ) امير المؤمنين - عليه السلام - مىفرمود : فاصلهء دو چاهى كه براى آب دادن شتر حفر مىشود چهل ذراع ، و دو چاه آبيارى كشتزار شصت ذراع و دو چشمه پانصد ذراع بايد باشد .\r\nو كوچه‌اى كه مورد نزاع مىباشد ، هفت ذراع آن به كوچه اختصاص دارد « 1 » .\r\n\r\n\r\n","description":"","footnote":"\r\n( 1 ) - عجايب القضايا ، قمى ، ص 91 ، حديث 138 .\r\n","page_name":" 229 ","page_number":229},
  {"content":"\r\n\r\n\r\nفصل سى و ششم قراردادها\r\n( 1 ) مردى گوسفندى را ذبح كرده با دوستان خود شرط بست كه اگر تمام گوسفند را بخورند مالى بدهكار نباشند ولى اگر چيزى از آن باقى گذاشتند بدهكار تمام بهاى آن باشند .\r\nامير المؤمنين - عليه السلام - به آنان فرمود شرطبندى در مورد خوردن مطلقا باطل است چه كم و چه زياد ، و از پرداخت غرامت جلوگيرى نمود « 1 » .\r\nو از حضرت رضا - عليه السلام - نقل شده كه فرمود : كسى كه با زنى ازدواج نمايد و براى پدر زن مالى قرار دهد ، اصل عقد صحيح است و آنچه كه براى پدر قرار داده باطل مىباشد « 2 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 428 ، حديث 11 . تهذيب ، ج 6 ، ص 290 حديث 10 .\r\n( 2 ) - تهذيب ، ج 7 ، ص 361 ، حديث 28 .\r\n","page_name":" 230 ","page_number":230},
  {"content":"\r\n\r\n\r\nفصل سى و هفتم تأديبات\r\n\r\n1 - نوعى داورى\r\n( 1 ) دانش‌آموزانى نمونه‌هاى خط خود را خدمت حضرت امير - عليه السلام - عرضه داشتند تا آن حضرت خوش‌خطترين آنها را انتخاب كند .\r\nعلى - عليه السلام - فرمود : اين هم يك نوع داورى است ، و جور « * » در آن همانند جور در حكم است ، و آنگاه به آنان فرمود : به معلم خود برسانيد ، اگر در مقام تأديب ، شما را بيش از سه ضربه بزند از او قصاص گرفته مىشود « 1 » .\r\n\r\n2 - كودك يتيم\r\n( 2 ) - كودك يتيم را مانند فرزند خودت ادب كن ، و از هر خطايى كه به سبب آن فرزند خود را مىزنى او را بزن « 2 » .\r\n\r\n\r\n","description":"","footnote":"\r\n* - بىعدالتى .\r\n( 1 ) - فروع كافى ، كتاب الحدود ، باب النوادر ، حديث 38 .\r\n( 2 ) - فروع كافى ، ج 6 ، ص 47 ، حديث 8 .\r\n","page_name":" 231 ","page_number":231},
  {"content":"\r\n\r\n\r\n3 - تأديب قماربازان\r\n( 1 ) امير المؤمنين - عليه السلام - از راهى مىگذشت چند نفر را ديد به بازى شطرنج مشغول بودند . امام - عليه السلام - به آنان فرمود : « ما هذه التماثيل التى انتم لها عاكفون ؛ چيستند اين تمثالهائى كه شما بر آنها ايستاده‌ايد ؟ »\r\nپس آنان را تأديب نموده ، در آفتاب معلّق نمود « 1 » .\r\n\r\n4 - تنبيه\r\n( 2 ) مردى را كه استمناء كرده بود نزد امير المؤمنين - عليه السلام - آوردند . آن حضرت چنان بر دستش كوفت كه دستش قرمز شده و آنگاه از بيت المال به او زن داد « 2 » .\r\n\r\n5 - از وظائف امام\r\n( 3 ) امير المؤمنين - عليه السلام - مىفرمود : بر امام واجب است كه دانشمندان فاسق و پزشكان نادان ، و كرايه‌دهندگان « 3 » مفلس را حبس نمايد « 4 » .\r\n\r\n6 - جوان سفيه\r\n( 4 ) - جوان سفيه بايد نگهدارى شود تا عاقل گردد . و نيز فرمود : شخص بدهكارى كه قرض خود را ادا نمىكند بايد حبس شود ، و چنانچه افلاس او ثابت گردد او را آزاد مىكنند تا مالى به دست آورده و ديون خود را ادا نمايد . و كسى كه بدهيهاى\r\n\r\n\r\n","description":"","footnote":"\r\n( 1 ) - عجايب القضايا ، قمى ، ص 88 .\r\n( 2 ) - فروع كافى ، ج 7 ، ص 265 .\r\n( 3 ) - مقصود كرايه‌دهندگان حيوانات است .\r\n( 4 ) - من لا يحضر ، كتاب القضايا و الاحكام ، باب 15 ، حديث 6 .\r\n","page_name":" 232 ","page_number":232},
  {"content":"\r\n\r\nخود را نمىدهد و طلبكارانش را سر مىدواند بايد زندانى شود ، و آنگاه او را وادار مىكنند كه داراييش را به نسبت ديونش بين طلبكارانش تقسيم كند ، و اگر امتناع ورزد امام اين كار را مىكند « 1 » .\r\n\r\n7 - علاج\r\n( 1 ) پسرى بدون اجازهء پدر وليدهء ( كنيزى كه از مولايش فرزند دارد ) پدر را به مردى فروخت ، كنيز از مشترى پسر زاييد . در اين هنگام مولاى اول با مشترى به مخاصمت برخاست و گفت : اين كنيز وليدهء من است و پسرم بدون اجازه‌ام آن را به تو فروخته است ، مشترى انكار مىكرد ، خصومت به نزد حضرت امير - عليه السلام - بردند .\r\nامير المؤمنين به مولاى اول فرمود : كنيز و پسرت را از مشترى بگير . مشترى حضرت را سوگند داد تا برايش چاره‌اى كند على - عليه السلام - به او فرمود : جوان فروشنده ( پسر مولاى اول ) را نزد خودت نگهدار تا پدرش معامله را امضا نمايد ؛ مشترى جوان را نگهداشت .\r\nمولاى اول به مشترى گفت : فرزندم را رها كن .\r\nمشترى گفت : به خدا سوگند او را به تو نمىدهم مگر اين كه پسرم را به من ردّ نمايى .\r\nمولاى اول چون اين بديد تنها معاملهء پسر مشترى را اجازه داد بدون مادر « 2 » .\r\n\r\n8 - افسانه‌گو در مسجد\r\n( 2 ) امير المؤمنين - عليه السلام - در مسجد مردى را ديد افسانه گويى مىكند ، آن حضرت با تازيانه بر بدنش بنواخت و او را از مسجد بيرون كرد « 3 » .\r\n\r\n\r\n","description":"","footnote":"\r\n( 1 ) - من لا يحضر ، كتاب القضايا ، باب 13 ، حديث 1 .\r\n( 2 ) - من لا يحضر ، كتاب القضايا و الاحكام ، باب 69 ، حديث 56 .\r\n( 3 ) - فروع كافى ، ج 7 ، ص 263 ، حديث 20 .\r\n","page_name":" 233 ","page_number":233},
  {"content":"\r\n\r\n\r\n9 - تازه مسلمان\r\n( 1 ) مردى نصرانى را كه تازه مسلمان شده و با او خوك بريان شده ديده بودند نزد حضرت على - عليه السلام - آوردند .\r\nآن حضرت به او فرمود : چرا مرتكب چنين خطائى شدى ؟\r\nگفت : بيمار شدم و به خوردن گوشت نيازمند گرديدم .\r\nعلى - عليه السلام - : چرا از گوشت بزغاله استفاده نكردى با اين كه داشتى . و آنگاه به او فرمود : اگر گوشت خوك را خورده بودى به تو حدّ مىزدم . ولى اكنون تو را تأديب مىكنم . پس به قدرى او را زد كه بولش جارى گرديد « 1 » .\r\n\r\n10 - فريادرس آمد\r\n( 2 ) در « كامل » جزرى آمده : على - عليه السلام - از قبيلهء همدان بيرون شد ، در بين راه دو مرد را ديد زد و خورد مىكردند ، آنان را از هم جدا نموده به راه خود ادامه داد ، ناگهان صداى استغاثه‌اى شنيد . امير المؤمنين - عليه السلام - به جانب او شتافت و مىفرمود : « فرياد رس آمد » . پس دو مرد را ديد كه يكى از آنان از ديگرى شكايت داشته و گفت : يا امير المؤمنين ! پيراهنى به اين مرد فروخته‌ام به هفت درهم و با او شرط كرده‌ام كه درهمهاى سالم و بدون عيب به من تحويل دهد و او اين درهمهاى معيوب را به من داده است ، و من از گرفتن آنها امتناع ورزيده از او مطالبهء دراهم سالم نمودم ، پس سيلى به صورتم زد .\r\nامير المؤمنين به زننده فرمود : چه مىگويى ؟\r\nگفت : راست مىگويد .\r\nبه او فرمود : به شرط خود وفا كن ، و آنگاه به مضروب فرمود : قصاص بگير ! مرد گفت : يا عفو كنم ؟\r\n\r\n\r\n","description":"","footnote":"\r\n( 1 ) - فروع كافى ، كتاب الحدود ، باب النوادر ، حديث 20 .\r\n","page_name":" 234 ","page_number":234},
  {"content":"\r\n\r\nامام - عليه السلام - فرمود : اختيار آن با خود توست .\r\nو سپس به همراهان خود فرمود : بگيريد او را . پس مردى او را بر دوش گرفت و آن حضرت پانزده تازيانه به او زد و فرمود : اين سزاى هتك حرمت توست نسبت به آن مرد « 1 » .\r\n\r\n\r\n","description":"","footnote":"\r\n( 1 ) - كامل ، جزرى .\r\n","page_name":" 235 ","page_number":235},
  {"content":"\r\n\r\n\r\nفصل سى و هشتم استناد به كتاب و سنت\r\n\r\n1 - ديهء علقه\r\n( 1 ) مردى ضربه‌اى بر شكم زنى وارد ساخت ، زن بر اثر آن ضربه علقه‌اى ( مقدارى خون بسته ) سقط كرد . حضرت امير فرمود : آن مرد بايد ديهء علقه را در چهل دينار به زن بدهد ، و اين آيهء شريفه را تلاوت نمود : «  وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ . . .  » « 1 » .\r\nبه تحقيق انسان را از خلاصهء گل بيافريديم و سپس آن را در قرارگاهى استوار ( رحم ) قرار داديم سپس آن نطفه را پاره‌اى خون بسته گردانيديم ، پس آن خون بسته را مانند گوشت جويده گردانيديم ، پس آن گوشت را استخوانهايى گردانيديم پس آن استخوانها را گوشت پوشانيديم ، پس آفريديم او را آفرينشى ديگر ( او را به صورت انسانى درآورده و در او روح دميديم ) . پس بزرگ است خدايى كه بهترين آفرينندگان است » .\r\nو آنگاه فرمود : ديهء نطفه بيست دينار ، و علقه چهل دينار ، و مضغه شصت دينار ، و استخوان پيش از تمام شدن خلقتش هشتاد دينار و جنين كامل قبل از دميدن روح\r\n\r\n\r\n","description":"","footnote":"\r\n( 1 ) - سورهء مؤمنون ، آيهء 11 .\r\n","page_name":" 236 ","page_number":236},
  {"content":"\r\n\r\nصد دينار ، و پس از دميدن روح هزار دينار مىباشد « 1 » .\r\nو پيش از اين گذشت كه آن حضرت - عليه السلام - در معناى « ابّ » و « كلاله » به آيات قرآن استدلال نمود ، در قبال ابو بكر كه از معناى آنها عاجز ماند . و در قبال عمر نيز آن هنگام كه خواست بر زنى كه بطور اجبار تن به زنا داده بود حدّ جارى كند ، آن حضرت به اين آيهء شريفه استدلال نمود : «  فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ  » « 2 » . و نگذاشت به او حدّ بزند . و هنگامى كه عثمان خواست زنى را كه پس از شش ماه فرزند زاييده بود حدّ بزند ، آن حضرت - عليه السلام - به اين دو آيهء شريفه استشهاد نمود : «  وَ حَمْلُهُ وَ فِصالُهُ . . .  » « 3 » «  وَ الْوالِداتُ يُرْضِعْنَ . . .  » « 4 » و نگذاشت به او حدّ بزند و گذشت استناد آن حضرت به آيات قرآن در معناى جزء و سهم و حين و قديم .\r\n\r\n2 - عمل مستحب\r\n( 1 ) امير المؤمنين - عليه السلام - مىفرمود : مستحب است مرد با همسر خود در شب اول ماه رمضان آميزش نمايد ؛ زيرا خداى تعالى مىفرمايد : «  أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ  ؛ « 5 » حلال شده است از براى شما در شب ماه رمضان آميزش با همسرانتان » « 6 » .\r\n\r\n3 - بازگشت سه عمل\r\n( 2 ) سيد رضى ( ره ) در « خصائص » آورده : امير المؤمنين - عليه السلام - فرمود : سه\r\n\r\n\r\n","description":"","footnote":"\r\n( 1 ) - ارشاد مفيد ، ص 119 .\r\n( 2 ) - سورهء بقره ، آيهء 173 .\r\n( 3 ) - سورهء احقاف ، آيهء 13 .\r\n( 4 ) - سورهء بقره ، آيهء 232 .\r\n( 5 ) - سورهء بقره ، آيهء 186 .\r\n( 6 ) - فروع كافى ، ج 4 ، ص 180 ، حديث 3 .\r\n","page_name":" 237 ","page_number":237},
  {"content":"\r\n\r\nعمل است كه بازگشت آنها به خود انجام دهندهء آنها خواهد بود كه در قرآن كريم ذكر شده‌اند : « ستم كردن ، پيمان شكستن ، مكر و تزوير » . «  يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ  ؛ « 1 » اى مردم ، سركشى و ستم كردن شما بر خود شماست » .\r\n«  فَمَنْ نَكَثَ فَإِنَّما يَنْكُثُ عَلى نَفْسِهِ  ؛ « 2 » هر كه پيمان شكند فقط به زيان جان خود مىشكند » .\r\n«  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  ؛ « 3 » احاطه نمىكند نيرنگ بد ، مگر به اهل خودش » « 4 » .\r\n\r\n4 - نعلين زرد\r\n( 1 ) امير المؤمنين - عليه السلام - فرمود : نعلين زرد اندوه را كم مىكند ؛ زيرا خداوند مىفرمايد : «  إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ  ؛ « 5 » گاوى است زرد كه نظركنندگان را شاد و مسرور مىگرداند » « 6 » .\r\n\r\n5 - آزمايش الهى\r\n( 2 ) امير المؤمنين - عليه السلام - بيمار شده بود ، گروهى از آن حضرت عيادت نموده عرضه داشتند . چگونه صبح نمودى ؟\r\nفرمود : به بدى و شرّ .\r\nگفتند : سبحان اللّه ! آيا كسى همانند شما اين گونه سخن مىگويد ؟ !\r\nآن حضرت - عليه السلام - فرمود : خداى تعالى مىفرمايد : «  وَ نَبْلُوكُمْ بِالشَّرِّ وَ الْخَيْرِ \r\n\r\n\r\n","description":"","footnote":"\r\n( 1 ) - سورهء يونس ، آيهء 22 .\r\n( 2 ) - سورهء فتح ، آيهء 9 .\r\n( 3 ) - سورهء فاطر ، آيهء 42 .\r\n( 4 ) - خصائص ، سيد رضى ، ص 101 .\r\n( 5 ) - سورهء بقره ، آيهء 68 .\r\n( 6 ) - عرائس ، ثعلبى .\r\n","page_name":" 238 ","page_number":238},
  {"content":"\r\n\r\n فِتْنَةً وَ إِلَيْنا تُرْجَعُونَ  « 1 » ؛ يعنى : و ما شما را به بد و نيك مبتلا كرده بيازمائيم ( و بهنگام مرگ ) به سوى ما بازگرديد » همانا خير تندرستى و بىنيازى ، و شرّ بيمارى و فقر است ، به جهت امتحان و آزمايش .\r\n\r\n6 - عثمان برخاست\r\n( 1 ) چند نفر از اهل حلّ « 2 » كبكى را صيد نموده و آن را پخته به عثمان كه در حال احرام بود تقديم نمودند ، عثمان گفت : اين صيدى است كه ما خود آن را آشكار ننموده‌ايم بلكه افرادى غير محرم آن را صيد نموده براى ما آورده‌اند بنابراين خوردن آن براى ما بدون مانع مىباشد . از آن ميان مردى گفت : على - عليه السلام - خوردن چنين صيدى را جايز نمىشمرد .\r\nعثمان كسى را به نزد آن حضرت فرستاد . على - عليه السلام - با قيافه‌اى خشمگين وارد گرديد ، عثمان به آن حضرت گفت : تو زياد با ما مخالفت مىكنى ؟\r\nامير المؤمنين فرمود : ياد مىكنم خدا را دربارهء كسانى از شما كه بخاطر دارند مردى پنج تخم شترمرغ نزد رسول خدا - صلّى اللّه عليه و آله - آورد و پيغمبر به وى فرمود : ما محرم هستيم ، اينها را به اهل حلّ از كسانى كه محلّ هستند بدهيد . پس دوازده نفر از صحابهء رسول خدا بر آن گواهى دادند ، در اين موقع عثمان برخاست و داخل در خيمه‌گاه خود گرديد و طعام را براى اهل حلّ گذاشت « 3 » .\r\n\r\n7 - سفر حج\r\n( 2 ) فرمود : هرگاه كسى از شما بخواهد حج برود خودش در تهيهء مقدمات سفرش اقدام نمايد ؛ زيرا خداوند مىفرمايد : «  وَ لَوْ أَرادُوا الْخُرُوجَ لَأَعَدُّوا لَهُ عُدَّةً  ؛ « 4 » اگر آنان ارادهء\r\n\r\n\r\n","description":"","footnote":"\r\n( 1 ) - سورهء انبياء ، آيهء 34 .\r\n( 2 ) - ساكنين خارج از محدوده و مقصود از حرم مكه معظمه تا مقدار مشخصى از اطراف آن مىباشد .\r\n( 3 ) - مناقب سروى ، ج 1 ، ص 502 .\r\n( 4 ) - سورهء توبه ، آيهء 45 .\r\n","page_name":" 239 ","page_number":239},
  {"content":"\r\n\r\nخروج داشتند براى آن ساز و برگى آماده مىكردند » « 1 » .\r\n\r\n8 - آثار گناه\r\n( 1 ) فرمود : بپرهيزيد از ارتكاب گناهان ؛ زيرا هر گونه بلاء و فقرى از گناه برخاسته مىشود ، حتى زخم و رنج و مصيبت . و خداوند مىفرمايد : «  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  » « 2 » . « آنچه برسد شما را از آفات ، پس به سبب گناهانى است كه دستهاى شما فراهم آورده و خداوند از بسيارى ( از گناهان ) در مىگذرد » « 3 » .\r\n\r\n9 - احكام ناحق شريح\r\n( 2 ) عبد الرحمن بن حجاج مىگويد : حكم بن عتيبه و سلمة بن كهيل بر ابى جعفر - عليه السلام - ( امام محمد باقر ) وارد شده از آن حضرت از حكم شاهد با سوگند پرسش نمودند .\r\nامام - عليه السلام - فرمود : رسول خدا - صلّى اللّه عليه و آله - به وسيلهء آن حكم نموده و همچنين على - عليه السلام - نزد شما در كوفه بدان حكم نموده است ، - تا اينكه فرمود - على - عليه السلام - در مسجد كوفه نشسته بود ناگهان عبد اللّه بن قفل تميمى در حالى كه زرهى به همراه داشت بر آن حضرت گذشت . على - عليه السلام - به عبد اللّه گفت : اين زره طلحه است كه در روز بصره ( جنگ صفين ) از او ربوده شده است .\r\nعبد اللّه گفت : به نزد شريح قاضى مىرويم ، رفتند ، شريح به قضاوت نشست ، امير المؤمنين فرمود : اين زره طلحه است كه در روز بصره از او ربوده شده است .\r\n\r\n\r\n","description":"","footnote":"\r\n( 1 ) - تفسير نور الثقلين ، ج 2 ، ص 225 .\r\n( 2 ) - سورهء شورى ، آيهء 29 .\r\n( 3 ) - تفسير نور الثقلين ، ج 4 ، ص 581 .\r\n","page_name":" 240 ","page_number":240},
  {"content":"\r\n\r\nشريح : در اين باره شاهد بياور !\r\nعلى - عليه السلام - امام حسن را آورده بر آن گواهى داد .\r\nشريح : با گواهى يك نفر حكم نمىكنم مگر اين كه ديگرى با او باشد .\r\nحضرت على قنبر را آورد و او بر آن گواهى داد .\r\nشريح : قنبر برده است و شهادتش نافذ نيست .\r\nعلى - عليه السلام - خشمگين شده به قنبر فرمود : بگير زره را كه اين مرد ( شريح ) سه بار قضاوت به ناحق نمود . در اين موقع شريح تكانى خورده و به آن حضرت عرضه داشت : من پس از اين هيچ وقت بين دو نفر قضاوت نخواهم كرد مگر اين كه علت سه بار قضاوت ناحق مرا به من بگوييد . امير المؤمنين به او فرمود :\r\nواى بر تو ! هنگامى كه طرح دعوا كردم گفتى : گواه بياور با اين كه رسول خدا - صلّى اللّه عليه و آله - فرموده : مال ربوده‌شده هر جا كه يافت شود بدون اقامهء گواه گرفته مىشود ، پس من گفتم : شايد او اين حديث رسول خدا را نشنيده ، آنگاه حسن را آوردم و بر آن گواهى داد ، پس گفتى : او يك شاهد است و من با شهادت يك شاهد حكم نمىكنم ، با اين كه رسول خدا - صلّى اللّه عليه و آله - با يك شاهد و سوگند حكم نموده است . سپس قنبر را آوردم و گواهى داد ، پس گفتى : او برده است و من با گواهى برده حكم نمىكنم ، با اين كه گواهى برده اگر عادل باشد پذيرفته است . و آنگاه به او فرمود : واى بر تو ! امام مسلمين بر امور بزرگتر مسلمين مأمون و مورد اعتماد است « 1 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 385 ، حديث 5 .\r\n","page_name":" 241 ","page_number":241},
  {"content":"\r\n\r\n\r\nفصل سى و نهم استناد به كتب آسمانى\r\n\r\n1 - نوعى مجازات\r\n( 1 ) روزى حضرت امير - عليه السلام - در مسجد كوفه نشسته بود ، در اين هنگام چند نفر را كه در روز ماه رمضان افطار كرده بودند نزد آن حضرت آوردند .\r\nعلى - عليه السلام - از آنان پرسيد : آيا شما در روز ماه رمضان غذا خورده‌ايد ؟\r\n- بله .\r\n- يهودى هستيد ؟\r\n- نه .\r\n- نصرانى هستيد ؟\r\n- نه .\r\nپس چه دينى داريد كه مخالف دين اسلام است ؟\r\n- مسلمان هستيم .\r\n- پس مسافريد ؟\r\n- نه .\r\n- آيا بيمارى داريد كه موجب افطار شما شده و ما از آن اطلاع نداريم زيرا\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nخداى تعالى مىفرمايد : «  بَلِ الْإِنْسانُ عَلى نَفْسِهِ بَصِيرَةٌ  » .\r\n- هيچ بيمارى نداريم .\r\n- امير المؤمنين - عليه السلام - تبسم نمود و به آنان فرمود : به يگانگى خداوند و رسالت محمد - صلّى اللّه عليه و آله - گواهى مىدهيد ؟\r\n- يگانگى خدا را قبول داريم ولى محمد را نمىشناسيم .\r\n- محمّد فرستادهء خداست .\r\n- ما پيامبرى او را قبول نداريم .\r\n- اگر بر پيامبرى محمد گواهى ندهيد شما را به قتل خواهم رساند .\r\n- هر چه مىخواهى بكن .\r\nدر اين موقع امير المؤمنين به مأمورين انتظامى دستور داد آنان را به خارج كوفه برده و دو گودال نزديك هم حفر نموده و با روزنه‌اى آنها را به هم ارتباط دهند ، و آنگاه به آن گروه فرمود : شما را به وسيلهء دود خواهم كشت .\r\nگفتند : هر چه مىخواهى بكن همانا حكم تو تنها در اين دنياست . در اين موقع امام - عليه السلام - آنان را به آرامى در ميان گودال انداخت و آنگاه دستور داد در گودال ديگر آتش افروختند و پيوسته بر ايشان بانگ مىزد چه مىگوئيد آيا از عقيدهء خود برگشته‌ايد يا نه ؟\r\nمىگفتند : هر چه مىخواهى انجام ده ، تا اين كه به وسيلهء دود كشته شدند .\r\nاين خبر در گوشه و كنار و در شهرها منتشر گرديد و مردم دربارهء آن سخنها مىگفتند . تا اينكه يك روز كه آن حضرت در مسجد تشريف داشت ، مردى يهودى از اهل مدينه كه يهوديان مدينه به بزرگى و دانايى او و پدرانش معتقد بودند با گروهى از بستگانش وارد كوفه شده و مستقيما به طرف مسجد جامع كوفه رهسپار گرديده در بيرون مسجد بار انداختند ، و به آن حضرت - عليه السلام - پيغام دادند كه ما قومى از يهود هستيم كه از حجاز آمده با شما گفتگويى داريم آيا شما به نزد ما مىآييد ، يا ما بر شما وارد شويم ؟\r\nامير المؤمنين - عليه السلام - خود به طرف آنان از مسجد بيرون رفت و مىفرمود :\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبه زودى وارد مسجد خواهند شد ( يعنى مسلمان مىشوند ) . پس به ايشان فرمود :\r\nمطلب شما چيست ؟\r\nبزرگشان گفت : اى پسر ابى طالب ! اين چه بدعتى است كه در دين محمد گذارده‌اى ؟\r\nحضرت فرمود : چه بدعتى ؟\r\nيهودى گفت : شنيده‌ايم گروهى را كه به يگانگى خداوند اقرار داشته ولى نبوت محمد را منكر بوده‌اند با دود كشته‌اى .\r\nامير المؤمنين به وى فرمود : تو را سوگند مىدهم به حق نه آيه‌اى كه در كوه طور بر موسى - عليه السلام - نازل گرديده ، و به حق كنائس پنج‌گانهء قدس . . . آيا مىدانى كه پس از وفات موسى كسانى را نزد يوشع بن نون آورده كه معترف به يگانگى خداوند بودند ولى نبوت موسى را قبول نداشتند يوشع آنان را به همين ترتيب به قتل رساند ؟\r\nيهودى گفت : مىدانم .\r\nدر اين هنگام يهودى گفت : گواهى مىدهم كه تو صاحب سرّ و رازدان موسى هستى . پس يهودى كاغذى از قباى خود بيرون آورد و به دست آن حضرت داد .\r\nعلى - عليه السلام - كاغذ را باز نموده و آن را نگاه كرد و سپس گريست .\r\nيهودى گفت : چرا گريه مىكنى ؟ اين كاغذ كه به خط سريانى است و تو عرب هستى مگر خط آن را مىدانى ؟\r\nفرمود : آرى ، اسم من در آن نوشته شده .\r\nيهودى گفت : اسمت را به من نشان بده و بگو نام تو به لغت سريانى چيست ؟\r\nآن حضرت اسم خود را به او نشان داد و فرمود : نام من به سريانى « اليا » مىباشد .\r\nيهودى گفت : گواهى مىدهم كه تو پس از پيغمبر - صلّى اللّه عليه و آله - اولى هستى به مردم از جانهايشان . و همگى آنان با آن حضرت بيعت نموده ، وارد مسجد شدند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nعلى - عليه السلام - فرمود : سپاس خداى را كه هرگز مرا فراموش نكرده ، و نام مرا در طومار نيكان ، ثبت نموده است .\r\nمؤلف : از اين خبر ، دو مطلب استفاده مىشود : يكى عدم جواز دخول اهل كتاب در مساجد ، و ديگرى جواز قتل منكر نبوت پيغمبر - صلّى اللّه عليه و آله - و لو آن كه موحّد باشد « 1 » .\r\n\r\n2 - خبر دادن از كتب اديان ديگر\r\n( 1 ) شيخ مفيد ( ره ) در « ارشاد » آورده : گروهى از علماى يهود نزد ابو بكر آمده - تا اين كه آورده - و آنگاه به محضر امير المؤمنين - عليه السلام - شرفياب شدند ، آن حضرت به آنان فرمود : آيا نه چنين است كه در بعضى از كتابهايتان آمده كه روزى موسى بن عمران نشسته بود ، ناگهان فرشته‌اى از مشرق به نزد او آمد . . . تا آخر خبر به تفصيلى كه در خبر 12 از فصل 11 گذشت « 2 » .\r\n\r\n\r\n","description":"","footnote":"\r\n( 1 ) - فروع كافى ، كتاب الصيام ، باب النوادر ، حديث 7 .\r\n( 2 ) - ارشاد ، مفيد ، قضاياه - عليه السلام - فى عهد ابى بكر ، ص 108 .\r\n","page_name":" 245 ","page_number":245},
  {"content":"\r\n\r\n\r\nفصل چهلم حكم بر خلاف ديگران\r\n\r\n1 - گرمابه\r\n( 1 ) حضرت على - عليه السلام - و عمر داخل در گرمابه شدند ، عمر گفت : بد جائى است گرمابه ! رنج و زحمتش زياد ، و حيا ، و عفتش كم مىباشد .\r\nحضرت امير - عليه السلام - به او فرمود : بلكه آن خوب جايى است ، چرك و آلودگى بدن را مىزدايد و آتش را به ياد مىآورد « 1 » .\r\n\r\n2 - لذيذترين گوشت‌ها\r\n( 2 ) در حضور عمر سخن از گوشت به ميان آمد . عمر گفت : پاكيزه‌ترين گوشتها گوشت مرغ است .\r\nامير المؤمنين - عليه السلام - فرمود : مرغ بسان خوك پرندگان است ، پاكيزه‌ترين گوشتها گوشت جوجه‌اى است كه به پرواز درآمده يا قريب به آن باشد « 2 » .\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 312 ، حديث 2 .\r\n( 2 ) - تهذيب ، ج 1 ، ص 377 ، حديث 24 .\r\n","page_name":" 246 ","page_number":246},
  {"content":"\r\n\r\n\r\n3 - عثمان مخالفت كرد !\r\n( 1 ) هنگامى كه عمر از دنيا رفت و او را كفن نمودند ، حضرت امير - عليه السلام - براى نماز خواندن بر او محاذى سر او ايستاد و عثمان محاذى پاهايش .\r\nعلى - عليه السلام - به عثمان فرمود : اينجا كه من ايستاده‌ام درست است .\r\nعثمان گفت : بلكه اينجا كه من ايستاده‌ام ، در اين هنگام عبد الرحمن بن عوف گفت : چقدر زود پس از مرگ عمر اختلاف كرديد ، پس به صهيب رو كرده و گفت : خودت بر جنازهء عمر نماز بخوان همان گونه كه او تو را به عنوان پيشواى نمازهاى فريضهء مسلمين برگزيده بود « 1 » .\r\n\r\n4 - بخيل از ظالم معذورترست\r\n( 2 ) مردى مىگفت : بخيل از ظالم معذورترست . حضرت امير - عليه السلام - سخنش را شنيد پس به او فرمود : چنين نيست ؛ زيرا شخص ظالم ، توبه و استغفار مىكند و اموال مردم را به صاحبانشان ردّ مىنمايد و ذمه‌اش برى مىشود ، ولى بخيل آنگاه كه بخل ورزد نه زكات مىدهد ، نه به فقيرى كمك مىكند و نه صلهء رحم بجا مىآورد ، و نه از مهمانى پذيرايى مىنمايد . و حرام است بر بهشت كه بخيل در آن داخل گردد « 2 » .\r\n\r\n5 - عمل اهل باطل\r\n( 3 ) اصبغ بن نباته مىگويد : هرگاه امير المؤمنين - عليه السلام - سر از سجدهء دوّم برمىداشت اندكى مىنشست و آنگاه برمىخاست . عده‌اى عرضه داشتند : يا امير المؤمنين ! پيش از شما ابو بكر و عمر چنين نمىكردند ، بلكه بعد از سجده\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 265 .\r\n( 2 ) - قرب الاسناد ، ص 35 .\r\n","page_name":" 247 ","page_number":247},
  {"content":"\r\n\r\nيك‌راست برمىخاستند .\r\nآن حضرت - عليه السلام - فرمود : اين عمل اهل باطل است ؛ زيرا اين رفتار بر عظمت و توقير نماز مىافزايد « 1 » .\r\n\r\n6 - قبر هود و يهودا\r\n( 1 ) در « صفين » نصر آمده : اصبغ بن نباته مىگويد در « نخيله » قبر بزرگى بود كه يهوديان ، مردگان خود را در اطراف آن به خاك مىسپردند ، على - عليه السلام - پرسيد ؛ مردم دربارهء اين قبر چه مىگويند ؟\r\nامام حسن گفت : مىگويند قبر هود پيامبر است ، آنگاه كه قومش از اطاعت او سربرتافتند بدين سرزمين آمده و در اينجا وفات نموده است .\r\nامير المؤمنين - عليه السلام - فرمود : دروغ مىگويند ، حقا كه من نسبت به اين قبر از آنان آگاهترم ، اين قبر يهودا پسر بزرگ يعقوب است ، و آنگاه فرمود : آيا در اين نواحى شخص مطلعى پيدا مىشود ؟ گفتند : بله .\r\nپيرمرد كهنسالى را به نزد آن حضرت آوردند . امام به او فرمودند : منزل تو كجاست ؟\r\nگفت : در ساحل دريا .\r\nفرمود : فاصله‌اش با كوه سرخ چقدر است ؟\r\nگفت : به آن نزديك است .\r\nفرمود : قوم تو دربارهء آن چه مىگويند ؟\r\nگفت : مىگويند قبر ساحرى است .\r\nفرمود : خلاف مىگويند ، آن قبر هود است و اين قبر يهودا . آنگاه فرمود : در روز قيامت هفتاد هزار نفر از پشت شهر كوفه با چهره‌هايى تابان همچون مهر و ماه محشور شده بدون حساب داخل در بهشت مىشوند « 2 » .\r\n\r\n\r\n","description":"","footnote":"\r\n( 1 ) - تهذيب ، ج 2 ، ص 314 ، حديث 133 .\r\n( 2 ) - صفين ، نصر ، ص 126 .\r\n","page_name":" 248 ","page_number":248},
  {"content":"\r\n\r\nمؤلف : در اينجا مناسب است داستان دلالت آن بزرگوار را از قبر دانيال پيغمبر و دو دختر « تبع » كه براى عمر و ابو بكر بيان فرموده نقل كنيم ( اگر چه از موضوع اين فصل خارجند ) .\r\nدر تاريخ اعثم كوفى « 1 » آمده : هنگامى كه ابو موسى اشعرى شهر شوش را فتح نمود در آنجا اتاقى قفل شده ديد ، دستور داد قفل را شكستند ، پس در ميان اتاق سنگ بزرگى به شكل قبرى ديد كه در ميان آن جسدى كه با طلا كفن شده بود مشاهده نمود ، ابو موسى از بلندى قد آن جسد در شگفت شده از اهل آنجا از هويت آن پرسش نمود ؛ گفتند : او مرد درستكارى بوده كه در عراق مىزيسته و عراقيها به وسيلهء او از خدا طلب باران مىنموده‌اند ، از قضا در سالى ما دچار خشكى و بىبارانى شديدى شده او را از عراقيها درخواست نموديم تا نزد ما بيايد و براى ما طلب باران كند . ولى آنان از فرستادن وى امتناع ورزيدند از ترس اين كه مبادا او را بازنگردانيم و لذا ما پنجاه نفر به عنوان گروگان نزد آنان فرستاديم تا او را بفرستند پس او را فرستادند و براى ما طلب باران نمود و خداوند به وسيلهء دعاى او براى ما گشايش نمود ، و ما از پنجاه نفر خود صرفنظر كرده او را در همين جا نگه داشتيم تا اين كه نزد ما وفات نمود . ابو موسى جريان را به عمر نوشت ، عمر چگونگى و صحت و سقم اين داستان را از صحابه پرسش نمود ، هيچ كس در اين رابطه اطلاعى نداشت بجز امير المؤمنين - عليه السلام - كه فرمود : اين دانيال است كه از پيامبران الهى بوده و در زمان پادشاهى بخت النصر و شاهانى ديگر مىزيسته ، و شرح زندگانى او را تا زمان مرگش بيان داشت . و به عمر فرمود : به ابو موسى بنويس جسد را بيرون آورده و در جايى به دور از دسترس اهل شوش دفن نمايد . عمر جريان را به ابو موسى نوشت ابو موسى دستور داد رودخانه را ( كه از كنار شهر مىگذشت ) خشك نموده و قبرى در وسط آن حفر و دانيال را در آن دفن كنند و آنگاه آن را با سنگهاى بزرگ ، مستحكم نموده آب را بر روى آن جارى ساخت . و در « مناقب » از\r\n\r\n\r\n","description":"","footnote":"\r\n( 1 ) - تاريخ ، اعثم كوفى ( ترجمه شده ) ، ص 87 ، ( خلافت عمر ) .\r\n","page_name":" 249 ","page_number":249},
  {"content":"\r\n\r\nابو بصير از امام صادق - عليه السلام - نقل كرده كه فرمود : در زمان خلافت ابو بكر قومى خواستند مسجدى در ساحل « عدن » بنا كنند ، و آنگاه كه از ساختمان مسجد فارغ مىشدند بنا فرو مىريخت ، آنان به نزد ابو بكر آمده قصّهء خود را بيان داشته از او چاره‌جويى نمودند . ابو بكر براى مردم خطبه خواند و آنان را سوگند داد كه اگر كسى در اين باره مطلبى مىداند بگويد . امير المؤمنين - عليه السلام - به آنان فرمود :\r\nدر قسمت راست و چپ آن موضع از سمت قبله زمين را حفر نموده به دو قبر مىرسيد كه بر روى آنها نوشته است : « من « رضوى » هستم و خواهرم « حبّى » كه به خداى عزيز جبار شرك نورزيده‌ايم » . و بدن آنان برهنه است ، پس آنان را غسل داده كفن نموده بر آنان نماز گزارده به خاكشان بسپاريد و سپس مسجدتان را بنا كنيد كه بر جا خواهد ماند . پس طبق فرمودهء آن حضرت - عليه السلام - عمل كرده آن را صادق يافتند .\r\n\r\n7 - حكم طلاقهاى سابق\r\n( 1 ) عمر دربارهء زنى كه شوهرش يك بار يا دو بار او را طلاق داده و آنگاه مرد ديگرى با وى ازدواج نموده و او را طلاق داده و يا مرده ، و پس از انقضاى عده‌اش شوهر اول او را به عقد درآورده ، تعداد طلاقهاى سابقش را به حساب مىآورد ( يعنى اگر مثلا در سابق يك بار او را طلاق داده بود ، حال مىتوانست فقط دو بار او را طلاق دهد نه بيشتر و . . . ) .\r\nامير المؤمنين - عليه السلام - مىفرمود : سبحان اللّه ! آيا ازدواج با شوهر ديگر ( يعنى محلل ) سه دفعه طلاق ( شوهر سابق ) را از بين مىبرد ولى يك‌دفعه را از بين نمىبرد « 1 » ؟ !\r\n\r\n\r\n","description":"","footnote":"\r\n( 1 ) - تهذيب ، ج 8 ، ص 34 ، حديث 25 .\r\n","page_name":" 250 ","page_number":250},
  {"content":"\r\n\r\n\r\nفصل چهل و يكم مدّعى بين دو محذور\r\n( 1 ) زنى نزد حضرت امير - عليه السلام - آمده گفت : شوهرم با كنيزم زنا مىكند .\r\nعلى - عليه السلام - به وى فرمود : اگر راست مىگويى شوهرت را سنگسار مىكنيم ، و اگر دروغ مىگويى تو را تازيانه مىزنيم ؛ زيرا به شوهرت تهمت زده‌اى .\r\nزن گفت : مرا به نزد اهلم بازگردانيد كه درونم از غيظ و غيرت ؛ چون آتش مىجوشد « 1 » .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 508 .\r\n","page_name":" 251 ","page_number":251},
  {"content":"\r\n\r\n\r\nفصل چهل و دوم اقرار\r\n\r\n1 - اقرار ضمنى\r\n( 1 ) مردى غلام خود را نزد حضرت امير - عليه السلام - برد و گفت : اين غلام من بدون اجازه‌ام ازدواج كرده است .\r\nحضرت به او فرمود : آنان را از هم جدا كن .\r\nمولا به غلام رو كرده و گفت : اى دشمن خدا زنت را طلاق بده !\r\nامير المؤمنين - عليه السلام - فرمود : چه گفتى ؟\r\nمولا : گفتم زنت را طلاق ده .\r\nعلى - عليه السلام - به غلام رو كرده و به او فرمود : تو الآن اختيار دارى ، مىخواهى زنت را طلاق ده و مىخواهى او را بگذار .\r\nمولا گفت : يا امير المؤمنين ! چگونه حقى را كه متعلق به من بود به ديگرى واگذار نمودى ؟\r\nفرمود : درست است ولى آن به مقتضاى اقرار خودت بود ؛ زيرا وقتى كه به غلام گفتى زنت را طلاق ده به ازدواج او اقرار كرده‌اى « 1 » .\r\n\r\n\r\n","description":"","footnote":"\r\n( 1 ) - تهذيب ، ج 7 ، ص 352 ، حديث 64 .\r\n","page_name":" 252 ","page_number":252},
  {"content":"\r\n\r\n\r\n2 - استنباط از وصيت\r\n( 1 ) مردى ده هزار درهم به شخصى داد و به او وصيت كرد موقعى كه پسرم بزرگ شد آنچه را كه از آنها دوست دارى به او بده . و چون پسر « موصى » بزرگ شد ، وصى نزد حضرت امير - عليه السلام - رفت و وصيت « موصى » را بيان داشت و گفت :\r\nحالا چقدر بايد به فرزند « موصى » بدهم ؟\r\nعلى - عليه السلام - : مايل هستى چقدر به او بدهى ؟\r\n- هزار درهم .\r\n- حالا نه هزار درهم كه دوست داشته‌اى براى خودت بگذارى به او بده و هزار درهم براى خودت بگذار « 1 » .\r\nو گذشت در خبر نهم از فصل هشتم اين كه مرد و زنى را نزد عمر آورده ، مرد به زن گفته بود : اى زناكار ! و زن به او گفته بود : تو از من زناكارترى ، و عمر خواست به هر دو حد زند پس امير المؤمنين - عليه السلام - به او فرمود : بر مرد ، حدى نيست و زن مستحق دو حد است ؛ حد افتراء و حد زنا به علّت اقرار او به زنا ؛ زيرا وقتى به مرد گفته تو از من زناكارترى ؛ يعنى من هم زناكارم ولى كمتر از تو .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 508 .\r\n","page_name":" 253 ","page_number":253},
  {"content":"\r\n\r\n\r\nفصل چهل و سوم حكم از روى لوازم خفى\r\n\r\n1 - اين حكم خداست\r\n( 1 ) رسول خدا - صلّى اللّه عليه و آله - از مردى اعرابى ، ماده شترى به چهارصد درهم خريدارى نموده بود ، و هنگامى كه اعرابى پول را تحويل گرفت ، فرياد برآورد :\r\nدرهمها و شتر ، مال من است . اتفاقا ابو بكر از آنجا عبور مىكرد ، پيامبر به ابو بكر فرمود : بين من و اعرابى قضاوت كن !\r\nابو بكر گفت : اعرابى از شما گواه مىخواهد . عمر نيز از آنجا عبور كرد و سخنان ابو بكر را در آن باره تكرار نمود . در اين موقع على - عليه السلام - از دور نمايان گرديد ، پيامبر - صلّى اللّه عليه و آله - به اعرابى فرمود : قبول دارى اين جوان كه مىآيد بين ما قضاوت كند ؟\r\nگفت : بلى .\r\nحضرت على آمد ، اعرابى ادّعاى خود را مطرح كرد .\r\nامير المؤمنين به اعرابى فرمود : شتر را به پيامبر تسليم كن !\r\nاعرابى اعتنا نكرد تا اين كه آن حضرت سه بار گفتار خود را تكرار نمود ولى نتيجه‌اى نبخشيد ، در اين هنگام على - عليه السلام - اعرابى را با يك ضربهء شمشير ،\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nدور كرد .\r\nپس اهل حجاز گفتند : كه با آن ضربه ، سر او را پراند ، و اهل عراق گفتند :\r\nعضوى از او را قطع كرد .\r\nو آنگاه على - عليه السلام - به پيامبر عرضه داشت : يا رسول اللّه ! ما شما را در وحى تصديق مىكنيم چگونه در چهار صد درهم تصديق ننمائيم ؟ ! « 1 »\r\nو در خبرى آمده : كه پيغمبر - صلّى اللّه عليه و آله - به ابو بكر و عمر رو كرده و به آنان فرمود : اين حكم خداست نه آنچه كه شما به آن حكم كرديد .\r\nمؤلف : گرچه امير المؤمنين از صنايع حيرت‌آور خدا و نفس پيغمبر است و محال است كه آن دو و ديگران به مقام و منزلت او برسند همچون « ثرى » و « ثريا » الّا اين كه آنان به قدر ساير صحابهء پيغمبر - صلّى اللّه عليه و آله - هم توجه نداشته‌اند . و اين خزيمة بن ثابت است كه در نظير چنين قضيه‌اى براى پيامبر گواهى ناديده داد ، و پيامبر به وى فرمود : چگونه گواهى ناديده مىدهى ؟\r\nعرضه داشت : يا رسول اللّه ! ما شما را در وحى و اخبار آسمانى تصديق مىكنيم ، چگونه ممكن است در خبرهاى زمين تصديق ننمائيم . پس رسول خدا - صلّى اللّه عليه و آله - گواهيش را پذيرفت و يك شهادتش را جاى دو شهادت قرار داد و به همين جهت « ذو الشهادتين » لقب يافت .\r\n\r\n2 - داستان قدامه\r\n( 1 ) قدامة بن مظعون ، شراب نوشيد ، عمر تصميم گرفت بر او حدّ جارى كند ، قدامه به عمر گفت : حدّ بر من روا نيست ؛ زيرا خداوند در قرآن مجيد مىفرمايد : «  لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا  » « بر آنان كه ايمان آورده‌اند و كردار شايسته انجام داده‌اند ، گناهى نيست در آنچه خورده‌اند ، هرگاه بپرهيزند و ايمان بياورند و كارهاى شايسته بكنند » .\r\n\r\n\r\n","description":"","footnote":"\r\n( 1 ) - مناقب سروى ج 1 ص 490 .\r\n","page_name":" 255 ","page_number":255},
  {"content":"\r\n\r\nپس عمر از او صرفنظر كرد . امير المؤمنين - عليه السلام - اين را شنيد نزد عمر رفت و به وى فرمود : چرا به قدامه حدّ نزدى ؟\r\nعمر : قدامه اين آيه را برايم خواند و خود را از مصاديق آن دانست .\r\nعلى - عليه السلام - : قدامه از مصاديق اين آيه نيست ؛ زيرا كسانى كه ايمان آورده و كردار نيك انجام مىدهند هرگز حرامى را حلال نمىشمرند ، اينك قدامه را برگردان و او را از آن گفتارش توبه بده و بر او حدّ جارى كن . و اگر توبه نكرد او را به قتل برسان ؛ زيرا از اسلام خارج شده است .\r\nعمر به خود آمد و قدامه را طلبيد ، و چون قدامه از جريان با خبر شد نزد عمر اظهار ندامت و توبه كرد و عمر از حكم قتلش درگذشت ، و آنگاه كه خواست به او تازيانه بزند مقدارش را نمىدانست ، باز از آن حضرت راهنمايى خواست .\r\nعلى - عليه السلام - به او فرمود : حدّش هشتاد تازيانه است ؛ زيرا كسى كه شراب نوشد مست مىشود ، و در آن هنگام هذيان مىگويد و به مردم تهمت مىزند و حدّ تهمت ، هشتاد تازيانه است . پس عمر طبق دستور آن حضرت عمل كرد « 1 » .\r\n\r\n3 - تفصيلى دربارهء فدا دادن\r\n( 1 ) اصبغ بن نباته مىگويد : امير المؤمنين - عليه السلام - دربارهء ياران خود كه در دست كفار اسير شده بودند حكمى دقيق فرمود ، كه هر كدام از آنان را كه زخم در پشت سر داشت از او فدا نمىداد و مىفرمود : او از جنگ فرار كرده است . و هر كدام را كه از پيشرو زخم داشت براى او فدا مىداد و آزادش مىكرد « 2 » .\r\n\r\n4 - نشانهء جهاد كنندگان\r\n( 2 ) حضرت امير - عليه السلام - در جنگ جمل و صفين و نهروان در ميان ياران كشتهء\r\n\r\n\r\n","description":"","footnote":"\r\n( 1 ) - ارشاد ، مفيد ، ص 216 .\r\n( 2 ) - عجايب القضايا ، قمى ، ص 46 ، حديث 44 .\r\n","page_name":" 256 ","page_number":256},
  {"content":"\r\n\r\nخود به دقت نظر مىكرد و بر كسى كه از پشت سر زخم داشت نماز نمىخواند و مىفرمود : او از جهاد در راه خدا فرار كرده و بر كسى كه از پيشرو زخم داشت نماز بجاى مىآورد و او را به خاك مىسپرد « 1 » .\r\n\r\n\r\n","description":"","footnote":"\r\n( 1 ) - عجايب القضايا ، قمى ، ص 46 ، حديث 45 .\r\n","page_name":" 257 ","page_number":257},
  {"content":"\r\n\r\n\r\nفصل چهل و چهارم رازهاى پنهان\r\n\r\n1 - زن بدكار\r\n( 1 ) ام قيان ، زنى پاكدامن بود ، او در زمان خلافت امير مؤمنان على - عليه السلام - زندگى مىكرد . روزى مردى از اصحاب حضرت على به نزد ام قيان رفته وى را افسرده خاطر ديد ، از او سبب پرسيد ؛ وى گفت : كنيزى آزاد شده داشته‌ام از دنيا رفته او را دفن نموده‌ام و زمين دو بار او را بيرون انداخته است . پس نزد امير المؤمنين رفته و او را از ماجرا خبر دادم . آن حضرت فرمود : زمين يهودى و نصرانى را در خود نگه مىدارد چگونه آن زن را نمىپذيرد . علتى جز اين ندارد كه بندگان خدا را به عقوبت خداوند ( يعنى آتش ) عذاب نموده است . سپس فرمود : امّا اگر مقدارى از خاك قبر مسلمانى در قبرش ريخته شود ، آرام مىگيرد ، و چون چنين كردند قرار گرفت . ام قيان مىگويد : من از حال زن پرسش نمودم معلوم شد او زنى بدكاره بوده و فرزندانى را كه از راه زنا زاييده در تنور آتش انداخته ، سوزانده است « 1 » .\r\n\r\n2 - اثر وضعى\r\n( 2 ) غلامى را نزد عمر آوردند ، غلام ، مولاى خود را كشته بود ، عمر دستور داد او را\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 370 . من لا يحضر ، كتاب الحدود ، باب تحريم الدماء ، حديث 23 .\r\n","page_name":" 258 ","page_number":258},
  {"content":"\r\n\r\nبكشند . امير المؤمنين - عليه السلام - از قضيه خبردار گرديده غلام را به حضور طلبيد و به او فرمود : آيا مولايت را كشته‌اى ؟\r\nغلام : آرى .\r\nامير المؤمنين - عليه السلام - : چرا ؟\r\nغلام : با من عمل خلاف نمود .\r\nعلى - عليه السلام - از اولياى مقتول پرسيد ؛ آيا كشتهء خود را به خاك سپرده‌ايد ؟\r\nگفتند : آرى .\r\nفرمود : چه وقت ؟\r\nگفتند : همين الآن .\r\nحضرت امير به عمر رو كرده و فرمود : غلام را بازداشت كن و او را عقوبت نده و به اولياى مقتول بگو پس از سه روز ديگر بيايند .\r\nچون پس از سه روز آمدند ، على - عليه السلام - دست عمر را گرفت و به اتفاق اولياى مقتول به جانب گورستان رهسپار شدند ، و چون به قبر آن مرد رسيدند ، آن حضرت به اولياى مقتول فرمود : اين قبر كشتهء شماست ؟ گفتند : آرى .\r\nفرمود : آن را حفر كنيد ! آن را حفر كردند تا به لحد رسيدند آنگاه به آنان فرمود :\r\nميت خود را بيرون بياوريد ، آنها هر چه نگاه كردند جز كفن ميت چيزى نديدند .\r\nجريان را به آن حضرت عرضه داشتند .\r\nامير المؤمنين - عليه السلام - دو بار تكبير گفت و فرمود : به خدا سوگند نه من دروغگو هستم و نه كسى كه به من خبر داده است ، شنيدم از رسول خدا - صلّى اللّه عليه و آله - كه فرمود : هر كس از امتم كه كردار قوم لوط را مرتكب شود ، پس از مردن سه روز بيشتر در قبر نمىماند و زمين او را به قوم لوط كه به عذاب الهى هلاك شدند مىرساند ، و در روز قيامت با آنان محشور مىگردد « 1 » .\r\n* * *\r\n\r\n\r\n","description":"","footnote":"\r\n( 1 ) - مناقب ، ج 1 ، ص 495 .\r\n","page_name":" 259 ","page_number":259},
  {"content":"\r\n\r\n\r\n3 - تأثير استخوان\r\n( 1 ) جوانى نزد عمر رفت و ميراث پدر را از او طلب كرد و اظهار داشت كه او هنگام فوت پدرش در مدينه كودكى بوده است . عمر بر او فرياد زد و او را دور نمود . جوان از نزد عمر بيرون رفت و از دست او تظلم مىكرد . اتفاقا حضرت امير - عليه السلام - به جوان رسيد و چون از قضيّه آگاه شد به همراهان خود فرمود : جوان را به مسجد جامع بياوريد تا خودم در ماجرايش تحقيق كنم .\r\nجوان را به مسجد بردند . على - عليه السلام - از او سؤالاتى كرد و آنگاه فرمود :\r\nچنان دربارهء شما حكم كنم كه خداوند بزرگ به آن حكم نموده و تنها ، برگزيدگان او بدان حكم مىكنند سپس بعضى از اصحاب خود را طلبيده به آنان فرمود : بياييد و بيلى نيز همراه بياوريد ، مىخواهيم به طرف قبر پدر اين كودك برويم . چون رفتند ، آن حضرت به قبرى اشاره كرد و فرمود : اين قبر را حفر كنيد و ضلعى از اضلاع بدن ميت را برايم بياوريد ، و چون آوردند حضرت آن را به دست كودك داد و به وى فرمود : اين استخوان را بو كن ، كودك از استخوان بو كشيد ، ناگهان خون از دو سوراخ بينى او جارى شد ، على - عليه السلام - به كودك فرمود : تو پسر اين ميت هستى .\r\nعمر گفت : يا على ! با جارى شدن خون ، مال را به او تسليم مىكنى ؟\r\nحضرت فرمود : اين كودك سزاوارترست به اين مال از تو و از ساير مردم و آنگاه به حاضران دستور داد استخوان را بو كنند ، و چون بو كشيدند ، هيچ گونه تأثيرى در آنها نگذاشت . و دوباره كودك از آن بو كشيد و خون زيادى از بينى او جارى شد ، پس مال را به كودك تسليم نموده و فرمود : به خدا سوگند نه من دروغگو هستم و نه آن كسى كه اين اسرار را به من آموخته است « 1 » .\r\n* * *\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 491 .\r\n","page_name":" 260 ","page_number":260},
  {"content":"\r\n\r\n\r\n4 - آب فرات\r\n( 1 ) حضرت امير - عليه السلام - مىفرمود : اگر اهل كوفه اوّلين غذاى نوزادان خود را آب فرات قرار مىدادند ، فرزندانشان از شيعيان ما مىشدند « 1 » « 2 »\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 389 ، حديث 5 .\r\n( 2 ) - شاهد بر فرمايش آن حضرت ( ع ) اين كه كوفه از به دو تأسيسش مركز شيعه بوده و حاكمان جبار در طول تاريخ نتوانسته‌اند شيعه را از آن ديار قلع و قمع كنند . ( مؤلف )\r\n","page_name":" 261 ","page_number":261},
  {"content":"\r\n\r\n\r\nفصل چهل و پنجم مثل\r\n\r\n1 - اتمام حجت على ( ع )\r\n( 1 ) هنگامى كه حضرت امير - عليه السلام - به جنگ جمل مىرفت ، چون به نزديكى بصره رسيد ، بصرىها كليب جرمى را نزد آن حضرت فرستادند تا معلوم كند كه آيا آن حضرت بر حق است يا نه ؟ تا شك و ترديد از آنان بر طرف گردد .\r\nامير المؤمنين كليب را از برنامه‌ها و هدف خود آگاه ساخت و كليب دانست كه آن حضرت بر حق است . در اين موقع على - عليه السلام - به او فرمود : با من بيعت كن ! كليب گفت : نمىتوانم ؛ زيرا من فرستادهء قومى هستم و بدون اجازهء آنان نمىشود با شما بيعت كنم .\r\nحضرت امير به او فرمود : حالا به من بگو اگر اين گروه تو را در پى آب و گياه مىفرستادند و تو سرزمين مناسبى پيدا مىكردى و به آنان خبر مىدادى و ايشان با تو مخالفت نموده به محل خشكى مىرفتند بازهم از آنان پيروى مىكردى ؟\r\nكليب : هرگز .\r\nعلى - عليه السلام - اكنون دستت را براى بيعت به سوى من دراز كن .\r\nكليب مىگويد : به خدا سوگند پس از آن كه حجت را بر من تمام كرد ديگر\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nنتوانستم امتناع ورزم ، پس با آن حضرت بيعت كرد « 1 » .\r\n\r\n2 - زيان زدن به خود\r\n( 1 ) امير المؤمنين - عليه السلام - مردى را ديد كه به منظور زيان رساندن به دشمن خود در كارى مىكوشيد كه ابتدا زيانش به خودش مىرسيد . پس به او فرمود : تو مانند كسى هستى كه نيزه به پهلوى خود مىكند تا رديف خود را بكشد « 2 » .\r\nمؤلف : عداوت و دشمنى گاهى به حدى مىرسد كه مصداق فرمايش آن حضرت مىشود مانند عداوت عبد اللّه بن زبير با مالك اشتر كه در مبارزهء جنگ جمل ، آنگاه كه هر دو بر زمين افتاده و مالك بر روى سينهء عبد اللّه نشست ، عبد اللّه فرياد برآورد : مرا و مالك را بكشيد !\r\nمالك مىگويد تنها سبب نجات من اين شد كه عبد اللّه مرا به مالك معرفى مىنمود و من نزد مردم به اشتر معروف بودم و اگر مرا به اشتر معرفى مىنمود حتما مرا مىكشتند ، و سپس مىگويد : به خدا سوگند من از سادگى او بسى در شگفت بودم كه كشتن من با كشتن خودش چه سودى برايش داشت « 3 » .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 269 .\r\n( 2 ) - نهج البلاغه ، حكمت 296 .\r\n( 3 ) - شرح نهج البلاغه ، ابن ابى الحديد ، ج 1 ، ص 88 .\r\n","page_name":" 263 ","page_number":263},
  {"content":"\r\n\r\n\r\nفصل چهل و ششم فلسفهء حكم\r\n\r\n1 - دين ملحد\r\n( 1 ) امير المؤمنين - عليه السلام - شهادت دو مرد عادل را بر كفر شخص كافر مىپذيرفت و شهادت هزار نفر را بر برائت او ردّ مىكرد و مىفرمود : دين ملحد ، پنهان است و با گواهى دو نفر ثابت مىشود « 1 » .\r\n\r\n2 - آثار شراب‌نوشى\r\n( 2 ) از امير المؤمنين - عليه السلام - پرسيدند ، شما معتقديد كه شراب نوشيدن از زنا و دزدى بدترست ؟\r\nآن حضرت فرمود : آرى ؛ زيرا كسى كه زنا مىكند بسا مرتكب گناه ديگرى نشود ، ولى كسى كه شراب نوشيد هم زنا مىكند هم دزدى مىكند ، هم مرتكب قتل حرام مىشود ، و هم نماز نمىخواند « 2 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 404 .\r\n( 2 ) - فروع كافى ، ج 6 ، ص 403 .\r\n","page_name":" 264 ","page_number":264},
  {"content":"\r\n\r\n\r\n3 - حدّ شارب الخمر\r\n( 1 ) امير المؤمنين - عليه السلام - مىفرمود : كسى كه شراب نوشد مست مىشود و در آن حال هذيان مىگويد و به مردم تهمت مىزند ، پس شارب الخمر را به اندازهء تهمت‌زننده تازيانه بزنيد « 1 » .\r\n\r\n4 - عمر اعتراف كرد\r\n( 2 ) چند نفر شامى در حال احرام ، پنج تخم شترمرغ ، بريان كرده و خوردند پس از آن گفتند : ما محرم بوديم و اين عمل برايمان حرام بود ، چون به مدينه آمدند مسأله را از عمر پرسيدند ، عمر پاسخش را ندانست و به آنان گفت : چند نفر از اصحاب رسول خدا را پيدا نموده و حكم مسأله را از آنها بپرسيد ، پس مسأله را از بعض اصحاب پيامبر پرسش نمودند ، ولى پاسخ آنان مختلف بود ، شاميان نزد عمر بازگشته و جريان را گفتند . عمر گفت : در اين شهر مردى هست كه ما مأموريم در مواقع اختلاف از او حكم بخواهيم ، پس برخاست و با آن گروه به طرف خانهء حضرت امير - عليه السلام - روانه گرديده آن حضرت را در محلى به نام « ينبع » يافت ، شامىها مسأله خود را از آن حضرت پرسيدند .\r\nعلى - عليه السلام - فرمود : بايد پنج ماده شتر از فحل بكشند و نتاج آنها را جهت قربانى به خانهء خدا بفرستند .\r\nعمر گفت : ماده شتر گاهى بچه مىاندازد .\r\nعلى - عليه السلام - فرمود : تخم هم گاهى فاسد مىشود . در اين موقع عمر گفت : براى مثل چنين مشكلاتى مأمور شده‌ايم از شما سؤال كنيم « 2 » .\r\nمؤلف : اخبار از عترت طاهرين آن حضرت كه مشتمل بر بيان فلسفهء حكم است\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 215 .\r\n( 2 ) - مناقب ، سروى ، ج 1 ، ص 496 .\r\n","page_name":" 265 ","page_number":265},
  {"content":"\r\n\r\nزياد مىباشد و شيخ صدوق ( ره ) در اين باره كتابى به نام « علل الشرايع » تأليف نموده است . و در اينجا تنها به ذكر يك خبر بسنده مىكنيم .\r\nروزى منصور ( خليفهء عباسى ) مشغول طواف بود مردى به نام ربيع نزد او آمد و گفت : فلان غلام آزاد شده‌ات مرده و غلام ديگرت سر از بدن او جدا كرده است .\r\nمنصور بسيار خشمگين شده اتفاقا ابن شبرمه و ابن ابى ليلى و چند تن از قضات و فقهاى ديگر نزد او بودند ، منصور حكم مسأله را از آنان جويا شد ، ولى هيچ‌كس از آنان به او پاسخ نداد . منصور متردّد بود ، نمىدانست او را بكشد يا نه ؟ بعضى از حاضران به منصور گفتند : در اين ساعت شخصى آمده كه اگر اين مسأله پاسخى داشته باشد نزد اوست . او امام جعفر صادق - عليه السلام - است كه الآن مشغول سعى شده است . ربيع به دستور منصور نزد امام رفت و موقعى كه آن حضرت در مروه بود مسأله را از آن حضرت سؤال نمود .\r\nامام - عليه السلام - به وى فرمود : مىبينى كه من مشغول سعى هستم برو به منصور بگو فقها و دانشمندان نزد تو بسيارند مسأله را از آنها بپرس ! ربيع جريان عدم پاسخگويى آنان را خدمت امام عرضه داشت ولى دستور امام را اجرا كرده نزد منصور برگشت و پيغام آن حضرت را رساند . منصور مجدّدا او را خدمت امام فرستاد ، ربيع خدمت آن حضرت رسيد ، امام - عليه السلام - به او فرمود : اندكى حوصله كن تا از سعى فارغ شوم . و چون فارغ گرديد در گوشه‌اى از مسجد الحرام نشست و به ربيع فرمود : نزد منصور برو و به او بگو كسى كه سر ميّت را بريده صد دينار بدهكار است ربيع نزد منصور رفت و پاسخ آن حضرت را گفت .\r\nحضار به ربيع گفتند : برو و از او بپرس چرا صد دينار ؟\r\nربيع نزد امام برگشت و فلسفهء حكم را سؤال نمود . حضرت به وى فرمود : زيرا ديهء نطفه بيست دينار ، و علقه چهل دينار ، و مضغه شصت دينار ، و استخوان هشتاد دينار ، و گوشت صد دينار ، مىباشد ، و خداوند مىفرمايد : «  ثُمَّ أَنْشَأْناهُ خَلْقاً آخَرَ  » يعنى پس از مرحلهء گوشت ، او را آفرينشى ديگر پديد آورديم ، و ميّت به منزلهء جنين است كه در رحم مادر گوشت و استخوان شده و ليكن روح در او ندميده است كه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nديه‌اش صد دينار مىباشد .\r\nربيع نزد منصور برگشت و پاسخ آن حضرت را رساند ، حضار از اين استنباط بسى در شگفت شده باز به ربيع گفتند : نزد حضرت برو و بپرس اين صد دينار مال چه كسى مىباشد ؟\r\nامام - عليه السلام - در پاسخ فرمود : مال ورثه نيستند ، زيرا اين مال را پس از مرگ مستحق شده است ؛ و بايد با اين پول برايش حج بدهند ، يا صدقه ، و يا در راه خير ديگرى صرف نمايند « 1 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 347 ، حديث 1 . - تهذيب ، ج 10 ، ص 270 ، حديث 10 .\r\n","page_name":" 267 ","page_number":267},
  {"content":"\r\n\r\n\r\nفصل چهل و هفتم تدارك\r\n\r\n1 - جلوگيرى از دو دفعه قصاص\r\n( 1 ) مردى مرد ديگرى را كشت ، برادر مقتول قاتل را نزد عمر برد ، عمر به وى دستور داد قاتل را بكشد ، برادر مقتول قاتل را به قدرى زد كه يقين كرد او را كشته است .\r\nاولياى قاتل او را برداشته به خانه بردند و چون رمقى در بدن داشت به معالجه‌اش پرداختند و پس از مدتى حالش خوب شد . برادر مقتول چون قاتل را ديد دوباره او را گرفت و گفت : تو قاتل برادر من هستى بايد تو را بكشم ، مرد فرياد برآورد تو يك بار مرا كشته‌اى و حقى بر من ندارى .\r\nمجدّدا نزاع را به نزد عمر بردند ، عمر دستور داد قاتل را بكشند ، ولى نزاع ادامه يافت تا اين كه به نزد حضرت امير - عليه السلام - رفته و از او داورى خواستند . على - عليه السلام - به قاتل فرمود : شتاب مكن ، و خود آن حضرت به نزد عمر رفت و به وى فرمود : حكمى كه دربارهء آنان گفته‌اى صحيح نيست .\r\nعمر گفت : پس حكمشان چيست ؟\r\nعلى - عليه السلام - : ابتدا قاتل شكنجه‌هايى را كه برادر مقتول بر او وارد ساخته از او قصاص مىگيرد و آنگاه برادر مقتول مىتواند او را بكشد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبرادر مقتول با خود فكرى كرد كه در اين صورت جانش در معرض خطر است پس از كشتن او صرفنظر كرد « 1 » .\r\nو همين خبر را ابن شهرآشوب در « مناقب » با اندك اختلافى نقل كرده و در آخر آن مىگويد : عمر دست به دعا برداشت و گفت : « سپاس خداى را ، يا ابا الحسن ! شما خاندان رحمتيد ، و آنگاه گفت : اگر على نبود عمر هلاك مىشد » .\r\n\r\n2 - اتهام به قتل\r\n( 1 ) مردى را در خرابه‌اى ديدند كه كاردى خون‌آلود در دست داشت ، و در همان نزديكى نيز كشته‌اى بود كه در خون خود مىغلتيد ، مرد را دستگير كرده و نزد حضرت امير - عليه السلام - بردند .\r\nآن حضرت به متهم فرمود : چه مىگويى ؟\r\nمتهم گفت : من آن مرد را كشته‌ام ، على - عليه السلام - طبق اقرارش دستور داد از او قصاص بگيرند .\r\nناگهان مردى شتابزده نزد آن حضرت آمده و گفت : من آن شخص را كشته‌ام .\r\nامير المؤمنين به مرد اول فرمود : چطور شد بر عليه خودت اقرار كردى ؟\r\nمتهم : زيرا توانايى انكار نداشتم ، بدان جهت كه افرادى مرا در خرابه‌اى با كاردى خون‌آلود بر بالين كشته‌اى ديده بودند ، و بيم آن داشتم كه اگر اقرار نكنم مرا بزنند .\r\nحقيقت مطلب اين است كه من در نزديكى آن خرابه گوسفندى را ذبح كرده ، پس در حالى كه كارد خون‌آلودى در دست داشتم به منظور قضاى حاجت داخل در خرابه شدم ناگهان كشته‌اى را ديدم كه در خون خود مىغلتيد ، بالين او رفته\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 360 . مناقب ، سروى ، ج 1 ، ص 497 . تهذيب ، ج 10 ، ص 278 ، حديث 1 . من لا يحضر ، ج 4 ، ص 128 ، حديث 14 .\r\n","page_name":" 269 ","page_number":269},
  {"content":"\r\n\r\nحيرت‌زده به او نگاه مىكردم كه ناگهان اين گروه وارد خرابه شده مرا به آن حال ديده دستگيرم نمودند .\r\nامير المؤمنين - عليه السلام - به حاضران فرمود : اينها را به نزد فرزندم حسن ببريد و از او حكم مسأله را بپرسيد . حضرت امام حسن - عليه السلام - در پاسخ آنان فرمود :\r\nبه امير المؤمنين بگوييد اگر چه اين مرد مسلمانى را كشته ، ولى جان ديگرى را از مرگ نجات داده است ، و خداوند مىفرمايد : «  وَ مَنْ أَحْياها فَكَأَنَّما أَحْيَا النَّاسَ جَمِيعاً  ؛ هر كس جانى را احيا كند مثل اين است كه همهء مردم را احيا كرده است » .\r\nهر دو آزاد مىشوند . و خونبهاى مقتول از بيت المال پرداخت مىگردد « 1 » .\r\n\r\n3 - جبران\r\n( 1 ) گفتار خلافى از بشر بن عطارد به امير المؤمنين - عليه السلام - گزارش شد . امام شخصى را مأمور دستگيرى او نمود ، مأمور آن حضرت ، بشر را در طايفهء بنى اسد يافت ، در اين موقع نعيم بن دجاجه ، بشر را فرارى داد ، امير المؤمنين - عليه السلام - دستور داد نعيم را دستگير كرده نزد آن حضرت ببرند ، پس هنگامى كه نعيم را نزد امام آوردند به آن حضرت چنين گفت : همانا به خدا سوگند كه بودن با تو ذلت ، و جدايى از تو موجب كفر است !\r\nامام - عليه السلام - چون اين را شنيد به او فرمود : تو را بخشيدم ؛ همانا خداى تعالى مىفرمايد : «  ادْفَعْ بِالَّتِي هِيَ أَحْسَنُ السَّيِّئَةَ  « 2 » ؛ بديها را به آنچه كه بهتر است دفع كن » .\r\nاما اين كه گفتى بودن با تو ذلت است گناهى است كه مرتكب شده‌اى ، و اين كه گفتى جدايى از تو موجب كفر است حسنه‌اى است كه انجام داده‌اى و سبب جبران آن گناهت شد ، پس او را آزاد نمود . « 3 »\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 289 . تهذيب ، ج 10 ، ص 173 ، حديث 19 .\r\n( 2 ) - سورهء مؤمنون ، آيهء 95 .\r\n( 3 ) - فروع كافى ، ج 7 ، ص 268 ، حديث 40 .\r\n","page_name":" 270 ","page_number":270},
  {"content":"\r\n\r\n\r\nفصل چهل و هشتم نكته‌ها\r\n\r\n1 - دانش كسبى و غريزى\r\n( 1 ) حضرت امير - عليه السلام - فرمود : دانش بر دو گونه است : غريزى و اكتسابى ، و اكتسابى نفع نمىدهد اگر غريزى نباشد « 1 » .\r\n\r\n2 - ماهرترين شعراء\r\n( 2 ) از امير المؤمنين - عليه السلام - از ماهرترين شعراء پرسش نمودند ؛ فرمود : شعرا با اسبان مسابقه در ميدانى نتاخته‌اند تا آن كس كه نى گرو را ربوده شناخته شود ، و اگر ناگزير بايد بگويم پادشاه گمراه از همه برتر است ( مقصود آن حضرت امرؤ القيس بوده و گمراهيش از اين است كه كافر و فاسق بوده است ) « 2 » .\r\n\r\n3 - اخلاق و كردار قريش\r\n( 3 ) از حضرت امير - عليه السلام - از اخلاق و كردار قريش سؤال نمودند ، فرمود : امّا\r\n\r\n\r\n","description":"","footnote":"\r\n( 1 ) - نهج البلاغه ، حكمت 338 .\r\n( 2 ) - نهج البلاغه ، حكمت 338 .\r\n","page_name":" 271 ","page_number":271},
  {"content":"\r\n\r\nقبيلهء بنى مخزوم آنان ريحانهء قريش هستند ، دوست دارى با مردانشان سخن بگويى و با زنانشان ازدواج كنى . و اما قبيلهء بنى عبد شمس ( بنى اميه ) مردانى سياستمدار و دورانديشند ، و خاندان ما از دگران بخشنده‌تر ، و به هنگام مرگ دليرترند ، و عدّهء آنان زيادتر ، و مكر و تزويرشان بيشتر و اندامشان ناموزون‌ترست . و زبان ما فصيح‌تر ، و به پند و اندرز گوياتر و انداممان زيباترست « 1 » .\r\n\r\n4 - بهار و پاييز\r\n( 1 ) امير المؤمنين - عليه السلام - فرمود : بدن خود را در اول سرما ( پائيز ) بپوشانيد و در آخر آن ( بهار ) از هوا استفاده نماييد ؛ زيرا همان تأثيرى را كه هوا در آن دو فصل در درختان دارد در بدن آدمى نيز دارد « 2 » .\r\n\r\n5 - راه بحث كردن\r\n( 2 ) هنگامى كه حضرت امير - عليه السلام - خواست ابن عباس را براى احتجاج با خوارج بفرستد به او فرمود : از روى قرآن با آنان بحث نكن ؛ زيرا قرآن معانى بسيار دارد ، تو مىگويى و آنان مىگويند ، و ليكن از سنت رسول خدا - صلّى اللّه عليه و آله - با ايشان احتجاج كن كه از آن گريزى ندارند « 3 » . « 4 »\r\n\r\n6 - قبيلهء باهله\r\n( 3 ) در « صفين » نصر آمده : قبيلهء باهله از شركت نمودن در جنگ صفين به همراه\r\n\r\n\r\n","description":"","footnote":"\r\n( 1 ) - نهج البلاغه ، حكمت 116 .\r\n( 2 ) - نهج البلاغه ، حكمت 128 .\r\n( 3 ) - نهج البلاغه ، بخش نامه‌ها 77 .\r\n( 4 ) - فرمايش آن حضرت كاملا صحيح است . همچنانكه مىبينيم فرقه‌هاى مختلف همه به قرآن تمسّك مىكنند . و با توجه به اين نكته عمر نگذاشت رسول خدا ( ص ) به هنگام وفات وصيت كند ، و گفت : كتاب خدا ما را كافى است و خود عمر پس از رحلت رسول خدا ( ص ) وفات آن حضرت را انكار كرد با اينكه آن مورد تصريح آيات محكمه و واضحهء قرآن بود ( مؤلف ) .\r\n","page_name":" 272 ","page_number":272},
  {"content":"\r\n\r\nامير المؤمنين - عليه السلام - اكراه داشتند . امام - عليه السلام - به آنان فرمود : خدا را شاهد مىگيرم كه هم شما با من دشمنيد هم من با شما ، اينك هداياى خود را برداريد و به سوى ديلم خارج شويد « 1 » .\r\n\r\n\r\n","description":"","footnote":"\r\n( 1 ) - صفين ، نصر بن مزاحم ، ص 116 .\r\n","page_name":" 273 ","page_number":273},
  {"content":"\r\n\r\n\r\nفصل چهل و نهم سياست\r\n\r\n1 - راهنمايى امير مؤمنان ( ع )\r\n( 1 ) ايرانيان از اهل همدان و رى و اصفهان و نهاوند و قومس با هم مكاتبه نموده ، نوشتند كه محمد پادشاه عرب و آورندهء كتاب و آيين تازه از دنيا درگذشته و پس از او ابو بكر بر آنان سلطنت نموده و او پس از اندك زمانى به هلاكت رسيده و پس از او عمر خليفه شده و خلافتش به درازا كشيده و بر شهرهاى شما دست يافته و سپاهيانش با شما در ستيزند ، و دست از شما برنمىدارد مگر اين كه با او از در جنگ وارد شده ، لشكريانش را از خانه و كاشانهء خود بيرون نموده و به طرف او لشكركشى كنيد .\r\nآنان همه بر اين انديشه ، عهد و پيمان محكم بستند . اين خبر به اهل كوفه رسيد .\r\nآنان عمر را در مدينه از ماجرا مطلع ساختند . عمر از شنيدن اين خبر هراسان گرديده به مسجد رسول خدا - صلّى اللّه عليه و آله - وارد شد و به منبر رفت و پس از ثناى الهى چنين گفت : اى گروه مهاجر و انصار ! همانا شيطان ، جمعيتهاى فراوانى را گرد آورده تا بر عليه شما قيام كند و چراغ فروزان حق را خاموش نمايد ، اينك اهل همدان و اصفهان و . . . با آن كه نژاد و آيين مختلف دارند ولى با هم پيمان بسته‌اند\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nكه برادران مسلمانتان را از شهرهاى خود بيرون كرده و با شما بجنگند . اكنون هر چه زودتر تدبير و علاج خود را در اين باره بگوييد و درنگ مكنيد كه از پس امروز روزهاى دگر هست .\r\nطلحة بن عبيد اللّه كه سخنورى از قريش بود برخاست و پس از حمد و ثناى الهى گفت : اى خليفه ! حوادث و پيشامدهاى روزگار تو را آزموده و مجرب ساخته و اتفاقات دوران و سختيهاى زندگى محكم و استوارت نموده ، تو مردى پاك سرشتى ، كارها و انديشه‌هايت همه نيكو و خجسته است ، اينك خودت در اين زمينه فكر كن و به انديشه‌ات عمل نما .\r\nطلحه نشست . عمر به مردم خطاب كرد : سخن بگوييد .\r\nعثمان برخاست و سپاس خداى را به جا آورد و گفت : اى خليفه ! به نظر من خودت به همراه تمام سپاهيان شام و يمن و مدينه و مكه و كوفه و بصره به سوى مشركين حركت مىكنيد ، اين تدبير كه گفتم بخاطر داشته باش و دربارهء آن فكر كن . عثمان نشست امير المؤمنين - عليه السلام - برخاست و ثناى پروردگار به جاى آورد و آنگاه به عمر گفت : اگر بخواهى تمام لشكريان شام را از كشورشان خارج كنى از آن سو روميان بدان سرزمين هجوم برده زنان و كودكان شامى را به اسارت خواهند گرفت ؛ و اگر لشكر يمن را از يمن خارج كنى حبشيان زنان و كودكان يمنى را اسير خواهند كرد ؛ و اگر لشكر مكه و مدينه را با خود ببرى عرب از گوشه و كنار با تو پيمان‌شكنى نموده ، بطورى كه سركوبى و مبارزهء با آنان به مراتب از جنگ با دشمن خارجيت دشوارتر خواهد بود ، پس اين نظريه ( عثمان ) رأى صواب نيست . اما از جهت انبوهى و كثرت دشمن و هم‌پيمان شدن آنان با هم ، باك نداشته باش ، كه خداوند بيش از تو اين پيشامد را كراهت مىدارد و او به تغيير دادن اين اتحاديهء شوم سزاوارترست . گذشته مگر يادت نيست كه ما در زمان رسول خدا - صلّى اللّه عليه و آله - به اتكاى زيادى لشكر جهاد نمىكرديم ، بلكه تنها به اميد نصرت و يارى خداوند ، و اما اين كه خودت به طرف دشمن به روى آن هم صلاح نيست ؛ زيرا آن هنگام كه دشمن بفهمد خودت با لشكر هستى ، كمر قتل تو را خواهد بست و بسا\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nدشمنان ديگرت نيز به يارى آنان برخيزند و تو با دست خودت اسباب و مقدمات كشتنت را فراهم نموده‌اى ، به عقيدهء من سپاهيان نامبرده را در جاهاى خود بگذار و تنها به لشكر بصره بنويس آنان به سه دسته تقسيم شوند ؛ يك دسته براى تمشيت امور و انتظامات داخلى در جاى خود باشند ، و دستهء ديگر نيز به منظور نگهبانى و پاسدارى از مرزها و مراقبت دشمنانى كه با مسلمانان معاهده بسته‌اند در همان جا بمانند ، و دستهء سوم براى كمك و يارى رساندن به برادران مسلمان خود به طرف دشمنان ايرانى حركت كنند .\r\nعمر گفت : كاملا صحيح است و دوست دارم از اين انديشه پيروى كنم ، و چند بار با اعجاب ، گفتار آن حضرت - عليه السلام - را تكرار نموده ، بسى شاد و مسرور گرديد « 1 » .\r\n\r\n2 - جنگ روميان\r\n( 1 ) عمر دربارهء جنگ با روميان از حضرت امير المؤمنين - عليه السلام - نظريه خواست . آن حضرت به او فرمود : خداوند ضامن شده حوزه و حدود مسلمانان را نگهدارى كند ، و عيوب آنان را بپوشاند ، و آن خدايى كه مسلمانان را زمانى كه اندك بوده‌اند يارى نموده ، زنده است ، و هرگز نمىميرد . تو اگر خودت به جانب دشمن حركت كنى و در جنگ مغلوب گردى ، براى شهرهاى دوردست مسلمانان پناهى نمىماند ( براى جلوگيرى از فتنه و فساد ) . صلاح اين است كه مردى دلير و آزموده به طرف دشمن بفرستى و سپاهيانش را نيز از رزمندگان صبور و با استقامت و شكيبا و موعظه‌پذير انتخاب كنى ، پس اگر به يارى خداوند بر دشمن پيروز شدند آرزوى تو برآورده شده و اگر شكست خوردند بازهم اهميتى ندارد ؛ زيرا خودت به عنوان پناهگاه و پشتيبان مسلمانان زنده خواهى بود « 2 » .\r\n\r\n\r\n","description":"","footnote":"\r\n( 1 ) - ارشاد ، مفيد ، ص 111 . كامل ، ابن اثير ، ج 2 ، ص 180 .\r\n( 2 ) - نهج البلاغه ، در ضمن خطبهء 130 .\r\n","page_name":" 276 ","page_number":276},
  {"content":"\r\n\r\n\r\n3 - اسيران عراقى\r\n( 1 ) عمر تصميم گرفته بود اسيران عراقى را بفروشد . حضرت امير - عليه السلام - به وى فرمود : اينها براى شما مال و ثروتى هستند كه ديگر بمانند آن نخواهيد يافت ، اگر آنان را بفروشيد افرادى كه پس از اين مسلمان مىشوند از آنها بهره‌اى نخواهند داشت .\r\nعمر گفت : پس چه كنم ؟\r\nعلى - عليه السلام - فرمود : آنها را بگذار تا براى مسلمانان شوكتى باشند . عمر از تصميم خود برگشت . و آنگاه آن حضرت به عمر فرمود : هر اسيرى از اين اسيران كه مسلمان شود سهم من از او آزاد است « 1 » .\r\n\r\n4 - ابتداى تاريخ\r\n( 2 ) عمر دربارهء نوشتن تاريخ با مردم مشورت كرد ، امير المؤمنين - عليه السلام - به او فرمود : مبدأ تاريخ را روز هجرت رسول خدا - صلّى اللّه عليه و آله - قرار دهيد و مانند زمان آن حضرت ، تاريخ بزنيد ؛ زيرا هنگامى كه پيامبر در ماه ربيع الاول وارد مدينه گرديد دستور نوشتن تاريخ را داد و مردم تاريخ را از روز ورود آن حضرت مشخص مىكردند و به همين نحو ادامه پيدا كرد « 2 » .\r\n\r\n5 - مصرف از بيت المال\r\n( 3 ) هنگامى كه خبر فتح قادسيه و دمشق به عمر رسيد ، عمر مردم را گرد آورده و به آنان گفت : من پيش از آن كه خليفه شوم ، تاجر بوده‌ام و اكنون كه مرا خليفه كرده‌ايد نمىدانم براى مصرف ماهيانهء خود ، چه مقدار از بيت المال تصرف كنم .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 498 .\r\n( 2 ) - مناقب ، سروى ، ج 1 ، ص 338 .\r\n","page_name":" 277 ","page_number":277},
  {"content":"\r\n\r\nهر كدام از حاضران مبلغى گفت ، و حضرت امير - عليه السلام - در آنجا ساكت نشسته بود ، عمر عرض كرد يا على نظر شما چيست ؟\r\nآن حضرت فرمود : جز به مقدارى كه زندگى خود و عائله‌ات را به نحو شايسته تأمين كنى بر تو روا نيست .\r\nحضار همه گفتند : رأى رأى على بن أبي طالب است « 1 » .\r\n\r\n6 - تقسيم ميراث\r\n( 1 ) طلحه مىگويد مالى نزد عمر آوردند تا آن را بر مستحقينش قسمت كند ، عمر مال را تقسيم نموده اندكى از آن باقى ماند ، عمر با گروهى از اصحاب پيغمبر - صلّى اللّه عليه و آله - در اين باره مشورت كرد . آنان همه گفتند : خودت آن را تصرف كن ؛ زيرا اگر بخواهى آن را بر صاحبانش تقسيم كنى به هر كدام مبلغ ناچيزى مىرسد .\r\nحضرت امير به عمر فرمود : اين مقدار را نيز بايد بر صاحبانش تقسيم كنى ، كم و زيادش تفاوتى ندارد .\r\nعمر گفت : اين راهنمايى شما نعمتى بود بر من به ضميمهء ديگر نعمتهايتان كه هيچ كدام را پاداش نداده‌ام « 2 » .\r\n\r\n7 - بهار كسرى\r\n( 2 ) از جملهء غنائم ارزنده‌اى كه در جنگ ايرانيان نصيب مسلمانان شده بود ، فرشى بود به نام « بهار كسرى » و موقعى كه سعد بن ابى وقاص خواست يك پنجم غنائم را براى عمر بفرستد از مسلمانان خواست تا از سهم خود از بهار كسرى صرفنظر كنند پس آن را براى عمر فرستاد ، و آن فرشى بود كه تمام مظاهر تفريح و تفرّج در آن\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 156 .\r\n( 2 ) - مناقب ، سروى ، ج 1 ، ص 495 .\r\n","page_name":" 278 ","page_number":278},
  {"content":"\r\n\r\nتعبيه شده ، مخصوص پادشاهان ايرانى بود تا در فصل زمستان كه درختان و گلها و رياحين خشكيده مىشد بر روى آن مىنشستند و بساط عيش و طرب بر آن مىگستراندند ، و هر يك از طول و عرض آن شصت ذراع بود ، و با انواع زيورآلات و طلاجات مزيّن شده بود . عمر نمىدانست آن را چه‌كار كند ، با چند نفر مشورت نموده ، بعضى به او گفتند : براى خودت باشد ، و كسانى هم اختيارش را به خود او واگذار كردند . حضرت امير - عليه السلام - به عمر فرمود : چرا يقينت را به شك مبدل مىسازى و خود را به جهالت مىزنى ، بايد آن را بين مسلمانان تقسيم كنى ؛ زيرا اگر آن را به همين حال بگذارى آيندگان آن را تصرف خواهند كرد با اين كه مسلمانان كنونى بدان سزاوارترند . عمر گفتار آن حضرت را تصديق كرد و آن را بين مسلمانان قسمت نمود « 1 » .\r\nو نيز حضرت امير - عليه السلام - صحابهء رسول خدا - صلّى اللّه عليه و آله - را در بارهء كيفيت نماز خواندن بر جنازهء آن وجود مبارك و محل دفن آن حضرت ، ارشاد و راهنمايى نمود و اختلافشان را بر طرف ساخت ؛ چنانچه شيخ مفيد ( ره ) در « ارشاد » آورده : مسلمانان در مورد اين كه چه كسى به عنوان امام جماعت بر پيكر مطهر رسول خدا نماز بخواند ، و نيز در مدفن آن بزرگوار سخنها مىگفتند ، تا اين كه امير المؤمنين به نزد آنان آمد و فرمود ، رسول خدا - صلّى اللّه عليه و آله - در هر حال امام و پيشواى ما مىباشد چه در زمان حيات و چه پس از وفات و نيازى به امام نيست و مسلمانان دسته دسته وارد شده بر جنازهء مقدس آن حضرت نماز خوانده بازگردند ، و اما مدفن آن حضرت نيز ، خداوند هيچ پيامبرى را در هيچ مكانى قبض روح نمىكند جز اين كه آن محل را به عنوان مدفن او برگزيده است ، و من آن بزرگوار را در حجره‌اى كه در آن وفات نموده دفن مىكنم ، پس مسلمانان ، همه نظر آن حضرت را پذيرفته و راضى شدند « 2 » .\r\n\r\n\r\n","description":"","footnote":"\r\n( 1 ) - كامل ، ابن اثير ، ج 2 ، ص 143 ( حوادث سال 16 ) .\r\n( 2 ) - ارشاد ، مفيد ، ص 100 .\r\n","page_name":" 279 ","page_number":279},
  {"content":"\r\n\r\n\r\nفصل پنجاهم بيان منشأ اشتباه\r\n\r\n1 - پرچم سياه !\r\n( 1 ) پيرمردى از بكر بن وائل نقل مىكند : در جنگ صفين با حضرت على - عليه السلام - بودم عمرو بن عاص را ديدم كه از ميان لشكر دشمن پارچهء سياهى بر سر نيزه‌اى كرده و آن را بلند نمود . گروهى از مردم گفتند : اين پرچمى است كه رسول خدا - صلّى اللّه عليه و آله - براى عمرو بسته ( يعنى او بر حق است ) ، اين گفتار بين مردم پيچيد تا به گوش حضرت على رسيد . آن حضرت به مردم فرمود : مىدانيد داستان اين پرچم چيست ؟ داستانش اين است كه رسول خدا آن را براى عمرو بست ، و آنگاه فرمود : كيست كه اين پرچم را بگيرد و به شرايطش عمل نمايد .\r\nعمرو پرسيد ؛ شرايطش چيست ؟ پيامبر - صلّى اللّه عليه و آله - فرمود : يك شرطش اين است كه با آن به جنگ مسلمانان نروى ، و ديگر آن كه از جهاد با كفار فرار نكنى .\r\nعمرو آن را گرفت و به هيچ كدام از آن دو شرط عمل نكرد به خدا سوگند هم با آن از جنگ مشركين گريخت ، و هم امروز به جنگ مسلمانان آمد ، قسم به خدائى كه مردم را آفريده ، و دانه را شكافته ، اين گروه هرگز اسلام نياورده‌اند ، و ليكن بناچار اسلام را بر زبان جارى نموده و كفر را پنهان كرده‌اند و هر وقت كه يارانى براى\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nخود بيابند باز همان دشمنى كه با ما داشته‌اند اظهار خواهند نمود الّا اينكه آنان در صورت ظاهر ، نماز را ترك نكرده‌اند « 1 » .\r\n\r\n2 - فريبكارى\r\n( 1 ) در « تاريخ طبرى » آمده : مغيرة بن شعبه ادّعا مىكرد كه او تازه‌عهدترين مردم به رسول خدا - صلّى اللّه عليه و آله - است و به مردم مىگفت : من انگشتر خود را در ميان قبر پيغمبر - صلّى اللّه عليه و آله - انداختم تا با اين بهانه داخل در قبر شده بدن رسول خدا را مسّ نمايم تا من آخرين كسى باشم كه از رسول خدا جدا گشته است . طبرى از عبد اللّه بن حرث نقل كرده كه مىگويد : من در زمان خلافت عمر يا عثمان به همراه على - عليه السلام - براى انجام عمره وارد مكه شديم و آن حضرت در منزل خواهر خود ( ام هانى ) اقامت گزيد و آنگاه كه از اعمال عمره فارغ گرديد به خانه بازگشت و غسل نمود در اين موقع گروهى از عراقيها به نزد آن حضرت آمده عرضه داشتند : از شما سؤالى داريم امام - عليه السلام - به آنان فرمود : گمانم مىخواهيد از مطلبى كه مغيره به شما گفته از اين كه او تازه‌عهدترين مردم به رسول خداست بپرسيد ؟\r\nگفتند : آرى .\r\nآن حضرت فرمود : دروغ گفته است ، تازه‌عهدترين مردم نسبت به رسول خدا قثم بن عباس مىباشد و او آخرين نفر ما بوده كه از ميان قبر پيغمبر - صلّى اللّه عليه و آله - خارج گشته است « 2 » .\r\n\r\n3 - مسح بر كفش\r\n( 2 ) امام باقر - عليه السلام - فرمود : روزى عمر اصحاب رسول خدا - صلّى اللّه عليه\r\n\r\n\r\n","description":"","footnote":"\r\n( 1 ) - صفين ، نصر ص 215 .\r\n( 2 ) - طبرى ، ج 3 ، ص 205 . كامل ، ابن اثير ، ج 2 ، ص 16 .\r\n","page_name":" 281 ","page_number":281},
  {"content":"\r\n\r\nو آله - را در حالى كه امير المؤمنين نيز در ميان آنان بود گرد آورده از آنان دربارهء حكم مسح بر كفش‌ها پرسش نمود .\r\nمغيرة بن شعبه گفت : من رسول خدا - صلّى اللّه عليه و آله - را ديده‌ام بر كفشها مسح كرده است « 1 » .\r\nامير المؤمنين - عليه السلام - فرمود : آيا پيش از نزول سورهء « مائده » يا پس از آن ؟\r\nمغيره : نمىدانم .\r\nعلى - عليه السلام - قرآن حكم مسح را بيان نموده كه لازم است بر روى پا باشد ، و سورهء « مائده » كه متضمن اين حكم است حدود دو يا سه ماه قبل از رحلت رسول خدا - صلّى اللّه عليه و آله - نازل شده است « 2 » .\r\n\r\n\r\n","description":"","footnote":"\r\n( 1 ) - مغيره در اين ادّعايش بر رسول خدا - صلّى اللّه عليه و آله - افترا بسته ، چرا كه مغيره مردى منافق بوده و نفاق او را خليفه سومشان عثمان و نيز عبد الرحمن بن عوف يكى از شش نفر شوراى آنان و از عشره مبشّره تصديق نموده ، و علت اين كه امير المؤمنين - عليه السلام - به جاى تكذيب او به او فرمود : كه آن مخالف آيات قرآن است ؛ زيرا تكذيب او شاهد خارجى نداشت و اثبات آن مشكل بود .\r\nگذشته از اين كه صدوق ( ره ) فرموده : كفش داشتن رسول خدا - صلّى اللّه عليه و آله - سند تاريخى ندارد جز كفشى كه نجاشى براى آن وجود مبارك ( ص ) هديه فرستاده و تازه آن هم رويش شكافته بوده و پيغمبر ( ص ) در حالى كه كفش به پا داشته بر روى پاهايش مسح مىنموده و كسانى كه درست متوجه نبوده‌اند مىگفته‌اند : پيغمبر بر كفشهايش مسح نموده است . ( مؤلف )\r\n( 2 ) - تهذيب ، ج 1 ، ص 361 ، حديث 21 .\r\n","page_name":" 282 ","page_number":282},
  {"content":"\r\n\r\n\r\nفصل پنجاه و يكم حدّ غلات و خوارج\r\n\r\n1 - كيفر غلات\r\n( 1 ) هفتاد نفر از اهل « زط » ( نژادى از اهل سودان و هند ) پس از جنگ صفين نزد امير المؤمنين - عليه السلام - آمده و پس از سلام ، سخنانى به زبان خودشان به آن حضرت گفته و آن حضرت نيز به همان لغت به آنان پاسخ داد . و در ضمن گفتارشان به آن حضرت نسبت خدايى دادند .\r\nامير المؤمنين - عليه السلام - به آنان فرمود : من خدا نيستم بلكه بنده‌اى از بندگان خدا هستم ولى آنان نپذيرفته ، همچنان بر مطلب خويش اصرار مىورزيدند ، تا اين كه حضرت امير به آنان فرمود : اگر از اين عقيده‌تان دست برنداريد و به درگاه خدا توبه نكنيد ، شما را خواهم كشت ، ولى آن همه موعظه و اندرز در آنان اثر ننموده و توبه نكردند .\r\nپس آن حضرت دستور داد ، گودالهايى حفر نموده و بين گودالها روزنه قرار دادند ، و آنان را ميان گودالها انداخت ، و سر آنها را پوشاند و ميان يكى از گودالها كه كسى در آن نبود آتشى افروخت و با دود همه را هلاك كرد « 1 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 259 ، حديث 23 .\r\n","page_name":" 283 ","page_number":283},
  {"content":"\r\n\r\n\r\n2 - پروردگار من و شما خداست\r\n( 1 ) حضرت امير - عليه السلام - در خانهء ام عمرو از طائفهء « عنزه » ( يكى از همسران آن حضرت ) تشريف داشت ، قنبر به نزد آن حضرت آمد و گفت : ده نفر بر در خانه آمده و شما را به خدايى مىخوانند .\r\nامير المؤمنين به قنبر فرمود : آنان را بياور ، پس بر آن حضرت وارد شدند .\r\nعلى - عليه السلام - : چه مىگوييد ؟\r\nغلات : تو پروردگار و آفريدگار و روزىرسان ما هستى ؟\r\nعلى - عليه السلام - : واى بر شما ! چنين نگوييد من هم مانند شما مخلوق خدايم . ولى آنان نپذيرفتند .\r\nعلى - عليه السلام - واى بر شما ! پروردگار من و شما خداست ، توبه كنيد و از اين عقيده برگرديد .\r\nغلات : تو پروردگار و روزى دهنده و خالق ما هستى .\r\nعلى - عليه السلام - به قنبر فرمود : برو چند كارگر بياور ، قنبر ده كارگر با ابزار حفارى حاضر كرد ، على - عليه السلام - به كارگران دستور داد گودالى در زمين حفر كنند و آنگاه در ميان گودال ، هيزم افكنده آتشى بزرگ افروختند و در اين موقع كه آتش زبانه مىكشيد به آنان مىفرمود : واى بر شما ! توبه كنيد و از عقيدهء خود دست برداريد .\r\nگفتند : هرگز .\r\nپس على - عليه السلام - همهء آنان را به تدريج در ميان آتش انداخت و آنگاه فرمود : هر زمان كه چنين امر منكرى ببينم ، آتشم را مىافروزم و قنبر را مىخوانم « 1 » .\r\n\r\n3 - من هم بندهء خدايم\r\n( 2 ) حضرت امير - عليه السلام - در روز ماه رمضان بر جماعتى مىگذشت كه به\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 425 . رجال كشى ، ص 61 ، در عنوان قنبر .\r\n","page_name":" 284 ","page_number":284},
  {"content":"\r\n\r\nخوردن غذا مشغول بودند .\r\nعلى - عليه السلام - : مسافريد يا بيمار ؟\r\n- نه مسافريم و نه بيمار .\r\n- اهل كتاب هستيد ؟\r\n- نه .\r\n- پس چرا در روز ماه رمضان غذا مىخوريد ؟\r\nآنان پاسخى گفتند كه معنايش اين بود كه تو خدا هستى .\r\nامير المؤمنين - عليه السلام - چون مقصود آنان را فهميد از اسب پياده شد و به سجده افتاد و گونه‌هاى صورت را بر خاك گذاشت و سپس به آنان فرمود : واى بر شما ! من هم بنده‌اى از بندگان خدا هستم . ولى آنان گوش نكرده و بر پندار خود ثابت بودند .\r\nدر اين هنگام على - عليه السلام - دستور داد تا دو چاه در كنار هم حفر كنند ، يكى باز و ديگرى سربسته ، و روزنه‌اى بين آنها قرار دهند و سپس آن گروه را در گودال سربسته قرار داد و در ميان گودال ديگر آتشى افروخت و با دود ، آنان را عقوبت مىداد و در آن حال پيوسته ايشان را به اسلام دعوت مىنمود ولى نمىپذيرفتند ، تا اين كه دستور داد آنان را با آتش سوزاندند « 1 » .\r\n\r\n4 - پيدايش غلات\r\n( 1 ) ابن ابى الحديد در شرح « نهج البلاغه » « 2 » آورده : نخستين كسى كه در زمان امير المؤمنين - عليه السلام - به آن حضرت غلوّ ورزيد و او را خدا خواند ، عبد اللّه بن سبأ بود ، هنگامى كه حضرت خطبه مىخواند عبد اللّه برخاست و چند بار به وى خطاب كرد تو خدا هستى ، پس گروهى از اصحاب آن حضرت كه از جملهء آنها عبد اللّه بن\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 425 .\r\n( 2 ) - شرح نهج البلاغه ، ابن ابى الحديد ، ج 1 ، ص 425 و 426 .\r\n","page_name":" 285 ","page_number":285},
  {"content":"\r\n\r\nعباس بود براى او نزد آن حضرت شفاعت كردند و گفتند : توبه نموده و از عقيدهء خود بازگشته است ، پس على - عليه السلام - او را بخشيد ولى مشروط به اين كه از كوفه خارج شود . و هنگامى كه خبر شهادت على - عليه السلام - به عبد اللّه بن سبأ رسيد گفت : به خدا سوگند اگر مغز سرش را در هفتاد هميان برايم بياوريد بازهم مىگويم نمرده و نخواهد مرد تا زمامدار تمام عرب شود . گروهى به عبد اللّه بن سبأ گرويده و با او هم‌عقيده شدند ، از جمله عبد اللّه بن صبرهء همدانى و عبد اللّه بن عمرو كندى و چند تن ديگر . و عده‌اى از اين افراد به شبهاتى بىاساس تمسك جسته‌اند .\r\nاز جمله به گفتار عمر كه ، هنگامى كه آن حضرت به موجب حدّى چشم مردى را كور كرد ، گفت : « ما اقول فى يد اللّه فقأت عينا فى حرم اللّه ؛ چه گويم دربارهء دست خدا كه چشمى را در حرم خدا كور كرد » .\r\nمؤلف : اصل اين قضيه داستانى است كه ابن اثير در « نهايه » آورده : كه مردى در حال طواف به زنهاى مسلمين نگاه مىكرد ، پس امير المؤمنين - عليه السلام - سيلى به صورتش زد آن مرد به نزد عمر شكايت برد ، عمر به او گفت : او به حق تو را زده است چشمى از چشمان خدا تو را رسيده ( و مقصودش امير المؤمنين بود ) « 1 » . و مانند گفتار خود آن حضرت كه مىفرمايد : به خدا سوگند من در خيبر را با نيروى بشرى بيرون نياوردم بلكه با تأييد و نيروى الهى بيرون آوردم .\r\nو مانند گفتار رسول خدا - صلّى اللّه عليه و آله - در : « لا إله الّا اللّه وحده وحده صدق وعده و نصر عبده » كه فرمود : كسى كه تمام احزاب را مغلوب ساخت على بن أبي طالب بود ؛ زيرا وقتى كه بزرگ و سردار آنان عمرو بن عبد ود را به قتل رساند ، ترس و رعب شديدى در ميان آنان پديد آمده همگى پا به فرار گذاشتند . و اما كيفيت جهاد با خوارج را نيز آن حضرت مبتكر بوده ؛ زيرا اين گروه در زمان پيغمبر - صلّى اللّه عليه و آله - نبودند تا آن حضرت حكمشان را روشن سازد .\r\nو امام صادق - عليه السلام - فرموده : نبرد على - عليه السلام - با اهل قبله\r\n\r\n\r\n","description":"","footnote":"\r\n( 1 ) - مناقب ، سروى ، ج 2 ، ص 55 .\r\n","page_name":" 286 ","page_number":286},
  {"content":"\r\n\r\n( گروههاى منحرف به ظاهر مسلمان ) داراى بركت بوده و اگر با آنان نمىجنگيد ، پس از او كسى نمىدانست با اين گروهها چه بايد كرد .\r\nو در « مناقب » ابن طلحه آمده : شافعى مىگويد مسلمانان روش مقاتله با مشركين را از رسول خدا - صلّى اللّه عليه و آله - فرا گرفتند ، و روش مقاتلهء با باغيان را از على - عليه السلام .\r\n\r\n5 - دو رويّهء مختلف\r\n( 1 ) هنگامى كه امير المؤمنين - عليه السلام - در جنگ جمل بر دشمن پيروز گرديد به ياران خود فرمود : دشمنى را كه از جنگ گريخته تعقيب نكنيد ، مجروحان را نكشيد ، و كسانى كه در خانه‌ها پناهنده شده‌اند در امان هستند ، ولى در جنگ صفين ، دشمنان را بدون استثنا مىكشت .\r\nابان بن تغلب به ابن شريك گفت : چرا امير المؤمنين در دو جنگ جمل و صفين ، دو رويهء مختلف معمول داشت ؟\r\nابن شريك گفت : زيرا در جنگ جمل فرماندهان لشكر كه طلحه و زبير بودند در همان ابتداى جنگ كشته شدند ولى در جنگ صفين ، فرماندهء لشكر ، معاويه زنده بود و لشكريان را جمع نموده به جنگ وامىداشت « 1 » .\r\n\r\n6 - اسيران شامى\r\n( 2 ) در جنگ جمل هرگاه دشمنى از شاميها به دست على - عليه السلام - اسير مىشد ، اگر كسى از ياران آن حضرت را نكشته بود او را آزاد مىكرد و گرنه او را مىكشت ، و اگر دوباره به جنگ مىآمد و اسير مىشد او را به قتل مىرساند « 2 » .\r\n* * *\r\n\r\n\r\n","description":"","footnote":"\r\n( 1 ) - وسائل الشيعة ، ج 11 ، ص 55 .\r\n( 2 ) - صفين ، نصر ، ص 519 .\r\n","page_name":" 287 ","page_number":287},
  {"content":"\r\n\r\n\r\n7 - آزادى اسراى شامى\r\n( 1 ) و نيز آن حضرت - عليه السلام - در جنگ با شاميها هر دشمنى را كه اسير مىكرد اسلحه و حيوان سوارى او را مىگرفت و او را سوگند مىداد كه ديگر به دشمن كمك ننموده ، سپس آزادش مىكرد « 1 » .\r\n\r\n8 - فدا از بيت المال\r\n( 2 ) امير المؤمنين - عليه السلام - مىفرمود : هرگاه مسلمانى به دست كفار اسير شود و زخم كارى به دشمن نزده باشد از بيت المال فدا داده نمىشود ، ولى بستگانش اگر بخواهند ، او را از مال خودش فدا داده و آزادش مىكنند « 2 » .\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 317 .\r\n( 2 ) - وسائل الشيعة ، ج 11 ، ص 65 ، حديث 2 .\r\n","page_name":" 288 ","page_number":288},
  {"content":"\r\n\r\n\r\nفصل پنجاه و دوم توضيح\r\n\r\n1 - در سقيفه چه گذشت ؟\r\n( 1 ) هنگامى كه پس از وفات رسول خدا - صلّى اللّه عليه و آله - براى تعيين خليفه ، سقيفه‌اى تشكيل دادند چند نفر از كسانى كه در سقيفه حضور داشتند نزد امير المؤمنين - عليه السلام - آمده و از ماجرا گزارش دادند .\r\nعلى - عليه السلام - : انصار دربارهء خلافت چه گفتند ؟\r\n- به قريش گفتند : خليفه‌اى از ما و خليفه‌اى از شما .\r\n- چرا در پاسخ آنان نگفتيد رسول خدا دربارهء انصار سفارش نموده به نيكانشان احسان كنند و از گنهكارانشان درگذرند .\r\n- چگونه اين مطلب پاسخ انصار مىشود ؟\r\n- زيرا اگر خلافت در بين انصار مىبود پيامبر - صلّى اللّه عليه و آله - سفارش آنان را به ديگران نمىنمود .\r\n- قريش چه گفتند :\r\n- آنان گفتند : شجرهء رسول خدا هستند ، و براى تصدى اين منصب از دگران سزاوارترند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n- آرى ، آنان احتجاج كردند به شجره و ضايع نمودند ثمره را « 1 » .\r\n\r\n2 - عوام الناس\r\n( 1 ) سيد رضى در « نهج البلاغه » آورده : امير المؤمنين - عليه السلام - دربارهء « عوام الناس » فرمود : آنان كسانى هستند كه اجتماعشان مضر ، و پراكندگيشان نافع است . كسانى عرضه داشتند : زيان اجتماع ايشان معلوم ، ولى منفعت پراكندگى آنان چيست ؟ فرمود : زيرا پيشه‌وران و صنعتگران به كار خود مشغول شده و مردم از آنان بهره‌مند مىگردند « 2 » .\r\n\r\n3 - فاصلهء حق و باطل\r\n( 2 ) امير المؤمنين - عليه السلام - فرمود : آگاه باشيد كه بين حق و باطل جز چهار انگشت فاصله نيست ، معناى آن را از آن حضرت پرسش نمودند ؛ امام - عليه السلام - چهار انگشت دست مبارك را جمع نموده ميان گوش و چشم خود قرار داد و آنگاه فرمود : باطل آن است كه بگويى شنيدم ، و حق اين كه بگويى ديدم « 3 » .\r\n\r\n4 - سرزمين كربلا\r\n( 3 ) ابو جحيفه مىگويد : عروهء بارقى نزد سعيد بن وهب آمد و از او جريانى را كه ديده بود سؤال نمود و من گفتارشان را مىشنيدم ، سعيد گفت : مخنف بن سليم مرا به نزد على - عليه السلام - فرستاد و من در كربلا خدمت آن حضرت رسيدم پس ديدم با دست به زمين كربلا اشاره نموده و مىفرمايد : « اينجاست ، اينجاست » .\r\nمردى به آن حضرت گفت : يا امير المؤمنين اينجا چه مىشود ؟\r\nفرمود : اينجا بارهاى آل محمد - صلّى اللّه عليه و آله - فرود مىآيد ، پس واى به\r\n\r\n\r\n","description":"","footnote":"\r\n( 1 ) - نهج البلاغه ، خطبهء 64 .\r\n( 2 ) - نهج البلاغه ، حكمت ، 199 .\r\n( 3 ) - نهج البلاغه ، خطبهء 137 .\r\n","page_name":" 290 ","page_number":290},
  {"content":"\r\n\r\nحال ايشان از شما ! و واى به حال شما از ايشان ! مردى پرسيد مقصودتان چيست يا امير المؤمنين ؟ !\r\nفرمود : واى به حال ايشان از شما كه آنان را مىكشيد ، و واى بر شما از ايشان كه خداوند شما را به سبب كشتن آنان به دوزخ مىبرد « 1 » .\r\n\r\n5 - پرهيز از فتنه\r\n( 1 ) در كتاب « غيبت نعمانى » از امام صادق - عليه السلام - نقل كرده كه فرمود :\r\nامير المؤمنين بر منبر كوفه مىفرمود : در پيشروى شما فتنه‌هايى ظلمانى ، كور و مبهم خواهد بود كه نجات نمىيابد از آن فتنه‌ها بجز « نومه » ( گمنام ) بعضى پرسيدند ؛ يا امير المؤمنين ! « نومه » چيست ؟\r\nفرمود : كسى كه مردم را مىشناسد و مردم او را نمىشناسند « 2 » .\r\n\r\n\r\n","description":"","footnote":"\r\n( 1 ) - بحار ، ج 41 ، ص 338 .\r\n( 2 ) - غيبت نعمانى ، ص 141 ، باب 10 ، حديث 2 .\r\n","page_name":" 291 ","page_number":291},
  {"content":"\r\n\r\n\r\nفصل پنجاه و سوم معجزات و كرامات\r\n\r\n1 - زنى كه خواست با پسر خود ازدواج كند\r\n( 1 ) امير المؤمنين - عليه السلام - به « وشاء » فرمود : به محلتان برو ! زن و مردى را بر در مسجد مىبينى با هم نزاع مىكنند آنان را به نزد من بياور ، وشاء مىگويد بر در مسجد رفتم ديدم زن و مردى با هم مخاصمه مىكنند ، نزديك رفتم و به آنان گفتم امير المؤمنين شما را مىطلبد ، پس همگى به نزد آن حضرت رفتيم .\r\nعلى - عليه السلام - به جوان فرمود : با اين زن چه‌كار دارى ؟\r\nجوان : يا امير المؤمنين ! من اين زن را با پرداخت مهريه‌اى به عقد خود درآوردم و چون خواستم به او نزديك شوم ، خون ديد و من در كار خود حيران شدم . امير المؤمنين - عليه السلام - به جوان فرمود : اين زن بر تو حرام است و تو هرگز شوهر او نخواهى شد .\r\nمردم از شنيدن اين سخن در اضطراب و تعجب شدند .\r\nعلى - عليه السلام - به زن فرمود : مرا مىشناسى ؟\r\nزن : نامتان را شنيده ، ولى تا كنون شما را نديده بودم .\r\nعلى - عليه السلام - تو فلان زن دختر فلان و از نوادگان فلان نيستى ؟\r\nزن : آرى ، به خدا سوگند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nحضرت امير : آيا به فلان مرد ، فرزند فلان در پنهانى بطور عقد غير دائم ، ازدواج نكردى و پس از چندى پسر زاييدى و چون از عشيره و بستگانت بيم داشتى طفل را در آغوش كشيده و شبانه از منزل بيرون شدى و در محل خلوتى فرزند را بر زمين گذارده و در برابرش ايستاده و عشق و علاقه‌ات نسبت به او در هيجان بود ، دوباره برگشتى و فرزند را بغل كردى و باز به زمين گذاردى و طفل ، گريه مىكرد و تو ترس رسوايى داشتى ، سگهاى ولگرد اطرافت را گرفته و تو با تشويش و ناراحتى مىرفتى و برمىگشتى ، تا اين كه سگى بالاى سر پسرت آمد و او را گاز گرفت و تو بخاطر شدت علاقه‌اى كه به فرزند داشتى سنگى به طرف سگ انداخته سر فرزندت را شكستى ، كودك صيحه زد و تو مىترسيدى صبح شود و رازت فاش گردد ، پس برگشتى و اضطراب خاطر و تشويش فراوان داشتى ، در اين هنگام دست به دعا برداشته و گفتى : بار خدايا ! اى نگهدارندهء وديعه‌ها .\r\nزن گفت : بله ، به خدا سوگند همين بود تمام سرگذشت من و من از گفتار شما بسى در شگفتم .\r\nپس امير المؤمنين - عليه السلام - به جوان رو كرد و فرمود : پيشانيت را باز كن ، و چون باز كرد آن حضرت جاى شكستگى پيشانى جوان را به زن نشان داد و به او فرمود : اين جوان پسر توست و خداوند با نشان دادن آن علامت به او نگذاشت به تو نزديك گردد ؛ و همان گونه كه از خدا خواسته بودى فرزندت را حفظ كند ، او را برايت نگهداشت ، پس شكر و سپاس خداى را به جا بياور « 1 » .\r\n\r\n2 - ماجرايى شگفت‌آور\r\n( 1 ) ابن عباس گويد : روزى عمر در زمان خلافتش براى اداى فريضهء صبح به مسجد آمد ديد كسى در محراب خوابيده است ، عمر به غلام خود گفت : او را براى نماز خواندن بيدار كن ، غلام پيش رفت ، ديد لباس زنانه به تن دارد ، تصور كرد زنى\r\n\r\n\r\n","description":"","footnote":"\r\n( 1 ) - مناقب ، سروى ، ج 1 ، ص 424 .\r\n","page_name":" 293 ","page_number":293},
  {"content":"\r\n\r\nاز انصار است او را حركت داد ، ولى حركت نكرد ، معلوم شد مردى است در لباس زنان كه سرش بريده شده است .\r\nعمر دستور داد كشته را در گوشه‌اى از مسجد قرار دهند و نماز صبح به جاى آورد ، پس از نماز به حضرت امير عليه السلام - عرضه داشت : نظرتان در اين قضيه چيست ؟\r\nآن حضرت فرمود : بگو كشته را دفن كنند و منتظر باش تا كودكى را در همين محراب ببينى .\r\nعمر گفت : از كجا مىگويى ؟ .\r\nعلى - عليه السلام - : برادر و حبيبم رسول خدا - صلّى اللّه عليه و آله - مرا از اين ماجرا خبر داده است . و چون نه ماه گذشت روزى عمر براى نماز صبح وارد مسجد شد ، ناگهان صداى گريهء طفلى به گوشش رسيد . گفت : راست گفته خدا و رسول خدا و پسر عم رسول خدا ، و آنگاه به غلام خود گفت : نوزاد را از ميان محراب بردارد و پس از اداى نماز ، طفل را آورد و در پيش روى حضرت على - عليه السلام - گذاشت . امير المؤمنين فرمود : دايه‌اى از انصار پيدا كنند تا از طفل نگهدارى نمايد .\r\nتولّد كودك در ماه محرم بود و به غلام عمر فرمود : دايه طفل را پس از نه ماه در روز عيد فطر بياورد .\r\nدايه طفل را در موقع مقرر ، نزد حضرت امير - عليه السلام - آورد ، حضرت به او فرمود : كودك را در محل نماز عيد ببر و بنگر هر زنى كه كودك را از تو گرفت و صورتش را بوسيد و به وى گفت : اى ستمديده ، فرزند زن ستمديده ! و اى فرزند مرد ستمگر ! او را بگير و به نزد من بياور ! .\r\nدايه ، طفل را در آنجا برد ، ديد زنى از پشت سر ، او را صدا مىزند و مىگويد : تو را به حق محمد بن عبد اللّه - صلّى اللّه عليه و آله - اندكى توقف كن ! دايه ايستاد آن زن رسيد و طفل را از او گرفت و صورتش را بوسيد و به او گفت : اى مظلوم ، فرزند مظلومه ! و اى فرزند مرد ظالم ! چقدر به كودك مردهء من شباهت دارى ، و آن زن بسيار زيبا بود ، و هنگامى كه طفل را به دايه رد كرد و خواست برود ، دايه دامنش را\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nچسبيد .\r\nزن گفت : مرا رها كن !\r\nدايه گفت : تو را رها نمىكنم تا به نزد على بن أبي طالب ببرم ، زن مضطرب شد و گفت : على مرا در ميان مردم رسوا مىكند و اگر چنين كنى در روز قيامت با تو مخاصمه خواهم كرد ، دايه حرفش را گوش نكرد و خواست او را ببرد در اين موقع زن به دايه گفت : مرا رها كن تو را به خانه مىبرم و دو برد يمنى و يك حلّهء صنعايى و سيصد درهم هجرى به تو مىدهم ، دايه قبول كرد و با زن به خانه رفت ، و اموال را گرفت ، آنگاه به دايه گفت : اگر طفل را در روز عيد قربان بازآورى همين هدايا را به تو خواهم داد . و چون مردم از نماز عيد برگشتند امير المؤمنين - عليه السلام - دايه را طلبيده به وى فرمود : اى دشمن خدا ! سفارش مرا چه كردى ؟\r\nدايه گفت : كسى را نديدم .\r\nآن حضرت به وى فرمود : به حق صاحب اين قبر ( اشاره به قبر پيغمبر ) دروغ مىگويى . آن زن آمد و طفل را از تو گرفت و بر صورتش بوسه زد و به تو رشوه‌اى داد و گفت : اگر در روز عيد قربان او را بياورى همين هدايا را نيز به تو خواهم داد .\r\nدايه بر خود بلرزيد و گفت : اى پسر عم رسول خدا ! مگر غيب مىدانى ؟ !\r\nعلى - عليه السلام - فرمود : جز خدا كسى غيب نمىداند و ليكن رسول خدا - صلّى اللّه عليه و آله - اين قضيه را به من خبر داده است .\r\nزن گفت : بهترين گفتار ، گفتار راست است . و ماجرا همان بود كه فرموديد ، اكنون اگر دستور دهيد زن را حاضر كنم .\r\nعلى - عليه السلام - فرمود : هنگامى كه آن زن تو را به خانه برد از آن منزل به منزل ديگرى منتقل شد ، حال بايد صبر كنى تا روز عيد قربان او را بياورى تا خداوند از سر تقصير تو درگذرد . زن گفت : اطاعت مىكنم . و چون روز عيد قربان شد دايه به آن محل رفت و زن نيز آمد و طفل را گرفت و صورتش را بوسيد و آنگاه به دايه گفت : با من بيا تا آنچه به تو وعده داده‌ام به تو بدهم .\r\nدايه گفت : هرگز تو را رها نمىكنم ، در اين موقع زن سر به سوى آسمان بلند\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nنموده به درگاه الهى عرضه داشت : « اى فريادرس درماندگان ! و اى پناه دردمندان ! » .\r\nو آنگاه با دايه به مسجد رفت . و چون بر حضرت على - عليه السلام - وارد گرديد ، آن حضرت به وى فرمود : تو مىگوئى يا من بگويم ؟ !\r\nزن : خودم مىگويم .\r\nعلى - عليه السلام - : پس بگو !\r\nزن : من دختر مردى از انصارم ، پدرم عامر بن سعد خزرجى در يكى از غزوات رسول خدا - صلّى اللّه عليه و آله - در ركاب آن حضرت كشته شد . مادرم نيز در عهد خلافت ابو بكر از دنيا درگذشت و من خود تنها مانده با زنان همسايه انس مىگرفتم ، و يك روز كه با چند تن از زنان مهاجر و انصار نشسته بودم ، پيرزنى فرتوت كه تسبيحى در دست داشت ، عصا زنان به نزد ما آمد و از نام همهء زنان پرسش نمود . تا اين كه به من رسيد گفت : اسم تو چيست ؟\r\nگفتم : جميله .\r\n- دختر كيستى ؟\r\n- دختر عامر انصارى .\r\n- پدر دارى ؟\r\n- خير .\r\n- ازدواج كرده‌اى ؟\r\n- نه .\r\nپس به حال من ترحم نموده گريه كرد و گفت : مايل نيستى زنى نزد تو آمده به تو كمك كند و انيس و مونس تو باشد .\r\nدختر : بله مايلم .\r\nپيرزن : من حاضرم براى تو مادرى مهربان باشم ، من خوش‌حال شده گفتم : بفرما خانه خانهء توست و امر امر تو ، آنگاه آبى از من خواست وضو گرفت و من در موقع غذا ، نان و شير و خرما برايش مهيا كردم و چون آنها را ديد گريه كرد ، گفتم : چرا\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nگريه مىكنى ؟\r\nپيرزن : دخترم ! خوراك من عبارت است از يك نان جو با اندكى نمك و بازهم هم گريه كرد و گفت : حالا هم وقت غذا خوردنم نيست ، و من پس از خواندن نماز عشاء غذا مىخورم پس برخاست و به نماز مشغول شد تا اين كه از نماز عشاء فارغ گرديد ، من يك قرص نان جو و مقدارى نمك برايش آوردم آنگاه به من گفت :\r\nمقدارى خاكستر برايم بياور ، چون آوردم خاكسترها را با نمك مخلوط نموده با سه لقمه نان افطار كرد و باز به نماز ايستاد و تا سپيده‌دم نماز خواند و من چون اين رفتار را از او ديدم به وى نزديك شده بر سرش بوسه زدم و گفتم : برايم دعا كن ، خداوند مرا بيامرزد ؛ زيرا دعاى تو مستجاب است . در اين موقع به من گفت : تو دخترى زيبا هستى و من هنگامى كه از خانه خارج مىشوم بر تو مىترسم تنها بمانى ، بايد زنى در كنار تو باشد ، و من دخترى عابده و خردمند دارم كه از تو بزرگتر است ، اگر بخواهى او را نزد تو بياورم تا يار و همراز تو باشد .\r\nگفتم : چرا نخواهم ؟\r\nپس برخاست و از خانه بيرون رفت ولى پس از زمانى خود تنها برگشت .\r\nگفتم : چرا خواهرم را به همراه نياوردى ؟\r\nگفت : دختر من با كسى انس نمىگيرد و زنان مهاجر و انصار به خانهء تو زياد رفت و آمد مىكنند و مزاحم انجام عباداتش مىشوند .\r\nگفتم : تا موقعى كه دختر تو در خانهء من است نمىگذارم كسى به خانه بيايد ، پيرزن رفت و پس از ساعتى برگشت و زنى با او بود كه تمام بدن خود را در لباسش پيچانده بود و فقط چشمانش پيدا بود ، و بر در اتاق ايستاد ، گفتم : چرا داخل نمىشوى ؟\r\nعجوزه گفت : از ديدار تو چنان خوش‌حال شده كه از خود بى خود گشته است .\r\nگفتم : الآن مىروم در خانه را مىبندم تا كسى وارد نشود . رفتم در را بستم و به دختر چسبيده و گفتم صورتت را باز كن ، ولى قبول نكرد ، پس روپوش را از سرش برداشتم ناگهان ديدم جوانى است با ريش سياه و دست و پا خضاب بسته با لباس\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nزنان ، پس من زارى و فزع نموده به او گفتم : چرا مرتكب چنين جنايتى شدى ؟ ! برخيز و از خانه بيرون شو ! مگر از سطوت عمر نمىترسى ؟ و خواستم از او دور شوم كه بناگاه به من چسبيد و من در دستش مانند گنجشكى بودم در چنگال عقابى پس با من مباشرت نمود و از شدت مستى كه داشت بر زمين افتاد و بيهوش گرديد ، و من با كاردى كه بر كمرش بسته بود سر از بدنش جدا كردم و به درگاه خدا عرضه داشتم :\r\n« خدايا ! تو مىدانى كه اين مرد به من ستم نموده و مرا رسوا كرده است و من بر تو توكل مىكنم ، اى خدايى كه هرگاه بنده‌اى بر او توكل كند او را كفايت نمايد ! اى خدايى كه نيكو پرده‌پوشى » . و چون شب شد جسدش را برداشته و در محراب مسجد انداختم ، و از او آبستن شدم . و چون فرزند را زاييدم ، خواستم او را بكشم ولى گفتم خطاست او را قنداق نموده در محراب مسجد افكندم . اين ماجراى من بود اى پسر عم رسول خدا !\r\nعمر گفت : گواهى مىدهم كه از رسول خدا شنيدم كه فرمود : « من شهر علمم و على در آن است » .\r\nو نيز فرمود : « برادرم على به حق سخن مىگويد » .\r\nو آنگاه گفت : يا ابا الحسن ! حكم آنان چيست ؟\r\nامير المؤمنين - عليه السلام - فرمود : مقتول ديه‌اى ندارد ؛ زيرا مرتكب گناهى بزرگ شده است و بر زن حدى نيست ؛ زيرا بدين عمل مجبور شده ، و سپس به زن فرمود : عجوزه را بياور تا حق خدا را از او بگيرم .\r\nزن گفت : سه روز به من مهلت دهيد ، امير المؤمنين به دايه فرمود : فرزند را به مادرش رد كن ! زن فرزند را به خانه برد و فردا در جستجوى پيرزن از خانه بيرون رفت و ناگهان او را در كوچه‌اى ديد ، پس او را بگرفت و كشان‌كشان به نزد على - عليه السلام - آورد ، چون به نزد حضرت رسيدند ، حضرت على - عليه السلام - به پيرزن فرمود : اى دشمن خدا ! مىدانى كه من على بن أبي طالب هستم و علم من علم\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nپيامبر - صلّى اللّه عليه و آله - است اكنون حقيقت حال را بگو !\r\nپيرزن گفت : من اين زن را نمىشناسم و از قضيه اطلاعى ندارم !\r\nامير المؤمنين به وى فرمود : قسم مىخورى ؟\r\nپيرزن : آرى .\r\nحضرت به او فرمود : دستت را روى قبر رسول خدا بگذار و سوگند ياد كن ، و چون پيرزن سوگند ياد كرد ناگهان صورتش سياه شد . امير المؤمنين دستور داد آيينه‌اى آوردند ، و چون پيرزن در آيينه نگاه كرد و صورت خود را سياه ديد از روى ندامت صيحه زد ، على - عليه السلام - به درگاه خدا عرض كرد : بار خدايا ! اگر اين زن راستگوست صورتش را سفيد گردان ، ولى آن سياهى بر طرف نشد ، حضرت به وى فرمود : چگونه توبه كرده‌اى با آن كه خداوند از سر تقصير تو نگذشته است ؟ !\r\nآنگاه عمر دستور داد پيرزن را از مدينه خارج كرده سنگسارش نمايند « 1 » .\r\nابن ابى الحديد اين قضيه را بطور اختصار نقل كرده و مىگويد اين ماجرا در زمان عمر اتفاق افتاده است .\r\n\r\n3 - دخترى كه به زنا متهم شد !\r\n( 1 ) در « خرائج » راوندى است كه نه يا ده برادر در قبيله‌اى از قبايل عرب زندگى مىكردند و تنها يك خواهر داشتند كه بسيار به او علاقه‌مند بودند ، آنان به خواهر گفتند : هر چه خداوند به ما روزى مىدهد نزد تو مىسپاريم و تو ازدواج نكن ؛ زيرا به غيرت ما نمىگنجد كه تو ازدواج نمايى ، خواهر با آنان موافقت كرد و به خدمتگزارى آنان پرداخت . برادران نيز خواهر را گرامى مىداشتند ، تا اين كه روزى خواهر پس از پاكى از عادت ماهيانه براى غسل نمودن بر سر چشمهء آبى رفت و در ميان آب نشست ، اتفاقا زالويى در جوف او داخل شد و پس از مدتى زالو بزرگ شده و شكم زن بالا آمد ، برادران پنداشتند كه خواهر آبستن شده و به آنان خيانت\r\n\r\n\r\n","description":"","footnote":"\r\n( 1 ) - درر المطالب .\r\n","page_name":" 299 ","page_number":299},
  {"content":"\r\n\r\nنموده است ، تصميم گرفتند او را بكشند ، ولى بعضى از آنان ممانعت كرده ، گفتند :\r\nاو را نزد على بن أبي طالب مىبريم ، خواهر را نزد على - عليه السلام - برده و ماجرا را شرح دادند .\r\nامير المؤمنين : طشتى پر از لجن برايم بياوريد ! و به زن دستور داد ميان طشت بنشيند و در آن حال زالو از جوف زن بيرون آمد و در ميان طشت قرار گرفت . برادران چون اين تدبير و علاج حيرت‌آور بديدند ، گفتند : يا على ! تو پروردگار ما هستى و تو غيب مىدانى ! امير المؤمنين - عليه السلام - آنان را از اين گفتار منع نمود و به آنها فرمود : رسول خدا - صلّى اللّه عليه و آله - از طرف خداوند به من خبر داده كه اين قضيه در اين ماه و در اين روز و در اين ساعت ، واقع خواهد شد « 1 » .\r\n\r\n4 - داستان جويريه\r\n( 1 ) مردى با جويرية بن عمر بر سر ماده اسبى با هم نزاع مىكردند ، و هر كدام ، آن را از خود مىدانست .\r\nعلى - عليه السلام - فرمود : گواه داريد ؟\r\nگفتند : نه . پس به جويريه فرمود : اسب را به اين مرد بده !\r\nجويريه گفت : يا امير المؤمنين ! بدون گواه ؟\r\nعلى - عليه السلام - فرمود : من به تو از خودت آگاهترم ، آيا فراموش كرده‌اى رفتار جاهلانه‌ات را در عصر جاهليت . و حضرت او را از كردارش خبر داد « 2 » . « 3 »\r\n\r\n\r\n","description":"","footnote":"\r\n( 1 ) - بحار ، ج 40 ، ص 242 .\r\n( 2 ) - بحار ، ج 41 ، ص 288 .\r\n( 3 ) - گرچه اخبار اين فصل مرسله هستند ، ولى تعجب ندارد كه آن اعمال حيرت‌آور از آن شخصيت نامتناهى سر زده باشد ، و به همين جهت بوده كه پاره‌اى از مردم آن حضرت را خداى خود دانسته‌اند . و خود آن حضرت آنان را با آتش سوزانده است ( در فصل 50 گذشت ) .\r\n","page_name":" 300 ","page_number":300},
  {"content":"\r\n\r\n\r\nفصل پنجاه و چهارم قضايايى كه مدعى عليه را ذيحق نموده\r\n( 1 ) چهار نفر مالك يك شتر بودند ، يكى از آنان شتر را عقال نمود ، شتر راه مىرفت و با ريسمان خود بازى مىكرد كه ناگهان به زمين خورد و هلاك گرديد ، در اين موقع ، آن سه نفر ديگر با اين يكى به منازعه برخاسته و قيمت شتر را از او مطالبه كردند . حضرت امير - عليه السلام - به آن سه نفر فرمود : شما بايد سهم آن يكى را بدهيد ؛ زيرا او از حق خود نگهدارى نموده و شما چون از حق خود مراقبت نكرده‌ايد حق او را نيز تلف كرده‌ايد « 1 » .\r\nو گذشت در فصل سيزدهم خبر يكم كه آن حضرت صاحب سه گرده نان را كه مدعى چهار درهم بود ، تنها يك درهم داد ، و مدعى عليه را ذيحق نمود .\r\n\r\n\r\n","description":"","footnote":"\r\n( 1 ) - من لا يحضر ، كتاب الديات ، باب 71 ، نوادر الديات ، حديث 12 . تهذيب ، ج 2 ، ص 510 .\r\n","page_name":" 301 ","page_number":301},
  {"content":"\r\n\r\n\r\nخاتمه پاره‌اى از قضايا و رفتار و گفتار خلفا به نقل از تواريخ عامّه و يادآورى نكات و اشاراتى پيرامون آنها\r\n\r\n1 - اولين و آخرين فتنه\r\n( 1 ) مبرّد در « كامل » آورده : روزى رسول خدا - صلّى اللّه عليه و آله - به مردى كه در حال سجده بود اشاره نمود - تا اينكه گويد - پيامبر به حاضران فرمود : آيا كسى از شما اين مرد را مىكشد ؟ در اين موقع ابو بكر آستينها را بالا زد و شمشير را به دست گرفت و به سوى آن مرد حركت كرد ، ولى ديرى نپاييد كه برگشت و به پيامبر گفت : آيا مردى را بكشم كه « لا إله الّا اللّه » مىگويد ؟ !\r\nرسول خدا به او پاسخى نداد و دگربار به حاضران فرمود : آيا كسى اين مرد را مىكشد ؟ عمر برخاست ولى او نيز اعمالى مشابه آنچه كه ابو بكر انجام داده بود انجام داد ، سوّمين بار پيامبر فرمود : آيا كسى از شما اين مرد را مىكشد ؟ اين دفعه على بن أبي طالب - عليه السلام - برخاست و به طرف آن مرد روانه گرديد ، ولى پيش از آن كه بر او دست يابد او فرار كرده بود .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nرسول خدا - صلّى اللّه عليه و آله - فرمود : اين اولين و آخرين فتنه بود « 1 » .\r\nو نيز مبرد همين روايت را بطريق ديگرى نقل كرده و در آن آورده كه ابو بكر نزد رسول خدا ( ص ) چنين عذر آورد كه او را در حال ركوع ديده ، و عمر به اين كه او را در حال سجده ديده است و آنگاه پيغمبر فرمود : اگر اين مرد كشته مىشد هيچ دو نفرى در دين خدا با هم اختلاف نمىكردند .\r\nو خبر را ابن طاووس نيز در « طرائف » از كتاب حافظ محمد بن موسى شيرازى و او از تفاسير دوازده‌گانهء معتبر : تفسير يعقوب بن سفيان ، يوسف بن موسى القطان ، ابن جريح ، مقاتل بن سليمان ، مقاتل بن حيان ، وكيع ، قاسم بن سلام ، على بن حرب ، سدى ، مجاهد ، ابو صالح ، قتاده ، نقل كرده است « 2 » .\r\nمؤلف : مردى را كه رسول خدا - صلّى اللّه عليه و آله - فرمان قتلش را داده بود « ذو الخويصره » تميمى بوده كه در جنگ صفّين پس از آن كه قرآنها بر بالاى نيزه‌ها رفت رئيس و سركردهء منافقين گرديد ، و پيش از آن نيز موقعى كه رسول خدا غنائم خيبر را تقسيم كرد به آن حضرت نسبت بىعدالتى داد و با اين جسارتش ، پيامبر را به خشم آورده تا جائى كه حضرتش به او فرمود : واى بر تو ! اگر من به عدالت عمل نكنم چه كسى خواهد كرد ؟ و با اين اسائهء ادبش از اسلام خارج گرديده مرتدّ شد « 3 » .\r\nشهرستانى در كتاب « ملل و نحل » « 4 » وقوع اين ماجرا را اولين شبهه‌اى دانسته است كه در ميان امّت اسلام اتفاق افتاده ، و دوّمش جلوگيرى عمر بوده از وصيت كردن رسول خدا - صلّى اللّه عليه و آله - و سوّمش تخلف او بوده با ابو بكر و عثمان از لشكر اسامه ، و چهارمش انكار او بوده وفات پيغمبر - صلّى اللّه عليه و آله - را .\r\n\r\n\r\n","description":"","footnote":"\r\n( 1 ) - كامل ، ج 2 ، ص 162 .\r\n( 2 ) - طرائف ، ص 429 .\r\n( 3 ) - كامل ، مبرد ، ج 2 ، ص 141 . كامل ، ابن اثير ، ج 1 ، ص 631 .\r\n( 4 ) - ملل و نحل ، ج 1 ، ص 28 - 31 .\r\n","page_name":" 303 ","page_number":303},
  {"content":"\r\n\r\nو با توجه به اين كه رسول خدا - صلّى اللّه عليه و آله - خود ديده بود كه آن مرد در حال نماز است ، پس چه توجيهى براى آن عذرها خواهد بود ؟ ! بعلاوه ، عمر كه ديد رسول خدا عذر ابو بكر را نپذيرفت پس چگونه باز به همان مطلب معتذر گرديد . بنا بر اين ، چه فرق است بين آن گفتار ذو الخويصره به رسول خدا و گفتار اينها ، جز اين كه تخطئه ذو الخويصره در باب اموال و تخطئهء اينها دربارهء خون ( كه مهم‌ترست ) بوده ، و اين كه اول بالمطابقه و دوم بالالتزام بوده است و اگر آنان به حقيقت صدّيق و فاروق بوده‌اند پس چرا پيغمبر - صلّى اللّه عليه و آله - را تصديق نكرده و چرا بين حق و باطل فرقى نگذاشته‌اند ؟ و چرا در آن ادّعايى كه رسول خدا با يك نفر اعرابى داشت او را تصديق نكردند ؟ و چرا بين پيغمبر و ديگران فرقى نگذاشتند - كه داستان آن در بخش نخست عنوان يك از فصل چهل و سوم گذشت - و چرا گفتار خدا را دربارهء رسولش فرموده : «   وَ ما يَنْطِقُ عَنِ الْهَوى ، إِنْ هُوَ إِلَّا وَحْيٌ يُوحى   » « 1 » تصديق ننمودند ؟ !\r\n\r\n2 - حسرت ابو بكر\r\n( 1 ) عبد الرحمن بن عوف مىگويد : در مرض وفات ابو بكر به عيادتش رفته بودم ، از او مىشنيدم كه مىگفت : من تنها بر سه چيز تأسف مىخورم كه چرا آنها را انجام دادم و اى كاش از من سر نمىزد ! و سه كار انجام نداده‌ام و آرزو داشتم آنها را انجام مىدادم ، و آرزو داشتم سه مطلب از رسول خدا - صلّى اللّه عليه و آله - مىپرسيدم .\r\nاما سه عملى كه آرزو داشتم از من سر نمىزد ؛ يكى اين كه متعرّض خانه فاطمه نمىشدم و اگر چه مستلزم جنگ و قتالى بود . . . و ديگر اين كه « فجأه » را نمىسوزاندم بلكه يا با شمشير او را مىكشتم و يا آزادش مىكردم - تا اين كه گويد - و\r\n\r\n\r\n","description":"","footnote":"\r\n( 1 ) - پيامبر هرگز به هواى نفس سخن نمىگويد ، سخن او هيچ غير وحى خدا نيست . ( سورهء نجم آيهء 3 ، 4 ) .\r\n","page_name":" 304 ","page_number":304},
  {"content":"\r\n\r\nاما سه موضوعى كه دوست داشتم از رسول خدا مىپرسيدم ؛ يكى اين كه خليفهء پس از او چه كسى خواهد بود تا با او نزاع و تشاجر نكنيم ، و ديگر اين كه ميراث عمه و دختر خواهر را از او سؤال مىكردم « 1 » . . .\r\nسند خبر : و همين خبر را شيخ صدوق ( ره ) نيز در كتاب « خصال » از طريق عامّه نقل كرده و ليكن در آخر آن چنين آمده : « دوست داشتم از رسول خدا از ميراث برادر و عمه پرسش مىنمودم « 2 » .\r\nو نيز روايت را ابن قتيبه در « خلفا » نقل كرده و ليكن در آخر آن چنين آورده :\r\n« دوست داشتم از رسول خدا - صلّى اللّه عليه و آله - از ميراث دختر برادر و عمّه مىپرسيدم » « 3 » .\r\nو همچنين فضل بن شاذان در « ايضاح » خبر مذكور را از طريق عامه روايت نموده و در ضمن آن آورده : « دوست داشتم از لشكر اسامه تخلّف نمىكردم ، و دوست داشتم عيينه و طليحه را نمىكشتم » « 4 » .\r\nبررسى خبر : شيخ صدوق در « خصال » پس از نقل اين خبر مىگويد : و هنگامى كه انصار ، محاجّهء صدّيقهء طاهره را با آنان دربارهء خلافت شنيدند به آن مخدّره گفتند : اگر ما پيش از آن كه با ابو بكر بيعت كنيم اين سخنان شما را شنيده بوديم هرگز از على به ابو بكر عدول نمىكرديم ، ولى فاطمه - سلام اللّه عليها - در پاسخ آنان فرمود : « آيا روز غدير خم براى كسى عذرى باقى گذاشت ؟ ! » .\r\nابن قتيبه در « خلفا » بعد از ذكر محاجّهء امير المؤمنين - عليه السلام - با انصار در بارهء خلافت آورده : بشير بن سعد انصارى - نخستين كسى كه با ابو بكر بيعت نمود ، حتى پيش از عمر ، بخاطر حسادتى كه نسبت به پسر عمويش سعد بن عباده داشت\r\n\r\n\r\n","description":"","footnote":"\r\n( 1 ) - السقيفه ، جوهرى ، ص 40 ، عقد الفريد ، ج 2 ، ص 208 ، شرح نهج البلاغه ، ابن ابى الحديد ، ج 1 ، ص 130 .\r\n( 2 ) - خصال ، باب الثلاثة ، حديث 288 .\r\n( 3 ) - تاريخ الخلفا ، ص 18 .\r\n( 4 ) - ايضاح ، ص 161 ، چاپ دانشگاه تهران .\r\n","page_name":" 305 ","page_number":305},
  {"content":"\r\n\r\nاز اين كه مبادا مردم با او بيعت كنند - به آن حضرت گفت : اگر انصار سخنان شما را پيش از آن كه با ابو بكر بيعت كنند شنيده بودند هرگز دربارهء خلافت شما اختلاف نمىكردند « 1 » .\r\nو نيز آورده : على ، شبها فاطمه را بر استر سوار نموده به مجالس و مجامع انصار مىبرد تا از آنان استنصار كند ، و آنان در پاسخ فاطمه - عليها السلام - مىگفتند اى دختر رسول خدا ! اگر همسر و پسر عم تو قبل از ابو بكر از ما بيعت خواسته بود ما با ديگرى بيعت نمىنموديم و على - عليه السلام - به آنان مىگفت : آيا صحيح بود كه من در آن موقع پيكر پاك رسول خدا - صلّى اللّه عليه و آله - را در ميان خانه بگذارم و از خانه خارج شده بر سر خلافت آن بزرگوار با مردم به مشاجره و مخاصمه برخيزم ؟ ! و فاطمه - عليها السلام - نيز به آنان گفت : ابا الحسن كارى بر خلاف وظيفه‌اش انجام نداده و آنها مرتكب اعمالى شدند كه خدا با آنان حساب و هم مطالبهء جواب خواهد نمود « 2 » .\r\n( 1 ) مؤلف : بر فرض اين كه حديث غدير خم ثابت و قطعى نباشد - با اين كه كتابها در اين خصوص از طريق اهل سنت نوشته شده - و با چشم‌پوشى از سخنان متواتر و مكرّر رسول خدا دربارهء مسألهء خلافت كه از نخستين روزهاى آغاز بعثت تا آخرين لحظات زندگى بر آن تأكيد مىنمود ، بويژه نسبت به خويشان نزديكش كه به دستور خداوند آنان را به اين امر مهم دعوت و ارشاد مىكرده و با صرفنظر از رفتار و اعمال آن حضرت در اين باره ، به گونه‌اى كه هر كس كه معتقد به نبوت آن حضرت بوده عادتا به جانشينى امير المؤمنين - عليه السلام - از براى آن بزرگوار نيز اذعان و اعتقاد پيدا مىكرده ، و بر فرض نبودن آيات قرآنى ، و براهين عقلى ، و فطرت بشرى ، كافى است در اثبات عدم صحت مسلك آنان ، شك و ترديدى كه خليفهء آنان در امر خلافت خود داشته است .\r\n\r\n\r\n","description":"","footnote":"\r\n( 1 ) - تاريخ الخلفا ، ص 11 .\r\n( 2 ) - تاريخ الخلفا ، ص 12 .\r\n","page_name":" 306 ","page_number":306},
  {"content":"\r\n\r\nوانگهى ، چگونه ابو بكر مىگويد : دوست داشتم از رسول خدا - صلّى اللّه عليه و آله - از خليفهء بعد از او پرسش مىنمودم تا در اين باره نزاعى پيش نيايد ، با اين كه رسول خدا خواست كه در هنگام وفاتش اين كار را انجام دهد ، و آن را كتبا به ثبت برساند تا بعد از او در گمراهى نيفتند ، ولى عمر نگذاشت و به حاضران گفت :\r\nپيامبر بر اثر شدّت بيمارى هذيان مىگويد . و عمر خود بعدا اعتراف نموده كه از اراده و تصميم پيغمبر با خبر بوده ولى از آن جهت كه آن اقدام با نيّات او سازگار نبوده از آن جلوگيرى كرده است .\r\nچنانچه ابن ابى الحديد از ابن عباس نقل كرده كه مىگويد : من در سفرى همراه عمر بودم ، يك روز در حالى كه من و او تنها بوديم به من گفت : اى پسر عباس ! شكايت پسر عمّت على را به تو مىكنم كه از او خواستم در اين سفر با من بيايد ولى نپذيرفت و مىبينيم گرفته و افسرده است ، به نظر تو علتش چيست ؟\r\nابن عباس : خودت علتش را مىدانى\r\nعمر : يقينا به خاطر از دست دادن خلافت است .\r\nابن عباس : من هم نظرم همين است ؛ زيرا او عقيده دارد كه رسول خدا - صلّى اللّه عليه و آله - او را جانشين خود قرار داده است .\r\nعمر : ولى چه سود كه خدا اين را اراده نكرده است . - تا اين كه گويد - و مضمون خبر نيز با تعابير ديگرى نقل شده است « 1 » .\r\n( 1 ) مؤلف : مقصود او از خبر ديگر ، روايتى است كه عمر در آن اظهار داشته كه رسول خدا - صلّى اللّه عليه و آله - مىخواست در بيمارى وفاتش ، موضوع خلافت را بيان كند ولى من به خاطر خوف وقوع فتنه و اختلاف ، از آن ممانعت به عمل آوردم ، و رسول خدا نيز نيّت و منظور مرا دريافته از بيان آن خوددارى نمود ؛ و البته آنچه كه خدا بخواهد واقع خواهد شد .\r\nو اما راجع به اين كه عمر در خبر اول گفته : « رسول خدا مىخواست خلافت را\r\n\r\n\r\n","description":"","footnote":"\r\n( 1 ) - شرح نهج البلاغه ، ج 3 ، ص 114 . در ذيل خطبهء « للّه بلاد فلان » .\r\n","page_name":" 307 ","page_number":307},
  {"content":"\r\n\r\nبراى او - على ( ع ) - قرار دهد ولى خدا نخواست » مغالطه‌اى بيش نيست ؛ زيرا ارادهء پيامبر جز به فرمان خدا نبوده و خواست پيامبر - صلّى اللّه عليه و آله - خواست خداست ، و اين درست نظير اين است كه گفته شود : پيامبران الهى اگر چه مردم را به ايمان آوردن به خدا دعوت كرده‌اند ولى خدا آن را نخواسته چرا كه مىبينيم آنان ايمان نياورده‌اند .\r\nو اما گفتار او در خبر دوم كه گفته : « رسول خدا - صلّى اللّه عليه و آله - مىخواست در مرض وفاتش او - امير المؤمنين - را به عنوان خليفهء بعد از خود معرفى كند ولى من نگذاشتم » واقع اين سخن نسبت بيهوده‌گويى به خداى متعال است ، چنانچه دربارهء پيغمبر - صلّى اللّه عليه و آله - به صراحت آن را گفته : زيرا خداوند در بارهء رسولش مىفرمايد : «   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   » « 1 » .\r\nو آنجا كه گفته : « من نگذاشتم پيامبر تصميمش را عملى كند بخاطر ترس از وقوع فتنه . . . » معنايش اين است كه او - عمر - نسبت به مصالح اسلام و مسلمين از خدا و رسولش آگاه‌تر است !\r\nو اما داستان « فجأه » كه ابو بكر او را سوزانده بود و پيش از مرگ ، آرزو مىكرد كه يا او را آزاد مىنمود و يا به نحو ديگرى وى را به قتل مىرساند او ، اياس بن عبد يا ليل سلمى بوده كه از ابو بكر اسلحه خواست تا با مرتدّين از اسلام نبرد كند ، و چون اسلحه گرفت با آن به جنگ مسلمانان رفت . پس ابو بكر طريقة بن حاجز را مأمور دستگيرى او نمود ، تا اين كه طريقه وى را اسير و دستگير نموده به نزد ابو بكر آورد . ابو بكر دستور داد در بيرون شهر مدينه آتشى بزرگ افروخته اياس را دست بسته در ميان آن انداختند « 2 » .\r\n\r\n3 - ابو بكر دست مهمان را قطع كرد\r\n( 1 ) فضل بن شاذان در « ايضاح » از ابو بكر بن ابى عياش و هيثم و حسن لؤلؤى\r\n\r\n\r\n","description":"","footnote":"\r\n( 1 ) - سورهء نجم ، آيهء 3 ، 4 .\r\n( 2 ) - كامل ، ابن اثير ، ج 2 ، ص 27 .\r\n","page_name":" 308 ","page_number":308},
  {"content":"\r\n\r\n( قاضى ) نقل كرده كه ابو بكر مردى را كه دست راستش قطع شده بود به مهمانى خود فراخواند . مهمان ظاهرى آراسته داشت ، ابو بكر به وى گفت : به خدا سوگند كردار تو به كردار سارقان نمىماند ، بنا بر اين چه كسى دست تو را بريده است ؟\r\nمهمان گفت : يعلى بن منيه در يمن از روى تعدّى و ستم دست مرا قطع كرده است .\r\nابو بكر گفت : من در اين باره تحقيق مىكنم و چنانچه صحّت ادّعايت ثابت گرديد ، دست يعلى را در قصاص دست تو قطع خواهم كرد . اتفاقا در آن روزها گردنبند اسماء بنت عميس مفقود گرديد و هر چه تفحص كردند آن را نيافتند ، طلحة بن عبيد اللّه به نزد ابو بكر آمد و گفت : مهمان را تفتيش نمىكنى ؟\r\nابو بكر : من هرگز گمان دزدى دربارهء او نمىدهم .\r\nطلحه اصرار كرد و گفت : به خدا سوگند من بايد او را بازرسى كنم ، تا اين كه مهمان را تفتيش نموده گردنبند را از اتاقش بيرون آورد . ابو بكر چون اين را ديد دست چپ مهمان را نيز قطع كرد .\r\nپس از نقل اين خبر ، ابراهيم بن داوود و حسن لؤلؤى به راوى حديث ابو على گفتند : آيا ابو بكر مىتوانسته دست چپ آن مرد را ببرد ؟\r\nابو على گفت : چاره‌اى ندارم جز اين كه بگويم ابو بكر اشتباه كرده است ؛ زيرا در اين حكم ، شكى نيست كه كسى كه يك دستش در اثر دزدى قطع شده ، بار ديگر پاى چپش قطع مىشود ، و در نوبت سوم ، حكم قطع ندارد بلكه زندانى شده به قدر ضرورت از بيت المال به او آذوقه مىدهند . و خطاى ديگر اين كه مهمان ، همانند يك تن از اهل خانه ، مأمون است ، و حكم قطع دربارهء او روا نيست « 1 » .\r\n\r\n4 - ابو بكر و حكم قسامه\r\n( 1 ) بلاذرى در « فتوح البلدان » آورده : قيس در جريان قتل « داذويه » كه در صنعا\r\n\r\n\r\n","description":"","footnote":"\r\n( 1 ) - ايضاح ، ص 177 .\r\n","page_name":" 309 ","page_number":309},
  {"content":"\r\n\r\nكشته شده بود متهم گرديد . ابو بكر وى را به وسيلهء مهاجر بن ابى اميه كه عامل او در صنعا بود به نزد خود فرا خواند ، و هنگامى كه قيس بر ابو بكر وارد گرديد ، ابو بكر او را در كنار منبر رسول خدا - صلّى اللّه عليه و آله - پنجاه بار سوگند داد كه او داذويه را نكشته و سپس آزادش كرد « 1 » .\r\nمؤلف : حكم « قسامه » براى مدّعى قتل و به منظور اثبات آن ، تشريع شده نه براى منكر .\r\nابن ابى الحديد در شرح « نهج البلاغه » از ابو جعفر نقيب نقل كرده كه بارها اتفاق مىافتاد كه ابو بكر ، قضاوتى مىنمود و كسانى از صحابهء رسول خدا - صلّى اللّه عليه و آله - همانند بلال و صهيب و امثال آنان ، حكم او را نقض مىكردند ، و در اين خصوص قضايايى نيز نقل كرده است « 2 » .\r\n\r\n5 - ابو بكر و حكم ميراث اجداد\r\n( 1 ) در كتاب « اسد الغابه » از قاسم بن محمد نقل كرده كه دو جدّه ( مادر مادر و مادر پدر ) كه هر كدام خواستار ميراث بودند نزد ابو بكر آمدند . ابو بكر 6 / 1 تركهء ميت را به مادر مادر داد و مادر پدر را محروم كرد . عبد الرحمن بن سهل - مردى از انصار كه در جنگ بدر نيز حضور داشته - به ابو بكر گفت : اى خليفه ! كسى را ارث دادى كه اگر او مرده بود و اين ميت زنده مىبود از او ارث نمىبرد ، و برعكس . كسى را محروم نمودى كه اگر او مرده بود و اين ميت زنده بود از او ارث مىبرد . ابو بكر به خطاى خود پى برد و 6 / 1 را بين آنان بطور مساوى قسمت نمود « 3 » .\r\nو همين روايت را نيز شيخ طوسى ( ره ) در « تهذيب » با اختلافى در لفظ نقل نموده است « 4 » .\r\n\r\n\r\n","description":"","footnote":"\r\n( 1 ) - فتوح البلدان ، ص 148 .\r\n( 2 ) - شرح نهج البلاغه ، ابن ابى الحديد ، ج 4 ، ص 459 .\r\n( 3 ) - اسد الغابه ، ج 3 ، ص 299 .\r\n( 4 ) - تهذيب ، ج 9 ، ص 314 ، حديث 48 .\r\n","page_name":" 310 ","page_number":310},
  {"content":"\r\n\r\nو نيز قضيهء ديگرى نقل كرده كه جدّه‌اى ( مادر پدر ) به نزد ابو بكر رفت و گفت :\r\nاز پسر پسرم ارث مىخواهم ، ابو بكر گفت : من آيه‌اى از قرآن در اين باره به خاطر ندارم ، ولى از ديگران مىپرسم ، و چون پرسيد ، مغيره به او گفت : رسول خدا - صلّى اللّه عليه و آله - جدّه را 6 / 1 داده است .\r\nابو بكر به مغيره گفت : جز تو كسى هم اين را از رسول خدا شنيده است ؟\r\nمغيره گفت : بله ، محمد بن مسلمه . پس ابو بكر طبق گواهى آنان 6 / 1 تركه را به آن زن داد . پس از گذشت مدتى مادر مادر همان ميت نزد ابو بكر رفته از او مطالبهء ميراث نوه‌اش را نمود . ابو بكر به او گفت : آنچه كه از رسول خدا - صلّى اللّه عليه و آله - در اين خصوص نقل كرده‌اند شامل تو نمىشود و به جدّهء پدرى اختصاص دارد از اين رو حكم مسألهء تو را نمىدانم . و چنانچه 6 / 1 را بين هر دو نفرتان قسمت كنيد ، خودتان بهتر مىدانيد « 1 » .\r\n\r\n6 - حكم عمر دربارهء نژاد خروس\r\n( 1 ) جاحظ در كتاب « حيوان » آورده : در زمان خلافت عمر ، دو مرد به وسيلهء خروس ، قماربازى مىكردند . عمر اين را شنيد پس به قتل نژاد خروس فرمان داد . مردى از انصار به نزد عمر رفت و به او گفت : آيا به كشتن دسته‌اى از مخلوقات خدا كه تسبيح گوى پروردگارشان هستند فرمان مىدهى ؟ !\r\nعمر متوجه خطاى خود شده حكم خود را لغو كرد « 2 » .\r\n\r\n7 - عمر و خرافات جاهليت\r\n( 2 ) و نيز در همان كتاب در ضمن بيان خرافات اهل جاهليت آورده : از جملهء معتقدات آنان يكى اين بوده كه طائفهء « جرهم » از فرشتگان و دختران آدم به وجود\r\n\r\n\r\n","description":"","footnote":"\r\n( 1 ) - تهذيب ، ج 9 ، ص 314 ، حديث 48 .\r\n( 2 ) - حيوان ، ج 1 ، ص 295 .\r\n","page_name":" 311 ","page_number":311},
  {"content":"\r\n\r\nآمده‌اند ، و معتقد بوده‌اند كه هرگاه فرشته‌اى در آسمان ، خدايش را عصيان كند خداوند او را در صورت و طبيعت بشرى به زمين فرو مىفرستد ؛ و آفرينش هاروت و ماروت و بلقيس ، ملكهء « سبأ » را از اين قبيل مىدانسته‌اند .\r\nو همچنين ذو القرنين را كه گويند مادرش « فيرى » از نسل آدم و پدرش « عبرى » از فرشتگان بوده است ، و بر همين مبناى خرافى بود كه هنگامى كه عمر شنيد مردى ، مرد ديگرى را ذو القرنين صدا مىزد به او گفت : آيا نامهاى پيامبران را تمام كرده‌ايد كه به اسماء فرشتگان بالا رفته‌ايد « 1 » .\r\n\r\n8 - عمر و شيوهء كشف جرم او\r\n( 1 ) ابن قتيبه در « شعرا » آورده : گويند عمر بن الخطاب از غلام « بنى الحسحاس » شنيد كه اين شعر را با خود زمزمه مىنمود :\r\n و لقد تحدّر من كريمة بعضهم * عرق على جنب الفراش و طيب \r\n« عرق و بوى خوش از بعض دختران آنان در كنار بستر فرو ريخت »\r\nعمر برآشفته غلام را تهديد به مرگ نمود ، و آنگاه براى اين كه بفهمد مقصود او كدام زن بوده ، دستور داد به او شراب نوشانده و زنانى را از مقابل او عبور دهند ، و چون زن مورد علاقهء غلام از برابر او گذشت ، غلام نسبت به وى اظهار تمايل و عشق نمود ؛ پس عمر دستور داد غلام را به قتل برسانند « 2 » .\r\nمؤلف : چقدر فرق است بين اين گونه كشف جرم كه عمر از آن استفاده نموده ، با آن گونه كه امير المؤمنين - عليه السلام - اعمال كرده است ، و قبلا گذشت كه آن حضرت در ماجراى زنى كه پسر خود را انكار مىكرد ، نخست از اولياى او وكالت گرفت و آنگاه به زن فرمود : اگر طبق اظهارات تو اين نوجوان فرزند تو نيست الآن تو را به او تزويج مىنمايم . در اين موقع زن فرياد برآورد و گفت : آيا مىخواهى مرا به\r\n\r\n\r\n","description":"","footnote":"\r\n( 1 ) - حيوان ، ج 1 ، ص 187 ، چاپ مصر .\r\n( 2 ) - شعراء ، ص 92 .\r\n","page_name":" 312 ","page_number":312},
  {"content":"\r\n\r\nپسرم تزويج كنى ؟ ! .\r\nو نيز در مورد غلامى كه مولاى خود را انكار مىكرد و مىگفت : من مولا و او غلام من است دستور داد تا هر دو ، سرهايشان را در ميان دو سوراخ داخل نموده و آنگاه به قنبر فرمود : گردن غلام را بزن ، پس غلام با شنيدن اين سخن ، فورا سرش را بيرون كشيد و ديگرى همچنان سرش را نگهداشت .\r\nو همچنين در مورد نزاع دو زن بر سر يك كودك كه هر كدام كودك را از خود مىدانست به آنان فرمود : كودك را با ارّه دو نصف مىكنم براى هركدامتان يك نصف ، پس آن زنى كه مادر كودك نبود ، پذيرفت ولى ديگرى فرياد برآورد : يا على ! اگر مىخواهى چنين كنى من از حق خودم صرفنظر نموده كودكم را به او مىبخشم .\r\nمطلب ديگر اين كه : حدّ زنا با چهار دفعه اقرار ثابت مىشود نه به مجرّد اظهار تمايلى نسبت به زنى ، آن هم در حال مستى ، بعلاوه ، حدّ در اين قضيّه ( كه بر حسب ظاهر زناى غير محصن بوده ) تازيانه است نه قتل . و بالأخره عمر در اين ماجرا حدّ مملوك را كه نصف حدّ آزاد است ، چندين برابر حدّ آزاد قرار داده است .\r\n\r\n9 - عمر و سنن شرعى\r\n( 1 ) ابن قتيبه در « معارف » آورده : نام سابق عبد الرحمن بن حرث ، ابراهيم بوده ، وى در زمانى كه عمر خليفه بود به نزد او رفت ، و آن هنگامى بود كه عمر تصميم گرفته بود نام كسانى را كه به اسماء انبياء موسوم بودند تغيير دهد ، پس اسم او را نيز عبد الرحمن گذاشت ، و اين نام برايش ثابت و باقى ماند « 1 » .\r\nمؤلف : نامگذارى به اسماء مبارك پيامبران الهى در شرع مقدس ، مورد ترغيب و تأكيد قرار گرفته ، چنانچه از امام محمد باقر - عليه السلام - كه از سوى جدّش رسول خدا - صلّى اللّه عليه و آله - به باقر العلوم لقب يافته ، موقعى كه به جابر بن عبد اللّه\r\n\r\n\r\n","description":"","footnote":"\r\n( 1 ) - معارف ، ص 122 .\r\n","page_name":" 313 ","page_number":313},
  {"content":"\r\n\r\nانصارى خبر داد كه زنده خواهد ماند تا آن امام بزرگوار را ادراك نمايد و به او فرمود : سلام مرا به او برسان ، منقول است كه فرمود : « برترين نامها نام پيامبران است » « 1 » . ولى عمر نام ابراهيم را كه پس از رسول خدا افضل انبياى الهى بوده به نام ديگرى تغيير مىدهد .\r\n\r\n10 - سؤال عمر از نسل بنى آدم\r\n( 1 ) و نيز در « معارف » آمده : عمر از كعب پرسيد ؛ نسل آدم از قابيل بوده يا هابيل ؟\r\nكعب پاسخ داد : از هيچ‌كدام . اما مقتول ( هابيل ) در خاك نهان شده و فرزندى از خود بر جاى نگذاشت ، و اما قاتل ( قابيل ) نسل او هم در طوفان نوح همگى به هلاكت رسيدند ، و مردم همه از فرزندان نوح و نوح از فرزندان شيث ( و شيث پسر آدم ) « 2 » است .\r\nمؤلف : آيا عمر آيهء قرآن را نشنيده بود : «  وَ جَعَلْنا ذُرِّيَّتَهُ هُمُ الْباقِينَ  ؛ « 3 » و قرار داديم نژاد نوح را بازماندگان روى زمين » .\r\n\r\n11 - عمر و اشعار عرب\r\n( 2 ) ابن قتيبه در « شعراء » آورده : مردى به نام « حطيئه » در ميان طائفهء زبرقان بن بدر ، سكونت گزيده ، آنان نسبت به وى بىحرمتى كردند ، . حطيئه از نزد آنان كوچ نموده در ميان طائفهء « بغيض » اقامت گزيد و مورد اكرام و احترام آنان قرار گرفت .\r\nو سپس قصيده‌اى در ذمّ زبرقان و مدح بغيض سرود كه در شعر آخرش آمده :\r\n دع المكارم لا تنهض لبغيتها * و اقعد فانّك انت الطاعم الكاسى « 4 » \r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 18 ، حديث 1 .\r\n( 2 ) - معارف ، ص 12 .\r\n( 3 ) - سورهء صافات ، آيهء 77 .\r\n( 4 ) - واگذار ! مكرمت‌ها را و براى طلب آنها بار سفر مبند و بر جاى بنشين كه هم مىخورى و هم مىپوشى .\r\n","page_name":" 314 ","page_number":314},
  {"content":"\r\n\r\nزبرقان از شنيدن اشعار او بسيار ناراحت شده از او به نزد عمر شكايت برد و شعر آخر حطيئه را براى عمر خواند .\r\nعمر به او گفت : حطيئه در اين شعرش نسبت به تو هيچ گونه توهين و هتكى ننموده است ، مگر دوست ندارى اين كه ، هم بخورى و هم بپوشى ؟\r\nزبرقان گفت : ولى هيچ مذمت و هجوى از اين بدتر تصوّر نمىشود ، عمر در اين باره از حسّان بن ثابت داورى خواست ، حسّان به عمر گفت : حطيئه با اين شعرش زبرقان را هجو ننموده بلكه بر او نجاست كرده است « 1 » .\r\n\r\n12 - زنى كه عمر را راهنمايى كرد !\r\n( 1 ) ابن جوزى در « اذكياء » آورده : عمر بن خطّاب در خطابه‌اى از مردم خواست مهريهء همسرانشان را از چهل اوقيه « 2 » زيادتر نكنند ، اگر چه همسر آنان دختر ذى الغصّه - يعنى يزيد بن حصين صحابى حارثى - باشد ، و هر كس از اين مقدار بيشتر قرار دهد ، زيادى را در بيت المال خواهم ريخت .\r\nدر اين هنگام زنى بلند قامت از ميان صف زنان برخاست و به عمر گفت : تو چنين حقّى ندارى ؟\r\nعمر گفت : چرا ؟\r\nزن : زيرا خداوند در قرآن مىفرمايد : «  وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً أَ تَأْخُذُونَهُ بُهْتاناً وَ إِثْماً مُبِيناً  » « 3 » .\r\n« . . . و مال بسيارى مهر او كرده باشيد البته نبايد چيزى از مهر او بازگيريد ، آيا به وسيلهء تهمت زدن به زن ، مهر او را مىگيريد و اين گناهى است آشكار » .\r\nعمر گفتار زن را تصديق كرد و گفت : « زنى حقّ گفت و مردى خطا كرد » « 4 » .\r\n\r\n\r\n","description":"","footnote":"\r\n( 1 ) - شعرا ، ص 67 . عنوان : « حطيئه » .\r\n( 2 ) - هر اوقيه ، هفت مثقال است .\r\n( 3 ) - سورهء نساء ، آيهء 20 .\r\n( 4 ) - اذكيا ، ص 207 .\r\n","page_name":" 315 ","page_number":315},
  {"content":"\r\n\r\nمؤلف : در اينجا برادران اهل سنت ما ، در مقام توجيه برآمده گفته‌اند : اين اعتراف عمر به حق گويى زنى و لغزش خودش ، دليلى است بر تواضع او ، اما نگفته‌اند كه اصل ارتكاب خطا دليلى است بر چه چيز ؟ . ( و هل يصلح العطّار ما افسد الدهر ) .\r\nو همچنان كه تعيين چهل اوقيه با آيهء قرآن سازگار نيست ، با سنت رسول خدا - صلّى اللّه عليه و آله - نيز توافقى ندارد ؛ زيرا مقدار مهر سنت ، دوازده اوقيه و نيم است نه چهل اوقيه .\r\nو اين كه عمر گفته : « اگر چه آن زن ، دختر ذى الغصّه باشد » خصوصيتش اين است كه بنا به نقل مورخين ، صد سال رئيس و بزرگ قبيلهء بنى حارث بوده است .\r\nبه همين مناسبت نقل مىشود : هنگامى كه مصعب بن زبير ، عايشه ، دختر طلحه را به هزار هزار درهم نقره مهر كرد ، برادر او كه خليفه بود مقرّرى كافى به لشكريان خود نمىداد . ابن الزنيم ديلمى در اين باره چنين سرود :\r\n بضع الفتاة بالف الف كامل * و تبيت سادات الجيوش جياعا « 1 » \r\n« دخترى به هزار هزار درهم مهر مىشود در حالى كه فرماندهان لشكرها گرسنه مىخوابند » .\r\n\r\n13 - زنى كه از شوهرش شكايت داشت\r\n( 1 ) ابن جوزى در « اذكياء » آورده : زنى از شوهرش شكايت داشت ، به نزد عمر رفته و اظهار داشت : شوهرم روزها را روزه مىگيرد و شبها را به عبادت خدا به صبح مىآورد . و با اين حال دوست ندارم از او شكايت كنم . عمر مقصود زن را نفهميد و در پاسخ او گفت : با اين خصوصيات كه گفتى ، شوهرت نيكو شوهرى است . زن بناچار سخنان سابق خود را تكرار نمود و عمر نيز همان پاسخ قبلى را ، تا چند بار اين گونه گفت و شنود بين آنان ردّ و بدل شد . اتفاقا كعب اسدى در آنجا حاضر و به\r\n\r\n\r\n","description":"","footnote":"\r\n( 1 ) - معارف ، ابن قتيبه ، ص 102 .\r\n","page_name":" 316 ","page_number":316},
  {"content":"\r\n\r\nقضيه ناظر بود ، و منظور زن را دريافت ، پس به عمر گفت : اين زن از شوهرش شكايت دارد كه او با آن برنامه‌هايش از او كناره گرفته است . عمر به كعب گفت :\r\nحال كه تو مقصود زن را درست يافتى پس بين او و شوهرش نيز داورى كن .\r\nكعب پذيرفت و گفت : شوهرش را حاضر كن ! او را آوردند ، كعب به مرد گفت : اين زنت از تو شكايت دارد .\r\nمرد : چه شكايتى ؟\r\nزن : اى قاضى ! او را راهنمايى كن . . . تا اين كه كعب به مرد گفت : خداوند به تو اجازه داده تا چهار زن بگيرى ، بنابراين ، سه شبانه روز براى خودت باشد تا خدايت را عبادت كنى و يك شبانه روز هم براى اين همسرت كه نزد او باشى .\r\nعمر از اين استنباط و داورى كعب در شگفت شده به وى گفت : به خدا سوگند نمىدانم از كدام امر تو تعجب كنم ، از اين كه به فطانت ، مقصود زن را دريافتى و يا از حكمى كه بين ايشان نمودى ، برو كه قضاوت بصره را به تو واگذار نمودم « 1 » . و همين روايت را ابن قتيبه نيز نقل كرده است .\r\n\r\n14 - عمر و جوان انصارى\r\n( 1 ) ابن ابى الحديد در شرح « نهج البلاغه » آورده : روزى عمر در بين راه به نوجوانى از انصار برخورد نمود ، عمر تشنه بود از جوان انصارى تقاضاى آب نمود ، جوان آبى آميخته با عسل براى عمر آورد ، عمر از نوشيدن آن امتناع ورزيد و گفت : خداى تعالى مىفرمايد : «  أَذْهَبْتُمْ طَيِّباتِكُمْ فِي حَياتِكُمُ الدُّنْيا  ؛ « 2 » خوشيهايتان را در زندگانى دنيايتان صرف نموديد » .\r\nجوان در پاسخ عمر گفت : مقصود از اين آيه نه تو هستى و نه هيچ كس از اهل اين قبله ( مسلمانان ) ، پيش از آن را بخوان تا معنايش براى تو روشن شود : «  وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا  » « 3 » .\r\n\r\n\r\n","description":"","footnote":"\r\n( 1 ) - اذكيا ، ص 207 .\r\n( 2 ) و 3 - سورهء احقاف ، آيهء 20 .\r\n","page_name":" 317 ","page_number":317},
  {"content":"\r\n\r\n« روزى كه كافران را بر آتش عرضه بدارند و به آنان بگويند خوشىهايتان را در زندگانى دنيايتان برديد » « 1 » .\r\nمؤلّف : بعلاوه بر آنچه كه جوان انصارى به عمر گفته ، بايد گفت كه مراد از صرف طيبات در زندگى دنيا چيزى مانند نوشيدن عسل و امثال اينها - در صورتى كه از راه حلال و با رضايت صاحبش به دست آمده باشد - نيست ؛ زيرا خداوند فرموده : «  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  » « 2 » .\r\n« بگو اى پيغمبر ! چه كسى ممنوع كرده زينت‌ها و روزيهاى حلال را كه خداوند براى بندگانش مهيّا نموده است » .\r\nبلكه مراد ، جاه و مقام و سلطنت و رياست ناحق دنيوى است كه در كام دنياپرستان از هر لذتى شيرين‌ترست .\r\n\r\n15 - سه خطاى عمر\r\n( 1 ) و نيز ابن ابى الحديد آورده : عمر شبها پاسبانى مىكرد ، شبى به هنگام گشت ، صداى مرد و زنى از خانه‌اى به گوشش رسيد ، شكى در دلش افتاد ، از ديوار خانه بالا رفت و به درون خانه نگاه كرد ، زن و مردى را ديد كه در كنار هم نشسته و كاسهء شرابى در جلو آنهاست . عمر به مرد نهيب زد و گفت : اى دشمن خدا ! آيا مىپندارى كه تو خدا را معصيت مىكنى و او بر تو مىپوشد ؟ !\r\nمرد گفت : اى خليفه ! اگر من تنها يك گناه مرتكب شده‌ام تو مرتكب سه گناه شده‌اى :\r\nاول اين كه خداوند مىفرمايد : «  وَ لا تَجَسَّسُوا  ؛ « 3 » تجسّس نكنيد » و تو تجسّس كرده‌اى .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 61 ، در ضمن شرح خطبهء شقشقيه .\r\n( 2 ) - سورهء اعراف ، آيهء 32 .\r\n( 3 ) - سورهء حجرات ، آيهء 12 .\r\n","page_name":" 318 ","page_number":318},
  {"content":"\r\n\r\nدوم اين كه مىفرمايد : «  وَ أْتُوا الْبُيُوتَ مِنْ أَبْوابِها  « 1 » ؛ از درهاى خانه‌ها داخل شويد » و تو از ديوار بالا آمده‌اى .\r\nسوّم اين كه مىفرمايد : «  فَإِذا دَخَلْتُمْ بُيُوتاً فَسَلِّمُوا  ؛ « 2 » هر وقت داخل خانه‌اى شديد به اهل آن خانه سلام كنيد » و تو سلام نكردى « 3 » .\r\nو در تفسير « ثعلبى » آمده : مردى كه عمر از ديوار خانه‌اش بالا رفته ابو محجن ثقفى است كه در آن موقع به عمر اعتراض نموده و به او گفته : اين كار تو نارواست و خداوند تو را از تجسّس برحذر داشته است . عمر به همراهان خود گفت : اين مرد چه مىگويد ؟ زيد بن ثابت و عبد اللّه بن ارقم به او گفتند ، راست مىگويد اين عمل شما تجسّس است . عمر چون اين را شنيد از خانه بيرون شد و او را به حال خود واگذاشت « 4 » .\r\nدر شرح حال همين ابو محجن آورده‌اند كه او به علت شدت علاقه‌اى كه به نوشيدن شراب داشته سروده :\r\n اذا ما متّ فادفنّى الى جنب كرمة * تروى عظامى بعد موتى عروقها \r\n و لا تدفننّى فى الفلاة فانّنى * اخاف اذا ما متّ لا اذوقها « 5 » \r\n\r\n16 - عمر و نقض احكام خويش\r\n( 1 ) و نيز نقل كرده : بسيار اتفاق مىافتاد كه عمر حكمى مىكرد و سپس آن را نقض نموده بر خلافش فتوا مىداد « 6 » . و از ابن سيرين نقل شده كه مىگويد : از\r\n\r\n\r\n","description":"","footnote":"\r\n( 1 ) - سورهء بقره ، آيهء 188 .\r\n( 2 ) - سورهء نور ، آيهء 60 .\r\n( 3 ) - شرح نهج البلاغه ، ج 1 ، ص 61 .\r\n( 4 ) - تفسير ثعلبى .\r\n( 5 ) - آنگاه كه مردم مرا در كنار درخت انگورى به خاك بسپاريد ، تا استخوانهايم از ريشه‌هاى آن سيراب گردد و مرا در « فلاة » دفن نكنيد ، كه مىترسم پس از مرگ از چشيدن آن بىبهره بمانم .\r\n( 6 ) - شرح نهج البلاغه ، ابن ابى الحديد ، ج 1 ، ص 60 .\r\n","page_name":" 319 ","page_number":319},
  {"content":"\r\n\r\nابو عبيدهء سلمانى مسأله‌اى دربارهء ميراث جدّ پرسيدم وى گفت : من در اين خصوص يكصد قضيه از عمر به خاطر دارم كه همه با هم مغاير « 1 » است .\r\n\r\n17 - ماجراى عمر با هرمزان\r\n( 1 ) بلاذرى در « فتوح البلدان » بطور مسند از انس بن مالك نقل كرده كه مىگويد : در جريان فتح شوشتر « هرمزان » به اسارت لشكريان اسلام درآمد ، و من به دستور ابو موسى اشعرى او را به نزد عمر بردم ، عمر به هرمزان گفت : سخن بگو !\r\nهرمزان : سخن انسان زنده يا مرده ؟\r\nعمر : هر چه مىخواهى بگو كه در امان هستى .\r\nهرمزان : آنگاه كه در بين ما و شما خدايى نبود ما گروه عجم پيوسته در جنگها بر شما پيروز مىشديم ولى از آن زمان كه شما به خدا معتقد شديد و خدا در تمام كارها يار و مددكارتان گرديد ، ديگر نتوانستيم بر شما غلبه كنيم و مغلوب و مقهور شما گشتيم .\r\nدر اين موقع عمر به انس رو كرده و گفت : دربارهء هرمزان چه مىگويى ؟\r\nانس با كشتن او مخالفت كرد .\r\nعمر گفت : سبحان اللّه ! آيا قاتل براء بن مالك و مجزأة بن ثور سدوسى را آزاد كنم ؟ !\r\nانس پاسخ داد : در هر حال تو را راهى به كشتن او نيست . عمر گفت : هرمزان چقدر مال به تو داده تا از او دفاع كنى ؟\r\nانس : هيچ و ليكن تو خودت به او امان دادى .\r\nعمر : بر اين مطلب گواه مىآورى يا تو را كيفر دهم ؟ انس مىگويد : از نزد عمر بيرون رفته زبير بن عوام را ديدم كه او نيز آنچه را كه من از عمر شنيده بودم شنيده و به خاطر داشت ، زبير به همراه من نزد عمر آمده برايم گواهى داد ، و هرمزان\r\n\r\n\r\n","description":"","footnote":"\r\n( 1 ) - ايضاح ، فضل ، ص 337 .\r\n","page_name":" 320 ","page_number":320},
  {"content":"\r\n\r\nآزاد گرديد ، و اسلام آورد و عمر برايش مقرّرى قرار داد « 1 » .\r\nمؤلف : براء بن مالك كه در فتح شوشتر به شهادت رسيده معروف است . و اما مجزأة بن ثور همان كسى است كه عمر رياست طائفهء بكر را برايش قرار داده و در روز فتح شوشتر نيز به شهادت رسيده است . و در « عقد الفريد » آمده : مالك بن مسمع - كه پدر او ؛ يعنى مسمع ، بنام « قتيل الكلاب » مشهور بوده ، بدان جهت كه وقتى در ميان قبيله‌اى رفته ، سگ قبيله به او حمله نموده ، و او هم سگ را كشته ، پس اهل قبيله او را در قصاص كشتن سگشان به قتل مىرسانند - با شقيق بن ثور ( برادر مجزأة بن ثور ) منازعه مىنمود ، مالك به شقيق گفت : تنها مايهء افتخار تو قبرى است در شوشتر ( يعنى قبر برادرش مجزأة بن ثور ) . شقيق به او پاسخ داد : ولى تو را خوار نموده است قبرى در « مشقر » « 2 » « 3 » ( يعنى قبر پدرش مسمع ) .\r\n\r\n18 - عمر ادّعا را با سوگند پذيرفت !\r\n( 1 ) فضل بن شاذان در « ايضاح » آورده : عمر زنانى را كه در جريان فتح شوشتر به اسارت مسلمانان درآمده و استرقاق شده بودند به شهرهايشان بازگرداند ، بدان جهت كه ابو موسى نزد وى ادّعا كرد كه با آنان پيمان عدم استرقاق بسته است . از اين رو موقعى كه عمّار ياسر و يارانش آنان را اسير نمودند و ابو موسى چنان ادّعايى را اظهار نمود ، عمر ابو موسى را بر آن ادّعايش سوگند داده و اسيران را به ديارشان بازگرداند .\r\nفضل بن شاذان مىگويد : ابو موسى در اين قضيّه مدّعى بوده ، و مدّعى بايد شاهد بياورد ، بنابراين چگونه عمر او را قسم داده است « 4 » !\r\nنظير اين جريان را اعثم كوفى در فتح رامهرمز نقل كرده : كه جرير بن عبد اللّه بجلى شهر رامهرمز را فتح كرده و گروهى از اهل آن سامان را به اسارت گرفت ، از\r\n\r\n\r\n","description":"","footnote":"\r\n( 1 ) - فتوح البلدان ، ص 537 .\r\n( 2 ) - نام محلّى است .\r\n( 3 ) - عقد الفريد .\r\n( 4 ) - ايضاح ، ص 250 .\r\n","page_name":" 321 ","page_number":321},
  {"content":"\r\n\r\nطرفى ابو موسى اشعرى نزد عمر ادّعا كرد كه تا شش ماه به آنان امان داده است ، عمر دستور داد ابو موسى را سوگند دهند و آنگاه اسيران را به شهرهايشان بازگرداند ، با اين كه يكى از همراهان معروف جرير به عمر نامه نوشت و در آن قسم ياد كرد كه تمام كارها و اعمال جرير با اطلاع و اجازهء ابو موسى بوده و عمر نيز به صدق مضمون نامه پى برد ، و به همين جهت ابو موسى را سرزنش نموده او را كم عقل دانست « 1 » « 2 »\r\n\r\n19 - عمر از سلب « 3 » خمس گرفت\r\n( 1 ) بلاذرى در « فتوح البلدان » مسندا از ابن سيرين نقل كرده كه مىگويد : براء بن مالك در نبردى تن به تن « مرزبان زاره » را به قتل رساند و آنگاه دستبند و كمربند و قبا و ساير اشياى قيمتى او را گرفت و براى خود تصرف نمود . پس عمر خمس آنها را به علت زياد بودنشان از او گرفت ، و براى اولين بار از « سلب » خمس گرفت « 4 » .\r\n* * *\r\n\r\n\r\n","description":"","footnote":"\r\n( 1 ) - ترجمهء تاريخ ، اعثم كوفى ، ص 89 .\r\n( 2 ) - ضبة بن محصن عنزى كه از اهل بصره و در اين فتح ، همراه ابو موسى بوده و بعدا مواردى از تخلّفات ابو موسى را در جريان اين فتح براى عمر گزارش كرده از جمله ، به همين مطلب اشاره نموده و گفته است : تنها انگيزهء ابو موسى از اين انكار اين بوده كه چون رامهرمز به وسيلهء لشكر كوفه ، فتح شده و آنان غنيمت فراوانى از آنجا به دست آورده بودند از اينرو ابو موسى از روى حسادت به دروغ سوگند ياد كرد كه مردم رامهرمز را تا شش ماه امان داده ، تا آن غنائم از كوفيان بازگرفته شود . و اگر آنان را امان داده بود جرير بن عبد اللّه را چرا فرستاد و اين امان را كى و كجا داد كه هيچ وضيع و شريف سپاه آگاه نشد . مترجم . ( ناسخ ج 4 ، ص 320 ) .\r\n( 3 ) - هرگاه مسلمانى حريف خود را در نبرد تن به تن بكشد ، مىتواند اشياى همراه او را براى خود تصرف نموده و خمس به آنها تعلق نمىگيرد . و اين را سلب گويند .\r\n( 4 ) - فتوح البلدان ، ص 118 .\r\n","page_name":" 322 ","page_number":322},
  {"content":"\r\n\r\n\r\n20 - عمر و تبعيضات\r\n( 1 ) جزرى در « كامل » آورده : هنگامى كه عمر به خلافت رسيد ، گفت : زشت است كه در ميان عرب بردگى باشد و گروهى مالك گروهى ديگر بشوند ، با اين كه ما قادر هستيم كه با فتح بلاد عجم از آنان برده بگيريم . و آنگاه دربارهء تعيين قيمت بردگان - بجز كنيزان ام ولد - مشورت كرد و ارزش هر يك را شش يا هفت شتر قرار داد به استثناى دو قبيلهء حنيفه و كنده كه براى آنان تخفيف قائل شد به علت اين كه مردانشان در جنگها كشته شده بودند « 1 » .\r\nمؤلف : اجبار مردم بر فروش اموالشان يك خلاف ، و تعيين نرخ براى آنها خلافى ديگر .\r\n\r\n21 - عمر و لغت\r\n( 2 ) ابن ابى الحديد در شرح « نهج البلاغه » آورده : عمر مىگفت : كسى كه مزاح كند سبك مىشود و علت اين كه شوخى كردن را مزاح گويند اين است كه مردم را از حق دور مىكند « 2 » .\r\nمؤلّف : « مزاح » بر وزن « فعال » مصدر « مزح » مىباشد ، نه بر وزن « مفعل » از مادهء « زاح » .\r\n\r\n22 - عمر و سورهء بقره\r\n( 3 ) و نيز آورده : عمر سورهء بقره را در مدّت دوازده سال ياد گرفت و در پايان آن ، شترى نحر كرد « 3 » .\r\n\r\n\r\n","description":"","footnote":"\r\n( 1 ) - كامل ، ابن اثير ، ج 2 ، ص 50 .\r\n( 2 ) - ج 3 ، ص 112 ، ذيل خطبه : « للّه بلاد فلان » .\r\n( 3 ) - شرح نهج البلاغه ، ابن ابى الحديد ، ج 3 ، ص 111 .\r\n","page_name":" 323 ","page_number":323},
  {"content":"\r\n\r\nمؤلّف : و اما امير المؤمنين على - عليه السلام - كسى است كه پيروان كتب آسمانى را بر طبق كتابهايشان فتوا داده است .\r\n\r\n23 - عمر و آيات قرآن\r\n( 1 ) و همچنين مىنويسد : روزى عمر به مسجد مىرفت و پيراهنى كه از پشت چهار وصله داشت در بر كرده و آياتى از قرآن را با خود زمزمه مىنمود ، تا اين كه به اين آيه رسيد : «  وَ فاكِهَةً وَ أَبًّا  » « 1 » ، پس گفت : « ابّ » به معناى چيست ؟ و پس از قدرى فكر و تأمّل با خود گفت : اين كلمه تكلّف دارد و براى تو عيب نيست اگر معناى آن را ندانى « 2 » .\r\nمؤلّف : در بخش نخست گذشت اين كه ، ابو بكر نيز معناى « ابّ » را نمىدانست !\r\n\r\n24 - عمر و نماز عيد\r\n( 2 ) عمر از ابو واقد ليثى پرسيد ، رسول خدا - صلّى اللّه عليه و آله - در نماز عيد چه سوره‌هايى را مىخوانده ؟\r\nابو واقد گفت : در ركعت اول سورهء « ق » ، و در ركعت دوم « اقتربت الساعة » را « 3 » .\r\n\r\n25 - استنباط عمر از آيات قرآن\r\n( 3 ) خطيب در « تاريخ بغداد » از شعبى از فاطمه دختر قيس نقل كرده كه مىگويد : هنگامى كه شوهرش او را سه طلاقه كرد و رسول خدا از آن با خبر\r\n\r\n\r\n","description":"","footnote":"\r\n( 1 ) - سورهء عبس ، آيهء 31 .\r\n( 2 ) - شرح نهج البلاغه ، ابن ابى الحديد ، ج 3 ، ص 101 .\r\n( 3 ) - صحيحهء مسلم ، ج 1 ، ص 242 ( چاپ مصر ) .\r\n","page_name":" 324 ","page_number":324},
  {"content":"\r\n\r\nگرديد ، فرمود : او حق سكنى و نفقه از شوهرش طلب ندارد و دستور داد تا در منزل ابن امّ مكتوم ( اعمى ) عدّه‌اش را سپرى كند . و وقتى كه اين جريان را به عنوان دليل حكم آن مسأله براى عمر نقل كردند ، گفت : ما نمىتوانيم با خبر دادن يك زن از آيهء قرآن دست برداريم ، شايد او فراموش كرده باشد « 1 » .\r\nمؤلف : مقصود عمر از آيهء قرآن ، اين آيهء مباركه است «   لا تُخْرِجُوهُنَّ مِنْ بُيُوتِهِنَّ وَ لا يَخْرُجْنَ . . .   » « 2 » « و آن زنان را ( تا در عدّه‌اند ) از خانه بيرون مكنيد ، و نبايد بيرون بروند . . . » و ليكن توجّه نداشته كه : مورد اين آيه طلاق رجعى است ، و حكمتش هم اين است كه : «   لَعَلَّ اللَّهَ يُحْدِثُ بَعْدَ ذلِكَ أَمْراً   ؛ « 3 » شايد خدا پس از ( طلاق ) كارى از نو پديد آرد » امّا زنى كه سه بار طلاق داده شده ، ديگر شوهرش حق رجوع به او و يا ازدواج با او را ندارد مگر اين كه با مرد ديگر ازدواج نموده طلاق بگيرد كه در اين صورت ، شوهر اول مىتواند با او ازدواج نمايد . بنابراين ، آنچه كه فاطمه بنت قيس از رسول خدا - صلّى اللّه عليه و آله - نقل كرده صحيح است و عمر دچار اشتباه شده است .\r\n\r\n26 - اظهار ترديد عمر\r\n( 1 ) و نيز بطور مسند از ابو سعيد خدرى نقل كرده كه مىگويد : عمر براى ما خطبه خواند و گفت : بسا من شما را از چيزهايى نهى كنم و در واقع به صلاح شما باشد ، و بسا شما را به كارهايى فرمان دهم و واقعا به ضرر و زيان شما باشد ، و آخرين آيه‌اى كه از قرآن نازل شده آيهء ربا بوده و رسول خدا - صلّى اللّه عليه و آله - از دنيا رحلت نمود و خصوصيات آن را براى ما روشن نفرمود ، اينك شما در اين باره تنها آنچه را كه به حكمش يقين داريد عمل كنيد و از موارد مشتبه و مشكوك ، اجتناب نماييد « 4 » .\r\n\r\n\r\n","description":"","footnote":"\r\n( 1 ) - تاريخ بغداد ج 3 ، ص 71 .\r\n( 2 ) - سورهء طلاق ، آيهء 1 .\r\n( 3 ) - سورهء طلاق ، آيهء 1 .\r\n( 4 ) - تاريخ بغداد ، ج 14 ، ص 81 .\r\n","page_name":" 325 ","page_number":325},
  {"content":"\r\n\r\n\r\n27 - حكم عمر دربارهء اهل فاميه « 1 »\r\n( 1 ) در « عيون » ابن قتيبه آمده : در زمان خلافت مأمون يك نفر از اهل دربار با مردى پيشه‌ور نزاعشان درگرفت ، دربارى ، طرف خود را كتك زد ، مضروب فرياد برآورد :\r\n« وا عمراه » . ماجرا به مأمون گزارش شد ، مأمون مضروب را احضار نموده از او پرسيد ؛ اهل كجا هستى ؟\r\nگفت : اهل « فاميه » . مأمون : عمر دربارهء اهل فاميه گفته ، هرگاه كسى محتاج شود و همسايه‌اى نبطى داشته باشد مىتواند همسايه‌اش را بفروشد و نياز خود را بر طرف سازد ، اينك اگر تو در آرزوى سيره و روش عمر هستى اين است حكم عمر دربارهء شما ، و آنگاه دستور داد هزار درهم به او بدهند « 2 » .\r\nفضل بن شاذان در « ايضاح » از اسد بن قاضى نقل كرده كه عمر گفته : اگر كسى بدهكار باشد و نتواند قرضش را اداء نمايد و همسايه‌اى از اهل عراق داشته باشد ، همسايه‌اش را بفروشد و قرضش را ادا كند « 3 » .\r\nمؤلّف : پيامبر بزرگ ما فرموده : « المسلمون اخوة تتكافأ دماؤهم . . . ؛ مسلمانان همه با هم برادر و برابرند ، و عربى را بر عجمى برترى نيست » .\r\n\r\n28 - ديهء قتل خطا\r\n( 2 ) در « تاريخ بغداد » آمده : رأى عمر دربارهء ديهء انسانى كه بطور خطا كشته شده اين بود كه آن به « عاقله » اختصاص دارد ، پس موقعى كه در منى بود اين مسأله را از مردم سؤال نمود ، از آن ميان ضحاك بن سفيان به او گفت : رسول خدا - صلّى اللّه عليه و آله - به من نوشت كه همسر هشيم ضبابى را ( كه بطور خطا كشته شده بود ) از ديهء شوهرش ارث دهم « 4 » .\r\n\r\n\r\n","description":"","footnote":"\r\n( 1 ) - قريه‌اى از قراء واسط .\r\n( 2 ) - عيون ، ج 3 ، ص 330 .\r\n( 3 ) - ايضاح ، ص 485 .\r\n( 4 ) - تاريخ بغداد ، ج 8 ، ص 342 .\r\n","page_name":" 326 ","page_number":326},
  {"content":"\r\n\r\n\r\n29 - عمر و حكم مجوس\r\n( 1 ) و نيز در همان كتاب آمده : عمر مىگفت : به خدا سوگند نمىدانم دربارهء مجوس چه كنم ؟\r\nعبد الرحمن بن عوف برخاست و به او گفت : از رسول خدا - صلّى اللّه عليه و آله - شنيدم موقعى كه از آن حضرت ، از حكم مجوس پرسيدند ، فرمود : سنت آنان مانند سنت اهل كتاب است « 1 » ( يعنى حكم اهل كتاب را دارند ) .\r\n\r\n30 - عمر و حكم ميراث\r\n( 2 ) شرقاوى در حاشيه « تحرير » زكرياى انصارى در مسأله ميراث زنى كه وفات نموده و شوهرى و مادرى و دو برادر مادرى ، و يك برادر پدر و مادرى از خود بر جاى گذاشته ، آورده : اين مسأله به مسألهء « حماريه » معروف شده ، از آن جهت كه آن در زمان خلافت عمر اتفاق افتاده و عمر تمام ورثه را ارث داده به جز برادر ابوينى را ، پس آنان عمر را مورد اعتراض قرار داده ، گفتند : فرض كن پدر ما « حمارى » بوده ولى آيا تمام ما از يك مادر نيستيم ؟ ! عمر به خطاى خود پى برده همگى را در ميراث شريك نمود .\r\nو نيز آورده : كه عمر يك بار برادر ابوينى را ارث نداد و سال ديگر او را ارث داد كسانى اين تناقض او را به او گوشزد نمودند ، وى در پاسخ گفت : آن يكى قضاوت گذشتهء ما بود و اين هم قضاوت كنونى ما .\r\nمؤلّف : اين كه عمر برادران مادرى را با وجود خود مادر ارث داده بنا بر « عول و تعصيب » است . امّا « تعصيب » ، بدان جهت كه برادران در طبقهء دوم قرار دارند ، و با وجود طبقهء اول كه زوج و مادر باشد ، نوبت به طبقهء دوم نمىرسد . و امّا « عول » ؛ بدان جهت كه فرض وجود نصف براى زوج و ثلث براى مادر و ثلث ديگر براى\r\n\r\n\r\n","description":"","footnote":"\r\n( 1 ) - تاريخ بغداد ، ج 14 ، ص 81 .\r\n","page_name":" 327 ","page_number":327},
  {"content":"\r\n\r\nبرادران غير ممكن است . و ليكن عقيدهء ما اين است كه نصف تركه براى زوج مىباشد و نصف ديگر براى مادر ، و نصف مادر ، دو سوّمش كه ثلث مجموع تركه است بطور « فرض » به او داده مىشود و يك سوّمش هم به طور « ردّ » .\r\n\r\n31 - گفتگوى عمر با عمار\r\n( 1 ) عمّار ياسر مىگويد : مردى نزد عمر آمد و از او پرسيد ؛ جنب شده‌ام و آب براى غسل كردن نيافته‌ام تكليفم چيست ؟\r\nعمر گفت : نماز نخوان ! عمار كه ناظر جريان بود ، به عمر گفت : يادت هست من و تو در « سريّه‌اى » جنب شده بوديم و براى غسل كردن ، آب نيافتيم پس تو نماز نخواندى ولى من به منظور تيمم نمودن در ميان خاكها غلتيدم و نمازم را خواندم ، و چون رسول خدا - صلّى اللّه عليه و آله - از اين عمل من باخبر گرديد به من فرمود : تو را كافى بود كه تنها دستهايت را به زمين بزنى و آنها را بر صورت و پشت دستهايت بكشى ؟\r\nعمر از شنيدن سخنان عمار برآشفته ، او را تهديد نمود و گفت : اى عمار ! از خدا بترس ، عمار گفت : اگر مىخواهى اين مطالب را جايى نقل نكنم . پس عمر از او تشكر كرد « 1 » .\r\nمؤلّف : آيهء صريح قرآن در اين باره مىفرمايد : «  وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً . . .  » « 2 » .\r\n« اگر جنب هستيد غسل كنيد و اگر بيمار يا مسافر باشيد و يا يكى از شما را قضاى حاجتى دست داد و يا با زنان مباشرت كرده‌ايد و آب نيابيد در اين صورت به خاك پاكيزه و پاك تيمم كنيد » .\r\n\r\n\r\n","description":"","footnote":"\r\n( 1 ) - صحيح مسلم ، ج 1 ، ص 71 ( چاپ مصر ) صحيح بخارى ، ج 1 ، ص 280 .\r\n( 2 ) - سورهء مائده ، آيهء 6 .\r\n","page_name":" 328 ","page_number":328},
  {"content":"\r\n\r\nو غرض عمر از تهديد عمار اين بود كه او اين مطالب را جايى نقل نكند تا كسى مطّلع نشود كه آگاهى او نسبت به احكام شرعى در قبل و بعد چگونه بوده است !\r\n\r\n32 - عمر و فرمان رسول خدا ( ص )\r\n( 1 ) ابو موسى سه بار از عمر اجازه و دستورى خواست ، عمر اجازه‌اش نداد . و آنگاه عمر به او گفت : چرا آن كار را انجام دادى ؟\r\nابو موسى : از طرف رسول خدا به آن مأمور بوديم .\r\nعمر : بر اين ادّعايت گواه مىآورى يا تو را كيفر دهم ؟\r\nپس ابو سعيد خدرى براى او گواهى داد .\r\nعمر گفت : ولى اين دستور رسول خدا - صلّى اللّه عليه و آله - بر من بخاطر گرفتاريهاى زندگيم پوشيده ماند « 1 » .\r\n\r\n33 - عمر حلّهء معيوبى را به زبير قالب كرد\r\n( 2 ) ابن جوزى در « اذكياء » آورده : مقدارى حلّه از يمن براى عمر آورده بودند ، وقتى عمر آنها را ملاحظه كرد ديد يكى از آنها معيوب است بطورى كه هيچ كس آن را نمىپذيرد ، از اين رو فكرى كرد و حلّه را تا نمود و در زير فرش خود قرار داد ، و يك طرف آن را كه خوشرنگ و جالب توجه بود بيرون گذاشت و بقيه حلّه‌ها را در پيش روى خود ، و شروع كرد به قسمت نمودن ، در اين موقع زبير وارد شد و نگاهش به آن حلّه افتاده نظرش را گرفت . پس به عمر گفت : چرا آن حلّه را آنجا گذاشته‌اى ؟\r\nعمر : اين حلّه به درد تو نمىخورد از آن صرفنظر كن ، ولى زبير اصرار كرد و جدّا خواستار آن گرديد ، عمر با او شرط كرد كه اگر آن را گرفت ديگر قابل تعويض نيست . زبير قبول كرد و عمر هم حلّه را جلويش انداخت زبير حلّه را باز نموده آن را معيوب يافت ، پس به عمر گفت : اين را نمىخواهم .\r\n\r\n\r\n","description":"","footnote":"\r\n( 1 ) - الجمع بين الصحيحين ، حميدى .\r\n","page_name":" 329 ","page_number":329},
  {"content":"\r\n\r\nعمر گفت : هيهات كه ديگر كار گذشته است و سهم تو همين حلّه مىباشد « 1 » .\r\n\r\n34 - عمر وفات رسول خدا ( ص ) را انكار نمود\r\n( 1 ) ابن ابى الحديد در شرح « نهج البلاغه » آورده : هنگامى كه رسول خدا - صلّى اللّه عليه و آله - از اين جهان فانى به سراى باقى ارتحال نمود و خبر وفات آن بزرگوار در ميان مردم منتشر گرديد ، عمر شروع كرد به گردش نمودن در ميان مردم و تكذيب كردن خبر وفات آن حضرت و پخش اين مطلب كه رسول خدا نمرده و ليكن همانند موسى - عليه السلام - براى مدّتى از ميان ما غائب گشته ، البته بازخواهد آمد و دست و پاى تمام كسانى را كه پنداشته‌اند او مرده قطع خواهد نمود ، و به هر كس كه مىرسيد اگر چنان باورى داشت بشدّت او را تهديد مىكرد ، تا اين كه ابو بكر آمد و در بين مردم رفت و بر خلاف اظهارات عمر گفت : اى مردم ! اگر كسى از شما محمد - صلّى اللّه عليه و آله - را مىپرستيده همانا او مرده است و هر كس كه پروردگار محمد را مىپرستيده او زنده است و نمرده ، و آنگاه اين آيه را تلاوت نمود :\r\n«  أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ  » « 2 » .\r\n« آيا اگر او ( محمد ) به مرگ يا شهادت درگذشت باز شما به دين جاهليت خود رجوع خواهيد كرد ؟ ! » . مىگويند انگار كه مردم هرگز پيش از آن اين آيه را نشنيده بودند ، و عمر نيز گفت : موقعى كه من اين آيه را از ابو بكر شنيدم قرار و آرام گرفته يقين كردم كه رسول خدا - صلّى اللّه عليه و آله - وفات نموده است « 3 » .\r\n\r\n35 - علّت آن انكار\r\n( 2 ) عكرمه از ابن عباس نقل كرده كه مىگويد : قسم به خدا زمانى كه عمر خليفه\r\n\r\n\r\n","description":"","footnote":"\r\n( 1 ) - اذكياء ، ص 23 .\r\n( 2 ) - سورهء آل عمران ، آيهء 144 .\r\n( 3 ) - شرح نهج البلاغه ، ج 1 ، ص 60 ، در ذيل شرح خطبهء شقشقيه .\r\n","page_name":" 330 ","page_number":330},
  {"content":"\r\n\r\nبود روزى من و او به تنهايى با هم قدم مىزديم و عمر با خود حديث نفس مىكرد و با چوبدستى خود پاهايش را نوازش مىداد ، تا اين كه به من رو كرده و گفت : اى ابن عباس ! مىدانى چرا من بعد از رحلت رسول خدا آن سخن را - كه پيغمبر وفات ننموده است - گفتم ؟\r\nابن عباس : نمىدانم ، خودت بهتر مىدانى .\r\nعمر : به خدا سوگند به خاطر اين آيه بود : «  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  » « 1 » .\r\n« و ما همچنان شما مسلمين را به آيين اسلام هدايت كرديم تا گواه مردم باشيد و پيغمبر بر شما گواه باشد » .\r\nو چنين اعتقاد داشتم كه رسول خدا - صلّى اللّه عليه و آله - زنده خواهد ماند تا بر پايان اعمال امّتش گواهى دهد ، و جز اين علتى نداشته است « 2 » .\r\nمؤلّف : هرگاه عمر با ديدن قرائن و شواهد قطعى بر وفات رسول خدا - صلّى اللّه عليه و آله - مانند مشاهدهء حالت احتضار آن حضرت و غير آن به وفات آن بزرگوار يقين ننموده ، چگونه با آيه‌اى كه ابو بكر برايش خوانده باور نموده است ، با اين كه آن آيه دلالتى بر وقوع مرگ ندارد . و فقط متضمن تعليقى است ، و تعليق هم صحيح است كه به امر محالى تعلق گيرد چه رسد به ممكن غير موجودى ، و ابو بكر نمىدانسته آيه‌اى را كه دلالت تام بر وفات پيغمبر - صلّى اللّه عليه و آله - داشته تلاوت كند «  إِنَّكَ مَيِّتٌ وَ إِنَّهُمْ مَيِّتُونَ  « 3 » ؛ اى پيغمبر تو مىميرى و همه مىميرند » .\r\nو اما عذرى كه عمر براى آن انكارش اظهار داشته ، در حقيقت بهانه‌اى بيش نيست ، و واقع مطلب اين بوده كه ابو بكر در هنگام رحلت رسول خدا - صلّى اللّه عليه و آله - در « سنح » ( محلّى نزديك مدينه ) بوده و عمر خواسته با القاى آن شبهه در اذهان مردم آنان را در حال شك و ترديد و تحيّر نگهداشته تا ابو بكر از سفر بازگشته\r\n\r\n\r\n","description":"","footnote":"\r\n( 1 ) - سورهء بقره ، آيهء 142 .\r\n( 2 ) - عقد الفريد ، ج 2 ، ص 209 ( چاپ مصر ) .\r\n( 3 ) - سورهء زمر ، آيهء 30 .\r\n","page_name":" 331 ","page_number":331},
  {"content":"\r\n\r\nو با مشاوره و كمك يكديگر اهداف و مقاصد خود را در رابطه با امر خلافت رسول خدا - صلّى اللّه عليه و آله - پياده كنند . به همين جهت به محض رسيدن ابو بكر هر دو با هم شروع به فعاليت نموده ماجراى سقيفه را به وجود آوردند .\r\n\r\n36 - كتك زدن به جاى تسليت گفتن\r\n( 1 ) ابن ابى الحديد آورده : عمر شنيد در ميان خانه‌اى نوحه‌سرايى و مرثيه‌خوانى هست ، پس در حالى كه تازيانه در دست داشت وارد خانه گرديد ، ديد زنانى به سوك نشسته و در مصيبت فقدان تازه گذشتهء خود گريه و زارى مىكنند ، عمر شروع به زدن آنان كرد تا اين كه به زن نوحه‌خوان رسيد پس چنان با تازيانه بر سر و صورتش نواخت كه خمارش ( روسرىاش ) از سرش بيفتاد ، آنگاه به غلام خود گفت : بزن اين « نائحه » را كه او احترامى ندارد و پس از آن به زنان مصيبت زده گفت : اين زن به خاطر مصيبت شما نمىگريد ، بلكه مىخواهد پولتان را بگيرد ، او مرده‌ها و زنده‌هاى شما را آزار مىدهد او شما را از صبر و شكيبايى بازمىدارد ، و خدا به آن دستور داده ، او شما را به جزع و بىتابى وامىدارد ، و خدا از آن نهى نموده است .\r\nمؤلف : وارد شدن در خانهء ديگران بدون اجازه بر خلاف حكم قرآن و همچنين ضرب و شتم انسانهايى بىگناه ، و نظر كردن به زنانى نامحرم ، و ستم نمودن بر بانوانى داغديده همه نزد خدا گناهانى بزرگ و نزد مردم ، اعمالى بس زشتند ، و كسب زن نوحه‌گر در صورتى كه به باطل نوحه نكند حلال و مباح مىباشد .\r\nو اين كه عمر گفته : زن نائحه ، مردگان شما را آزار مىدهد ، افترايى است بر خدا ؛ زيرا خداوند مىفرمايد : «  وَ لا تَزِرُ وازِرَةٌ وِزْرَ أُخْرى *  » ، بلكه آن احترامى است براى بازماندگان ، و تجليلى است از مردگان . و چگونه گريه كردن بر اموات مذموم باشد حال آن كه رسول خدا - بنا بر آنچه كه در روايات آمده - آن هنگام كه صداى گريه‌اى از خانهء عمويش حمزه كه در جنگ احد به شهادت رسيده بود نشنيد ، فرمود : « لكن حمزة لا بواكى له ؛ اما حمزه گريه‌كننده ندارد » . و به همين جهت\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nزنان انصار نخست بر حضرت حمزه سوگوارى و مرثيه‌خوانى مىكردند و سپس بر شهيدان خود ، و اين سنّتى شد در مدينه .\r\nو نيز رسول خدا - صلّى اللّه عليه و آله - در مصيبت وفات فرزندش ابراهيم گريه كرد و فرمود : « تدمع العين و لا نقول ما يسخط الربّ ؛ ديدگان اشك مىريزند ولى سخنى كه خشم خدا را موجب گردد نمىگوئيم » .\r\nو رسول خدا - صلّى اللّه عليه و آله - پيش از آن نيز يك بار وى را از اين كار بازداشته بود ولى او اعتنايى نكرده و بازهم مرتكب شده بود . چنانچه در « عقد الفريد » آمده : رسول خدا - صلّى اللّه عليه و آله - بر گروهى از زنان كه در مصيبت فقدان عزيزشان گريه مىكردند مىگذشت ، در اين موقع عمر زنان را از اين عمل منع نمود ، رسول خدا به عمر فرمود : آنان را به حال خود بگذار ، چرا كه مصيبت ديده‌اند ، اشكشان جارى و داغشان تازه است « 1 » .\r\nشيخ كلينى ( ره ) در « كافى » از امام صادق - عليه السلام - نقل كرده كه فرمود :\r\nمردى نزد پيامبر خدا - صلّى اللّه عليه و آله - آمده عرضه داشت : من تا كنون هيچ‌گاه كودكى را به نوازش نبوسيده‌ام . و چون پشت كرد ، رسول خدا فرمود : به اعتقاد من اين مرد اهل آتش است « 2 » .\r\n\r\n37 - رفتار عمر با جارود عبدى\r\n( 1 ) جارود عبدى بر عمر وارد گرديد در حالى كه عمر در ميان جمعى نشسته و تازيانه‌اى در دست داشت ، يكى از حاضران به جارود اشاره نموده گفت : اين مرد ، بزرگ و رئيس قبيلهء ربيعه است ، عمر و حاضران و خود جارود اين ستايش را شنيدند ، پس هنگامى كه جارود نزديك عمر آمد ، عمر چند تازيانه به او زد ، جارود شگفت زده به عمر گفت : مرا با تو چه‌كار ؟ !\r\n\r\n\r\n","description":"","footnote":"\r\n( 1 ) - عقد الفريد ، ج 2 ، ص 5 ، البكاء على الميت .\r\n( 2 ) - فروع كافى ، ج 6 ، ص 50 ، ح 7 .\r\n","page_name":" 333 ","page_number":333},
  {"content":"\r\n\r\nعمر : واى بر تو ! شنيدى آن مرد چه گفت ؟ !\r\nجارود : آرى ، ولى چه ارتباطى با اين موضوع دارد ؟\r\nعمر : از اين مىترسيدم كه مردم تو را بشناسند و بگويند اين امير است ، پس دوست داشتم قدرى تو را تحقير نموده از مقامت بكاهم « 1 » .\r\nمؤلف : براى مثل چنين اعمالى بوده كه مىگفتند : « تازيانهء عمر از شمشير حجاج ترسناكترست » « 2 » .\r\n\r\n38 - رفتارى مشابه با ابىّ بن كعب\r\n( 1 ) و نيز آمده : عمر ديد گروهى به دنبال ابىّ بن كعب راه مىرفتند ، عمر تازيانه‌اش را براى ابىّ كشيد .\r\nابىّ گفت : يا امير المؤمنين ! از خدا بترس !\r\nعمر گفت : پس اين گروه كيستند كه به دنبال تو مىآيند « 3 » .\r\n\r\n39 - عمر و غيلان ثقفى\r\n( 2 ) و همچنين ابن ابى الحديد آورده : غيلان بن سلمهء ثقفى مسلمان شد در حالى كه ده زن داشت ، رسول خدا - صلّى اللّه عليه و آله - به او فرمود : چهارتا از زنانت را بگذار و بقيه را طلاق ده غيلان اين كار را كرد ، تا اين كه در زمان خلافت عمر چهار زنش را طلاق داده و اموالش را بين فرزندانش قسمت نمود ، عمر اين را بشنيد ، پس غيلان را به نزد خود احضار نموده به وى گفت : گمانم كه شيطان خبر مرگ تو را در دلت انداخته و بدين سبب زنانت را طلاق داده تا آنان را از ميراث محروم نمايى ، و شايد بيش از اندك زمانى زنده نباشى ، به خدا سوگند زنان و اموالت را باز\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 112 .\r\n( 2 ) - شرح نهج البلاغه ، ابن ابى الحديد ، ج 3 ، ص 113 .\r\n( 3 ) - شرح نهج البلاغه ، ابن ابى الحديد ، ج 1 ، ص 175 .\r\n","page_name":" 334 ","page_number":334},
  {"content":"\r\n\r\nمىگردانى يا زنانت را از تو ارث داده و دستور دهم قبرت را مانند قبر ابو رغال سنگسار كنند « 1 » .\r\nمؤلف : غيلان كار حرامى انجام نداده بود ، و با اين حال چگونه عمر او را تهديد نموده كه اگر آنان را بازنگرداند دستور مىدهد قبرش همچون قبر ابو رغال - راهنماى حبشه در ويران نمودن خانهء كعبه - سنگسار شود و چگونه خواسته زنانش را پس از طلاق و بيگانه شدن آنان از او ارث دهد ؟ !\r\n\r\n40 - رفتار عمر با پسرش عبد الرحمن\r\n( 1 ) و نيز آورده : عبد الرحمن پسر عمر شراب نوشيده بود ، عمرو بن عاص در ميان خانهء خود به او حدّ زد ، اين خبر به عمر رسيد ، عمر برآشفت و در نامه‌اى به عمرو بن عاص چنين نوشت : واى بر تو ! عبد الرحمن را در ميان خانه‌ات سر مىتراشى و به او حدّ مىزنى . . . آنگاه كه نامه‌ام به تو برسد عبد الرحمن را در ميان عبايش پيچانده ، او را بر شتر ناهموارى سوار و نزد من بفرست تا سزاى كردار زشتش را ببيند .\r\nعمرو عبد الرحمن را به همان كيفيت به نزد عمر فرستاد و به عمر نوشت : من عبد الرحمن را در ميان خانهء خودم حدّ زده‌ام و به خدا سوگند ديگران را نيز در همين جا حدّ مىزنم . . . تا اين كه پس از چند روز عبد الرحمن در نهايت ضعف و بىحالى بر عمر وارد گرديد ، عمر او را مورد عتاب و سرزنش قرار داده و گفت : آيا شراب مىنوشى ؟ تازيانه‌ها ! تازيانه‌ها ! عبد الرحمن بن عوف به عمر گفت : يا امير المؤمنين ! يك بار به او حدّ زده‌اند . عمر به حرف او اعتنايى ننموده او را از سخن گفتن بازداشت ، و آنگاه عبد الرحمن در زير ضربات تازيانه‌ها قرار گرفت و فرياد مىكرد و مىگفت : بيمارم ، به خدا سوگند مرا مىكشى ! ولى عمر به او توجهى نكرده تا اين كه حدّ كاملى بر او جارى نمود و آنگاه او را به زندان انداخت ، تا اين كه در زندان بيمار شده ، پس از يك ماه از دنيا درگذشت .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 111 .\r\n","page_name":" 335 ","page_number":335},
  {"content":"\r\n\r\nمؤلف : اين گونه اعمال و رفتار عمر چه توجيهى مىتواند داشته باشد ، از يك طرف مىبينيم پسرش عبد الرحمن را كه به او علاقه‌اى نداشته به اسم اجراى حدّ بر او مىكشد ، و از سويى هم قدامة بن مظعون را كه مورد توجّه و علاقه‌اش بوده - و خواهر عمر همسر او و خواهر او همسر عمر بوده - حدّ نمىزند .\r\nچنانچه در كتاب « اسد الغابه » « 1 » آمده : قدامه عامل عمر در بحرين بود ، جارود عبدى از بحرين به مدينه نزد عمر رفت و بر شرب خمر قدامه گواهى داد ، و ابو هريره نيز ، بر اين كه او شراب را قى كرده است ، عمر به ابو هريره گفت : گواهى تو ناتمام است ، با اين كه شهادت او نيز نقصى نداشت ؛ زيرا تا شراب ننوشيده آن را قى نكرده است و قدامه پس از اين شهادتها به نزد عمر آمد و عمر متعرض او نگرديد ، تا اين كه جارود از عمر مطالبهء اجراى حدّ بر او را نمود ولى عمر به او اعتنا نكرده غضبناك در وى نگريست و به او گفت : تو خصمى يا گواه ؟\r\nجارود : گواه .\r\nعمر : بسيار خوب گواهيت را ادا نمودى .\r\nپس جارود ساكت شده موضوع را تعقيب نكرد . با اين كه بر عمر لازم بود كه - از باب وجوب امر به معروف - جارود را مأمور حدّ زدن قدامه گرداند ولى اين كار را نكرده ، تازه موقعى كه جارود آن را از عمر خواستار گرديده با تهديد او مواجه شده و به همين جهت پس از اين ، جارود به عمر گفت : به خدا سوگند حق نيست كه پسر عموى تو شراب نوشد و تو مرا عقوبت دهى .\r\nو نيز در رابطه با مغيرة بن شعبه كه مرتكب زناى محصنه شده و سزايش سنگسارى بوده و سه نفر هم بر آن گواهى داده ، عمر از اداى شهادت نفر چهارم جلوگيرى مىكند ( كه تفصيل آن در عنوان 78 خواهد آمد ) و علتش هم اين بوده كه مغيره مرد زيرك و با فراستى بوده و عمر در كارها و برنامه‌هاى خود به فكر و تدبير او نيازمند بوده است .\r\n\r\n\r\n","description":"","footnote":"\r\n( 1 ) - اسد الغابة ، ج 4 ، ص 198 .\r\n","page_name":" 336 ","page_number":336},
  {"content":"\r\n\r\nو از اينجا مىتوان دريافت كه علت آن رفتار عمر با جارود كه او را تازيانه زده ( به شرحى كه در عنوان 37 گذشت ) همين مناقشه‌اى بوده كه قبلا بين جارود و عمر در قضيهء قدامه روى داده است .\r\nو نيز آن برخورد تحقيرآميزى كه با ابىّ بن كعب داشته ( كه در عنوان 38 گذشت ) بدان جهت بوده كه ابىّ خلافت او را قبول نداشته است ، چنانچه ابو نعيم در كتاب « حليه » مسندا از قيس بن عباد نقل كرده كه مىگويد : به منظور ديدار با اصحاب رسول خدا - صلّى اللّه عليه و آله - وارد مدينه شدم ، و از همه بيشتر به ملاقات ابىّ علاقه‌مند بودم پس در صف مقدم نماز جماعتش شركت نموده او را ديدم كه پس از اداى نماز براى حاضران سخنرانى كرده ، جملگى سراپا گوش بودند ، شنيدم از او كه مىگفت : قسم به پروردگار كعبه كه هلاك شدند اهل عقد ( اصحاب سقيفه ) ، و ديگران را نيز به هلاكت رساندند ، و من تأسفى براى خود آنان ندارم ، تأسف من براى كسانى است كه به وسيلهء آنان گمراه و تباه گرديدند .\r\nو همچنين آن برخوردى كه عمر با عمار ياسر داشته ( كه در عنوان 31 گذشت ) بدان جهت بوده كه مىدانسته عمار از شيعيان امير المؤمنين - عليه السلام - است ، و گرنه آيا پاسخ عمار كه او را از يك حكم شرعى آگاه كرده بود ، تهديد او بود با اين كه بزرگى و جلالت قدر عمار مورد اتفاق همه است ، و او كسى است كه بدون خلاف ، آيهء شريفه : «  إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ  » « 1 » در حق او نازل شده است .\r\nو كسى مانند عايشه دربارهء او گفته : « عمار از كف پا تا نرمى گوش پر از ايمان به خداست » . و اينجاست كه معنا و مفهوم سخنان امير المؤمنين - عليه السلام - به خوبى روشن مىشود كه دربارهء او فرمود : « فصيّرها فى حوزة خشناء يغلظ كلمها ، و يخشن مسّها ، و يكثر العثار فيها ، و الاعتذار منها ، فصاحبها كراكب الصّعبة ان اشنق لها خرم و ان اسلس لها تقحّم ، فمنى النّاس لعمر اللّه بخبط و شماس و تلوّن و اعتراض ، فصبرت على طول المدّة و شدّة المحنة » « 2 » .\r\n\r\n\r\n","description":"","footnote":"\r\n( 1 ) - سورهء نحل ، آيهء 106 .\r\n( 2 ) - خطبهء شقشقيه .\r\n","page_name":" 337 ","page_number":337},
  {"content":"\r\n\r\nپس اولى - ابو بكر - امر زمامدارى را در طبعى خشن قرار داد كه دلها را سخت مجروح مىكرد و تماس با آن خشونتى ناگوار داشت ، در چنان طبعى خشن كه منصب زمامدارى به آن تفويض شد ، لغزشهاى فراوان به جريان مىافتد و پوزشهاى مداوم به دنبالش دمساز طبع درشتخو چونان سوار بر شتر چموش است كه اگر افسارش را بكشد ، بينىاش بريده شود و اگر رهايش كند از اختيارش به در رود ، سوگند به خدا مردم در چنين خلافت ناهنجار به مركبى ناآرام و راهى خارج از جادّه ، و سرعت در رنگ‌پذيرى و به حركت در پهناى راه به جاى سير در خطّ مستقيم مبتلا گشتند ، من به درازى مدّت و سختى مشقّت در چنين وضعى تحمل‌ها نمودم » « 1 » .\r\n\r\n41 - جرم عبيد اللّه پسر عمر\r\n( 1 ) ابن ابى الحديد آورده : كنيز عبيد اللّه پسر عمر از عبيد اللّه به نزد عمر شكايت برد ، و از عبيد اللّه با كنيهء ابو عيسى ياد كرد ، عمر از او پرسيد ابو عيسى كيست ؟\r\nكنيز : پسرت عبيد اللّه .\r\nعمر : واى بر تو ! او را ابو عيسى مىخوانى ؟ و آنگاه عبيد اللّه را به نزد خود فراخوانده به او گفت : عجب كنيهء خود را ابو عيسى گذاشته‌اى ؟ !\r\nعبيد اللّه ترسيد و فزع و بىتابى نمود و سپس عمر دست او را به دندان گاز گرفت و او را كتك زد و به وى گفت : واى بر تو ! آيا عيسى را پدرى هست ؟ آيا كنيه‌هاى بيشمار عرب را نمىدانى : ابو سلمه ، ابو حنظله ، ابو عرفطه ، ابو مره . و عادت عمر اين بود كه هرگاه بر يكى از افراد خانواده‌اش غضب مىكرد تا او را به دندان گاز نمىگرفت خشمش فرو نمىنشست و دلش تشفّى نمىيافت « 2 » .\r\nمؤلّف : كنيهء ابو مره كه عمر آن را نيز شمرده در شرع ، مورد نهى قرار گرفته است ،\r\n\r\n\r\n","description":"","footnote":"\r\n( 1 ) - شرح نهج البلاغه ، استاد محمد تقى جعفرى ، ج 2 ، ص 294 .\r\n( 2 ) - شرح نهج البلاغه ، ابن ابى الحديد ، ج 3 ، ص 104 .\r\n","page_name":" 338 ","page_number":338},
  {"content":"\r\n\r\nچنانچه در « كافى » « 1 » در اين خصوص روايتى آمده است .\r\n\r\n42 - تازيانه به جاى هديه\r\n( 1 ) در « كامل » ابن اثير آمده : از جمله مرتدين قبيلهء سليم ابو شجرة بن عبد العزى سلمى پسر خنساء ( شاعره معروفه ) بوده . وى قصيده‌اى سرود كه شعر اولش اين است :\r\n صحا القلب عمّن هواه وا قصرا * و طاوع فيها العاذلين وا بصرا \r\nتا اين كه گفته :\r\n فرويت رمحى من كتيبة خالد * و انّى لأرجو بعدها ان اعمّرا \r\nو پس از مدتى باز مسلمان شده و در زمان خلافت عمر به مدينه رفت ، پس عمر را ديد كه از مستمندان دستگيرى مىكند ، پيش رفت و از او درخواست كمك نمود ، عمر به او گفت تو كيستى ؟\r\nابو شجره خود را معرفى كرد ، عمر او را شناخت و به او گفت : فهميدم تو كيستى تو همان دشمن خدائى ، نه به خدا سوگند چيزى به تو نخواهم داد آيا تو آن كسى نيستى كه مىگفتى :\r\n فرويت رمحى من كتيبة خالد * و انّى لارجو بعدها ان اعمّرا \r\nو تازيانه را بر سرش فرود آورد ، در اين موقع ابو شجره بسرعت دويد و سوار بر شترش شده به قوم خود ملحق گرديد و گفت :\r\n ضنّ علينا ابو حفص بنائله . * و كلّ مختبط يوم له ورق « 2 » \r\n\r\n43 - عمر و تقاضاى اعرابى\r\n( 2 ) در « نهايه » ابن اثير آمده : مرد عربى به عمر گفت : شترم از حركت بازايستاده\r\n\r\n\r\n","description":"","footnote":"\r\n( 1 ) - فروع كافى ، ج 6 ، ص 21 ، ح 17 .\r\n( 2 ) - كامل ، ج 2 ، ص 28 .\r\n","page_name":" 339 ","page_number":339},
  {"content":"\r\n\r\nبارم را حمل كن ، عمر به او گفت : به خدا سوگند دروغ مىگويى ، و تقاضاى او را اجابت نكرد ، پس اعرابى گفت :\r\n اقسم باللّه ابو حفص عمر * ما مسّها من نقب و لا دبر \r\n فاغفر له اللهم * ان كان قد فجر \r\n« سوگند ياد كرد ابو حفص ، عمر كه آسيبى به شترم نرسيده ، خدايا بيامرز او را كه به دروغ ، قسم خورده است » « 1 » .\r\nو از اين شعر اعرابى برمىآيد كه عمر به دروغ سوگند ياد كرده بود .\r\n\r\n44 - ملامت بى جا\r\n( 1 ) بلاذرى در « فتوح البلدان » آورده : عمر به طليحه پس از اين كه مسلمان شده بود گفت : تو همان كسى هستى كه به دروغ ادّعاى پيامبرى مىكردى و مىگفتى :\r\nخداوند ارزشى براى صورت به خاك گذاشتن و زشتى پشتهاى شما قائل نبوده ، بايد خداى را ايستاده و با عفّت بستاييد . . .\r\nطليحه به عمر گفت : آنها از فتن كفر بوده كه اسلام همه را محو و نابود نموده ، و بر من ملامتى نيست ، پس عمر ساكت گرديد « 2 » .\r\n\r\n45 - نويسنده‌ات را از كار بر كنار كن !\r\n( 2 ) و نيز آورده : كاتب ابو موسى در نامه‌اى به عمر چنين نوشت : « از ابو موسى به سوى عمر . . . » عمر از ديدن نامه و مقدم بودن نام ابو موسى بر نام خودش برآشفت و به ابو موسى نوشت : آنگاه كه نامه‌ام به تو برسد نويسنده‌ات را تازيانه بزن و او را از كارش بر كنار كن « 3 » .\r\n\r\n\r\n","description":"","footnote":"\r\n( 1 ) - نهايه ، ابن اثير ، ج 5 ، ص 101 ، مادهء « نقب » .\r\n( 2 ) - فتوح البلدان ، ص 134 .\r\n( 3 ) - فتوح البلدان ، ص 341 .\r\n","page_name":" 340 ","page_number":340},
  {"content":"\r\n\r\n\r\n46 - به جرم سؤال از تفسير قرآن\r\n( 1 ) ابن ابى الحديد آورده : مردى از ضبيع تميمى به نزد عمر شكايت برد و گفت :\r\nضبيع تفسير حروفى از قرآن را از ما پرسيده است .\r\nعمر گفت : خدايا ! مرا بر ضبيع متمكن گردان ، تا اين كه يك روز كه عمر نشسته و به مردم طعام مىداد ناگهان ضبيع وارد شد در حالى كه جامه‌هايى در بر و عمامه‌اى بر سر داشت ، پس جلو رفت و به خوردن غذا مشغول گرديده ، پس از صرف غذا از عمر پرسيد معناى : «    وَ الذَّارِياتِ ذَرْواً فَالْحامِلاتِ وِقْراً    » « 1 » چيست ؟\r\nعمر گفت : واى بر تو ! تو ضبيع هستى ؟ پس آستينها را بالا زد و به جان او افتاد و به حدى او را زد كه عمامه‌اش از سرش افتاد و زلفهايش نمايان گرديد ، در اين موقع عمر به او گفت : به خدا سوگند اگر سرت را تراشيده ديده بودم گردنت را مىزدم ، و آنگاه او را در اتاقى زندانى كرد و هر روز صد ضربه به او مىزد و سپس وى را بر شتر برهنه‌اى سوار نموده به بصره فرستاد و به ابو موسى نوشت تا مردم را از معاشرت با او منع كند و به مردم بگويد كه ضبيع علم را فرا گرفته اما در آن به خطا رفته است .\r\nضبيع پس از اين ماجرا تا پايان عمر در ميان قوم و قبيلهء خود و عموم مردم خوار و ذليل گرديد با اين كه پيش از آن ، رئيس و بزرگ قوم خود بود .\r\nمؤلّف : آيا سزاى كسى كه در مقام فهميدن كلام خدا برآمده كتك زدن است ، و آيا در صورتى كه سرش تراشيده بود جزايش سر بريدن ! و امّا امير المؤمنين - عليه السلام - پس در حالى كه بر منبر بود ابن كوّا از آن حضرت - عليه السلام - معناى «   وَ الذَّارِياتِ   » را پرسيد ، فرمود : مقصود بادهاست ، معناى «  فَالْحامِلاتِ  » را پرسيد .\r\nفرمود : ابرهاست . معناى «  فَالْجارِياتِ  » را پرسيد ، فرمود : كشتىهاست .\r\n«  فَالْمُقَسِّماتِ  » را پرسيد ، فرمود : فرشتگان است . و تمام مفسرين اين آيات را به\r\n\r\n\r\n","description":"","footnote":"\r\n( 1 ) - سورهء ذاريات ، آيهء 1 ، 2 .\r\n","page_name":" 341 ","page_number":341},
  {"content":"\r\n\r\nهمين نحو تفسير كرده‌اند .\r\nو عجب اين كه عمر از يك طرف با ضبيع به جرم سؤال نمودنش از تفسير آيات قرآن اين گونه برخورد مىكند و از سوى ديگر از وصيت كردن رسول خدا - صلّى اللّه عليه و آله - جلوگيرى مىكند و مىگويد : « حسبنا كتاب اللّه ؛ قرآن براى ما كافى است » . در حالى كه خودش معناى « ابّ » را كه به معناى « علوفهء دام » است نمىدانسته .\r\n\r\n47 - من نبودم ، دوستم بود\r\n( 1 ) دميرى در « حيوة الحيوان » از قبيصة بن جابر نقل كرده كه مىگويد : در حال احرام آهويى صيد كردم ، پس در حكم آن شك نمودم از اين رو نزد عمر رفته تا حكم مسأله را از او جويا شوم ، ديدم مردى سفيد چهره و لاغراندام در كنار او نشسته است ، او عبد الرحمن بن عوف بود . مسأله‌ام را از عمر پرسيدم ، عمر به عبد الرحمن رو كرد و به او گفت : به نظر تو قربانى گوسفندى براى او كافى است ؟\r\nعبد الرحمن گفت : آرى .\r\nپس عمر به من گفت : تا گوسفندى ذبح كنم . و چون از نزد او برخاستم مردى كه همراهم بود به من گفت : مثل اين كه امير المؤمنين - عمر - حكم مسأله را بلد نبود و از ديگرى پرسيد . عمر بعضى از سخنان او را شنيد ، پس با تازيانه ضربه‌اى به او زد و آنگاه هم متوجّه من شد تا مرا نيز بزند ولى من گفتم من كه چيزى نگفتم ، رفيقم بود ، پس از من صرفنظر كرد « 1 » .\r\n\r\n48 - برداشت عمر\r\n( 2 ) ابن ابى الحديد آورده : مردم پس از وفات رسول خدا - صلّى اللّه عليه و آله - در كنار درختى كه آن حضرت در زير آن با مسلمانان بيعت ( بيعة الرضوان ) نموده بود\r\n\r\n\r\n","description":"","footnote":"\r\n( 1 ) - حياة الحيوان ، ج 2 ، ص 125 ، عنوان « ظبى » .\r\n","page_name":" 342 ","page_number":342},
  {"content":"\r\n\r\nمىرفتند و نزد آن نماز مىخواندند . عمر به مردم گفت : مىبينم شما را كه به پرستش « عزّى » بازگشته‌ايد ، از اين پس كسى را نزد من نياورند كه چنين عملى انجام داده باشد و گرنه او را مىكشم آن گونه كه مرتدّ كشته مىشود . و آنگاه دستور داد درخت را بريدند « 1 » .\r\n\r\n49 - عمر و قيافه‌شناس\r\n( 1 ) ابن قتيبه در « عيون » آورده : دو نفر بر سر يك كودك با هم نزاع مىنمودند .\r\nهر كدام از آنان كودك را از خود مىخواند ، خصومت به نزد عمر بردند ، عمر از مادر كودك سؤال نمود ، او گفت : هر دوى آنها با فاصلهء يك حيض با من مباشرت نموده‌اند ، عمر دو نفر قيافه‌شناس را طلبيد ، يكى از آن دو گفت : آشكار بگويم يا پنهان ؟ كودك از هر دوى آنهاست . عمر چنان او را زد كه نقش بر زمين گرديد ، و سپس از ديگرى پرسش كرد ، دوّمى هم مانند اول اظهار نظر نمود . عمر گفت : من نمىدانستم چنين چيزى امكان‌پذير است ، ولى مىدانستم كه چند سگ نر با يك ماده سگ جمع شده ، هر توله‌اى از او به يك نر مربوط مىشود « 2 » .\r\nمؤلف : عجبا از اين اجتهاد و استكشاف حكم ! پس بنا بر آنچه كه عمر استنباط نموده ، تعدّد ازواج بلا مانع خواهد بود !\r\n\r\n50 - حكم بدون دليل\r\n( 2 ) در « اغانى » آمده : عمر مردى از قريش را به نام ابو سفيان مأمور كرد تا در قراء و روستاها بگردد و كسانى را كه هيچ قرآن نمىدانستند مجازات و تنبيه كند .\r\nفرستاده عمر مأموريت را آغاز نموده تا اين كه به محلّهء بنى نبهان رسيد ، در آنجا به پسر عموى زيد الخيل كه اوس نام داشت برخورد نمود ، اوس هيچ قرآن نمىدانست\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 59 .\r\n( 2 ) - عيون ، ج 4 ، ص 69 .\r\n","page_name":" 343 ","page_number":343},
  {"content":"\r\n\r\nپس ابو سفيان چنان او را زد كه منجرّ به مرگ وى گرديد . دختر اوس براى پدر ، مراسم عزا به پا نمود . در اين هنگام حريث بن زيد الخيل وارد قبيله شد ، دختر اوس ماجرا را براى او تعريف كرد ، حريث خشمگين شده با نيزه به ابو سفيان حمله ور شد و او و چند تن از همراهانش را به قتل رساند و سپس به شام گريخت . و در اين باره گفت :\r\n الا بكر الناعى باوس بن خالد * اخى الشتوة الغبراء فى الزمن المحل \r\nتا اينكه گفت :\r\n اصبنا به من خيرة القوم سبعة * كراما و لم نأكل به حشف النخل « 1 » \r\nو مقصودش از مصراع اخير اين است كه براى او خونخواهى نموديم و يك دانه خرما بعنوان ديهء او نگرفتيم .\r\n\r\n51 - عمر و مسائل حقوقى\r\n( 1 ) در « عيون » ابن قتيبه آمده : عمر اشعار زهير بن ابى سلمى را مىخواند تا اين كه به اين بيتش رسيد :\r\n فان الحق مقطعه ثلاث * يمين او نفار او جلاء \r\nو پيوسته از علم زهير نسبت به مسائل قضايى و تفصيلى كه بيان داشته اظهار تعجب مىنمود و مىگفت : حق از اين سه بيرون نيست : « سوگند ، حكم قرار دادن كاهن ، گواه » « 2 » .\r\nمؤلف : تعجب عمر از علم زهير ناشى از عدم اطلاع اوست از مسائل قضائى ، چرا كه « نفار » از قوانين جاهليت است اسلام تنها به وسيلهء گواه و سوگند ، حكم مىكند .\r\n* * *\r\n\r\n\r\n","description":"","footnote":"\r\n( 1 ) - اغانى ، ج 16 ، ص 111 .\r\n( 2 ) - عيون ، ج 1 ، ص 67 .\r\n","page_name":" 344 ","page_number":344},
  {"content":"\r\n\r\n\r\n52 - رسوايى دنيا از رسوايى آخرت آسانترست\r\n( 1 ) طبرى در تاريخش از فضل بن عباس نقل كرده كه مىگويد : رسول خدا - صلّى اللّه عليه و آله - در آغاز بيمارى وفاتش به نزد من آمد - تا اين كه مىگويد - پيامبر به مردم فرمود : هر كس بر خود از چيزى مىترسد ( كار زشتى انجام داده و از آن بر خود ترس دارد ) برخيزد برايش دعا كنم .\r\nفضل مىگويد : مردى برخاست و عرض كرد : يا رسول اللّه ! من منافقم ، من دروغگو هستم ، و هيچ كار زشتى نبوده مگر اين كه مرتكب شده‌ام . در اين وقت عمر برخاست و زبان به اعتراض او گشود و گفت : اى مرد ! تو آبروى خودت را بردى . پس رسول خدا - صلّى اللّه عليه و آله - به عمر فرمود : اى پسر خطاب ! رسوايى دنيا به مراتب از رسوايى آخرت آسانتر است ، و آنگاه براى آن مرد دعا نموده به درگاه خدا عرضه داشت : « اللّهم ارزقه صدقا و ايمانا ، و صيّر امره الى خير ؛ بار خدايا به اين مرد صداقت و ايمانى روزى فرما و كارش را نيكو گردان » « 1 » .\r\n\r\n53 - عمر و بيمارى و با\r\n( 2 ) ابن ابى الحديد آورده : عمر به شام مىرفت ، در بين راه امراى ارتش ( ابو عبيده جراح و همراهانش ) را ديد ، آنان از شيوع بيمارى و با در شام به او خبر دادند . عمر به ابن عباس گفت : مهاجرين را به نزد من بخوان . ابن عباس مهاجرين را طلبيده عمر در اين باره از آنان نظر خواست ، آنها اختلاف كردند ، بعضى گفتند تو به منظور انجام مأموريتى بيرون آمده‌اى صلاح نيست آن را انجام نداده بازگردى ، تا اين كه عبد الرحمن بن عوف كه از پى كارى غايب شده بود آمد ، پس به عمر گفت : من در اين باره از رسول خدا - صلّى اللّه عليه و آله - مطلبى دارم ، از آن حضرت شنيدم كه مىفرمود : هرگاه شنيديد كه در محلّى بيمارى و با هست به آنجا نرويد ، و هرگاه در\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 433 .\r\n","page_name":" 345 ","page_number":345},
  {"content":"\r\n\r\nمحلى بوديد و و با آمد به عنوان فرار از و با از آنجا خارج نشويد . پس عمر سپاس الهى به جاى آورد « 1 » .\r\n\r\n54 - عمر و اراضى مفتوح العنوه\r\n( 1 ) بلاذرى آورده : عمر به منظور تقسيم زمين‌هاى « جابيه » ( كه مفتوح العنوه بودند ) به آنجا سفر كرد ، معاذ بن جبل به عمر گفت : اگر اين زمينها را تقسيم كنى بىعدالتى خواهد شد ؛ زيرا اينها بتدريج از بين رفته و سرانجام ، اين مال بسيار ، ملك يك نفر خواهد شد ، و در نتيجه نسل آينده كه حافظ و نگهدار اسلام خواهند بود از آنها نصيبى نخواهند داشت ؛ بنابراين ، به گونه‌اى عمل كن كه منافع تمام مسلمين حال و آينده را در نظر گرفته باشى ، پس عمر بر طبق گفتهء معاذ عمل كرد « 2 » .\r\n\r\n55 - نسيان !\r\n( 2 ) ابن ابى الحديد آورده : عمر در اواخر عمرش نسيانى عارضش شده بود بطورى كه عدد ركعات نماز را فراموش مىكرد بدين جهت مردى را پيش روى خود قرار مىداد و با تلقين او نمازش را به جا مىآورد « 3 »\r\n\r\n56 - چاره‌انديشى !\r\n( 3 ) ابن قتيبه در « عيون » آورده : مردى در نماز جماعت عمر ، محدث شد ، همين كه عمر از نماز فارغ گرديد ، آن شخص را قسم داد كه برخيزد و وضو بگيرد و نمازش را دوباره بخواند ، ولى هيچ كس برنخاست . جرير بن عبد اللّه به عمر گفت : ما همگى و خودت برمىخيزيم و وضوء مىگيريم و نمازمان را اعاده مىكنيم و در نتيجه نماز\r\n\r\n\r\n","description":"","footnote":"\r\n( 1 ) - شرح نهج البلاغه ، ج 3 ، ص 114 .\r\n( 2 ) - فتوح البلدان ، ص 206 .\r\n( 3 ) - شرح نهج البلاغه ، ج 3 ، ص 110 .\r\n","page_name":" 346 ","page_number":346},
  {"content":"\r\n\r\nما مستحب و آن كسى كه حدث از او سر زده واجب خواهد شد . عمر به جرير گفت : خدا رحمتت كند كه در جاهليت شريف بودى و پس از اسلام فقيه شدى « 1 » .\r\nمؤلف : هم گفتار عمر و هم چاره‌انديشى جرير در ركاكت برابرند ، و صحيح اين بود كه عمر چنانچه احتمال مىداد كه آن مرد حكم باطل بودن نمازش را نمىداند بطور عموم بگويد : كسى كه در مسجد مبطلى از او سر زده بايد پس از بازگشت به خانه وضو و نمازش را اعاده كند .\r\n\r\n57 - خليفه‌ام يا پادشاه ؟ !\r\n( 1 ) ابن ابى الحديد مىنويسد : روزى عمر در حالى كه مردم در اطرافش حلقه زده بودند ، گفت : به خدا سوگند نمىدانم خليفه‌ام يا پادشاه ؟ ! پس اگر پادشاه باشم در خطر بزرگى افتاده‌ام . يكى از حاضران به وى گفت : همانا كه بين خليفه و پادشاه فرق هست ، و كار تو به خواست خداوند نيكوست .\r\nعمر : فرقشان چيست ؟\r\nمرد : خليفه نمىگيرد مگر به حق و صرف نمىكند مگر در حق و تو « به حمد اللّه » چنين هستى . و پادشاه مردم را به بيراهه مىبرد و مال اين يكى را مىگيرد و به ديگرى مىدهد . پس عمر ساكت شد و گفت : اميدوارم خليفه باشم « 2 » .\r\nمؤلّف : گواينكه همين اظهار ترديد و تشكيك عمر در كار خود كه نمىدانسته خليفه است يا پادشاه كافى است در اثبات شقّ دوم ، ولى به خدا سوگند او مىدانسته خليفه نيست و خودش هم به اين تصريح نموده و اهل كتاب نيز از پيش از اسلام به او خبر داده بودند .\r\n( 2 ) امّا اوّل : خطيب در « تاريخ بغداد » از عتبة بن غزوان نقل كرده كه مىگويد :\r\n\r\n\r\n","description":"","footnote":"\r\n( 1 ) - عيون ، ج 3 ، ص 335 .\r\n( 2 ) - شرح نهج البلاغه ، ج 3 ، ص 110 .\r\n","page_name":" 347 ","page_number":347},
  {"content":"\r\n\r\nعمر در زمان خلافتش سخنرانى كرد و گفت : ما هفت نفر بوديم با رسول خدا - صلّى اللّه عليه و آله - كه بر اثر خوردن برگ درختان ، گوشهء لبهايمان زخم شده بود تا اين كه من مقدارى شير به دست آورده آن را بين خود و سعد تقسيم كردم ، و امروز هر كدام ما فرمانرواى شهر و ديارى هستيم ، و هيچ نبوّتى نبوده جز اين كه با گذشت زمان به پادشاهى و سلطنت مبدّل شده است .\r\nو امّا دوّم : ابو احمد عسكرى نقل كرده كه : عمر با وليد بن مغيره - به منظور تجارت براى وليد - به شام مىرفتند و در آن موقع عمر هيجده‌ساله بود ، و كارش براى وليد ، شترچرانى و حمل بارها و نگهدارى كالاهاى او بود ، و چون به « بلقا » رسيدند ، يكى از علماى روم با آنان برخورد نموده ، عالم پيوسته به عمر نگاه مىكرد ، نگاه‌هايى طولانى ، و آنگاه به عمر گفت : گمانم نام تو عامر يا عمران يا مانند اينها باشد ، عمر پاسخ داد : اسم من عمر است .\r\nعالم گفت : رانهايت را برهنه كن ، و چون برهنه كرد بر يكى از آنها خال سياهى به قدر كف دستى بود ، عالم از عمر خواست سرش را برهنه كند ، پس اصلع بود ، عالم از او خواست بر دستش تكيه كند ، و او چپ‌دست بود سپس عالم به او گفت : تو پادشاه عرب خواهى شد .\r\nعمر خنده‌اى مسخره‌آميز بر لبان گرفت .\r\nعالم گفت : مىخندى ؟ به حق مريم بتول تو پادشاه عرب و فارس و روم خواهى شد ، عمر با بىاعتنايى عالم را ترك گفت و به كار خود مشغول گرديد ، و بعدا كه شرح اين قصّه را نقل مىكرد مىگفت كه : آن عالم رومى در آن سفر ، پيوسته مرا همراهى مىنمود تا زمانى كه وليد كالاهاى خود را فروخت و . . . « 1 »\r\nآرى ، تنها كسى كه متصف به صفات خلفاى بر حق الهى بوده ( آنان كه نمىگيرند مگر به حق و صرف نمىكنند مگر در حق ) امير المؤمنين على - عليه السلام - است . چنانچه دوست و دشمن و خود عمر دربارهء او به اين مطلب اقرار نموده‌اند . چنانچه عمر در شوراء گفت : على كسى است كه اگر شمشير بر گردنش\r\n\r\n\r\n","description":"","footnote":"\r\n( 1 ) - شرح نهج البلاغه ابن ابى الحديد ، ج 3 ، ص 143 .\r\n","page_name":" 348 ","page_number":348},
  {"content":"\r\n\r\nباشد او را از انجام حق بازنمىدارد . و ابن ملجم قاتل آن حضرت نيز دربارهء او گفته كه : او همواره پايبند به حق و آمر به معروف و عدل بود ، و ما تنها حكميّت او را منكريم . و هرگز آن حضرت اهل سياست به معناى خدعه و نيرنگ نبود ، و به همين جهت هم از حق خود صرفنظر نمود آنگاه كه عبد الرحمن بن عوف به آن حضرت گفت : در صورتى با شما بيعت مىكنم كه به سنّت « شيخين » عمل نماييد و آن حضرت - عليه السلام - در پاسخش فرمود : من تنها به كتاب خدا و سنت رسول خدا - صلّى اللّه عليه و آله - عمل مىكنم . و همچنين حاضر شد خلافتش متزلزل باشد - پس از به خلافت رسيدنش - ولى راضى نشد كه معاويه را حتى براى يك ساعت هم بر سر كارش نگهدارد . ( هنگامى كه مغيرة بن شعبه به عنوان خيرخواهى به آن حضرت گفت : صلاح كار شما در اين است كه معاويه را بر سر كارش باقى بگذاريد ) « 1 » .\r\n\r\n58 - مقاسمهء عمر با عمّال خود\r\n( 1 ) بلاذرى در « فتوح البلدان » آورده : ابو المختار يزيد بن قيس ، گزارشاتى از عمّال عمر در اهواز و ديگر مناطق ، در ضمن قصيده‌اى براى عمر فرستاد ، و خواستار رسيدگى به اموال و داراييهاى آنان گرديد ، كه از جملهء اشعارش اين است :\r\n فارسل الى الحجاج فاعرف حسابه * و ارسل الى جزء و ارسل الى بشر \r\nتا اين كه مىگويد :\r\n فقاسمهم - اهلى فداؤك - انّهم - * سيرضون ان قاسمتهم منك بالشطر \r\nآورده : پس عمر با تمام آنان بالمناصفه مقاسمه نمود . و از جملهء كسانى كه عمر نيز با او مقاسمه كرد ابو بكره بود . وى به عمر گفت : من كه عامل تو در جايى نبوده‌ام ؟\r\nعمر گفت : برادرت مأمور بيت المال و اخذ مالياتهاى « ابله » بود و به تو مال مىداده ، با آنها تجارت مىكرده‌اى ، و ده هزار از او بگرفت و بعضى گفته‌اند :\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 77 .\r\n","page_name":" 349 ","page_number":349},
  {"content":"\r\n\r\nبخشى از اموالش را گرفت .\r\nبلاذرى افراد مذكور در شعر ابو المختار را به تفصيل با ذكر نام و نشان و خصوصيات و محل مأموريتشان شرح داده است « 1 » .\r\nو در « تاريخ يعقوبى » آمده : معاويه نسبت به تمام عاملان خود ، آنگاه كه از دنيا مىرفتند ، خود را مانند يك تن از وارثان آنان در مالشان شريك مىدانست ، و هنگامى كه به او اعتراض كردند گفت : « هذه سنّة سنّها عمر بن الخطّاب ؛ اين سنت و روشى است كه عمر بن الخطاب آن را رواج داده است » « 2 » .\r\nو در كتاب « سليم بن قيس » آمده : اگر عاملان عمر خائن بوده‌اند و اموالشان در دستشان نامشروع ، پس براى عمر جايز نبوده كه چيزى از آنها را برايشان باقى بگذارد ، بلكه واجب بوده همه را بگيرد ؛ زيرا اموال تمام مسلمين بوده‌اند ، بنابراين مقاسمه چرا ؟ و اگر درستكار و امين بوده‌اند جايز نبوده از آنان چيزى بگيرد چه كم و چه زياد . و عجيب‌تر ، بازگرداندن آنهاست بر سر كارها و مأموريتشان ؛ زيرا اگر خيانتكار بوده‌اند جايز نبوده آنان را به كار بگمارد ، و اگر درستكار بوده‌اند ، جايز نبوده از اموالشان چيزى تصرّف كند « 3 » .\r\nمؤلف : و همچنان كه او بخشى از اموال ابو بكره را مصادره نموده ، به جرم اين كه برادرش از عاملين او بوده ، با قنفذ با اين كه از عاملينش بوده مصادره نكرده است ، به علت تشكر و قدردانى از مظالمى كه او بر فاطمه زهرا - عليها السلام - روا داشته است . چنانچه سليم بن قيس مىگويد : در ميان مسجد رسول خدا - صلّى اللّه عليه و آله - به جلسه‌اى رسيدم كه اهل آن همه از بنى هاشم بودند به جز سلمان و ابو ذر و مقداد و محمد بن ابو بكر و عمر بن ابى سلمه و قيس بن سعد بن عباده ، در اين موقع عباس از امير المؤمنين - عليه السلام - پرسيد ؛ به نظر شما چرا عمر با اين كه از تمام\r\n\r\n\r\n","description":"","footnote":"\r\n( 1 ) - فتوح البلدان ، ص 541 .\r\n( 2 ) - تاريخ يعقوبى ، ج 2 ، ص 211 .\r\n( 3 ) - كتاب سليم بن قيس ، ص 134 .\r\n","page_name":" 350 ","page_number":350},
  {"content":"\r\n\r\nعاملين خود بخشى از اموالشان را گرفت ولى از قنفذ چيزى نگرفت - با اين كه او هم از عاملين وى بود - در اين هنگام على - عليه السلام - نگاهى در ميان حاضران انداخت و سپس در حالى كه ديدگانش پر از اشك شده بود ، فرمود : به منظور سپاسگزارى از تازيانه‌هايى كه قنفذ به فاطمه - عليها السلام - زده بود ، كه آن مظلومه بر اثر آن تازيانه‌ها دنيا را وداع گفت ، و ديدند كه بازويش همانند بازوبندى ورم كرده و كبود شده بود « 1 » .\r\nابن عبد ربه ، در « عقد الفريد » آورده : عتبة بن ابو سفيان مدّتى از سوى عمر فرماندار و مأمور اخذ مالياتهاى طائف بوده و سپس معزول شده بود ، پس از گذشت زمانهايى اتفاقا عمر او را در بين راهى ملاقات نمود در حالى كه مبلغ سى هزار به همراه داشت ، عمر متوجه شد ، از عتبه پرسيد ؛ اين مال را از كجا آورده‌اى ؟\r\nعتبه : به خدا سوگند نه مال توست و نه مال مسلمين ، بلكه ملك شخصى خودم مىباشد كه در نظر دارم با آن زمينى بخرم .\r\nعمر گفت : با عامل خود مالى يافته‌ايم راهى ندارد جز بيت المال .\r\nو هنگامى كه عثمان به خلافت رسيد به ابو سفيان گفت : اگر به آن مال نياز داشته باشى آن را به تو بازگردانم ؛ زيرا هيچ وجه دليلى براى تصرّف عمر به نظرم نمىرسد .\r\nابو سفيان گفت : به خدا سوگند به آن احتياج داريم ولى تو عمل خليفهء پيش از خودت را نقض نكن كه اين موجب مىشود كه خليفهء پس از تو نيز كارهاى تو را نقض نمايد « 2 » .\r\n\r\n59 - اقرار به حق\r\n( 1 ) ابن ابى الحديد در شرح « نهج البلاغه » از موفقيات زبير بن به كار در ضمن خبرى\r\n\r\n\r\n","description":"","footnote":"\r\n( 1 ) - كتاب سليم بن قيس ، ص 134 .\r\n( 2 ) - عقد الفريد ، ج 1 ، ص 17 ، تاريخ طبرى ، ج 3 ، ص 287 .\r\n","page_name":" 351 ","page_number":351},
  {"content":"\r\n\r\nطولانى از ابن عباس نقل كرده كه گويد : عمر به من گفت : كسى كه پندارند مىتواند در درياى علم و دانش شما به همراهتان غوص نموده تا به قعر آن رسد ، حقا كه گمانى كرده بىاساس ، و قطعا از آن عاجز است ، من از خدا براى خودم و تو طلب آمرزش مىكنم ، دربارهء موضوع ديگر صحبت كن . و آنگاه شروع كرد به سؤال نمودن ، و من به او پاسخ مىگفتم و هر بار به من مىگفت : صحيح گفتى حق با توست ( خداوند پيوسته تو را به گفتن حق موفق بدارد ) . به خدا سوگند تو شايسته‌ترى از تو پيروى كنند « 1 » .\r\nمؤلف : اين كه عمر با ذكر سوگند به ابن عباس مىگويد : تو شايسته‌ترى از تو پيروى كنند بر يك قضيهء عقلى و فطرى تنبّه داده كه آيات قرآن نيز بر آن تصريح دارد : «  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  » « 2 » .\r\n« آيا كسى كه خلق را به راه حق رهبرى مىكند سزاوارترست پيروى شود يا آن كه ره نمىيابد مگر اين كه خود هدايت شود ، پس شما را چه شده چگونه حكم مىكنيد » .\r\nو در جايى كه عمر به ابن عباس اين چنين گفته ، پس چه رسد به امير المؤمنين - عليه السلام - حال آن كه ابن عباس قطره‌اى است از درياى بيكران او .\r\n\r\n60 - شوراى عمر\r\n( 1 ) و نيز ابن ابى الحديد از عمرو بن ميمون نقل كرده كه مىگويد : من در مجلس عمر حاضر بوده و سخنان او را مىشنيدم ، هنگامى كه شش نفر افراد شورا نزد او نشسته بودند و با آنان سخن مىگفت و به جز على بن أبي طالب و عثمان كسى با او حرف نمىزد ، تا اين كه پس از زمانى امر كرد همهء آنان از مجلس خارج شده و\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 106 .\r\n( 2 ) - سورهء يونس ، آيهء 34 .\r\n","page_name":" 352 ","page_number":352},
  {"content":"\r\n\r\nآنگاه به حاضران رو كرد و گفت : هرگاه تمام آنان بر خلافت يك نفر اتفاق نمودند پس هر كس كه مخالفت كرد بايد گردنش زده شود ، و سپس گفت : اگر آن احلج - على بن أبي طالب - خليفه شود مردم را در راه حق رهنمون خواهد شد ، در اين موقع يكى از حضّار به عمر گفت : حال كه چنين است پس چرا عهد خود را به او نمىسپارى ؟\r\nعمر گفت : خوش ندارم بار خلافت را در حال حيات و پس از مرگ بر دوش كشم « 1 » .\r\nمؤلف : عمر خود به خوبى مىدانست كه افراد شورا ، جملگى بر خلافت عثمان اتفاق خواهند نمود ، بخصوص كه عبد الرحمن بن عوف - داماد عثمان - را نيز حكم قرار داده بود ، و بنابراين پس آنجا كه گفته : « . . . هر كس كه مخالفت كرد بايد كشته شود » جز به قتل امير المؤمنين - عليه السلام - فرمان نداده است ، همان انسان كاملى كه به نصّ قرآن كريم ، نفس رسول خدا بوده ، و همان كسى كه به اقرار خود عمر ، اگر خليفه شود مردم را در طريق حق رهبرى خواهد كرد و روشن است كه تنها هدف و آرمان انبياى الهى و جانشينان آنان هم جز اين چيز دگر نبوده است .\r\nبعلاوه ، اگر عمر واقعا مايل نبود كه مسئوليت خلافت را پس از مرگ نيز تحمّل كند تنها راهش اين بود كه مردم را به ميل و اختيار خودشان واگذاشته تا هر كس را كه خودشان دوست داشتند به خلافت برگزينند نه اين كه آن را به شورا بگذارد ؛ چنان شورايى كه بنى اميه را نيز بر سر كار آورد ، آنان كه دشمنان خدا و رسول و متجاهرين به كفر و الحاد بودند .\r\nو اين كه عمر گفت : « خوش ندارم بار خلافت را تحمل كنم در حال حيات و پس از مرگ » دليلى است بر اين كه تصدى او براى خلافت‌ورزى بوده كه در حال حيات آن را بر دوش كشيده و پس از مرگ خواسته از آن شانه خالى كند .\r\nولى در حقيقت او كراهت داشته از اين كه خلافت پس از مرگش نيز به\r\n\r\n\r\n","description":"","footnote":"\r\n( 1 ) - شرح نهج البلاغه ، ج 3 ، ص 124 ذيل خطبهء « للّه بلاد فلان » .\r\n","page_name":" 353 ","page_number":353},
  {"content":"\r\n\r\nامير المؤمنين - عليه السلام - برسد همانند ياورانش از قريش در روز سقيفه ، همان كسانى كه پس از قتل عثمان و بيعت نمودن مردم با آن حضرت نيز سربرتافته گروهى پيمان شكستند ، و گروهى ستمگرى پيشه نمودند ، و جمعى از راه منحرف گشته ، و دسته‌اى هم عزلت گزيدند .\r\n\r\n61 - گفتگوى معاويه با ابن حصين\r\n( 1 ) در « عقد الفريد » آمده : زياد بن أبيه ابن حصين را به منظور ابلاغ پيامى به نزد معاويه فرستاد ، ابن حصين مدتى نزد معاويه اقامت گزيد . در آن ايام روزى معاويه وى را به نزد خود فراخوانده و در تنهايى به او گفت : شنيده‌ام كه تو مردى خردمند و زيرك هستى ، مىخواهم از تو مطلبى بپرسم ببينم نظرت در آن باره چيست ؟\r\nابن حصين : بپرس .\r\nمعاويه : به نظر تو علت اين همه اختلاف و پراكندگى مسلمين چيست ؟\r\nابن حصين : قتل عثمان .\r\nمعاويه : درست نگفتى .\r\nابن حصين : جنگ جمل .\r\nمعاويه : خير .\r\nابن حصين : جنگ على با تو .\r\nمعاويه : نه .\r\nابن حصين : مطلب ديگرى به خاطرم نمىرسد .\r\nمعاويه : خودم به تو بگويم ، تنها سبب تفرق و پراكندگى مسلمين شوراى شش نفرهء عمر شد ؛ زيرا ابو بكر عمر را بالخصوص به عنوان خليفه بعد از خود معرفى نمود و هيچ مشكلى پيش نيامد ، ولى عمر خلافت را در ميان شورا گذاشت ، و اعضاى شورا هر كدام خود و قوم و قبيله‌اش خلافت را براى خود آرزو داشته ، در انتظارش بودند و همين سبب شد كه بين آنان رقابت و كشمكش پديد آيد ، و اگر عمر نيز\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nهمانند ابو بكر فرد خاصى را براى خلافت تعيين و نصب مىنمود هرگز آن همه تفرقه و تشتت پيش نمىآمد « 1 » .\r\nمؤلّف : جا دارد به معاويه گفته شود آيا تو هم اين را مىگويى ؟ با اين كه اين شوراى عمر بود كه شما بنى اميه را به قدرت رساند زيرا براى عمر امكان نداشت كه يار شما ( عثمان ) را بالخصوص و با تصريح بنام ، به عنوان خليفهء مسلمين تعيين و به مردم معرفى كند ؛ زيرا عثمان سابقهء خوبى در اسلام نداشت . جز اين كه رسول خدا - صلّى اللّه عليه و آله - را چند مورد از كشتن بستگان مشرك خود - كه در ظاهر اظهار اسلام نموده ولى از بدترين دشمنان اسلام بودند - بازدارد .\r\nاز جمله در مدينه براى پسر عمويش معاوية بن مغيره كه پس از جنگ « احد » در مدينه به منظور جاسوسى مانده بود و رسول خدا - صلّى اللّه عليه و آله - خونش را مباح كرده ولى عثمان او را در منزل خود پناه داده بود ، تا اين كه اين خبر به سمع مبارك رسول خدا - صلّى اللّه عليه و آله - رسيد ، آن حضرت دستور جلب وى را صادر نمود ، پس هنگامى كه او را مىبردند عثمان نيز به همراه وى نزد رسول خدا رفت ، و آن حضرت را مجبور به عفو او نمود .\r\nو همچنين پس از فتح مكه براى عبد اللّه بن ابى سرح برادر رضاعى خود نزد رسول خدا - صلّى اللّه عليه و آله - شفاعت كرد با اين كه آن حضرت دستور قتل او را داده بود و لو آن كه در زير پرده‌هاى خانهء كعبه ديده شود . و چگونه عمر مىتوانست با وجود امير المؤمنين - عليه السلام - همان كسى كه پس از رسول خدا اسلام مجسّم و ريشه و اساس و شاخ و برگ آن بود ، عثمان را با آن سوابقش به عنوان خليفهء مسلمين معرفى كند . و ما در اينجا تنها به نقل گوشه‌اى از تاريخ كه بيانگر نمونه‌اى از عملكرد امير المؤمنين و نيز عثمان مىباشد بسنده مىكنيم :\r\nاما دربارهء عثمان ؛ طبرى در تاريخش آورده : مردم در روز جنگ احد از اطراف رسول خدا - صلّى اللّه عليه و آله - پا به فرار گذاشته تا مقدار زيادى از ميدان نبرد دور\r\n\r\n\r\n","description":"","footnote":"\r\n( 1 ) - عقد الفريد ، ج 2 ، ص 211 ، در شرح حال عمر .\r\n","page_name":" 355 ","page_number":355},
  {"content":"\r\n\r\nشدند ، و عثمان بن عفان نيز به همراه دو نفر از انصار گريخته تا به « جعلب » ( كوهى در نزديكى اعوص ) رسيدند ، و زمانى در آنجا ايستاده و سپس به نزد پيغمبر - صلّى اللّه عليه و آله - بازگشتند « 1 » .\r\nو امّا امير المؤمنين ؛ آنگاه كه در جنگ « احد » علمداران سپاه دشمن را به خاك و خون كشيد ناگهان رسول خدا گروهى از مشركين قريش را در رزمگاه مسلمين مشاهده نموده به على - عليه السلام - فرمان حمله داد ، حضرت به آنان هجوم برده آنها را متفرق ساخت و عمرو بن عبد اللّه جمحى را نيز به هلاكت رساند .\r\nدگر بار پيامبر خدا - صلّى اللّه عليه و آله - متوجه گروه ديگرى از مشركين قريش شده ، از على - عليه السلام - خواست تا آنان را متفرق سازد ، امام برق‌آسا به آنان حمله نموده شيرازهء آنها را از هم پاشيد و شيبة بن مالك را نيز به قتل رساند . در اين موقع جبرئيل گفت : يا رسول اللّه ! حقا كه اين مواسات است . پس رسول خدا فرمود : « انّه منّى و انا منه ؛ على از من است و من از على » . و آنگاه جبرئيل گفت :\r\n« و من از هر دوى شما » . پس صدايى شنيده شد كه مىگفت : « لا سيف الّا ذو الفقار ، و لا فتى الّا على » « 2 » .\r\nو اما علت اظهار مخالفت معاويه با شوراى عمر اين بوده كه ، معاويه تصميم داشته براى پسرش يزيد از مردم بيعت بگيرد و سعد ابن ابى وقاص كه يكى از اعضاى شوراى عمر بوده ، در آن موقع زنده بوده و با وجود او معاويه جرأت اظهار چنين مطلبى را نداشته و به همين جهت سمّى فرستاده او را به قتل رسانيده است . و نيز به همين علت امام حسن مجتبى - عليه السلام - را مسموم نموده ؛ زيرا امام حسن در ضمن صلحنامه‌اش با او شرط كرده بود كه پس از خودش خلافت را به اهلش بسپارد .\r\n* * *\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 203 .\r\n( 2 ) - تاريخ طبرى ، ج 2 ، ص 197 .\r\n","page_name":" 356 ","page_number":356},
  {"content":"\r\n\r\n\r\n62 - نظرخواهى عمر از كعب الاحبار\r\n( 1 ) ابن ابى الحديد آورده : عمر در اواخر عمرش نسبت به ادارهء امور خلافت در خود احساس ناتوانى و ضعف مىكرد ، و به همين جهت پيوسته از خدا مىخواست كه هر چه زودتر مرگش را برساند ، در آن موقع روزى به كعب الاحبار گفت : حدس مىزنم مرگم نزديك شده از اين رو دوست دارم براى خود جانشينى معين كنم ، نظر تو دربارهء على چيست ؟ و در اين باره در كتابهاى آسمانيتان چه خوانده‌اى ؛ زيرا شما معتقديد كه تمام حوادث و رويدادهاى اين پديدهء بزرگ تاريخ ( نبوّت و خلافت دين اسلام ) در كتابهايتان مذكور است .\r\nكعب پاسخ داد : اما نظر شخصى خودم اين است كه آن صلاح نيست ؛ زيرا على مردى است انعطاف‌ناپذير كه در امر دينش هيچ گونه گذشت و اغماضى نداشته و لغزش و خطايى را تحمل ننموده به رأى و اجتهاد شخصى خود عمل نمىكند ، و اينها همه دور از سياست مملكت‌دارى و زمامدارى است .\r\nو اما آنچه كه در اين باره در كتابهايمان آمده : اين است كه نه او و نه فرزندانش متصدى اين امر - خلافت - نخواهند شد و اگر بشوند هرج و مرج شديد به وجود خواهد آمد .\r\nعمر : چرا ؟\r\nكعب : زيرا او خونها ريخته است و بدين جهت خداوند او را از ملك و سلطنت محروم نموده است . چنانچه داوود پيغمبر هنگامى كه خواست ديوارهاى بيت المقدس را بالا ببرد ، خداوند به او وحى نمود : تو اين كار را نكن ، آن را به سليمان بسپار ؛ زيرا تو خونها بر زمين ريخته‌اى .\r\nعمر : مگر خونهايى كه او ( على ) ريخته به حق نبوده ؟\r\nكعب : بله ، داوود هم به حق خون ريخته بود .\r\nعمر : بنابراين خلافت به چه كسى خواهد رسيد ؟\r\nكعب : آنچه كه در كتابهايمان يافته‌ام اين است كه خلافت پس از صاحب\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nشريعت و دو تن از اصحاب او به دشمنان محارب او منتقل خواهد شد .\r\nدر اين موقع عمر چند بار استرجاع گفت و به ابن عباس كه در آنجا حضور داشت رو كرده و گفت : شنيدى سخنان كعب را ، به خدا سوگند خود من هم نظير اين مطالب را از رسول خدا - صلّى اللّه عليه و آله - شنيده‌ام ؛ از آن حضرت شنيدم كه مىفرمود : « به زودى بنى اميه بر منبر من بالا خواهند رفت » « 1 » .\r\nمؤلف : بايد توجه داشت كه پيدايش حوادث و پديده‌ها داراى دو جنبه است ؛ يكى تقدير الهى به معناى علم و آگاهى خداوند به صدور اعمال از عاملين آنها به اراده و اختيار خودشان ، و ديگرى به كارگيرى تدبيرها و نقشه‌هاى خود عاملين در مقام انجام دادن آن اعمال ، و روشن است كه جهت اول علت و عذر براى دوم نخواهد شد . و اينك به منظور روشن شدن مقصود و اين كه چه كس و چه چيز سبب وقوع آن وقايع و حوادث در تاريخ اسلام گشته ، به چند سند تاريخى اشاره مىكنيم :\r\nدر كتاب « انساب » بلاذرى آمده : هنگامى كه حسين - عليه السلام - به شهادت رسيد عبد اللّه بن عمر به يزيد بن معاويه چنين نوشت : « امّا بعد ؛ مصيبت حسين مصيبتى بزرگ و حادثه‌اى عظيم بود ، و هيچ روزى مانند روز حسين نخواهد بود » .\r\nيزيد در پاسخش نوشت : « امّا بعد ؛ اى مرد نادان ! بدان كه ما وارث نظام و حكومتى هستيم كه از حريم آن دفاع نموده با دشمنانش نبرد كرده‌ايم ، اگر در اين مبارزه حق با ما بوده پس از حق خود دفاع نموده‌ايم ، و اگر حق با دشمن ما بوده پس پدر تو اول كسى بوده كه اين گونه رفتار نموده و حق را از صاحبانش گرفته است » « 2 » .\r\nو نيز مسعودى در « مروج الذهب » و ديگر مورخين نقل كرده‌اند كه ، معاويه در پاسخ نامهء محمد بن ابى بكر چنين نگاشت : « اما بعد ؛ نامه تو به دستم رسيد ، در نامه‌ات از فضائل على بن أبي طالب و سوابق درخشان او در تاريخ اسلام ، و نصرت و\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 115 .\r\n( 2 ) - طرائف ، ابن طاووس .\r\n","page_name":" 358 ","page_number":358},
  {"content":"\r\n\r\nمواسات او نسبت به رسول خدا - صلّى اللّه عليه و آله - ياد كرده بودى . . . ما و پدر تو در زمان حيات رسول خدا - صلّى اللّه عليه و آله - با هم بوديم و لزوم مراعات حق پسر أبي طالب و فضيلت و بزرگى او بر همه ما ثابت و مسلّم بود تا اين كه رسول خدا پس از اتمام دعوت و ابلاغ رسالتش بدرود حيات گفت ، پس در آن هنگام پدر تو و فاروق او ( عمر ) اولين كسانى بودند كه حق او ( امير المؤمنين ) را از او گرفته و در امر خلافت با او به مخالفت برخاسته ، در اين باره با يكديگر عهد و پيمان بستند . و سپس او را به بيعت با خود تكليف نموده ولى او نپذيرفت تا اين كه او را تحت فشار قرار داده به او قصد سوء نمودند پس بناچار با آنان بيعت كرد ، ولى تصميم گرفتند كه او را در كار خود ( خلافت ) شركت ندهند ، و بر اسرار خود مطّلع نسازند تا اين كه مرگشان فرا رسيد حال اگر اين قدرتى كه ما در دست داريم حق و صواب است پس پدر تو آغازگر آن بوده ، و اگر باطل و ناحق است بازهم پدر تو ريشه و اساس آن بوده و ما ، همكاران و شركاى او ، كه از او پيروى نموده‌ايم . و اگر آن اعمال و رفتار پدر تو نبود ما هرگز با پسر ابو طالب مخالفت نمىكرديم ؛ بلكه مطيع و تسليم او بوديم ، ولى ما كارهاى پدر تو را ديديم پس قدم بر جاى قدم او نهاده به او اقتدا كرديم ، بنا بر اين ، اگر ايراد و انتقادى دارى بايد بر پدرت وارد سازى ، و گرنه درگذر » « 1 » .\r\nو همچنين ابن قتيبه در « عيون » از شعبى نقل كرده كه مىگويد : خبر حركت حسين بن على - عليه السلام - به سوى عراق به عبد اللّه بن عمر رسيد ، وى كه به هنگام خروج آن حضرت از مدينه غايب بود ، پس از طى سه روز راه ، خود را به آن بزرگوار رسانيده به امام عرضه داشت : به كجا مىرويد ؟\r\nحسين - عليه السلام - : به جانب عراق . و آنگاه آن حضرت دعوتنامه‌ها و طومارهايى را كه برايش فرستاده بودند به وى نشان داد ، عبد اللّه امام را سوگند داد برگردد ، ولى آن حضرت نپذيرفت و چون عبد اللّه از مراجعت آن حضرت مأيوس گرديد گفت : حال كه چنين است پس من حديثى برايتان نقل كنم : « همانا\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 12 .\r\n","page_name":" 359 ","page_number":359},
  {"content":"\r\n\r\nجبرئيل به نزد رسول خدا - صلّى اللّه عليه و آله - آمد . و آن بزرگوار را بين زندگانى دنيا و آخرت مخيّر ساخت ، و آن حضرت آخرت را برگزيد » و شما نيز پارهء تن پيامبريد .\r\nبه خدا سوگند خلافت نه به شما خواهد رسيد و نه به كسى از اهل بيت شما ، و البته اين تقدير الهى به خير و صلاحتان خواهد بود « 1 » .\r\n( 1 ) مؤلف : اگر كسى بگويد كه واقعيت چنان نيست كه در آن خبر ( خبر ابن ابى الحديد ) آمده - از اين كه خلافت پس از رسول خدا - صلّى اللّه عليه و آله - و دو تن از يارانش به دشمنان محارب آن حضرت منتقل شده است ؛ زيرا خلافت بعد از آن دو به عثمان رسيده و عثمان از دشمنان پيغمبر نبوده ، و دشمنان محارب رسول خدا ابو سفيان و معاويه و حكم بن ابى العاص و مروان و گروهى ديگر از بنى اميه بوده‌اند - پاسخش اين است كه سلطنت عثمان در حقيقت سلطنت بنى اميه بوده كه امير المؤمنين - عليه السلام - در اين باره مىفرمايد : « و قام معه بنو أبيه يخضمون مال اللّه خضم الابل نبته الرّبيع » « 2 » .\r\n« به همراه او فرزندان پدرش برخاستند و چونان شتر كه علفهاى بهارى را مىخورد ، مال خدا را مىخوردند » .\r\nجوهرى در « سقيفه » آورده : هنگامى كه مردم با عثمان بيعت كردند ، ابو سفيان گفت : ابتدا اين امر ( خلافت ) در قبيلهء « تيم » بود ( ابو بكر ) ، ولى تيم كى شايستگى ادارهء چنين مسئوليتى را داشت و سپس در طائفهء « عدى » قرار گرفت ( عمر ) و آنگاه دور تر شد ، تا اين كه سرانجام در جاى واقعى خود ( بنى اميه ) قرار گرفت ، هم اكنون شما اى بنى اميه ! آن را همانند توپ كودكان به يكديگر پاس دهيد « 3 » .\r\nو نيز آورده : ابو سفيان به عثمان گفت : پدرم فداى تو باد ! به مردم انفاق و\r\n\r\n\r\n","description":"","footnote":"\r\n( 1 ) - عيون ، ج 2 ، ص 211 .\r\n( 2 ) - نهج البلاغه فيض الاسلام ، خطبهء 3 ( شقشقيه ) .\r\n( 3 ) - السقيفه ، جوهرى ، ص 86 .\r\n","page_name":" 360 ","page_number":360},
  {"content":"\r\n\r\nبخشش كن و مانند ابو حجر ( عمر ) بخيل مباش ، و شما اى بنى اميه ! خلافت را همانند توپ كودكان بين خودتان بگردانيد كه به خدا سوگند نه بهشتى هست و نه دوزخى ، اتفاقا زبير در آنجا حاضر بود و سخنان او را مىشنيد ، از اينرو عثمان به ابو سفيان گفت : آهسته‌تر بگو !\r\nابو سفيان گفت : مگر كسى هست ؟\r\nزبير گفت : بله من هستم « 1 » .\r\nو از اين خبر به خوبى روشن مىشود كه ابو سفيان نسبت به عثمان كاملا مطمئن بوده كه او از اين گفتارش كه گفته : « خلافت را همچون توپ به همديگر پاس دهيد » هيچ گونه ابا و انكارى ندارد ، و گمان مىكرد كه غير از بنى اميه كسى آنجا نيست - چون نابينا بود - . و موقعى كه عثمان به او گفت : آهسته‌تر بگو ! فهميد افراد ديگرى هم هستند . . . و عثمان در زمان زمامداريش تمام كارهاى حكومت را به مروان واگذار كرده و در واقع مروان حاكم بود و عثمان در صورت ظاهر . . .\r\nچنانچه در تواريخ آمده : هنگامى كه مصريان از عامل عثمان در مصر ، يعنى ، ابن ابى سرح به نزد عثمان شكايت بردند عثمان ولايت مصر را به محمد بن ابى بكر سپرد ، وى به همراه مصريان از مدينه به سوى مصر حركت كرد تا اين كه پس از طى سه روز راه ، ناگهان غلام سياهى را ديدند كه شتابان از مدينه به جانب مصر در حركت بود ، پس او را تفتيش نموده چيزى با او نيافتند و آنگاه بعضى از وسائل و ادوات او را شكافته به نامه‌اى برخوردند ، ( از عثمان براى ابن ابى سرح ) كه در آن نوشته شده بود : « آن هنگام كه محمد بن ابى بكر با همراهانش به نزد تو آمدند همگى آنان را به قتل رسانده نامهء مأموريتش را پاره نموده و خودت تا اطلاع ثانوى همچنان بر كارت ثابت باش » .\r\nآنان چون نامه را مطالعه كردند دهشتزده به مدينه بازگشته به نزد عثمان رفتند و نامه و غلام و شتر او را نيز به همراه برده به عثمان گفتند : اين غلام . غلام تو و اين\r\n\r\n\r\n","description":"","footnote":"\r\n( 1 ) - السقيفه ، ص 38 .\r\n","page_name":" 361 ","page_number":361},
  {"content":"\r\n\r\nشتر شتر تو و مهر ، مهر تو مىباشد ! عثمان گفت : درست است ولى من اين نامه را ننوشته‌ام ، آنان دريافتند كه نويسنده و فرستندهء نامه مروان بوده از اين رو از عثمان خواستند تا مروان را به آنان تحويل دهد ، ولى او نپذيرفت ، لا جرم او را محاصره نموده به قتل رساندند « 1 » .\r\n\r\n63 - محاجّه عمر و ابن عباس\r\n( 1 ) ابن ابى الحديد آورده : عبد اللّه بن عمر مىگويد : روزى نزد پدرم بودم ، عدّهء ديگرى نيز در مجلس او حضور داشتند سخن از شعر به ميان آمد ، عمر از حاضران پرسيد ؛ به نظر شما ماهرترين شعراى عرب كيست ؟\r\nحاضران هر كدام از شاعرى نام بردند ، در اين اثناء ابن عباس از دور نمايان شد ، چون نگاه عمر به او افتاد گفت : مرد خبير و آگاه آمد ، و آنگاه سؤال خود را از ابن عباس پرسيد ، ابن عباس گفت : به اعتقاد من زهير بن ابى سلمى . عمر گفت :\r\nاز زيباترين اشعار وى برايم بخوان .\r\nابن عباس گفت : زهير قصيدهء غرّايى در مدح طائفهء بنو سنان ( تيره‌اى از غطفان ) سروده و در آن چنين گفته است :\r\n لو كان يقعد فوق الشمس من كرم * قوم باوّلهم او آخرهم قعدوا \r\nعمر گفت : خدا بكشد او را ، چقدر زيبا سروده ! من اين قطعه شعر را جز در مدح بنى هاشم بخاطر قرابتى كه با رسول خدا - صلّى اللّه عليه و آله - دارند ، شايسته هيچ كس نمىدانم .\r\nابن عباس گفت : خدا تو را موفق بدارد و همواره موفق هستى . آنگاه عمر به ابن عباس گفت : مىدانى چرا مردم از شما روگردان شدند ؟\r\nابن عباس : نه .\r\nعمر : ولى من مىدانم .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 165 .\r\n","page_name":" 362 ","page_number":362},
  {"content":"\r\n\r\nابن عباس : به چه علّت ؟\r\nعمر : زيرا قريش مايل نبود كه نبوت و خلافت هر دو در خاندان شما جمع شده در نتيجه بر مردم اجحاف نماييد ، پس قريش فردى را براى تصدّى خلافت انتخاب نموده و در اين گزينش نيز موفق شده به حق رسيد .\r\nابن عباس : از خليفه مىخواهم بر من غضب ننموده آرام به سخنانم گوش دهد .\r\nعمر : هر چه مىخواهى بگو !\r\nابن عباس : امّا اين كه گفتى : « قريش خوش نداشت كه نبوت و خلافت هر دو در خاندان شما جمع شود » . خداوند هم دربارهء گروهى از مردم فرموده : «  ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ  » « 1 » .\r\n« اين بدان سبب است كه آنها از قرآن كه خدا نازل فرمود كراهت داشتند پس خدا اعمالشان را محو و نابود كرد » .\r\nو اما اين كه گفتى : « در آن صورت ما به ديگران اجحاف مىكرديم » چنين نيست ؛ زيرا ما قومى هستيم كه اخلاق و كردارمان از اخلاق و كردار رسول خدا - صلّى اللّه عليه و آله - نشأت گرفته كه خدايش دربارهء او مىفرمايد : «  وَ إِنَّكَ لَعَلى خُلُقٍ عَظِيمٍ  ؛ « 2 » حقا كه تو بر نيكو خلقى عظيم آراسته‌اى » .\r\nو نيز مىفرمايد : «  وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ  ؛ « 3 » پروبال مرحمت بر تمام پيروان با ايمانت به تواضع بگستران » .\r\nو امّا اينكه گفتى : « قريش خود خليفه انتخاب كردند » ، خداوند هم در اين باره مىفرمايد : «  وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ  ؛ « 4 » و خداى تو هر چه خواهد بيافريند و برگزيند و ديگران را هيچ اختيارى نيست » . و تو اى خليفه ! به خوبى مىدانى كه خداوند چه كسى را براى اين امر ( خلافت ) برگزيده و اگر قريش نيز از\r\n\r\n\r\n","description":"","footnote":"\r\n( 1 ) - سورهء محمد ، آيهء 8 .\r\n( 2 ) - سورهء قلم ، آيهء 4 .\r\n( 3 ) - سورهء شعراء ، آيهء 215 .\r\n( 4 ) - سورهء قصص ، آيهء 68 .\r\n","page_name":" 363 ","page_number":363},
  {"content":"\r\n\r\nآن ديد و نظر كه خدا انتخاب نموده انتخاب مىكردند ، قطعا موفق شده به حق مىرسيدند .\r\nعمر : اى پسر عبّاس ! آرام ، كه دلهاى شما بنى هاشم پيوسته نسبت به قريش پر از كينه و غش بوده است .\r\nابن عباس : اى خليفه به من مهلت ده و اين چنين دلهاى بنى هاشم را به داشتن غش و كينه متهم مكن ، چرا كه قلبهاى آنان با قلب رسول خدا - صلّى اللّه عليه و آله - كه خدايش آن را از هر كدورت و زشتى پاك و منزّه نموده ، ارتباط دارد ، و اينها خاندانى هستند كه خداوند دربارهء آنان فرموده : «  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  » « 1 » .\r\nاما اين كه گفتى : « دلهاى بنى هاشم نسبت به قريش كينه دارد » . چگونه كينه نورزد كسى كه حق خود را در دست ديگران مغصوب و به ناحق مأخوذ مىبيند . و آنگاه عمر به ابن عباس گفت : از تو سخنى به من رسيده كه دوست ندارم آن را با تو در ميان بگذارم و در نتيجه قدر و منزلت تو نزد من زايل گردد .\r\nابن عباس : چه سخنى ؟ آن را به من بگو ! اگر حق است ، پس موجب بر طرف شدن قدر من نزد تو نخواهد شد ، و گرنه مىكوشم تا خود را از آن پاك كنم .\r\nعمر : شنيده‌ام مىگوئى خلافت از روى ظلم و حسد از ما گرفته شده است .\r\nابن عباس : اما اين كه گفتى : « حسد » پس ما فرزندان آدم همه محسود هستيم ؛ زيرا ابليس بر پدرمان آدم حسد برد و او را از بهشت بيرون كرد . و اما اين كه گفتى : « از روى ظلم » خليفه خود مىداند صاحب حق ( خلافت ) چه كسى مىباشد . و آنگاه گفت : اى خليفه ! آيا عرب بر عجم مباهات نمىكند به اين كه رسول خدا - صلّى اللّه عليه و آله - از عرب است ؟ و آيا قريش بر ساير عرب فخر نمىكند كه رسول خدا از قريش است ؟ بنابراين ، ما بنى هاشم به داشتن اين افتخار از ديگران سزاوارتريم .\r\n\r\n\r\n","description":"","footnote":"\r\n( 1 ) - سورهء احزاب ، آيهء 33 .\r\n","page_name":" 364 ","page_number":364},
  {"content":"\r\n\r\nسخن كه به اينجا رسيد عمر به ابن عباس گفت : فعلا كافى است برخيز و به خانه‌ات برو ! ابن عباس برخاست و همين كه قدرى دور شد عمر با صداى بلند به او گفت : من همچنان حق و احترام تو را پاس مىدارم .\r\nابن عباس صورت برگردانده به عمر گفت : من به خاطر قرابتى كه با رسول خدا دارم بر گردن تو و تمام مسلمين حق دارم ، و هر كس كه اين حق را ادا كند وظيفهء خود را انجام داده و گرنه ناسپاسى كرده است .\r\nعمر به حاضران گفت : درود بر ابن عباس هيچ‌گاه نديدم با كسى بحث كند مگر اين كه بر او غالب مىآيد « 1 » .\r\n( 1 ) مؤلّف : آفرين بر ابن عباس ! كه در اين محاجّه‌اش با عمر ، حق مطلب را ادا نموده و حق بودن امير المؤمنين - عليه السلام - را براى تصدى خلافت از قرآن و سنت و نصّ صحيح و عقل سليم ، اثبات كرده است .\r\nدر اين مناظره چند نكتهء مهم آمده است : يكى تأييد و تقرير عمر ، اين گفتار ابن عباس را كه به او گفته : « تو اى خليفه نيك مىدانى كه خداوند چه كسى را براى اين امر ( خلافت ) برگزيده است » ؛ ( يعنى امير المؤمنين على - عليه السلام - را ) .\r\nو ديگرى اين گفتارش را كه به او گفته : « چگونه كينه نورزد كسى كه حق خود را در دست ديگران مىبيند » .\r\nو هم اين سخن او را « و اما اينكه گفتى : به ظلم ، همانا خليفه خود مىداند چه كسى صاحب حق ( خلافت ) است » .\r\nو من در ميان فرزندان ابن عباس كسى را سراغ ندارم كه اين چنين در مسألهء خلافت و امامت ، بحث و تحقيق كرده باشد جز مأمون كه با فقهاى عامه چنان محاجّه نموده كه توان پاسخگويى و ردّ او را نداشته ، بناچار به حق اعتراف كرده‌اند . ( و البته در بين فرزندان عباس غير از مأمون هم خلفايى متشيّع و يا شيعهء واقعى وجود داشته است ) .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 107 . ذيل خطبهء « للّه بلاد فلان » .\r\n","page_name":" 365 ","page_number":365},
  {"content":"\r\n\r\n\r\n64 - محاجّهء مأمون با علماء عامّه\r\n( 1 ) چنانچه در « عقد الفريد » از اسحاق بن ابراهيم نقل كرده كه مىگويد : يحيى بن اكثم كه در آن زمان قاضى القضاة بود به نزد من و جمعى ديگر از فقهاء فرستاد و گفت : خليفه ( مأمون ) از من خواسته كه بامدادان خودم با چهل نفر از كسانى كه قدرت فهم و پاسخگويى مسائل را داشته باشند نزد او برويم ، اينك شما چنين افرادى را به من معرفى كنيد .\r\nاسحاق مىگويد : من چند تن را به او معرفى نموده و خودش نيز تعدادى بر آنها افزود تا مجموعا چهل نفر شدند ، پس آنان را آماده كرد و صبح روز بعد همگى بر مأمون وارد شديم و پس از گفتگوى كوتاهى مناظره آغاز شد .\r\nمأمون گفت : من از تو ( اسحاق ) بپرسم يا تو از من مىپرسى ؟\r\nاسحاق : من از فرصت استفاده كرده گفتم : من مىپرسم .\r\nمأمون : بپرس .\r\nاسحاق : به چه دليل خليفه ادّعا مىكند كه على - عليه السلام - پس از رسول خدا - صلّى اللّه عليه و آله - از همهء مردم برتر و به تصدى خلافت سزاوارتر بوده است ؟\r\nمأمون : به من بگو آيا ملاك برترى در بين مردم به چيست ، كه مىگويند فلانى از فلانى افضل است ؟\r\nاسحاق : به داشتن اعمال صالح و نيك . . .\r\nمأمون : حال فضائل على را بطور اجمال به نقل از راويان خودتان بررسى كن ، و آنها را با فضائل ابو بكر مقايسه نما ، اگر برابر بودند بگو ابو بكر افضل است ، نه به خدا سوگند ، بلكه تمام فضائل ابو بكر و عمر و عثمان را روى هم با فضائل على بسنج اگر همانند بودند ، بگو آنان افضلند ، نه ، قسم به خدا ، بلكه تمام فضائل ده نفرى را كه رسول خدا - صلّى اللّه عليه و آله - به بهشت رفتن آنان گواهى داده يك طرف قرار ده و فضائل على - عليه السلام - را در طرف ديگر و آنها را با هم مقايسه كن ! اگر متعادل بودند بگو آنان افضلند . و آنگاه گفت : اى اسحاق ! آيا روزى كه خداوند پيامبرش\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nرا به رسالت برگزيد كدام عمل از همهء اعمال برتر بوده است ؟\r\nاسحاق : ايمان به خدا و رسول از روى اخلاص .\r\nمأمون : آيا افضل اعمال سبقت به اسلام نبوده است ؟\r\nاسحاق : بله .\r\nمأمون : آيهء قرآنش را بخوان : «   وَ السَّابِقُونَ السَّابِقُونَ أُولئِكَ الْمُقَرَّبُونَ   » « 1 » كه مقصود ، سبقت‌گيرندگان به اسلام هستند . اينك كسى را سراغ دارى كه پيش از على - عليه السلام - اسلام آورده باشد ؟\r\nاسحاق : درست است كه على پيش از همه اسلام برگزيده ليكن او در آن موقع كودكى خردسال بوده و شرعا مكلّف به تكليفى نبوده است ، ولى ابو بكر موقعى كه اسلام آورده بزرگسال و مكلّف بوده است .\r\nمأمون : فعلا بگو كداميك پيش از ديگرى اسلام آورده و آنگاه دربارهء كوچكى و بزرگى با تو گفتگو خواهم كرد .\r\nاسحاق : على قبل از ابو بكر اسلام آورده امّا بدان گونه كه گفتم .\r\nمأمون : بسيار خوب ، حال بگو آيا اسلام على بخاطر الهامى الهى بوده كه مستقيما در قلب او وارد شده يا بخاطر اجابت دعوت رسول خدا - صلّى اللّه عليه و آله - بوده است ؟\r\nاسحاق در فكر فرو رفت . مأمون : نگويى به الهام الهى بوده و گرنه على را بر رسول خدا مقدم داشته‌اى ؛ زيرا رسول خدا پيش از آن كه جبرئيل بر او نازل شود از آيين اسلام اطلاعى نداشته است .\r\nاسحاق : درست است كه اسلام على بنا به دعوت رسول خدا بوده است .\r\nمأمون : آيا اين دعوت رسول خدا - صلّى اللّه عليه و آله - به دستور پروردگارش بوده يا از نزد خودش ؟\r\nاسحاق مىگويد : بازهم در فكر فرو رفتم ، پس مأمون گفت : رسول خدا را به\r\n\r\n\r\n","description":"","footnote":"\r\n( 1 ) - سورهء واقعه ، آيهء 10 ، 11 .\r\n","page_name":" 367 ","page_number":367},
  {"content":"\r\n\r\nانجام كارى برخاسته از فكر خودش نسبت ندهى ، زيرا خداوند در قرآن مجيد از قول رسولش مىفرمايد : «  وَ ما أَنَا مِنَ الْمُتَكَلِّفِينَ  » « 1 » .\r\nاسحاق بنا به امر خدا بوده است .\r\n( 1 ) مأمون : آيا ممكن است كه خداوند رسولش را نسبت به دعوت كودكى كه مكلّف به تكليفى نبوده مأمور كند ؟ اسحاق : پناه مىبرم به خدا از اين گفتار !\r\nمأمون : آيا اين مطلب را دربارهء رسول خدا - صلّى اللّه عليه و آله - روا مىدارى كه او به گونه‌اى تكلّف‌آميز كودكان را به قوانينى كه در توان آنها نبوده دعوت كرده و آنان زمانى بنا به دعوت رسول خدا مكلّف شوند و زمانى هم برگشته و تكليفى بر آنها نباشد ، و حكم رسول هم در حقشان غير نافذ ؟\r\nاسحاق : پناه مىبرم به خدا !\r\nمأمون : ولى تو اى اسحاق ! در اين گفتارت ناآگاهانه به فضيلتى از فضائل على اشارت نموده‌اى و آن اين كه رسول خدا - صلّى اللّه عليه و آله - با اين دعوتش حساب على را از ديگران جدا نموده تا از اين راه ، بزرگى و عظمت او بر همگان روشن و مبرهن باشد . و چنانچه اين موضوع به على اختصاص نداشت ، مىبايست رسول خدا كودكان ديگر را نيز به اسلام دعوت كند ، آيا به تو رسيده كه پيغمبر ، اطفال ديگرى را از خاندان و بستگانش به اسلام دعوت نموده باشد ؟\r\nاسحاق : اين را نمىدانم .\r\nمأمون : پس دربارهء موضوعى كه از آن اطلاعى ندارى بحث نكن .\r\nمأمون : پس از سبقت به اسلام كدام عمل از تمام اعمال افضل بوده است ؟\r\nاسحاق : جهاد در راه خدا .\r\nمأمون : درست است ، آيا در ميان اصحاب رسول خدا - صلّى اللّه عليه و آله - كسى را سراغ دارى كه جهادش همپايهء على - عليه السلام - باشد ؟\r\nاسحاق : در چه وقت ؟\r\n\r\n\r\n","description":"","footnote":"\r\n( 1 ) - سورهء ص ، آيهء 86 .\r\n","page_name":" 368 ","page_number":368},
  {"content":"\r\n\r\nمأمون : هر وقت كه بگويى .\r\nاسحاق : جنگ بدر .\r\nمأمون : بسيار خوب ، من هم غير از آن را نخواسته‌ام ؛ زيرا كه نبرد على در اين جنگ از همه بيشتر بوده است .\r\nمأمون : شمارهء كشته‌هاى دشمن در بدر چند نفر بوده ؟\r\nاسحاق : شصت و اندى .\r\nمأمون : از اين تعداد چند نفر را على كشته است ؟\r\nاسحاق : نمىدانم .\r\nمأمون : بيست و دو يا بيست و سه نفر را على به تنهايى كشته و بقيه را ساير مسلمانان .\r\n( 1 ) اسحاق : ابو بكر نيز در اين جنگ در جايگاه مخصوص پيغمبر در كنار آن حضرت بوده است .\r\nمأمون : ابو بكر در آنجا چه‌كار مىكرده است ؟\r\nاسحاق : به رايزنى و تدبير امور جنگ مشغول بوده .\r\nمأمون : آيا به تنهايى يا با مشاركت رسول خدا و يا به گونه‌اى كه رسول خدا به فكر و تدبير او نيازمند بوده است ؟\r\nاسحاق : پناه مىبرم به خدا ! از هر سه قول .\r\nمأمون : بنابراين مجرّد حضور در جايگاه پيغمبر - صلّى اللّه عليه و آله - چه فضيلتى را براى او اثبات مىكند ، و آيا آن كس كه در پيشاپيش رسول خدا شمشير مىزده ، از كسى كه نشسته بوده افضل نيست ؟ !\r\nاسحاق : تمام لشكريان رسول خدا مجاهد بوده‌اند .\r\nمأمون : قبول دارم و ليكن روشن است كسى كه سرگرم كارزار و حرب و قتال بوده از كسى كه جنگ نمىكرده افضل است ، آيا قرآن نخوانده‌اى :\r\n«  لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ . . .  » « 1 » .\r\n\r\n\r\n","description":"","footnote":"\r\n( 1 ) - سورهء نساء ، آيهء 94 .\r\n","page_name":" 369 ","page_number":369},
  {"content":"\r\n\r\n« هرگز مؤمنانى كه بىهيچ عذرى مانند نابينايى ، مرض ، فقر و غيره از كار جهاد بازنشينند با آنان كه به مال و جان كوشش كنند يكسان نيستند » .\r\nاسحاق : ابو بكر و عمر نيز مجاهد بوده‌اند .\r\nمأمون : آيا آنان كه در جنگ شركت نموده‌اند بر آنان كه در خانه‌هايشان مانده و اصلا در صحنهء جنگ حضور نداشته‌اند برترى ندارند ؟\r\nاسحاق : بله .\r\nمأمون : پس به همين نسبت كسى كه در ميدان نبرد فداكارى و جانفشانى كرده از عمر و ابو بكر كه تنها حضورى داشته ولى نجنگيده‌اند افضل مىباشد .\r\nاسحاق : صحيح است .\r\nمأمون : اى اسحاق ! قرآن مىخوانى ؟\r\nاسحاق : بله .\r\nمأمون : بخوان سورهء «   هَلْ أَتى . . .   » را .\r\n( 1 ) اسحاق مىگويد : خواندم تا به اين آيه رسيدم : «  . . . وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً . . .  » « 1 » .\r\nمأمون : كافى است ، اين آيات كه تلاوت نمودى در شأن چه كسى نازل شده ؟\r\nاسحاق : در شأن على - عليه السلام .\r\nمأمون : آيا مىدانى هنگامى كه على به مسكين و يتيم و اسير طعام مىداد مىگفت : «  إِنَّما نُطْعِمُكُمْ لِوَجْهِ اللَّهِ . . .  » آيا شنيده‌اى كه خداوند در قرآن كسى را اين گونه بمانند على وصف نموده باشد ؟\r\nاسحاق : خير .\r\nمأمون : راست مىگويى ؛ زيرا خداى على ، على را به خوبى مىشناخته است .\r\nمأمون : آيا گواهى مىدهى كه « عشرهء مبشّره » در بهشت هستند ؟\r\nاسحاق : بله .\r\n\r\n\r\n","description":"","footnote":"\r\n( 1 ) - سورهء انسان ، آيهء 8 .\r\n","page_name":" 370 ","page_number":370},
  {"content":"\r\n\r\nمأمون : حال اگر كسى در صحت و سقم اين خبر تشكيك كند او را كافر مىدانى ؟\r\nاسحاق : پناه مىبرم به خدا !\r\nمأمون : اگر كسى دربارهء سورهء «   هَلْ أَتى . . .   » ترديد كند و بگويد : نمىدانم از قرآن است يا نه ، آيا كافر است ؟\r\nاسحاق : بله .\r\nمأمون : درست است ؛ زيرا آن دو با هم تفاوت دارند . ( سورهء «   هَلْ أَتى   » قطعى ، ولى آن روايت مشكوك است ) .\r\nمأمون : نقل حديث مىكنى ؟\r\nاسحاق : بله . مأمون : حديث « طير » « 1 » را روايت مىنمايى ؟\r\nاسحاق : بله .\r\nمأمون : آن را برايم نقل كن .\r\nاسحاق مىگويد حديث را خواندم .\r\n( 1 ) مأمون : من تا به حال تصوّر مىكردم كه تو در پى حق هستى ، ولى الآن خلاف آن بر من ثابت گرديد ؛ زيرا از طرفى مىبينم اين حديث را صحيح مىدانى و از طرفى على را از ديگران افضل نمىدانى . و به حكم عقل ، كسى كه صحت اين خبر را باور داشته باشد ولى على را افضل نداند بايد يكى از سه مطلب را قائل شود ؛ يا بايد بگويد كه دعاى رسول خدا - صلّى اللّه عليه و آله - به اجابت نرسيده ، يا اين كه خداوند ، افضل را نشناخته . و يا اين كه غير افضل نزد خدا محبوب‌تر بوده است ،\r\n\r\n\r\n","description":"","footnote":"\r\n( 1 ) - حديثى است مورد اتفاق فريقين ، و بزرگان علماى اهل تسنن از قبيل بخارى و مسلم و ترمذى و نسائى و سجستانى در صحاح معتبر خود و امام احمد حنبل در مسند و ابن ابى الحديد در شرح « نهج البلاغه » و . . . آن را نقل كرده‌اند و خبر اين است كه روزى زنى مرغ بريانى براى رسول خدا - صلّى اللّه عليه و آله - هديه آورد ، پيغمبر قبل از تناول دست به دعا بلند كرد و بدرگاه الهى عرضه داشت : « بار خدايا ! بفرست نزد من محبوب‌ترين خلق خودت را تا از اين مرغ بريان با من بخورد » در آن حال على ( ع ) آمد و با آن حضرت از مرغ بريان تناول نمود . ( اقتباس از كتاب شبهاى پيشاور )\r\n","page_name":" 371 ","page_number":371},
  {"content":"\r\n\r\nحال كداميك را مىگويى ؟\r\nاسحاق مىگويد : در فكر فرو رفتم .\r\nمأمون : هيچ كدام را نگويى ، و گرنه كافر شده تو را توبه خواهم داد ، و اگر غير از اين سه صورت ، تأويل ديگرى در نظر دارى بگو .\r\nاسحاق : چيزى به ذهنم نمىرسد .\r\nاسحاق : ابو بكر هم داراى فضيلت بوده .\r\nمأمون : قبول دارم ؛ زيرا اگر هيچ گونه فضيلتى نداشت نمىگفتند على افضل است . . . حال بگو مقصودت چه فضيلتى است ؟\r\n( 1 ) اسحاق : گفتار خداى تعالى : «  ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ . . .  » « 1 » كه خداى تعالى در اين آيه از ابو بكر به عنوان « صاحب » ( همراه ) رسول خدا - صلّى اللّه عليه و آله - ياد كرده است .\r\nمأمون : من در قرآن ديده‌ام كه خداوند شخص كافرى را به عنوان « صاحب » فرد مؤمنى ذكر كرده است : «  قالَ لَهُ صاحِبُهُ وَ هُوَ يُحاوِرُهُ أَ كَفَرْتَ  » « 2 » .\r\nاسحاق : « صاحب » در اين آيه كافر بوده حال آن كه ابو بكر مؤمن بوده است .\r\nمأمون : قبول دارم ليكن در صورتى كه جايز باشد كافرى را با عنوان « صاحب » براى مؤمنى آورد ، جايز خواهد بود كه مؤمن غير افضلى را نيز به عنوان « صاحب » براى پيغمبر - صلّى اللّه عليه و آله - ذكر نمود .\r\nاسحاق : ولى اين آيه فضيلت بزرگى را براى ابو بكر اثبات مىكند .\r\nمأمون : گويا اصرار دارى كه بطور مشروح دربارهء اين آيه با تو گفتگو كنم . حال بگو آيا حزن ابو بكر در ميان غار از روى رضا بوده يا غضب ؟\r\nاسحاق : بخاطر ترسى بوده كه بر جان رسول خدا داشته كه مبادا به آن حضرت\r\n\r\n\r\n","description":"","footnote":"\r\n( 1 ) - آنگاه كه يكى از آن دو تن كه در غار بودند ( يعنى رسول خدا - ص ) به همراه خود گفت :\r\nمترس . . . ( سورهء توبه ، آيهء 39 ) .\r\n( 2 ) - رفيق در مقام گفتگو و اندرز به دو گفت : آيا به خدا كافر شدى . . . ( سورهء كهف ، آيهء 36 ) .\r\n","page_name":" 372 ","page_number":372},
  {"content":"\r\n\r\nآسيبى برسد .\r\nمأمون : اين مطلب كه گفتى پاسخ من نبود ، پاسخ من اين است كه مشخّص كنى آيا حزن ابو بكر از روى خشنودى بوده يا سخط ؟\r\nاسحاق : از روى رضا و خشنودى .\r\nمأمون : بنابراين آيا خداوند پيامبرى را برگزيده كه مردم را از رضاى الهى كه طاعت پروردگار است بازدارد ؟\r\nاسحاق : پناه مىبرم به خدا !\r\nمأمون : ولى اين مقتضاى سخن خودت مىباشد ؛ زيرا گفتى : حزن ابو بكر از روى رضا بوده .\r\nاسحاق : درست است .\r\nمأمون : از طرفى در قرآن آمده كه رسول خدا - صلّى اللّه عليه و آله - به ابو بكر فرموده : « لا تحزن ؛ محزون مباش » . بنابراين پيغمبر ابو بكر را از داشتن حالتى كه طاعت پروردگار بوده بازداشته است .\r\nاسحاق : پناه مىبرم به خدا !\r\nمأمون : من مىخواهم با تو با مدارا بحث كنم به اميد اين كه خداوند تو را از باطل بازگردانده به راه حق هدايت كند ، چرا كه مىبينم در سخنانت زياد به خدا پناه مىبرى . و بازهم در اين ارتباط از تو مىپرسم آيا مقصود خداوند از آيهء شريفهء «  فَأَنْزَلَ اللَّهُ سَكِينَتَهُ عَلَيْهِ  ؛ « 1 » پس خداوند وقار و آرامش خاطر به او فرستاد » كيست ؟ آيا رسول خداست يا ابو بكر ؟\r\nاسحاق : رسول خدا - صلّى اللّه عليه و آله .\r\n( 1 ) مأمون : صحيح است . حال بگو مراد از « مؤمنين » در آيهء شريفه : «  وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ  « 2 » . . .  ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ  » « 3 » .\r\n\r\n\r\n","description":"","footnote":"\r\n( 1 ) - سورهء توبه ، آيهء 40 .\r\n( 2 ) - سورهء توبه ، آيهء 25 .\r\n( 3 ) - سورهء توبه ، آيهء 26 .\r\n","page_name":" 373 ","page_number":373},
  {"content":"\r\n\r\n« و در جنگ حنين كه فريفته بسيارى لشكر اسلام شديد . . . آنگاه خداى قادر وقار و سكينهء خود را بر رسول خدا و بر مؤمنان نازل فرمود . . . » چه كسانى مىباشند ؟\r\nاسحاق : نمىدانم .\r\nمأمون : در جنگ حنين تمام كسانى كه با رسول خدا بودند فرار كردند و جز هفت نفر از بنى هاشم كسى با آن حضرت - صلّى اللّه عليه و آله - باقى نماند ، على بود كه در پيش روى رسول خدا شمشير مىزد و عباس كه مهار استر رسول خدا را در دست داشت ، و پنج نفر ديگر كه در اطراف رسول خدا حلقه زده از آن بزرگوار حفاظت و پاسدارى مىنمودند ، تا اين كه خداوند فتح و پيروزى را نصيب رسولش گرداند . بنابراين ، « مؤمنين » كه در وقت نزول اين آيه سرگرم جهاد و كارزار بوده‌اند عبارت بوده‌اند از على و چند تن ديگر از بنى هاشم ، اكنون از تو مىپرسم كداميك از دو دسته‌اى كه در جنگ حنين بوده‌اند افضل هستند ، آيا گروهى كه در ركاب رسول خدا با دشمنان اسلام نبرد مىكرده‌اند افضلند يا آنان كه فرار نموده و در صحنهء جنگ حضور نداشته و در نتيجه مشمول آيهء انزال سكينه نگشته‌اند ؟\r\nاسحاق : قطعا دستهء نخست افضل هستند .\r\nمأمون : آيا كسى كه با رسول خدا - صلّى اللّه عليه و آله - در ميان غار بوده افضل است يا كسى كه در شب هجرت آن حضرت از مكّه به مدينه در بستر او خوابيده و با ايثار جان خود از او نگهدارى نموده تا زمانى كه آن بزرگوار هجرتش را به پايان رسانده است . بدين شرح كه خداى تعالى رسولش را مأمور نمود تا از على - عليه السلام - بخواهد در بسترش بخوابد و با جان خود از او محافظت نمايد . پس رسول خدا موضوع را با على در ميان گذاشته على گريه كرد ، رسول خدا - صلّى اللّه عليه و آله - به او فرمود : سبب گريه‌ات چيست ؟ آيا از مرگ مىترسى ؟\r\nعلى - عليه السلام - : نه . سوگند به خدايى كه شما را به حق به پيامبرى برگزيده گريه‌ام بدين جهت نيست بلكه بخاطر ترس بر جان شماست ، آيا شما سالم مىمانيد ؟\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nرسول خدا - صلّى اللّه عليه و آله - : بله .\r\n( 1 ) على - عليه السلام - : مشتاقانه پذيرا هستم و به جان و دل خريدار ، و آنگاه برخاست و به طرف رختخواب پيامبر رفت و در ميان بستر آن حضرت آرميد و پيراهن آن بزرگوار را بر روى خود كشيد تا اين كه كفار قريش حمله نموده و آن حضرت را محاصره كرده شك نداشتند كه شخص خوابيده رسول خدا است . و نقشهء آنان در اين توطئه اين بود كه از هر طائفه‌اى از قريش يك تن در اين ماجرا شركت نموده تا بنى هاشم به هنگام خونخواهى از يك قبيله قصاص نگيرند . و على - عليه السلام - صداى آنان را مىشنيد و مىفهميد كه قصد جان او را دارند ، ولى هرگز نترسيد و هيچ بىتابى ننمود ، آن گونه كه ابو بكر در غار دچار ترس و اضطراب گرديد ، و على - عليه السلام - در آن شرايط سخت استقامت ورزيد تا اين كه خداوند ، فرشتگانش را بر او نازل كرد و تا سپيده‌دم از او محافظت نموده او را از شرّ مشركين قريش در امان نگهداشتند ، و چون خورشيد سر از افق برآورد و هوا روشن گرديد ، على - عليه السلام - از ميان بستر برخاست و مشركين او را ديدند ، پس از او پرسيدند : محمد كجاست ؟\r\nعلى - عليه السلام - اطلاعى ندارم ، او را كه به من نسپرده بوديد ، خواستيد او را بيرون كنيد او خود بيرون رفت .\r\nبنابراين ، على - عليه السلام - در هر حال و در تمام عمر ، هر روز بيش از پيش بر ديگران برترى داشته است .\r\nمأمون : اى اسحاق ! آيا حديث ولايت را روايت مىكنى ؟\r\nاسحاق : بله .\r\nمأمون : آن را روايت كن . اسحاق حديث را نقل كرد .\r\nمأمون : معناى روايت چيست ؟ و چه وظيفه و تكليفى را اثبات مىكند ؟\r\nاسحاق : مردم مىگويند رسول خدا اين روايت را بدان جهت بيان فرموده كه بين على و زيد بن حارثه اختلافى پيش آمده و زيد ولاء و دوستى على را منكر شده پس حضرتش - صلّى اللّه عليه و آله - فرمود : « من كنت مولاه فعلى مولاه . . . » .\r\nمأمون : رسول خدا در كجا اين روايت را بيان فرموده ؛ آيا پس از بازگشت از\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nحجة الوداع نبوده ؟\r\nاسحاق : بله .\r\n( 1 ) مأمون : در حالى كه قتل زيد بن حارثه پيش از آن اتفاق افتاده است . وانگهى ، چگونه آن معنا را براى روايت مىپذيرى با اين كه اگر خودت پسر پانزده ساله‌اى داشته باشى كه به مردم بگويد : « دوست من دوست پسر عموى من است ، اى مردم اين را بدانيد » ، آيا بر او اعتراض نمىكنى كه بيان اين مطلب چه فايده‌اى دارد .\r\nاسحاق : البته .\r\nمأمون : پس چگونه گفتن مطلبى را كه دربارهء پسرت روا نمىدارى آن را به رسول خدا نسبت مىدهى ؟\r\nمأمون : حديث : « انت منّى بمنزلة هارون من موسى » را روايت مىكنى ؟\r\nاسحاق : بله ، آن را از دو دسته از راويان شنيده‌ام ، دسته‌اى كه آن را تصحيح نموده ، و دسته‌اى كه آن را انكار كرده‌اند .\r\nمأمون : به كداميك بيشتر اطمينان دارى ؟\r\nاسحاق : به كسانى كه آن را صحيح مىدانند .\r\nمأمون : آيا رسول خدا - صلّى اللّه عليه و آله - اين حديث را بطور شوخى و مزاح بيان فرموده است ؟\r\nاسحاق : پناه مىبرم به خدا !\r\nمأمون : آيا نمىدانى كه هارون برادر پدر و مادرى موسى بوده ؟\r\nاسحاق : بله مىدانم .\r\nمأمون : آيا على هم برادر ابوينى رسول خدا بوده ؟\r\nاسحاق : نه .\r\nمأمون : آيا چنين نيست كه هارون پيغمبر بوده و على نبوده است ؟ !\r\nاسحاق : درست است .\r\nمأمون : بنابراين اخوّت نسبى و نبوّت در هارون بوده و در على نبوده است . حال كه چنين است پس معناى سخن رسول خدا - صلّى اللّه عليه و آله - كه به على فرموده :\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n« انت منّى بمنزلة هارون من موسى » چيست ؟ .\r\nاسحاق : رسول خدا - صلّى اللّه عليه و آله - خواسته با اين سخن دل على را شاد كند در برابر منافقين كه گفته بودند : علت اين كه رسول خدا على را با خود به جنگ تبوك نبرده ، اين است كه مصاحبت او را خوش نداشته است .\r\nمأمون : آيا پيامبر خدا خواسته با گفتن سخن بىمعنايى ، دل على را شاد نمايد ؟\r\nاسحاق مىگويد : در فكر شدم . مأمون : اى اسحاق ! اين حديث معنايى دارد كه آيات قرآن آن را تبيين نموده است .\r\nاسحاق : چه معنايى ؟\r\n( 1 ) مأمون : همان مطلبى كه خداوند از زبان موسى نقل كرده كه به برادر خود هارون گفت : «  اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ  ؛ « 1 » جانشين من باش و راه صلاح پيش گير و پيرو اهل فساد مباش » .\r\nاسحاق : موسى در حالى كه زنده بود و براى مناجات به كوه مىرفت برادرش هارون را به جاى خود قرار مىداد و رسول خدا نيز موقعى كه به بعض غزوات مىرفت على را در مدينه جانشين خود مىنمود .\r\nمأمون : چنين نيست به من بگو آيا هنگامى كه موسى به كوه مىرفت كسى از بنى اسرائيل را همراه خود مىبرد ؟\r\nاسحاق : نه .\r\nمأمون : پس هارون را در ميان قوم خود جانشين خويش قرار مىداد .\r\nاسحاق : درست است .\r\nمأمون : آيا زمانى كه رسول خدا - صلّى اللّه عليه و آله - به غزواتش مىرفت كسى جز افراد ناتوان و زنان و كودكان را باقى مىگذاشت ، بنابراين ، معلوم مىشود كه جهت تشبيه على به هارون استخلاف پس از مرگ است نه در حال حيات كه فرض معقولى ندارد . و تأويل ديگرى نيز براى آيه به كمك ساير آيات به نظرم رسيده\r\n\r\n\r\n","description":"","footnote":"\r\n( 1 ) - سورهء اعراف ، آيهء 142 .\r\n","page_name":" 377 ","page_number":377},
  {"content":"\r\n\r\nكه موضوع خلافت را به خوبى اثبات مىكند ، و كسى را مجال خدشه در آن نيست ، و آن قول خداى تعالى است از زبان موسى كه گفت : «      وَ اجْعَلْ لِي وَزِيراً مِنْ أَهْلِي ، هارُونَ أَخِي ، اشْدُدْ بِهِ أَزْرِي ، وَ أَشْرِكْهُ فِي أَمْرِي كَيْ نُسَبِّحَكَ كَثِيراً      » « 1 » .\r\n« و از اهل بيت من يكى را وزير و معاون من فرما ، برادرم هارون را ، و به دو پشت مرا محكم و استوار ساز و او را در امر رسالت با من شريك ساز تا دائم به ستايش و سپاس تو پردازيم » .\r\n( 1 ) يعنى : « فانت منّى يا على بمنزلة هارون من موسى وزيرى من اهلى و اخى شدّ اللّه بك ازرى و اشركك فى امرى كى نسبّح اللّه كثيرا » .\r\n« منزلت تو يا على ! نسبت به من ، منزلت هارون است نسبت به موسى كه وزير من از اهل بيتم ، و برادرم مىباشى ، خداوند به وسيلهء تو ، پشت مرا محكم نموده و تو را در امر رسالت من ، شريك ساخته تا خداى را بسيار تسبيح گوييم » .\r\nو آيا غير از اين معنى ، معناى صحيح ديگرى براى اين روايت متصوّر است ؟ !\r\nاسحاق مىگويد : در اين وقت ، مجلس به طول انجاميده ، و آفتاب بالا آمده بود .\r\nپس يحيى بن اكثم قاضى ، به مأمون گفت : اى خليفه ! تو حق را براى كسى كه خدا درباره‌اش ارادهء خير داشته به گونه‌اى غير قابل انكار روشن و آشكار نمودى .\r\nآنگاه مأمون به ما رو كرده گفت : حالا چه مىگوييد ؟ گفتيم : جملگى بر قول و عقيدهء خليفه هستيم . مأمون گفت : اگر چنين نبود كه رسول خدا - صلّى اللّه عليه و آله - فرموده : مردم را در گفتارشان تصديق كنيد اين اظهارات شما را نمىپذيرفتم و سپس گفت : خدايا ! من آنچه كه شرط نصيحت بود انجام دادم ، بار الها ! من آنچه كه در اين باره وظيفه داشتم اداء نمودم « 2 » . . .\r\nمؤلف : بعلاوه ، بر آنچه كه در مناظرهء مأمون آمده ، از اين كه لفظ « صاحب » گوياى فضيلتى نيست مىگوييم همان گونه كه لفظ « صاحب » گاهى به معناى\r\n\r\n\r\n","description":"","footnote":"\r\n( 1 ) - سورهء طه ، آيهء 29 - 33 .\r\n( 2 ) - عقد الفريد ، ج 3 ، ص 35 . ( دورهء سه جلدى ، چاپ مصر ) .\r\n","page_name":" 378 ","page_number":378},
  {"content":"\r\n\r\nدوست و موافق مىآيد گاهى هم برعكس ، چنانچه رسول خدا - صلّى اللّه عليه و آله - به عايشه و حفصه فرمودند : « انكنّ لصاحبات يوسف ؛ شما ياران يوسفيد » . و نيز در قرآن كريم از قول يوسف آمده كه به دو يار كافر زندانيش گفت : «  يا صاحِبَيِ السِّجْنِ . . . *  ؛ « 1 » اى دو يار زندانى من » .\r\n( 1 ) و از جمله قرائنى كه دلالت دارد بر اين كه مصاحبت ابو بكر با رسول خدا - صلّى اللّه عليه و آله - از نوع دوم بوده ، اين كه آن حضرت از او نپذيرفته كه بر مركبش سوار شود ، و همچنين به عنوان بخشش نيز آن را قبول نكرده بلكه آن را خريده است « 2 » .\r\nو عجيب‌تر اين كه آنان پس از نقل اين خبر ، روايتى از رسول خدا - صلّى اللّه عليه و آله - نقل كرده‌اند كه فرموده : « منت‌دارترين مردم بر من در مصاحبتش و مالش ، ابو بكر است و من اگر بخواهم براى خودم خليلى ( دوستى ) برگزينم ابو بكر را برمىگزينم ، هيچ درى در مسجد گشوده نشود جز آن درى كه متعلق به ابو بكر است » « 3 » . زيرا در جائى كه رسول خدا نپذيرفته كه تنها براى پيمودن چند فرسخ از مركب سوارى او استفاده نمايد ، چگونه مىفرمايد : « منت‌دارترين مردم بر من . . . ؟ ! »\r\nگذشته از اين كه اين تعبير با آيهء قرآن : «  قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ  ؛ « 4 » بگو شما به اسلام خود بر من منّت منهيد ، بلكه خدا بر شما منّت دارد . . . » ، سازگار نيست .\r\nو چگونه ممكن است كه رسول خدا چنين مطلبى را فرموده باشد با اين كه آن حضرت ، اولى است به مردم از خودشان كه در روز غدير به مردم فرمود : « الست اولى بكم من انفسكم ؛ آيا من نسبت به شما از خودتان اولى نيستم ؟ » . و همه يك صدا گفتند : بله .\r\n\r\n\r\n","description":"","footnote":"\r\n( 1 ) - سورهء يوسف ، آيهء 40 .\r\n( 2 ) - تاريخ طبرى ، ج 2 ، ص 102 .\r\n( 3 ) - طبرى ، ج 2 ، ص 435 . - . صحيح بخارى ، ج 5 ، ص 10 .\r\n( 4 ) - سورهء حجرات ، آيهء 17 .\r\n","page_name":" 379 ","page_number":379},
  {"content":"\r\n\r\n( 1 ) و چگونه ممكن است كه پيغمبر فرموده باشد : « اگر بخواهى خليلى ( دوستى ) براى خودم برگزينم . . . » با بيان « لو » امتناعيه و به صورت تعليق ، مگر مقام پيغمبر از خدا بالاترست ، چرا كه خداى تعالى ابراهيم - عليه السلام - را خليل خود قرار داده :\r\n«  وَ اتَّخَذَ اللَّهُ إِبْراهِيمَ خَلِيلًا  » « 1 » .\r\nولى در حقيقت خواسته‌اند با جعل اين خبر فضيلتى از فضائل امير المؤمنين - عليه السلام - را بپوشانند ، و آن موضوع عقد اخوّت بستن رسول خدا است با آن حضرت ؛ زيرا پيغمبر - صلّى اللّه عليه و آله - بين هر دو نفر از اصحاب خود كه با هم تناسب روحى و اخلاقى داشته‌اند عقد اخوّت بسته است ؛ از جمله بين ابو بكر و عمر ، طلحه و زبير ، سلمان و ابو ذر ، و خود آن بزرگوار نيز با امير المؤمنين ، همچنان كه موضوع بستن درهايى كه در داخل مسجد باز مىشده به جز درى كه متعلّق به امير المؤمنين - عليه السلام - بوده بنا به دستور رسول خدا ، در اين خبر كلمهء امير المؤمنين - عليه السلام - به ابو بكر مبدل شده است . و ابن ابى الحديد به مجعول بودن اين مطلب تصريح نموده و گفته كه « بكريّه » اين خبر را در مقابل خبرى كه دربارهء امير المؤمنين - عليه السلام - وارد شده جعل كرده‌اند « 2 » .\r\nو شاهد بر مجعول بودن آن اين كه جريان « سدّ ابواب » در سالهاى نخستين هجرت انجام گرفته ، در حالى كه طبرى اين خبر را در موقع وفات رسول خدا به حضرتش - صلّى اللّه عليه و آله - نسبت داده است .\r\nبعلاوه ، در صورتى كه ابو بكر جانشين رسول خدا - صلّى اللّه عليه و آله - و سلطان مسلمين باشد - بنا بر اعتقاد آنان - پس رسول خدا به چه كسى وصيت نموده كه « خوخهء » ( در ) ابو بكر باقى بماند .\r\nو نيز تأييد مىكند گفتار مأمون را مبنى بر اين كه نسبت على - عليه السلام - با رسول خدا همچون هارون بوده نسبت به موسى در جهات عديده‌اى به جز اخوّت\r\n\r\n\r\n","description":"","footnote":"\r\n( 1 ) - سورهء نساء ، آيهء 125 .\r\n( 2 ) - شرح نهج البلاغه ، ج 3 ، ص 17 .\r\n","page_name":" 380 ","page_number":380},
  {"content":"\r\n\r\nنسبى و نبوّت ظاهرى ، روايتى كه قطان از عامه نقل كرده كه جبرئيل به هنگام ولادت هر كدام - از امام حسن و امام حسين ( ع ) - بر رسول خدا نازل شده و به آن حضرت عرضه داشت : همانا كه منزلت على نسبت به تو منزلت هارون است نسبت به موسى ، پس اين دو مولود را به نامهاى پسران هارون ، شبر و شبير ، نامگذارى كن ، و نيز در اين جهت كه مردم پس از رسول خدا دچار فتنه و فريب شدند همانند بنى اسرائيل پس از غيبت موسى - عليه السلام - و اين كه مردم امير المؤمنين را تنها گذاشتند همان گونه كه بنى اسرائيل هارون را .\r\nو همچنين امير المؤمنين - عليه السلام - به نزد رسول خدا - صلّى اللّه عليه و آله - شكايت برد بدانسان كه هارون به نزد موسى و در اين جهت كه به او سوء قصد نمودند همچنان كه بنى اسرائيل دربارهء هارون .\r\n( 1 ) چنانچه ابن قتيبه در « خلفا » « 1 » مىنويسد : « . . . و آنگاه عمر برخاست و با گروهى به طرف خانهء فاطمه روانه گرديد تا اين كه به خانه رسيده در را كوبيدند ، و چون فاطمه - عليها السلام - از داخل خانه صداى آنان را شنيد و دانست به چه منظور بر در خانه اجتماع نموده‌اند با صداى بلند فرياد برآورد : « يا ابه ما ذا لقينا من ابن الخطاب و ابن ابى قحافه ؛ اى پدر ! چه ظلم و آزارها كه از پسر خطاب و پسر ابن قحافه ديده‌ايم » .\r\nو چون جمعيت حاضر بر در خانه ، صداى آن مظلومه را شنيدند همگى با چشم گريان برگشته نزديك بود از شدّت ناراحتى و اندوه قلبهايشان آب ، و جگرهايشان پاره شود ، به جز عمر و چند نفر ديگر كه ماندند تا اين كه على - عليه السلام - را از خانه بيرون آورده او را براى بيعت گرفتن به نزد ابو بكر بردند و به آن حضرت گفتند :\r\nبا ابو بكر بيعت كن !\r\nامير المؤمنين فرمود : اگر بيعت نكنم چه خواهد شد ؟\r\nگفتند : سوگند به خداى يگانه تو را مىكشيم .\r\n\r\n\r\n","description":"","footnote":"\r\n( 1 ) - خلفا ، ص 12 .\r\n","page_name":" 381 ","page_number":381},
  {"content":"\r\n\r\nامير المؤمنين - عليه السلام - : آيا بندهء خدا و برادر رسولش را مىكشيد ؟ ! . . . و آنگاه على - عليه السلام - خود را به قبر پيامبر رساند و با ناله و فرياد مىگفت : « يا بن امّ انّ القوم استضعفونى و كادوا يقتلوننى ؛ « 1 » ( اى جان برادر ) اى فرزند مادرم ! قوم ، مرا خوار و زبون داشتند تا آنجا كه نزديك بود مرا به قتل رسانند » .\r\n( 1 ) و امّا راجع به اين گفتار مأمون كه به اسحاق گفته : « و لكن مقايسه كن فضائل على را با فضائل ابو بكر و عمر و عثمان » از عارفى دربارهء فضائل امير المؤمنين عليه السلام - پرسيدند ؛ گفت : چه گويم دربارهء كسى كه دشمنانش از روى كينه و حسادت ، و دوستانش بخاطر ترس بر جان خود ، فضائل و مناقبش را پوشيده نگه داشتند و از اين ميان فضائلش شرق و غرب عالم را فرا گرفت : «  يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  » « 2 » .\r\n« كافران مىخواهند تا نور خدا را به گفتار باطل و طعن و مسخره خاموش كنند و البته خدا نور خود را هر چند كافران خوش ندارند تمام خواهد داشت » . آرى ماه بايد بدرخشد ، و مشك بوىافشانى كند .\r\nو امّا اين كه مأمون گفته : « مقايسه كن فضائل على را با فضائل ثلثه و بقيّه عشره مبشّره » تعبير نادرستى است ؛ زيرا با مجعول بودن رواياتى كه در فضائل آنان آمده - چنانچه از خبر بعد معلوم خواهد شد - ديگر صحيح نيست گفته شود « فضائلهم ؛ فضائل آنان » به صورت اضافه ، بلكه مىبايست به مجرد نسبتى اكتفا نمود و گفت :\r\n« فضائل لهم ؛ فضائلى منسوب به آنان » . و دربارهء چگونگى پيدايش روايات در فضائل آنان .\r\nابو الحسن مدائنى در كتاب « احداث » و ابن عرفه كه به « نفطويه » معروف است در تاريخش - كه بنا به گفتهء ابن ابى الحديد آن دو از مورخين بزرگ عامه هستند - نقل كرده‌اند كه : معاويه به تمام عمّال و فرمانداران خود نامه نوشت كه\r\n\r\n\r\n","description":"","footnote":"\r\n( 1 ) - سورهء اعراف ، آيهء 149 .\r\n( 2 ) - سورهء صف ، آيهء 8 .\r\n","page_name":" 382 ","page_number":382},
  {"content":"\r\n\r\nكليهء شيعيان و هواداران عثمان را و كسانى را كه دربارهء فضائل او جعل حديث و تبليغ مىكنند شناسايى نموده آنان را گرامى و مقرّب داشته ليست كاملى از راويان حديث و اسامى پدران و بستگانشان و نيز متن رواياتى را كه نقل نموده‌اند تهيه كرده برايم بفرستيد . دستور العمل اجرا شد ، و معاويه براى تمام آن راويان انواع صله‌ها و بخششها و قطايع منظور مىداشت تا اين كه اين سبب شد كه تمام شهرها و نواحى پر از ذكر فضائل عثمان گرديد . و پس از مدتى باز معاويه به عمالش نوشت كه روايات در فضائل عثمان به حدّ كافى پخش گرديده حالا مردم را به جعل و نقل روايات در فضائل صحابه و خلفاى اول و دوم دعوت و تشويق نماييد و هيچ روايتى در فضائل « ابو تراب » نباشد مگر اين كه نظير آن را براى صحابه جعل كنند ، و اگر اين كار به خوبى انجام پذيرد دل مرا شاد و ديدگانم را روشن و حجت ابو تراب و شيعيانش را خنثى خواهد نمود . و با اين ترتيب روايات و اخبار زيادى جعل و در تمام نقاط منتشر گرديد تا جائى كه آن روايات بر بالاى منابر و در مدارس كودكان و نوجوانان و در منازل مورد تعليم و تعلم و نقل و گفتگو قرار گرفت » « 1 » .\r\n( 1 ) و با توجه به اين حقيقت تاريخى ديگر چه ارزش و قيمتى براى آن گونه روايات خواهد بود و اگر به ديدهء انصاف بنگرند تنها از فضائل ابو بكر - كه افضل و اسبق آنان به اسلام بوده - آن مقدار واقعيت دارد كه عمر در روز سقيفه در مقام تعريف و تمجيد از او بيان نموده و روشن است كه او در مقام استقصاء و بيان تمام فضائل او بوده چه آن كه در صدد جانشين نمودن او از براى رسول خدا - صلّى اللّه عليه و آله - بوده است . و آنها منحصر در دو منقبت است ؛ يكى نماز خواندن اوست به جاى رسول خدا ، و به دستور آن حضرت - صلّى اللّه عليه و آله - و ديگرى مصاحبت او با رسول خدا در ميان غار . امّا اول ، به وسيلهء دخترش عايشه انجام گرفته كه به دروغ از قول رسول خدا به وى گفته بود به مسجد رفته ، و جاى آن حضرت - صلّى اللّه عليه و آله - نماز بخواند . و شاهد بر مدّعى اين كه هنگامى كه رسول خدا از اين موضوع\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 15 ، 16 .\r\n","page_name":" 383 ","page_number":383},
  {"content":"\r\n\r\nبا خبر شد با اين كه به شدّت بيمار و ناتوان بود برخاست و با تكيه نمودن بر دو نفر خود را به مسجد رسانيده وى را به عقب كشانيد و خود با حالت نشسته براى مردم نماز خواند .\r\nو اما مصاحبتش در غار هم به پيشنهاد و يا دعوت پيغمبر نبوده - بنا بر آنچه كه احمد بن حنبل نقل كرده - « 1 » بلكه به اراده و تصميم خود او بوده بدين ترتيب كه رسول خدا به تنهايى از خانه خارج شده و هنگامى كه ابو بكر اين را شنيده به دنبال آن حضرت به راه افتاده ، بدون آن كه آن وجود مبارك را مطلع سازد و همين هم سبب شده كه پاى مبارك رسول خدا مجروح گردد ؛ زيرا موقعى كه پيغمبر - صلّى اللّه عليه و آله - متوجه شده كسى به دنبال او مىآيد به تصوّر اين كه دشمن است و دارد او را تعقيب مىكند ، تعجيل نموده پاى مباركش زخم برداشته بود . و در ميان غار هم پيوسته فزع و بىتابى نموده تا جايى كه رسول خدا او را نهى نموده و با اين همه آرام نگرفته بود .\r\nو شيخ صدوق ( ره ) نيز در كتاب « عيون » « 2 » خبر محاجّهء مأمون را با علماى عامّه - با تفاوتهايى - نقل كرده ، و آورده كه آن چهل نفر كه به منظور بحث و مناظره نزد مأمون رفته بودند بعضى از آنان محدّث و بعضى ديگر متكلّم بوده‌اند و مأمون با هر دو دسته گفتگو نموده و آنان را محكوم ساخته است .\r\nو قبلا يادآور شدم كه در بين نوادگان عباس گروهى متشيّع و گروهى هم شيعهء واقعى وجود داشته است ؛ از آن جمله معتضد فرزند موفق بن متوكل . سيوطى در تاريخ « خلفا » آورده : « در سال دويست و هشتاد و چهار هجرى معتضد تصميم گرفت معاويه را بر منابر نفرين كند ، وزير او عبيد اللّه وى را از شورش عامّه بر حذر داشت معتضد اعتنايى به او نكرد ، و مجموعه‌اى مشتمل بر فضائل على - عليه السلام - و مطاعن معاويه گردآورى نمود . قاضى يوسف نيز به معتضد هشدار داد ولى به او\r\n\r\n\r\n","description":"","footnote":"\r\n( 1 ) - مسند احمد بن حنبل .\r\n( 2 ) - عيون ، الباب الرابع و الاربعون .\r\n","page_name":" 384 ","page_number":384},
  {"content":"\r\n\r\nهم توجهى ننمود و در پاسخ وى گفت : اگر كسى به مخالفت برخيزد او را سركوب خواهم نمود . قاضى يوسف به او گفت : پس با علويين چه مىكنى كه اينك از اطراف بر عليه تو شوريده‌اند و آنگاه كه مردم چيزى از فضائل اهل بيت بشنوند به آنان روى آورده حكومت تو متزلزل خواهد شد ؟ پس اين نكته در نظر معتضد مهم آمده به همين جهت از آن كار صرفنظر نمود » « 1 » .\r\n( 1 ) مؤلف : چگونه مىشود كه عامّه و پيروان سنّت شيخين درگذشته در طول هشتاد سال سبّ امير المؤمنين - عليه السلام - را - كه از حيث علم و عمل همچون رسول خدا - صلّى اللّه عليه و آله - بوده و پيغمبر به او فرموده : « حربك حربى و سبّك سبّى » - بر روى منابر مىشنيده و هيچ گونه عكس العملى از خود نشان نمىداده‌اند ، امّا اگر بشنوند كه معاويه كه از ابو جهل هم بدتر بوده سبّ مىشود شورش به پا مىكنند ؟ ! با اين كه معتضد و پيش از او مأمون - معتضد تنها مجموعه‌اى را كه مأمون گردآورى كرده بود از خزانه خارج ساخت - تنها كارى كه انجام داده بودند اين كه ، رواياتى را كه مشتمل بر لعن رسول خدا - صلّى اللّه عليه و آله - بر معاويه بود به نقل از طريق عامّه ، جمع‌آورى نموده بودند .\r\nمسعودى در « مروج الذهب » در شرح حال معتضد آورده : « هنگامى كه معتضد در زندان پدرش بود خواب ديد پيرمردى در كنار دجله نشسته دستش را به جانب دجله دراز نموده آب دجله در دستش قرار مىگرفت بطورى كه دجله خشك مىشد و سپس آن را رها نموده دجله به حال اول برمىگشت . معتضد مىگويد از نام او پرسيدم ، گفتند : اين على بن أبي طالب - عليه السلام - است ، پس من برخاسته به نزد او رفته بر او سلام كردم ، در اين موقع به من فرمود : اى احمد ! خلافت به تو خواهد رسيد زنهار متعرّض فرزندانم نشوى و آنان را آزار ندهى . گفتم : سمعا و طاعة يا امير المؤمنين ! .\r\nمسعودى آورده : به همين سبب معتضد - پس از به خلافت رسيدنش - در حق آل\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 443 .\r\n","page_name":" 385 ","page_number":385},
  {"content":"\r\n\r\nأبي طالب نيكى نموده آنان را مقرب خود گرداند ، و هنگامى كه محمد بن زيد از طبرستان مالى به بغداد فرستاد تا بطور پنهانى بر آل ابى طالب پخش شود ، معتضد فرستاده را طلبيد و به او گفت : چرا پنهانى ؟ آن را آشكار كن « 1 » .\r\n\r\n65 - عمر و مسألهء عول\r\n( 1 ) شيخ كلينى ( ره ) در « كافى » به اسنادش از زهرى از عبيد اللّه بن عبد اللّه بن عتبه نقل كرده كه مىگويد : با ابن عباس مذاكره و گفتگو مىكردم ، سخن از سهام ورثه به ميان آمد ، ابن عباس گفت : « سبحان اللّه العظيم ! » آيا ممكن است خدايى كه از شمارهء توده‌هاى شن بيابانها آگاهى دارد در ميان مالى دو نصف و يك ثلث قرار دهد ؛ زيرا آن دو نصف تمام مال را فرا مىگيرد . پس جاى 3 / 1 كجا خواهد بود ؟ !\r\nزفر بن اوس به ابن عباس گفت : نخستين كسى كه در سهام ورثه « عول » « 2 » به وجود آورده چه كسى بوده ؟\r\nابن عباس : عمر بن الخطاب ، هنگامى كه سهام ورثه بر او پيچيده مىشد مىگفت : به خدا سوگند نمىدانم كداميك از شما را خدا مقدم نموده ( تا چيزى از او كم نشود ) و كدام را مؤخّر ( تا از او كم شود ) . و چاره‌اى جز اين ندارم كه از تمام ورثه به نسبت سهامشان كم كنم . آنگاه ابن عباس گفته : قسم به خدا اگر عمر آن را كه خدا مقدّم داشته مقدم مىنمود و آن را كه مؤخّر داشته مؤخّر مىكرد هرگز « عول » پيش نمىآمد .\r\nزفر پرسيد كدام را خدا مقدم داشته و كدام را مؤخّر ؟\r\nابن عباس : هر فريضه‌اى كه داراى دو نصيب است ، اعلى و ادنى مقدم است ، و هر فريضه‌اى كه تنها يك مقدّر دارد مؤخّر است .\r\nزفر : چرا زمانى كه عمر زنده بود حكم مسأله را به او نگفتى ؟\r\n\r\n\r\n","description":"","footnote":"\r\n( 1 ) - مروج الذهب ، ج 4 ، ص 181 .\r\n( 2 ) - زياد شدن سهام ورثه از واحد صحيح .\r\n","page_name":" 386 ","page_number":386},
  {"content":"\r\n\r\nابن عباس : از او مىترسيدم .\r\nو آنگاه زهرى مىگويد : اگر چنين نبود كه بر ابن عباس پيشوايى پرهيزكار و نافذ الحكم تقدم جسته بود ، هيچ دو نفرى در علم و دانش ابن عباس اختلاف نمىنمودند « 1 » .\r\nمؤلف : ابن ابى الحديد مىگويد : عمر مردى سخت ، پرمهابت ، سيّاس ، و بىمحابا بوده و بزرگان صحابه از او تقيه مىنموده‌اند . و پس از مرگ او زمانى كه ابن عباس حكم مسأله « عول » را اظهار نمود و پيش از آن اظهار نكرده بود به او گفتند : چرا در زمان حيات عمر آن را ابراز نداشتى ؟ گفت : از او مىترسيدم زيرا وى مردى مهيب بود « 2 » .\r\nشگفتا ! آنگاه كه گفته شود زنى در مقام محاجّه با او وى را محكوم نموده بطورى كه ناچار به اقرار شده است مىگويند بسيار متواضع بوده . و هرگاه گفته شود كه در باب ارث حكم خدا را ندانسته و دانشمندان از تفهيم او مىترسيده‌اند مىگويند سخت و بسيار با مهابت بوده است .\r\n\r\n66 - دو متعه\r\n( 1 ) ابن ابى الحديد آورده : عمر مىگفت : در زمان رسول خدا - صلّى اللّه عليه و آله - دو متعه وجود داشت ، و من هر دو را تحريم مىكنم و انجام دهندهء آنها را مجازات ، ( آن دو عبارتند از : متعهء زنان و متعهء حج ) « 3 » .\r\nمؤلف : با اين كه رسول خدا - صلّى اللّه عليه و آله - اشرف پيامبران الهى بوده نمىتوانسته از پيش خودش حلالى را حرام و يا حرامى را حلال نمايد . و خداى تعالى فرموده : «    وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ    » « 4 » .\r\n\r\n\r\n","description":"","footnote":"\r\n( 1 ) - فروع كافى ، ج 7 ، ص 79 ، حديث 3 .\r\n( 2 ) - شرح نهج البلاغه ، ج 1 ، ص 58 .\r\n( 3 ) - شرح نهج البلاغه ، ج 1 ، ص 61 .\r\n( 4 ) - سورهء الحاقة ، آيهء 44 .\r\n","page_name":" 387 ","page_number":387},
  {"content":"\r\n\r\n« و اگر محمد به دروغ به ما سخنانى مىبست ، محقّقا او را ( به قهر و انتقام ) مىگرفتيم و رگ گردنش را قطع مىكرديم » .\r\nولى عمر اين گونه احكام خدا را با رأى و نظر خود تغيير داده ، كسانى هم از او پذيرفته و برايش عذر مىآورند . چنانچه ابن ابى الحديد پس از نقل خبر ياد شده مىگويد : گرچه ظاهر اين سخن زننده و منكر است ولى ما براى آن تأويل و توجيه داريم .\r\nعجبا ! پسر عمر اين حكم پدر را بر او انكار مىكند و ليكن ابن ابى الحديد آن را پذيرفته برايش توجيه مىكند . در « صحيح ترمذى » « 1 » از زهرى از سالم بن عبد اللّه بن عمر نقل كرده كه مىگويد : مردى شامى از پدرم - عبد اللّه بن عمر - از حج تمتّع پرسش نمود ؛ عبد اللّه به او پاسخ داد حلال است .\r\nشامى گفت : ولى پدرت - عمر - از آن منع كرده است .\r\nعبد اللّه : آيا اگر پدرم آن را تحريم كرده ، امّا رسول خدا - صلّى اللّه عليه و آله - آن را انجام داده بر طبق كداميك از آنها بايد عمل نمود ؟\r\nجاى شگفت نيست ، در جايى كه آنان براى جلوگيرى نمودن او از وصيت رسول خدا و نسبت هجر به آن بزرگوار توجيه نموده‌اند ، و همچنين براى تخلف او از لشكر اسامه ، با تأكيدات فراوانى كه رسول خدا دربارهء آن نموده و متخلّفين از آن را لعن كرده بود ، و خدا هم دربارهء پيامبرش فرموده : «   وَ ما يَنْطِقُ عَنِ الْهَوى ، إِنْ هُوَ إِلَّا وَحْيٌ يُوحى   » .\r\nشهرستانى در كتاب « ملل و نحل » آورده : اول تنازعى كه در بيمارى وفات رسول خدا - صلّى اللّه عليه و آله - رخ داد ماجرائى است كه محمد بن اسماعيل بخارى به اسنادش از عبد اللّه بن عباس نقل كرده كه مىگويد : هنگامى كه بيمارى وفات رسول خدا شديد شد ، فرمود : « ايتونى بدواة و قرطاس اكتب لكم كتابا لا تضلّون بعدى » .\r\n\r\n\r\n","description":"","footnote":"\r\n( 1 ) - كتاب الحجّ ، باب 12 . ( ما جاء في التمتع ) .\r\n","page_name":" 388 ","page_number":388},
  {"content":"\r\n\r\n« برايم دوات و كاغذ بياوريد تا برايتان مكتوبى بنويسم كه پس از من گمراه نگرديد » . در اين موقع عمر گفت : مرض بر پيغمبر غالب گشته ، كتاب خدا براى ما كافى است ، و با اين سخن عمر گفتگو و مشاجرهء حاضران بالا گرفت ، پس رسول خدا - صلّى اللّه عليه و آله - به آنان فرمود : برخيزيد كه نشايد نزد من مشاجره و نزاع كنيد . سپس ابن عباس گفت « الرّزيّة كلّ الرزية ما حال بيننا و بين كتاب اللّه » .\r\n« تمام مصيبت هنگامى روى داد كه عمر بين ما و نوشتار رسول خدا - صلّى اللّه عليه و آله - حائل گرديد » « 1 » .\r\nابن ابى الحديد پس از نقل اين خبر مىگويد : « معاذ اللّه ! » كه ظاهر اين گفتار عمر مقصود او باشد ، و ليكن او ( عمر ) به علت صراحت لهجه و خشونت ذاتى كه داشته اين گونه تعبير كرده است . و بهتر اين بود كه بگويد : « رسول خدا مغلوب مرض گشته است » ، و حاشا كه غير از اين مراد او باشد « 2 » .\r\nمؤلف : در اينجا بايد گفت : اگر خشونت ذاتى مىتواند عذر باشد پس ابو جهل هم در آن همه اهانتهايش نسبت به رسول خدا - صلّى اللّه عليه و آله - معذور بوده ، ملامتى بر او نيست ، و همچنين كفار كه دربارهء آن حضرت مىگفتند « انّه لمجنون » .\r\nو نيز شهرستانى آورده : دوّمين خلافى كه در بيمارى وفات رسول خدا به وقوع پيوست اين بود كه آن حضرت به مردم فرمود : تا با لشكر اسامه خارج شوند و متخلّفين از آن را لعن و نفرين نمود ، پس بعضى گفتند : بر ما واجب است اطاعت و امتثال فرمان رسول خدا ، و گروهى هم گفتند حال پيغمبر وخيم است و ما را طاقت دورى از آن بزرگوار نيست ، درنگ مىكنيم تا ببينيم حال پيغمبر چگونه خواهد شد « 3 » .\r\nمؤلف : در اينجا با اين كه اكثر بزرگان عامه اعتراف نموده‌اند كه جلوگيرى عمر از\r\n\r\n\r\n","description":"","footnote":"\r\n( 1 ) - ملل و نحل ، ج 1 ، ص 30 .\r\n( 2 ) - شرح نهج البلاغه ، ج 1 ، ص 61 .\r\n( 3 ) - ملل و نحل ، ج 1 ، ص 30 .\r\n","page_name":" 389 ","page_number":389},
  {"content":"\r\n\r\nوصيت رسول خدا - صلّى اللّه عليه و آله - و نيز تخلف آنان از جيش اسامه از مصائب جبران‌ناپذير اسلام بوده ، ولى بعضى از آنان هم در مقام اعتذار برآمده گفته‌اند :\r\nغرض آنان از عدم خروج با لشكر اسامه اقامهء مراسم دينى و تقويت اسلام بوده است . با اين كه معنا و مفهوم اين سخن اين است كه آنان نسبت به اقامهء مراسم دينى از رسول خدا آگاه‌تر بوده‌اند ! و خداوند در انتخاب رسولش به اصابت نرسيده است . و اتفاقا از اين موضوع نيز پرده برداشته و در روايتى از پيغمبر - صلّى اللّه عليه و آله - نقل كرده‌اند كه آن حضرت فرموده : « اگر او پيغمبر نمىشد عمر پيغمبر مىشد و هرگاه جبرئيل نزد آن حضرت دير مىآمد مىترسيد بر عمر نازل شده باشد ، و اين كه فرشته بر زبان عمر سخن مىگفته است ! » « 1 » و با اين ترتيب پس اعتراض كسانى كه در مورد نسبت پريشان‌گويى او به رسول خدا ، بر او انتقاد نموده‌اند وارد نخواهد بود ؛ زيرا اين عمر نبوده كه آن حرفها را زده بلكه گويندهء حقيقى فرشته بوده است .\r\n\r\n67 - حقش را به او بازگردان\r\n( 1 ) ابن ابى الحديد از « موفقيات » زبير بن به كار از عبد اللّه بن عباس نقل كرده كه مىگويد : من به همراه عمر در كوچه‌اى از كوچه‌هاى مدينه قدم مىزديم ، در اين موقع عمر به من رو كرده گفت : اى ابن عباس ! مىدانم كه يار تو - امير المؤمنين - مظلوم واقع شده است . ابن عباس مىگويد : با خود گفتم به خدا سوگند نبايد بر من پيشى گيرد پس به او گفتم : حال كه چنين است حقش را به او بازگردان .\r\nابن عباس مىگويد : در اين وقت عمر دستش را از دستم ربود و به تنهايى پيش رفت و سپس ايستاد تا اين كه من به او ملحق شدم ، پس به من گفت : اى ابن عباس ! به اعتقاد من تنها علتش اين بود كه قومش او را كوچك شمرده‌اند .\r\nابن عباس مىگويد : با خود گفتم اين سخنش از اول بدتر بود به او گفتم ولى\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 142 . ذيل خطبهء : « للّه بلاد فلان » .\r\n","page_name":" 390 ","page_number":390},
  {"content":"\r\n\r\nبه خدا سوگند ، نه خدا و نه رسولش ، او را كوچك نشمرده‌اند ، آن هنگام كه او را مأمور نمودند تا سورهء « برائت » را از دست يار تو ( ابو بكر ) بگيرد . در اين موقع عمر از من رو برگردانده و با شتاب رفت و من نيز بازگشتم « 1 » .\r\nمؤلف : ابن نديم در « فهرست » از هشام بن حكم نقل كرده كه مىگويد : در شگفتم از كسانى كه آن را كه خدا بر خلافتش تصريح نمود عزل كرده‌اند ، و آن را كه خدا عزل نموده نصب كرده‌اند !\r\n\r\n68 - اظهار نظر عمر دربارهء خلافت امير المؤمنين ( ع )\r\n( 1 ) و نيز از كتاب « تاريخ بغداد » مسندا از ابن عباس نقل كرده كه مىگويد :\r\nروزى در ابتداى خلافت عمر بر او وارد شده ديدم صاعى از خرما در ميان زنبيلى جلويش قرار داشت ، وى مرا به خوردن خرما دعوت نموده ، من يك دانه خوردم و بقيه‌اش را خود او تمام كرد و آنگاه كوزهء آب را برداشت و آب آشاميد و سپس بر متكايى تكيه زده و پيوسته حمد خدا مىكرد . در اين حال به من رو كرده گفت :\r\nاى عبد اللّه ! از كجا آمده‌اى ؟\r\nابن عباس : از مسجد .\r\nعمر : پسر عمويت را در چه حالى ترك كردى ؟\r\nابن عباس مىگويد : تصور كردم مقصودش عبد اللّه بن جعفر است . گفتم : او را ترك كردم در حالى كه با همسالان خود مشغول لعب و بازى بود .\r\nعمر : مقصودم عبد اللّه نيست بلكه بزرگ شما اهل بيت - امير المؤمنين ( ع ) - مىباشد .\r\nابن عباس : او را ترك كردم در حالى كه به آبيارى نخلستان فلانى مشغول بود و پيوسته قرآن مىخواند .\r\nعمر : از تو سؤالى دارم ، بر تو باد قربانى شترانى اگر بخواهى پاسخش را بر من\r\n\r\n\r\n","description":"","footnote":"\r\n( 1 ) - شرح نهج البلاغه ، ج 3 ، ص 105 .\r\n","page_name":" 391 ","page_number":391},
  {"content":"\r\n\r\nكتمان كنى ، آيا او - امير المؤمنين - هنوز دل به خلافت دارد ؟ !\r\nابن عباس : بله .\r\nعمر : آيا معتقد است كه رسول خدا - صلّى اللّه عليه و آله - بر آن تصريح نموده است ؟\r\nابن عباس : آرى ، و من از پدرم پرسيدم كه آيا او در اين ادّعايش راست مىگويد ؟ پدرم گفت : بله .\r\nعمر : من هم آن را فى الجمله قبول دارم . و رسول خدا - صلّى اللّه عليه و آله - در اين باره مطلبى فرموده ناتمام ، كه نه حجتى را اثبات و نه عذرى را قطع مىكند ، ولى همواره منتظر فرصتى بود تا بطور صريح و كامل از او نام ببرد ، تا اين كه در بيمارى وفاتش خواست از او ( على ) به عنوان جانشين پس از خود ، بصراحت اسم ببرد ، ولى من نگذاشتم بخاطر شفقت بر اسلام ، و ترس از وقوع فتنه ؛ زيرا سوگند به خدا ، هرگز قريش به خلافت او تن درنمىداد ، و اگر او خليفه مىشد عرب از گوشه و كنار با او پيمان‌شكنى مىكرد ، پس رسول خدا - صلّى اللّه عليه و آله - فهميد كه من مقصود او را دريافته‌ام ، به همين جهت از اظهار آن خوددارى نمود ، و آنچه كه از قلم تقدير الهى گذشته واقع خواهد شد « 1 » .\r\nمؤلف : از اين گفتار عمر « آيا او - امير المؤمنين ( ع ) - هنوز دل به خلافت دارد ؟ » بر مىآيد كه آنان به گونه‌اى با آن حضرت - عليه السلام - در اين رابطه برخورد نموده بودند كه بطور كلى او را از ادّعاى حقّش منصرف سازند آن گونه كه زورمندان با رقباى خود مىكنند .\r\nو مؤيّد اين معنا ، مطلبى است كه در نامهء معاويه به محمد بن ابى بكر آمده :\r\n« آنگاه آنان او ( امير المؤمنين ) را به بيعت با خود دعوت نموده ولى آن حضرت نپذيرفت پس او را تحت انواع فشارها قرار داده ، و قصد جانش را نمودند . . . » « 2 » .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 97 . ذيل خطبهء : « للّه بلاد فلان » .\r\n( 2 ) - مروج الذهب ، ج 3 ، ص 12 .\r\n","page_name":" 392 ","page_number":392},
  {"content":"\r\n\r\n( 1 ) و نيز مؤيد اين معنا جمله‌اى است كه ابن عباس گفته : « او ( امير المؤمنين ) را گذاشتم در حالى كه مشغول آبيارى نخلستان فلان بود » . كه از آن برمىآيد كه آن حضرت با كناره‌گيرى و تأمين ما يحتاج زندگى خود را از راه كسب و آبيارى نخلستانهاى مردم جان خود را از سوء قصد آنان حفظ نموده است . و آنجا كه عمر به ابن عباس مىگويد : « آيا او ( امير المؤمنين ) اعتقاد دارد كه رسول خدا - صلّى اللّه عليه و آله - بر خلافت او تصريح نموده » دلالت دارد بر اين كه امير المؤمنين - عليه السلام - مدّعى اين مطلب بوده ( و به اتفاق تمام امّت او معصوم از گناه بوده و پيامبر - صلّى اللّه عليه و آله - درباره‌اش فرموده : پيوسته حق با على و على با حق در گردش است ) چه رسد به گواهى عباس و بلكه تمام بنى هاشم و شيعيان آن حضرت - عليه السلام - بر آن ، اگر چه در اين خبر ابن عباس به علت تقيه و رعايت‌مدارايى تنها به نقل شهادت پدر خود اكتفا كرده است .\r\nو آنجا كه عمر گفته : « رسول خدا - صلّى اللّه عليه و آله - در اين باره مطلبى فرموده ناتمام » مقصودش لوث كردن قضيهء غدير خم است ؛ زيرا كه نه او و نه افراد ديگرشان از آن پاسخى نداشته ، چاره‌اى جز انكار و مطرح ننمودن آن ندارند ، از اينرو مىبينى در هيچ كدام از كتابهاى « صحاح » و « قاموس » و « نهايه » و « مصباح » و « معجم البلدان » به آن اشاره‌اى نشده است . تنها ابن اثير در « نهايه » « 1 » و همچنين حموى در « معجم البلدان » گفته‌اند : « خم محلى است بين مكه و مدينه » . و در معجم البلدان اين جمله را نيز اضافه كرده : « كه رسول خدا در آنجا خطبه‌اى خوانده است » با اين كه دأب حموى در « معجم البلدان » اين است كه كمترين اثر تاريخى از شعر و نثر و . . . دربارهء مواضع و اماكن نقل و ضبط مىكند .\r\nحالى كه قصائد و اشعار چه رسد به احاديث و اخبار دربارهء غدير خم بسيار زياد بوده ، بطورى كه عامه نيز در اين خصوص كتاب تأليف نموده‌اند ( مانند طبرى ) ، چه رسد به خاصّه .\r\nسبط بن جوزى اخبار غدير خم را از « مسند » احمد بن حنبل ، و از « فضائل » او ،\r\n\r\n\r\n","description":"","footnote":"\r\n( 1 ) - نهايه ، ج 2 ، ص 81 .\r\n","page_name":" 393 ","page_number":393},
  {"content":"\r\n\r\nو از « سنن » ترمذى ، و « تفسير » ثعلبى نقل كرده است « 1 » .\r\n( 1 ) و ابن اثير - با اين كه ناصبى است - در كتاب « اسد الغابه » در لابلاى كتابش در شرح حال جمعى از صحابه رسول خدا - صلّى اللّه عليه و آله - آورده كه ، آنان حديث غدير خم را روايت نموده‌اند ؛ از جمله در شرح حال جندع انصارى « 2 » ، حبه عرنى « 3 » ، حبيب بن بديل « 4 » ، زيد بن شراحيل « 5 » ، عامر بن ليلى بن ضمره « 6 » ، عامر بن ليلى غفارى « 7 » . و نيز در شرح حال امير المؤمنين آورده كه عبد الرحمن بن ابى ليلى و براء بن عازب آن را نقل كرده‌اند و همچنين مىنويسد : على - عليه السلام - در « رحبه » مردم را سوگند داد كه هر كس كه بيانات رسول خدا - صلّى اللّه عليه و آله - را در روز غدير خم شنيده برخيزد و گواهى دهد - و فرمود : تنها كسانى برخيزند كه بلا واسطه آن را از رسول خدا شنيده‌اند ، پس دهها نفر برخاستند و گفتند : گواهى مىدهيم كه رسول خدا - صلّى اللّه عليه و آله - فرمود : « آگاه باشيد ! كه خداوند ولىّ من و من ولىّ مؤمنينم ، هان ! هر كس كه من مولاى اويم على است مولاى او . . . » « 8 » و ليكن در حقيقت آنان اين روش - انكار - را از ابو حنيفه پيروى كرده‌اند كه او به شاگردان خود مىگفت : در برابر شيعه به حديث غدير خم اقرار نكنيد و گرنه بر شما فائق خواهند آمد ، پس هيثم بن حبيب به او گفت : چرا به حديث غدير خم اعتراف ننمايند آيا روايت آن به تو نرسيده است ؟\r\nابو حنيفه : بله نزد من هست و به آن هم روايت شده‌ام .\r\nهيثم : پس به چه علت اعتراف نكنند ، در حالى كه حبيب بن ابو ثابت از ابو الطفيل از زيد بن ارقم روايت نموده كه على - عليه السلام - در « رحبه » مردم را سوگند داد كه هر كس از رسول خدا - صلّى اللّه عليه و آله - اين جمله را شنيده « من\r\n\r\n\r\n","description":"","footnote":"\r\n( 1 ) - تذكرة الخواص ، ص 28 .\r\n( 2 ) و 3 و 4 - اسد الغابه ، ج 1 ، ص 308 ، 367 ، 368 .\r\n( 5 ) - اسد الغابه ، ج 2 ، ص 233 .\r\n( 6 ) و 7 - اسد الغابه ، ج 3 ، ص 92 ، 93 .\r\n( 8 ) - اسد الغابه ، ج 3 ، ص 307 .\r\n","page_name":" 394 ","page_number":394},
  {"content":"\r\n\r\nكنت مولاه فعلى مولاه » برخيزد و گواهى دهد ، پس عدّه‌اى برخاسته و بر آن گواهى دادند .\r\nابو حنيفه : درست است ولى در همان زمان نيز اين مطلب مورد گفتگو بوده و به همين جهت على - عليه السلام - مردم را سوگند داده تا بر آن اداى شهادت نمايند .\r\nهيثم : بنابراين ، آيا ما على را تكذيب كنيم و يا گفتارش را ردّ نمائيم ؟\r\nابو حنيفه : هيچ كدام ، و ليكن خودت مىدانى كه گروهى از مردم دربارهء على - عليه السلام - غلوّ ورزيدند .\r\nهيثم : عجبا ! آيا در صورتى كه پيامبر خدا - صلّى اللّه عليه و آله - به آن تصريح نموده و براى مردم خطبه خوانده ما به خاطر غلوّ افرادى و حرفهاى اين و آن بترسيم و حق را كتمان كنيم ؟ !\r\n( 1 ) و پيش از ابو حنيفه نيز انس بن مالك واقعهء غدير خم را انكار كرده ، چنانچه ابن قتيبه در « معارف » آورده : انس بن مالك به بيمارى برص مبتلا بوده و در علت آن گفته‌اند كه على - عليه السلام - از او ، از گفتار رسول خدا : « اللهمّ وال من والاه و عاد من عاداه » پرسش نمود ، وى گفت : من پير شده‌ام و اين را فراموش كرده‌ام ، پس على - عليه السلام - به او فرمود : اگر دروغ مىگويى خدا تو را به پيسى مبتلا كند كه هيچ عمامه‌اى آن را نپوشاند « 1 » .\r\nو گروه ديگرى نيز آن را انكار نموده و مورد لعن و نفرين آن حضرت قرار گرفته‌اند ، چنانچه در « اسد الغابه » آمده : على - عليه السلام - مردم را در « رحبه » سوگند داد هر كس از رسول خدا شنيده كه فرموده : « من كنت مولاه فعلىّ مولاه » برخيزد و گواهى دهد ، پس جمعى برخاسته و گواهى دادند ، و گروهى هم كتمان نمودند ، پس آنان كه كتمان كرده بودند همه در دنيا به امراض و آفات دردناك مبتلا گرديدند . كه از آن جمله است ؛ يزيد بن وديعه و عبد الرحمن بن مدلج « 2 » .\r\n\r\n\r\n","description":"","footnote":"\r\n( 1 ) - معارف ، ص 251 .\r\n( 2 ) - اسد الغابه ، ج 3 ، ص 321 .\r\n","page_name":" 395 ","page_number":395},
  {"content":"\r\n\r\nو بعضى ديگر نيز كه نتوانسته‌اند حديث غدير خم را به علت متواتر بودنش انكار كنند ناچار آن را تأويل و توجيه نموده‌اند ، چنانچه در محاجّهء مأمون با علماى عامه گذشت كه اسحاق در پاسخ مأمون گفت : كه مراد از حديث « من كنت مولاه فعلىّ مولاه » اين است كه على دوست زيد بن حارثه است ، غافل از اين كه زيد بن حارثه در سال حجة الوداع اصلا زنده نبوده است .\r\n( 1 ) و گروهى ديگر نيز بدين گونه آن را انكار كرده‌اند كه گفته‌اند : على - عليه السلام - در آن موقع ( حجة الوداع ) در يمن بوده است . چنانچه حموى در « معجم الادباء » « 1 » در شرح حال طبرى در شرح مؤلفات او آورده : يكى كتاب فضائل على بن أبي طالب است كه در اول آن دربارهء صحت و صدق اخبار غدير خم به تفصيل سخن گفته - تا اين كه مىگويد - و سبب تأليف اين كتاب اين بوده كه يكى از مشايخ بغداد حديث غدير خم را انكار نموده و گفته بود كه على بن أبي طالب در آن هنگام ( حجة الوداع ) در يمن بوده است . و همين گوينده قصيده‌اى سروده كه در آن به كليه منازل و بلدان و اماكن اشاره نموده و پيرامون هر كدام شرحى آورده ، تا اين كه به غدير خم رسيده و واقعهء تاريخى آن را تكذيب نموده و چنين گفته :\r\n ثمّ مررنا بغدير خم * كم قائل فيه به زور جمّ \r\n على علىّ و النبى الامّى \r\n« و آنگاه به غدير خم گذشتيم چه افراد زيادى كه در آن باره به پيامبر و على افتراء بسته‌اند » .\r\nو طبرى اين قصيده را شنيده و كتاب نامبرده را در ردّ او و بيان طرق حديث غدير خم نگاشته است . و مردم از كتابش استقبال نموده به استماع آن مىپرداختند .\r\nمؤلف : آيا براستى گويندهء آن قصيده در غدير خم حضور داشته و رسول خدا - صلّى اللّه عليه و آله - را در آنجا تنها ديده و سراغ على را از او گرفته و پيغمبر به او فرموده :\r\nعلى در يمن است ؟ ! و چرا اين گوينده كه خودش در آن زمان نبوده به تاريخ كه\r\n\r\n\r\n","description":"","footnote":"\r\n( 1 ) - معجم الادباء ، ج 17 ، ص 84 .\r\n","page_name":" 396 ","page_number":396},
  {"content":"\r\n\r\nبهترين گواه بر حوادث و پديده‌هاى گذشته است مراجعه نكرده تا بداند كه رسول خدا پيش از حركتش به مكه ، على را به نجران يمن به منظور اخذ صدقاتش فرستاده و بعد على - عليه السلام - در مكه به آن حضرت ملحق شده است .\r\nو گويا انگيزهء واقعى اين منكر ، اين بوده كه خواسته به جز انكار غدير خم ساير فضائلى را كه براى على - عليه السلام - در آن سفر به وقوع پيوسته نيز انكار نمايد ؛ مانند شركت دادن رسول خدا ، آن حضرت را در قربانى خود و اين كه حج او مانند حج رسول خدا ؛ حج « قران » بوده و همچنين وصف نمودن رسول خدا - صلّى اللّه عليه و آله - او را به تصلّب و قاطعيت در اجراى احكام الهى .\r\n( 1 ) چنانچه طبرى در تاريخش آورده : رسول خدا در سال دهم از هجرت على بن أبي طالب را به منظور اخذ صدقات و جزيهء نجران يمن ، بدان سامان گسيل داشت ، و خود آن وجود مبارك ، پنج روز مانده به آخر ماه ذى القعده براى انجام حج از مدينه به طرف مكه حركت نمود تا اين كه به « سرف » رسيد - در حالى كه قربانى خود را نيز به همراه داشت - پس به آنان كه قربانى همراه نداشتند فرمود : تا محلّ شده حج خود را به عمره مبدل كنند ، و آنگاه على - عليه السلام - در مكه به رسول خدا پيوست و پس از دادن گزارش سفر خود به رسول خدا ، آن حضرت به او فرمودند : تو نيز مانند ديگران طواف نموده از احرام بيرون شو ! على - عليه السلام - عرضه داشت كه : من در موقع احرام بستن چنين نيت كرده‌ام : « خدايا من احرام مىبندم آن گونه كه بنده و رسول تو احرام بسته است » .\r\nپيامبر - صلّى اللّه عليه و آله - به او فرمود : آيا قربانى به همراه آورده‌اى ؟\r\nامير المؤمنين گفت : نه ، پس رسول خدا - صلّى اللّه عليه و آله - او را در قربانى خود شريك نمود و مناسك حج را با همديگر انجام داده و رسول خدا شتر قربانيش را از طرف خود و امير المؤمنين - عليه السلام - نحر نمود « 1 » .\r\nو نيز آورده : هنگامى كه على - عليه السلام - از يمن به جانب مكّه حركت\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 401 .\r\n","page_name":" 397 ","page_number":397},
  {"content":"\r\n\r\nمىكرد به علّت تعجيل در پيوستن به رسول خدا در مكه ، از همراهان خود جدا شده فردى از اصحاب خود را به جاى خود بر لشكر امير نمود ، پس آن شخص از حلّه‌هايى كه امير المؤمنين از يمن آورده بود بر بعض لشكريان پوشانيد ، تا اين كه به نزديكى مكه رسيدند . على - عليه السلام - به پيشواز آنان از مكه خارج شد و چون آن گروه را با آن حلّه‌ها ديد چهره‌اش متغير شد و به جانشين خود فرمود : اين چيست ؟\r\nگفت : هدفى جز تجمّل و نمايش در انظار مردم نداشته‌ام .\r\nامير المؤمنين به او فرمود : واى بر تو ! زود باش پيش از آن كه به محضر رسول خدا - صلّى اللّه عليه و آله - شرفياب شوى آنها را بيرون بياور . او اطاعت نمود . و ليكن همراهانش رنجيده ، از على - عليه السلام - به نزد رسول خدا - صلّى اللّه عليه و آله - شكايت بردند .\r\n( 1 ) ابو سعيد خدرى مىگويد : آنگاه رسول خدا - صلّى اللّه عليه و آله - در ميان ما بپاخاست و سخنرانى كرد ، از او شنيدم كه فرمود : « اى مردم ! از على شكايت نكنيد كه او در ذات خدا - يا راه خدا - متصلّب و سرسخت است » « 1 » .\r\nو در هر حال حديث غدير خم از حيث سند تمام و صحيح بوده هيچ گونه ترديدى در آن نيست ؛ زيرا كه متواتر است ، و حجيت خبر متواتر از بديهيات ؛ و دلالت آن نيز بر امامت امير المؤمنين ، و اين كه آن حضرت همانند رسول خدا - صلّى اللّه عليه و آله - بوده صريح و غير قابل تشكيك ؛ چرا كه پيامبر در ابتداى آن به حاضران فرموده :\r\n« الست اولى بكم من انفسكم ؟ ؛ آيا من نسبت به شما از خودتان اولى نيستم ؟ » . و همگى پاسخ داده‌اند : بله . و پس از اين اقرار به آنان فرموده : « من كنت مولاه فعلىّ مولاه » و معناى آن جز اين نيست كه هر كس كه من اولى هستم به او از خودش ، پس على نيز همانند من اولى است به او از خودش ، و تشكيك برادران اهل سنت ما در سند و يا دلالت آن نظير تشكيك « سوفيست » است در بديهيات .\r\nوانگهى ، چگونه عقل تجويز مىكند كه پيغمبر امير المؤمنين - عليه السلام - را\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 403 .\r\n","page_name":" 398 ","page_number":398},
  {"content":"\r\n\r\nجانشين خود ننموده باشد ، با اين كه امير المؤمنين از ابتداى رسالت پيغمبر - صلّى اللّه عليه و آله - همراه و همگام با آن حضرت در تمام شئون و سختيها و مشكلات او حضور فعال داشته تا زمانى كه دعوت پيامبر - صلّى اللّه عليه و آله - همه جانبه و فراگير گشته است ، و در همان حال ديگران سرگرم زندگانى خوش خويش و راحت و آسوده خاطر ، و اگر هم گاهى تحركى داشته‌اند سرانجام آن فرار بوده است .\r\nيحيى بن محمد علوى - بنا به نقل ابن ابى الحديد - در اين باره گفته : احدى از مردم شك ندارد در اين كه رسول خدا عاقلى كامل و خردمندى هوشيار بوده ، اما اعتقاد مسلمين معلوم ، و اما يهود و نصارى و فلاسفه نيز بر اين باورند كه او حكيمى عليم و فيلسوفى عظيم بوده كه آيينى را هدايت و ملّتى را رهبرى كرده و حكومتى بزرگ را تشكيل داده است ، و او خود به خوبى حسّ انتقامجويى و خوى خونخواهى عرب را مىشناخته و مىدانسته كه اگر فردى از قبيله‌اى ، يك فرد از قبيلهء ديگر را بكشد ، اولياى مقتول تا قاتل را به قصاص نكشند از پاى نخواهند نشست . و اگر بر قاتل دست نيابند از فاميل او و اگر از فاميل نيابند حدّ اقل يك يا چند نفر از قبيلهء او را مىكشند ، و اسلام هم در آن زمان كوتاه ، سرشت ديرينهء آنان را دگرگون ننموده و اين عادت و خوى آنان را كه در اعماق جانشان ريشه داشته به كلى عوض نكرده ، بنابراين ، چگونه كسى احتمال مىدهد كه اين انسان عاقل كامل كه خونهاى زيادى از - كفار و مشركين - عرب بر زمين ريخته ، بويژه از قريش ، و يگانه يار و ياورش در اين خونريزيها و قتل و اسارتها پسر عمش بوده ، او را جانشين خود قرار ندهد تا بدين وسيله خون او و فرزندانش را حفظ نمايد ؟\r\nآيا اين انسان خردمند دانا نمىداند كه اگر پسر عمّش را با بستگانش به صورت افراد عادى بگذارد و بگذرد ، آنان را در معرض استيصال و نابودى قرار داده تا لقمه‌اى براى خورندگان و شكارى براى درندگان باشند ، اما اگر براى آنان قدرت و شوكتى قرار دهد و صاحب حكومت و اختيار گرداند در حقيقت خون آنان را حفظ نموده و از نابودى نجاتشان داده است ، و اين به تجربه ثابت و قطعى است . . .\r\nآيا احتمال مىدهى كه اين موضوع بسيار مهم از خاطر رسول خدا - صلّى اللّه\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nعليه و آله - رفته باشد و يا اين كه دوست داشته اهل بيت و ذريهء خود را مستأصل گرداند ، پس چه شد آن شدّت علاقه و محبتى كه به جگرگوشه‌اش فاطمهء زهرا - عليها السلام - داشته ، آيا مىگويى كه او را مانند يك فرد عادى رها نموده ، و على را نيز به همين وضع كه بر بالاى سرش هزاران شمشير به انتقام خون عزيزان كشيده باشد . . . ؟ ! « 1 »\r\nبازمىگرديم به روايت عنوان بحث ، آنجا كه عمر گفته : « رسول خدا - صلّى اللّه عليه و آله - همواره راجع به تصريح به اين موضوع منتظر فرصتى بود تا اين كه در بيمارى وفاتش خواست بصراحت از او - على - نام ببرد ولى من نگذاشتم » دلالت دارد بر اين كه رسول خدا - صلّى اللّه عليه و آله - همواره در صدد بيان و تصريح به اين مطلب بوده ولى از مخالفت آنان بيم داشته تا اين كه در مرض وفاتش خواسته از آن پرده بردارد ولى او - عمر - نگذاشته است .\r\n( 1 ) و همين اقرار و اعتراف عمر بر اين موضوع كافى است در اثبات اين كه رسول خدا امير المؤمنين را جانشين خود قرار داده است ، و جلوگيرى او بر خلاف شرع ، بوده زيرا خداى تعالى فرموده : «  وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ  ؛ « 2 » ، ما رسول نفرستاديم مگر اين كه خلق به امر خدا اطاعت او كنند » . و نيز فرموده : «  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  » « 3 » .\r\n« چنين نيست ، قسم به خداى تو كه اينان به حقيقت اهل ايمان نمىشوند مگر آن كه در خصومت و نزاعشان تنها تو را حاكم كنند و آنگاه هر حكمى كنى هيچ گونه اعتراضى در دل نداشته و كاملا از دل و جان تسليم فرمان تو باشند » .\r\nو اين كه عمر گفته : « تنها انگيزهء من از آن ممانعت ، خوف وقوع فتنه بوده » ثكلى را به خنده وامىدارد ، چرا كه رسول خدا - صلّى اللّه عليه و آله - بطور صريح مىفرمايد : برايم قلم و دوات بياوريد تا برايتان دستور العملى بنويسم كه هرگز پس\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ج 2 ، ص 477 .\r\n( 2 ) - سورهء نساء ، آيهء 64 .\r\n( 3 ) - سورهء نساء ، آيهء 65 .\r\n","page_name":" 400 ","page_number":400},
  {"content":"\r\n\r\nاز من گمراه نشويد ، و عمر مىگويد : من نگذاشتم تا مبادا با نوشتار رسول خدا به اسلام صدمه‌اى وارد شود و يا فتنه‌اى پديد آيد . . . ولى قسم به خدا كه انگيزهء ممانعت آنان به جهت دلسوزى براى اسلام نبوده بلكه بخاطر مسائلى ديگر . . . چه آن كه بيانات و تصريحات رسول خدا - صلّى اللّه عليه و آله - در غدير خم راجع به اين موضوع و همچنين قبل و بعد از آن مطالبى بوده شفاهى و گذرا ، و آنان مىتوانسته‌اند كه آن موارد را انكار و شاهدان عينى را از اداى شهادت ارعاب و جلوگيرى نمايند .\r\nامّا از جائى كه نوشتن وصيت امرى ثابت و پايدار و سندى قطعى بوده و در آينده مجالى براى انكار و يا تشكيك در آن نمىگذاشته ، چاره‌اى جز اين نديده‌اند كه اساسا از نوشتن آن جلوگيرى كنند .\r\n( 1 ) و اين كه عمر گفته : « سوگند به خدا كه قريش بر خلافت او - امير المؤمنين - اتفاق نمىكردند » در پاسخش بايد گفت كه : قريش نسبت به شخص رسول اللّه نيز مطيع و تسليم نبوده‌اند ، تا زمانى كه آن حضرت مكّه را فتح نموده كه در آن موقع مجبور به تسليم شده‌اند ، و آن وقت هم واقعا اسلام نياورده ، بلكه در ظاهر اظهار اسلام نموده و كفر خود را پنهان نموده و پس از رحلت آن حضرت با گرويدن به اين و آن كفر درونى خود را آشكار ساختند ، و بارها امير المؤمنين - عليه السلام - قريش را مورد لعن و نفرين قرار داده مىفرمود : « اجمعوا على حربى كاجماعهم على حرب رسول اللّه ؛ قريش بر محاربهء با من اتفاق نمودند ، آن گونه كه بر محاربه با رسول خدا اتفاق نمودند » .\r\nو قريش پس از بيعت نمودن مردم با آن حضرت - عليه السلام - ( بعد از قتل عثمان ) نيز به او نگرويده و از او اطاعت ننموده بلكه به معاويه پيوستند ، بطورى كه در جنگ صفين سيزده قبيله از قريش با معاويه بود ، و تنها پنج نفر از آنان با امير المؤمنين - عليه السلام - بودند كه عبارتند از : محمد بن ابى بكر از طائفهء « تيم » قريش بخاطر پاكدامنى و نجابتى كه از طرف مادرش اسماء بنت عميس داشت ، و هم اين كه ربيبهء آن حضرت بود ، و جعدة بن هبيره از قبيلهء مخزوم قريش به علت اين كه خواهرزاده آن حضرت - عليه السلام - بود . ( پسر امّ هانى خواهر آن حضرت\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nبود ) ، و محمد بن ابى حذيفه عبشمى و هاشم بن عتبه زهرى ، و در خبر آمده : و مردى ديگر .\r\n( 1 ) و اگر اين گفتار عمر صحيح باشد كه اتفاق قريش شرط صحت خلافت است ، پس قول خودشان به امامت آن حضرت پس از قتل عثمان و بيعت مردم با او نيز باطل خواهد بود ؛ زيرا بنا بر آنچه كه نقل شد در آن موقع نيز قريش به آن حضرت ايمان نياورده بلكه ، قبله‌گاهشان معاويه بود .\r\nو اما اين كه عمر گفته : « اگر او - امير المؤمنين - خليفه شود عرب از گوشه و كنار با او پيمان‌شكنى مىكنند » ، دروغى بيش نيست ، بلكه قضيه برعكس بوده و چنانچه آن حضرت - عليه السلام - عهده‌دار خلافت مىشد عرب بطور عموم از او پيروى مىكردند ؛ زيرا از خاندان پيامبرشان بود . و عرب با ابو بكر پيمان‌شكنى كرده آن هنگام كه دريافتند كه خلافت در محل واقعيش قرار نگرفته است . چنانچه اعثم كوفى در تاريخش نقل كرده كه پيمان‌شكنان با ابو بكر به اين مطلب تصريح مىنمودند ، و ابو بكر آنان را مرتدّ ناميده به قتل و حرق و اسارت محكوم مىكرد .\r\nقدر مسلّم از مرتدّين كسانى بودند كه دعوى پيامبرى نموده بودند ، مانند : مسيلمهء كذاب و اسود عنسى و طليحه . و از جمله كسانى كه عامل ابو بكر ( خالد بن وليد ) او را به بهانهء ارتداد محكوم به قتل نمود مالك بن نويره بود كه قطعا فردى مسلمان بود ، و عمر نيز اسلام او را قبول داشت و بدين جهت از ابو بكر خواست تا از قاتل او قصاص بگيرد ولى ابو بكر نپذيرفت ، و تنها جرمش بنا به ادّعاى خالد اين بود كه در گفتگويش با خالد از ابو بكر به عنوان « صاحبك ؛ يار تو » تعبير كرده بود .\r\n« سبحان اللّه » از اين عصبيت ، آنان طلحه و زبير و عايشه را كه به جنگ با امير المؤمنين - عليه السلام - كه به نص آيات قرآن همچون رسول خدا - صلّى اللّه عليه و آله - بوده و در خبر مستفيض ، پيامبر به او فرموده : « حربك حربى ؛ محاربهء با تو محاربهء با من است » رفته كافر نمىشمرند ، بلكه براى آنان درجات و مقامات قائلند ، و همچنين نسبت به معاويه با اين كه رسول خدا در موارد زيادى او را لعن كرده و نيز او به مقاتله با امير المؤمنين برخاسته و سبّ بر آن حضرت را رواج داده\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو مرتكب جناياتى شده كه روى تاريخ را سياه نموده است ، ولى مالك بن نويره را به بهانه‌اى واهى سرمىبرند و نام او را از ليس صحابهء رسول خدا حذف مىكنند ؛ چنان كه ابو عمرو بن منده ، و ابو نعيم و قبل از ايشان جدّ ابو عمرو و مورخينى ديگر پس از آنان هيچ كدام مالك را جزء صحابهء رسول خدا - صلّى اللّه عليه و آله - ذكر نكرده‌اند تا اين كه نوبت به ابن اثير رسيده و او با اين كه ناصبى است ، در كتاب « اسد الغابه » مالك را در زمرهء صحابهء رسول خدا آورده و از مورخين پيش از خودش كه او را در صحابه عنوان ننموده‌اند اظهار تعجب كرده است .\r\nآرى ، كسانى كه با امير المؤمنين - عليه السلام - پس از به خلافت رسيدنش پيمان‌شكنى كرده‌اند ، افرادى نظير عايشه دختر ابو بكر و طلحه پسر عموى ابو بكر و زبير داماد ابو بكر ، و عبد اللّه و عبيد اللّه دو پسر عمر ، و سعد بن ابى وقاص يكى از اعضاى شوراى شش نفره عمر بوده‌اند ؛ و همچنين معاويه و بنى اميه كه عمر خلافت را براى آنان سياست‌گذارى نموده بود . با اين كه نقض عهد قريش با آن حضرت - و يا عرب - بنا به قول عمر ، تنها به سبب پيشى گرفتن او و ابو بكر بوده بر آن بزرگوار ، و نيز بخاطر نقشه‌اى بوده كه عمر براى به قدرت رساندن عثمان و بنى اميه طراحى نموده بود .\r\nبا اينكه نبوت كه منصبى است الهى هيچ گونه ملازمه‌اى با به وجود آمدن حكومت ظاهرى ندارد ، چه رسد به وصايت ( به اين معنى كه اگر حكومت ظاهرى نبود نبوّت هم از بين برود ) ، سخن ما اين است كه چرا عمر نگذاشت رسول خدا - صلّى اللّه عليه و آله - در وصيتش به اسم امير المؤمنين - عليه السلام - تصريح كند تا از اين راه حجت بر مردم تمام شود و لو اين كه تمام عرب و عجم و قريش و غير قريش هم با او پيمان‌شكنى كنند ، و در نتيجه سرنوشت مسلمانان پس از وفات رسول خدا همانند زمان حيات آن حضرت در مكه باشد ، و مانند سرنوشت بسيارى از انبياى الهى و اوصياى آنان كه پيوسته مظلوم و مقهور ستمگران و زورگويان زمان خود بوده‌اند .\r\nو البته آنان تنها حكومت ظاهرى را از امير المؤمنين گرفتند ، و گرنه منصب\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nوصايت و امامت آن حضرت كه منصبى است الهى بر جاى خود محفوظ و تا پايان عمر ثابت و برقرار بوده است . گرچه حق اين است كه همواره مىبايست حكومت ظاهرى نيز در اختيار انبياى الهى و جانشينان آنان باشد ، ولى اگر با قهر آن را گرفتند اصل نبوت كه از طرف خداست باطل نشده و همچنان باقى است .\r\n( 1 ) و اما سخنى كه عمر با ابو بكر به هنگام بيعت كردن با او گفته : « رضيك النبى لديننا فلا نرضاك لدنيانا ؛ « 1 » پيامبر تو را براى امور دينى ما پسنديده بنا بر اين چگونه ما تو را براى دنيايمان نپسنديم » ، دلالت دارد بر اين كه هدف و مقصود عمر از جانشينى رسول خدا - صلّى اللّه عليه و آله - فقط جنبهء حكومت ظاهرى آن بوده ، نه جنبهء معنوى و الهى بودن آن و مراد او از جملهء « رضيك النبى لديننا » قضيهء نماز خواندن ابو بكر است در بيمارى وفات رسول خدا به جاى آن حضرت ، و ما قبلا دربارهء حقيقت و ماهيت آن بحث كرده‌ايم ، و بر فرض اين كه صحيح باشد هيچ گونه دلالتى بر نتيجه‌اى كه عمر از آن گرفته ندارد ؛ با اين كه خودشان گفته‌اند :\r\n« صلّوا خلف كلّ مؤمن و فاجر » . و در هر حال معلوم مىشود كه ارزش خلافت و جانشينى رسول خدا نزد عمر از امامت جماعت كمتر بوده ، چرا كه خلافت را مربوط به دنياى مردم و امامت جماعت را مربوط به دين آنان دانسته است . و هرگاه علماى يهود يا نصارا از آنان مسألهء مشكلى مىپرسيدند ، آنها را به نزد امير المؤمنين - عليه السلام - راهنمايى كرده و اظهار مىداشتند كه اين جانشين پيغمبر ما و مخزن علم و دانش اوست ، و ما تنها در حكومت و سلطنت به جاى پيامبر نشسته‌ايم .\r\nچنانچه حموى - با اين كه ناصبى است - در « معجم البلدان » در عنوان « احقاف » از اصبغ بن نباته نقل كرده كه مىگويد : روزى در زمان خلافت ابو بكر در محضر على بن ابى طالب نشسته بوديم ، در اين اثنا مردى قوى هيكل و درشت‌اندام از اهالى « حضرموت » بر ما وارد شد و در كنارى نشست و از آنان كه آنجا بودند پرسيد ؛ بزرگ و رئيس شما كيست ؟\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 123 .\r\n","page_name":" 404 ","page_number":404},
  {"content":"\r\n\r\nآنان به على - عليه السلام - اشاره نموده و گفتند : اين پسر عم رسول خدا - صلّى اللّه عليه و آله - و داناترين مردم و . . . تا اين كه مىگويد على آئين اسلام را بر او عرضه نموده و به دست آن حضرت مسلمان گرديد ، و آنگاه او را به نزد ابو بكر بردند . . .\r\n\r\n69 - تهمت و افترا\r\n( 1 ) و نيز ابن ابى الحديد از ابن عباس نقل كرده كه مىگويد : روزى به نزد عمر رفتم ، عمر به من گفت : اى ابن عباس ! اين مرد چنان در انجام عبادات خود را به رنج و تعب انداخته - آن هم به خاطر رياء - كه ضعيف و لاغر شده است .\r\nابن عباس : مقصودت كيست ؟\r\nعمر : پسر عمّت ( على ) .\r\nابن عباس : انگيزه و هدفش از اين رياكارى چيست ؟\r\nعمر : جلب توجه مردم نسبت به خود و بدست آوردن خلافت .\r\nابن عباس : ولى در جايى كه رسول خدا - صلّى اللّه عليه و آله - بطور صريح و آشكار او را به عنوان خليفهء پس از خود به مردم معرفى نموده و تو مانع گشته‌اى ، ديگر اين كار او كه تو ادّعا مىكنى چه سودى برايش خواهد داشت ؟\r\nعمر : درست است كه رسول خدا او را معرفى نموده ولى او در آن موقع جوانى نورس بوده و عرب او را كوچك مىشمرده و اما حال به حدّ كمال رسيده ، آيا نمىدانى كه خداوند هيچ پيغمبرى را به نبوت برنگزيده مگر پس از اتمام چهل سال او .\r\nابن عباس : ولى همهء بزرگان و اهل نظر از همان ابتداى ظهور اسلام او را فردى كامل مىدانسته‌اند و ليكن محروم و محدود .\r\nعمر : البته او - على - پس از فراز و نشيبها و وقوع حوادثى سرانجام به خلافت خواهد رسيد ، ولى گامهايش در آن مىلغزد و از ادارهء آن عاجز مىماند . و تو اى ابن عباس ! در آينده شاهد اين جريانات خواهى بود و در آن موقع است كه عرب نيز به صحت\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nنظريهء مهاجرين اوليه كه با خلافت او مخالف بودند پى خواهند برد ، و اى كاش ! من هم در آن هنگام زنده بودم و آن روز شما را مىديدم ، حقا كه حرص به دنيا حرام ، و مثل دنيا همچون سايهء توست كه هر چه به آن نزديكتر شوى از تو دور تر مىگردد « 1 » .\r\n( 1 ) مؤلف : سبحان اللّه ! چگونه مىشود كه عمر كسى را كه خداوند بر عصمت و طهارت او گواهى داده و او را نفس پيامبرش دانسته گاهى به عجب ، و زمانى به ريا متهم مىسازد ، با اين كه خداوند به جز بر عصمت او بطور عموم ، بر اخلاص او خصوصا ، و همچنين تواضع او گواهى داده كه مىفرمايد :\r\n«   وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً   » « 2 » .\r\n« . . . و بر دوستى خدا به فقير و اسير و يتيم طعام مىدهند و گويند : ما فقط براى رضاى خدا به شما طعام مىدهيم و از شما هيچ پاداش و سپاسى نمىخواهيم . . . » .\r\nو پيش از اين گذشت احتجاج مأمون به اين آيهء شريفه بر اثبات افضليت آن حضرت عليه السلام . و چه زيبا ابن عباس از اين سخن عمر پاسخ گفته كه : « او - امير المؤمنين - چه هدفى از اين كارش مىتوانسته داشته باشد در حالى كه رسول خدا او را براى خلافت به مردم معرفى نموده ولى تو مانع گشته‌اى » .\r\nامّا چه سود كه اهل دنيا همواره روگردان از حقيقتند ، همچنان كه ابن عباس از گفتار ديگر وى كه گفته : « عرب او - على - را خردسال مىشمرد » نيز به خوبى پاسخ داده كه اهل عقل و درايت همواره از ابتداى ظهور اسلام او - امير المؤمنين - را مردى كامل و بزرگ مىدانسته‌اند ، و مفهوم اين سخن اين است كه تو از جملهء آنان نيستى . كما اين كه مفهوم پاسخ اولش اين است كه تو پيش‌بينىها و تمهيدات رسول خدا را به منظور استخلاف او تغيير داده و ويران نموده‌اى .\r\n\r\n\r\n","description":"","footnote":"\r\n( 1 ) - شرح نهج البلاغه ، ج 3 ، ص 115 ذيل خطبهء « للّه بلاد فلان » .\r\n( 2 ) - سورهء دهر ، آيهء 8 و 9 .\r\n","page_name":" 406 ","page_number":406},
  {"content":"\r\n\r\nو آنجا كه عمر به ابن عباس مىگويد : « آيا نمىدانى كه خداوند هيچ پيغمبرى را به نبوت برنگزيده مگر پس از رسيدن به چهل سال » به او بايد گفت : آيا گفتار خدا را دربارهء يحيى - عليه السلام - نشنيده‌اى كه مىفرمايد : «  وَ آتَيْناهُ الْحُكْمَ صَبِيًّا  ؛ « 1 » و او را در كودكى مقام نبوت بخشيديم » .\r\nو منشأ تشكيك عامه در اين مطلب كه امير المؤمنين نخستين كسى بوده كه به رسول خدا - صلّى اللّه عليه و آله - ايمان آورده - با اين كه آن از مسلّمات تاريخ است - به بهانهء اين كه اسلام آوردن او در حال كودكى بوده ، همين تشكيك عمر است .\r\nو اين كه عمر به ابن عباس گفته : « او - على - سرانجام پس از وقوع وقايع و حوادثى به خلافت خواهد رسيد اما گامهايش در آن مىلغزد و . . . » در پاسخ او بايد گفت : كه علت آن همه نابسامانيها و كشمكشها ، تو و يارت ابو بكر شده‌ايد ، و اگر خلافت را از همان ابتدا براى اهلش مىگذاشتيد هيچ شمشيرى در اسلام كشيده نمىشد و نه خونى ريخته مىشد ، به شهادت عقل و وجدان و تصريح خود امير المؤمنين بر آن و بلكه معاويه ، در ضمن نامه‌اش به محمد بن ابو بكر .\r\nو كار ديگرى كه عمر به منظور متزلزل نمودن خلافت امير المؤمنين - عليه السلام - براى هميشه انجام داد - غير از تصدى ناحق خودش و ابو بكر - اين كه طلحه و زبير را نيز براى تصدى خلافت صالح دانسته آنان را جزو افراد شوراى شش نفرهء خود قرار داد ، با اين كه خود او در زمان حياتش آن دو را در مدينه نگه داشته و ممنوع الخروج نموده بود حتى براى جهادى كه بر همهء مسلمين واجب است ، به آنان مىگفت :\r\n« يكفيكما جهاد كما ايّام النبي ؛ براى شما كافى است جهادى كه در زمان رسول خدا انجام داده‌ايد » و علّتش اين بود كه آنان در امر خلافت و سلطنت او كارشكنى و اخلالگرى نكنند . و ديگر اين كه عبد الرحمن بن عوف داماد عثمان را در شورا حكم قرار داد و از اين راه زمينه را براى بخلافت رسيدن عثمان و بنى اميه آماده كرد ، و به همين جهت طلحه و زبير اولين كسانى بودند كه بيعت با آن حضرت - عليه\r\n\r\n\r\n","description":"","footnote":"\r\n( 1 ) - سورهء مريم ، آيهء 11 .\r\n","page_name":" 407 ","page_number":407},
  {"content":"\r\n\r\nالسلام - را شكستند ، و در نتيجه براى بنى اميه به سركردگى و زعامت معاويه يگانه منافق و مزوّر تاريخ كه تا كنون دوّمى برايش نيافته‌ايم ، از آن زمان پايگاهى نيرومند و حكومتى استوار در شام فراهم گرديد ، و پس از آن بهانه قتل عثمان پسر عموى آنان نيز بر آن اضافه گرديد .\r\nو اين كه عمر گفته : « تا اين كه عرب به صحت رأى مهاجرين اوليه كه او - امير المؤمنين - را از خلافت بازداشته‌اند پى ببرد » جا داشت كه عمر اين جمله را نيز اضافه مىكرد : « و تا اين كه عرب به اشتباه رسول خدا نيز پى ببرد » ، چرا كه رسول خدا - صلّى اللّه عليه و آله - از آغاز بعثت در « يوم الإنذار » تا به هنگام وفاتش همواره امير المؤمنين را به عنوان وصىّ و جانشين خود به مردم معرفى مىنمود .\r\nو نيز بايد به او گفت : تمام مردم از عرب و عجم ، آنان كه مكابر و كودن نيستند ، مىدانند كه تنها منافقين بودند كه به وسيلهء تو و ابو بكر امير المؤمنين را از تصدّى خلافت بازداشتند ، و اما مسلمانان واقعى و مهاجرين اوليه كه عبارت بوده‌اند از : سلمان ، ابو ذر ، مقداد ، عمار ، حذيفه و نظائر آنان ، آنها تصميم گرفتند كه بيعت با ابو بكر را نقض كرده ولى نتوانستند .\r\n( 1 ) چنانچه ابن ابى الحديد از براء بن عازب نقل كرده كه مىگويد : من همواره دوستدار و علاقه‌مند به بنى هاشم بودم تا اين كه رسول خدا - صلّى اللّه عليه و آله - از دنيا رحلت نمود و من در آن حال مىترسيدم كه قريش با اجتماع و تبانى خلافت را از بنى هاشم بگيرند ، پس در اثر شدّت اندوهى كه بخاطر وفات رسول خدا داشتم ، حيرت‌زده گاهى به نزد بنى هاشم مىرفتم در حالى كه آنان در ميان حجرهء رسول خدا در كنار جسد پاك آن حضرت مجتمع بوده و زمانى هم به نزد قريش رفته مراقب اعمال و حركات سران آنان بودم پس در اين اثناء عمر و ابو بكر را نديدم ، كسى گفت : آنان در سقيفهء بنى ساعده اجتماع كرده‌اند . ناگهان ديگرى خبر آورد كه با ابو بكر بيعت كردند ، و پس از اندك زمانى ابو بكر را ديدم مىآيد در حالى كه عمر و ابو عبيده و گروهى ديگر از اهل سقيفه همراه او بودند و همگى آنان « ازار » صنعايى به كمر بسته به هر كس كه مىرسيدند به زور يا رضا ، از او براى ابو بكر\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nبيعت مىگرفتند . من از مشاهدهء اين حالت بسيار اندوهگين شده شتابان خود را به بنى هاشم رساندم در حالى كه در بسته بود . محكم در را زدم و گفتم : مردم با ابو بكر بيعت كردند ، پس ابن عباس بر آنان نفرين كرد و گفت : تا ابد خير نبينيد من به شما دستورى دادم ولى اعتناء نكرديد . پس با شدّت ناراحتى و حزنى كه داشتم درنگ كردم ، و در همان شب مقداد ، سلمان ، ابو ذر ، عبادة بن صامت ، ابو الهيثم بن تيهان ، حذيفه و عمار را ديدم كه تصميم گرفته بودند خلافت را در ميان شورايى از مهاجرين برگردانند ، اين خبر به ابو بكر و عمر رسيد پس به نزد ابو عبيده و مغيرة بن شعبه رفته از آنان كمك فكرى و چاره‌انديشى خواستند . مغيره به آنان گفت : صلاح در اين است كه عباس را ببينيد و براى او و فرزندانش بهره و نصيبى در خلافت قرار دهيد تا از ناحيهء على بن أبي طالب آسوده خاطر باشيد « 1 » . . .\r\n( 1 ) « نظّام » كه از مشايخ معتزله و استاد جاحظ است آورده كه : « رسول خدا - صلّى اللّه عليه و آله - در موارد متعددى بر خلافت على - كرم اللّه وجهه - تصريح نموده به گونه‌اى كه براى كسى نقطهء ابهامى باقى نمانده ولى عمر آن را كتمان نموده و هم او بوده كه در سقيفه از حاضران براى ابو بكر بيعت گرفته است » .\r\nوانگهى ، چگونه عمر مىگويد : « تا اين كه عرب به صحت رأى مهاجرين اوليه پى ببرد كه با خلافت او - امير المؤمنين - مخالف بودند » با اين كه طلحه و زبير كه به اعتقاد آنان از معروفترين و باسابقه‌ترين آنان بوده‌اند ، در ابتدا با خلافت امير المؤمنين - عليه السلام - مخالفتى نداشته‌اند ؛ زيرا خلافى نيست در اين كه زبير با امير المؤمنين و در زمرهء بنى هاشم بوده تا زمانى كه پسر او از اسماء دختر ابو بكر بزرگ شده است ، و هنگامى كه خواستند به زور از او براى ابو بكر بيعت بگيرند شمشير كشيد ، پس عمر شمشير را از دستش گرفت و آن را به ديوار زد و گفت :\r\nبگيريد اين كلب را .\r\nو اما طلحه ، با اين كه پسر عموى ابو بكر بوده ولى در جريان خلافت او نقشى\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 73 .\r\n","page_name":" 409 ","page_number":409},
  {"content":"\r\n\r\nنداشته است ، چنانچه در « عقد الفريد » آمده : وقتى كه عثمان خواست وصيت‌نامهء ابو بكر را بخواند طلحه به او گفت : بخوان آن را و لو آن كه اسم عمر در آن باشد ، پس عمر به طلحه گفت : اين را از كجا دانستى ؟ گفت : از اين كه تو ديروز او را به خلافت رساندى و او امروز تو را !\r\nو در شرح ابن ابى الحديد آمده : عمر تنها كسى بوده كه بيعت با ابو بكر را محكم و مخالفين را سركوب نموده است . و در اين رابطه شمشير زبير را شكسته ، و بر سينهء مقداد كوفته ، و در سقيفه سعد بن عباده را زير لگد گرفته و گفته بكشيد سعد را ، خدا او را بكشد ، و بينى حباب بن منذر را مجروح نموده به علت اين كه در سقيفه گفته بود : « انا جذيلها المحكك ، و عذيقها المرجّب ؛ منم محلّ اعتماد در قضيه خلافت » .\r\nو نيز گروهى از بنى هاشم را كه به خانهء فاطمه - عليها السلام - پناه برده بودند تهديد نموده آنان را از خانه خارج ساخت ، و بالأخره اگر كوششهاى او براى ابو بكر نبود هيچ كارى براى او از پيش نمىرفت « 1 » و اما اين كه عمر گفته : « حرص به دنيا حرام است » ، اين گفتار وى شگفت‌انگيز است ؛ آيا او حريص بر رياست است كه جنازهء پيامبرش را بدون تجهيز روى زمين گذاشته و بخاطر كسب سلطنت ، - بدون داشتن استحقاق آن - با مردم به منازعه برخاسته و . . . يا آن كس كه با داشتن اهليت و استحقاق آن به جهت نصّ رسول خدا - صلّى اللّه عليه و آله - بر آن ، و همچنين قرابت او با رسول اللّه ، و دارا بودن تمام صفات كماليه انسانى از علم و غيره و با اين همه از آن دست كشيده و به دنبال تجهيز و كفن و دفن پيكر مطهر رسول خدا رفته ، و پس از آن نيز به جمع‌آورى قرآن همت گمارده و اصلا در سقيفه حاضر نشده و قطعا اگر حاضر مىشد هرگز كار به نفع ديگران پايان نمىپذيرفت .\r\nچنانچه انصار به حضرت فاطمه - عليها السلام - گفتند : اگر پسر عمت پيش از\r\n\r\n\r\n","description":"","footnote":"\r\n( 1 ) - شرح نهج البلاغه ، ج 1 ، ص 58 .\r\n","page_name":" 410 ","page_number":410},
  {"content":"\r\n\r\nابو بكر به ما پيشنهاد بيعت را نموده بود به ديگرى عدول نمىكرديم ، و همچنين موقعى كه امير المؤمنين - عليه السلام - با آنان محاجّه نمود به آن حضرت گفتند : اگر ما سخنان شما را پيش از آن كه با ابو بكر بيعت كنيم شنيده بوديم هرگز با ديگرى بيعت نمىكرديم ! .\r\nو اما اين كه عمر گفته : « همانا دنياى تو به منزلهء سايه توست . . . » تعجب‌آور است ؛ زيرا اگر طبق اظهارات او دنيا بسان سايه‌اى است پس چرا خودش بخاطر آن به رسول خدا نسبت هجر داد و از وصيت كردن آن حضرت جلوگيرى كرد ؟ و چرا خواست كسى را بكشد كه به منزلهء نفس رسول اللّه بود - در صورتى كه با او بيعت ننمايد - و نيز حكم قتل او را صادر نمود - در صورتى كه از دستور شوراء اطاعت نكند .\r\n\r\n70 - پاسخ كوبنده\r\n( 1 ) ابن ابى الحديد از « موفقيات » زبير بن به كار از ابن عباس نقل كرده كه مىگويد : به قصد ديدار با عمر بيرون رفتم - تا اين كه مىگويد - عمر به من گفت :\r\nچرا براى خواستگارى به نزد پسر عمّت - على - نمىروى ؟\r\nابن عباس : تو پيش از من نرفته‌اى ؟\r\nعمر : يكى ديگر از دخترانش را .\r\nابن عباس : او براى پسر برادرش مىباشد .\r\nو آنگاه عمر گفت : اى ابن عباس ! مىترسم اگر يار تو - على - خليفه شود او را عجب گرفته از راه منحرف گردد و اى كاش ! كه من وضع و سرنوشت شما را پس از خودم مىديدم .\r\nابن عباس : ولى يار ما آن چنان كه خودت نيز مىدانى هيچ‌گاه نه حكم خدا را تغيير داده ، و نه تبديل نموده و نه به هنگام مصاحبتش با رسول خدا - صلّى اللّه عليه و آله - او را به خشم آورده است .\r\nابن عباس مىگويد : در اينجا عمر كلام مرا قطع نموده گفت : و نه آنگاه كه خواست دختر ابو جهل را بر فاطمه خواستگارى كند .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nابن عباس به او گفت : خداى تعالى فرموده : «  وَ لَمْ نَجِدْ لَهُ عَزْماً  « 1 » ؛ نيافتيم براى انسان اراده و تصميمى » و يار ما هرگز قصد ناراحت نمودن رسول خدا - صلّى اللّه عليه و آله - را نداشته و ليكن افكار گوناگون براى همه كس پيش مىآيد حتى براى آگاهان در دين و درست‌كرداران . در اينجا عمر گفت : اى ابن عبّاس ! كسى كه مىپندارد مىتواند در درياى علم شما فرو رفته قعر آن را دريابد گمانى كرده بىاساس ، و از آن عاجز « 2 » .\r\n\r\n71 - تحليل گفتار عمر\r\n( 1 ) مؤلف : اين كه عمر به ابن عباس گفته : « مىترسم اگر يار تو خليفه شود او را عجب گيرد » . بايد گفت : معمولا افراد ناآگاه تفاوتى بين عجب و كبر و بين عزت نفس و بزرگ منشى نمىبينند ، خداى تعالى مىفرمايد : «  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ الْمُنافِقِينَ لا يَعْلَمُونَ  « 3 » ؛ عزت مخصوص خدا و رسول و اهل ايمان است و لكن منافقين از اين معنى آگه نيستند » .\r\nو از آنجا كه امير المؤمنين - عليه السلام - داراى منش و خويى بوده محبوب پروردگار ، از عدم تواضع و فروتنى براى اهل رياست و دنياپرستان . . . از اينرو عمر او را به عجب نسبت داده است ، و گرنه آن حضرت - عليه السلام - به اتفاق دوست و دشمن پس از رسول خدا - صلّى اللّه عليه و آله - برترين انسانى بوده كه متّصف به اين صفات است كه خداى تعالى فرموده :\r\n«  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً . . .  » « 4 »\r\n« و بندگان ( خاص ) خداى رحمن آنان هستند كه بر روى زمين بتواضع و\r\n\r\n\r\n","description":"","footnote":"\r\n( 1 ) - سورهء طه ، آيهء 115 .\r\n( 2 ) - شرح نهج البلاغه ، ابن ابى الحديد ج 3 ، ص 106 ، ذيل خطبهء « للّه بلاد فلان » .\r\n( 3 ) - منافقون ، آيهء 8 .\r\n( 4 ) - سورهء فرقان ، آيهء 63 .\r\n","page_name":" 412 ","page_number":412},
  {"content":"\r\n\r\nفروتنى راه روند ، و هرگاه مردم جاهل به آنها خطاب ( و عتاب ) نمايند با سلامت نفس جواب دهند . . . »\r\nو در روايات آمده كه : اين آيه در شأن او و اهل بيت كرامش نازل شده است .\r\nو اين كه عمر گفته : « و نه در خواستگارى دختر ابو جهل بر فاطمه - عليها السلام - . . . » تعريض و ردّ بر ابن عباس بود كه به او گفته بود « تو شخصيت و مقام رفيع او - على - را مىشناسى و مىدانى كه او هيچ‌گاه حكم خدا را تغيير و تبديل نداده و رسول خدا - صلّى اللّه عليه و آله - را به خشم نياورده است » .\r\nو البته مفهوم اين گفتار ابن عباس به عمر اين بود كه تو اينها را مرتكب شده‌اى . . . و به همين جهت عمر برآشفته و سخن او را قطع نموده و با افتراى بر امير المؤمنين - عليه السلام - و رسول خدا - صلّى اللّه عليه و آله - خواسته بود كلام او را نقض و ردّ نمايد .\r\nو دليل بر بىپايگى آن مطلبى كه عمر اظهار داشته ، اين كه چگونه ممكن است كه رسول خدا كه خودش آورندهء اين قانون است : «  فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ  » « 1 » با انجام آن خشمگين گردد ، حال آن كه خداى تعالى دربارهء او فرموده : «  قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ  « 2 » ؛ بگو اگر خدا را فرزندى بود پس من اوّلين پرستش كنندگان او بودم » . و رسول خدا - صلّى اللّه عليه و آله - اولين كسى بود كه به احكام و فرامين الهى كه خود مبيّن و مبلّغ آنها بوده عمل مىنموده است ؛ چنانچه آن هنگام كه ربا را باطل و لغو نمود فرمود : « اولين ربايى را كه برمىدارم رباى عمويم عباس است » و آن هنگام كه خونهاى جاهليت را برداشت فرمود : اوّلين خونى را كه برمىدارم خون پسر عمويم ربيعة بن حارث بن عبد المطلب است » .\r\nو نيز در تاريخ طبرى آمده : رسول خدا - صلّى اللّه عليه و آله - پس از فتح مكه\r\n\r\n\r\n","description":"","footnote":"\r\n( 1 ) - سورهء نساء ، آيهء 3 .\r\n( 2 ) - سورهء زخرف ، آيهء 81 .\r\n","page_name":" 413 ","page_number":413},
  {"content":"\r\n\r\nخطبه خواند و در ضمن خطبه‌اش فرمود : « خداوند ربا را لغو نموده ، و رباى عباس بن عبد المطلب برداشته شده است . و هر خونى كه در جاهليت ريخته شده برداشته شده ، و اوّلين خونى را كه برمىدارم خون پسر عمويم ربيعة بن حارث بن عبد المطلب است » ( و ربيعه قبل از اسلام در ميان قبيلهء بنى ليث رفته زن شيرده طلب مىنمود پس بنو هذيل او را كشته بودند ) .\r\nبعلاوه ، غيرت و رشك بردن زن نسبت به شوهرش بخاطر ازدواج او با همسرى ديگر از كفر اوست ، چه رسد به رشك بردن نزديكان او .\r\nو اما اينكه ابن عباس او را در اين مطلب تكذيب نكرده بلكه به نحوى ديگر او را پاسخ گفته ، بر طريق مماشات و جدال به نحو احسن بوده ، و به همين جهت عمر مجبور شده اقرار كند كه از محاجّه با او عاجز است .\r\n\r\n72 - اعمال رأى\r\n( 1 ) طبرى در تاريخش از ابن عباس نقل كرده كه مىگويد : اولين موضوعى كه سبب شد اين كه مردم بطور علنى دربارهء عثمان ايراد و انتقاد كنند اين بود كه او در سالهاى اول خلافتش نمازش را در منى شكسته مىخواند تا اين كه در سال ششم نمازش را تمام بجا آورد ، بسيارى از صحابهء رسول خدا - صلّى اللّه عليه و آله - به او اعتراض كردند و حضرت على - عليه السلام - نيز به نزد او رفته و به او فرمود : به خدا سوگند نه مطلب تازه‌اى اتفاق افتاده و نه زمانى طولانى از حيات رسول خدا گذشته خودت هم بخاطر دارى كه پيامبر خدا نمازش را در منى شكسته مىخواند و پس از او ابو بكر و عمر نيز به همين ترتيب ، و خودت هم در سالهاى گذشته مانند آنان عمل مىنموده‌اى ، حال چه شده كه از آن برگشته‌اى ؟\r\nعثمان گفت : نظريه‌اى بود كه بخاطرم رسيد « 1 » .\r\nخطيب در « تاريخ بغداد » از معاذ بن معاذ نقل كرده كه مىگويد : به عمرو بن\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 322 . كامل ، ابن اثير ، ج 2 ، ص 244 .\r\n","page_name":" 414 ","page_number":414},
  {"content":"\r\n\r\nعبيد گفتم : چگونه است اين حديثى كه حسن نقل كرده كه عثمان همسر عبد الرحمن را پس از انقضاى عده‌اش از شوهرش ارث داده است . عمرو پاسخ داد :\r\nعثمان صاحب سنّتى نبوده است .\r\nمؤلف : اگر عثمان صاحب سنتى نبوده ، پس چگونه اهل سنت او را پيشواى سوم خود قرار داده‌اند . از اين گذشته ، آيا رأىتراشى در برابر عمل رسول خدا - صلّى اللّه عليه و آله - حكم به غير ما انزل اللّه نيست ؟ !\r\n\r\n73 - نظر عثمان دربارهء اختيار طلاق\r\n( 1 ) ابو نعيم در « حليه » از ابو الحلال عتكى نقل كرده كه مىگويد : به منظور انجام كارى نزد عثمان رفته بودم ، و چون كارم تمام شد ، عثمان به من گفت : آيا حاجتى دارى ؟\r\nگفتم نه ، جز يك سؤال شرعى ، و آن اين كه مردى از فاميل ما اختيار طلاق همسرش را به خود او واگذار نموده است .\r\nعثمان پاسخ داد : در اين صورت اختيار طلاق با زن خواهد بود .\r\nمؤلف : آيا رسول خدا - صلّى اللّه عليه و آله - نفرموده : « الطلاق بيد من اخذ بالساق » .\r\n\r\n74 - عثمان و عفو از قاتل\r\n( 2 ) عوانه در « شورى » و جوهرى در « سقيفه » از شعبى نقل كرده‌اند كه مىگويد :\r\nمردم دربارهء جريان قتل هرمزان ، كه عبيد اللّه پسر عمر او را كشته بود بسيار گفتگو مىكردند » پس عثمان به منبر رفت و گفت : اى مردم ! از قضاى الهى بود كه عبيد اللّه هرمزان را كشت ، و او مسلمانى است كه وارثى جز خدا و مسلمين ندارد و من پيشواى شما هستم و عبيد اللّه را عفو كردم ، آيا شما نيز فرزند خليفه ديروزيتان را نمىبخشيد ؟ همگى گفتند بله ، پس او را آزاد نمود .\r\nهنگامى كه اين خبر به سمع مبارك امير المؤمنين رسيد لبخندى بر لبان گرفت و\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nفرمود : سبحان اللّه ! اين نظرى است كه عثمان از نزد خودش ابراز نموده ، آيا حق كسى را مىبخشد كه بر او هيچ گونه ولايتى ندارد ، به خدا سوگند كه اين بسى شگفت‌آور است ! « 1 » .\r\n\r\n75 - توسعهء مسجد الحرام و تخريب منازل\r\n( 1 ) واقدى آورده : در سال 26 هجرى عثمان مسجد الحرام را توسعه داد ، و بدين منظور از بعضى ، خانه‌هايشان را خريد ، ولى عده‌اى هم حاضر به فروش نشدند ، عثمان به آنان اعتنايى ننموده منازلشان را ويران نمود و قيمت آنها را از بيت المال پرداخت كرد ، اين گروه به عثمان اعتراض نموده بر او فرياد كشيدند ، عثمان دستور داد آنان را زندانى كنند ، و به آنان گفت : شما تنها از بردبارى من سوء استفاده كرده‌ايد ، پيش از من عمر نيز اين كار را با شما انجام داد ولى بر او فرياد نكشيديد « 2 » .\r\nو همين خبر را بلاذرى نيز در « فتوح البلدان » نقل كرده و پس از آن آورده : وليد بن عبد الملك به عمر بن عبد العزيز نوشت تا « مسجد النبى » را از هر طرف به وسعت دويست ذراع برساند ، و اضافه كرد كه اگر كسى از فروش خانه‌اش امتناع ورزد بگو خانه‌اش را قيمت زده بهايش را به او بپرداز و خانه‌اش را خراب كن ، چرا كه تو در اين كار سلف صدقى همچون عمر و عثمان دارى .\r\nيعقوبى در تاريخش آورده : در سال 17 هجرى عمر به مكه رفت و مسجد الحرام را توسعه داد و خانه‌هاى بعضى را خريد ولى بعضى هم حاضر به فروش نشدند ، پس خانه‌هاى اين دسته را نيز ويران نمود و بهاى آنها را از بيت المال پرداخت نمود ؛ از جمله خانهء عباس نيز خراب گرديد .\r\nعباس به عمر گفت : آيا خانهء مرا خراب مىكنى ؟\r\n\r\n\r\n","description":"","footnote":"\r\n( 1 ) - السقيفه ، جوهرى ، ص 86 .\r\n( 2 ) - تاريخ يعقوبى ، ج 2 ، ص 154 .\r\n","page_name":" 416 ","page_number":416},
  {"content":"\r\n\r\nعمر گفت : بله . به منظور توسعهء مسجد .\r\nعباس گفت : رسول خدا - صلّى اللّه عليه و آله - فرموده : « همانا خداوند به داوود پيغمبر وحى نمود تا مسجدى در « ايليا » بنا كند ، داوود مسجد را ساخت ، پس خداوند به او وحى فرستاد كه من جز پاكيزه و حلال را نمىپذيرم و تو آن را در زمين غصبى ساخته‌اى ، داوود دقت و بررسى كرد ، ديد كه يك قطعه زمين را نخريده است ، پس آن را خريد » .\r\nعمر چون اين را شنيد گفت : « آيا كسى اين خبر را از رسول خدا - صلّى اللّه عليه و آله - شنيده است ؟\r\nگروهى برخاسته بر آن گواهى دادند - تا اين كه آورده - عمر از مكه بازگشت .\r\nدر حالى كه عباس نيز با او بود ، پس عمر بر او پيشى گرفت ، و آنگاه ايستاد تا اين كه عباس به او ملحق گرديد ، در اين موقع عمر به عباس گفت : من بر تو پيشى گرفتم ولى شايسته نيست كسى بر شما بنى هاشم تقدّم جويد ، قومى كه در شما ضعف هست .\r\nعباس به او پاسخ داد : خدايمان ما را ديد كه در نبوت نيرومنديم و از خلافت ضعيف ! « 1 »\r\n\r\n76 - عمر و صلح حديبيّه\r\n( 1 ) ابن ابى الحديد آورده : هنگامى كه رسول خدا - صلّى اللّه عليه و آله - قرارداد صلح حديبيه را با سهيل بن عمرو ( از طرف قريش ) نوشت ، كه از جمله موادّ آن يكى اين بود كه اگر كسى از مسلمانان به نزد قريش رود او را بپذيرند و به مسلمانان بازنگردانند ، ولى اگر كسى از قريش به نزد پيغمبر - صلّى اللّه عليه و آله - برود هر چند مسلمان باشد او را به قريش برگردانند ، عمر خشمگين شد و به ابو بكر گفت :\r\nاين چه ننگ است اى ابو بكر ! آيا مسلمانان به مشركين بازگردانده شوند ؟ !\r\n\r\n\r\n","description":"","footnote":"\r\n( 1 ) - تاريخ يعقوبى ، ج 2 ص 138 .\r\n","page_name":" 417 ","page_number":417},
  {"content":"\r\n\r\nو آنگاه به نزد رسول خدا رفت و در مقابل آن حضرت نشست و گفت : آيا شما به حق فرستادهء خدا نيستيد ؟\r\nپيامبر - صلّى اللّه عليه و آله - بله .\r\nعمر : آيا ما در حقيقت مسلمان نيستيم ؟\r\nپيامبر : بله .\r\nعمر : آيا آنان كافر نيستند ؟\r\nپيامبر : بله .\r\nعمر : بنابراين چرا در آيينمان اين گونه تن به خوارى دهيم .\r\nرسول خدا - صلّى اللّه عليه و آله - : من فرستادهء خدا هستم و آنچه كه خدا به من دستور دهد انجام مىدهم ، و قطعا مرا ضايع نخواهد نمود .\r\nعمر غضبناك از نزد رسول خدا برخاست و گفت : اگر يارانى براى خود بيابم هرگز به چنين ذلّتى تن در نخواهم داد . و سپس به نزد ابو بكر رفت و گفت : مگر پيغمبر به ما وعده نداده بود كه به زودى داخل مكّه خواهد شد ، پس چطور شده وعدهء او ؟\r\nابو بكر : آيا رسول خدا به تو گفته همين امسال وارد مكّه خواهد شد ؟\r\nعمر : نه .\r\nابو بكر : پس در آيندهء نزديكى داخل مكّه خواهيم شد .\r\nعمر : پس اين صلحنامه‌اى كه نوشته شده چيست و چگونه ما به اين خوارى گردن نهيم ؟\r\nابو بكر : دست از يارى رسول خدا - صلّى اللّه عليه و آله - برندار . به خدا سوگند او فرستادهء خداست ، و خدايش او را درمانده نخواهد گذاشت ، از اينرو در روز فتح مكه هنگامى كه پيامبر خدا كليدهاى خانهء كعبه را در دست گرفت : فرمود : عمر را نزد من بخوانيد !\r\nعمر آمد ، پس رسول خدا - صلّى اللّه عليه و آله - به او فرمود : اين همان چيزى\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nاست كه به شما وعده داده بودم « 1 » .\r\n( 1 ) شهرستانى در « ملل و نحل » از « نظام » نقل كرده كه مىگويد : عمر در روز حديبيه ترديد نمود ، و اين شك در دين خداست و ناخشنودى نسبت به آنچه كه رسول خدا - صلّى اللّه عليه و آله - قضاوت و حكم نموده است « 2 » .\r\nو هنگامى كه ابو عمرو شطوى معتزلى خواست شيخ مفيد ( ره ) را از راه وقوع اجماع ، بر اسلام آن دو محكوم گرداند و مفيد اين استدلالش را ردّ نمود ، آنگاه مفيد به وى گفت : من مقصود تو را دريافتم و مجال اثبات آن را به تو ندادم ، حال تو را در محذورى قرار خواهم داد كه تو مىخواستى مرا در آن وارد سازى . آيا قبول دارى كه تمام امت اتفاق دارند بر اين كه هر كس كه در دين خدا و نبوت رسول خدا - صلّى اللّه عليه و آله - ترديد كند به كفر خود اعتراف نموده است ؟\r\nابو عمرو : بله .\r\nمفيد : و خلافى نيست در اين كه عمر گفته هيچ‌گاه از روزى كه مسلمان شدم در دين خدا شك نكردم جز روزى كه رسول خدا با اهل مكّه مصالحه نمود كه به نزد آن حضرت رفته و گفتم : آيا تو فرستادهء خدا نيستى ؟\r\nفرمود : بله .\r\nگفتم : آيا ما مؤمن نيستيم ؟\r\nفرمود : بله .\r\nگفتم : پس چرا اين چنين تن به ذلّت داده‌اى ؟\r\nرسول خدا : اين ذلت نيست و خير تو در آن است ، و سپس به او گفتم : آيا به ما وعده نداده بودى كه داخل مكه مىشويم ؟\r\nفرمود : بله .\r\nگفتم : پس چرا وارد نمىشويم ؟\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 109 ذيل خطبهء « للّه بلاد فلان » .\r\n( 2 ) - ملل و نحل ، ج 1 ، ص 71 .\r\n","page_name":" 419 ","page_number":419},
  {"content":"\r\n\r\nفرمود : آيا به تو وعده داده بودم كه همين امسال داخل مىشوى ؟\r\nعمر : نه . رسول خدا - صلّى اللّه عليه و آله - فرمود : پس به خواست خداوند به زودى داخل مكه خواهيم شد .\r\nشيخ مفيد ( ره ) گفت : بنابراين او در دين خدا و نبوت رسولش ترديد نموده است .\r\nو آنگاه موارد ديگرى از شكوك او را با ذكر دليل براى او شرح داد و سپس نتيجهء مطلوب را گرفت : پس از آن گفت : بعض از نواصب ادّعا كرده‌اند كه عمر پس از اين اظهار ترديدش ايمان آورده و شك او به يقين مبدل گشته است و ليكن گفته :\r\nآنها ادّعايى است بدون دليل ، و لا جرم در برابر آن اجماع فاقد ارزش .\r\nشيخ مفيد مىگويد : ابو عمرو پاسخى نداشت جز اين كه گفت : من باور ندارم اين كه كسى تا كنون ادّعاى چنين اجماعى نموده باشد .\r\nمفيد : ولى اكنون اين مطلب بر تو ثابت گرديد ، چنانچه پاسخى از آن دارى بگو ! و ليكن او هيچ گونه جوابى نداشت .\r\n\r\n77 - عمر و شورا\r\n( 1 ) و نيز ابن ابى الحديد آورده : آنگاه كه عمر بر اثر ضربات ابو لؤلؤ مجروح گرديد و به مرگ خود يقين كرد ، دربارهء جانشين پس از خود به مشورت پرداخت . . . و آنگاه گفت : رسول خدا - صلّى اللّه عليه و آله - از دنيا وفات نمود در حالى كه از اين شش نفر از قريش راضى و خشنود بود ؛ على ، عثمان ، طلحه ، زبير ، سعد ، عبد الرحمن بن عوف ، و من تصميم گرفته‌ام خلافت را در ميان آنان به شورا بگذارم تا يك نفر را از بين خودشان براى تصدّى خلافت انتخاب نمايند . . . و سپس گفت : اين شش نفر را نزد من بخوانيد !\r\nآنان را خواندند . پس بر عمر وارد شده در حالى كه او در بستر مرگ آخرين لحظات زندگى خود را مىگذرانيد . عمر به آنان نگاهى افكنده به ايشان گفت : آيا همگى شما چشم طمع به خلافت نداريد ؟\r\nآنها از اين گفتار وى ناراحت شده سكوت اختيار كردند . . . و پس از آن به آنها\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nگفت : آيا من همگى شما را از وضع اخلاق و روحياتتان آگاه نسازم ؟\r\nگفتند : بگو ! كه اگر بگوئيم نه ، اعتنا نخواهى كرد . پس به زبير رو كرده و گفت : امّا تو اى زبير ! مردى زيرك ، بد خلق ، و بخيل هستى ، در حال خشنودى ، مؤمن ، و در موقع غضب ، كافر ، يك روز انسان و روز ديگر شيطانى ، اگر خلافت را به تو واگذار كنم مسلمانان در « بطحا » براى يك صاع جو سر و مغز يكديگر را خرد مىكنند ، و اگر تو خليفهء مسلمين باشى آن روز كه خوى شيطانى بر تو غالب آيد چه كسى پيشواى اين مردم خواهد بود ؟ ! و تا چنين خصلتهايى در تو هست خداوند سرنوشت اين امت را به دست تو نخواهد سپرد .\r\nو آنگاه به طلحه رو كرد - و در حالى كه هنوز از روز وفات ابو بكر كينهء او را در دل داشت ، بدان جهت كه طلحه به ابو بكر گفته بود : تو زنده‌اى و عمر اين گونه با ما مخالفت مىكند ، چه رسد به روزى كه تو نباشى و او زمامدار امور مسلمين شده باشد - و به او گفت : آيا دربارهء تو هم بگويم و يا سكوت كنم ؟ طلحه گفت : بگو كه سخن خير نمىگويى .\r\nعمر : من تو را از روز جنگ احد مىشناسم كه بر اثر مختصر جراحتى كه به انگشت تو رسيده بود آن همه بىتابى نمودى . و نيز رسول خدا از دنيا رحلت نمود در حالى كه نسبت به تو خشمگين بود به خاطر سخنى كه در موقع نزول آيهء حجاب گفته بودى .\r\nجاحظ گفته : « سخن طلحه در موقع نزول آيهء حجاب اين بود كه در حضور افرادى كه بعد گفتار او را به پيغمبر رساندند گفته بود : حجاب امروز همسران رسول خدا چه سودى براى او خواهد داشت آنگاه كه از دنيا برود و ما با همسرانش ازدواج نمائيم ؟ ! »\r\nجاحظ پس از نقل خبر اضافه كرده : « اگر در اينجا كسى به عمر بگويد : تو خودت الحال گفتى رسول خدا از دنيا وفات نمود در حالى كه از اين شش نفر راضى بود ، و اينك به طلحه مىگويى رسول خدا وفات كرد در حالى كه نسبت به تو غضبناك بود - به خاطر آن گفتارت در موقع نزول آيهء حجاب - پاسخى از اين\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nتناقض‌گوئيش نخواهد داشت . و ليكن كيست كه بتواند در برابر عمر كمتر از اين سخن را بگويد ، چه رسد به اين اعتراض ! » « 1 » .\r\n( 1 ) مؤلف : با توجه به اين تناقضى كه در گفتار عمر وجود دارد ناچار مىبايست يكى از آن دو خلاف واقع باشد ، و از جايى كه معمولا سخن دروغ به فراموشى سپرده مىشود ناگزير كلام اول او كه گفته : پيغمبر از اين شش نفر راضى بوده دروغ بوده و عمر آن را فراموش كرده است ، و اگر گفتار نخستين وى راست بود سخن دوم را كه ضدّ آن است نمىگفت .\r\nبنابراين ، گفتار اولش افترايى بوده كه به پاى پيغمبر - صلّى اللّه عليه و آله - بسته است آن هم به منظور زمينه‌سازى براى تضعيف خلافت امير المؤمنين - عليه السلام - و تقويت خلافت عثمان .\r\nو اما سخن عمر به طلحه : « من از روز جنگ احد تو را مىشناسم . . . »\r\nداستانش اين بوده - چنانچه بلاذرى در « انسابش » « 2 » آورده - كه در جنگ احد مالك بن زهير جشمى تيرى به جانب رسول خدا - صلّى اللّه عليه و آله - افكند پس طلحه دست خود را در برابر آن سپر نمود ، و تير به انگشت كوچك او اصابت كرد و آن را فلج نمود . و او در موقع اصابت تير گفت : « حس » ، پس رسول خدا فرمود : اگر او به جاى اين كلمه « بسم اللّه » گفته بود داخل بهشت مىشد .\r\nو اما راجع به اين مطلب كه در خبر آمده : « عمر از روز وفات ابو بكر نسبت به طلحه خشمگين بود » . طبرى در تاريخش « 3 » از اسماء بنت عميس نقل كرده كه مىگويد : طلحه بر ابو بكر وارد شد به او گفت : عمر را به عنوان جانشين پس از خود معرفى نموده‌اى حال آن كه اكنون كه با او هستى مىبينى چگونه با مردم بدرفتارى مىكند ، چه رسد به آن موقع كه تو نباشى و او خليفهء مسلمين شده باشد ، و خدا از\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 62 ، ذيل خطبهء « شقشقيه » .\r\n( 2 ) - انساب ، بلاذرى ، ج 1 ، ص 318 .\r\n( 3 ) - شرح نهج البلاغه ، ابن ابى الحديد ، ج 1 ، ص 55 .\r\n","page_name":" 422 ","page_number":422},
  {"content":"\r\n\r\nسرنوشت اين ملت از تو سؤال خواهد نمود .\r\nو امّا راجع به سخن طلحه دربارهء همسران رسول خدا - صلّى اللّه عليه و آله - كه عمر به آن اشاره كرده ، عثمان نيز در آن با طلحه شريك بوده ، چنانچه در تفسير « سدى » آمده : هنگامى كه ابو سلمه و خنيس بن حذافه از دنيا رفتند و رسول خدا - صلّى اللّه عليه و آله - با همسرانشان ام سلمه و حفصه ازدواج نمود ، طلحه و عثمان گفتند : آيا محمد پس از مرگ ما با همسرانمان ازدواج كند ولى ما نتوانيم . . . به خدا سوگند آنگاه كه او از دنيا رود بر زنان او قرعه خواهيم زد ، و طلحه نظرش به عايشه بود و عثمان به ام سلمه . پس آيه شريفه نازل شد .\r\n«  وَ ما كانَ لَكُمْ أَنْ تُؤْذُوا رَسُولَ اللَّهِ وَ لا أَنْ تَنْكِحُوا أَزْواجَهُ مِنْ بَعْدِهِ أَبَداً إِنَّ ذلِكُمْ كانَ عِنْدَ اللَّهِ عَظِيماً  » « 1 » .\r\n« و نبايد هرگز رسول خدا را ( در حيات ) بيازاريد و نه پس از وفات هيچ‌گاه زنانش را به نكاح خود درآوريد كه اين كار نزد خدا ( گناهى ) بسيار بزرگ است » .\r\nو نيز اين آيه : «  إِنْ تُبْدُوا شَيْئاً أَوْ تُخْفُوهُ فَإِنَّ اللَّهَ كانَ بِكُلِّ شَيْءٍ عَلِيماً  ؛ « 2 » هر چيزى را اگر آشكار يا پنهان كنيد خداوند بر آن و بر همه امور جهان كاملا آگاه است » .\r\nو همچنين اين آيه «  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً  » « 3 » .\r\n« آنان كه خدا و رسول را به عصيان آزار و اذيت مىكنند خدا آنها را در دنيا و آخرت لعنت كرده ، بر آنان عذابى خواركننده مهيا ساخته است » .\r\nولى عمر اين مطلب را دربارهء عثمان نگفت ؛ زيرا كه به او علاقه‌مند بود ، چون عثمان برعكس طلحه با خلافت او موافق بود و زمانى كه ابو بكر دربارهء جانشين نمودن عمر پس از خود با عثمان مشورت كرد عثمان از عمر تعريف و تمجيد بسيار\r\n\r\n\r\n","description":"","footnote":"\r\n( 1 ) - سورهء احزاب ، آيهء 53 .\r\n( 2 ) - سورهء احزاب ، آيهء 54 .\r\n( 3 ) - سورهء احزاب ، آيهء 57 .\r\n","page_name":" 423 ","page_number":423},
  {"content":"\r\n\r\nنمود ، و نيز موقعى كه ابو بكر خواست عهدنامه ( مربوط به تعيين جانشين پس از خود را ) بنويسد و در آن حال بيهوش گرديد ، عثمان از پيش خودش آن را به نام عمر ثبت كرد . چنانچه طبرى در تاريخش « 1 » آورده : ابو بكر به عثمان گفت : نظرت دربارهء عمر چيست ؟\r\nعثمان گفت : « خدايا تو مىدانى آنچه كه من دربارهء عمر مىدانم اين است كه نهان او از آشكارش بهتر ، و در ميان ما هيچ‌كس به خوبى او نيست ! » .\r\n( 1 ) و نيز آورده « 2 » : ابو بكر در بيمارى وفات خود عثمان را طلبيد و به او گفت :\r\nبنويس : « اين عهدى است كه ابو بكر بن ابو قحافه براى مسلمين مىنويسد : امّا بعد » و در اين موقع بيهوش گرديد ، پس عثمان به انشاى خود چنين ادامه داد « اما بعد :\r\nهمانا من عمر بن الخطاب را به عنوان جانشين پس از خودم براى شما تعيين نمودم . . . » . و سپس ابو بكر به هوش آمد و به عثمان گفت : نوشته‌ات را برايم بخوان ، عثمان نوشتارش را براى او قرائت كرد ، پس ابو بكر تكبير گفت و بر آن صحّه گذاشت ، و به او گفت : گمانم مىترسيدى كه من در حال بيهوشى بميرم و در بين مردم اختلاف پديد آيد ؟ !\r\nعثمان : آرى ، و همينها سبب گرديد كه عمر نيز به عنوان تشكر و قدردانى از او ، خلافت پس از خودش را براى وى تدبير كند .\r\nگذشته از اينها ، در صورتى كه طلحه متكبر و مغضوب رسول خدا - صلّى اللّه عليه و آله - بوده ، و زبير نيز بخيل و كافر الغضب و شيطان صفت - كه عمر در اول خبر گفته - و سعد بن ابى وقاص نيز صاحب تير و كمان و احشام ، و عبد الرحمن بن عوف ضعيف و نالايق علاوه بر اين كه او و سعد از قبيلهء « زهره » بوده ، و زهره كجا و زمامدارى كجا ؟ ! و عثمان را نيز قريش به خلافت رسانده ولى او بنى اميه و بنى ابى معيط را بر گردن مردم سوار نموده و بيت المال را به آنان اختصاص داده تا\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 618 .\r\n( 2 ) - شرح نهج البلاغه ، ابن ابى الحديد ، ج 1 ، ص 55 .\r\n","page_name":" 424 ","page_number":424},
  {"content":"\r\n\r\nجايى كه گروهى از عرب بر او شوريده و او را در بسترش خواهند كشت - چنانچه اين مطالب را عمر در آخر آن خبر گفته - پس چگونه عمر خلافت را در ميان اين گروه شورا قرار داده با اين كه خودش به عدم صلاحيت آنان براى خلافت اعتراف نموده است ، بويژه ، عثمان ، با اين كه عمر خلافت را به وسيلهء تشكيل آن شورا ، تنها براى عثمان تدبير كرده بود و مىدانست كه سرانجام نقشهء او پياده شده و عثمان به خلافت خواهد رسيد .\r\nچنانچه در ادامه همين خبر آمده : عمر به عثمان گفت : گويا مىبينم قريش خلافت را همچون قلاده‌اى در گردنت درآورده به علت علاقه‌اى كه به تو دارد و تو بنى اميه و بنى ابى معيط را بر گردن مردم سوار خواهى نمود . . . به خدا سوگند اين پيش‌بينى كه دربارهء تو گفتم واقع خواهد شد ، و آن موقع است كه مردم به انتقام تو را خواهند كشت . و سپس موهاى پيشانى عثمان را به دست گرفت و به او گفت :\r\nآنگاه كه اين حوادث اتفاق افتاد اين گفتار مرا به ياد آور ؛ زيرا اينها كه به تو گفتم بطور حتم واقع خواهد شد .\r\n( 1 ) مؤلف : و شايد پاسخ آنان از همه اين اشكالات اين است كه اين خبر دال بر فراست و صحت حدس عمر مىباشد چنانچه ابن ابى الحديد گفته كه : خبر مذكور را عدّه‌اى - بجز جاحظ - در باب فراست عمر ذكر كرده‌اند . همانگونه كه جاحظ نيز از تناقض گويى عمر دربارهء طلحه چنين عذر آورده : كه عمر داراى چنان مهابتى بوده كه كسى را يارى توجّه دادن او به لغزشهايش نبوده است .\r\nو نيز در ضمن خبر گذشته آمده : « عمر به على - عليه السلام - رو كرد و گفت :\r\nبه خدا سوگند تو شايستهء خلافتى جز اين كه در تو حالت مزاح و « دعابه » هست ، به خدا سوگند اگر تو خليفه گردى مردم را در راه راست و طريق روشن رهنمون خواهى شد » .\r\nمؤلّف : به عمر بايد گفت : با اين كه تو خصلتى را كه محبوب خدا و رسول او بوده ، و خود امير المؤمنين - عليه السلام - آن را از صفات مؤمنين شمرده مىفرمايد : « المؤمن بشره في وجهه و حزنه في قلبه ؛ مؤمن همواره چهره‌اش خندان ، و اندوه او در قلبش\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nپنهان مىباشد » دعابه ناميده‌اى و بخاطر همين گفتار تو منافقين نيز جرأت كرده همين سخن را با اضافه‌اى به آن حضرت بگويند ، مانند عمرو بن عاص ، و هنگامى كه امير المؤمنين شنيد كه عمرو بن عاص چنين مطلبى دربارهء او گفته فرمود :\r\n« شگفتا ! ابن نابغه - عمرو بن عاص - دربارهء من به شاميان مىگويد كه در او دعا به است و او مردى بازيگر است ، حقا كه به دروغ سخن گفته و به گناه نطق كرده است » .\r\nاگر ما اين افتراى تو را نسبت به امير المؤمنين - عليه السلام - بپذيريم ، روشن است كه آن خوش خلقى به مراتب از خشونتى كه تو داشته‌اى بهتر بوده است ؛ زيرا طبع مردم نسبت به انسان خوش‌خو متمايل‌تر و راغب‌تر است تا انسان خشن و ترشرو ، و به همين سبب بوده كه مردم از حضور در صف اول نماز جماعت او ترس داشتند و همين هم به قيمت جانش تمام شد .\r\nچنانچه عمر بن ميمون مىگويد : روزى كه عمر كشته شد من در نماز جماعت او حضور داشتم ، و هيبتش مانع گرديد از اين كه در صف اول شركت نمايم ؛ زيرا عمر عادت داشت كه قبل از شروع نماز شخصا صف اول را منظم مىنمود و اگر كسى جلو يا عقب ايستاده بود او را با تازيانه مىنواخت پس به نماز صبح مشغول گرديد و معمولا آن را در موقع تاريكى هوا به جاى مىآورد ، در اين هنگام ابو لؤلؤ ، غلام مغيره با سه ضربه خنجر او را مجروح نموده از پاى درآورد « 1 » .\r\nو در هر حال اگر چنانچه امير المؤمنين - عليه السلام - تنها كسى بوده كه در صورت تصدى خلافت مردم را به سوى خدا و راه خدا و طريق روشن هدايت مىنموده - بنا به گفتهء عمر - ، و روشن است كه تنها هدف خداوند از فرستادن رسولان و كتابهاى آسمانى هم جز اين ، چيز ديگر نيست ، پس بر عمر واجب بوده كه حالت « دعابه » او را تحمّل نموده و بالخصوص او را به عنوان خليفهء مسلمين معرّفى كند ، نه اين كه آن حضرت را در صورت ظاهر همانند يك نفر از افراد شورا\r\n\r\n\r\n","description":"","footnote":"\r\n( 1 ) - تاريخ الخفاء ، ابن قتيبه ، ص 20 .\r\n","page_name":" 426 ","page_number":426},
  {"content":"\r\n\r\nقرار داده و در واقع هم با حكم نمودن عبد الرحمن بن عوف داماد عثمان كه تنها نظرش به عثمان بود او را خارج نمايد .\r\nو به همين جهت آن امام بزرگوار - عليه السلام - در خطبهء شقشقيه مىفرمايد :\r\n« زعم انّى احدهم ؛ گمان مىكرد - عمر - كه من يكى از آنان هستم » يعنى ، به دروغ . و آيا عمر گفتار خدا را نشنيده بود كه : «  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  » « 1 » .\r\n« آيا كسى كه خلق را به حق رهبرى مىكند سزاوارترست پيروى شود يا كسى كه راه نمىيابد مگر اين كه خود هدايت شود ، شما را چه مىشود چگونه حكم مىكنيد ؟ » .\r\n\r\n78 - عمر رسول خدا ( ص ) را به عقب كشانيد !\r\n( 1 ) ابن ابى الحديد در شرح نهج البلاغه آورده : هنگامى كه عبد اللّه بن ابىّ ( سركردهء منافقين ) از دنيا رفت فرزند و بستگان او به نزد رسول خدا - صلّى اللّه عليه و آله - رفته و از آن حضرت خواستند تا بر جنازهء عبد اللّه نماز بخواند . رسول خدا درخواست آنان را پذيرفت و مهياى نماز گرديد ، در اين موقع عمر پيش رفت و آن حضرت را به عقب كشانيد و گفت : مگر خداوند تو را از نماز خواندن بر منافقين نهى نكرده است ؟\r\nرسول خدا به او فرمود : خداوند مرا در اين باره مخيّر ساخته و من خواندن را اختيار نمودم و به من گفته : «  اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ  » « 2 » .\r\n« اى پيغمبر ! تو براى آنان مىخواهى طلب مغفرت بكن يا نكن ، اگر هفتاد مرتبه هم بر آنها از خدا آمرزش‌طلبى خدا هرگز آنان را نخواهد بخشيد » . و اگر مىدانستم كه خداوند با بيش از هفتاد بار استغفار او را مىآمرزد بر آن اضافه\r\n\r\n\r\n","description":"","footnote":"\r\n( 1 ) - سورهء يونس ، آيهء 35 .\r\n( 2 ) - سورهء توبه ، آيهء 80 .\r\n","page_name":" 427 ","page_number":427},
  {"content":"\r\n\r\nمىكردم . پس مردم از جرأت و جسارت عمر نسبت به رسول خدا - صلّى اللّه عليه و آله - تعجب نمودند ، و آيهء شريفه نازل شد «  وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ  ؛ « 1 » ديگر هرگز به نماز ميت آن منافقان حاضر نشده و بر جنازهء آنها به دعا نايست » .\r\nو پس از آن ديگر رسول خدا نماز خواندن بر منافقين را ترك كرد « 2 » .\r\nمؤلّف : اين كه در خبر آمده : « مردم از جرأت و جسارت عمر در شگفت شدند » بايد گفت كه : ابراز چنين جرئتى از عمر نسبت به رسول خدا - صلّى اللّه عليه و آله - منحصر به اين مورد نبوده بلكه در موارد ديگرى نيز تكرار شده است ، مانند جلوگيرى او از وصيت كردن رسول خدا و نسبت هذيان‌گويى به آن بزرگوار ، و گذشت كه در جريان صلح حديبيّه نيز نسبت به تصميم و عمل رسول خدا اعتراض نمود .\r\nو عجب اين كه در آخر همين خبر آمده كه پس از وقوع آن ماجرا آيهء شريفه قرآن در تأييد و تصديق عمل عمر نازل گرديد ، و پس از آن ديگر پيغمبر - صلّى اللّه عليه و آله - بر منافقى نماز نخواند ، و با جعل اين مطلب خواسته‌اند خلاف او - عمر - را اصلاح كنند ، و ليكن درست گفته آن كه گفته : « انّ الكذوب لا حافظة له ؛ دروغگو حافظه ندارد » .\r\nو در اين خبر نيز جعل‌كننده يادش رفته كه در اول خبر آمده : موقعى كه عمر پيامبر - صلّى اللّه عليه و آله - را به عقب كشيد ، به او گفت : آيا خداوند تو را از نماز خواندن بر منافقين نهى نكرده است ؟ و اين گفتار صريحى است در اين كه نزول آيه : «  وَ لا تُصَلِّ . . .  » قبل از اين جريان بوده ، و عمر تصوّر مىكرده كه عمل رسول خدا بر خلاف اين آيه است . و رسول خدا هم براى او روشن نموده كه نهى در آيه تنزيهى است نه تحريمى ؛ و ليكن سهل است ، در جايى كه امام نفهمد ، مأموم به طريق أولى نخواهد فهميد .\r\n\r\n\r\n","description":"","footnote":"\r\n( 1 ) - سورهء توبه ، آيهء 84 .\r\n( 2 ) - شرح نهج البلاغه ، ابن ابى الحديد ، ج 3 ، ص 107 .\r\n","page_name":" 428 ","page_number":428},
  {"content":"\r\n\r\n\r\n79 - موارد مشابه\r\n( 1 ) و البته اين گونه مطالب بىاساس كه براى آنان جعل كرده‌اند كم نيستند از جمله ابن ابى الحديد آورده : هنگامى كه گروهى از مشركين در جنگ بدر كشته و جمعى نيز بالغ بر هفتاد نفر به اسارت لشكر اسلام درآمدند ، رسول خدا دربارهء اسراى مشركين با ابو بكر و عمر مشورت كرد . ابو بكر گفت : اينها همه عموزادگان و فاميل و برادران ما هستند ، به نظر من از آنان فدا بگيريد تا بنيهء مالى ما در برابر مشركين قوى گشته ، و بسا خداوند در آينده آنان را هدايت نموده براى ما دست و بازويى باشند . آنگاه رسول خدا - صلّى اللّه عليه و آله - به عمر فرمود : نظر تو چيست ؟\r\nعمر گفت : اعتقاد من اين است كه از ميان اسرا فلان شخص را - يكى از بستگان عمر - به من بدهيد تا گردنش را بزنم ، و نيز عقيل را به على ، و برادر حمزه را به حمزه بدهيد تا گردنهايشان را بزنند ، تا خداوند بداند كه در دلهاى ما هيچ گونه ميل و علاقه‌اى نسبت به مشركين وجود ندارد . و گفت : آنان را بكشيد كه اينها سران و رهبران مشركينند . ولى رسول خدا به سخن عمر گوش نكرد و به گفتهء ابو بكر ميل نمود و از آنان فدا گرفته و سپس آزادشان كرد . اما در آينده گرفتار اين كار خود گرديد .\r\nعمر مىگويد : و آنگاه من به نزد رسول خدا آمدم ديدم كه او با ابو بكر نشسته و هر دو مىگريند ، از آنان سبب پرسيدم ، و گفتم به من هم بگوييد اگر گريه‌ام گرفت بگريم و گرنه تباكى كنم .\r\nپيغمبر - صلّى اللّه عليه و آله - فرمود : گريهء من بخاطر فدا گرفتن از اسراى مشركين است ، و عذاب شما از آن درخت - اشاره به درختى در آن نزديكى - هم به من نزديك‌تر شده است .\r\nپسر عمر نقل مىكند كه رسول خدا - صلّى اللّه عليه و آله - مىفرمود : نزديك بود در اثر مخالفت با عمر شرّى دامنگير ما بشود !\r\nمؤلف : بنابراين ، حق اين بود كه خداوند عمر را پيغمبر مىنمود نه آن حضرت\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nرا ؛ زيرا اين عمر بوده كه در رأيش صائب بوده نه رسول خدا - صلّى اللّه عليه و آله - !\r\nو از جمله شواهد بر كذب آن خبر اين كه در آن آمده كه : عمر به رسول خدا - صلّى اللّه عليه و آله - گفت : آنان را بكش كه سران و رهبران مشركينند . پس آيا فاميل عمر - كه قطعا وجود خارجى نداشته ، چرا كه نامى از او در تاريخ برده نشده و نه در ضمن اسراى بدر او را شمرده‌اند - از رؤساى مشركين بوده و يا عباس و عقيل از سران مشركين بوده‌اند كه قريش بطور اجبار آنان را به جنگ آورده بودند ؟ چنانچه در تاريخ طبرى آمده كه رسول خدا - صلّى اللّه عليه و آله - در روز بدر به ياران خود فرمود : من كسانى از بنى هاشم و غير آنان را مىشناسم كه بطور اكراه به جنگ آورده شده‌اند و خود انگيزه‌اى در جنگيدن با ما نداشته‌اند ، از اين رو هيچ كس از بنى هاشم را نكشيد .\r\nو رهبران مشركين در جنگ بدر ابو جهل و عتبه و شيبه و گروهى ديگر بوده‌اند كه در جنگ كشته شده‌اند ، و حتى ابو سفيان نيز در جنگ بدر از رهبران نبوده و بعد در جنگ احد و احزاب از سران و رؤساى آنان گشته - كه در اشعار آنان آمده كه اگر در جنگ بدر سران مشركين كشته نمىشدند ابو سفيان رئيس نمىگرديد . . .\r\nو از جمله آورده‌اند كه : آنگاه كه ابو بكر و عمر دربارهء اسراى بدر با هم اختلاف كردند پيغمبر - صلّى اللّه عليه و آله - فرمود مثل ابو بكر در ميان فرشتگان مانند ميكائيل است كه پيام‌آور خشنودى و عفو خداوند است . و در ميان انبياى الهى مانند ابراهيم است كه گفت : «  فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ  » « 1 » و مانند عيسى است كه گفت : «  إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ . . .  » « 2 » .\r\nو مثل عمر در ميان پيامبران مانند نوح است كه گفت : «  . . . رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  » « 3 » و مانند موسى كه گفت : «  رَبَّنَا اطْمِسْ عَلى \r\n\r\n\r\n","description":"","footnote":"\r\n( 1 ) - سورهء ابراهيم ، آيهء 36 .\r\n( 2 ) - سورهء مائده ، آيهء 118 .\r\n( 3 ) - سورهء نوح ، آيهء 26 .\r\n","page_name":" 430 ","page_number":430},
  {"content":"\r\n\r\n أَمْوالِهِمْ . . .  » « 1 » .\r\nو اين خبر از جمله اخبارى است كه به دستور معاويه در برابر اخبارى كه در فضائل امير المؤمنين - عليه السلام - آمده جعل شده است ، و دليل بر مجعول بودن آن به جز آنچه كه ابن ابى الحديد آورده از اين كه : گفتار عيسى در سورهء « مائده » است كه در آخر عمر رسول خدا نازل شده بنابراين ، چگونه پيغمبر آن را در جنگ بدر كه در سال دوم از هجرت اتفاق افتاده فرموده است ، اين كه : ميكائيل پيام‌آور رضا و خشنودى خداوند است در يك مورد و جبرئيل آورندهء عذاب در موردى ديگر ، نه هر دو در يك مورد ، بنابراين ، تشبيه از اساس غلط بوده و مقام پيغمبر - صلّى اللّه عليه و آله - از بيان آن منزّه است .\r\n\r\n80 - مدارايى عمر با زبير\r\n( 1 ) ابن ابى الحديد آورده : زيد بن اسلم از پدرش نقل كرده كه مىگويد : روزى عمر براى انجام كار خصوصى ، خانه را خلوت نموده به من گفت : بر در خانه بايستم . . . در اين هنگام زبير از دور نمايان شد و من از او خوشم نيامد ، زبير مىخواست داخل خانه شود ، پس به او گفتم : عمر مشغول بعضى از كارهاى شخصى است و به كسى اجازهء ورود و ملاقات نداده است ، ولى زبير اعتنايى به من ننموده خواست وارد شود ، در اين هنگام من دستم را جلو سينه‌اش قرار دادم ، ناگهان زبير بر بينىام كوفت بطورى كه خون از آن جارى شد . و آنگاه برگشت ، من نزد عمر رفتم ، عمر چون مرا ديد و نگاهش به شكستگى بينىام افتاد با تعجب پرسيد ؛ چه كسى بينى تو را شكسته است ؟ گفتم : زبير .\r\nعمر زبير را نزد خود طلبيد ، وقتى كه زبير خواست بر عمر وارد شود من هم به همراه او رفتم تا ببينم عمر به او چه مىگويد . ديدم عمر به زبير گفت : چرا چنين كردى آيا بخاطر ديدار با من مردم را خون‌آلود مىكنى ؟\r\n\r\n\r\n","description":"","footnote":"\r\n( 1 ) - سورهء يونس ، آيهء 88 .\r\n","page_name":" 431 ","page_number":431},
  {"content":"\r\n\r\nزبير در پاسخ عمر چند بار اين گفتار وى را با لحن مسخره‌آميزى تكرار نمود - اداى او را درآورد - و به عمر اعتراض كرد و گفت : آيا براى ما ، دربان مىگذارى ، به خدا سوگند نه رسول خدا و نه ابو بكر - پيش از تو - نسبت به من چنين نكرده‌اند .\r\nپس عمر مانند عذر خواهنده به او گفت : من در آن موقع كار خصوصى داشتم . اسلم مىگويد : وقتى كه ديدم عمر از او عذرخواهى مىكند مأيوس شدم از اين كه حقّم را از او بگيرد ، و زبير هم از نزد او خارج شد ، در اين موقع عمر به من رو كرد و به منظور دلدارى من گفت : اين شخص زبير بود و تو سوابق و آثار او را مىدانى پس من هم گفتم حق من حق شماست ، هر چه كنيد من قبول دارم « 1 » .\r\nمؤلف : چه شد آن عدالت عمر كه خواست از « جبلة بن ايهم » - كه قبلا از پادشاهان روم بود - بخاطر يك سيلى كه در مطاف به مردى زده بود قصاص بگيرد ، كه به ارتداد او منجر گرديده به روم رفت ، و چه شد آن شدّت تعصّبش در اجراى احكام الهى كه پسر خودش را بخاطر يك گناه دو بار حدّ زد كه منجر به مرگ او گرديد ، و در اينجا اين گونه مداهنه و سازشكارى او با زبير چه معنى دارد ؟ !\r\n\r\n81 - حمايت عمر از مغيره\r\n( 1 ) ابو الفرج در « اغانى » از ابو زيد عمر بن شبه نقل كرده كه مىگويد : عمر - در صورت ظاهر - به منظور تحقيق و بررسى ماجراى زناى مغيرة بن شعبه تشكيل جلسه داد ، مغيره و شهود بر زناى وى را به نزد خود فراخواند ، در اين جلسه سه نفر از شهود به نامهاى ابو بكره ، نافع ، شبل بن معبد بطور صريح و كامل بر زناى مغيره گواهى دادند . . . در اين موقع « زياد » براى اداى شهادت از دور نمايان گرديد عمر چون نگاهش به او افتاد ، گفت : كسى را مىبينم كه هرگز خداوند مسلمان مهاجرى را بر زبان او خوار نخواهد كرد ، پس زياد - به اشارهء عمر - به گونه‌اى گواهى داد كه عمر آن را ناقص دانست ، در اين هنگام عمر تكبير گفت و به مغيره گفت : برخيز ! و بر\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 105 ذيل خطبهء : « للّه بلاد فلان » .\r\n","page_name":" 432 ","page_number":432},
  {"content":"\r\n\r\nآن سه شاهد حدّ افترا جارى كن « 1 » .\r\nمؤلف : از جمله آداب و سنن شرع در باب قضا اين است كه قاضى بايد كسى را كه به زنا يا لواط خود اقرار نموده پيش از تمام شدن چهار بار اقرارش او را به رجوع از اقرارش تلقين و تشويق كند چنانچه در فصل چهارم از بخش نخست گذشت ، كه امير المؤمنين - عليه السلام - اين گونه عمل كرد ، ولى دربارهء شاهد چنين چيزى وجود ندارد « كه قاضى او را از اداى شهادتش منع كند » . آن چنان كه عمر دربارهء زياد عمل كرده است با اين كه در حقيقت گواهى زياد نيز مانند ساير شهود كامل و تمام بود ، و تنها او بخاطر جانبدارى از عمر از تصريح به لفظ خاص امتناع ورزيده بود .\r\nمطلب ديگر ، اين كه از كجا كه مغيره از مهاجرين بوده - چنانچه در گفتار عمر آمده - با اين كه بلا شك او از منافقين بوده است ، و بر نفاق او خليفهء سوم آنان ( عثمان ) گواهى داده ؛ هنگامى كه به او اعتراض كردند كه چرا وليد بن عقبه را كه در حال مستى نماز صبح را چهار ركعت براى مردم خوانده ، و همچنين ابى ابن سرح را كه آيهء قرآن بر كفر او نازل شده و رسول خدا - صلّى اللّه عليه و آله - خونش را مباح نموده بود ، عاملان و كارگزاران خود قرار داده ، عثمان در پاسخ اعتراض كنندگان به كار عمر استناد كرد كه او نيز مغيرة بن شعبه را كه در فسق و فجور دست‌كمى از آنها نداشته عامل خود گردانده است .\r\nو نيز عبد الرحمن بن عوف از جمله « عشرهء مبشره » ، و يكى از شش نفر شوراى عمر ، و حكم او در شورا ، بر نفاق مغيره گواهى داده است . آن هنگام كه عبد الرحمن با عثمان بيعت نمود و او را به عنوان خليفه برگزيد مغيره به منظور خوشايند عثمان به عثمان گفت : به خدا سوگند اگر با ديگرى بيعت كرده بودند ، ما هرگز با او دست بيعت نمىداديم . در اين موقع عبد الرحمن به مغيره گفت : به خدا سوگند دروغ مىگويى ، اگر با ديگرى هم بيعت كرده بودند تو نيز با او بيعت مىنمودى و همين سخن را هم بخاطر مصالح و منافع دنيوى خود به او مىگفتى ، و تو آن گونه نيستى\r\n\r\n\r\n","description":"","footnote":"\r\n( 1 ) - اغانى ، ج 14 ، ص 327 .\r\n","page_name":" 433 ","page_number":433},
  {"content":"\r\n\r\nكه در ظاهر خودت را مىنمايانى .\r\n( 1 ) و مغيره همان كسى است كه معاويه را به استخلاف فرزند پليدش يزيد كه زمامدارى او نابودى امت اسلام را دربرداشت ترغيب و تشويق نمود ، آن هنگام كه معاويه خواست مغيره را به علت پيريش از كار بر كنار كند . و او كسى است كه معاويه را بر خلاف مقررات شرع وادار به استلحاق زياد نمود - او را فرزند ابو سفيان و برادر خود دانست - « 1 » ؛ زيرا زياد از زناى پدر معاويه ( ابو سفيان ) با مادر زياد متولد شده بود ، به انگيزهء سپاسگزارى از بر طرف نمودن حكم رجم كه زياد دربارهء او انجام داده بود . و جنايات و تبهكاريهاى مغيره از اشعث بن قيس - كه ابو بكر به هنگام مرگ آرزو مىكرد : اى كاش ! موقعى كه او را اسير به نزد او آورده بودند ، وى را كشته بود و زنده‌اش نمىگذاشت - فزون‌تر بوده ؛ زيرا مغيره در تمام فتنه‌گريها و ستمكاريهاى زمان خود به نحوى دست داشته و به آنها كمك نموده است .\r\nبنابراين ، چگونه عمر او را از مهاجرين دانسته ، آن هم از مهاجرين اوليه ؛ زيرا قبلا گذشت كه عمر به ابن عباس گفته بود كه : « مهاجرين اوليه نگذاشتند خلافت به يار شما ( امير المؤمنين ) برسد » و مغيره از پرنقش‌ترين آنان در اين باره بوده ؛ زيرا او نخستين كسى بوده كه آنان را به اين فكر انداخته است .\r\nچنانچه ابن ابى الحديد از « سقيفه » جوهرى از ابو زيد نقل كرده كه مىگويد :\r\nمغيره از كنار ابو بكر و عمر مىگذشت در حالى كه آنان بر در خانهء رسول خدا - صلّى اللّه عليه و آله - نشسته بودند و آن وجود مبارك تازه از دنيا رحلت نموده بود ، مغيره به آنان گفت : اينجا چه كار مىكنيد ؟\r\nگفتند : منتظر اين مرد ( امير المؤمنين ) هستيم تا از خانه بيرون آمده با او بيعت كنيم .\r\nمغيره به آنان گفت : خلافت را در ميان قريش گسترش دهيد تا توسعه يابد . پس آنان برخاسته و به سقيفه بنى ساعده رفتند .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 4 ، ص 68 .\r\n","page_name":" 434 ","page_number":434},
  {"content":"\r\n\r\nو همواره آنان به منظور استحكام پايه‌هاى خلافتشان به فكر و تدبير او ( مغيره ) نيازمند بوده بر ايشان رايزنى مىنمود ، از جمله موقعى كه مقداد و سلمان و ابو ذر و عمار و حذيفه و جمعى ديگر از شيعيان امير المؤمنين - عليه السلام - تصميم گرفتند كه خلافت ابو بكر را نقض كنند ، ابو بكر و عمر كسى را به نزد مغيره فرستاده و از او تعيين تكليف و چاره‌جويى نمودند ، مغيره به آنان گفت : صلاح در اين است كه عباس را ببينيد و براى او و پسرانش بهره و نصيبى در خلافت قرار دهيد تا از ناحيهء على آسوده‌خاطر باشيد « 1 » . و چگونه عمر حكم رجم را از مغيره بر طرف نسازد با اين كه او اولين كسى بوده كه عمر را به عنوان « امير المؤمنين » خوانده ، در حالى كه ابو بكر جرأت نمىكرد خود را به اين لقب ملقب گرداند .\r\nو بهترين دليل بر اين كه عمر حدّ ثابت و مسلّمى را از مغيره برداشته اين كه خود عمر بعدها به آن اقرار نموده ، و همچنين امير المؤمنين و فرزندش امام حسن - عليهما السلام - دو امام معصومى كه قرآن بر پاكى آنان گواهى داده ، اين مطلب را دربارهء مغيره فرموده‌اند .\r\nاما اعتراف خود عمر ؛ ابو الفرج در « اغانى » آورده : كه عمر پس از ماجراى زناى مغيره سالى به حج رفته بود ، اتفاقا در موسم حج زنى را كه مغيره با او زنا كرده بود ديد ، و مغيره نيز آن روز در آنجا حضور داشت ، در اين موقع عمر به مغيره گفت :\r\nواى بر تو ! نسبت به من تجاهل مىكنى ؟ به خدا سوگند گمان ندارم كه ابو بكره در بارهء تو افترا بسته باشد ، و من هيچ‌گاه تو را نمىبينم مگر اين كه مىترسم از آسمان بر من سنگ ببارد « 2 » . و چنانچه عمر حدّ ثابتى را دربارهء مغيره تعطيل نكرده بود هرگز چنين ترسى را نداشت كه از آسمان بر او سنگ ببارد .\r\nو اما فرمايش امير المؤمنين على - عليه السلام - را در اين زمينه نيز « اغانى » آورده : كه على - عليه السلام - مىفرمود : « اگر بر مغيره دست يابم او را سنگسار\r\n\r\n\r\n","description":"","footnote":"\r\n( 1 ) - سقيفه ، جوهرى ، ص 47 .\r\n( 2 ) - شرح نهج البلاغه ، ابن ابى الحديد ، ج 3 ، ص 162 .\r\n","page_name":" 435 ","page_number":435},
  {"content":"\r\n\r\nخواهم كرد » « 1 » .\r\n( 1 ) و نقل شده كه ابو بكره پس از آن كه حدّ افتراء بر او جارى شده بود ، مىگفت :\r\nگواهى مىدهم كه مغيره چنين و چنان كرده است ، پس عمر تصميم گرفت كه دوباره به او حدّ زند ، امير المؤمنين به عمر فرمود : اگر ابو بكره را تازيانه بزنى من هم يار تو ( مغيره ) را سنگسار خواهم نمود ، و بدين وسيله او را از تصميمش منصرف كرد .\r\nو اما فرمايش حضرت امام حسن - عليه السلام - در اين باره ابن ابى الحديد آورده :\r\nكه امام حسن در مجلس معاويه به مغيره فرمود : « حقا كه حدّ خدا دربارهء تو قطعى و ثابت بوده و عمر حقى را از تو بر طرف نموده كه خداوند از او سؤال و بازخواست خواهد نمود » « 2 » .\r\nو گناه ديگر عمر در اين قضيه اين كه ابو بكره را از ساير شهود شديدتر تازيانه زده است ، با اين كه در حدّ قذف دستور به تشديد نيامده است . چنانچه در « اغانى » آمده پس از آن كه عمر ابو بكره را تازيانه زد ، او بسيار ضعيف و ناتوان شده بود كه مادرش گفت : گوسفندى را ذبح نموده و پوست آن را بر كمر خود ببندد .\r\nراوى خبر ، ابراهيم از پدرش نقل كرده كه مىگفت : اين بيمارى و نقاهت ابو بكره علتى نداشت جز ضربات شديدى كه به او رسيده بود « 3 » .\r\nو نيز آورده : كه عمر پس از آن ماجرا ابو بكره را توبه داد ، ابو بكره به عمر گفت :\r\nمرا توبه مىدهى تا در آينده گواهيم را بپذيرى ؟\r\nعمر : آرى .\r\nابو بكره ، ولى من تا زنده هستم بين هيچ دو نفرى گواهى نخواهم داد . و از آن پس هرگاه او را براى اداى شهادتى مىخواندند مىگفت : از ديگرى بخواهيد ، چرا\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 162 .\r\n( 2 ) - شرح نهج البلاغه ، ابن ابى الحديد .\r\n( 3 ) - مستدرك ، حاكم نيشابورى ، ج 3 ، ص 448 .\r\n","page_name":" 436 ","page_number":436},
  {"content":"\r\n\r\nكه زياد شهادت مرا فاسد و تباه نموده است « 1 » .\r\nو اينها همه دالّ بر اين است كه ابو بكره در شهادتش صادق بوده و زياد با القاء و تلقين عمر ، قضيه را لوث كرده است ، و گرنه ابو بكره با اين كه مرد به ظاهر آراسته‌اى بوده بر آن گفتار خود ثابت نمىماند زيرا خداى تعالى فرموده : «  فَإِذْ لَمْ يَأْتُوا بِالشُّهَداءِ فَأُولئِكَ عِنْدَ اللَّهِ هُمُ الْكاذِبُونَ  ؛ « 2 » پس اگر شاهد نياورند ، آنان نزد خدا مردمى دروغگويند » .\r\nحال آن كه ابو بكره بنا به نقل ابو الفرج در « اغانى » تا آخر بر آن گفتار خود ثابت و پابرجا بوده است .\r\n( 1 ) مؤلف : چگونه عمر گاهى زن آبستنى را با تهديد وادار به اقرار به زنا نموده و به سنگساريش فرمان مىدهد - چنانچه در بخش اول گذشت - و گاهى هم شاهدى را از اداى شهادتش دربارهء مرد منافقى كه در زمان جاهليت و پس از اسلام معروف به فحشا بوده جلوگيرى مىكند ؟ !\r\nچنانچه مدائنى روايت نموده كه مغيره زناكارترين مردم در جاهليت بوده ، و پس از اسلامش نيز آن را داشته تا اين كه در ايام ولايتش بر بصره آشكارا و برملا گرديده است « 3 »\r\nابو الفرج در « اغانى » آورده : روزى مغيره - زمانى كه فرماندار كوفه بود - در بيرون كوفه و نجف گردش مىكرد ، پس به مردى ناشناس رسيد كه هيچ كدام ديگرى را نمىشناخت . . . مغيره به مرد ناشناس گفت : دربارهء امير خود مغيره چه مىگويى ؟\r\nگفت : اعورى زناكار است . در اين هنگام هيثم بن اسود به آن مرد گفت : خدا دهانت را بشكند اين شخص ، امير كوفه ، مغيره است .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 162 .\r\n( 2 ) - سورهء نور ، آيهء 13 .\r\n( 3 ) - شرح نهج البلاغه ، ابن ابى الحديد ، ج 3 ، ص 163 .\r\n","page_name":" 437 ","page_number":437},
  {"content":"\r\n\r\nمرد پاسخ داد : اين كه گفتم سخنى بود كه مردم دربارهء او مىگفتند ! « 1 »\r\nو نيز ابن ابى الحديد نقل كرده كه حسن بن على - عليهما السلام - در مجلس معاويه به مغيره گفت : تو كسى هستى كه از رسول خدا - صلّى اللّه عليه و آله - پرسيدى آيا جايز است مردى به زنى كه قصد ازدواج با او را دارد نگاه كند ، پس رسول خدا به تو فرمود : بله ، جايز است امّا در صورتى كه قصد زنا نداشته باشد ، و اين تعريض به تو بود ، زيرا رسول خدا مىدانست كه تو زناكارى . « 2 »\r\nو دليل ديگر بر اين كه ، عمر در اين قضيه از مغيره حمايت نموده بخاطر تشكر از خدمات گذشتهء او و اميد به آينده‌اش ، اين كه پس از وقوع اين ماجرا و انتشار آن در شهر بصره و نقل و گفتگوهاى مردم در آن باره ، او را از امارت بصره معزول نموده و ليكن امير كوفه گردانيد ، در واقع اين ترفيعى بود براى او ؛ زيرا كوفه در آن زمان مهمتر از بصره بوده ، بطورى كه اين برخورد عمر با او ضرب المثل شد . چنانچه ابن قتيبه در « عيون » آورده : محمد بن سيرين گفته : مردم به يكديگر مىگفتند :\r\n« غضب اللّه عليك كما غضب امير المؤمنين على المغيره ، عزله عن البصره و استعمله على الكوفه » .\r\n« خدا تو را غضب كند آن گونه كه خليفه بر مغيره غضب نمود ، او را از امارت بصره عزل ، و بر كوفه گمارد » .\r\nو البته اين گونه جانبدارى از مغيره اختصاص به عمر نداشته ، ابو بكر نيز در اين جهت با او شريك بوده است چنانچه در « ايضاح » آمده : اسبى به رسم هديه براى ابو بكر آورده بودند ، ابو بكر به حاضران گفت : كجاست اسب سوار ماهرى كه اين اسب را به او ببخشم ؟\r\nجوانى از انصار گفت : من .\r\nابو بكر به جوان اعتنايى ننموده او را توهين كرد .\r\nجوان انصارى به ابو بكر گفت : به خدا سوگند اسب سوارى من از تو و پدرت هم\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 3 ، ص 163 . اغانى ، ج 14 ، ص 322 .\r\n( 2 ) - شرح نهج البلاغه ، ابن ابى الحديد ج 2 ، ص 104 .\r\n","page_name":" 438 ","page_number":438},
  {"content":"\r\n\r\nبهتر است . مغيره از اين سخن جوان برآشفت و با زانو به بينى او حمله‌ور شده بينى او را شكست . موقعى كه انصار از اين جريان باخبر شدند تصميم گرفتند از مغيره قصاص بگيرند ابو بكر وقتى ماجرا را شنيد براى مردم خطبه خواند و گفت : چه خيال كرده‌اند كسانى كه مىپندارند من براى آنان از مغيره قصاص خواهم گرفت ! به خدا سوگند اين كه آنان را از وطنشان بيرون كنم بر من آسانترست تا براى آنان از مغيره قصاص بگيرم .\r\nو بلكه حمايت ابو بكر از مغيره بيش از عمر بوده ؛ زيرا در همين قضيه عمر از ابو بكر خواست تا از مغيره قصاص بگيرد ولى او نپذيرفت .\r\n\r\n82 - ابو بكر و فرمان قتل امير المؤمنين ( ع ) !\r\n( 1 ) در « ايضاح » فضل آمده : سفيان بن عيينه و حسن بن صالح و ابو بكر بن عياش و شريك بن عبد اللّه و جمعى ديگر از فقهاى عامه روايت كرده‌اند كه : ابو بكر به خالد بن وليد گفت : آنگاه كه من از نماز صبح فارغ شدم گردن على را بزن ، و چون نماز صبح را با مردم بجاى آورد در آخر نماز از آن فرمان خود پشيمان شده در فكر فرو رفت و بدون اين كه سلام نماز را بگويد متفكر و حيران به قدرى در جاى خود ساكت نشست كه نزديك بود آفتاب طلوع كند ، و آنگاه سه بار گفت : « اى خالد ! آنچه كه به تو دستور داده بودم انجام مده » و سپس سلام داد . و على - عليه السلام - آن روز در كنار خالد نماز مىخواند ، در اين هنگام حضرت به خالد رو كرده در حالى كه خالد شمشيرش را در زير پيراهنش پنهان كرده بود به او فرمود : آيا آن كار را انجام مىدادى ؟\r\nخالد : بله به خدا سوگند شمشير را بر سر تو فرود مىآوردم .\r\nعلى - عليه السلام - : دروغ گفتى و فرومايه شدى ، تو كوچكتر از آنى كه بتوانى چنين كارى را انجام دهى ، سوگند به خدايى كه دانه را شكافته و موجودات را آفريده اگر نبود اينكه آنچه كه از قلم تقدير الهى گذشته ، واقع خواهد شد ، به تو نشان مىدادم كه كداميك از دو گروه ( مؤمن و كافر ) روزگارش بدتر و سپاهش\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nضعيف‌تر است .\r\nفضل مىگويد : بعضى به سفيان و ابن حى و وكيع گفتند : چه مىگوييد دربارهء اين اراده و تصميمى كه ابو بكر گرفته ؟ همگى پاسخ دادند گناهى بوده كه انجام نگرفته است . . .\r\nو آنگاه فضل مىگويد : اين روايتى است كه خود شما دربارهء ابو بكر نقل كرده‌ايد و ليكن گروهى از شما آن را كتمان نموده و دور از حقيقت دانسته آن را اظهار نمىدارند ، حال آن كه شما در كتابهاى فقهى خود در « كتاب الصلاة » در اين مسأله ، كه هرگاه نمازگزار پس از خواندن تشهد و پيش از سلام مبطلى از او سر زند ، گفته‌ايد نماز او صحيح است به دليل همين عمل ابو بكر . و ابو يوسف قاضى در بغداد اين حديث را در ميان گروهى از شاگردان خود نقل كرده ، يكى از آنان به او گفت : ابو بكر خالد را به چه چيز فرمان داده بود ؟ ابو يوسف او را از سخن گفتن بازداشته به او گفت : خاموش تو را چه به اين كار ؟ !\r\nفضل مىگويد : به خدا سوگند اگر على مطيع و فرمانبردار ابو بكر و راضى به بيعت با او بوده ، پس در اين كرهء خاكى حكمى جائرانه‌تر از اين نخواهد بود كه او - ابو بكر - فرمان قتل كسى را صادر كند كه به اقرار خود او و يارانش او كسى بوده كه پيامبر - صلّى اللّه عليه و آله - دربارهء او گواهى به بهشت داده ، حال آن كه مطيع و تسليم وى نيز بوده است . و اگر راضى نبوده پس مطلب چنان است كه شيعه مىگويد ، از اين كه پيشى گرفتن ابو بكر بر او بدون رضايت او بوده است « 1 » .\r\nمؤلف : بسى جاى تعجب است كه ابن ابى الحديد گفته : اين حديث از مجعولات شيعه است در برابر احاديث مجعول بكريه در فضائل ابو بكر زيرا با توجه به اين كه افراد زيادى از اكابر آنان ، آن را روايت كرده‌اند ، و فقهاى آنان نيز در كتب فقهى خود در « كتاب الصلاة » به آن استدلال نموده‌اند ، از جمله ابو يوسف قاضى و ديگران ، چگونه آن را از مجعولات شيعه مىداند ؟ ! با اينكه خود ابن ابى الحديد در\r\n\r\n\r\n","description":"","footnote":"\r\n( 1 ) - ايضاح ، ص 155 - 159 .\r\n","page_name":" 440 ","page_number":440},
  {"content":"\r\n\r\nجاى ديگرى از استاد خود ابو جعفر نقيب - كه بنا به گفتهء او شيعه نبوده - نقل كرده كه مىگويد : مردى نزد زفر بن هذيل ، شاگرد ابو حنيفه ، آمده از او از فتواى ابو حنيفه مبنى بر جواز خروج از نماز به غير سلام مانند سخن گفتن يا فعل كثير يا حدث پرسش نمود ؛ زفر گفت : جايز است ؛ زيرا ابو بكر در تشهد نماز خود آن سخن را گفت .\r\nمرد پرسيد ؛ سخن ابو بكر چه بوده ؟\r\nزفر : كار نداشته باش .\r\nمرد اصرار كرد در اين موقع زفر گفت : او را بيرون كنيد من قبلا شنيده بودم اين مرد از شاگردان ابو الخطاب است .\r\nمؤلف : تعجب ندارد ، اين كه ابو بكر آن فرمان را به خالد داده باشد ، و در نامه‌اى كه معاويه به محمد بن ابى بكر نوشته آمده : « هنگامى كه رسول خدا - صلّى اللّه عليه و آله - از دنيا وفات نمود پدر تو و فاروق او نخستين كسانى بودند كه حق او ( على ) را گرفته و دربارهء خلافت رسول اللّه با او از در مخالفت و ستيز وارد شده بر آن اتفاق كردند و سپس او را به بيعت با خود دعوت نموده و چون امتناع ورزيد دربارهء وى تصميمهاى خطرناك گرفتند . . . »\r\n\r\n83 - ماجراى قتل مالك بن نويره\r\n( 1 ) در « ايضاح » آمده : جرير بن عبد الحميد از اعمش از خيثمه نقل كرده كه مىگويد : ماجراى قتل مالك بن نويره نزد عمر مطرح گرديد ، عمر گفت : به خدا سوگند خالد بن وليد مالك را كشت در حالى كه وى مسلمان بود ( نه مرتدّ آنچنان كه خالد ادّعا كرده بود ) . و من دربارهء منصرف ساختن ابو بكر از تصميم قتل مالك بسيار با او گفتگو نمودم ولى او نپذيرفت . و همچنين دربارهء حكم قتل مانعين زكات وقتى كه احساس كردم شيطان بر او چيره گشته و كوشش من در او بىفايده است ، به علت ترس و يأسى كه از او داشتم سكوت نمودم ، و اتفاقا يك روز كه در اين خصوص صحبت زيادى با او كردم برگشت و به من گفت : گويا تو بر اهل كفر و\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nمرتدين از اسلام مهربان و دلسوز هستى . و من پاسخى به او ندادم ، ولى مىدانم آن كس كه خون آنان را مباح نموده نسبت به اهل كفر دلسوزتر است « 1 » .\r\n( 1 ) مؤلف : آنجا كه عمر گفته : « و نيز دربارهء قتال با مانعين زكات » مقصود او همان كسانى بوده‌اند كه زكات خود را به ابو بكر نمىدادند ، نه اين كه منكر اصل وجوب زكات باشند ، بلكه مىگفتند : ما زكات مالمان را مانند زمان رسول خدا - صلّى اللّه عليه و آله - در ميان فقرا و مستمندان محلّ خودمان صرف مىنمائيم ، و ابو بكر از آنان نپذيرفته و مىگفت : حتى اگر از پرداخت اندكى از زكات خود به من هم خوددارى كنند با آنان خواهم جنگيد .\r\nمقصود عمر از اين جمله كه دربارهء ابو بكر گفته : « و هنگامى كه ديدم شيطان نفس بر او چيره گشته . . . » اشاره به همان چيزى است كه ابو بكر دربارهء خودش مىگفت : چنانچه از طرق عامه نقل شده كه ابو بكر در خطبه‌اى به مردم گفت : اى مردم ! من والى و زمامدار شما شده‌ام . حال آن كه هيچ گونه امتياز و برترى بر شما ندارم ، هان ! كه مرا شيطانى است همراه ، پس هرگاه مرا خشمگين يافتيد از من بپرهيزيد « 2 » .\r\nمؤلف : جا دارد به عمر گفته شود كه تو خودت در مقام بيان عدم لياقت زبير براى تصدى خلافت به او گفتى : « تو يك روز انسان و روز ديگر شيطانى ، پس اگر تو خليفهء مسلمين باشى ، آن روز كه خوى شيطانى بر تو غلبه كرده چه كسى امام و رهبر اين مردم خواهد بود » . بنابراين ، تو چگونه با ابو بكر بيعت نموده و او را به عنوان خليفه مسلمين برگزيده‌اى ، با اين كه ابو بكر خودش اعتراف نموده كه داراى چنان حالتى است و تو خودت نيز به وجود چنين حالتى در او اذعان نموده‌اى ، يكى در مورد حكم قتل مانعين زكات و ديگرى در مورد تأييد و امضاى عمل خالد بن وليد در كشتن مالك بن نويره و . . .\r\n\r\n\r\n","description":"","footnote":"\r\n( 1 ) - ايضاح ، فضل بن شاذان ، ص 133 .\r\n( 2 ) - شرح نهج البلاغه ، ابن ابى الحديد ، ج 2 ، ص 8 .\r\n","page_name":" 442 ","page_number":442},
  {"content":"\r\n\r\nدر هر حال ، با اين كه عمر در جهات مختلف با ابو بكر يكى بوده و تفاوتى با هم نداشته‌اند ولى آن كار خلاف ابو بكر را ( عدم اجراء حدّ قصاص و حدّ زنا دربارهء خالد ) نپسنديده و به آن راضى نبوده است و نيز به لقب دادن ابو بكر خالد را به « سيف اللّه » كه آن را به مسخره مىگرفت .\r\nدر « كامل » ابن اثير آمده : عمر به ابو بكر مىگفت : در شمشير خالد نافرمانى و معصيت هست ، و اين مطلب را بارها به او تذكر مىداد ، تا اين كه ابو بكر به او گفت : خالد در تأويلش به خطا رفته است ( يعنى خطايش عمدى نبوده ) ، زبانت را از او برگير ، و من شمشيرى را كه خدا بر سر كافران فرود آورده نيام نخواهم كرد ، و خود خونبهاى مالك را پرداخت نمود و آنگاه خالد را به نزد خود فراخواند ، پس خالد در حالى كه قبايى بر تن و عمامه‌اى كه تير در آن فرو كرده بود بر سر داشت وارد مسجد گرديد ، عمر چون نگاهش به او افتاد به وى حمله كرد و لباسش را از تنش بيرون آورده او را لگدكوب نمود و به او گفت : مسلمانى را مىكشى و سپس با همسرش زنا مىكنى ! به خدا سوگند تو را سنگسار خواهم كرد ، و خالد هيچ سخن نمىگفت ؛ زيرا تصوّر مىكرد كه نظر ابو بكر دربارهء او نيز همين است .\r\nپس از آن خالد بر ابو بكر وارد گرديده از او عذرخواهى نموده ابو بكر عذرش را پذيرفت و از گناه او درگذشت ! و او را وادار به تزويج نمود با اين كه عرب آن را در ايام جنگ مكروه و مذموم مىشمرد . و آنگاه از نزد ابو بكر بيرون رفته ، عمر او را ديد ، پس به او گفت : نزد من بيا اى پسر ام شمله ! و عمر دريافت كه ابو بكر او را بخشيده از اين جهت ديگر چيزى به او نگفت و متعرض او نگرديد .\r\nمؤلف : اين كه در خبر آمده : « ابو بكر خالد را مجبور به ازدواج نمود . . . » نقض مىكند آن را آنچه كه عمر گفته : « . . . آنگاه با همسر وى زنا كردى . . . » . و آنچه را كه عرب در زمان جنگ مذموم مىشمرد مباشرت با زنان است نه تزويج با آنان .\r\nو بر فرض ارتداد مالك - چنانچه خالد ادّعا نموده . . . - چگونه با همسر او در حالى كه در عدّه بوده ، در شب قتل شوهرش ازدواج نموده است .\r\n* * *\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\n84 - نصايح ابو بكر\r\n( 1 ) ابن ابى الحديد در شرح نهج البلاغه از « سقيفه » جوهرى و او از يعقوب بن شيبه . . . از رافع بن ابى رافع نقل كرده كه مىگويد : رسول خدا - صلّى اللّه عليه و آله - لشكرى را به فرماندهى عمرو بن عاص تجهيز نموده ، ابو بكر و عمر نيز در آن لشكر بودند . پيامبر به آنان دستور داد هر كس را كه ديدند او را با خود به جنگ ببرند تا اين كه به ما رسيدند از ما خواستند تا با آنها خارج شويم ، ما دعوتشان را پذيرفته در غزوهء « ذات السلاسل » غزوه‌اى كه شاميان به آن افتخار مىكنند كه رسول خدا - صلّى اللّه عليه و آله - عمرو بن عاص را بر لشكرى كه ابو بكر و عمر در ميان آن بوده امير و فرمانده نموده - شركت كرديم . رافع مىگويد : من با خود گفتم فرصت مناسبى است كه من در اين غزوه يكى از ياران رسول خدا را برگزيده با او در بارهء خصوصيات دين اسلام صحبت نموده از او راهنمايى بخواهم ؛ زيرا كه براى من عزيمت به مدينه و تشرف به محضر حضرت رسول - صلّى اللّه عليه و آله - ميسّر نبود ، به همين جهت ابو بكر را براى اين منظور برگزيدم . ابو بكر عبايى ( فدكى ) داشت كه به هنگام سوار شدن آن را زير پا مىانداخت ، و به هنگام پياده شدن آن را مىپوشيد - و اين همان عبايى است كه « هوازن » او را بخاطر پوشيدن آن نكوهش نموده پس از رسول خدا - صلّى اللّه عليه و آله - گفتند ما به صاحب شكوه و جلال بيعت نمىكنيم - و چون جنگ را به پايان رسانديم به ابو بكر گفتم : من در اين سفر مصاحب تو بودم ، از اينرو مرا بر تو حقى است ، اينك به من چيزى بياموز تا از آن بهره‌مند گردم .\r\nابو بكر گفت : خودم چنين قصدى داشتم ، خداى را بندگى كن ، و براى او شريك قرار مده نماز و زكات واجب خود را ادا كن ، و حج و روزهء ماه رمضان را انجام ده ، و بر هيچ دو نفرى حكومت مكن .\r\nگفتم سفارش تو را دربارهء انجام عبادات فهميدم ، اما علت نهى از امارت را خودت برايم توضيح ده ، مگر نه اين است كه هر خوبى و بدى كه به مردم مىرسد بر اثر حكومت است .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nابو بكر گفت : حال كه توضيح خواستى بدان كه مردم طوعا و كرها به اسلام گردن نهادند و خداوند آنان را از ستم ستمگران در امان خود قرار داد ، آنان همسايگان خدا و در پناه اويند ، پس هر كس كه بر آنان ستم روا دارد پروردگار خود را كوچك شمرده ، به خدا سوگند يكى از شما گوسفند همسايه خود را به تعدى از او بگيرد خداوند يار و پشتيبان همسايهء اوست .\r\nاين گذشت و ديرى نپاييد كه رسول خدا - صلّى اللّه عليه و آله - از دنيا رحلت نمود ، پس من از جانشين رسول خدا - صلّى اللّه عليه و آله - پرسش نمودم ، گفتند :\r\nابو بكر است .\r\nگفتم : همان كسى كه مرا از امارت بازمىداشت ؟\r\nگفتند : بله .\r\nپس من بار سفر بسته به مدينه رفتم و در پى فرصتى بودم تا بطور خصوصى با او ديدار كنم تا اين كه چنين فرصتى دست داده به او گفتم : مرا مىشناسى ؟ من فلان فرزند فلانم ، آيا بخاطر دارى همان وصيتى را كه به من نمودى ؟\r\nگفت : بله ، ولى رسول خدا از دنيا رحلت نمود و مردم تازه‌عهد به جاهليت ، از اينرو مىترسيدم دچار فتنه و فريب گردند ، و همانا كه يارانم مرا به اين كار وادار نمودند و پيوسته عذر مىآورد تا اين كه من عذرش را پذيرفتم « 1 » . . .\r\nمؤلف : اينكه در خبر آمده : « همواره برايم عذر مىآورد تا اين كه عذرش را پذيرفتم » در پاسخش بايد گفت : مردى نزد ابراهيم نخعى عذرخواهى مىنمود .\r\nابراهيم به او گفت :\r\n قد عذرتك غير معتذر * انّ المعاذير يشوبه الكذب \r\nو هر كس خود به حقيقت عذرهايش آگاه است ، خداى تعالى فرمايد : «   بَلِ الْإِنْسانُ عَلى نَفْسِهِ بَصِيرَةٌ وَ لَوْ أَلْقى مَعاذِيرَهُ   ؛ « 2 » بلكه انسان خود بر نيك و بد خويش\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 2 ، ص 17 .\r\n( 2 ) - سورهء قيامت ، آيهء 14 ، 15 .\r\n","page_name":" 445 ","page_number":445},
  {"content":"\r\n\r\nآگاه است ، و هر چند بر خود عذر بيفكند » . و امير المؤمنين - عليه السلام - در اين باره فرمود : « اما و اللّه لقد تقمّصها فلان و انّه ليعلم انّ محلّى منها محلّ القطب من الرحى . . . » « 1 » .\r\n« هان اى مردم ! سوگند به خدا آن شخص جامهء خلافت را به تن كرد با اين كه مىدانست كه موقعيت من نسبت به خلافت ، موقعيت مركز آسياب به آسياب است كه به دور آن مىگردد » . و خداى تعالى مىفرمايد : «  يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ  » « 2 » .\r\n« آنگاه كه به سوى آنان برمىگرديد براى شما عذرهاى بى جا مىآورند ، به آنها بگو عذر نياوريد كه تصديق شما نكنيم ، خدا حقيقت حال شما را براى ما روشن گردانيد . . . » و جوهرى پس از نقل آن خبر از حبيب بن ثعلبه نقل كرده كه مىگويد : از على - عليه السلام - شنيدم كه مىگفت : « سوگند به پروردگار آسمان و زمين - سه بار - رسول خدا - صلّى اللّه عليه و آله - به من عهد سپرده كه امت پس از من با تو عذر خواهد كرد « 3 » .\r\nو اين كه ابو بكر گفته : « مىترسيدم امت دچار فتنه و فريب گردد » . در پاسخ آن اكتفا مىكنيم به گفتار سرور زنان عالم ، فاطمه زهرا - سلام اللّه عليها - كه جمعى از بزرگان عامه آن را نقل كرده‌اند ، از جمله احمد بن ابو طاهر در « بلاغات النساء » بدين شرح آورده كه آن مخدّره در ميان زنان بنى هاشم به جانب ابو بكر روان گرديد در حالى كه راه رفتنش مانند راه رفتن رسول خدا بود ، تا اين كه بر ابو بكر وارد گرديده با او به محاجّه پرداخت ، و در ضمن آن به او فرمود :\r\n« . . . تا آن زمان كه خداوند جايگاه پيامبرانش را براى پيامبرش برگزيد ناگهان خار نفاق پديدار گشت ، و پيراهن دين پوسيده گرديد ، و گمراه خاموش به سخن آمد ،\r\n\r\n\r\n","description":"","footnote":"\r\n( 1 ) - خطبهء شقشقيه .\r\n( 2 ) - سورهء توبه ، آيهء 93 .\r\n( 3 ) - شرح نهج البلاغه ، ابن ابى الحديد ، ج 2 ، ص 18 .\r\n","page_name":" 446 ","page_number":446},
  {"content":"\r\n\r\nو دروغگوى بىدرد جلو افتاد ، و بزرگ تبهكاران فرياد برآورد ، پس در ميان اجتماعات شما رخنه كرد ، و شيطان سركشيده بر شما بانگ و فرياد زد ، پس شما را فراخوانده اهل اجابتتان يافت ، و نگران فرمان وى ، سپس شما را به حركت واداشته سبكسرتان ديد ، و شما را به خشم آورده ضعيفتان يافت ، تا اين كه بر شتر ديگرى داغ نهاديد ، و در غير آبگاه خود وارد شديد ، اينها همه در حالى روى داد كه عهد ( به وفات رسول خدا ) قريب ، و رنج مصيبت بزرگ ، و زخم التيام نيافته ، به خيال خود از فتنه مىترسيديد : «  أَلا فِي الْفِتْنَةِ سَقَطُوا وَ إِنَّ جَهَنَّمَ لَمُحِيطَةٌ بِالْكافِرِينَ  ؛ آگاه باش كه خود به فتنه درافتادند ، و همانا دوزخ به آن كافران احاطه خواهد داشت . . . » .\r\n\r\n85 - مس او طلا شد !\r\n( 1 ) طبرى در تاريخش از مثنى بن موسى بن سلمه ، از پدرش ، از جدش سلمه نقل كرده كه مىگويد : در فتح « ابله » شركت داشتم ، پس در ميان سهم من از غنائم ، ديگ مسى ( قطعه‌اى از مس ) قرار گرفت ، و چون در آن دقت كردم ديدم طلاست ، به وزن هشتاد هزار مثقال ، پس در اين باره از عمر نظرخواهى شد ، عمر پاسخ داد اگر او سوگند ياد مىكند كه روزى كه اين ديگ به وى تحويل داده شده مس بوده آن را به او تسليم مىكنند ، و گرنه بين مسلمانان تقسيم مىشود . سلمه مىگويد : من بر آن قسم ياد كردم و ديگ را به من ردّ نمودند ، و سرمايهء اصلى اموال ما در امروز از همان است « 1 » .\r\nمؤلف : اين سوگند تنها در اين جهت نافع است كه او ( سلمه ) با مسلمانان خيانت ننموده و مستحق كيفرى نيست ، نه اين كه بتواند اموال مسلمين را كه بطور اشتباه گرفته براى خود تصرّف نمايد . و - بنا به نقل طبرى - تعداد شركت كنندگان در اين جنگ از مسلمانان سيصد نفر بوده و غنيمت به دست آمده ششصد درهم ، هر نفرى دو درهم ؛ بنابراين ، اين چه عدالتى است كه سيصد نفر جملگى ششصد درهم ببرند\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 94 .\r\n","page_name":" 447 ","page_number":447},
  {"content":"\r\n\r\nو يك نفر به تنهايى هشتاد هزار مثقال طلا ؟ !\r\n\r\n86 - انتقاد عالم مسيحى از عمر !\r\n( 1 ) خطيب در « تاريخ بغداد » آورده : عمر در « جابيه » براى مردم خطبه خواند ، و در ضمن آن گفت : «  فَإِنَّ اللَّهَ يُضِلُّ مَنْ يَشاءُ وَ يَهْدِي مَنْ يَشاءُ  ؛ « 1 » خدا هر كس را كه بخواهد گمراه مىكند ، و هر كس را كه بخواهد هدايت مىكند » . در اين موقع كشيش مسيحى از حاضران پرسيد ؛ امير شما چه مىگويد ؟\r\nگفتند : مىگويد : «  إِنَّ اللَّهَ يُضِلُّ مَنْ يَشاءُ . . . *  ؛ خدا هر كه را بخواهد گمراه مىكند » .\r\nكشيش گفت : ياوه مىگويد خدا عادل‌تر از آن است كه كسى را گمراه سازد ، اين مطلب به عمر رسيد ، پس او را به نزد خود طلبيده به وى گفت بلكه خدا تو را گمراه نموده ، و اگر چنين نبود كه نسبت به دين اسلام تازه عهد هستى گردنت را مىزدم « 2 » .\r\nمؤلف : اگر چه آن تعبير در قرآن آمده ولى از آيات متشابهه است كه به ظاهر آن نمىشود اخذ نمود و عقلا بايد آن را تأويل كرد ، و خداوند در جملات بعد مقصود از آن را روشن ساخته كه مىفرمايد :\r\n«   وَ ما يُضِلُّ بِهِ إِلَّا الْفاسِقِينَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ ، وَ يَقْطَعُونَ ما أَمَرَ اللَّهُ بِهِ أَنْ يُوصَلَ . . .   » « 3 » .\r\n« . . . و گمراه نمىكند به آن مگر فاسقان را ، كسانى كه مىشكنند عهد خدا را پس از آن كه محكم بستند ، و قطع مىكنند آنچه را كه خدا به پيوند آن امر كرده است ( صلهء رحم را قطع مىكنند ) ، و در زمين فساد مىكنند . . . » يعنى ، هر كس\r\n\r\n\r\n","description":"","footnote":"\r\n( 1 ) - سورهء فاطر ، آيهء 8 .\r\n( 2 ) - تاريخ بغداد ، ج 11 ، ص 291 .\r\n( 3 ) - سورهء بقره ، آيهء 26 ، 27 .\r\n","page_name":" 448 ","page_number":448},
  {"content":"\r\n\r\nكه به اراده و سوء اختيار خود مرتكب آن اعمال گردد ، شايستگى هدايت الهى را نداشته ناچار خداوند او را به حال خود در گمراهيش رها مىكند ، كه گويى او را گمراه نموده است . . . بعلاوه ، آيا در اسلام ارشاد و راهنمايى كردن به تهديد به قتل و گردن زدن است ، در صورتى كه نتوان پاسخ صحيح گفت ؟ !\r\n\r\n87 - عثمان گفت در قرآن لحن وجود دارد !\r\n( 1 ) ثعلبى در تفسيرش آورده : عثمان مىگفت : در قرآن لحن ( خطاهاى اعرابى ) هست كه عرب آن را ناصحيح دانسته . كسانى به او گفتند : آيا آنها را تغيير نمىدهى ؟\r\nگفت : آنها را به حال خود بگذاريد كه نه حرامى را حلال و نه حلالى را حرام مىكند .\r\n\r\n88 - خدا در اين باره با كسى مشورت نكرد\r\n( 2 ) ثعلبى در تفسير آيهء شريفه : «  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ  » « 1 » .\r\n« آنان كه در صدر اسلام سبقت به ايمان گرفتند ، از مهاجر و انصار ، و آنان كه به طاعت خدا پيروى آنان كردند از ساير امت . . . » آورده : روايت شده كه عمر بن خطاب آيه را به اين صورت قرائت كرد : «  وَ السَّابِقُونَ الْأَوَّلُونَ مِنَ الْمُهاجِرِينَ ، وَ الْأَنْصارِ وَ الَّذِينَ اتَّبَعُوهُمْ بِإِحْسانٍ  » برفع « راء » « الانصار » و بدون واو با « الذين » .\r\nابىّ بن كعب به او گفت : « و الانصار و الذين » به كسر راء ، و با واو صحيح است . پس عمر آن گونه قرائت خود را چند بار تكرار نمود تا اين كه ابىّ به او گفت : به خدا سوگند من آن را نزد رسول خدا « و الذين اتبعوهم » با « واو » خوانده‌ام و تو آن موقع در بقيع نان مىفروختى .\r\n\r\n\r\n","description":"","footnote":"\r\n( 1 ) - سورهء توبه ، آيهء 100 .\r\n","page_name":" 449 ","page_number":449},
  {"content":"\r\n\r\nعمر گفت : راست گفتى ، شما حفظ كرديد و ما فراموش نموديم و شما خود را فارغ ساختيد و ما مشغول گشتيم ، و شما حاضر شديد و ما غائب .\r\nو آنگاه عمر به ابىّ گفت : آيا انصار هم در ميان آنان هستند ؟\r\nابىّ : بله ، و با خطّاب و پسرانش در اين باره مشورت نشد . پس عمر گفت : من خيال مىكردم ما مهاجرين داراى چنان مقام و منزلتى هستيم كه هيچ كس به آن نمىرسد « 1 » .\r\nمؤلف : ظاهرا مقصود عمر از اين جمله كه گفته : « آيا انصار نيز در ميان آنان هستند » اين است كه آيا لفظ « انصار » به جرّ خوانده مىشود تا عطف بر « مهاجرين » باشد ، كه در نتيجه انصار نيز بمانند مهاجرين ( از پيشىگيرندگان به ايمان صدر اسلام ) باشند ، يا اين كه نه ، بلكه مهاجرين تنها داراى آن امتيازند . پس ابىّ - كه خودش نيز از انصار بود - به او پاسخ داد كه : انصار هم از پيشىگيرندگان به ايمان صدر اسلام مىباشند ، و آن زمان كه خداوند انصار را در زمرهء آنان قرار داد از پسر خطاب كه نسبت به انصار بىاعتنا بود نظرخواهى ننمود كه آيا انصار را جزء آنان بياورد يا نه .\r\nو اما اين كه گفته : « من گمان مىكردم كه ما مهاجرين داراى درجه و مقامى هستيم كه هيچ كس به آن نمىرسد » به او گفته مىشود : علوّ مقام و رفعت شأن سابقين اوليه از مهاجرين از حيث كبرى معلوم و اما صغراى آن از كجا ؟ زيرا در ادامهء آيهء شريفه آمده : «  رَضِيَ اللَّهُ عَنْهُمْ وَ رَضُوا عَنْهُ *  ؛ « 2 » خدا از آنان خشنود است ، و آنان از خدا خشنود » ، و كسى كه رسول خدا - صلّى اللّه عليه و آله - به هنگام وفات او را از نزد خود بيرون كرده بخاطر منع او از وصيت نمودن رسول خدا و نسبت هجر به او و . . . چگونه خداوند از او راضى است ؟ .\r\n* * *\r\n\r\n\r\n","description":"","footnote":"\r\n( 1 ) - تفسير ثعلبى .\r\n( 2 ) - سورهء مائده ، آيهء 119 .\r\n","page_name":" 450 ","page_number":450},
  {"content":"\r\n\r\n\r\n89 - دو شيوهء متضاد\r\n( 1 ) در تاريخ « طبرى » آمده : عثمان مىگفت : عمر به خانواده و نزديكانش بخاطر رضاى خدا مالى نمىداد ، و من بخاطر رضاى خدا بر آنان مىبخشم « 1 » .\r\nمؤلف : اين گفتار عثمان مغالطه است ؛ زيرا بخل ورزيدن و نبخشيدن به نزديكان از اموالى كه خدا به انسان عطا نموده ، هيچ گونه قربتى نداشته بلكه موجب بعد از پروردگار خواهد بود ؛ زيرا خداى تعالى فرموده : «  وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ  ؛ « 2 » و دارايى خود را در راه دوستى خدا به خويشاوندان و يتيمان و فقيران صرف كند » .\r\nهمچنين بخشيدن به آنان از مال ديگران و حقوق مسلمانان نيز نتيجه‌اى جز دورى از پروردگار نخواهد داشت ، آن گونه كه عثمان عمل مىكرد .\r\nچنانچه ابن قتيبه در « معارف » آورده : عثمان عموى خود ، حكم بن عاص را كه رسول خدا - صلّى اللّه عليه و آله - او را از مدينه تبعيد نموده و ابو بكر و عمر هم او را پناه نداده بودند ، پناه داده و صد هزار درهم از بيت المال نيز به او بخشيد . و رسول خدا « مهزور » ( محل بازار مدينه ) را به مسلمانان بخشيد و عثمان آن را به پسر عموى خود حارث بن حكم هبه كرد . و فدك را - كه رسول خدا - صلّى اللّه عليه و آله - آن را به دخترش فاطمه زهرا - سلام اللّه عليها - بخشيده بوده - به پسر عمويش مروان هديه نمود . و « افريقيه » را فتح كرده ، خمس آن را گرفته يك جا به مروان تقديم داشت « 3 » .\r\n\r\n90 - آينده‌نگرى عمر\r\n( 2 ) ابن ابى الحديد در شرح نهج البلاغه آورده : هنگامى كه عمر مجروح گرديد\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 109 .\r\n( 2 ) - سورهء بقره ، آيهء 177 .\r\n( 3 ) - معارف ، ص 84 . شرح نهج البلاغه ابن ابى الحديد ، ج 1 ، ص 66 .\r\n","page_name":" 451 ","page_number":451},
  {"content":"\r\n\r\nگفت : اى ياران محمد ! يكديگر را نصيحت و راهنمايى كنيد ؛ زيرا اگر چنين نكنيد عمرو بن عاص و عثمان بر شما غلبه خواهند كرد .\r\nآنگاه ابن ابى الحديد گفته : محمد بن نعمان معروف به « مفيد » يكى از علماى اماميه در بعضى از كتابهاى خود آورده : « مقصود عمر از اين جمله تحريك و تطميع عمرو بن عاص و معاويه بوده در به دست آوردن خلافت ؛ زيرا معاويه كارگزار و امير او بر شام بوده و عمرو بن عاص بر مصر ، و مىترسيده عثمان از ادارهء خلافت بازمانده و خلافت به على برسد . از اينرو اين سخن را گفته تا در مصر و شام به گوش آنان رسيده پايه‌هاى حكومت و سلطنت خود را بر آن دو اقليم مستحكم گردانند ، تا اگر على خليفه شود نفوذ و تسلّطى بر آن دو مملكت نيابد » .\r\nسپس ابن ابى الحديد گفته : ولى به عقيدهء من اين استنباط نشأت گرفته از كينه و عداوت است ، چرا كه عمر پرهيزكارتر از آن است كه چنين فكر و خيالى در دلش خطور كند ، و ليكن از جايى كه او مرد با فراستى بوده و در حدسهايش صائب ، از اينرو بسيارى از امور آينده را پيشگويى كرده است . چنانچه ابن عباس دربارهء او گفته : به خدا سوگند كه اوس بن حجر در اين شعرش غير او را قصد نكرده است :\r\n الالمعى الذي يظنّ بك الظن * كأن قد رأى و قد سمعا \r\nمرد تيزهوشى كه هرگاه گمانى دربارهء تو برد ، گويى آن را در تو ديده و يا شنيده است « 1 » .\r\nمؤلف : ما منكر فراست عمر نيستيم ، عمرو بن عاص و معاويه هم با فراست بوده‌اند . و از جمله زيركيهاى عمرو بن عاص يكى در جنگ صفين بوده ، آن هنگام كه معاويه احساس كرد كه امير المؤمنين در آستانهء پيروزى ، و لشكر او در حال اضمحلال است ، دست به دامان عمرو گرديد ، عمرو به او گفت : من از آغاز ، چنين روزى را براى تو پيش‌بينى مىكرده علاج كار را نيز براى تو تدبير نموده‌ام ، تنها راه چاره اين است كه قرآنها را بالا بريم ، و قائل به تحكيم قرآن شويم ! .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 1 ، ص 255 .\r\n","page_name":" 452 ","page_number":452},
  {"content":"\r\n\r\nهمچنان كه براى معاويه آخر كارش را مانند اولش تدبير نموده به او گفت : تنها راه نگهدارى و حفظ شاميان در تحت نفوذ و سيطرهء تو ، به اين است كه نظر شيخ عرب شام ، « شراحيل » را با خود مساعد گردانى ، بدين وسيله كه در ذهن او القا كنى كه على عثمان را كشته است و براى تأمين اين مقصود بايد در اولين ملاقات با او ، جمعى از معتمدين خود را وادار كنى كه نزد او بر آن موضوع گواهى دهند ، و روحيهء او طورى است كه اگر مطلبى را باور كرد هيچ چيز آن را از ذهن او بيرون نمىكند ، معاويه همين كار را كرد ، پس در همان مجلس شراحيل برخاست و به معاويه گفت : بر من ثابت شده كه على عثمان را كشته است ، حال اگر به خونخواهى او برنخيزى تو را از شام بيرون مىكنم ، پس معاويه صحّت رأى و درستى تدبير عمرو را دريافته به شراحيل گفت : « سمعا و طاعة » من مطيع و گوش به فرمان تو هستم « 1 » .\r\nو زيركى معاويه نيز به گونه‌اى بوده كه مردم مىپنداشتند كه او از امير المؤمنين - عليه السلام - زيرك‌تر است ، تا اين كه خود آن حضرت فرمود : « و اللّه ما معاوية بادهى منّى و لكنّه يغدر و يفجر ؛ به خدا سوگند معاويه از من زرنگتر نيست و ليكن او خدعه و نيرنگ مىكند و دروغ مىگويد » .\r\nو نيز عمر دربارهء او به ياران خود گفت : « شما از تيزهوشى كسرى و قيصر تعريف مىكنيد ، حال آن كه نزد شماست جوان قريش ، معاويه ! » .\r\n( 1 ) و از جمله زيركيهاى معاويه يكى اين بود كه آن هنگام كه عمرو بن عاص دين خود را به معاويه فروخت و به او قول داد كه وى را در برابر امير المؤمنين مساعدت دهد - چنانچه گذشت كه جنگ صفين را از اول تا به آخرش براى او تدبير و طراحى نمود - و در عوض با معاويه شرط كرد كه آنگاه كه به مقصودش برسد فرمانروايى مصر را به او بدهد و معاويه هم قبول كرده و به شرط خود وفا نمود .\r\nعمرو بن عاص تصميم گرفت كه با هيأتى از مأموران عالىرتبهء خود از معاويه\r\n\r\n\r\n","description":"","footnote":"\r\n( 1 ) - شرح نهج البلاغه ، ج 1 ، ص 139 .\r\n","page_name":" 453 ","page_number":453},
  {"content":"\r\n\r\nديدن كند ، و معاويه حدس زد كه عمرو به همراهانش خواهد گفت كه من در مصر مستقل بوده ، از اينرو به هنگام ورود بر معاويه او را به عنوان « امير المؤمنين » خطاب نكنيد ، و به همين جهت معاويه به تمام نگهبانان و دربانان قصر خود دستور داد كه هنگام ورود آنان جلو تمام درها با آنان به شدّت و خشونت برخورد كنند ، آنها همچنين كردند موقعى كه آنان بر معاويه وارد شدند از شدّت ترس و وحشتى كه از معاويه در دلشان افتاده بود ، بدون اختيار به او گفتند : « السلام عليك يا رسول اللّه ! » . پس وقتى كه خارج شدند عمرو به آنان عتاب نمود كه من به شما گفتم به او يا امير المؤمنين نگوييد ، شما « يا رسول اللّه » گفتيد ! .\r\nو اگر آنان داراى فراست نبودند ، قدرت انجام آن اعمال و رفتار را نداشتند ، و آنچه كه آن عالم امامى ، شيخ مفيد ، از گفتار عمر استنباط نموده لازمهء آن فراست است .\r\n( 1 ) و پاسخ ابن ابى الحديد به مفيد نظير پاسخى است كه شيخ بهايى از زبان بعض شيعه نقل كرده كه گفته : او بر بعض عامه اشكال كرده كه شما در كتب صحاح خودتان در فلان صفحه آورده‌ايد : « غضب فاطمه غضب خدا و رسول اوست » ، و در فلان صفحه نيز نقل كرده‌ايد كه : « ابو بكر و عمر فاطمه را خشمگين نمودند ، و فاطمه از دنيا رحلت نمود در حالى كه از آنان غضبناك بود » و نتيجه اين دو روايت اين است كه آنان خدا و رسولش را به غضب آورده و مستحق عذاب شده‌اند پس آن مرد پاسخ داد : تا كتاب را ببينم ، و پس از چندى گفت من كتاب را ديدم ، ولى تو شمارهء صفحات كتاب را صحيح نگفته بودى ! .\r\nو در خصوص همين مسأله نيز ابن ابى الحديد پاسخى گفته كه دست‌كمى از پاسخ آن مرد ندارد . او گفته : صحيح نزد من اين است كه گفته شود : فاطمه - سلام اللّه عليها - از دنيا وفات نمود در حالى كه از ابو بكر و عمر دلگير و ناراحت بود ، و وصيت كرد كه بر او نماز نخوانند . ولى اصحاب ما بر اين عقيده‌اند كه اين از جمله خطاهاى بخشوده‌شدهء آنهاست . و البته بهتر اين بود كه آنان اكرام و احترام او را نگه مىداشتند ، امّا از وقوع فتنه و تفرقه ترس داشته‌اند و آنچه كه به نظرشان اصلح آمده\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nانجام داده‌اند ، چرا كه آنان دين و ايمانشان قوى و محكم بوده است « 1 » ؛ زيرا كه قياس شكل اول بديهى الانتاج و غير قابل تشكيك است مگر براى « سوفيست » ها كه در ضروريات نيز ترديد مىكنند .\r\nو اين نصّ كلام ابن قتيبه است كه در كتاب « خلفاء » آورده : عمر به ابو بكر گفت : بيا با هم به نزد فاطمه - عليها السلام - رويم ؛ زيرا كه ما او را ناراحت كرده‌ايم پس با هم بر در خانهء فاطمه - عليها السلام - رفته و اجازهء حضور طلبيدند ، ولى آن حضرت به آنان اجازه نداد ، پس به نزد على - عليه السلام - رفته او را شفيع قرار دادند حضرت آنان را به نزد فاطمه برد و چون در مجلس آن مخدره نشستند ، فاطمه - عليها السلام - روى خود را از آنان برگردانده به جانب ديوار نمود ، پس به آن حضرت سلام كرده ، آن مخدّره پاسخشان را نداد . - تا اين كه آورده - آنگاه فاطمه - سلام اللّه عليها - به آنان فرمود : اگر حديثى از رسول خدا - صلّى اللّه عليه و آله - برايتان نقل كنم كه خودتان هم آن را مىدانيد به آن اقرار مىكنيد ؟ گفتند : آرى .\r\nپس فرمود : شما را به خدا سوگند مىدهم آيا نشنيديد كه رسول خدا مىفرمود :\r\n« خشنودى فاطمه خشنودى من و غضب فاطمه غضب من است » ؟ گفتند : بله .\r\nسپس فرمود : من خدا و فرشتگان او را شاهد مىگيرم كه شما مرا خشمگين نموده ، خشنودم نساختيد ، و آنگاه كه رسول خدا را ملاقات كنم شكايت شما را به او خواهم كرد . . . و پس از آن به ابو بكر فرمود : به خدا سوگند من در هر نمازم بر تو نفرين مىكنم « 2 » .\r\nو امّا آن قداستى كه ابن ابى الحديد براى عمر ادّعا كرده ، تنها تاريخ دربارهء آن قضاوت مىكند . اينك به اين فراز از تاريخ توجه كنيد :\r\n( 1 ) يحيى حمانى از . . . از ابو صادق نقل كرده كه مىگويد : هنگامى كه عمر خلافت را در ميان شوراى شش نفره قرار داد به آنان گفت : اگر دو نفر با يك نفر\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 2 ، ص 20 .\r\n( 2 ) - تاريخ الخلفا ، ص 13 .\r\n","page_name":" 455 ","page_number":455},
  {"content":"\r\n\r\nبيعت كرد و دو نفر ديگر با يكى ديگر ، با آن سه نفرى باشيد كه عبد الرحمن بن عوف در ميان آنهاست ، و سه نفر ديگر را بكشيد .\r\nعلى - عليه السلام - از خانه بيرون آمد در حالى كه بر دست عبد اللّه بن عباس تكيه زده ، پس به او فرمود : اى ابن عباس ! همانا كه قوم ، پس از رسول خدا - صلّى اللّه عليه و آله - با شما دشمنى كردند آن گونه كه با رسول خدا در زمان حياتش ، آرى ، به خدا سوگند هيچ چيز جز شمشير ، آنان را به حق برنمىگرداند . ابن عباس پرسيد ، مگر چطور ؟\r\nامير المؤمنين - عليه السلام - به وى فرمود : آيا شنيدى گفتار عمر را كه گفت :\r\nاگر دو نفر با يكى و دو نفر ديگر با يكى ديگر بيعت كردند ، با آن سه نفرى باشيد كه عبد الرحمن در ميان آنهاست و سه نفر ديگر را بكشيد .\r\nابن عباس : آرى .\r\nامير المؤمنين : آيا مىدانى كه عبد الرحمن پسر عموى سعد و نيز عثمان داماد عبد الرحمن است ؟\r\nابن عباس : بله .\r\nامير المؤمنين : پس با اين ترتيب عمر مىدانست كه اين سه نفر ؛ سعد ، عبد الرحمن ، عثمان با هم اتفاق نظر دارند و با هركدامشان بيعت شد دو نفر ديگر نيز با او خواهند بود ، بنابراين ، عمر دستور قتل مخالفين آنها را داده ، و با كشتن من اهميتى به كشته شدن طلحه و زبير نمىدهد ، آنچه براى او مهم است كشتن من است .\r\nو از جمله فراستهاى عمر اين بود كه تركيب شورايش را طورى قرار داد كه بجز اين كه عثمان را بر امير المؤمنين مقدم داشت ، خلافت آن حضرت را پس از عثمان نيز متزلزل نمود ؛ زيرا او به خوبى مىدانست كه مردم عثمان را بخاطر كردارش مىكشند و طبيعتا با امير المؤمنين - عليه السلام - بيعت مىكنند ، و از طرفى هم مىدانست كه طلحه و زبير كاملا با هم توافق نظر دارند ، پس آنان را نيز مانند آن حضرت در ميان شورا قرار داد تا در برابر آن حضرت قيام كنند ؛ چنان كه اين كار را\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nهم انجام دادند و جنگ جمل را به وجود آوردند . و نيز مىدانست كه معاويه آن اعجوبه مكر و تزوير با تسلطى كه بر شام دارد ، و مدّتى طولانى - از زمان خلافت عمر تا زمان قتل عثمان - اهل آن سامان را به دلخواه خود تربيت نموده مىتواند در مقابل امير المؤمنين - عليه السلام - به بهانهء خونخواهى پسر عمّش عثمان قيام كند و عمرو بن عاص نيز يار و همراه او ، و چنين هم شد ، و جنگ صفين پديد آمد .\r\n( 1 ) و همان گونه كه عمر فردى مانند معاويه را كه دشمنى او را نسبت به پيامبر - صلّى اللّه عليه و آله - و اهل بيتش مىشناخت فرمانرواى اقليمى چون شام نمود به منظور تضعيف امير المؤمنين تا اگر خلافت به آن حضرت برسد نفوذى در آن منطقه نداشته باشد . همچنين هيچ پست و مقامى به احدى از بنى هاشم هم نمىداد ، تا سبب تقويت آن حضرت نگردد . چنانچه مسعودى در « مروج الذهب » از ابن عباس نقل كرده كه مىگويد : عمر به نزد من فرستاد و گفت : عامل شهر « حمص » از دنيا رفته ، و او مردى درستكار و خيّر بوده ، و اهل خير هم اندك ، و من اميد دارم كه تو از جملهء آنان باشى ، ولى دربارهء تو چيزى در دلم هست - و آن را از تو نديده‌ام - كه مرا رنج مىدهد ، حال بگو نظرت دربارهء عمل ( عامل شدن ) چيست ؟\r\nابن عباس : قبول نمىكنم مگر اين كه آنچه كه در دلت هست آن را به من بگويى .\r\nعمر : مىخواهى چه كنى ؟\r\nابن عباس : مىخواهم آن را بدانم تا اگر واقعا در من عيبى هست كه موجب نگرانى تو شده خودم نيز از آن نگران باشم ، و اگر برى هستم بر تو معلوم شود و رفع نگرانيت گردد ، و در اين صورت عمل تو را در آنجا ( حمص ) مىپذيرم ، زيرا كمتر اتفاق افتاده كه من چيزى را ببينم و يا احتمال آن را بدهم ، مگر اين كه آن را مورد بررسى قرار مىدهم . عمر گفت : اى ابن عباس ! از اين مىترسم كه تو عامل من باشى و در آن حال مرگ من فرا رسيده بگويى بيا به سوى ما نه ديگران ( خلافت را براى خود بخواهيد ) - تا اين كه آورده : - عمر به او گفت : بالأخره نظرت چيست ؟\r\nابن عباس : نظرم منفى است .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nعمر : چرا ؟\r\nابن عباس : زيرا اگر قبول كنم با آن گمانى كه تو دربارهء من دارى همواره خاشاكى خواهم بود در چشم تو .\r\nعمر : پس مرا در اين باره راهنمايى كن .\r\nابن عباس : به عقيدهء من كسى را انتخاب كن كه از هر جهت مورد اطمينان و اعتماد تو باشد « 1 » .\r\nمؤلف : چنين كسى كه ابن عباس به عمر گفته افرادى مانند مغيرة بن شعبه و معاوية بن ابو سفيان و امثال اينها از منافقين و دشمنان امير المؤمنين - عليه السلام - مىباشند .\r\n\r\nعلت گرفتن فدك\r\n( 1 ) و نيز گرفتن فدك از حضرت فاطمه - عليها السلام - به وسيلهء او و ابو بكر به همين منظور - تضعيف جانب امير المؤمنين - بوده ، و گرنه چگونه آنان ادّعاى هر كسى را كه نسبت به رسول خدا - صلّى اللّه عليه و آله - ادّعايى داشته مىپذيرفته‌اند ، و بلكه مردم را به آن تشويق مىنموده‌اند ، تا چنين وانمود كنند كه آنان جانشينان پيغمبر بوده قرض او را ادا و به وعده‌هاى او وفا مىكنند ، چرا كه اين موضوع را از رسول خدا دربارهء امير المؤمنين شنيده بودند ، ولى ادّعاى فاطمهء زهراء - سلام اللّه عليها - سرور زنان عالم را دربارهء فدك ، و همچنين شهادت امير المؤمنين - عليه السلام - را براى آن مخدّره نپذيرند ، با اين كه قرآن به طهارت و عصمت آنان گواهى داده است . چنانچه در « فتوح البلدان » آمده : هنگامى كه مأمون در سال 210 هجرى ، فدك را به اولاد فاطمه زهرا - عليها السلام - برگرداند ، در نامه‌اى به عامل خود در مدينه چنين نوشت : « رسول خدا - صلّى اللّه عليه و آله - فدك را به دخترش فاطمه بخشيده و اين موضوع نزد خاندان رسول خدا معروف و مشهور و بدون هيچ گونه\r\n\r\n\r\n","description":"","footnote":"\r\n( 1 ) - مروج الذهب ، ج 2 ، ص 321 .\r\n","page_name":" 458 ","page_number":458},
  {"content":"\r\n\r\nاختلاف و ترديدى بوده - تا اين كه نوشته - پس اگر بعد از وفات رسول خدا اعلام شود كه هر كس كه صدقه و يا هبه و يا حقى از رسول خدا - صلّى اللّه عليه و آله - طلب دارد بگويد كه قولش مقبول و ادّعايش مسموع خواهد بود ، همانا گفتار فاطمه - عليها السلام - دربارهء آنچه كه رسول خدا به او بخشيده ، اولى و احقّ به پذيرش است » « 1 » .\r\nمؤلف : گرچه تصديق فاطمه - عليها السلام - از تصديق ديگران اولى است و ليكن از آنجا كه اين تصديق موجب ضعف حكومت و سلطنت آنان مىشده ، لاجرم از پذيرفتن آن سرباز زده‌اند ، و امير المؤمنين خود در اين باره در نامه‌اى كه به عثمان بن حنيف نوشته مىفرمايد : « بلى كانت في ايدينا فدك من كلّ ما اظلّته السماء ، فشحت عليها نفوس قوم و سخت عنها نفوس آخرين ، و نعم الحكم اللّه » .\r\n« بله ، از تمام آنچه كه آسمان بر آن سايه افكنده ( از مال دنيا ) فدك در دست ما بود ، پس گروهى بر آن بخل ورزيده ( به غصب آن را از ما گرفتند ) ، و گروهى ديگر ( امام - عليه السلام - و اهل بيتش ) بخشش نموده از آن گذشتند ، و خداوند نيكو داورى است » « 2 » .\r\nو جوهرى در « سقيفه » و احمد بن ابو طاهر در « بلاغات النساء » - كه از بزرگان آنان هستند - مىنويسند : كه فاطمه - عليها السلام - در ضمن خطبه‌اش به ابو بكر فرمود : اى پسر ابى قحافه ! ابا دارد خدا از اين كه تو از پدرت ارث ببرى ولى من از پدرم ارث نبرم ؟ عجب دروغى گفتى ! بگير آن را مهار كرده ، و زين بسته ( با تمام توابع و ضمائم ) كه در روز رستاخيز تو را ملاقات خواهد نمود ، همانا خداوند نيكو داورى است و ضامن محمّد ، و وعده‌گاه قيامت ، و به هنگام ساعت ( رستاخيز ) اهل باطل زيانكار ، براى هر خبرى وقت معينى است ، و به زودى بر شما معلوم مىشود كه كداميك از ما و شما به عذاب ذلت و خوارى گرفتار ، و عذاب دائم خدا را مستوجب خواهيم شد . راوى مىگويد : هيچ روزى ديده نشده بود كه زن و مرد\r\n\r\n\r\n","description":"","footnote":"\r\n( 1 ) - فتوح البلدان ، ص 46 .\r\n( 2 ) - نهج البلاغه ، در ضمن نامهء 45 .\r\n","page_name":" 459 ","page_number":459},
  {"content":"\r\n\r\nمدينه بيش از آن روز گريسته باشند « 1 » .\r\nبه هر حال گفتنى در اين زمينه بسيار است ، و شرح ماجرا غم‌انگيز ، و در همين جا عنان قلم برمىكشيم ، و خداى را در آغاز و انجام مىستائيم ، و بر رسول او و اهل بيت طاهرينش درود مىفرستيم ، براى هميشه تا روز رستاخيز .\r\n\r\nسخنان على ( ع )\r\nو اينك شرح داستان جانشينى پس از رسول خدا - صلّى اللّه عليه و آله - را در يك بيان كوتاه و خلاصه از زبان امير المؤمنين على - عليه السلام - بشنويم :\r\n« هان ! به خدا سوگند ، فلان - ابو بكر - خلافت را مانند پيراهنى در بر كرد حال آن كه به خوبى مىدانست كه من براى خلافت مانند مركز آسيابم كه آسياب به دور آن مىچرخد ، سيل علوم و معارف از قلهء بلند من سرازير ، و هيچ پروازكننده به اوج كمالات من نتواند رسيد ، با اين همه ميان خود و زمامدارى پرده افكنده ، از آن پهلو تهى نمودم ؛ زيرا با خود فكر كردم آيا با دست خالى به دشمنانم حمله كنم و يا در برابر پيشامدى كور و ظلمانى صبر پيشه سازم ، آن چنان پيشامدى كه بزرگسال را فرسوده ، و كم سال را پير . و انسان مؤمن را تا به هنگام ديدار پروردگارش به رنج و ناراحتى وامىدارد ، ديدم صبر و شكيبايى عاقلانه‌ترست ، پس صبر نمودم در حالى كه در چشمانم خس و خاشاك و در گلويم استخوان بود ، چرا كه ميراث خود را تاراج رفته مىديدم ، تا اين كه اوّلى از اين جهان رخت بربست ، ولى امر زمامدارى پس از خود را به فلان شخص - عمر - پاس داد .\r\nو آنگاه امام - عليه السلام - به اين شعر اعشى متمثل گرديد - :\r\n شتّان ما يومى على كورها * و يوم حيّان اخى جابر \r\nچقدر فرق است ميان امروز من كه بر پشت شتر در پهنه بيابانها رنج سفر مىكشم و آن روز كه در خدمت حيان برادر جابر در آسايش و راحتى بسر مىبردم » .\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 4 ، ص 79 .\r\n","page_name":" 460 ","page_number":460},
  {"content":"\r\n\r\nشگفتا ! با اين كه اوّلى در زمان حياتش از مردم خواستار فسخ و اقاله خلافت بود ولى زمامدارى پس از مرگ خود را براى ديگرى بست ، چه بيرحمانه و جدّى آنان پستانهاى خلافت را ميان خود تقسيم كردند . شخص اول حكومت را در طبعى خشن قرار داد كه دلها را بشدّت مىآزرد ، و تماس با او ناراحت‌كننده و خشونت‌آميز بود ، لغزشهايش بسيار و به دنبال آنها پوزشهاى پىدرپى . مصاحب با او چونان سوار بر شتر چموش كه اگر مهارش را بكشد بينى شتر پاره شود ، و اگر رهايش كند او را در پرتگاه سقوط هلاك نمايد .\r\nبه خدا سوگند ، مردم در ايام خلافت دوم به اشتباه و سركشى . و رنگ برنگ شدن ، و دورى از حق گرفتار شدند ، و من در اين مدت طولانى و مشقت‌بار تحملها نمودم تا اين كه دومى نيز براهش برفت ، ولى امر زمامدارى را در ميان گروهى قرار داد كه گمان مىكرد من هم يكى از آنان هستم .\r\nپناه بر خدا ! از شوراى او ، چه وقت من در برابر شخص اول در رابطه با خلافت مورد ترديد بودم كه اينك با اعضاى اين شورا ، قرين و رديف گردم و ليكن بناچار با آنان پرواز نموده و در نشيب و فراز همراهشان گرديدم . در اين هنگام يكى از آنان ( سعد بن ابى وقاص ) به علت حسد راه كج در پيش گرفت ، و ديگرى نيز ( عبد الرحمن بن عوف ) به جهت خويشاوندى و اين كه داماد عثمان بود به جانب او متمايل گشت ، بعلاوه ، بر خصلتهاى زشت ديگرشان ، تا اين كه نفر سوم ( عثمان ) از ميان اين گروه برخاست در حالى كه شكم خود را فراخ و پرباد كرده ، فكرى جز خوردن نداشت ، و به همراه او فرزندان پدرش ( بنى اميه ) برخاسته ، همگى مال خدا را با دهان پر مىخوردند همانند خوردن شتر علف بهارى را تا اين كه سرانجام بافته‌هايش پنبه شد ، و اعمالش او را به كشتن داد ، و شكم‌خوارگى وى را به رو انداخت .\r\n( پس از قتل عثمان ) ازدحام و انبوه وحشت‌آور مردم كه به يال كفتار شباهت داشت به سوى من روى آورد ، به حدى كه حسن و حسين - عليهما السلام - پايمال شده ، و دو طرف لباسم پاره گرديد و همچون گلهء گوسفند مرا در ميان گرفتند . و\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nچون زمام امور خلافت را به دست گرفتم گروهى ( طلحه و زبير و يارانشان ) پيمان شكستند ، و جمعى ( خوارج ) از راه منحرف گشته ، و دسته‌اى ( معاويه و يارانش ) ستمگرى پيشه نمودند ، تو گويى كلام خدا را نشنيده بودند كه مىفرمايد :\r\n«  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ  » « 1 » .\r\n« ما آن ( بهشت جاودان ) آخرت را براى آنان كه در زمين ارادهء علوّ و فساد و سركشى ندارند مخصوص مىگردانيم و حسن عاقبت خاص پرهيزكاران است » .\r\nآرى ، به خدا سوگند آن را شنيده و در خاطر داشتند ولى دنيا در نظر آنان زيبا جلوه نموده دل آنان را برده بود .\r\nهان ! سوگند به خدايى كه دانه را شكافته ، و جانداران را آفريده ، اگر نبود آن جمعيت حاضر در اطراف من ، و اين كه حجت خدا با وجود آن ياوران بر من تمام گشته ، و پيمانى كه خدا با دانايان بسته كه بر پرخورى ستمكار و گرسنگى ستمديده تحمّل و سكوت ننمايند ، مهار خلافت را بر دوشش انداخته ، و آخر آن را با پيالهء اولش سيراب مىنمودم ( مانند گذشته عهده‌دار آن نمىشدم ) . و مىيافتيد كه اين دنياى شما نزد من از اخلاط بينى يك بز ( كه به هنگام عطسه كردن بيرون مىآيد ) هم ناچيزتر بود » « 2 » .\r\n\r\n\r\n","description":"","footnote":"\r\n( 1 ) - سورهء قصص ، آيهء 83 .\r\n( 2 ) - نهج البلاغه ، خطبهء 3 ، « شقشقيه » .\r\n","page_name":" 462 ","page_number":462},
  {"content":"\r\n\r\n\r\nفهرست مطالب\r\nمقدمه دفتر 3\r\nمقدّمهء مترجم 5\r\nدر مدح مولا - عليه السلام - 10\r\nمقدّمهء مؤلف 11\r\nفصل اوّل : قضايائى كه با استفاده از اسلوبى ابتكارى حقيقت واقعه را كشف نموده به طورى كه منكر بناچار اعتراف نموده است 13\r\n1 - زنى كه فرزند خويش را انكار مىكرد 13\r\n2 - مولا و غلام مشتبه شدند 16\r\n3 - دو مادر و يك فرزند ! 18\r\nفصل دوّم : قضايايى كه نيرنگ حيله‌گران را آشكار نموده است 21\r\n1 - توطئه‌اى كه فاش گرديد 21\r\n2 - نيرنگ زنى حيله‌گر ! 22\r\nفصل سوم : قضايايى كه با به كار بردن نقشه‌هايى ابتكارى و دقيق از نگاشتن اقارير . . . 24\r\n1 - تفرقه بين گواهان و كشف جرم 24\r\n2 - سفرى كه بازگشتى نداشت 29\r\n3 - حيله‌گرى با امير المؤمنين ! 34\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nفصل چهارم : قضايايى كه مدّعى را در حدود شرعى از اقرار منع و به انكار ترغيب نموده است ! 38\r\n1 - مردى كه به زناى خود اقرار كرد ! 38\r\n2 - زنى كه از عذاب آخرت مىترسيد 40\r\n3 - حدّ لواط 43\r\nفصل پنجم : قضاوتهاى آن حضرت ( ع ) در مواردى كه واقع كاملا مشتبه بوده است 45\r\n1 - زد و خورد در حال مستى 45\r\n2 - يك نفر در آب غرق شد 46\r\n3 - طعمهء شير 46\r\n4 - نشگون 47\r\n5 - وديعه 48\r\n6 - اقرار 49\r\n7 - تقسيم به نسبت شهود 49\r\nفصل ششم : قضايايى كه ظاهر قضيّه با واقع مختلف بوده است 50\r\n1 - زنى حيله‌گر 50\r\n2 - مردم آزارى 50\r\nفصل هفتم : قضايايى كه داراى احكام متعدد بوده و در ظاهر يك حكم توهم شده است 52\r\n1 - حكمهاى گوناگون 52\r\n2 - زناى نابالغ 53\r\n3 - اشتباه عمر ! 53\r\n4 - اقرار از روى تهديد 54\r\n5 - اهميت بيت المال 55\r\n6 - زندانى كردن دزد 55\r\n7 - عفو از حدّ 55\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n8 - حيوان سركش ! 56\r\nفصل هشتم : قضايايى كه به صورت ظاهر داخل در موضوعى بوده و واقعا خارج بوده است 57\r\n1 - پدر و مادر سياه و فرزند سفيد ! 57\r\n2 - فرزند از توست 58\r\n3 - استدلال به قرآن 58\r\n4 - آبستنى دختر 59\r\n5 - اتهام به زنا 60\r\n6 - اجبار به زنا 60\r\n7 - بر سه دسته تكليفى نيست 60\r\n8 - معذوريت 61\r\n9 - مفهوم سخن 61\r\nفصل نهم : قضايايى كه احكام متعدد داشته و كوته‌فكران بيش از يك حكم نفهميده‌اند 63\r\n1 - كيفر لواط شده 63\r\n2 - كيفر ميگسارى در ماه رمضان 64\r\nفصل دهم : احكام قضاياى مشتبه 65\r\n1 - پيشواى نااهلان 65\r\n2 - گواهى مرد خصى 67\r\n3 - مخالفت مغرضانه 67\r\n4 - بازى دو كودك 68\r\n5 - وصيّت به ثلث 68\r\n6 - ديهء فرزند به عهدهء توست ! 69\r\n7 - تخيير در حق 69\r\n8 - تأخير حدّ 69\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n9 - تأديب 70\r\n10 - آزمايش ادّعا 71\r\n11 - من هم بيش از اين پاسخى نداشتم 71\r\n12 - چنين جنايتى در اين نواحى روى نداده 72\r\n13 - اينجا بايست تا على بيايد 72\r\n14 - شمارهء طلاقهاى كنيزان 73\r\n15 - عثمان ندانست 73\r\n16 - فرق سگ و گوسفند 74\r\n17 - تطهير گوسفندى كه از شير خوك خورده 74\r\n18 - نذر مشكل 75\r\n19 - تكرار بر مستمندان 75\r\n20 - مجازات 75\r\n21 - قصاص يا غرامت 76\r\n22 - ماهى در شكم ماهى ديگر 76\r\n23 - پاك كردن حيوان نجاستخوار 76\r\n24 - كشتن سريع 77\r\n25 - تدليس 77\r\n26 - فسخ عقد 77\r\n27 - حكم عنين 77\r\n28 - ازدواج با مادر زن 78\r\n29 - زنت را تنبيه كن 79\r\n30 - نتيجهء اسلام زنى مجوسى 79\r\n31 - شرط مخالف با سنت 79\r\n32 - طلاق قبل از مباشرت 79\r\n33 - مجازات كفن‌دزد 80\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n34 - حبس با شكنجه 80\r\n35 - شرط صحت ايلاء 81\r\n36 - قرارداد مكاتبه 81\r\n37 - فروختن كنيزان ( ام ولد ) 81\r\n38 - آزادى اوّل فرزند 82\r\n39 - چشم مىبيند و دست مىگيرد 82\r\n40 - انتقال وصيّت 82\r\n41 - اشتباه در تعيين دزد 82\r\n42 - پيشرو حاجيان 83\r\n43 - گواهى دزد توبه‌كار 83\r\n44 - على ( ع ) بر خلاف تو حكم كرده ! 83\r\n45 - آزادى از ثلث 84\r\n46 - مستحقّين ديهء مقتول 84\r\n47 - ميراث بردن مرد از زن 84\r\n48 - اشتباه موضوع 85\r\n49 - شرط باطل 85\r\n50 - مخالفت با شرط 85\r\n51 - عقوبت شديد ، بنده را آزاد مىكند 86\r\n52 - حدّ زنا و تهمت 86\r\n53 - مسلمان محترم است 86\r\n54 - در اجراى حدّ هيچ انتظارى نيست 86\r\n55 - اشتباه در قطع دست 87\r\n56 - دزدى از غنائم 87\r\n57 - بريدن دست سارق 87\r\n58 - تفصيلى مربوط به حدّ دزدى 87\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n59 - بر چهار دسته قطعى نيست 88\r\n60 - غلام بيت المال 88\r\n61 - اجراى سه حدّ 88\r\n62 - در جنايتهاى استخوانى قصاص نيست 88\r\n63 - قصاص از اشتباه قنبر 89\r\n64 - مدت پرداخت ديه 89\r\n65 - ضمانت مجرى حدّ 89\r\n66 - تهمت 89\r\n67 - شرطى كه فروشنده نمود 90\r\n68 - ضمانت غلام و كودك عاريه 90\r\n69 - حريم 90\r\n70 - خطاى بنى اميه 91\r\n71 - تازيانهء دوسر 91\r\n72 - تفصيلى دقيق 91\r\n73 - فرزندان نابالغ 92\r\n74 - اين هم دزدى است 92\r\n75 - گواهى يهود 92\r\n76 - گواهى انصارى 93\r\n77 - تهمت به يكديگر 93\r\n78 - ارش بكارت 93\r\n79 - هتاكى 93\r\n80 - فروختن صيد ماهى 94\r\n81 - نذرى در طواف 94\r\n82 - نيابت در حج 94\r\n83 - مولا ضامن است 95\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n84 - قصاص 95\r\n85 - استمداد عمر از امير المؤمنين ( ع ) 95\r\n86 - بچهء زنده در شكم مادر مرده 96\r\n87 - مرد ناخوانده 96\r\n88 - قانون اسلام 97\r\n89 - سوختن به آبگوشت 97\r\n90 - ديهء گره‌هاى انگشتان 97\r\n91 - استدلال به عمل على ( ع ) 97\r\n92 - حيوان موطوئه 98\r\n93 - قربانى پسر 98\r\n94 - دقت در آزمايش 98\r\n95 - مردم همه آزادند . . . 98\r\n96 - تقسيم تركهء ميت 99\r\n97 - قصاص تنها با آهن 99\r\n98 - بين پدر و فرزند ربا نيست 99\r\n99 - بىوفايى دنيا 99\r\n100 - نوعى قصاص 100\r\nفصل يازدهم : پاسخ پرسش‌هاى دشوار 101\r\n1 - خطبهء بىالف 101\r\n2 - خطبهء بدون نقطه 102\r\n3 - دوستى و دشمنى ، حفظ و نسيان ، خواب درست و نادرست 102\r\n4 - اهميّت زبان 104\r\n5 - آميزش و نتيجهء آن 105\r\n6 - معناى توحيد و عدل 105\r\n7 - جاى بهشت‌ها در روز قيامت 105\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n8 - از قضاى خدا به قدرش فرار مىكنم 106\r\n9 - قضا و قدر 106\r\n10 - عمر به على ( ع ) اشاره كرد 107\r\n11 - هر طرف روى خداست 108\r\n12 - تو گمشدهء ما هستى 109\r\n13 - معناى روح 112\r\n14 - اينجا صندوق علم است 112\r\n15 - فلسفهء بعضى از افعال نماز 115\r\n16 - تكبيرات افتتاحيه 116\r\n17 - نشانهء خدا 116\r\n18 - نسبت يگانگى به خداوند 117\r\n19 - پرسشهاى اسقف نجران 118\r\n20 - اساف و نائله 118\r\n21 - قيافه‌شناسى 119\r\n22 - مالك اصلى خداست 119\r\n23 - تعريف عاقل 119\r\n24 - ما ملك خداييم 120\r\n25 - معناى قرء 120\r\n26 - اين احمقان ! 120\r\n27 - نعمتهاى الهى 121\r\n28 - پرسشهاى عمر از على ( ع ) 122\r\n29 - سؤال ابن كوا 123\r\n30 - سورهء هود 124\r\n31 - هفت سؤال 124\r\n32 - واجب و واجب‌تر و . . . 125\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n33 - برادر ثقه و برادر تبسّمى 126\r\n34 - معناى حنّان و منّان 126\r\n35 - اختلاف سنّ دو برادر دوقلو 127\r\n36 - پسر بزرگتر از پدر ! 127\r\n37 - ساعتى كه نه از شب است و نه از روز 127\r\n38 - خواص نفوس 128\r\n39 - معناى قدر 129\r\n40 - زندگى خوش 130\r\n41 - عدل و احسان 130\r\n42 - عدل از جود برتر است 130\r\n43 - فصيح‌ترين مردم 131\r\nفصل دوازدهم : پاسخ پرسشهاى لغزى 132\r\n1 - سؤالات كعب الاحبار 132\r\n2 - سؤالات ابن كوا 133\r\n3 - سؤالات يهودى 134\r\n4 - سؤالات رأس الجالوت 134\r\n5 - سؤالات گروهى از يهود 135\r\n6 - سؤالات قيصر 137\r\n7 - پاسخ اعداد 139\r\n8 - عمر از سخنان حذيفه برآشفت ! 140\r\n9 - چنين كسى از اولياء اللّه است 141\r\n10 - يونس در شكم ماهى 143\r\n11 - عصاى موسى 143\r\n12 - پرندهء عيسى 143\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n13 - ستمگران ! 144\r\nفصل سيزدهم : پاسخ مسائل دشوار 145\r\n1 - عجيب‌تر از همه 145\r\n2 - زنى كه در شب ازدواج براى شوهر پسر زاييد ! 146\r\n3 - ازدواج زن شوهردار ! 146\r\n4 - عبادت عقوبت‌آور 147\r\n5 - باطل بودن عبادت از پاك‌ترين جاها 147\r\nفصل چهاردهم : ابتكار در علوم ادبى 150\r\n1 - صرف و نحو 150\r\n2 - لغت 151\r\n3 - فصاحت و بلاغت 154\r\nفصل پانزدهم : نكات جغرافيائى 155\r\nسرزمين بصره 155\r\nفصل شانزدهم : پاسخ پرسشهاى رياضى 157\r\n1 - تقسيم عادلانه 157\r\n2 - تقسيم شترها 158\r\n3 - عدد عجيب 158\r\n4 - تقسيم بيت المال 159\r\n5 - تبديل يك هشتم به يك نهم 161\r\n6 - مسألهء ديناريه 161\r\n7 - پاسخ تو را مىدانم 162\r\n8 - مدت خواب اصحاب كهف 163\r\nفصل هفدهم : هيئت و نجوم 165\r\n1 - جوّ 165\r\n2 - حركت زمين 166\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n3 - حركات زمين 167\r\n4 - مه و خورشيد و فلك 168\r\n5 - آموختن نجوم 169\r\nفصل هيجدهم : طب و بهداشت 172\r\nفصل نوزدهم : كيميا و صنعت 175\r\n1 - صنعت 175\r\n2 - كيميا 176\r\nفصل بيستم : خط و خياطى 177\r\n1 - خط 177\r\n2 - خياطى 178\r\nفصل بيست و يكم : استنباط حكم از آثار طبيعت 179\r\n1 - تشخيص فرزند 179\r\n2 - نشانهء بلوغ پسر 181\r\n3 - رشد كودك 182\r\n4 - حيوان تخم‌گذار و بچه‌زا 182\r\n5 - آزمايش عنن 182\r\n6 - نوعى ديگر 182\r\n7 - تكيه بر دست 183\r\n8 - تدبير 184\r\n9 - مبارزهء عقل و جنون 184\r\n10 - دستور 184\r\n11 - غريزهء جنسى 185\r\n12 - تأثير آفتاب در بدن 185\r\n13 - انتخاب زن شيرده 185\r\n14 - زيبايى 185\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nفصل بيست و دوم : مخلوقات عجيبه 188\r\n1 - راه تشخيص 188\r\n2 - عمر استمداد طلبيد 188\r\n3 - نشانهء مردى و زنى 189\r\n4 - دو كودك بهم چسبيده 189\r\nفصل بيست و سوم : قرعه 190\r\n1 - يك فرزند و سه پدر ! 190\r\n2 - اشتباه آزاد و برده 190\r\n3 - تعيين وصيت با قرعه 191\r\n4 - ترجيح به وسيلهء قرعه 191\r\nفصل بيست و چهارم : اصطلاحات شرعى 192\r\n1 - معناى جزء 192\r\n2 - معناى سهم 192\r\n3 - معناى قديم 193\r\n4 - معناى حين 193\r\n5 - معناى شىء 193\r\n6 - معناى سفله 193\r\n7 - معناى زمان 194\r\n8 - معناى لا شىء 194\r\n9 - معناى اكراه و اجبار 195\r\n10 - معناى قامت 195\r\nفصل بيست و پنجم : جنگ و حماسه 197\r\nفصل بيست و ششم : دفع شبهه 199\r\n1 - اجزاى حرام گوسفند 199\r\n2 - حيا و عفت زنان 200\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n3 - اسكات 201\r\n4 - اعور 201\r\nفصل بيست و هفتم : بيان حكمت 202\r\n1 - موجودات زنده در آب و هوا 202\r\n2 - خطاى عمر 202\r\n3 - نفع و زيان حجر الأسود 203\r\nفصل بيست و هشتم : مواردى كه اقامهء گواه ممكن نبوده 204\r\n1 - آزمايش كرى 204\r\n2 - آزمايش بينايى و بويايى و گويايى 205\r\n3 - ضعف بينايى 205\r\n4 - ضعف بينايى هر دو چشم 206\r\n5 - آزمايش عنن 206\r\n6 - نقص زبان 207\r\nفصل بيست و نهم : سوگند خاص 208\r\n1 - سوگند دادن لال 208\r\n2 - سوگند دادن ظالم 209\r\nفصل سىام : راه علاج 210\r\n1 - كور كردن با آيينه 210\r\n2 - وزن زنجير 211\r\n3 - تدبير 211\r\n4 - سوگند مشكل 212\r\n5 - وزن در 212\r\n6 - عيبى در تنفس 213\r\nفصل سى و يكم : وجه استنباط 214\r\n1 - دارويى از قرآن 214\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n2 - استغفار 215\r\n3 - امان از عذاب خدا 215\r\n4 - اجر و مزد 216\r\n5 - زهد 216\r\n6 - خوف و رجاء 216\r\nفصل سى و دوم : پاسخهاى عاميانه 218\r\n1 - مسافت خاور و باختر 218\r\n2 - حساب 218\r\n3 - رزق 218\r\n4 - فرق حق و باطل 219\r\n5 - فاصلهء آسمان و زمين 219\r\n6 - مزهء آب 219\r\nفصل سى و سوم : قواعد فقهى 220\r\n1 - ماهى بدون پولك 220\r\n2 - پرندهء حرام گوشت 220\r\n3 - حيوان حرام گوشت 220\r\n4 - صيد 220\r\n5 - آلت ذبح 221\r\n6 - استصحاب 221\r\n7 - نيّت خير 221\r\nفصل سى و چهارم : جنايات حيوانات 225\r\n1 - پيامبر ( ص ) در حق على ( ع ) دعا كرد 225\r\n2 - در اسلام ضرر نيست 226\r\n3 - على ( ع ) ستمگر نيست 227\r\n4 - ضرر بر كشتزار 227\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n5 - جنايت سگ 227\r\n6 - ضمانت اهل خانه 228\r\n7 - حيوان سركش 228\r\n8 - تفصيل 228\r\n9 - ضمانت راكب و قائد حيوان 228\r\nفصل سى و پنجم : حريم‌ها 229\r\nفصل سى و ششم : قراردادها 230\r\nفصل سى و هفتم : تأديبات 231\r\n1 - نوعى داورى 231\r\n2 - كودك يتيم 231\r\n3 - تأديب قماربازان 232\r\n4 - تنبيه 232\r\n5 - از وظايف امام 232\r\n6 - جوان سفيه 232\r\n7 - علاج 233\r\n8 - افسانه‌گو در مسجد 233\r\n9 - تازه مسلمان 234\r\n10 - فريادرس آمد 234\r\nفصل سى و هشتم : استناد به كتاب و سنّت 236\r\n1 - ديهء علقه 236\r\n2 - عمل مستحب 237\r\n3 - بازگشت سه عمل 237\r\n4 - نعلين زرد 238\r\n5 - آزمايش الهى 238\r\n6 - عثمان برخاست 239\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n7 - سفر حج 239\r\n8 - آثار گناه 240\r\n9 - احكام ناحق شريح 240\r\nفصل سى و نهم : استناد به كتب آسمانى 242\r\n1 - نوعى مجازات 242\r\n2 - خبر دادن از كتب اديان ديگر 245\r\nفصل چهلم : حكم بر خلاف ديگران 246\r\n1 - گرمابه 246\r\n2 - لذيذترين گوشت‌ها 246\r\n3 - عثمان مخالفت كرد 247\r\n4 - بخيل از ظالم معذورتر است 247\r\n5 - عمل اهل باطل 247\r\n6 - قبر هود و يهودا 248\r\n7 - حكم طلاقهاى سابق 250\r\nفصل چهل و يكم : مدعى بين دو محذور 251\r\nفصل چهل و دوم : اقرار 252\r\n1 - اقرار ضمنى 252\r\n2 - استنباط از وصيت 253\r\nفصل چهل و سوّم : حكم از روى لوازم خفى 254\r\n1 - اين حكم خداست 254\r\n2 - داستان قدامه 255\r\n3 - تفصيلى دربارهء فدا دادن 256\r\n4 - نشانهء جهاد كنندگان 256\r\nفصل چهل و چهارم : رازهاى پنهان 258\r\n1 - زن بدكار 258\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n2 - اثر وضعى 258\r\n3 - تأثير استخوان 260\r\n4 - آب فرات 261\r\nفصل چهل و پنجم : مثل 262\r\n1 - اتمام حجت على ( ع ) 262\r\n2 - زيان زدن به خود 263\r\nفصل چهل و ششم : فلسفهء حكم 264\r\n1 - دين ملحد 264\r\n2 - آثار شراب نوشى 264\r\n3 - حدّ شارب الخمر 265\r\n4 - عمر اعتراف كرد 265\r\nفصل چهل و هفتم : تدارك 268\r\n1 - جلوگيرى از دو دفعه قصاص 268\r\n2 - اتهام به قتل 269\r\n3 - جبران 270\r\nفصل چهل و هشتم : نكته‌ها 271\r\n1 - دانش كسبى و غريزى 271\r\n2 - ماهرترين شعراء 271\r\n3 - اخلاق و كردار قريش 271\r\n4 - بهار و پاييز 272\r\n5 - راه بحث كردن 272\r\n6 - قبيلهء باهله 272\r\nفصل چهل و نهم : سياست 274\r\n1 - راهنمايى امير مؤمنان ( ع ) 274\r\n2 - جنگ روميان 276\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n3 - اسيران عراقى 277\r\n4 - ابتداى تاريخ 277\r\n5 - مصرف از بيت المال 277\r\n6 - تقسيم ميراث 278\r\n7 - بهار كسرى 278\r\nفصل پنجاهم : بيان منشأ اشتباه 280\r\n1 - پرچم سياه 280\r\n2 - فريبكارى 281\r\n3 - مسح بر كفش 281\r\nفصل پنجاه و يكم : حد غلات و خوارج 283\r\n1 - كيفر غلات 283\r\n2 - پروردگار من و شما خداست 284\r\n3 - من هم بندهء خدايم 284\r\n4 - پيدايش غلات 285\r\n5 - دو رويهء مختلف 287\r\n6 - اسيران شامى 287\r\n7 - آزادى اسراى شامى 288\r\n8 - فدا از بيت المال 288\r\nفصل پنجاه و دوم : توضيح 289\r\n1 - در سقيفه چه گذشت ؟ 289\r\n2 - عوام الناس 290\r\n3 - فاصلهء حق و باطل 290\r\n4 - سرزمين كربلا 290\r\n5 - پرهيز از فتنه 291\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nفصل پنجاه و سوّم : معجزات و كرامات 292\r\n1 - زنى كه خواست با پسر خود ازدواج كند 292\r\n2 - ماجراى شگفت‌آور 293\r\n3 - دخترى كه به زنا متهم شد 299\r\n4 - داستان جويريه 300\r\nفصل پنجاه و چهارم : قضايايى كه مدعى عليه را ذيحق نموده 301\r\nخاتمه : پاره‌اى از قضايا و رفتار و گفتار خلفا به نقل از تاريخ عامه و . . . 302\r\n1 - اولين و آخرين فتنه 302\r\n2 - حسرت ابو بكر 304\r\n3 - ابو بكر دست مهمان را قطع كرد 308\r\n4 - ابو بكر و حكم قسامه 309\r\n5 - أبو بكر و حكم ميراث اجداد 310\r\n6 - حكم عمر دربارهء نژاد خروس 311\r\n7 - عمر و خرافات جاهليت 311\r\n8 - عمر و شيوهء كشف جرم او 312\r\n9 - عمر و سنن شرعى 313\r\n10 - سؤال عمر از نسل بنى آدم 314\r\n11 - عمر و اشعار عرب 314\r\n12 - زنى كه عمر را راهنمايى كرد ! 315\r\n13 - زنى كه از شوهرش شكايت داشت 316\r\n14 - عمر و جوان انصارى 317\r\n15 - سه خطاى عمر 318\r\n16 - عمر و نقض احكام خويش 319\r\n17 - ماجراى عمر با هرمزان 320\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n18 - عمر ادّعا را با سوگند پذيرفت ! 321\r\n19 - عمر از سلب خمس گرفت 322\r\n20 - عمر و تبعيضات 323\r\n21 - عمر و لغت 323\r\n22 - عمر و سورهء بقره 323\r\n23 - عمر و آيات قرآن 324\r\n24 - عمر و نماز عيد 324\r\n25 - استنباط عمر از آيات قرآن 324\r\n26 - اظهار ترديد عمر 325\r\n27 - حكم عمر دربارهء اهل فاميه 326\r\n28 - ديهء قتل خطا 326\r\n29 - عمر و حكم مجوس 327\r\n30 - عمر و حكم ميراث 327\r\n31 - گفتگوى عمر با عمار 328\r\n32 - عمر و فرمان رسول خدا ( ص ) 329\r\n33 - عمر حلّهء معيوبى را به زبير قالب كرد 329\r\n34 - عمر وفات رسول خدا را انكار نمود 330\r\n35 - علت آن انكار 330\r\n36 - كتك زدن بجاى تسليت گفتن 332\r\n37 - رفتار عمر با جارود عبدى 333\r\n38 - رفتار مشابه با ابىّ بن كعب 334\r\n39 - عمر و غيلان ثقفى 334\r\n40 - رفتار عمر با پسرش عبد الرحمن 335\r\n41 - جرم عبيد اللّه پسر عمر 338\r\n42 - تازيانه به جاى هديه 339\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n43 - عمر و تقاضاى اعرابى 339\r\n44 - ملامت بىجا 340\r\n45 - نويسنده‌ات را از كار بر كنار كن ! 340\r\n46 - به جرم سؤال از تفسير قرآن 341\r\n47 - من نبودم ، دوستم بود 342\r\n48 - برداشت عمر 342\r\n49 - عمر و قيافه‌شناس 343\r\n50 - حكم بدون دليل 343\r\n51 - عمر و مسائل حقوقى 344\r\n52 - رسوايى دنيا از رسوايى آخرت آسانتر است 345\r\n53 - عمر و بيمارى و با 345\r\n54 - عمر و اراضى مفتوح العنوه 346\r\n55 - نسيان ! 346\r\n56 - چاره‌انديشى ! 346\r\n57 - خليفه‌ام يا پادشاه ؟ ! 347\r\n58 - مقاسمهء عمر با عمّال خود 349\r\n59 - اقرار به حق 351\r\n60 - شوراى عمر 352\r\n61 - گفتگوى معاويه با ابن حصين 354\r\n62 - نظرخواهى عمر از كعب الاحبار 357\r\n63 - محاجّهء عمر و ابن عباس 362\r\n64 - محاجّهء مأمون با علماى عامّه 366\r\n65 - عمر و مسألهء عول 386\r\n66 - دو متعه 387\r\n67 - حقش را به او بازگردان 390\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n68 - اظهار نظر عمر دربارهء خلافت امير المؤمنين ( ع ) 391\r\n69 - تهمت و افترا 405\r\n70 - پاسخ كوبنده 411\r\n71 - تحليل گفتار عمر 412\r\n72 - اعمال رأى 414\r\n73 - نظر عثمان دربارهء اختيار طلاق 415\r\n74 - عثمان و عفو از قاتل 415\r\n75 - توسعهء مسجد الحرام و تخريب منازل 416\r\n76 - عمر و صلح حديبيّه 417\r\n77 - عمر و شورا 420\r\n78 - عمر رسول خدا ( ص ) را به عقب كشانيد ! 427\r\n79 - موارد مشابه 429\r\n80 - مدارايى عمر با زبير 431\r\n81 - حمايت عمر از مغيره 432\r\n82 - ابو بكر و فرمان قتل امير المؤمنين ( ع ) 439\r\n83 - ماجراى قتل مالك بن نويره 441\r\n84 - نصايح ابو بكر 444\r\n85 - مس او طلا شد ! 447\r\n86 - انتقاد عالم مسيحى از عمر ! 448\r\n87 - عثمان گفت در قرآن لحن وجود دارد ! 449\r\n88 - خدا در اين باره با كسى مشورت نكرد ؟ 449\r\n89 - دو شيوهء متضادّ 451\r\n90 - آينده‌نگرى عمر 451\r\n* - علت گرفتن فدك 458\r\n* - سخنان على ( ع ) 460\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nفهرست مآخذ بخش نخستين كتاب\r\n1 - من لا يحضر شيخ صدوق ( ره )\r\n2 - مقنع شيخ صدوق ( ره )\r\n3 - توحيد شيخ صدوق ( ره )\r\n4 - خصال شيخ صدوق ( ره )\r\n5 - علل الشرايع شيخ صدوق ( ره )\r\n6 - معانى الاخبار شيخ صدوق ( ره )\r\n7 - امالى شيخ صدوق ( ره )\r\n8 - جامع الاخبار شيخ صدوق ( ره )\r\n9 - امالى شيخ مفيد ( ره )\r\n10 - ارشاد شيخ مفيد ( ره )\r\n11 - الرسالة العويصه شيخ مفيد ( ره )\r\n12 - فروع كافى شيخ كلينى ( ره )\r\n13 - روضهء كافى شيخ كلينى ( ره )\r\n14 - تهذيب شيخ طوسى ( ره )\r\n15 - امالى شيخ طوسى ( ره )\r\n16 - تفسير قمى\r\n17 - عجائب القضايا قمى\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n18 - غيبت نعمانى\r\n19 - فضائل ابن شاذان\r\n20 - تحف العقول ابن ابى شعبه حلبى ( حرانى )\r\n21 - امثال ابو هلال عسكرى\r\n22 - قرب الاسناد حميرى\r\n23 - نهج البلاغه سيد رضى ( ره )\r\n24 - خصائص سيد رضى ( ره )\r\n25 - كشف الغمه على بن عيسى ( اربلى )\r\n26 - كنز الاخبار كراجكى\r\n27 - رجال كشى\r\n28 - كشكول شيخ بهائى\r\n29 - شرح نهج البلاغه ابن ميثم\r\n30 - شرح نهج البلاغه ابن ابى الحديد\r\n31 - شرح نهج البلاغه ابن ابى الحديد\r\n31 - مناقب ابن شهر آشوب\r\n32 - مناقب ابن طلحه شافعى\r\n33 - معجم البلدان ياقوت حموى\r\n34 - بحار علامه مجلسى\r\n35 - احياء العلوم غزالى\r\n36 - خزائن نراقى\r\n37 - تذكره سبط بن جوزى\r\n38 - مجمع البحرين طريحى\r\n39 - مطالب السئول ابن طلحه شافعى\r\n40 - كامل ابن اثير\r\n41 - اعلام الناس فى بنى العباس ابن درياب\r\n42 - غارات ثقفى\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n43 - صفين نصر بن مزاحم\r\n44 - تاريخ اعثم كوفى\r\n45 - تاريخ طبرى\r\n46 - عرائس ثعلبى\r\n47 - اذكياء ابن جوزى\r\n48 - طبقات النحاة سيوطى\r\n49 - معجم الادباء ياقوت حموى\r\n50 - دعوات راوندى\r\n51 - غريب الحديث ابو عبيد\r\n52 - الهيئة و الاسلام شهرستانى\r\n53 - روضه فتال\r\n54 - تفسير عياشى\r\n55 - تفسير مجمع البيان طبرسى\r\n56 - نقض العثمانيه اسكافى\r\n57 - كنايات جرجانى\r\n58 - شرح نهج البلاغه ملا فتح اللّه كاشانى\r\n59 - كنايات ثعالبى\r\n60 - فصول ابن صباغ مالكى\r\n61 - تشريف ابن طاووس\r\n62 - مستطرفات السرائر حلى\r\n63 - تاريخ بغداد خطيب بغدادى\r\n64 - عيون ابن قتيبه\r\n65 - مروج الذهب مسعودى\r\n66 - شرح بديعيه ابن مقرى\r\n67 - اكمال صدوق ( ره )\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n68 - طرائف على بن طاووس\r\n69 - شرح الاخبار قاضى نعمان مصرى\r\n70 - اغانى ابو الفرج اصفهانى\r\n71 - غريب الحديث ابن قتيبه\r\n72 - فتوح البلدان بلاذرى\r\n73 - جعفريات حميرى\r\n74 - مناقب خوارزمى\r\n75 - بيان جاحظ\r\n76 - نهايه جزرى\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\nبخش ( خاتمه )\r\n1 - كامل مبرد\r\n2 - حياة الحيوان دميرى\r\n3 - تاريخ يعقوبى\r\n4 - مروج الذهب مسعودى\r\n5 - شرح نهج البلاغه ابن ابى الحديد\r\n6 - عيون ابن قتيبه\r\n7 - خلفاء ابن قتيبه\r\n8 - شعراء ابن قتيبه\r\n9 - معارف ابن قتيبه\r\n10 - حلية الاولياء ابو نعيم\r\n11 - انساب الاشراف بلاذرى\r\n12 - تاريخ طبرى\r\n13 - صحيح بخارى\r\n14 - الصحيح مسلم\r\n15 - معجم الادباء ياقوت حموى\r\n16 - معجم البلدان ياقوت حموى\r\n17 - تذكره سبط بن جوزى\r\n18 - تفسير ثعلبى\r\n19 - مسند احمد بن حنبل\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n20 - نهايه ابن اثير\r\n21 - اغانى ابو الفرج\r\n22 - تاريخ الخلفاء سيوطى\r\n23 - تاريخ بغداد خطيب بغدادى\r\n24 - اسد الغابه ابن اثير\r\n25 - صحيح ترمذى\r\n26 - السقيفه جوهرى\r\n27 - اذكياء ابن جوزى\r\n28 - عقد الفريد ابن عبد ربه\r\n29 - مشكل القرآن ابن قتيبه\r\n30 - استيعاب ابو عمرو\r\n31 - طبقات الكبرى واقدى\r\n32 - حيوان جاحظ\r\n33 - ملل و نحل شهرستانى\r\n34 - ايضاح فضل بن شاذان\r\n35 - كامل ابن اثير\r\n36 - تاريخ اعثم كوفى\r\n37 - مناقب ابن شهرآشوب\r\n38 - فروع كافى شيخ كلينى ( ره )\r\n39 - خصال صدوق\r\n40 - طرائف على بن طاووس\r\n41 - الجمع بين الصحيحين حميدى\r\n42 - كتاب سليم بن قيس هلالى\r\n43 - جمل شيخ مفيد\r\n44 - تفسير قمى\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nقسمتى از كتب منتشره\r\nدفتر انتشارات اسلامى وابسته بجامعه مدرّسين حوزه علميه قم 1 - صحيفه كامله سجّاديه با ترجمه ( وزيرى و جيبى ) به خط افشارى زنجانى\r\n2 - تاريخ سياسى معاصر ايران 2 - 1 دكتر سيد جلال الدين مدنى\r\n3 - تاريخ تحولات سياسى ايران 2 - 1 دكتر سيد جلال الدين مدنى\r\n4 - بازار در سايه حكومت اسلامى سيد جعفر مرتضى عاملى\r\n5 - مسلك اماميه سيد محمود مرعشى شوشترى\r\n6 - قيام سالار شهيدان سيد حسين شيخ الاسلامى\r\n7 - قيام و انقلاب مهدى شهيد مرتضى مطهرى\r\n8 - پرتوى از عظمت حسين ( ع ) لطف اللّه صافى گلپايگانى\r\n9 - پاسخ به پرسشهاى دينى ج 2 موسوى همدانى\r\n10 - گفتار پيامبر در نهج البلاغه محمّد محمّدى اشتهاردى\r\n11 - زندگانى امام على الهادى ( ع ) باقر شريف قرشى\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n12 - زندگانى امام حسن عسكرى ( ع ) باقر شريف قرشى\r\n13 - زندگانى حضرت ابو الفضل عباس ( ع ) باقر شريف قرشى\r\n14 - زندگانى سياسى امام جواد ( ع ) مترجم سيّد محمّد حسينى\r\n15 - الهيات در نهج البلاغه لطف اللّه صافى گلپايگانى\r\n16 - منشور جاويد 6 - 4 جعفر سبحانى\r\n17 - مقدمه‌اى بر جهان‌بينى اسلامى 7 - 1 شهيد مرتضى مطهرى\r\n18 - اخلاق كارگزاران از كلام و پيام امام خمينى ( ره )\r\n19 - عدل الهى شهيد مرتضى مطهرى\r\n20 - معارف قرآن مصباح يزدى\r\n21 - معاد محسن قرائتى\r\n22 - وحى و نبوّت شهيد مرتضى مطهرى\r\n23 - آئين وهابيت جعفر سبحانى\r\n24 - شناخت اسلام ابو طالب تجليل تبريزى\r\n25 - بسوى آفريدگار لطف اللّه صافى گلپايگانى\r\n26 - شناخت صهيونيسم بين الملل و انقلاب اسلامى ايران سيد جواد علم الهدى\r\n27 - شناخت انسان از نظر جسم و روح حاج شيخ حسن كافى\r\n28 - ترجمه تحرير الوسيله 4 - 1 على اسلامى\r\n29 - ترجمه تفسير الميزان 20 - 1 موسوى همدانى\r\n30 - اصول مالكيت در اسلام 2 - 1 على احمدى ميانجى\r\n31 - سنت‌هاى تاريخ در قرآن شهيد سيد محمّد باقر صدر\r\n32 - سفرنامه حج لطف اللّه صافى گلپايگانى\r\n\r\n\r\n","description":"","footnote":"","page_name":" 492 ","page_number":492}
  ]