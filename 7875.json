[
  {"content":"\r\n\r\nدر كربلا چه گذشت ؟\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nترجمهء نفس المهموم\r\nدر كربلا چه گذشت ؟\r\nتاليف : مرحوم حاج شيخ عباس قمى\r\nترجمه : آية الله شيخ محمد باقر كمره اى\r\nانتشارات مسجد مقدس صاحب الزمان ( عج )\r\nقم - جمكران\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nقمى ، عباس ، 1254 - 1319\r\nترجمهء نفس المهموم : در كربلا چه گذشت ؟ / تأليف عباس قمى ، ترجمه محمد باقر كمره اى\r\nقم : مسجد مقدس صاحب الزمان ( جمكران ) ، 1373 .\r\n920 ص .\r\nفهرست نويسى بر اساس اطلاعات فيپا .\r\nعنوان روى جلد : در كربلا چه گذشت ؟ ( ترجمه نفس المهموم ) .\r\nعنوان اصلى : نفس المهموم - چاپ هشتم ، 1378 .\r\nISBN 964 - 6705 - 169 - 2\r\n1 . حسين بن على عليه السلام ، امام سوم ، 4 - 61 ق .\r\n2 . واقعه كربلاء ، 61 ق . الف . كمره اى ، محمد باقر ، 1283 - 1374 ، مترجم . ب . مسجد جمكران . ج . عنوان .\r\nد . عنوان : در كربلا چه گذشت ( ترجمه نفس المهموم )\r\n7041 ن 8 ق / 5 / 41 BP\r\n9534 / 297 الف 1373\r\nكتابخانهء ملى ايران 2644 - 74 م\r\nانتشارات مسجد مقدس جمكران\r\nنام كتاب : در كربلا چه گذشت ؟ ( ترجمه نفس المهموم )\r\nمولف : علامه ربانى مرحوم ثقه الاسلام حاج شيخ عباس قمى ( ره )\r\nمترجم : مرحوم آيت ا . . محمد باقر كوه كمره اى\r\nناشر : انتشارات مسجد مقدس جمكران\r\nتاريخ انتشار : زمستان 1381\r\nنوبت چاپ : چهاردهم\r\nچاپ : نگين\r\nحروفچينى و صفحه آرايى : واحد كامپيوترى مسجد مقدس جمكران\r\nتيراژ : 5000 جلد\r\nقيمت : 3200 تومان\r\nشابك : 2 - 16 - 6705 - 964\r\nمركز پخش : انتشارات مسجد مقدس جمكران\r\nفروشگاه بزرگ واقع در صحن مسجد مقدس جمكران\r\nتلفكس : 7253340\r\nهمراه : 09112519929\r\n( حق چاپ محفوظ و متعلق به ناشر است )\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمهء مترجم\r\nبِسْمِ اللَّهِ الرَّحْمنِ الرَّحِيمِ\r\nحمد بر خدا و درود بر روان پاك مصطفى ( ص ) و خاندان وى تا روز جزا .\r\nسالها در دل داشتم كه با نگارش كتابى خدمتى به آستان حسينى تقديم كنم ؛ خواهش يكى از دوستان گرامى ، اين آرزوى ديرينه را جامهء عمل پوشيد ، جانبازى و شهادت حضرت أبى عبد الله الحسين سرچشمهء تاريخ و حوادث بزرگ اسلام و جهان است ، قرآن و روش پيغمبر يك نهضت عمومى و همه جانبه در محيط بشرى پديد آورد كه هر عصرى نمودى تازه دارد و با هر وضعى در جهان پديد آيد ، تعليمات مناسبى ببار آرد .\r\nشهادت امام مظلوم هم كه روشى از قرآن و سنّت است ، درسهاى عميق و پرمعنا دارد كه در هر قرن به شرحى روح جامعهء بشرى را پرورش داده و محيط را به جنبش آورده و با آنكه صدها سال است\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nگفته‌اند و شنفته‌اند و نوشتند و گذشتند ، هنوز در اول وصف آن مانده‌اند ؛ نه كهنه شده است و نه رموز و اسرار آن به پايان رسيده ، امام مظلوم براى برقرارى نظم قرآن و زنده كردن روش پيغمبران ، نهضت نمود و از يك عدالت و دادگسترى عمومى طرفدارى كرد و با خون پاك خود ، تخت و تاج يزيد را كه از امپراطوران سركش و ستمگران بشر كش يادگار بود غرقه نمود و درس مفيدى به طرفداران عدالت و حافظين حقوق انسانيّت داد و ثابت كرد كه در تنگ‌ترين حلقه‌هاى زنجيروار ظلم و بيدادى ، مبارزه ، امرى است ممكن و لازم و آنجا كه نتوان خون دشمن حق و عدالت را ريخت بايد خون پاك عدالت خواه خود را در سر راه او ريخت و او را در يك لغزشگاهى قرار داد كه پياپى به زانو درآيد تا جانش برآيد .\r\nبراى شرح رموز نهضت حسينى ، متن جامع و معتبر و كاملى لازم بود كه در ضمن آن ، اسرار وقايع مو به مو شرح گردد و در هر جا به مناسبت ، توضيحى داده شود ؛ با وفور كتب مقابل ، كتابى كه جامع اين شرائط باشد كمتر ديده مىشد تا به مطالعهء كتاب نفيس « نفس المهموم » دست يافتم و اين كتاب كه همان تأليف و تنظيم متن اخبار و تواريخ و سير معتبره است به سند افتاد زيرا مؤلف جامع و متتبع آن تا آنجا كه ميسور است در تصحيح اسناد اخبار اين كتاب كوشيده و تا آنجا كه در دسترس است ، كتب تواريخ معتبره را زير نظر گرفته و عين عبارات آنها را در نظم كتاب به هم پيوسته و كتابى در اين\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nموضوع فراهم كرده كه نزد ارباب فن ، شاهكارى محسوب است .\r\nو چون كتاب عربى بود و با عبارت تاريخ عربى قديم تنظيم شده از قبيل طبرى و كامل ابن اثير ، استفاده از آن خصوص براى فارسى زبانان مشكل بود و محتاج ترجمهء ساده و مفهومى بود ، غالب ترجمه‌هاى فارسى اين گونه كتب هر چند هم استادانه باشد ، مورد استفادهء كامل نيست :\r\n1 - در بسيارى از موارد ، مقصود متن ادا نشده تا آنجا كه اشتباه به نظر مىرسد .\r\n2 - در پاره‌اى موارد ، اختلاف نظر عميقى وجود دارد .\r\n3 - غالبا نسبت به متن ، كم و زياد شده و پاره‌اى از اشعار عربى بىترجمه مانده يا ساقط گرديده ، و چون فارسى زبانان به اشعار عربى يا نثر عربى بىترجمه برخوردند ، در بن‌بست قرار مىگيرند و گيج مىشوند و مطلب را درست درك نمىكنند ، در اين ترجمه دقت شد و اين نواقص بر طرف گرديد .\r\nذكر مصائب و تاريخ نهضت حسينى قرنها است كه در هزارها كتاب تكرار شده و سالى هزارها بار تذكار مىشود و روز به روز مردم بدان مشتاقتر و در نظر آنها تازه‌تر مىنمايد و اين هم خود يكى از كرامات باهرهء آن حضرت است كه :\r\nبوسه از قند لبش هر چه مكرر گيرم بازخواهم ز لبش بوسهء ديگر گيرم\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو چون در نظر بود فارسى زبانان شيفته و دلباختگان آستان حسينى از اين كتاب نفيس استفادهء همه جانبه برند ، همهء عبارات كتاب و اشعار آن به فارسى ترجمه شد و هر شعر عربى غالباً به يك شعر فارسى ترجمه گرديد و تا حدّ امكان مقصود شعر عربى در آن گنجانيده شد .\r\nترجمهء كتاب نفثة المصدور مرحوم مؤلف محترم نفس المهموم هم كه متمّم اين كتاب تأليف كرده است در آخر كتاب چاپ شد كه براى خوانندگان استفادهء كامل‌ترى منظور شده باشد .\r\nاين نكته را نبايد از نظر دور داشت كه ترجمه تمام مطابق زبانى به زبان ديگر از نظر اختلافى كه ميان زبانها در نكات ادبى و بلاغت موجود است كارى است تا حدّ تعذّر مشكل و ترجمه هر چند استادانه و از روى تبحّر و تخصّص در دو زبان باشد همان اداى نزديكتر به معناى زبانى است كه از آن ترجمه مىشود و تفاضل ترجمه‌ها نسبت به يك اصل از نظر آن است كه كدام نزديكتر به مقصد اصل است نه آنكه كدام عين مقصد اصل را ادا كرده ، ترجمهء اشعار خصوص اشعار عربى كه ديوان زبان باهر البيان عربى است بسيار كار مشكلى است كه در بيشتر كتب مؤلفين از ورود در آن خوددارى كرده‌اند و به نقل اصل شعر عربى پرداخته و گاهى آن را ساقط كرده و از نظر انداخته‌اند و اگر خواهيم شعر عربى را به شعر پارسى ترجمه كنيم و با تقيّد به اختصار كه شعرى به شعرى ترجمه شود ، كار مشكل‌تر مىشود و ما در اين\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nترجمه اشعار عربى را به اشعار پارسى نقل كرديم و تا حدّ امكان و فرصت مقصود شاعر عرب را در شعر پارسى گنجانديم و تا چه اندازه توفيق تطبيق و اداى مقصود به دست آمده است موكول به نظر صاحب نظران استاد در دو زبان عربى و پارسى است كه بسى ارجمند و كميابند و اميد است كه پارسى زبانان استفادهء كاملى از ترجمه‌هاى اشعار ببرند و مخصوصاً اشعار رجز شهداى كربلا كه يكى از شاهكارهاى بلاغت و نمود رجوليّت آنهاست به شعر پارسى ترجمه گرديد .\r\nو اين كتاب از نظر رموز بسيارى كه هر كدام در موقع خود بيان شده و از نظر ترجمهء همهء اشعار كتب مقتل به شعر پارسى داراى ابتكار مفيدى است كه ارزش آن بر اهل فن پوشيده نيست .\r\nتذكّر ديگرى كه در اينجا لازم است ، اين است كه اين ترجمه از نسخهء چاپى كتاب نفس المهموم است كه مرحوم خلد آشيان آقاى سيّد احمد كتابچى در سال 1368 هجرى قمرى با چاپ حروفى روشن و زيبا منتشر كرده است و تصحيح بسزائى شده است ، در اين نسخه قسمتهاى متعدّدى از مؤلّف كتاب بعنوان پاورقى درج شده و ما براى آنكه تغييرى در مقصود مؤلّف نشده باشد ، آنها را در همان پاورقى درج كرديم زيرا مطالبى كه در يك سياقند و قسمتى از آنها را مؤلف در حاشيه قيد مىكند نظر خاصى دارد چنانچه مؤلف سيره ابن هشام كه تاريخ اسلام را نگاشته ، بعضى مطالب را در همان سياق تاريخ در حاشيه درج كرده و پس از تأمل معلوم مىشود علت آنكه پاره‌اى مطالب را در حاشيه درج\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكرده است اين است كه آن مطالب در نظر او به پايهء اعتبار مطالب متن نبوده و بواسطهء آنكه وثوق به آنها نسبت به احاديث متن كتاب كمتر بوده است ، آنها را جدا كرده و در حاشيه قرار داده ، ما اطلاعى نداريم كه منظور مرحوم مؤلف كتاب نفس المهموم از درج بعضى اخبار هم سياق متن كتاب در حاشيه ، چه بوده است ؟ ولى به هر حال با آن دقت و احتياطى كه در ضبط اخبار اين كتاب به خرج داده منظورى داشته است و اگر بخواهيم آنها را جزء متن كنيم روا نباشد و تحريفى در سياق تأليف او مىشود .\r\n\r\nنظرى به وضع امروز محيط پرورش شيعه\r\nگردش تاريخ وضع عمومى تعليمات و پرورش روحى شيعه را به مجالس و محافل عزادارى حسين ( ع ) كشانيده است و تعليمات عمومى مذهب شيعه ، همان مطالبى است كه در اين محافل بعنوان روضه‌خوانى و سخنرانى دينى و سينه‌زنى به مردم تعليم مىشود و عموم مردم شيعه مذهب از زن و مرد و كودك و برنا و پير رغبتى وافر به حضور در اين محافل دارند و اين هم خود از كرامات حضرت ابى عبد اللَّه الحسين محسوب است كه جهان شيعه را شيفته و دلباختهء خود كرده است ، مردمى كه از اداى فرائض و واجبات دينى و حضور در مساجد و ادراك فيوضات معنويّهء نماز جماعت خوددارى كنند و بسا از اداى حقوق واجبهء مالى كه موجب عقوبت شديد و مايهء بسى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nگرفتارى است دريغ دارند ، مشتاقانه در مجالس حسينى شركت كنند و از صرف مال و عمر و وقت در آنها كوتاهى ندارند .\r\nاين گونه محافل و مجالس در اين روزگار ، اساس پرورش روحى جامعهء شيعه گرديده است و لازم است كه مطالبى كه وعّاظ و محدّثين و عموم اهل منبر تحويل مردم مىدهند تا حدّ امكان درست و صحيح و معتبر باشد و از گفتار دروغ و خلاف واقع احتراز شود تا در نهاد حسين خواهان حقائقى جا كند كه درست و واقعيت‌دار است و از اين رو ، هدف پرورشى آن حضرت كه راستى و درستى بوده است محقق گردد و در ضمن ، اسرار و رموز نهضت او كه اساس مردانگى و شهامت است به مردم تعليم شود تا آنكه مردم شيعه مذهب داراى شخصيت و شهامت گردند و با اين اقليت نسبى خود در اين روزگار در برابر جمعيتهاى بزرگ جهان بتوانند مقاومت كنند .\r\nو رهبرى اين وظيفهء مهم تبليغاتى به عهدهء بزرگان از علماء و دانشمندان مذهب شيعه است كه در هر عصرى كتب تبليغى آن را طبق دستور صحيح فراهم كنند و در دسترس مبلّغين بگذارند ، و البته در طول تاريخ گذشته هم علماء و دانشمندان بزرگ از اين نكته غفلت نكرده‌اند و مراجع مهم شيعه بدان متوجه بوده‌اند ، مثلًا شيخ مفيد ده قرن پيش از اين مرجع رسمى مذهب شيعه بوده و رسالهء فقه مقنع و هدايه و دهها كتب علمى در فقه و كلام و فنون ديگر تأليف كرده و از ميان كتب او : « ارشاد » و « مسار الشيعة » و امثال آن جلب نظر مىكند\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكه در نظر سطحى قابل اهميت نيست و به اصطلاح طلبه‌ها علميّتى ندارد ولى او در تأليف اين كتب ، خدمت بزرگى به عالم تشيع در نظر داشته و چون ملاحظه كرده است كه مجامع مذهبى روى اساس سوگوارى حضرت ابى عبد الله تشكيل مىشود و شاگردان اين محافل كه گاهى بعنوان جشن است و گاهى بعنوان سوگوارى و ماتم بيشتر از شاگردان حوزه‌هاى علمى و از مستمعين مجالس وعظ و مسئله‌گوئى ساده است و اگر زمام تبليغات اين مجالس از دست علماى بزرگ بيرون رود و به سليقهء يك مشت نوحه‌ساز و تعزيه‌پرداز واگذار شود در محيط عمومى شيعه واكنش بدى خواهد داشت و رنج و زحمتى كه براى تحرير اصول و كلام و تنقيح فقه و مرام شيعه كشيده مىشود بر باد خواهد رفت و براى همين وقت خود را صرف مىكند و كتاب « ارشاد » و « مسار الشيعة » مىنويسد و به همين وسيله ، اين مجالس عمومى مذهبى را رهبرى مىكند ؛ اين حسن كردار را از شيخ بزرگوار خود صدوق پيروى كرده كه امالى او هم در اين زمينه شاهكارى است .\r\nبر همين اساس ، در هر قرنى ، دانشمندان متوجّه و بزرگوارى بوده‌اند كه همّت گماشته از اين اصل پيروى كرده‌اند مانند شيخ طوسى و سيد ابن طاووس و سيد بحر العلوم و علّامهء مجلسى و مقدّس اردبيلى و در ميان صدها كتاب و مقاتل مغشوش يك رشته كتب معتبر در طول تاريخ رديف شده است كه راه دانشمندان منقد را شسته كرده .\r\nمؤلف كتاب نفس المهموم هم متوجّه اين نكته گرديده است\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو از همين راه تا مصدر تاريخ سير كرده و تا آنجا كه توانسته است مدارك معتبر بدست آورده و متن آنها را در كتاب خود به هم پيوسته و با رموز و علائمى نشانه‌گذارى كرده كه در مقدمهء كتاب او درج است .\r\n\r\nيك پند دوستانه\r\nآنچه گويندگان در دل شنوندگان بكارند و به بار آرند در بر و بار آن شريكند و همكارند و بايد واعظ و محدّث و روضه‌خوان مطالب درست بگويند تا اجر و پاداش صحيح و دلپسند بجويند و اگر نادرست باشد جز بدبختى بار نياورد خصوص مطالب راجع به امام معصوم كه دروغ بر او روزه را باطل كند .\r\nدر كتاب نفس المهموم اخبار معتبر و با مدرك جمع‌آورى شده و بوسيلهء ترجمه آن عذر پارسى زبانان بر طرف گرديده است و اگر ترجمه‌ها بسيارى از اشعار عربى را بىترجمه گذاشته و يا از قلم انداخته و بدين سبب مطالب كتاب ، مبهم و نارسا مانده ، ما همه را در جاى خود به فارسى ترجمه كرديم و افادهء حسّاس مؤلف را به فارسى زبانان ايفاء نموديم و اميد است خوانندگان محترم از آن بهره كافى ببرند .\r\n\r\nرموز مؤلف براى مدارك كتاب نفس المهموم\r\n( د ) ارشاد مفيد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n( ف ) ملهوف .\r\n( ط ) تاريخ طبرى .\r\n( مل ) كامل التواريخ ابن اثير جزرى .\r\n( قب ) مناقب ابن شهر آشوب .\r\n( ج فى ) مقاتل الطالبيين أبو الفرج .\r\n( مح ) مقتل محمّد بن ابى طالب .\r\nتوجه به اين نكته هم لازم است كه در ضمن كتاب ، فصلى بود در مرثيه‌هاى عربى كه مؤلف مرحوم آن را جمع‌آورى كرده بود و براى فارسى زبانان كم استفاده بود و ترجمهء آن هم چندان مفيد به نظر نرسيد ، ما براى آنكه اين كتاب از هر نظر مورد استفادهء كامل باشد ، نوحه‌هاى پارسى به جاى آن گذاشتيم ، اين نوحه‌ها :\r\n1 - اثر طبع رساى علامهء اديب و فيلسوف فقيه آيت اللَّه فقيد مرحوم حاج شيخ محمد حسين اصفهانى معروف به كمپانى ، يكى از مدرسين بزرگ نجف و مراجع تقليد معروف كه بسيار شيوا و خوش مضمون و پرمعنا است .\r\n2 - اشعارى در مرثيه از اختر طوسى انتخاب شد بدان افزوده گرديد .\r\n27 / 2 / 1339 خورشيدى شهر رى - محمد باقر كمره‌اى\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nابان بن تغلب از امام ششم ( ع ) كه فرمود :\r\nنفس غمگين براى ستم بر ما ، تسبيح است ، و اندوهش بر ما ، عبادت است ؛ رازدارى ما ، جهاد در راه خدا است ؛ و سپس فرمود : بايد اين حديث را با طلا نوشت .\r\n\r\nمقدمهء مؤلّف\r\nبنام خداى بخشندهء مهربان ( 1 ) حمد از آن خدائى است كه ناله‌هاى ددان بيابان مىداند و گناه بندگان را در نهان و رفت و آمد ماهيان را در درياهاى ژرف و موج آب را به گردباد . و رحمت و درود بر سيّد كائنات و مهتر اهل زمين و سماوات ، محمّد مبعوث به معجزات باهرات و آيات بيّنات و بر خاندان پاك و مظلوم وى كه چراغ ظلمات و عصمت امت از مهلكاتند و خصوص بر امام مظلوم شهيد ، قتيل عبرات و اسير كربات ، حسين ، مصباح هدى و كشتى نجات .\r\n( 2 ) و بعد ، مىگويد مجرم گنهكار ، متمسّك به ذيل عنايت اهل بيت رسالت ( عباس بن محمد رضا القمى ) : مدّتها در دل داشتم ، رسالهء مختصرى در مقتل مولاى ما حسين ( ع ) بنگارم و اخبار معتبره‌اى كه از موثّقين رسيده و سند روايت من بدان پيوسته است جمع‌آورى كنم تا\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر رديف نوحه‌سرايان سيّد مظلومين أبى عبد الله عليه آلاف التحية و الثناء درآيم ، ولى موانعى در بين بود و شواغلى در ميان ، حائل مىشد تا زيارت سلطان أبو الحسن علي بن موسى بن جعفر بن محمد بن علي بن الحسين بن علي بن أبى طالب صلوات اللَّه عليهم أجمعين نصيب شد و به آستان‌بوسى عتبهء منيفهء مشرف در ملك مجاوران آستانش درآمدم و دست نياز به حضرت او دراز كردم و درخواستم مرا به اين آرزو برساند كه منتهى الآمال است و از خداى بزرگ متعال خير خواستم و بر سبيل شتاب تأليف اين كتاب را آغاز نموده ( 1 ) و آن را از كتب معتبره جمع‌آورى كردم بدين فهرست :\r\n1 - « ارشاد » شيخ اجل ابو عبد اللَّه محمد بن محمد بن نعمان مفيد متوفاى سال 413 در بغداد و مدفون پائين پاى امام جواد ( ع ) .\r\n2 - « كتاب ملهوف » سيد اجلّ رضى الدين أبو القاسم على بن موسى بن جعفر بن طاووس حسينى متوفاى بغداد در سال 664 .\r\n3 - « تاريخ أبى جعفر » محمد بن جرير طبرى متوفاى بغداد سال 310 كه امام الأئمة محمد بن خزيمه او را اعلم اهل زمين دانسته [ 1 
  ] .\r\n\r\n\r\n","description":"","footnote":"\r\n[ 1 
  ] دربارهء طبرى گفته‌اند كتب بسيار نوشته و چهل سال هر روز چهل ورق نوشته و بر سنين عمر او از بلوغ تقسيم كرده‌اند و هر روزى 14 ورق تأليف داشته ، روزى به اصحابش گفت : شوق تفسير داريد ؟ گفتند : چه اندازه است ؟ گفت : سى هزار ورقه ، گفتند : عمرها را تمام كند و تمام نشود ، آن را تا سه هزار ورقه مختصر كن ، و همين سؤال و جواب نسبت به تاريخ عالم شد گفت : همّتها كوتاه شده ؛ طبريه شهرى است در شام . از « عبقات » نقل شد .\r\n","page_name":" 26 ","page_number":26},
  {"content":"\r\n\r\n4 - « تاريخ كامل » تأليف مورّخ نسّابه و حافظ علّامه على بن ابى الكرم معروف به ابن امير جزرى [ 1 
  ] متوفاى موصل سال 630 .\r\n5 - « مقاتل الطالبيين » شيخ مورّخ نسّاب ماهر اديب على بن حسين اموى معروف به أبو الفرج اصبهانى زيدى متوفاى بغداد سال 356 .\r\n6 - « مروج الذهب و معادن الجوهر » مورّخ امين و معتمد فريقين ، شيخ عامل كامل أبى الحسن على بن حسين مسعودى معاصر أبو الفرج اصبهانى .\r\n7 - « تذكرة خواص الأمة » در معرفت ائمه ، تأليف شيخ عالم فاضل سبط بن جوزى متوفاى 654 و مدفون در كوه قاسيون دمشق .\r\n8 - « مطالب السئول در مناقب آل رسول » تأليف منشى كامل محمد بن طلحهء شافعى .\r\n9 - « فصول المهمه » ابن صباغ مالكى متوفاى سال 858 .\r\n10 - « كشف الغمّة » على بن عيسى اربلى امامى كه تأليف آن سال 687 تمام شده است .\r\n11 - « عقد الفريد » ابن عبد ربه مالكى اندلسى متوفاى 338 ، و اين كتاب سودمندى است كه همه چيز دارد .\r\n12 - « احتجاج » احمد بن على بن ابى طالب طبرسى ، استاد ابن\r\n\r\n\r\n","description":"","footnote":"\r\n[ 1 
  ] بر وزن طبرى منسوب به جزيره ابن عمر است كه شهرى بوده سه منزلى موصل كنار دجله .\r\n","page_name":" 27 ","page_number":27},
  {"content":"\r\n\r\nشهر آشوب .\r\n13 - « مناقب » عالم ربانى محمد بن على بن شهر آشوب سروى مازندرانى متوفاى سال 588 مدفون در كوه جوشن .\r\n14 - « روضة الواعظين » شيخ شهيد محمد بن حسن بن على فارسى معروف به فتال نيشابورى ، استاد ابن شهر آشوب .\r\n15 - « مثير الأحزان » جعفر بن محمد حلّى معروف به ابن نما ، استاد علّامهء حلّى .\r\n16 - « كامل بهائى در سقيفه » تأليف عماد الدين حسن بن على بن محمد طبرى ، معاصر محقق و علّامه ، براى شمس الدين جوينى صاحب ديوان .\r\n17 - « روضة الصفا » تأليف محمد بن خاوند شاه متوفاى 903 .\r\n18 - « تسلية المجالس » محمد بن أبى طالب موسوى حائرى كه بواسطهء عاشر بحار الأنوار از آن نقل شده ؛ و از مقاتل ديگرى مانند مقتل كلبى بواسطهء تذكرهء سبط و تاريخ طبرى و از مقتل ابى مخنف ازدى بواسطهء طبرى .\r\n( 1 )\r\n\r\nتبصره\r\n- براى اختصار از سيد بن طاووس سيّد ، و از ابن اثير به جزرى ، و از محمد بن جرير به طبرى ، و از ابى مخنف به ازدى تعبير شده و نكتهء اينكه كنيهء او را ذكر نكردم اين است كه توهّم نشود مقصود ، نسخهء ابى مخنفى است كه با عاشر بحار چاپ شده است زيرا براى من ثابت شده كه آن كتاب أبى مخنف معروف نيست ، زيرا\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nابو مخنف لوط بن يحيى بن سعيد بن مخنف ازدى غامدى ، شيخ و موجّه محدثان كوفه بوده و روايتش مورد اعتماد است و از امام صادق روايت مىكند و پدرش از اصحاب امير المؤمنين و امام حسن و امام حسين ( ع ) است و كتب بسيارى در تاريخ دارد و يكى از آنها كتاب « مقتل حسين ( ع ) » است كه اعاظم دانشمندان متقدمين از آن نقل كرده‌اند و بر آن اعتماد داشته و از مراجعه به تاريخ طبرى معلوم مىشود كه بيشتر آنچه در مقتل امام حسين نقل كرده بلكه همهء آن را از مقتل ابى مخنف گرفته است و چون با تأمل ميان منقولات طبرى و اين مقتل منسوب به ابى مخنف مقابله شود معلوم شود كه اين مقتل از او نيست و از مورّخ معتبر ديگرى هم نيست و آنچه را خودش تنها نقل كند مورد اعتماد من نيست .\r\nاين كتاب ، چند باب دارد و يك خاتمه و يك مقدمه و او را « نفس المهموم » ناميدم . . .\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\n[ نفس المهموم 
  ]\r\n( 1 )\r\n\r\nمقدّمه در ولادت مولاى ما حسين مظلوم ( ع )\r\n[ رمز 1 
  ] ضبط تاريخ اشخاص بزرگ ، شيوهء ديرين تاريخ‌نگاران بوده است و منظور از آن :\r\n1 - جلب توجه بيشترى بدان اشخاص و تعظيم آنان بواسطهء كثرت توجه به خصوصياتشان .\r\n2 - تبرك به اوقات منسوبه به آنها و درخواست فيوضات معنويّه به مناسبت آن اوقات شريفه و همين مطالب سبب تحقيق گرديده و مايهء اختلاف شده است .\r\nدر ولادت حسين ( ع ) كلمات علماء و محدثين و مورخين شيعه و سنّى دچار اختلاف گرديده كه در چه روزى و در چه ماهى و در چه سالى بوده است ؟ سوم شعبان ، يا پنجم آن ، يا پنجم جمادى الأولى سال چهارم هجرت ، يا آخر ربيع\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nالأول سال سوم .\r\nچنانچه آن را شيخ طوسى در « تهذيب » و شهيد در « دروس » و بهائى در « توضيح المقاصد » اختيار كرده‌اند و موافق روايتى است كه ثقة الاسلام كلينى عطر اللَّه مرقده از امام ششم ( ع ) روايت كرده است كه فرمود : ميان حسن و حسين يك طهر بود و فاصلهء ولادت آنان شش ماه و ده روز ، و منظورش أقل طهر است كه ده روز است ، و ولادت امام مجتبى نيمهء ماه رمضان سال بدر ( دوم هجرت ) است ؛ و نيز روايت شده كه ميان حسن و حسين ( ع ) جز يك طهر نبود و مدت حمل حسين همان شش ماه بود ( 1 ) و در مناقب ابن شهر آشوب از كتاب انوار است كه خداى تعالى پيغمبر خود را به حمل و ولادت حسين تهنيت فرمود و به قتل او تعزيت ، و فاطمه آن را دانست و ناگوارش آمد و اين آيه نازل شد : ( ( مادرش او را به ناگوارى آبستن داشته و ناگوارش فروگذاشته ، و آبستنى و شيرخوارگىاش سى ماه بوده است ) ) [ 1 
  ] آبستنى زنان نُه ماه است و نوزادى شش ماه نزاده است كه زيست كند جز عيسى و حسين [ 2 
  ] .\r\n\r\n\r\n","description":"","footnote":"\r\n[ 1 
  ] سورهء احقاف ، آيهء 15 .\r\n[ 2 
  ] گويم كه احتمال قوى مىدهم عبارت خبر يحيى و حسين بوده زيرا يحيى و حسين به هم شباهتها داشتند كه مدت حمل يكى از آنها است و در خبر ديگر حمل يحيى شش ماه است و حمل حسين ( ع ) چنين است ولى مدت حمل عيسى ( ع ) در بسيارى از روايات نُه ساعت است كه هر ساعتى به جاى يك ماه است و مناسب همين است ، روايت شده است كه ام الفضل زوجهء عباس ، حسين را پرورش مىداد و اين رجز را مىسرود : يا بن رسول اللَّه يا بن كثير الجاه فردا بلا أشباه أعاذه الهي من أمم الدواهي\r\n","page_name":" 32 ","page_number":32},
  {"content":"\r\n\r\n( 1 ) صدوق ( ره ) به سند خود از صفيه دختر عبد المطّلب رضوان اللَّه عليها روايت كرده است كه : چون حسين از شكم مادر به زمين آمد و من متولى آن بودم ، پيغمبر فرمود : اى عمه ، فرزندم را نزدم آور ، عرض كردم : هنوز پاكيزه‌اش نكردم ، فرمود : تو او را پاكيزه كنى ؟ خداى تعالى او را نظيف و پاك كرده است ؛ در روايت ديگر است كه او را به پيغمبر دادم و او زبان در كامش نهاد و حسين زبان رسول خدا را به مكيدن گرفت و من حس مىكردم كه رسول خدا ( ص ) جز شير و عسل به وى نمىخوراند .\r\nگويد : حسين ( ع ) را بول گرفت و پيغمبر ميان دو چشمش را بوسيد و مىگريست كه او را به من داد و مىفرمود : خدا لعنت كند مردمى را كه كشندگان تواند پسر جانم ، سه بار آن را گفت ، تا گويد : من گفتم : پدر و مادرم قربانت ، كيست كه او را مىكشد ؟\r\nفرمود : دنبالهء گروه ستمكار از بنى اميه .\r\n( 2 ) روايت شده كه پيغمبر در گوش راستش اذان گفت و در گوش چپش اقامه ؛ و از امام چهارم رسيده است كه پيغمبر در روز ولادت حسين ( ع ) در گوشش نداى نماز فرمود ؛ در روايت ديگر : چون روز هفتم او رسيد ، پيغمبر ( ص ) دو كبش املح بر او عقيقه كرد و يك ران آن را با يك اشرفى طلا به قابله داد و سرش را تراشيد و به وزن مويش نقره صدقه داد و به سرش عطر ماليد .\r\nثقة الاسلام كلينى ( ره ) در حديثى آورده كه : حسين ( ع ) از فاطمه و زن ديگر شير نخورده و هميشه او را نزد پيغمبر ( ص ) مىآوردند و ابهام خود در دهانش مىنهاد و آن را براى كفايت دو سه روز مىمكيد و گوشت حسين ( ع ) از\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nگوشت و خون پيغمبر روئيد .\r\n( 1 ) صدوق عطر اللَّه مرقده از امام صادق ( ع ) روايت كرده است كه : چون حسين بن على ( ع ) بزاد ، خدا جبرئيل را دستور داد كه با هزار فرشته به زمين فرود آيد و رسول خدا را از طرف خدا و خود تهنيت گويد ؛ گويد : جبرئيل فرود آمد و بر جزيره‌اى ميان دريا گذشت كه فرشته‌اى به نام « فطرس » آنجا بود ، و اين فرشته از حمله بود و خدا او را به كارى فرستاد و كندى كرد و پرش را شكست و در آن جزيره‌اش انداخت و هفتصد سال در آن ، خدا را پرستيد تا حسين ( ع ) بزاد ، آن فرشته به جبرئيل گفت : كجا مىروى ؟ جواب گفت : خداى تعالى به محمد ( ص ) نعمتى داده و من مأمورم او را تهنيت گويم از طرف خدا و خودم .\r\nگفت : اى جبرئيل ، مرا با خود ببر ، شايد محمد ( ص ) دعايم كند ؛ فرمود : او را با خود برد ، و چون جبرئيل شرفياب شد و پيغمبر را از طرف خدا و خود تسليت گفت و گزارش « فطرس » را داد ، پيغمبر فرمود : خود را به اين نوزاد بمال و به مقام خويش برگرد ؛ گويد : فطرس خود را به حسين بن على ( ع ) ماليد و بالا رفت و عرض كرد : يا رسول اللَّه ، آگاه باش كه امتت او را شهيد كنند و پاداشش نزد من اين است كه هر كس او را زيارت كند من به وى رسانم و هر مسلمانى درودش فرستد و دعاى خيرش كند من برسانم ؛ سپس بالا رفت .\r\nو در روايت ديگر : به مقام خود بالا رفت و مىگفت : كيست چون من كه آزاد كردهء حسين بن على و فاطمه و جدش احمد شدم ؟ .\r\n( 2 ) شيخ طوسى در « مصباح » آورده كه به قاسم بن أبى العلاء همدانى وكيل امام دهم نامه رسيد كه : مولاى ما حسين بن على ( ع ) روز پنجشنبه سوم شعبان\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبزاد ، آن روز را روزه دار و اين دعا را بخوان : بار خدايا ، من از تو خواهش دارم به حق آن كه در اين روز زاده است ؛ و در ضمن اين دعا است كه فطرس به گهواره‌اش پناهنده شد و ما پس از وى به قبرش پناهنده شده‌ايم .\r\n( 1 ) سيد در « ملهوف » گفته : در آسمان ، فرشته‌اى نماند جز آنكه نزد پيغمبر فرود آمد و همه به وى درود گفتند و دربارهء حسين ( ع ) او را تسليت دادند و ثواب آنچه عطا شود به وى گزارش دادند و تربت حسين ( ع ) را به او نمودند و پيغمبر مىفرمود : بار خدايا واگذار كسى كه او را وانهد و بكش آن كه او را بكشد و او را به مرادش مرسان . [ 1 
  ]\r\n[ رمز 2 
  ] ستايش نيكان ، آموزش مستعدان و نكوهش بدكاران است ؛ خودشناسى زشت است و مدح ديگران ناشايست ولى بايد رادمردان را ستود و نيكان را شناساند تا مردم آماده ، نيك‌رفتارى پيشه كنند و از\r\n\r\n\r\n","description":"","footnote":"\r\n[ 1 
  ] ابن شهر آشوب در « مناقب » گويد : در حديث است كه : روزى جبرئيل نازل شد ، حضرت زهرا را در خواب ديد و حسين به شيوهء كودكان بىتابى مىكرد ، جبرئيل نشست و او را از گريه بازداشت تا مادرش بيدار شد ، و رسول خدا ( ص ) او را از اين واقعه آگاه كرد .\r\nسيد بحرانى در « مدينة المعاجز » روايت كرده از شرحبيل بن ابى عوف گويد : چون حسين ( ع ) متولد شد ، فرشته‌اى از فرشتگان فردوس اعلى فرود شد و در درياى اعظم اندر شد و در اطراف آسمانها و زمين جار كشيد : اى بندگان خدا ، جامهء ماتم بپوشيد و سوگوار باشيد كه زادهء محمد ( ص ) سر بريده و ستم شده و مقهور است . . . الخ .\r\n","page_name":" 35 ","page_number":35},
  {"content":"\r\n\r\nروش پيشوايان بياموزند و بدكاران به خود آيند و به راه راست بازآيند .\r\nياد اوصاف نيك پيشوايان در شمار سنت و از مدارك احكام و دستورات شريعت است و ذكر مناقب امام شهيد درس جوانمردى و شهامت را هم در بر دارد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n( 1 )\r\n\r\nباب اول در مناقب حسين ( ع ) و ثواب گريستن در مصيبت و لعن بر كشندگان وى و پيشگوئى شهادت آن حضرت در دو فصل\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n( 1 )\r\n\r\nفصل اول در كمى از مناقب او\r\nمناقب مولاى ما ، حسين ، به خوبى پيدا است و كنگرهء شرافت و بزرگوارىاش تابنده و هويدا است ؛ در هر چيزى او را درجه‌اى است بلند و پايه‌اى است ارجمند ؛ كسى را از شيعه و ديگران در برازندگى و فضل و برترى او سخنى نيست ؛ دانشمندانش به حقيقت شناختند و نادانان به پيروى آنان پرداختند ، چرا چنين نباشد كه شرف از هر طرف وى را فرا گرفته و نمودهاى بزرگوارى بر سراپاى او جا گرفته و زيبائى از هر سويش فرو مىبارد ؛ در اين گفتار ، مسلمانى را جاى انكار نيست ، جدش محمد مصطفى است و پدرش على مرتضى و جده‌اش خديجهء كبرى و مادرش فاطمهء زهرا و برادرش حسن شرافتمند با افتخار و عمش جعفر طيار و فرزندانش ائمهء اطهار و نژاد از هاشم برگزيدهء اخيار دارد .\r\n توئى تابنده كى بر كس نهانى * مگر كورى كه نتوان ديدن ماه \r\n( 2 ) با آنكه در ذات خويش چنان است كه مولا و امام ما حضرت مهدى در\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nزيارت ناحيهء مقدسه او را ستوده است : بر ملتها وفا دار ؛ در خصال ، نيك استوار ؛ در كرامت ، آشكار ؛ نمازگزار شبهاى تار ؛ در روش ، متين ؛ در اخلاق ، امين ؛ در سابقه ، مكين ؛ شريف نژاد ؛ بزرگ بنياد ؛ والامقام ؛ فزون مكارم ؛ ستوده خصال وافر افضال ؛ بردبار و راد ؛ پرورنده و جواد ؛ دانشمند و استوار ؛ امام شهادتمدار ؛ نالان و توبه‌كار ؛ دوستدار جلالت شعار ؛ زادهء فخر رسولان و پشتيبان قرآن و نيروى مسلمانان ؛ كوشا در طاعت پروردگار ؛ و عهد و پيمان نگهدار و از روش فاسقان بر كنار ؛ بخشنده و دسترنج ؛ ركوع و سجودش طولانى ؛ و چون مسافر ، بار بر دوش از دنيا بر كنار ، و با ديدهء وحشت بر آن نگران ؛ تا آخر فرمودهء آن حضرت :\r\nشگفتا كه خواهم ستايم او را كه هر كاغذ و نامه را نيست كرد كتاب فضل تو را آب بحر كافى نيست كه تر كنى سر انگشت و صفحه بشمارى ( 1 )\r\n\r\nو اما شجاعتش\r\n: راويان اخبار و ثقات با اعتبار تصريح دارند كه چون مولاى ما حسين ( ع ) قصد عراق كرد ، عبيد الله بن زياد پىدرپى لشكرها در برابرش گسيل داشت و پليسها براى كشتارش فراهم ساخت و سى هزار سواره و پياده را آماده كرد كه جوخه جوخه و دسته دسته دنبال هم مىرفتند ، چون با همهء ساز و برگ گرد او را\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nگرفتند ، اين اخطار را به او نمودند :\r\n« يا بر فرمان پسر زياد و بيعت يزيد سر نهد يا آمادهء جنگى گردد كه جگر شكافد و رگ گردن ببرد و جانها را به فراز فرستد و تنها را بر خاك سرنگون كند » نفس بلندپروازش پيروى از نياى و باب كرد و از خوارى خوددارى نمود و كناره گرفت و درس سربلندى و شهامت به مردم آموخت و جانبازى زير شمشير را بر خوارى برگزيد و خود و برادران و خاندانش به نبرد كشيد و همه كشتن را به پيروى يزيد برگزيدند و آن نابكاران پست گرد آنها را گرفتند و آن كافران بدكردار آنان را فرا گرفتند و تير باران نمودند .\r\n( 1 ) حسين ( ع ) چون كوه بر جاى ايستاد و سستى بر او چيره نشد ، قدمش در ميدان شهادت از كوه برجاتر و دلش از دهشت جنگ دچار پريشانى نشد ، يارانش از كسان ابن زياد دسته دسته كشتند و جام مرگ از حميهء هاشميه به كامشان ريختند و از دستهء هاشميين شهيدى به خاك نمىافتاد تا يورش بران خود را به مرگ مىكشيد و مىكشت و شمشير را تا دسته در تن آنان فرو مىبرد و به خاكشان مىكشاند و خودش چون شير خشمگين بود ، بر هر كه مىتاخت شمشير بر او مىتاخت و به خاكش مىانداخت و آنچه بعضى روايت كرده‌اند درست آمده ، گويد : به خدا من هرگز گرفتارى كه داغ همهء فرزندان و ياران و خاندانش را ديده باشد چون حسين ( ع ) پردل و پابرجا نديدم ؛ به خدا پيش از او و بعد از چون او را نديدم .\r\nگويند : وليد بن عقبه بر سر مزرعه‌اى ستيزه داشت و با آنكه وليد ، حاكم مدينه بود عمامهء او را از سرش برداشت و به گردنش بست .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n( 1 ) در « احتجاج » از محمد بن سائب نقل كرده است كه : روزى مروان بن حكم به حسين بن على ( ع ) گفت : اگر به فاطمه بناليد بر ما چه افتخارى داريد ؟ حسين برجست و با مشت آهنين گلويش را فشرد و عمامه‌اش را بر آن تاب داد تا بيهوش شد و او را رها كرد .\r\nمن مىگويم : شجاعت حسين ضرب المثل است و خوددارىاش در پيكار ، اولين و آخرين را درمانده كرده است و در مقابل اين نابكاران چون جدش در بدر ايستاد و با فزونى دشمنان و كمى ياوران ، بردبارى پدرش را در جبههء صفين و جمل اعاده كرد و عبارت زيارت ناحيهء مقدسه براى تو كافى است :\r\n( 2 ) « با تو آغاز نبرد كردند و در برابر نيزه و شمشير ايستادگى كردى و لشكر نابكار را طعمهء نيزه كردى و چون علي مختار با ذو الفقار در گروه كفار درون شدى و پيكار را ادامه دادى و چون ديدند دلى برجا و نترس دارى دام نيرنگ برايت نهادند و به نامردى و بدى خود با تو جنگيدند و آن ملعون به لشكر خود دستور داد آب را از تو بريدند و شتابانه با تو جنگيدند و با تير بر تو باريدند و چنگال رباينده بر تو گشودند ، نه رعايت پيمان كردند و نه در كشتار ياران و غارت آنها از گناه ترسيدند ؛ تو اين يورشها را استقبال كردى و اين آزارها را بر خود هموار نمودى ، فرشتگان آسمان از حيرت در شگفت شدند ، دشمنان گردت گرفتند و زخمهاى سنگين بر تو وارد كردند و تا شب امانت ندادند ، ياورى نداشتى و تنها با بردبارى و خداجوئى از زنان و فرزندانت دفاع مىكردى تا تو را از اسبت سرنگون كردند و زخم‌دار\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبر زمين افتادى و ستوران تو را زير سم گرفتند و طاغيان زير شمشير بران تا عرق مرگ بر پيشانيت نشست و در بستر احتضار افتادى و زير چشم به خيمه‌گاه خود نگران بودى و از خاندانت به خود مشغول بودى » .\r\n( 1 )\r\n\r\nعلم و دانش او\r\n: بايد دانست كه علوم اهل بيت ، الهامى است ، نياز به درس ندارد و امروز و ديروزش يكسان است و به قياس و فكر و حدس نيازى ندارند ، نمونهء معارف و علومشان از دريافت بشرى دور است ، كسى كه خواهد پرده بر فضائل آنان كشد به كسى ماند كه خواهد روى آفتاب بپوشد ، بايد به خود هموار كرد كه ايشان در عالم شهود غيب را معاينه كنند و در خلوتخانهء عبادت ، حقائق معارف را دريابند و برتر از آنند كه اولياء و دوستانشان معتقدند ، در برابر استفاده‌جويان و آزمايش كنندگان وقفه نكردند و درنماندند و سستى نداشتند .\r\n( 2 ) به احوال و گفتار هر كدام تدبّر كنى ، يكتاى عصر خويش بوده و در امتيازات و مفاخر از اول تا آخر مصدّق يكديگرند چون زبان به گفتار بركشند و ديگران زبان در كام كشند ، و چون بگويند ديگران بايد گوش كنند ، هر دونده‌اى به گرد آنها نرسد و هدف آنها را درنيابد و به روش آنان موفق نشود ؛ اينها خصائصى است كه آفريننده بدانها عطا فرموده و مخبر صادق آنان اعلام كرده و دربارهء ايشان رفع شبهه نموده و فضل و برترى آنها را به صراحت ستوده تا نيازى به\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nدليل و قياس نباشد ، فرمود : « ما فرزندان عبد المطّلب سادات مردم هستيم » .\r\n( 1 )\r\n\r\nكرامت و جود آن حضرت\r\n: در روايت است كه فاطمه ( ع ) دو فرزندش حسن و حسين را نزد رسول خدا ( ص ) آورد در هنگام مرض موت آن حضرت و عرض كرد : يا رسول اللَّه ، اينان پسران تواند ، چيزى بدانها ارث بده ؛ فرمود : هيبت و سيادتم از آن حسن ، و جود و شجاعتم از آن حسين باشد ؛ مشهور است كه آن حضرت مهمان‌نواز ، حاجت برآور ، خويش دوست بود ، به فقيران بخشش مىكرد ، خواهش سائل را اجابت مىنمود و برهنه را مىپوشانيد و گرسنه را سير مىكرد و قرض‌دار را عطا مىداد و يتيم را نوازش مىكرد و حاجتمند را كمك مىداد و كم مىشد كه مالى به او برسد و آن را تقسيم نكند .\r\n( 2 ) روايت شده است كه چون معاويه به مكه رفت ، مال بسيار و جامه‌هاى بىشمار به وى تقديم داشت و نپذيرفت و اين خود شيوهء جواد و دأب راد و نمايش صاحب سخاوت و ستايش داراى مكارم اخلاق است ، كردارش گواه كرم است و ناطق به اخلاق ستوده ، و بايد دانست كرامتى كه جود و بخشش يك رشتهء آن است در خاندان پيغمبر منحصر است و ديگران را جز بطور مجاز از آن بهره‌اى نيست ، از اين راه به هيچ‌كدام از بنى هاشم بخل‌ورزى منسوب نيست زيرا همهء آنان در افاضه چون بارانند و در شهامت چون شيران .\r\n( 3 ) على بن الحسين در خطبهء شام خود گويد : « به ما است كه علم و حلم ،\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nسماحت و فصاحت و شجاعت و محبت در دل مؤمنان عطا شده است » .\r\nآنها درياى جوشان و ابر پربارانند ، هر آنچه از كار خير و نيك كردند پدرها از پدرها ارث بردند ، خوش اخلاقى را شريعت خود ساخته و وسيلهء درك نهايت شرف شناخته زيرا فرزندانى شريف از پدرهائى كريمند ، آنان پيشوايان امت و سران ملت و برگزيدگان مردم و سادات عربند و خلاصهء بنى آدم و ملوك دنيا و رهبران آخرت و حجج خدا در ميان بندگان و امينان وى در هر شهرستان و بايد نشانه‌هاى خيرشان هويدا و نمونه‌هاى جلالشان پيدا باشد ، ديگران جود را از آنها آموخته و به روش آنان رهبرى شده‌اند ؛ كسى كه سر دهد ، از مال دريغ نكند ، و آن كه همت به آخرت دارد متاع دنيا را بخشد ، خردمندان را ترديدى نيست كه هر كه در نبرد جان ببازد از دارائى آسان‌تر صرف نظر كند و آن كه از زندگانى شيرين كناره گيرد كالاى فانى دنيا را چه ارجى نهد ؟ شاعر گويد :\r\nسر ببخشد گر كريمان را دريغ آيد ز سر منتهاى جود سربخشى است اى اهل نظر ( 1 ) از اينجا گويند : جود و شجاعت از يك پستان شير خورده و با هم ملازمند ، هر بخشنده شجاع است ، و هر شجاع بخشنده ، اين يك دستور كلى است و ابو تمام در اين باره گويد :\r\n چه بينى با يزيد اندر سخاوت * و در پيكار مرد جنگ و غارت\r\nبدانى كز سخاوت پهلوانى * بزايد و ز كرم زايد شجاعت \r\nابو الطيب گفته :\r\n گويند كه بخشش نه بس بود * تا خانه به رهگذر بنا كرد \r\n\r\n","description":"","footnote":"","page_name":" 45 ","page_number":45},
  {"content":"\r\n\r\n گفتم كه شجاعت جوانمرد * از بخل و را حذر عطا كرد\r\nاى جود تو باش همچو گرداب * كور است امان ز تيغ پردرد \r\n( 1 ) گويند : كريم دلدار است و بخيل را با چهرهء پايدار .\r\nمعاويه ؛ بنى هاشم را به سخاوت ستود و آل زبير را به شجاعت و بنى مخزوم را به سرگردانى و بنى اميه را به بردبارى ، گفتهء او به گوش حسن بن على ( ع ) رسيد و فرمود : خدايش بكشد ، خواهد بنى هاشم آنچه دارند ببخشند و به وى نيازمند شوند و خاندان زبير شهامت ورزند و كشته شوند و بنى مخزوم سرگردانى كنند و مبغوض مردم شوند و بنى اميه بردبارى كنند و محبوب مردم شوند ، به جان خودم پاره‌اى از گفتار معاويه راست است و گرچه راستى از مانند او دور است ولى بسا كه دروغگو راست گويد ، زيرا سخاوت بنى هاشم چنان است كه او گفته و شجاعت و حلم خاص آنها است و ديگران پيرو و جيره‌خوار آنانند ، خصال خير كه بر همهء مردم تقسيم شده در آنها جمع است و اين گفتار حق است و جز آن باطل . [ 1 
  ]\r\n\r\n\r\n","description":"","footnote":"\r\n[ 1 
  ] روايت است كه يك اعرابى بر حسين ( ع ) سلام داد و خواهشى كرد و عرض كرد : از جدت شنيدم مىفرمود كه : چون خواهشى دارى به يكى از چهار كس مراجعه كن : عربى شريف ، مولائى كريم ، قرآن دان ، زيبا روى ؛ شرافت عرب به جد تو هست و كرامت به روش شما است و قرآن در خانهء شما نازل شده ، صباحت خاص تو است كه از جدت شنيدم مىفرمود : هر كس خواهد مرا نگرد ، به روى حسن و حسينم نظاره كند ، حسين ( ع ) فرمود : چه حاجتى دارى ؟ آن را به زمين نوشت ، حسين فرمود : از پدرم على ( ع ) شنيدم مىفرمود : ارزش هر مردى كار خوب او است و از جدم رسول خدا شنيدم مىفرمود : احسان به اندازهء معرفت است ، من سه پرسش از تو دارم ، اگر\r\n","page_name":" 46 ","page_number":46},
  {"content":"\r\n\r\n( 1 )\r\n\r\nو أما فصاحت و زهد و تواضع و عبادت آن حضرت\r\n: اگر مورد توجه شود ، رساله از وضع خود بگردد ، و به جاى آن اخبارى در محبت پيغمبر ( ص ) نسبت به وى نقل كنيم .\r\n[ رمز 3 
  ] پيغمبر ( ص ) حسين را بسيار دوست مىداشت دوستى ، رابطهء وسيع و پرمعناى جامعهء بشرى است و بر سر زبان هر خرد و بزرگ و برنا و پير و دانشمند و نادان است ولى دوستىها با هم تفاوت بسيار دارند و براى دوستى معانى بسيارى است :\r\n1 - دوستى كه از هواى نفس باشد ، اين دوستى مبدأ تمايل جنسى و\r\n\r\n\r\n","description":"","footnote":"\r\n- جواب يكى را دادى يك سوم درخواست تو را مىدهم و اگر دو تا را جواب گفتى دو سوم آن را مىدهم و اگر هر سه را جواب گفتى همه را جواب مىدهم ، يك كيسهء سر به مهر براى من آورده‌اند و اگر جواب گفتى از آن تو است ، عرض كرد : بپرسيد و لا حول و لا قوّة الّا باللَّه العلي العظيم ، فرمود : نجات بنده از هلاكت چيست ؟ گفت : اعتماد به خدا ، فرمود : زينت مرد چيست ؟ گفت : علم با حلم ، فرمود : اگر نداشته باشد ؟ عرض كرد : ثروت با كرم و بخشش ، فرمود : اگر نداشته باشد ؟\r\nعرض كرد : فقر با صبر ، فرمود : اگر نداشته باشد ؟ عرض كرد : صاعقه‌اى كه او را بسوزاند ، حسين ( ع ) خنديد و كيسه را نزد او انداخت ، در روايت ديگر است كه در آن هزار اشرفى و دو انگشتر خود را كه نگين آن دويست درهم ارزش داشت به او داد .\r\n","page_name":" 47 ","page_number":47},
  {"content":"\r\n\r\nزيباجوئى است و اساس شهوت‌رانى و بسيار مبتذل و بىاعتبار است و خردمندان را بدان اعتنائى نيست و آن را به چيزى نشمارند .\r\n2 - دوستى كه از غريزه و احساس خيزد مانند دوستى نوع حيوان با وابستگان نسبى خود در حدود معينه ، اين دوستى پرمعناتر از قسم اول است و اساس پيوست عالم ماده است و از مفاسد بر كنار است .\r\n3 - دوستى كه از دل و روح برخيزد و بر دل و روح نشيند و شايد مقام عشق و پيوست‌هاى معنوى پابرجا از اين قسم باشد كه گويند : ما يكى روحيم اندر دو بدن .\r\n4 - دوستى كه از خرد و ايمان سرچشمه گيرد و اين قسم دوستى بسيار ارجمند و بهره‌ور است و معنويت ديانت و مسلمانى است كه مىفرمايد : همانا مؤمنان برادرند .\r\n5 - دوستى كه از مقام نبوت خيزد و پيوست ولايت باشد و اگر چه رابطهء دوستى به معانى چند ميان پيغمبر ( ص ) و حسين بود ولى آنچه را بايد مورد اهميت دانست دوستى به اين معنا است كه پيغمبر درك مىكرد ، اساس ترويج ديانتى كه براى او مبعوث است و جانفشانى در بارهء آن مىنمايد با جانبازى حسينش مستحكم مىشود و او است كه نتيجهء رنجها و كوششهاى وى را با شهادت پابرجا خواهد ساخت .\r\n( 1 ) شيخ اجل محمد بن شهر آشوب ( قدس سره ) در مناقب از ابن عمر روايت كرده است كه در اين ميان كه پيغمبر ( ص ) بالاى منبر خطبه مىخواند ، حسين ( ع )\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبيرون آمد و جامه‌اش را به پايش پيچيد و به زمين افتاد و گريست ، پيغمبر از منبر فرود شد و او را در آغوش گرفت و فرمود : خدا شيطان را بكشد ، به راستى فرزند دلربا است ، به حقّ آنكه جانم به دست او است من ندانستم كه چگونه از منبر فرود آمدم .\r\n( 1 ) و در آنجا نيز از ابو السعادات در فضائل عترت گويد : يزيد بن زياد گفته :\r\nپيغمبر ( ص ) از خانهء عايشه بيرون شد و بر خانهء فاطمه ( ع ) گذر كرد و شنيد حسين مىگريد ، فرمود : اى فاطمه ، نمىدانى كه گريهء او مرا آزار مىدهد ؟\r\n( 2 ) در آنجا ابن ماجه در « سنن » و زمخشرى در « فائق » آورده‌اند كه پيغمبر ( ص ) حسين ( ع ) را در ميان كوچه ديد كه با كودكان بازى مىكرد ، جلوى مردم پيش رفت و دو دست گشود و حسين از اين طرف و آن طرف قصد گريز داشت ، رسول خدا با او شوخى مىكرد تا او را گرفت و يك دست زير زنخ او و دست ديگر بالاى سرش نهاد و او را بلند كرد و بوسيد و فرمود : من از حسينم و حسين از من است ، خدا دوست دارد هر كه حسين را دوست گيرد ، حسين يكى از اسباط است .\r\n( 3 ) و نيز در آنجا كه عبد الرحمن بن أبى ليلى گويد : ما نزد رسول خدا نشسته بوديم كه حسين آمد و بر سر و دوش پيغمبر بالا مىرفت و بول كرد و فرمود : او را واگذاريد .\r\n( 4 ) در آنجا است نيز در احاديث ليث بن سعد كه پيغمبر ( ص ) روزى با جمعى نماز مىخواند و حسين كوچك بود ، در بر او بود و هر وقت آن حضرت به سجده مىرفت بر پشت او سوار مىشد و پاهاى خود را حركت مىداد و مىگفت :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nحل حل ، و چون پيغمبر مىخواست سر بردارد او را مىگرفت و در كنار خود مىنهاد و بازهم كه به سجده مىرفت او سوار مىشد و مىگفت : حل حل ، و اين كار را ادامه داد تا پيغمبر از نماز خود فارغ شد ، الخ .\r\n( 1 ) از « امالى حاكم » روايت شده كه ابو رافع گفت : من با حسين كه هنوز كودك بود بازى مدحاة مىكردم و چون از او مىبردم مىگفتم : مرا بر دوش خود بردار ، مىگفت : بر دوش كسى بالا مىروى كه رسول خدا او را بر دوش گرفته ؟\r\nو چون بر من غالب مىشد مىگفتم : من هم تو را به دوش نگيرم چنانچه مرا بر دوش نگرفتى ، مىفرمود : نمىپسندى كسى را بر دوش بگيرى كه رسول خدا به دوش مىگرفت ؟ و من او را به دوش مىگرفتم ( مدحاة : بازى با سنگريزه‌هائى است كه در گودال كوچك مىريزند ) .\r\n( 2 ) در آنجا نيز از حفص بن غياث از امام ششم ( ع ) روايت شده است كه رسول خدا ( ص ) در نماز بود و حسين در كنارش ، رسول خدا تكبير گفت و حسين نتوانست تكبير گويد ، و بار ديگر رسول خدا تكبير گفت و بازنتوانست ادا كند و رسول خدا تكرار كرد تا هفت بار و حسين ( ع ) بار هفتم تكبير گفت ، امام فرمود :\r\nاز اينجا هفت تكبير سنّت گرديد .\r\n( 3 ) در آنجا نيز از تفسير نقاش از ابن عباس روايت شده است كه گويد : من حضور پيغمبر ( ص ) بودم و پسرش ابراهيم را به زانوى چپ و حسين را بر زانوى راست داشت ، يك بار او را مىبوسيد و يك بار اين را ، ناگاه جبرئيل از طرف ربّ العالمين برايش وحى آورد و چون به خود آمد فرمود : جبرئيل از طرف پروردگارم نزد من آمد و گفت : اى محمد ، پروردگارت بر تو سلام مىدهد و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمىفرمايد : من هر دو را براى تو نمىگذارم ، يكى را فداى ديگرى كن ؛ پيغمبر ( ص ) به ابراهيم نگريست و گريست و فرمود : مادر ابراهيم كنيزكى است و چون بميرد جز مرا داغدار نكند ، مادر حسين فاطمه است و پدرش على عموزاده‌ام ، گوشت و خون من و چون بميرد دختر و پسر عمّم داغدار شوند و من هم ، من اندوه خود را بر اندوه آنها مقدّم دارم ؛ اى جبرئيل ، ابراهيم قبض روح شود ، او را فداى حسين كردم .\r\n( 1 ) گويد : پس از سه روز ابراهيم وفات كرد و هر وقت پيغمبر ( ص ) حسين ( ع ) را نزد خود مىديد او را مىبوسيد و در بر مىكشيد و لبانش را مىمكيد ، مىگفت : قربان آن كه ابراهيم را قربانش كردم ، پدر و مادرم قربانت اى ابا عبد اللَّه الحسين :\r\nبرتر از مدحى و شيواتر سخنور در مديحت پيش مردم گنگ و ابتر تا صفا و تا مشاعر طوفگاه ديگران شد قبر تو ركن من است و طوفگاه پاى تا سر گر كه مرد مرا عبادت را بهر عقبى شد ذخيره حبّ تو از بهر من بهتر بود در روز محشر [ رمز 4 
  ] ديدهء اشكبار نشانهء دل دوستدار است امتحان و آزمايش منطق محكم حقيقت است ، هر كس مدعى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمقامى و صنعت و هنرى است تا مورد آزمايش قرار نگيرد براى او ارزشى نيست در دانش امروز جهانى تنها موضوعاتى را مورد توجّه و اعتماد مىدانند كه همراه تجربه و آزمايش باشد ، براى امور معنويّه كه سرآمد آنها ولايت ائمه است آزمايشى مقرر است كه ديدهء اشكبار باشد و امام شهيد حضرت ابى عبد اللَّه الحسين محك مدعيان ولايت است و ديدگانى كه در مصيبت اين امام مظلوم گريان باشند نشانهء محبت و دوستى و ولايت ائمهء هدى است كه در تعليمات اسلام از همه چيز والاتر و بالاتر است و در پشت اين ديده‌هاى اشك‌آلود دلهاى پرمحبّتى است كه ارزش معنوى بىپايان دارد و هر گونه اجر و ثوابى را شايسته‌اند .\r\n( 1 )\r\n\r\nفصل دوّم\r\nدر ثواب گريه بر مصيبت حسين ( ع ) و ثواب لعن بر قاتلين او و پيشگويى از شهادت او در اينجا به چهل حديث اكتفاء مىشود : [ 1 
  ] ( 2 ) 1 - حديث كرد براى من طبق اجازهء عامهء كاملهء استادم حاج ميرزا حسين\r\n\r\n\r\n","description":"","footnote":"\r\n[ 1 
  ] مؤلف براى هر يك از رجال سلسلهء سند القاب مفصلى ذكر كرده است كه در اصل محفوظ است و ما براى اختصار آن را حذف كرديم و مصنف در حاشيهء كتاب شرح موجزى در احوال رجال اين سند درج كرده است كه به واسطهء شهرت حال آنان در كتب رجال از درج آن صرف نظر شد .\r\n","page_name":" 52 ","page_number":52},
  {"content":"\r\n\r\nنورى ( نوّر اللَّه تربته ) ، از آية اللَّه الباري حاج شيخ مرتضى انصارى ( تغمّده اللَّه برحمته ) ، از مولاى اجل حاج ملا احمد نراقى ، از سيدنا الاجل سيد مهدى بحر العلوم ، از شيخ المشايخ مولانا محمد باقر البهبهانى معروف به وحيد ، از پدرش محمد اكمل ، از عالم ربانى مولا محمد باقر مجلسى اصفهانى ، از پدرش مولا محمد تقى مجلسى ، از شيخنا الاجل شيخ محمد عاملى معروف ببهاء الدين ، از پدرش شيخ حسين بن عبد الصمد عاملى حارثى ، از شهيد ثانى ، از علي بن عبد العالي ميسى ، از شيخ محمد بن داود جزينى ، از علي بن الشهيد ، از پدرش محمد بن مكي شهيد ، از محمد بن علّامهء حلّى ، از پدرش علّامهء حلّى ، از جعفر بن سعيد محقق ، از فخار بن معيد الموسوى ، از عماد الدين طبرى ، از ابى على مفيد ثانى ، از پدرش شيخ طوسى ، از شيخ مفيد ، از شيخ بزرگوار صدوق ، از ماجيلويه قمى ، از علي بن ابراهيم ، از پدرش ابراهيم بن هاشم ، از ريان بن شبيب گفت :\r\nدر روز اول محرّم خدمت امام رضا رسيدم ، فرمود : اى پسر شبيب ، روزه دارى ؟ عرض كردم : نه ، فرمود : امروز همان روز است كه زكريّا به درگاه خدا دعا كرد و گفت : پروردگارا از لطف خود به من نژاد پاكى عطا كن زيرا تو برآورندهء حاجتى ، خدا مستجاب كرد و دستور داد فرشتگان ، زكريا را كه در محراب نماز مىخواند ندا دادند كه خدا تو را به يحيى مژده مىدهد ؛ هر كس امروز را روزه دارد و خدا را بخواند اجابتش كند چنانچه زكريا را اجابت كرد . سپس فرمود :\r\nاى پسر شبيب ، محرّم همان ماهى است كه مردم جاهليت در گذشته به احترام آن ، ظلم و كشتار در آن را غدغن كرده بودند ، و اين امّت نه احترام ماه خود را نگاهداشته و نه احترام پيغمبر خود را ، در اين ماه فرزندان او را كشتند و زنان\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nحرمش را اسير كردند و بنه‌اش را چپاول كردند ، خدا هرگز اين گناه آنها را نمىآمرزد . اى پسر شبيب ، اگر تو براى چيزى گريه مىكنى ، براى حسين بن علي بن ابى طالب گريه كن كه چون گوسفند او را سر بريدند و هيجده تن از خاندانش را با او كشتند كه در زمين مانندى نداشتند ، آسمانها و زمين براى قتل او گريستند و چهار هزار فرشته براى يارى او به زمين آمدند و او را كشته يافتند و بر سر قبرش پريشان و غبارآلود بمانند تا قيام قائم ( ع ) و از ياران او باشند و شعارشان : « يا لثارات الحسين » است .\r\nاى پسر شبيب ، پدرم از پدرش از جدّش به من بازگفت كه : چون جدّم حسين كشته شد ، آسمان خون و خاك سرخ باريد ؛ اى پسر شبيب ، اگر بر حسين گريه كنى ، تا اشك بر گونه‌ات روان شود هر گناه كوچك و بزرگ و كم و زيادى كه دارى خدا بيامرزد ؛ اى پسر شبيب ، اگر خواهى بىگناه خداى عز و جل را ملاقات كنى ، حسين را زيارت كن ؛ اى پسر شبيب ، اگر دوست دارى در اطاقهاى ساختمان بهشت با پيغمبر و آلش همنشين باشى ، به قاتلان حسين لعن كن ؛ اى پسر شبيب ، اگر دوست دارى ثواب شهيدان در ركاب حسين را ببرى ، هر وقت او را ياد كردى بگو : كاش با آنها بودم و به فوز عظيم رسيده بودم ؛ اى پسر شبيب ، اگر دوست دارى در درجات اعلاى بهشت با ما باشى در اندوه و شادى ما شريك باش و ملازم ولايت ما باش ، اگر كسى سنگى را هم به ولايت بپذيرد ، خدايش در قيامت با آن محشور كند .\r\n( 1 ) 2 - به سند متصل به شيخ اجل موفق سعيد محمد بن نعمان مفيد ( قدّس اللَّه روحه ) ، از شيخ جليل كامل ابى القاسم جعفر بن محمد قولويه قمّى ( عطّر اللَّه\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمرقده ) ، از ابن الوليد ، از صفّار ، از ابن ابى الخطاب ، از محمد بن اسماعيل ، از صالح بن عقبه ، از ابى هارون مكفوف گويد : حضور امام ششم رسيدم ، فرمود :\r\nشعر مرثيه بخوان ، خواندم ، فرمود : نه ، همچنان كه براى او ميان خود مرثيه مىخوانيد و سر قبرش نوحه‌گرى مىكنيد ، من اين بيت را خواندم :\r\n بگذر به مزار حسين * و به استخوانهاى پاكش بگو \r\nحضرت گريست ، چون گريه كرد بازگرفتم ، فرمود : ادامه بده ، دادم ؛ فرمود :\r\nبيفزا ؛ اين شعر را خواندم :\r\n اى فروه بپاخيز و بمولات بنال * بر نعش حسين گريه را ده تو مجال \r\nخود آن حضرت گريست و زنان حرم صيحه كشيدند و چون آرام شدند ، فرمود : اى ابو هارون ، هر كس نوحه براى حسين بگويد و ده كس را بگرياند ، بهشت از آن او است ، و از شماره يكى يكى كاست تا به يك رسيد و فرمود :\r\nهر كس نوحه بخواند براى حسين ( ع ) و يك نفر را بگرياند ، بهشت از آن او است ، سپس فرمود : هر كس ياد او كند و بگريد ، براى او است بهشت .\r\nمىگويم : « بگذر به مزار حسين » از اشعار سيّد حميرى است چنانچه شيخ ابن نما به صراحت گفته ، و اشعار اين است :\r\n بگذر به مزار حسين * و به استخوانهاى پاكش بگو\r\nاى كالبد تا هميشه از * اشكهاى روان سيراب باشى\r\nچون به مزارش بگذرى * مركب خود را بسيار نگهدار\r\nگريه كنى بر آن تن پاك * و زادهء فاطمهء پاك\r\nچون گريهء زن داغديده‌اى * كه روزى پسر عزيزش مرده \r\n\r\n","description":"","footnote":"","page_name":" 55 ","page_number":55},
  {"content":"\r\n\r\n( 1 ) 3 - به سند پيوسته به شيخ صدوق به اسناد وى ، از ابن عباس گويد :\r\nعلى ( ع ) به رسول خدا عرض كرد : عقيل را دوست مىدارى ؟ فرمود : آرى به خدا دو بار دوستش دارم ، يك بار براى خودش و يك بار براى آنكه ابو طالب دوستش داشت و فرزندش در راه دوستى فرزند تو كشته شود و چشم مؤمنان بر او بگريد و فرشتگان مقرّب براى او رحمت خواهند ؛ سپس رسول خدا گريست تا اشكش بر سينه‌اش روان شد و فرمود : به خدا بنالم از آنچه خاندانم پس از من برخورند .\r\n( 2 ) 4 - به سند پيوسته به شيخ اجل ابى القاسم جعفر بن قولويه كه آن را به مسمع كردين رساند كه گويد : امام ششم فرمود : اى مسمع ، تو اهل عراقى ، بر سر قبر حسين مىروى ؟ عرض كردم : نه ، همه مرا اهل بصره مىشناسند و هواخواهان خليفه و دشمنان بسيارى از ناصبىهاى قبائل و ديگران گرد منند و مىترسم نزد اولاد سليمان از وابستگان خليفه سعايت كنند و بر من بشورند ، فرمود : ياد مصيبتهاى او را نمىكنى ؟ عرض كردم : چرا ؛ فرمود : دل آزرده مىشوى ؟ عرض كردم : آرى به خدا و گريان مىشوم تا خاندانم از چهره‌ام سوز دلم را مىنگرند و ديگر نمىتوانم چيزى بخورم و از رخسارم هويدا است ؛ فرمود : خدا بر اشكت رحمت كند ، هلا تو از آنانى كه براى آزردگى ما آزرده شوند و در شادى ما شادند و در غم ما غمنده و با ما در خوف و امنيّت شريكند ، هلا هنگام مرگت حضور دريابى و سفارشت را به ملك الموت بكنند و مژده‌اى كه چشمت را روشن كند به تو بدهند پيش از آنكه بميرى و ملك الموت از مادر نسبت به فرزند خود بر تو دلسوزتر و مهربانتر باشد . سپس گريان شد و من هم گريان شدم و فرمود : حمد خدا را كه ما را به رحمت خود بر خلقش برترى داد و ما خاندان را به\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nرحمت خود مخصوص گردانيد .\r\nاى مسمع ، از روزى كه امير المؤمنين ( ع ) كشته شد ، زمين و آسمان به دلسوزى ما گريانند و فرشتگان بيشتر گريه كنند و از آنگاه كه كشته شديم اشك ديدهء فرشتگان نخشكيده يا كسى نيست كه براى ما دلسوزى كند و بگريد بر آنچه كشيديم جز آنكه هنوز اشك ديده‌اش نريخته خدايش رحمت كند و اشكى كه بر گونهء او روان شود اگر يك قطره‌اش در دوزخ افتد آن را چنان خاموش كند كه سوزش نداشته باشد و آنكه براى ما داغدار باشد هنگام مرگ كه ما را بيند چنان شاد شود كه شادى از دلش نرود تا بر سر حوض به ما رسد ، كوثر هم از ورود دوست ما خرسند شود و آن قدر به كامش خوشمزه آيد كه نخواهد از سر آن برگردد .\r\n( 1 ) 5 - با پيوست سند به شيخ ابو القاسم جعفر بن قولويه قمى به سندش از عبد اللَّه بن بكر در حديث طولانى گويد : با امام ششم به حج مىرفتم ، به او گفتم :\r\nيا بن رسول اللَّه اگر قبر حسين بن على را بشكافند ، در قبرش چيزى باشد ؟\r\nفرمود : اى پسر بكر ، چه پرسش بزرگى كردى ! ! حسين بن على با پدر و مادر و برادرش در منزل رسول خدايند و با او همخور و خرسندند و او در يمين عرش است ، بدان چسبيده و مىگويد : پروردگارا آنچه به من وعده دادى انجام ده و به زائرين خود مىنگرد و به نام آنان و پدرانشان و آنچه در بنه دارند عارف‌تر است از خود آنان به فرزندشان و به گريه‌كننده خود نظر دارد و براى او بىنيازى خواهد و آمرزش طلبد و گويد : اى گريه‌كننده ، اگر آنچه را خدا برايت آماده كرده مىدانستى ، بيش از آنچه غمينى ، خرسند بودى ، و براى هر گناه و خطاى او\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآمرزش مىخواهد .\r\n( 1 ) 6 - با پيوست سند به شيخ جليل رئيس المحدثين محمد بن على بن بابويه قمى با سند از امام رضا ( ع ) كه فرمود : هر كه مصيبت ما را ياد كند و براى آنچه به ما كردند بگريد ، روز قيامت در درجهء ما با ما است و هر كه ياد مصيبت ما كند و بگريد و بگرياند ، روزى كه ديده‌ها گريان است چشمش نگريد و هر كه در مجلسى نشيند كه ترويج ما باشد ، روزى كه دلها بميرند دل زنده باشد .\r\n( 2 ) 7 - به سند خودم تا شيخ الطائفه ابى جعفر طوسى ، از مفيد ، از ابن قولويه ، از پدرش ، از سعد ، از برقى ، از سليمان بن مسلم كندى ، از ابن غزوان ، از عيسى بن ابى منصور ، از ابان بن تغلب ، از امام ششم فرمود : آه غمگين در ستم بر ما تسبيح است ، و توجه به ما عبادت است و راز نگهدارى ما جهاد در راه خدا است ؛ سپس خود امام ششم فرمود : بايد اين حديث را با طلا نگاشت .\r\n( 3 ) 8 - با سند تا شيخ فقيه ابى القاسم جعفر بن قولويه به سند وى ، از ابن خارجه ، از امام ششم كه فرمود : حسين ( ع ) فرمود : من كشتهء گريه‌ام ، گرفتار كشته شدم و بر خدا است كه گرفتارى نزدم نيايد جز آنكه خدا او را خرسند به خاندانش برگرداند .\r\n( 4 ) 9 - پيوست سند تا شيخ الطائفه است ، از ابى عمرو عثمان دقاق ، از جعفر بن محمد بن مالك ، از احمد بن يحيى ازدى ، از مخول بن ابراهيم ، از ربيع بن منذر ، از پدرش ، از حسين بن على ( ع ) فرمود : هيچ بندهء خدا نيست كه براى ما اشكى بريزد يا چشمى تر كند جز آنكه خدا يك دورانى او را در بهشت جاى دهد ؛ احمد بن يحيى ازدى گويد : حسين ( ع ) را در خواب ديدم ، حديث را از وى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nپرسيدم ، فرمود : آرى .\r\n( 1 ) 10 - با پيوست سند به شيخ ابو القاسم جعفر بن قولويه به سندش از ابى عمارهء نوحه‌خوان گفت : روزى كه حسين را نزد امام ششم نام مىبردند ، ديگر تا شب تبسّم نمىكرد و امام ششم هميشه مىفرمود : حسين اشك‌آور هر مؤمنى است .\r\n( 2 ) 11 - به سند خودم كه متصل به شيخ جليل على بن ابراهيم قمى است ، از پدرش ، از ابن محبوب ، از علاء ، از محمد ، از امام پنجم كه على بن الحسين ( ع ) مىفرمود : هر مؤمنى كه چشمش بر قتل حسين اشكين شود تا به گونه‌اش روان گردد ، خدايش در غرفه‌هاى بهشت دورانها جاى دهد ؛ و هر مؤمنى كه براى آزارى كه از دشمن به ما رسد چشمش اشكين شود تا بر گونه‌اش روان گردد ، خدا او را در بهشت نشيمن دهد ؛ و هر مؤمنى براى خاطر ما آزارى بيند و گريد تا بر گونه‌اش روان شود خدا از رويش آزار را بگرداند و روز قيامت او را از خشم خود و آتش بر كنار دارد .\r\n( 3 ) 12 - به سند متصل به شيخ صدوق محمد بن على بن بابويه قمى ، از پدرش ، از شيخ قميين عبد اللَّه بن جعفر حميرى ، از احمد بن اسحاق بن سعد ، از بكر بن محمد ازدى ، از امام ششم گويد : فرمود به فضيل : دور هم مىنشيند و نقل حديث مىكنيد ؟ عرض كرد : آرى قربانت ، فرمود : هر كس حديث ما را ياد كند يا نزد او ياد شود و به اندازهء پرمگس از چشمش اشك آيد ، خدا گناهانش را بيامرزد اگر چه بيش از كف دريا باشد .\r\n( 4 ) 13 - به سند من تا شيخ اجل رئيس محدثين محمد بن على بن بابويه\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nقمى ( ره ) به سند او تا ابى عمارهء نوحه‌خوان ، گفت : امام ششم به من فرمود : نوحهء حسين ( ع ) را برايم بخوان ؛ من نوحه خواندم ، او گريست ، بازخواندم و گريست ، و دنباله دادم گريست تا سراسر خانه را گريه گرفت ؛ سپس فرمود : اى ابا عماره ، هر كه يك شعر نوحه براى حسين بخواند و پنجاه كس را بگرياند ، بهشت براى او هست و هر كس شعرى در نوحهء حسين بخواند و سى كس را بگرياند ، بهشت براى او است و هر كس بخواند و بيست كس را بگرياند ، بهشت براى او است و هر كس بخواند در نوحهء حسين و ده كس را بگرياند ، بهشت براى او است و هر كس در نوحهء حسين شعرى بخواند و يكى را بگرياند ، بهشت براى او است و هر كس براى حسين شعرى بخواند و خود بگريد ، بهشت براى او است و هر كس دربارهء حسين شعرى بخواند خود را به گريه زند ، بهشت براى او است .\r\n( 1 ) 14 - به سند متصل تا جعفر بن قولويه قمى ، از هارون بن موسى تلعكبرى ، از محمد بن عمر بن عبد العزيز كشى ( ره ) ، از عمر بن صباح ، از ابن عيسى ، از يحيى بن عمران ، از محمد بن سنان ، از زيد بن شحام گويد : با جمعى از اهل كوفه خدمت امام ششم بوديم كه جعفر بن عفان بر او وارد شد ، او را احترام كرد و نزديك خود نشانيد ، سپس فرمود : اى جعفر ! عرض كرد : لبيك قربانت ، فرمود :\r\nبه من رسيده است كه دربارهء حسين ( ع ) شعر مىگوئى و خوب مىگوئى ، عرض كرد : آرى قربانت ؛ براى او سرودم و او و كسانى كه با او بودند گريستند تا اشك بر روى ريشش روان شد ، سپس فرمود : اى جعفر ، به خدا فرشتگان مقرب خدا حاضر شدند در اينجا و گفتار تو را دربارهء حسين ( ع ) شنيدند و چون ما گريستند و بيشتر هم ، و خدا در پيشگاه خود نورس بهشت را براى تو ثبت كرد و\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nتو را آمرزيد . سپس فرمود : اى جعفر ، براى تو نيفزايم ؟ گفت : آرى ، فرمود :\r\nكسى نيست كه دربارهء حسين ( ع ) شعرى گويد و بگريد و بگرياند بدان ، جز آنكه خدا برايش بهشت را واجب كند و بيامرزدش .\r\n( 1 ) 15 - به سند متصل به شيخ صدوق ، از ابن مسرور ، از ابن عامر ، از عمويش ، از ابراهيم بن ابى محمود گفت : حضرت رضا فرمود : محرّم ماهى است كه مردم جاهليت ، خونريزى را در آن حرام مىدانستند و در آن ماه خون ما ريخته شد و حرمت ما هتك شد و كودكان و زنان ما اسير شدند و آتش به خيمه‌هاى ما زدند و هر چه در آن بود غارت كردند و حضرت رسول ( ص ) را دربارهء ما رعايت نكردند ؛ روز شهادت حسين ( ع ) چشم ما را خونين و اشك ما را روان ساخت ، عزيزان ما را در زمين كرب و بلا خوار كرد و تا روز قيامت غم و بلا براى ما گذاشت ، بايد بر چون او بگريند گريه كنندگان ، زيرا گريه بر او گناهان بزرگ را بريزد . سپس فرمود : محرّم كه مىآمد كسى پدرم را خندان نمىديد و تا دهم آن ، آزردگى بر او چيره بود و روز دهم آن ، روز مصيبت و اندوه و گريهء او بود و مىفرمود : روزى است كه حسين در آن كشته شد .\r\n( 2 ) 16 - به سند پيوست من ، از شيخ صدوق ، از طالقانى ، از احمد همدانى ، از على بن حسن بن فضال ، از پدرش ، از رضا ( ع ) فرمود : هر كس روز عاشورا تعطيل كند ، خدا حوائج دنيا و آخرتش را برآورد و هر كس روز عاشورا را روز سوگوارى و اندوه و گريهء خود كند ، خداى عز و جل روز قيامت را روز شادى و خرسندى او نمايد و در بهشت چشمش به ما روشن شود ؛ و هر كس روز عاشورا را روز بركت نامد و در آن روز براى خانه‌اش چيزى ذخيره كند ، خدا آن را بركت\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nندهد و روز قيامت با يزيد و عبيد الله بن زياد و عمر بن سعد لعنهم اللَّه محشور گردد و تا درك اسفل دوزخ برود .\r\n( 1 ) 17 - و به اسناد تا شيخ صدوق ( ره ) از رسول خدا ( ص ) فرمود كه : موسى بن عمران از پروردگارش خواهش كرد ، عرض كرد : پروردگارا ، برادرم هارون مرد ، او را بيامرز ، خدا به او وحى كرد : اى موسى ، اگر دربارهء آمرزش اولين و آخرين خواهش كنى اجابتت كنم جز نسبت به كشندهء حسين ( ع ) كه من از قاتلش انتقام كشم .\r\n( 2 ) 18 - به سند پيوست من به شيخ اجل ابى القاسم جعفر بن قولويه قمى ، به اسنادش از امام ششم ( ع ) فرمود : كشندهء يحيى بن زكريّا زنازاده بود و كشندهء حسين زنازاده بود و آسمان جز بر اين دو نگريست .\r\n( 3 ) 19 - به سند متصل به شيخ اجل جعفر بن قولويه ( ره ) به سندش از داود رقّى گفت : حضور امام ششم بودم كه آب خواست و چون نوشيد گريه‌اش گرفت و چشمانش پراشك شد و فرمود : اى داود ، خدا لعنت كند كشندهء حسين را ، هيچ بنده‌اى نيست كه آب نوشد و ياد حسين ( ع ) كند و قاتلش را لعن كند جز آنكه خدا صد هزار حسنه برايش بنويسد و صد هزار گناهش را فرو ريزد و صد هزار درجه برايش بالا برد و چنان است كه صد هزار بنده آزاد كند و خدا روز قيامت سيرابش محشور كند .\r\n( 4 ) 20 - به سند پيوست به شيخ اجل ابى القاسم جعفر بن قولويه قمى ، از شيخ اجل ثقة الاسلام محمد بن يعقوب كلينى ( ره ) به اسنادش از داود بن فرقد گويد :\r\nدر خانهء امام ششم ( ع ) نشسته بودم و به كبوتر راعبى كه قرقر مىكرد نگريستم ،\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nامام ششم به من نگريست و فرمود : اى داود ، مىدانى اين پرنده چه مىگويد ؟\r\nگفتم : قربانت ، به خدا نه ؛ فرمود : بر كشندگان حسين ( ع ) لعن مىكند ، آن را در خانه‌هاى خود نگهداريد .\r\n( 1 ) 21 - به سند پيوست به آيت اللَّه علّامه ، از سلطان المحققين خواجه نصير الدين محمد بن محمد طوسى ، از شيخ فاضل محدث برهان محمد بن محمد بن على حمدانى قزوينى متوطن رى ، از شيخ اجل منتجب الدين على بن عبيد الله بن حسن قمى ، از پدرش ، از جدّش ، از شيخ اجل ابى الفتح محمد بن على بن عثمان كراجكى ( ره ) گفت : محمد بن عباس به اسنادش از حسن بن محبوب و او به اسنادش از صندل از دارم بن فرقد گفت : امام ششم فرمود : در نماز صبح فريضه و نافله ، سورهء فجر را بخوانيد كه سورهء مخصوص حسين است ، گوش ندارى به گفتهء خداى عز و جل در آن : ( ( اى نفس مطمئن ) ) الآية ، او است صاحب نفس مطمئنهء راضيهء مرضيه و يارانش از خاندان محمد ( ص ) در قيامت از خدا راضيند و خدا از آنها راضى است و اين سوره مخصوص حسين بن على ( ع ) و شيعهء او و شيعهء آل محمد ( ص ) است ، هر كس قرائت و الفجر را ادامه دهد ، در بهشت با حسين همدرجه است ، ان اللَّه عزيز حكيم .\r\n( 2 ) 22 - به سند متصل به شيخ اجل سعيد ابى جعفر طوسى ( ره ) به اسنادش از محمد بن مسلم گويد : شنيدم امام پنجم و ششم مىفرمودند : به راستى خداى تعالى از شهادت حسين ( ع ) به او عوض داد كه امامت را در نژادش و درمان را در تربتش و اجابت دعا را در سر قبرش نهاد و ايام زائرش تا برود و برگردد ، از عمرش به شمار نيايد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمحمد بن مسلم گويد : به امام ششم عرض كردم : اين فيوضات از قِبَل حسين ( ع ) مىرسد ، خود او چه دارد ؟ فرمود : به راستى خداى تعالى او را به پيغمبر ملحق كرده و در درجه و مقام او است و اين آيه را خواند : ( ( و آن كسانى كه گرويدند و نژادشان در ايمان از آنها پيروى كردند نژادشان را به آنان ملحق كرديم ) ) [ 1 
  ] .\r\n( 1 ) 23 - به سند متصل به شيخ افقه اجل ابى القاسم جعفر بن سعيد محقق حلّى ( ره ) ، از سيد جليل محمد بن عبد الله بن على بن زهره حسينى حلّى طاب ثراه ، از شيخ محدّثين رشيد الملّة و الدين محمد بن على بن شهر آشوب سروى ( ره ) ، از شيخ اجل احمد بن ابى طالب طبرسى ( ره ) در « احتجاج » ضمن يك حديث طولانى از سعد بن عبد اللَّه اشعرى ( ره ) در داستان شرفيابى او حضور امام مهدى ( ع ) و پرسشهاى از وى گويد : عرض كردم : به من گزارش بده از تأويل « كهيعص » ؛ فرمود : اين حروف ، رموز غيب است كه خدا بندهء خود زكريا را بدان مطلع كرد و براى محمد ( ص ) قصه گفت ، چون زكريا از پروردگارش خواست كه نام پنج تن را به او بياموزد ، جبرئيل آمد آنها را به او آموخت و زكريا هر وقت محمد و على و فاطمه و حسن را نام مىبرد دلش باز مىشد و اندوهش بر طرف مىگشت ، و چون نام حسين را مىبرد ، گريه گلويش را مىگرفت و گيج مىشد ؛ يك روز عرض كرد : معبود من ، مرا چه شده كه چون نام چهار تن را مىبرم به نام آنها از هموم خود ، تسلّى مىيابم و چون نام حسين را مىبرم اشكم مىريزد و\r\n\r\n\r\n","description":"","footnote":"\r\n[ 1 
  ] سورهء طور ، آيهء 21 .\r\n","page_name":" 64 ","page_number":64},
  {"content":"\r\n\r\nناله‌ام سر مىكشد ؛ خداى تبارك و تعالى سرگذشت او را برايش در كلمهء « كهيعص » گفت :\r\nكاف : رمز كربلا است .\r\nهاء : هلاك عترت .\r\nياء : يزيد كه ظالم حسين ( ع ) است .\r\nعين : عطش .\r\nصاد : صبر آن حضرت .\r\nچون زكريا اين را شنيد ، سه روز از مسجد خود بيرون نرفت و كسى را هم نپذيرفت و رو به گريه و ناله آورد و براى او نوحه مىخواند : معبودا ، آيا بهترين همهء خلقت ، داغدار فرزندش مىشود ؟ معبودا ، گرفتارى اين مصيبت بر آستانش فرو مىافتد ؟ معبودا ، على و فاطمه جامهء اين ماتم را مىپوشند و اين مصيبت به آنها وارد مىشود ؟ . سپس هميشه مىگفت : معبودا ، به من پسرى بده كه در پيرى نور چشمم باشد و چون به منش عطا كردى محبوب منش ساز و پس از آن مرا داغدار او كن چنانچه دوستت محمد را داغدار فرزندش مىكنى ؛ خدا يحيى را به او داد و داغش را به دلش نهاد ، مدت حمل يحيى شش ماه بود و مدت حمل حسين ( ع ) همچنين است .\r\n( 1 ) 24 - به اسناد تا عماد الاسلام شيخ صدوق ( ره ) به اسنادش از ابى الجارود ، از امام پنجم ( ع ) فرمود : پيغمبر ( ص ) در خانهء ام سلمه بود ، به او سفارش داد كسى نزد او نيايد ، حسين ( ع ) كه كودك بود آمد ، او را در زمينه وى اختيارى نبود ، خدمت پيغمبر رسيد و دنبالش ام سلمه شرفياب شد ، ديد حسين روى سينهء\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nپيغمبر است و پيغمبر گريه مىكند و چيزى را هم در دست خود زير و رو مىكند ، فرمود : اى ام سلمه ، اين جبرئيل است كه به من خبر مىدهد اين حسينم كشته مىشود و اين هم خاكى است كه روى آن كشته مىشود ، آن را نزد خود نگهدار ، هر وقت خون شد ، حسينم كشته شده است ؛ ام سلمه عرض كرد : يا رسول اللَّه ، از خدا بخواه از او دفع كند ، فرمود : خواستم ، و خدا وحى كرد : اين درجه‌اى است كه هيچ آفريده بدان نرسد و او را شيعيانى باشد كه شفاعت كنند و پذيرفته شود و مهدى هم فرزند او باشد و خوشا بر كسى كه از دوستان حسين باشد و شيعيان او ، آنها به خدا روز قيامت فائز باشند .\r\n( 1 ) 25 - به سند متصل به شيخ صدوق ، به سندش از امام ششم فرمود : آن اسماعيل كه خدا در كتابش گويد : ( ( اسماعيل را ياد كن كه صادق الوعد بود و رسول و پيغمبر بود ) ) [ 1 
  ] ؛ اسماعيل بن ابراهيم نبود بلكه يكى از پيغمبران است كه خدا او را به قومش مبعوث كرد و او را گرفتند و پوست سر و رويش را كندند ، فرشته‌اى نزد او آمد و گفت : خداى جلّ جلاله مرا نزد تو فرستاده ، هر دستورى خواهى بده ؛ گفت : من به آنچه با حسين مىشود همدردى مىكنم .\r\n( 2 ) 26 - به سند من كه به شيخ الطائفه پيوست دارد ، به اسناد او از زينب دختر جحش زن پيغمبر ( ص ) گفت : يك روز پيغمبر در خانهء من خواب بوده ، حسين ( ع ) آمد و من او را سرگرم كردم كه مبادا پيغمبر را بيدار كند ، مرا غافل كرد و وارد خوابگاه پيغمبر شد و دنبالش رفتم ، ديدم به روى پيغمبر نشسته و بر\r\n\r\n\r\n","description":"","footnote":"\r\n[ 1 
  ] سورهء مريم ، آيهء 54 .\r\n","page_name":" 66 ","page_number":66},
  {"content":"\r\n\r\nناف او بول مىكند ، خواستم او را بر كنار كنم ، رسول خدا فرمود : زينب ! او را بگذار تا فارغ شود ، چون فارغ شد پيغمبر تطهير كرد و به نماز ايستاد و چون به سجده رفت ، حسين ( ع ) بر دوشش سوار شد و پيغمبر درنگ كرد تا پائين آمد ، چون برخاست ، حسين ( ع ) برگشت و پيغمبر او را حمل كرد تا از نماز فارغ شد دست گشود و مىفرمود : نزديك شو ، نزديك شو اى جبرئيل ، من گفتم : يا رسول اللَّه مىبينم امروز كارى مىكنى كه نديدم هرگز چنان كنى ، فرمود : آرى ، جبرئيل آمد و مرا به حسينم تسليت داد و خبر داد كه امّتم او را مىكشند و خاك سرخگونى برايم آورد .\r\n( 1 ) 27 - به سند متصل تا شيخ جليل ابى القاسم جعفر بن قولويه قمى ( ره ) ، به اسنادش از علي بن ابى طالب ( ع ) فرمود : روزى رسول خدا ( ص ) از ما ديدن كرد ، طعامى جلويش آورديم و ام ايمن براى ما يك سينى خرما و يك قدح شير و كره براى ما هديه آورده بود ، جلويش آورديم ، از آن خورد و چون فارغ شد ، من آب ريختم و دو دستش را شست ، با ترى دستها رو و ريش مبارك را مسح كرد و به نمازخانهء گوشهء اطاق رفت ، سجده كرد و گريست و گريه را طول داد ، سپس سر برداشت ، هيچ‌كدام از ما خانواده جرأت نكرد چيزى از او بپرسد ، حسين ( ع ) جنبش كرد تا بر دو زانوى رسول خدا ( ص ) بالا رفت و سر به سينهء رسول خدا ( ص ) رسانيد و زنخ بر سر آن حضرت چسبانيد و گفت : پدر جان ، چرا گريه مىكنى ؟ فرمود : من شما را كه ديدم شاد شدم چنان كه پيش از اين به شما شاد نمىشدم ، و جبرئيل فرود شد و گفت : شما كشته خواهيد شد و خاكهاى شما پراكنده است ، من خدا را بدين پيشامد سپاس گفتم و خير شما را از او خواستم ؛\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nعرض كرد : پدر جان ، چه كسى قبر ما را زيارت كند و وارسى كند با آنكه از هم دورند ؟ فرمود : گروه‌هائى از امّتم كه بدين وسيله برّ و صلهء مرا مىجويند و من هم در موقف ، حساب آنها را وارسى كنم و بازوى آنها را بگيرم و از هراسها و سختيهاى آن نجاتشان دهم .\r\n( 1 ) 28 - به سند پيوست من تا شيخ اجل مفيد ( ره ) در « ارشاد » گويد : اوزاعى ، از ابى عبد اللَّه بن شداد ، از ام الفضل دختر حارث روايت كرده است كه : حضور رسول خدا ( ص ) رفت و گفت : يا رسول اللَّه ، من امشب خواب بدى ديدم ، فرمود :\r\nچيست ؟ گفت : سخت است ، فرمود : چه باشد ؟ عرض كردم : خواب ديدم كه تيكه از تنت بريده شد و در دامن من نهاده شد ، فرمود : خير است ، فاطمه‌ام بزايد و در دامن تو آيد ، فاطمه حسين را زائيد .\r\nگويد : در دامن من بود چنانچه رسول خدا ( ص ) فرمود ، يك روز او را نزد پيغمبر ( ص ) بردم و او را در دامنش گذاشتم و متوجه شدم كه چشمان او اشك مىريزند ، گفتم : پدر و مادرم قربانت يا رسول اللَّه ، شما را چه مىشود ؟ فرمود :\r\nجبرئيل آمد و به من خبر داد كه طائفه‌اى از امّتم اين پسرم را مىكشند و خاك سرخگونى هم برايم آورد .\r\n( 2 ) 29 - به همان سند متصل به شيخ مفيد ( ره ) در « ارشاد » از ام سلمه ( ره ) روايت كرده است كه گفت : رسول خدا ( ص ) يك شب از نزد ما بيرون رفت و غيبتى طولانى كرد ، سپس پريشان موى و خاك‌آلوده برگشت و مشتش گره بود ، عرض كردم : يا رسول اللَّه ، چه شده است كه تو را پريشان و خاك‌آلوده مىبينم ؟\r\nفرمود : در همين وقت مرا به جائى از عراق بردند كه « كربلا » نام دارد و به من در\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nآنجا قتلگاه فرزندم حسين و جمعى از فرزندان و خاندانم را نمودند و من از خون آنها برگرفتم و اينها است كه در دست من است ، مشت خود را گشود و فرمود :\r\nاينها را بگير و نگهدار ، آن را گرفتم و چون خاك سرخى بود و گذاشتم در يك شيشه و سرش را بستم و نگهداشتم ، و چون حسين از مكّه به سمت عراق رفت ، من هر روز و هر شبى آن را بيرون مىآوردم و مىبوئيدم و بر آن نگاه مىكردم و مىگريستم بر مصيبت او و چون روز دهم محرّم همان روزى كه حسين در آن شهيد شد ، اول روز آن را بيرون آوردم ، به حال خود بود ، و آخر روز كه بر سر آن رفتم ديدم خون تازه است ؛ در ميان خانه‌ام شيون كردم و گريستم و غم خود را از ترس آنكه دشمنان در مدينه بشنوند و شماتت كنند پنهان كردم و همان ساعت و همان روز را در نظر گرفتم تا خبر شهادت او رسيد و آنچه ديده بودم محقّق گرديد .\r\n( 1 ) 30 - به همان سند تا شيخ مفيد در ارشادش و روايت شده است كه : يك روز على و فاطمه و حسن و حسين در اطراف پيغمبر ( ص ) نشسته بودند ، به آنها فرمود چگونه باشيد آنگاه كه كشته افتاده باشيد و قبور شما پراكنده باشد ، حسين گفت : من مىميرم يا كشته مىشوم ؟ فرمود : پسر جانم ، كشته مىشوى به ستم و برادرت هم به ستم كشته شود و نژاد شما در اطراف زمين رانده شوند ، حسين عرض كرد : چه كسى ما را مىكشد يا رسول اللَّه ؟ فرمود : بدترين مردم ؛ فرمود : پس از آن ، كسى ما را زيارت كند ؟ فرمود : آرى ، فرزند جانم ، طايفه‌اى از امّتم كه به زيارت شما قصد بر و صلهء مرا دارند و چون روز قيامت شود من در موقف حساب نزد آنها روم و بازويشان را بگيرم و از وحشت و سختى آن\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nخلاصشان كنم .\r\n( 1 ) 31 - به سند متصل به علّامهء مجلسى ( ره ) در « بحار » گفته كه : صاحب « درّ الثمين » در تفسير : ( ( آدم به كلماتى از طرف پروردگارش برخورد ) ) [ 1 
  ] گفته است : در ساق عرش نام پيغمبر و ائمه ( ع ) را ديد و جبرئيل به او ياد داد و گفت : يا حميد بحقّ محمد و يا عالى بحقّ علي و يا فاطر بحقّ فاطمه و يا محسن بحقّ الحسن و الحسين و منك الاحسان ، چون نام حسين را برد اشكهايش روان شد و دلش فرو ريخت و گفت : برادر جبرئيل در ذكر پنجمين ، دلم شكست و اشكم روان شد ؛ جبرئيل گفت : اين فرزندت به مصيبتى گرفتار شود كه مصيبتها در برابر آن كوچك باشد ، گفت : اى برادر ، آن چه باشد ؟ گفت : تشنه و غريب و تنها و بىكس كشته شود ، براى او ناصر و معين نيست و اگر ببينى او را اى آدم كه مىگويد : وا عطشاه ! وا قلّة ناصراه ! تا آنجا كه تشنگى چون دود ميان او و آسمان فاصله شود ، كسى جوابش ندهد جز با شمشير و باران مرگ و چون گوسفند از قفا سرش بريده شود و دشمنانش خيمه‌گاهش را غارت كنند و سرهاى خود و يارانش را بر سر نيزه‌ها در شهرها بگردانند و زنانش با آنها باشند ؛ در علم خدا چنين گذشته است و آدم و جبرئيل چون زن رود مرده گريستند .\r\n( 2 ) از بعضى موثقين اخبار روايت است كه حسن ( ع ) و حسين ( ع ) در روز عيد به حجرهء جدّ خود رسول خدا ( ص ) درآمدند و گفتند : يا جدّاه ، امروز عيد است و اطفال عرب جامه‌هاى نو و رنگارنگ پوشيده‌اند و ما جامهء نو نداريم و براى آن\r\n\r\n\r\n","description":"","footnote":"\r\n[ 1 
  ] سورهء بقره ، آيهء 37 .\r\n","page_name":" 70 ","page_number":70},
  {"content":"\r\n\r\nخدمت شما آمديم ، پيغمبر در وضع آنها تأمّل كرد و گريست و در خانه جامه‌اى كه فراخور آنها باشد نبود و نخواست آنها را رد كند و آزرده دل نمايد ، از خدا خواست و عرض كرد : جبران كن دل آنها و دل مادرشان را ، جبرئيل فرود آمد و دو حلّهء سفيد از حلّه‌هاى بهشت همراه آورد ، پيغمبر ( ص ) خرسند شد و به آنها فرمود : اى دو سيّد جوانان اهل بهشت ، دريافت كنيد جامه‌هائى را كه خيّاط قدرت به اندازهء شما بريده است ؛ چون جامه‌ها را سفيد ديدند گفتند : يا جدّاه ، آنها سفيدند چگونه بپوشيم با آنكه همهء اطفال عرب جامه‌هاى رنگين پوشيده‌اند ؟\r\nپيغمبر سر به زير انداخته و در انديشه شد و جبرئيل عرض كرد : يا محمد ، خاطر خوش دار و ديده روشن باش ، رنگرز تواناى رنگ خدائى اين حاجت آنها را برآورد و دل آنها را خوش كند ، به هر رنگى كه خواهند دستور بده يك طشت و ابريق بياورند ، آوردند ، جبرئيل گفت : يا رسول اللَّه ، من آب مىريزم بر اين خلعتها و شما آنها را در آن آب بفشاريد تا هر رنگ خواهيد بيرون آيد .\r\n( 1 ) پيغمبر ( ص ) حلّهء حسن ( ع ) را در آب نهاد ، به او فرمود : چه رنگى مىخواهى ؟ گفت : رنگ سبز ، پيغمبر ( ص ) آن را ماليد و به او داد و پوشيد ؛ سپس حلّهء حسين ( ع ) را در طشت نهاد و از او كه پنج‌ساله بود پرسيد : چه رنگ مىخواهى نور ديده‌ام ؟ حسين ( ع ) عرض كرد : يا جدّاه ، رنگ سرخ مىخواهم ، پيغمبر ( ص ) به دست خود آن را در آن ماليد و چون ياقوت احمر سرخ گرديد و حسين ( ع ) آن را پوشيد ، پيغمبر ( ص ) بدان شاد شد و حسنين ( ع ) خرسند نزد مادر خود رفتند ؛ جبرئيل از مشاهدهء اين وضع گريست ، پيغمبر ( ص ) فرمود :\r\nبرادر ، جبرئيل ، امروز كه فرزندانم خوشند وقت گريه نيست ، به خدا بگو بدانم\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nگريه و اندوه براى چيست ؟ جبرئيل عرض كرد : براى آنكه فرزندانت هر كدام رنگى را پسنديدند ، حسنت به ناچار زهر نوشد و رنگ تنش بر اثر زهر سبز شود و حسينت را مىكشند و سرش را مىبرند و تنش از خونش سرخگون مىشود ، پيغمبر ( ص ) گريست و حزنش مزيد شد .\r\n( 1 ) 32 - به سند متصل تا شيخ صدوق ، از ابن عباس گويد : من با امير المؤمنين به صفّين مىرفتم ، چون به « نينوا » در كنار فرات رسيديم با فرياد بلند فرمود : اى ابن عباس ، اينجا را مىشناسى ؟ گفتم : نه يا امير المؤمنين ، فرمود : اگر چون آن را مىشناختى از آن نمىگذشتى تا چون من گريه كنى ؛ گريهء طولانى كرد كه ريشش خيسيد و اشكش بر سينه‌اش روان گرديد و من هم گريستم و مىفرمود :\r\nآه آه ، چيست ميان من و خاندان ابى سفيان ؟ چيست ميان من و آل حرب ، حزب شيطان و دوستان كفر ، صبراً يا ابا عبد اللَّه پدرت هم آنچه تو از آنها بينى خواهد ديد . سپس آب خواست ، وضوى نماز گرفت و آنچه خواست نماز خواند و سخن پيش را تكرار كرد و در آخر گفتارش ساعتى خوابش برد و بيدار شد و فرمود :\r\nيا بن عباس ، عرض كردم : حاضرم ، فرمود : خواب خود را كه اكنون ديدم برايت بگويم ؟ گفتم : چشمانت به خواب رفت و خير است يا امير المؤمنين .\r\nفرمود : در خواب ديدم مردانى از آسمان فرود آمدند و پرچمهاى سفيد داشتند و شمشيرهاى سفيدى در كمر داشتند كه مىدرخشيد و گرد اين زمين را خط كشيدند و سپس ديدم اين نخلها شاخه‌ها به زمين زدند و مضطرب شدند و خون تازه از آنها جوشيد و ديدم جگرگوشه و نور ديده‌ام حسين در ميان خونها غرق شده و دادرس مىخواهد و كسى به دادش نمىرسد و آن مردانى كه از\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nآسمان فرود شدند به او فرياد مىكنند : صبر كنيد اى آل رسول كه در دست بدترين مردم كشته مىشويد و اى ابا عبد اللَّه اين بهشت است كه مشتاق تو است ، و سپس مرا تسليت گفتند و افزودند : اى أبو الحسن مژده بگير كه در روز قيامت خدا بوسيلهء او چشمت را روشن كند .\r\nسپس بيدار شدم و به حقّ آنكه جان على به دست او است ، صادق و مصدّق ابو القاسم براى من حديث كرد كه من در موقع بيرون رفتن به سمت اهل بغى ، آن سرزمين را خواهم ديد و اين زمين كرب و بلا است كه حسينم و هفده تن از اولاد من و فاطمه در آن دفن شوند و آن در آسمانها معروف است و زمين كرب و بلا نامبرده شود چنانچه بقعهء حرمين و بقعهء بيت المقدس نامبرده شود . الحديث .\r\n( 1 ) 33 - به سند متصل تا شيخ صدوق ( ره ) به اسنادش از هرثمة بن ابى مسلم گفت : ما در صفّين با على ( ع ) جهاد كرديم و چون برگشتيم ، در كربلا منزل ساخت و نماز صبح را در آن خواند و از تربتش به دست وى دادند و بوئيد و فرمود :\r\nآفرين بر تو اى خاكى كه چند فوج از تو محشور شوند و بىحساب به بهشت روند .\r\nهرثمه نزد زنش كه از شيعيان على بود برگشت و گفت : مىخواهم براى تو از مولايت ابو الحسن ( ع ) حديثى بگويم ، در كربلا منزل كرد و نماز خواند و خاكش را نزد او بردند و فرمود : آفرين بر تو اى خاك كه چند قوم از تو محشور شوند و بىحساب به بهشت روند ، گفت : اى مرد ! امير المؤمنين خبر حق بگويد .\r\nچون حسين ( ع ) به كربلا آمد ، هرثمه گويد : من در ميان لشكريان عبيد اللَّه بن زياد بودم و چون آن منزل و آن اشجار را ديدم ، ياد آن حديث افتادم و سوار شتر\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nخود شدم و خدمت حسين ( ع ) رسيدم و بر او سلام كردم و آنچه را از پدرش در بارهء منزلى كه فرود آمده بود شنيده بودم به او گزارش دادم ، فرمود : با ما خواهى بود يا در برابر ما ؟ گفتم : نه با شمايم و نه در برابر شما ، من كودكانى بجا گذاردم كه از عبيد اللَّه بر آنها ترسانم ؛ فرمود : پس به جائى برو كه نه كشتهء ما را ببينى و نه آواز ما را بشنوى ، به حقّ آنكه جان حسين به دست او است امروز كسى نباشد كه فرياد ما را بشنود و به ما كمك نكند جز آنكه خدا او را به رو در دوزخ افكند .\r\n( 1 ) 34 - به سند متصل به شيخ مفيد ( ره ) از ابى الحكم گفت : از مشايخ و علماى خود شنيدم مىگفتند : علي بن ابى طالب سخنرانى كرد و در ضمن فرمود : پيش از آنكه مرا نيابيد از من پرسش كنيد ، به خدا از هيچ گروه كه صد تن گمراه كنند يا صد تن اسير نمايند نپرسيد جز آنكه شما را به جارچى و فرماندهش خبر دهم تا روز قيامت ؛ يك مردى برخاست و گفت : بگو بدانم چند تار مو در سر و ريش من است ؟ فرمود : به خدا دوستم رسول خدا آنچه را كه پرسيدى براى من بازگفته و فرموده : در هر تار موى سرت فرشته‌اى است كه تو را لعن كند و در هر تار موى ريشت شيطانى است كه تو را برانگيزد و در خانه‌ات كودكى است كه زادهء رسول خدا را بكشد و نشانهء آن درستى گزارشى است كه به تو دادم و گرنه آن است كه دليل آنچه پرسيدى مشكل است به تو خبر مىدادم ولى نشانه‌اش همان لعنت و زادهء ملعون تو است ؛ پسرش در اين وقت كودك كوچكى بود كه بر سر زانو مىرفت و چون كار حسين ( ع ) بدانجا كشيد فرماندهء كشتن او گرديد و چنان شد كه امير المؤمنين گفته بود .\r\n( 2 ) 35 - به سند متصل به شيخ جليل ابى القاسم جعفر بن محمد بن\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nقولويه ( قدس سرّه ) به اسنادش از ابى جعفر ( ع ) فرمود : پيغمبر ( ص ) را شيوه آن بود كه چون حسين ( ع ) وارد مىشد او را نزد خود مىكشانيد و با امير المؤمنين ( ع ) مىفرمود : او را نگهدار ، و سپس بر وى سرازير مىشد و او را مىبوسيد و مىگريست ، حسين مىگفت : پدر جان ، چرا گريه مىكنى ؟\r\nمىفرمود : پسر جانم جاى شمشيرهايت را مىبوسم و مىگريم ، عرض مىكرد :\r\nپدر جان ، من كشته مىشوم ؟ مىفرمود : آرى به خدا با پدرت و برادرت ، گفت :\r\nپدر جان ، قتلگاه ما جدا است ؟ فرمود : آرى پسر جانم ، گفت : از امّتت چه كسى ما را زيارت كند ؟ فرمود : مرا و پدرت و برادرت و تو را زيارت نكند جز صدّيقين امّت من .\r\n( 1 ) 36 - به سند متصل به شيخ المحدّثين محمد بن على بن شهر آشوب سروى ( نوّر اللَّه مرقده السني ) ، از ابن عباس گفت : هند از عايشه درخواست كرد كه تعبير خوابش را از رسول خدا ( ص ) بپرسد ، فرمود به او بگويد تا خوابش را نقل كند ، گفت : خواب ديدم كه آفتاب از بالاى سرم برآمد و ماه از درونم بيرون شد و ستارهء سياهى از ماه درآمد و بر آفتاب حمله كرد و از آفتاب ستارهء كوچكترى درآمد آن را بلعيد و بر اثر آن سراسر افق سياه شد سپس ديدم ستارگانى از آسمان هويدا شد و ستارگان سياهى هم بر زمين است جز آنكه اين ستاره‌هاى سياه زمين در هر جا افق را احاطه كرده‌اند .\r\nچشم رسول خدا اشكين شد و دو بار به هند فرمود : اى دشمن خدا ، بيرون رو كه غمهاى مرا تازه كردى و خبر مرگ دوستانم را به من رساندى ، چون بيرون رفت فرمود : بار خدايا او را لعنت كن و نسلش را لعنت كن ، و از تعبير خواب\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nپرسش شد فرمود : آن آفتابى كه بر او تابيده ، علي بن ابى طالب است ، آن ستارهء سياهى كه از ماه بيرون شده معاويهء گمراه و فاسق منكر خدا است ، آن ظلمتى كه در خواب ديده به صورت ستاره از ماه بيرون شد و بر آفتاب كوچكى كه از آفتاب بيرون شده حمله برد و آن را بلعيد و سياه شد ، آن آفتاب مورد حمله فرزندم حسين است كه پسر معاويه او را مىكشد و آفتاب سياه مىشود و افق تاريك مىگردد و آن ستاره‌هاى سياهى كه سراسر افق را مىگيرند بنو اميّه هستند .\r\n( 1 ) 37 - به سند متصل به شيخ فقيه موفق سعيد محمد بن مكي شهيد ( ره ) ، از شيخ فقيه عالم صالح جلال الدين ابى محمد حسن بن شيخ نظام الدين احمد بن شيخ نجيب الدين محمد بن نماى حلّى ، از پدر اجلّش شيخ احمد ، از برادرش نجم الملّة و الدين جعفر بن محمد بن نماى حلّى در كتاب « مثير الأحزان » گويد : از عبد اللَّه بن عباس روايت شده است كه چون مرض موت رسول خدا ( ص ) سخت شد حسين ( ع ) را به سينه چسبانيد و عرقش بر او روان گرديد و در حالى كه جان مىداد مىفرمود : مرا با يزيد چه كار است ؟ خدا به او بركت ندهد ، بار خدايا ، يزيد را لعنت كن ، و بيهوشى درازى بر او عارض شد ، به هوش آمد شروع به بوسيدن حسين ( ع ) كرد و اشك از دو چشمش روان بود و مىفرمود : هلا براى من و قاتلت در پيش خدا مقام داورى است .\r\n( 2 ) 38 - به اسناد نامبرده از كتاب ياد شده گويد : سعيد بن جبير از ابن عباس روايت كرده گفت : من نزد رسول خدا ( ص ) نشسته بودم كه حسن ( ع ) پيش آمد و چون او را ديد گريست و فرمود : بيا بيا و او را بر ران راست خود نشانيد و حسين ( ع ) آمد ، او را هم كه ديد گريست و نزد خود طلبيد و بر ران چپ نشانيد ،\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو سپس فاطمه ( ع ) آمد ، او را هم كه ديد گريست و نزد خود طلبيد و پيش خود نشانيد ، پس على ( ع ) آمد ، او را هم كه ديد گريست و نزد خود طلبيد ، بر سمت راست خود نشانيد ؛ اصحابش به وى گفتند : يا رسول اللَّه ، هر كدام از اينها را ديدى گريستى ، كسى از اينها نبود كه از ديدنش شاد شوى ؟\r\nفرمود : به آنكه مرا به نبوّت فرستاده و بر جميع خلق برگزيده ، در روى زمين نفس‌كشى پيش من محبوب‌تر از اينها نيست و گريه‌ام براى آزارهائى است كه پس از من به اينها مىرسد و به يادم آمد آنچه بر اين پسرم حسين مىكنند و گويا مىنگرم به حرم و قبرم پناهنده شده و پناهش ندهند و به زمين قتلگاه خود زمين كرب و بلا كوچ كند و دسته‌اى از مسلمانان وى را يارى كنند ، آنان در قيامت سادات شهداى امّتم باشند ، گويا مىنگرمش كه تيرى به او زده‌اند و از اسبش روى خاك هلاكت افتاده سپس مانند گوسفند ، مظلومانه سرش را ببرند .\r\nسپس ناله‌اى كشيد و گريست و اطرافيان خود را گرياند و نالهء شيون از همه برخاست ، سپس از جا بلند شد و مىفرمود : بار خدايا به تو شكايت كنم آنچه را خاندانم پس از من برخورند .\r\n( 1 ) 39 - به سند متصل تا شيخ اجل جعفر بن محمد بن قولويه قمى ( ره ) در « مثير الأحزان » گويد : به من روايت رسيده كه حسين ( ع ) خدمت برادرش حسن ( ع ) رسيد و چون او را ديد گريست ؛ حسن فرمود : اى ابا عبد اللَّه ، چرا گريه مىكنى ؟ گفت : مىگريم براى آنچه با تو مىكنند . حسن ( ع ) فرمود : آنچه به من مىرسد زهرى است كشنده ولى روزى چون روز تو نيست ، سى هزار كس كه ادّعا مىكنند امّت جدّم هستند بر تو يورش برند و بر كشتن و ريختن خون تو\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو هتك حرمت و اسير كردن بچه‌ها و زنانت و غارت كردن خيمه‌هايت همدست شوند ، در اين هنگام لعنت بر بنى اميّه فرود آيد و آسمان خون بارد ، هر چيز بر تو بگريد تا برسد به وحوش بيابان و ماهيان درياها .\r\n( 1 ) 40 - به سند متصل به شيخ اجل جعفر بن محمد بن قولويه قمى به سندش از حماد بن عثمان ، از امام ششم فرمود : چون پيغمبر ( ص ) را به معراج بردند به او گفتند : خدايت در سه چيز امتحان كند تا بنگرد صبرت را ، گفت : به فرمانت تسليم هستم پروردگارا و جز با محك تو توانائى صبر ندارم ، آنها چه باشد ؟ گفته شد :\r\nاول : گرسنگى و مقدّم داشتن حاجتمندان بر خود و خاندانت ، عرض كرد :\r\nپذيرفتم پروردگارا و راضيم و تسليمم و توفيق و صبر از تو است .\r\nو اما دوّم : تكذيب شوى و سخت ترسان باشى و جان در راه من بدهى و با كفار با مال و جانت نبرد كنى و بر هر آزارى كه از آنها به تو رسد يا از منافقان و بر دردهاى جنگ و زخمهاى آن صبر كنى . گفت : پروردگارا پذيرفتم و راضى شدم و تسليمم و توفيق و صبر از تو است .\r\nو اما سوّم : در آنچه بعد از تو ، خاندانت از كشتار و قتل بينند ؛ اما برادرت از امّتت شتم و سرزنش و سركوب و حرمان و كوشش و سختى و ستم بيند و آخر كشته شود ، گفت : پروردگارا ، تسليمم و پذيرايم و توفيق و صبر از تو است ؛ اما دخترت ( مىگويم : سپس پيغمبر از مصائب دخترش خبر داد ) تا آنكه فرمود : از برادرت دو پسر داشته باشد كه يكى از آنها را به نامردى بكشند و چپاول كنند و نيزه زنند ، امّتت با او اين كار كنند . گفت : پروردگارا ، پذيرفتم و انّا للَّه و انّا اليه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nراجعون و تسليم شدم ، از تو است توفيق و صبر ؛ و اما پسر ديگرش را امّتت براى جهاد بخوانند و سپس دست بسته او را بكشند و فرزندان و كسانش كه همراه اويند بكشند و حرمش را غارت كنند و به من استعانت جويد ولى حكم شهادت براى او گذرانده‌ام و براى كسانى كه همراه او باشند ، و قتلش حجّت هر آن كسى باشد كه در مشرق تا مغرب است و اهل آسمانها و زمين از بىتابى بر او بگريند و فرشتگانى كه توفيق يارى او را نيافتند بر او بگريند ، سپس از نژاد او مردى آورم كه با او تو را يارى كنم و شبح او زير عرش نزد من است . الحديث .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n( 1 )\r\n\r\nباب دوّم در آنچه پس از بيعت با يزيد بن معاويه تا شهادت بر حسين ( ع ) گذشته است در چند فصل\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n[ رمز 5 
  ] معاويه در دوران بيست سالهء حكومت خود با يك سياست عميق سه جانبه بر سراسر حكومت وسيع اسلامى آن روز كه از افريقاى شمالى تا حدود چين توسعه يافته بود مسلّط گرديد .\r\nاز يك جانب ، با يك ملايمت و بذل و بخشش فراوان ، سران عرب و دانشمندان مهاجر و انصار را تا آنجا كه ممكن بود فريفت و دور خود جمع كرد و وسائل راحت و رضايت آنها را فراهم ساخت و در محيط شام يك حوزه به ظاهر آبرومند بر اساس ترويج اسلام و قرآن و تشويق علماء و دانشمندان قرآن فراهم ساخت و در محيطى بر كنار از سياست ، مسجد و قرآن را بسيار رونق داد و متصديان آن را تشويق كرد و عوام را از اين راه فريفت و طرفدار خود نمود و به آسانى مخالفين خود را در برابر قرآن و مسجد و اسلام قرار مىداد .\r\nاز يك جانب با كمال هوشيارى و خرده‌بينى ، مخالفين جدّى و\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nدانشمند و بصير خود را زير نظر داشت و با سياستى بىرحمانه بر آنها مىتاخت و آنها را با آهن و آتش مىگداخت و بىمحاكمه و بىحساب و ملاحظهء قانون و دستورات مردمى يا اسلامى آنها را مىكشت و تار و مار مىكرد و افسرانى سخت دل و بىهمه چيز مانند بسر بن ابى ارطاة استاد حجّاج آدم‌كش و زياد بن أبيه خونريز را بر جان و مال آنها حكم‌روا مىكرد و هيچ ملاحظه و انصافى مورد نظر نبود و مخالفين خود را در برابر يك شمشير برّان قرار داده بود .\r\nاز جانب ديگر ، دستگاه تبليغاتى بسيار وسيع و عمومى تشكيل داده بود كه اساس آن شعر شاعران و حديث محدّثان و تفسير مفسّران قلّابى و استفاده‌جو بود و هر روز و هفته و ماه آنچه را مىخواست از زبان شاعرانى كه اخطل نصرانى سرجنبان آنها بود از گفتهء محدّثانى كه ابو هريره مربّى آنها بود و از بيان مفسّرانى كه كعب الاحبار يهودى مدرّس آنان بود در بازار مسلمانان نشر مىداد بيست سال مدّت با فرصتى بود كه محيط اسلامى را به دلخواه خود درآورد و بنى اميّه را بر همه چيز مسلمانان مسلّط كرد و يزيد را به تخت حكومت نشانيد .\r\nتنها حسين بود كه كمر همّت بسته و در انتظار فرصت نشسته تا اساس اين سياست سياه بيست‌ساله را به هر قيمت شده واژگون كند و در سايهء مخالفت او راهى براى ديگران بازشود ، و به هم شكستن اين سياست هيجده ، بيست سالهء معاويه جز فداكارى و تحمّل مظلوميّت راهى نداشت و امام شهيد با تحمّل فجيع‌ترين مصائب و بذل خون پاك\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخود و ياران پاكش تاج يزيد را كه اقيانوسها نمىتوانستند غرق كنند ، غرقه كرد و سرانجام اين سلطنت شوم بنى اميّه را سرنگون نمود و شيعيان هم اين اميدوارى را از او داشتند .\r\n( 1 )\r\n\r\nفصل\r\nبدان كه چون حسن بن على ( ع ) وفات كرد ، شيعيان عراق جنبش كردند به حسين ( ع ) دربارهء خلع معاويه و بيعت با او نامه نوشتند ، آن حضرت نپذيرفت و جواب نوشت كه : گرو عهد و پيمان با معاويه است و نمىتواند آن را نقض كند تا مدّت سرآيد و جان معاويه درآيد و در اين موضوع مطالعه كند ، چون معاويه در نيمهء رجب سال شصتم هجرت مرد ، يزيد به وليد بن عتبه بن ابى سفيان كه از طرف معاويه حاكم مدينه بود نوشت كه بىدرنگ از حسين بن على ( ع ) بيعت بگيرد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n( 1 )\r\n\r\nفصل در آن وفات معاويه بن ابى سفيان ذكر مىشود\r\nمسعودى و ديگران از مورخين يادآور شدند كه معاويه در آغاز مرض موتش به حمام رفت و تن لاغر خود را ديد و براى مرگ و سرانجام شوم خود گريست و به اين دو بيت تمثل جست :\r\nگذشت زمان در شكستم شتابد ستانده است نيمى و نيمى است باقى ز ناليدن قد و فرياد پهنا زمين خورده‌ام بعد يك عمر چاقى و چون مرگش نزديك شد و زمان جدائيش رسيد و بيماريش سخت شد و از بهبودى نوميد شد ، اين دو بيت را سرود :\r\n كاش يك ساعت نكردم سلطنت * لذت دنيا نديدم عاقبت\r\nكهنه دلقى در تن و يك لقمه نان * داشتم تا مردمى با عافيت \r\n( 2 ) جزرى گويد : معاويه هنگام بيمارى چنين سخنرانى كرد :\r\n« من چون زراعتى هستم كه بايد درو شود ، حكم بر شما طولانى شد تا از شما دلتنگ شدم و از من دلتنگ شديد و آرزو دارم از شما جدا شوم و آرزو داريد از من جدا شويد ، من از آنان كه آيند بهترم چنانچه آنان\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nكه پيش از من حكومت كردند از من بهتر بودند ، گفته‌اند : هر كس ملاقات خدا را دوست دارد خدا هم ملاقات او را دوست دارد ، بار خدايا من ملاقات تو را دوست دارم و خواهش دارم ملاقاتم را دوست دارى و بر من مبارك كنى » .\r\nديرى نگذشت كه آثار مرگ در وى پديد شد و چون مرگ خود را حتمى ديد ، پسرش يزيد را خواست و به او گفت :\r\n\r\nوصيت معاويه به پسرش\r\n( 1 ) « اى پسر جانم ، من رنج بار بستن و كوچيدن را از تو برداشتم ، كارها را برايت هموار كردم و دشمنان را رامت نمودم و رقاب عرب را زير فرمانت آوردم ؛ آنچه كسى فراهم نكرده ، برايت فراهم كردم ؛ مردم حجاز را منظور دار كه اصل تواند ، هر كس از آنها نزد تو آمد گرامى دار و هر كس هم غايب باشد احوال‌پرسى كن ؛ اهالى عراق را منظور نما و اگر خواهند هر روزى حاكمى از آنها عزل كنى دريغ مكن ، عزل يك حاكم آسانتر از برابرى با صد هزار شمشير كشيده است ؛ اهل شام را منظور دار كه اطرافيان نزديك و ذخيرهء تواند ، اگر از دشمنى در هراس افتادى از آنها يارى جو و چون به مراد رسيدى آنها را به وطن برگردان زيرا اگر در بلاد ديگر بمانند اخلاقشان برگردد .\r\n( 2 ) من نمىترسم كه كسى در حكومت با تو نزاع كند مگر چهار كس : حسين بن على ، عبد اللَّه بن عمر ، عبد اللَّه بن زبير ، عبد الرحمن\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبن أبى بكر ؛ اما ابن عمر مردى است كه عبادت او را شكسته است و اگر جز او مخالفى نماند ، با تو بيعت كند ؛ و اما حسين بن على مرد سبك‌سرى است و اهل عراقش وانگذارند تا به خروجش وادارند ، اگر خروج كرد و بر او پيروز شدى از او درگذر كه خويشى نزديك دارد و حقّش بزرگ است و از نزديكان پيغمبر است ؛ و اما پسر أبي بكر تحت تأثير اصحاب خويش است و با آنها همكارى دارد و همّتى جز براى زن و بازى ندارد ؛ آنكه چون شير در كمين است و چون روباه با تو بازى مىكند و در پى فرصت است كه به تو بپرد ، ابن زبير است ، اگر بر تو پرش كرد و بر او ظفر يافتى بند از بندش جدا كن و تا بتوانى خون ديگران قوم خود را محفوظ دار » .\r\n( 1 ) در اين روايت ، عبد الرحمن بن ابى بكر ذكر شده ولى درست نيست زيرا وى پيش از معاويه مرد .\r\nگفته‌اند كه يزيد در زمان بيمارى و مرگ پدر در شام نبود و معاويه ضحاك بن قيس و مسلم بن عقبهء مرّى را خواست و دستورشان داد كه اين وصيّت را به پسرش يزيد برسانند و اين درست است .\r\nدنبال سخن را به اينجا رسانيده كه : معاويه در بيمارى دچار هذيان شده و گاهى مىگفت : ميان ما و غوطه چقدر فاصله است ؟ دخترش شيون كرد ، وا حزناه گفت و او به هوش آمد و گفت : ( گر رمى رم دهنده مىبينى ) .\r\n( 2 ) چون مرد ، ضحاك بن قيس كفن او را برداشت و بالاى منبر رفت و حمد و ثناى خدا گفت ، اعلام كرد كه معاويه پشتيبان و شمشير برّنده و بخت بلند عرب\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبود ، خدا به دست او فتنه را خاموش كرد و او را بر بندگان حكم روا كشورگشا كرد ولى اكنون مرد ، اين هم كفن او است و ما او را در آن بپيچيم و در گورش بسپاريم و به عمل واگذاريم و تا قيامت در برزخ بماند ، هر كه خواهد بر جنازه‌اش حاضر شود هنگام نماز ظهر است ؛ و خود ضحاك بر او نماز خواند ، گفته‌اند :\r\nچون بيمار شد پسرش يزيد در « حوارين » بود ، به او نوشتند كه شتابانه بيايد تا او را دريابد ، يزيد اين شعر را سرود :\r\nپست آمد و يك نامه شتابان آورد وز كاغذ او دل بطپيد و خون شد گفتيم كه واى بر تو در پاكت چيست ؟\r\nگفتا كه زدى خليفه ديگرگون شد تا آخر اشعار .\r\nيزيد وقتى رسيد كه به گور شده بود و بر گوش نماز گزارد .\r\n[ رمز 6 
  ] معاويه پس از تسلّط كامل بر محيط داخلى پهناور اسلام در نظر گرفت پسر جوان و نالايقش را وليعهد كند و اين خود هم بدعتى بود در محيط اسلامى و سابقه نداشت و هم بر سران اسلامى ناگوار بود ولى براى پيشرفت اين مقصد شوم و ماليخولائى مرتكب بزرگترين جنايتى شد كه با امپراطور روم كه نيرومندترين دشمن خونين اسلام بود به نفع او صلح كرد و پيشروى اسلام را در اروپا متوقف ساخت و براى تهيهء يك\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nطرفدار نيرومند كه تاج و تخت يزيد را پشتيبانى كند حاضر شد باجى هم به دولت روم بپردازد ، در محيط داخلى اسلام به هر قيمتى بود بيعت يزيد را به مسلمانان تحميل كرد وى از رجال و پيشوايان حجاز كه مرجع احكام اسلامى بودند بسيار نگران بود .\r\nمخالفت حجاز در شخصيتهاى بزرگى كه حسين بن على ( ع ) در ميان آنان نامور بود ، سه تن از اين مخالفان ، خليفه زاده بودند و در برابر يزيد اعتراض داشتند كه اگر خلافت به ارث مىرود ما هم بايد وارث خلافت باشيم و اگر به سابقه و لياقت است هزارها مسلمان سابقه‌دارتر و لايقتر از يزيدند و هيچ منطقى با انتخاب او موافقت ندارد ؛ و اين اعتراضات در دل اكثر مسلمانان بود ، معاويه در آخر عمر خود سفرى به مدينه و مكه كرد و به دسيسهء يك موافقت سكوتى از اين افراد به دست آورد و در ميان مسلمانان منتشر كرد ولى مىدانست كه اين سكوت با مرگ او شكسته مىشود و غوغاى مخالفت بلند مىشود و در ميان مخالفان ، حسين بن على ( ع ) از همه بيشتر مورد توجه است و حق بجانب‌تر است ، از اينرو دربارهء او اهتمام بيشترى در خاطر يزيد بود و وجود حسين بن على ( ع ) در نظر او خارى بود كه هميشه به چشم او مىخليد و مىخواست به هر قيمتى شده او را از ميان بردارد و آسوده خاطر باشد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n( 1 )\r\n\r\nفصل\r\n( از كامل ) چون يزيد بيعت خلافت ستد ، به وليد بن عتبه در نامه‌اى مرگ معاويه را گزارش داد و در نامهء كوچكى نوشت :\r\n« اما بعد از حسين و عبد اللَّه بن عمر و ابن زبير بيعت بگير و مهلت مده تا بيعت كنند و السلام » .\r\nخبر مرگ معاويه برايش هراسناك و ناگوار بود ، به ناچار مروان حكم را خواست كه پيش از او كارگزار مدينه بود و پس از تصدّى وى با او سرگردانى مىكرد و دشنامش داده بود ، مدتها بود از هم بريده بودند ولى خبر مرگ معاويه و اخذ بيعت از اين اشخاص كار را بر او دشوار كرد و مروان را طلبيد و نامهء مرگ معاويه را برايش خواند ، او هم استرجاع كرد و طلب رحمت نمود و وليد با او شور كرد و گفت : چه كنم ؟ گفت : هم اكنون تا خبر مرگ معاويه اعلام نشده آنها را احضار كن و اگر بيعت نكردند ، تا مرگ معاويه را نفهميدند گردنشان را بزن زيرا به محض اطلاع ، هر كدام به ناحيه‌اى روند ، مخالفت خود را اعلام كنند و مدّعى خلافت شوند .\r\n( 2 ) وليد نوهء عثمان را بنام عبد اللَّه كه جوان نورسى بود نزد حسين و ابن زبير فرستاد و از آنها دعوت كرد و هر دو در مسجد بودند ؛ وقت دعوت ، موقعى بود كه وليد مردم را نمىپذيرفت ، فرستاده گفت : امير را اجابت كنيد ، گفتند : برو ، ما\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدنبال تو مىآئيم ؛ ابن زبير به حسين ( ع ) گفت : نظر شما در اين دعوت بىوقت چيست ؟ فرمود : گمان دارم طاغيهء آنان مرده و مىخواهد پيش از نشر خبر از ما بيعت گيرد ، گفت : من هم جز اين گمانى ندارم ، شما چه مىكنيد ؟ فرمود : من جوانان خود را آماده مىكنم همراه آنها نزد او مىروم . ( ارشاد ) .\r\n( 1 ) حسين جمعى از وابستگان خود را فراهم ساخت و مسلّح نمود و فرمود :\r\nوليد مرا در اين وقت احضار كرده و گويا تكليفى به من خواهد كرد كه نپذيرم و از او خاطر جمع نيستم ، شما با من بيائيد و بر در خانه بنشينيد و اگر فريادم بلند شد وارد شويد و دفاع كنيد .\r\nحسين نزد وليد رفت و مروان را به نزد او يافت ، وليد مرگ معاويه را به او گزارش كرد و او استرجاع نمود و سپس نامهء يزيد و دستور اخذ بيعت را بر او خواند ، حسين ( ع ) فرمود : تو با بيعت سرّى من براى يزيد اكتفا نكنى و بيعت آشكار خواهى كه مردم بدانند ، وليد گفت : آرى ، حسين ( ع ) فرمود : پس تا فردا صبح نظر خود را قطعى كن ، وليد گفت : هر وقت ميل داريد بفرمائيد به همراهى خدا تا با مردم نزد ما آئيد . مروان گفت : اگر حسين از تو جدا شود و الساعه بيعت نكند هرگز نتوانى از او بيعت گرفت تا كشتگان فراوانى ميان شما بر زمين افتد ، او را به زندان كن تا بيعت كند يا گردنش زده شود .\r\n( 2 ) در اينجا حسين ( ع ) از جا جست و فرمود : اى پسر زرقاء ! تو مرا مىكشى ؟\r\nبا او دروغ گفتى و گناه كردى ؛ و بيرون شد و با وابستگان خود به خانه رفت ؛ مروان به وليد گفت : نافرمانى من كردى و به خدا ديگر دست تو به حسين نرسد ، وليد گفت : واى بر جان دشمنت اى مروان ، تو براى من راهى انتخاب كردى كه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nدينم را تباه كنى ، به خدا نخواهم آنچه آفتاب بر آن مىتابد مال و ملك من باشد و من قاتل حسين باشم ، سبحان اللَّه براى آنكه حسين بگويد : بيعت نمىكنم او را بكشم ، به خدا معتقدم كسى كه به خون حسين محاكمه شود ميزان سبكى دارد روز قيامت نزد خداوند ، مروان گفت : اگر اين نظر تو است كار خوبى كردى ؛ ولى نظر او را نمىپسنديد .\r\n( 1 ) ابن شهر آشوب در « مناقب » گفته : چون بر او وارد شد و نامه را خواند فرمود : من با يزيد بيعت نمىكنم ، مروان گفت : با امير المؤمنين بيعت كن ، حسين ( ع ) فرمود : به مؤمنان دروغ بستى ، واى بر تو ، چه كسى او را امير المؤمنين ساخته ؟ مروان شمشير كشيد و گفت : به جلّاد بگو پيش از آنكه از خانه بيرون رود گردنش را بزند و خونش به گردن من ، و فرياد بلند شد و نوزده تن از رجال اهل بيت با خنجرهاى كشيده هجوم كردند و حسين ( ع ) بيرون آمد و گزارش اين جريان به يزيد رسيد و وليد را معزول كرد و مروان را به جاى او گماشت و حسين ( ع ) با ابن زبير از سوى مكه شتافتند و بر ابن عمر و ابن ابى بكر سخت‌گيرى نشد ، ( 2 ) و اما ابن زبير به فرستادهء وليد گفت : هم اكنون به نزد شما مىآيم و به خانهء خود رفت ، پنهان شد ؛ وليد دنبال او فرستاد و ديد ياران خود را جمع كرده و كناره‌گيرى كرده است ، وليد به او اصرار كرد و او مهلت خواست ، وليد غلامان خود را فرستاد و او را دشنام دادند و گفتند : بايد نزد ما بيائى و گرنه تو را مىكشيم ، به آنها گفت : از شتاب و اصرار شما بدگمان شدم ، مرا مهلت دهيد تا كسى نزد امير بفرستم و نظر او را بخواهم ، برادرش جعفر را نزد او فرستاد ، گفت : يرحمك اللَّه از عبد اللَّه دست بازدار ، او را به هراس انداختى و ترسانيدى ،\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nان شاء اللَّه تعالى فردا نزد تو مىآيد ، دستور بده فرستادگانت برگردند ، آنها را خواست و برگشتند ، و ابن زبير همان شب با برادرش جعفر از راه فرع به مكّه گريختند و سوّمى با آنها نبود .\r\n( 1 ) « ارشاد » گويد : صبح ، وليد يكى از موالى بنى اميه را با هشتاد سوار دنبال او فرستاد ، به او نرسيدند و برگشتند و آن روز را سرگرم كار حسين ( ع ) بودند و از او منصرف شدند تا شب رسيد ، صبح كه شد حسين ( ع ) از منزلش بيرون آمد تا بداند چه خبر است ، به مروان برخورد ، مروان گفت : يا ابا عبد اللَّه من برايت خيرخواهى مىكنم ، بپذير تا به راه صواب روى ، حسين ( ع ) فرمود : چيست بگو بشنوم ؟ مروان گفت : من به تو دستور مىدهم با يزيد بن معاويه بيعت كنى كه خير دنيا و آخرت تو در آن است ، ( 2 ) حسين ( ع ) فرمود : انا للَّه و انا اليه راجعون ، على الاسلام السلام كه امّت گرفتار سرپرستى يزيد باشند ، من از جدّم ( ص ) رسول خدا شنيدم مىفرمود : خلافت بر آل ابى سفيان حرام است ، و گفتگو ميان او و مروان طولانى شد و مروان خشمناك برگشت و سپس آن روز وليد مردانى نزد حسين ( ع ) فرستاد كه بيايد و بيعت كند ، حسين ( ع ) به آنها فرمود : تا فردا صبح رأى ما و شما معلوم مىشود ؛ آن شب را دست بازگرفتند و اصرارى نكردند و حسين ( ع ) همان شب كه دو روز از رجب مانده بود با فرزندان و برادران و برادرزادگان و همهء خاندان خود جز محمد بن حنفيه از مدينه كوچ كرد ، او نمىدانست كه حسين ( ع ) كجا مىرود ، به او گفت : اى برادر ، تو محبوب‌تر و عزيزترين مردمى نزد من ، نصيحت را از همه كس براى تو ذخيره مىكنم ، تو بدان سزاوارترى ، بيعت خود را از يزيد بن معاويه و از شهرهاى معروف دور دار تا آنجا\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكه مىتوانى ، سپس رسولان نزد مردم فرست و آنها را به خودت دعوت كن ، اگر مردم با تو بيعت كردند خدا را بر آن حمد كن و اگر بر ديگرى اتّفاق كردند ، دين و عقلت نقصانى نكرده و مردانگى تو و فضل تو نكاسته ، من ترسانم كه به يكى از شهرهاى معروف به روى و اختلاف ميان مردم پديد آيد و يك دسته با تو همراه شوند و يك دسته مخالفت كنند و اول بار تو هدف نيزه‌ها شوى و بهترين اين امّت از نظر شخص خود و پدر و مادر خود خونش از همه ضايع‌تر گردد و خاندانش خوارتر .\r\n( 1 ) حسين ( ع ) فرمود : كجا بروم برادر جان ؟ گفت : برو به مكه ، اگر براى تو اطمينان دارد ، بسيار خوب همان است كه دوست دارى و اگر با تو سر يارى ندارد خود را به يمن برسان ، اگر برايت اطمينان‌بخش بود بهتر و اگر نه خود را به ريگزارها و سر كوهها برسان و از شهرى به شهرى برو تا ببينى عاقبت كار مردم به كجا مىكشد زيرا چون امرى پيش آيد تو خود از همه كس بهتر رأى مىزنى .\r\nفرمود : اى برادر ، خوب نصيحت و مهرورزى كردى و اميدوارم رأيت محكم و موفق باشد . سپس وارد مسجد پيغمبر ( ص ) شد و مىگفت :\r\n آن مرد نيم كه فجرگاهان * از يورش من پرند مرغان\r\nوز نام خودم به ننگ باشم * گر دست دهم به زير دستان\r\nاز دست خسان ستم پذيرم * وز مرگ كمين ، شوم هراسان \r\n\r\n","description":"","footnote":"","page_name":" 95 ","page_number":95},
  {"content":"\r\n\r\n( 1 )\r\n\r\nفصل گفتار علامه مجلسى ( ره ) در بحار\r\nمحمد بن ابى طالب موسوى گويد : چون فرمان قتل حسين ( ع ) به وليد رسيد ، بر او گران آمد و گفت : به خدا ، خدا مرا نبيند كه زادهء پيغمبرش را بكشم و گرچه يزيد دنيا و ما فيها را به من دهد ، گويد : حسين ( ع ) شبى از منزلش بيرون آمد و سر قبر جدّش رفت و گفت :\r\n« السلام عليك يا رسول اللَّه ، من حسين پسر فاطمه ، جگرگوشهء تو و زادهء جگرگوشهء تو و سبط توام كه در امّتت به جاى خود گذاشتى ، يا نبي اللَّه گواه باش كه آنها مرا واگذاردند و ضايع كردند و نگهدارى نكردند ، اين شكايت من است پيش تو تا تو را ملاقات كنم » .\r\n( 2 ) گويد : سپس برخاست و به نماز ايستاد و پىدرپى ركوع و سجود كرد .\r\nگويد : وليد به منزل حسين ( ع ) فرستاد تا بداند از مدينه بيرون رفته يا نه ، چون در منزلش نيافت گفت : حمد خدا را كه رفت و به خونش آلوده نشدم . گويد :\r\nحسين ( ع ) به منزلش برگشت و شب دوم نيز سر قبر جدّش رفت و چند ركعت نماز خواند و چون فارغ شد مىگفت :\r\n« بار خدايا اين قبر پيغمبر تو است و من پسر دختر پيغمبرت ،\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمىدانى به چه دچار شدم ، بار خدايا به راستى من دوست معروف و دشمن منكراتم و يا ذا الجلال و الاكرام از تو خواهش دارم به حقّ اين قبر و آن كه در آن است آنچه پسند تو و پيغمبر تو است براى من پيش آورى » .\r\n( 1 ) گويد : سپس تا دم صبح سر قبر گريست و سر بر قبر نهاد و خوابش برد ، رسول خدا ( ص ) را در خواب ديد كه از فوجى از فرشتگان كه در سمت راست و چپ و جلوى اويند پيش آمد تا حسين ( ع ) را به سينه چسبانيد و ميان دو چشمش را بوسيد و فرمود : حبيبى يا حسين ، گويا به همين نزديكى مىبينم در زمين كرب و بلا به خون آغشته و از دست جمعى از امّتم سر بريده‌اى و تشنه هستى و آبت ندهند و تشن‌هكامى و سيرابت نكنند و با اين حال اميد شفاعت مرا دارند ، خدا شفاعت مرا در روز قيامت به آنها نرساند ؛ حبيبى يا حسين پدر و مادر و برادرت نزد من آمدند و مشتاق تواند ، تو در بهشت درجاتى دارى كه جز با شهادت بدان نرسى .\r\n( 2 ) گويد : حسين ( ع ) در عالم خواب به جدّش ( ص ) نگاه مىكرد و مىگفت :\r\nيا جدّاه نمىخواهم به دنيا برگردم ، مرا با خود ببر و در قبرت درآور ، رسول خدا ( ص ) فرمود : بايد برگردى و شهيد گردى و ثوابى كه خدايت مقرر كرده دريابى زيرا تو و پدر و برادر و عموى پدرت روز قيامت يك دستهء مخصوص محشور شويد تا وارد بهشت گرديد .\r\n( 3 ) گويد : حسين ( ع ) هراسناك از خواب بيدار شد و خوابش را براى خاندان خود و بنى عبد المطلب نقل كرد و آن روز در جهان كسى غمين‌تر و گريان‌تر از\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nخاندان پيغمبر ( ص ) نبود .\r\n( 1 ) گويد : حسين ( ع ) آمادهء سفر شد و نيمه شب براى وداع قبر مادر و برادر رفت و صبح به منزل برگشت و برادرش محمد بن حنفيّه نزد او آمد و گفت : برادر جان ، تو محبوبتر و عزيزتر مردمى نزد من و از نصيحت هيچ‌كس خصوص تو دريغ ندارم كه از همه بدان سزاوارترى زيرا تو از منى و جان و روح و چشم من و بزرگ خاندان من و اطاعت تو بر من واجب است زيرا خدايت بر من شرف داده و از سادات اهل بهشتى ، و حديث را چنانچه گذشت به آخر رسانيده تا آنجا كه گفت : به مكّه برو ، اگر آرامش يافتى چه بهتر و اگر وضع ديگرى پيش آمد مىروى به بلاد يمن كه انصار جدّ و پدرت آنجا هستند و از همهء مردم مهربانتر و دلسوزتر و بلادشان پهناور است ، اگر آرامش يافتى مىمانى و اگر نه ، به ريگستانها و دره‌هاى كوهستان پناهنده مىشوى و از بلادى به بلدى مىروى تا ببينى كار مردم به كجا مىكشد و خدا ميان ما و اين مردم بدكار حَكَم باشد .\r\n( 2 ) حسين ( ع ) فرمود : اگر در دنيا پناهگاهى هم نباشد ، من با يزيد بن معاويه بيعت نكنم ؛ محمد بن حنفيه سخن را قطع كرد و گريست و حسين ( ع ) هم ساعتى با او گريست ؛ حسين ( ع ) فرمود : اى برادر ، خدا جزاى خيرت دهد كه نصيحت كردى و رأى درست دادى ، و برادر جان ، تو رخصت دارى در مدينه بمانى و در اينجا چشم من باشى و امور دشمنان را به من برسانى ، ( 3 ) سپس حسين ( ع ) كاغذ و دوات خواست و اين سفارشنامه را براى محمد بن حنفيه نوشت :\r\n« بنام خداى بخشايندهء مهربان ، اين وصيتى است كه حسين بن على بن ابى طالب به برادرش محمد معروف به ابن حنفيه مىنمايد ،\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nحسين گواهى مىدهد كه جز خدا معبود بر حقّى نيست و محمد ( ص ) بنده و فرستادهء او است ، به درستى از جانب خدا مبعوث گرديده ، بهشت و دوزخ حق است و قيامت مىآيد و شكّى ندارد و خدا هر كه را در گور است زنده مىكند ، من براى شرّ و خودنمائى و به قصد فساد و ستم كردن خروج نكردم و همانا براى اصلاح امّت جدّم بيرون شدم ، مىخواهم دين را رواج دهم و از منكرات جلوگيرى كنم و به روش جدّ و پدرم على بن ابى طالب ( ع ) باشم ، هر كس از من حق را بپذيرد حق را از خدا پذيرفته و هر كس مرا رد كند صبر كنم تا خدا ميان من و قوم ستمكار قضاوت كند و او بهتر حاكمى است ؛ اى برادر ، اين وصيت من است با تو و ما توفيقى الّا باللَّه عليه توكّلت و اليه أنيب » .\r\nسپس نامه را تا كرد و مهر كرد و به برادرش محمد داد و با او وداع كرد و در دل شب بيرون شد .\r\n( 1 ) محمد بن ابى طالب گويد : محمد بن يعقوب در كتاب « وسائل » از محمد بن يحيى ، از محمد بن حسين ، از ايوب بن نوح ، از صفوان ، از مروان بن اسماعيل ، از حمزه بن حمران ، از امام ششم ، گويد : خروج حسين ( ع ) را نزد او نام برديم و تخلّف ابن الحنفيّه را ، امام ششم فرمود : اى حمزه ، برايت حديثى گويم كه پس از اين مجلس ، ديگر از اين موضوع نپرسى ؛ چون حسين ( ع ) از مدينه جدا شد متوجه گرديد يك ورق كاغذ طلبيد و در آن نوشت : « بسم اللَّه الرحمن الرحيم از حسين بن على بن ابى طالب به بنى هاشم ، اما بعد هر كدام به من پيونديد ، شهيد شويد ، و هر كدام بجا مانيد ، به پيروزى و سلامت نرسيد و السلام » .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nحديث فرشتگان با حسين ( ع )\r\n( 1 ) شيخ مفيد به اسناد خود از امام ششم ( ع ) كه فرمود : چون امام حسين ( ع ) از مدينه حركت كرد ، افواجى از ملائكه نشاندار كه شمشير در دست و اسبان بهشتى را سوار بودند او را برخورد كردند سلام دادند و گفتند : اى حجت خدا بر خلق ، پس از جد و پدر و برادر ، خداى سبحان در چند نبرد جدّت را بوسيلهء ما مدد كرد و ما را به مدد تو فرستاده است ، فرمود : وعدهء ما قتلگاه كربلا است ، در آنجا نزد من آئيد ، عرض كردند : يا حجت اللَّه ، به ما هر دستورى بدهى اطاعت كنيم ، اگر از دشمنى ترسانى ما با توايم و دفاع كنيم ، فرمود : كسى را بر من راهى نيست و به من آزارى نتوانند رسانيد تا به بقعهء خود رسم .\r\n\r\nافواج جنّيان در نصرت حسين ( ع )\r\n( 2 ) افواجى از مسلمانان جن حضور او آمدند و عرض كردند : اى سيد ما ، ما شيعيان و ياران توايم ، هر چه بفرمائى انجام دهيم و اگر بفرمائى خود در اينجا باش و ما همهء دشمنانت را بكشيم ، حسين ( ع ) جزاى خير براى آنها خواست و فرمود : مگر قرآنى كه به جدّم نازل شده نخوانديد كه مىفرمايد : « هر جا باشيد مرگتان مىرسد اگر چه در دژهاى محكم باشيد » [ 1 
  ] و مىفرمايد : « هرآينه آنان كه سرنوشت قتل دارند به قتلگاه خود بيرون روند » [ 2 
  ] اگر من در اينجا بمانم ، اين\r\n\r\n\r\n","description":"","footnote":"\r\n[ 1 
  ] سورهء نساء ، آيهء 78 .\r\n( 2 ) سورهء آل عمران ، آيهء 154 .\r\n","page_name":" 100 ","page_number":100},
  {"content":"\r\n\r\nمردم بخت برگشته چگونه امتحان و آزمايش شوند و چه كس در قبرم كه در كربلا است بخوابد ، خداى تعالى روزى كه زمين را كشيده آن را برايم برگزيده و پناهگاه شيعيانم نموده و امان دنيا و آخرت آنان گردانيده ؛ ولى شما روز شنبه حاضر شويد و عاشوراى آخر آن هفته من كشته شوم و كسى از اهل و منسوبين و برادران و خاندانم پس از من نماند و سرم تا نزد يزيد بگردانند .\r\nجنّيان گفتند : اى دوست خدا و زادهء دوست خدا ، اگر اطاعت شما بر ما فرض نبود و كشتار بر ما حرام نبود ، همهء دشمنانت را پيش از آنكه دست به تو يابند مىكشتيم ، به آنها فرمود : به خدا ما خود به كشتن آنان تواناتر از شمائيم ولى بايد هر كسى با بيّنه هلاك شود و با بيّنه هدايت شود .\r\nتا اينجا از كتاب محمد بن ابى طالب نقل شد .\r\n\r\nگفتگوى امّ سلمه با حسين ( ع ) موقع سفر آن حضرت\r\n( 1 ) در بعضى كتب يافتم كه چون حسين تصميم گرفت از مدينه بيرون رود ، امّ سلمه آمد و گفت : فرزند جانم ، مرا براى رفتن به عراق محزون مكن زيرا از جدّت شنيدم مىفرمود : فرزندم حسين در عراق در زمينى كه آن را كربلا گويند كشته شود .\r\nفرمود : مادر جان ، به خدا من به آن داناترم و بناچار كشته مىشوم و چاره‌اى ندارم ، به خدا روزى كه كشته شوم مىدانم و قاتل خود را مىشناسم و بقعه‌اى كه در آن دفن شوم مىدانم و كسانى از خاندانم و خويشانم و شيعيانم كه كشته شوند مىشناسم و مىخواهم قبر خود را به تو بنمايم و اشاره به سمت كربلا كرد و زمين\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nپست شد و آرامگاه و قتلگاه و لشكرگاه و موقف آن حضرت را ديد ، در اينجا امّ سلمه سخت گريست و كار او را به خداى تعالى واگذارد . فرمود : يا امّاه ، خدا خواسته كه مرا كشته بيند كه به ظلم و عدوان سرم بريده شود و خواسته كه حرم و خاندان و زنان دربدر شوند و كودكانم سربريده و مظلوم و اسير و زير زنجير باشند و فريادرسى خواهند ، ياور و فريادرسى نيابند .\r\n( 1 ) در روايت ديگر ، امّ سلمه گفت : من تربتى دارم كه جدّت به من داده و در شيشه است ، فرمود : به خدا من كشته شوم و اگر هم به عراق نروم مرا مىكشند و سپس تربتى برگرفت و در شيشه كرد ، به ام سلمه داد و فرمود : اين را با آن شيشهء جدّم بگذار و چون خون از آنها جارى شد ، بدان كه من كشته شدم .\r\nنقل از بحار تمام شد .\r\n\r\nحديث جابر با حسين ( ع )\r\n( 2 ) سيد بحرانى در « مدينة المعاجز » از « ثاقب المناقب » و غيره روايت كرده است از « مناقب السعداء » از جابر بن عبد اللَّه كه گفت : چون حسين بن على ( ع ) تصميم گرفت به عراق رود ، نزد او رفتم و گفتم : تو زادهء رسول خدائى و يكى از دو سبطى ، من رأيى ندارم جز آنكه مانند برادرت صلح كنى زيرا او موفق و رشيد بود ؛ فرمود : اى جابر ، برادرم به دستور خداى تعالى و رسول او كار كرد و من هم به دستور خدا و رسولش كار مىكنم ، مىخواهى رسول خدا و على و برادرم حسن را به گواه آرم ؟ نظرى به آسمان كرد و ناگاه در آسمان گشود و رسول خدا و على و حسن و حمزه و جعفر ( ع ) و زيد فرود آمدند تا به زمين رسيدند و من هراسان و\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nترسان شدم .\r\n( 1 ) رسول خدا ( ص ) فرمود : اى جابر ، گزارش كار حسن را پيش از حسين به تو نگفتم كه مؤمن نباشى تا تسليم امر ائمه باشى و اعتراض نكنى ، مىخواهى جايگاه معاويه و جاى حسين پسرم را ببينى و جاى يزيد قاتل او را ؟ عرض كردم :\r\nآرى يا رسول اللَّه ؛ پا به زمين زد و شكافت و زمين ديگر نمودار شد و شكافت تا هفت زمين و هفت دريا و زير همه دوزخ را ديدم كه وليد بن مغيره و ابو جهل و معاويه و يزيد در زنجير بسته شده و سركشان شياطين با آنها قرينند و عذابشان از همه سخت‌تر است ، سپس فرمود : سر بلند كن ، بلند كردم و درهاى آسمان گشوده شد و بالا بهشت را ديدم ، رسول خدا و همراهانش بالا رفتند به آسمان ، از ميان هوا فرياد زد : حسين جان ، به من ملحق شو ؛ حسين به او پيوست و بالا رفتند تا ديدم وارد مقام اعلاى بهشت شدند و رسول خدا از آنجا به من نگاه كرد و دست حسين را گرفت و فرمود : اى جابر ، اين فرزندم در اينجا با من است ، تسليم امر او باش و دربارهء او شك مكن تا مؤمن باشى ؛ جابر گفت : هر دو چشمم كور شوند اگر آنچه گفتم ، از رسول خدا نديده باشم .\r\n[ رمز 7 
  ] از اخبار بسيار استفاده مىشود كه براى امام حسين ( ع ) و حاملين اسرار ، مسلّم بوده است كه محل شهادت ، زمين كربلا است و بايست حسين ( ع ) به عراق برود ، در اين صورت چرا ابى عبد اللَّه ( ع ) بر عكس مقصد خود به مكّه رفت و اين راه دور و دراز را پيمود با آنكه از\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nخود مدينه راه كوبيده‌اى براى كوفه و عراق وجود داشته است و نزديكتر هم بوده . سرّ اين مسافرت اين است كه :\r\n1 - چون اخبار شهادت ابى عبد اللَّه ( ع ) در سرزمين عراق كم و بيش مشهور بوده است ، در سر راه مدينه به عراق مراقبتهائى وجود داشته است كه به آسانى مسافرت بدان ممكن نبوده و شايد سرّ اينكه مسلم بن عقيل پس از مأموريت دليل گرفت و از بيراهه رفت و راه را گم كرد همين باشد .\r\n2 - شهادت امام در روز عاشوراء مقدر بود از تاريخ حركت او به مكه تا عاشوراء ماهها فاصله بود و اقامت او در مدينه ميسّر نبود و براى صرف وقت اين مدت را به مكه مسافرت كرد .\r\n3 - چون مكه از تاريخ حركت حسين ( ع ) كه اواخر رجب بود ، كم كم محل اجتماع حجاج و مسلمانان اقطار بعيدهء اسلامى مىشد و بايد امام به همهء مردم و همهء مسلمانان ، مقاصد خويش را بفهماند و دعوت اصلاحى خود را تبليغ كند و با وضع كنترلى كه بنى اميه فراهم كرده بودند اين مقصود جز در مكه و در موسم حج ميسّر نبود ، امام به مكه مسافرت كرد و تا هشتم ذيحجه كه همهء مسافرين اطراف در آنجا جمع‌آورى مىشوند در آنجا ماند تا دعوت اصلاحى خود را به همهء مردم برساند و به همه اتمام حجت كند .\r\n4 - براى آن حضرت ، اصحاب معيّنى بودند كه در طول مدت بايد از اطراف و اكناف عالم اسلامى و گوشه و كنار جمع‌آورى شوند و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمسافرت امام حسين ( ع ) تا مكه و از مكه تا كربلا براى جمع‌آورى اين اصحاب مخصوص بوده است و بركنارى نالايقان .\r\n( 1 )\r\n\r\nفصل در توجه حسين ( ع ) به مكه و نامه‌نويسى اهل كوفه به آن حضرت\r\nچون حسين ( ع ) از مدينه به مكه كوچ كرد ، عبد اللَّه بن مطيع او را ديد و گفت : قربانت كجا قصد دارى ؟ فرمود : اكنون به مكه مىروم و بعد را استخاره مىكنم ، گفت : خدا خيرت پيش آورد ، مكه كه رفتى مبادا به كوفه نزديك شوى كه شهر شومى است ، در آن پدرت كشته شد و برادرت بىياور گرديد و غافل شد و زخم نيزه‌اى برداشت كه نزديك بود جان بدهد ، ملازم حرم مكه باش ، تو سيّد عربى و اهل حجاز كسى را با تو برابر ندانند و مردم از هر سو به تو رو آرند ، قربانت عم و خالم ، به خدا اگر تو كشته شوى پس از تو ما را به بندگى گيرند .\r\n( 2 ) شيخ مفيد گويد : حسين ( ع ) از شاهراه بزرگ به سمت مكه روانه شد و اين آيه را تلاوت مىكرد : « بيرون رفت از آن ترسان و انتظار تعقيب داشت » [ 1 
  ] .\r\n\r\n\r\n","description":"","footnote":"\r\n[ 1 
  ] سورهء قصص ، آيهء 21 .\r\n","page_name":" 105 ","page_number":105},
  {"content":"\r\n\r\nكسانش گفتند : خوب است مانند ابن زبير از بيراهه برويم تا تعقيب كنندگان به شما نرسند ، فرمود : نه به خدا تا حكم خدا جارى شود از اين راه جدا نشوم ؛ و حسين ( ع ) شب جمعه سوم شعبان وارد مكه شد و قرائت مىكرد : « و چون به سوى مدين متوجه شد گفت اميد است خدا مرا به راه راست رهبرى كند » [ 1 
  ] .\r\nدر آنجا منزل گرفت و اهل مكه و زائرين مكه و مردم اطراف ، خدمت او مىرسيدند و ابن زبير هم كه در كنار كعبه جا گرفته بود و به نماز و طواف مىگذرانيد ، هر دو روز يك بار يا بيشتر خدمتش مىرسيد ولى بيشتر از همه از وى گران خاطر بود زيرا مىدانست تا حسين ( ع ) در مكه است مردم حجاز به او بيعت نكنند و او را گرامىتر و فرمانرواتر مىدانند .\r\n( 1 ) اهل كوفه چون دانستند معاويه مرده است ، به يزيد بدگوئى كردند و فهميدند كه حسين ( ع ) از بيعت يزيد امتناع كرده و به مكه رفته و ابن زبير هم با او به مكه گريخته و رقابت دارد ، شيعه در منزل سليمان بن صرد خزاعى انجمن كردند و هلاك معاويه را مذاكره كردند و خدا را حمد و ثنا گفتند ، سليمان گفت : معاويه مرده و حسين از بيعت با يزيد دريغ كرده و به مكه رفته ، شما شيعيان او و پدرش هستيد ، اگر مىدانيد كه ياريش مىكنيد و با دشمنش جهاد مىكنيد به او بنويسيد و آگاهش كنيد و اگر سستى و عقب‌نشينى به خود راه مىدهيد او را فريب ندهيد ، همه گفتند : ما او را يارى كنيم و در ركابش جهاد كنيم و خود را فداى او كنيم ، گفت : براى او بنويسيد و نوشتند :\r\n\r\n\r\n","description":"","footnote":"\r\n[ 1 
  ] سورهء قصص ، آيهء 22 .\r\n","page_name":" 106 ","page_number":106},
  {"content":"\r\n\r\n\r\nنامه‌هاى اهل كوفه به حسين ( ع )\r\n( 1 ) بسم اللَّه الرحمن الرحيم « به حسين بن على ( ع ) از سليمان بن صرد و مسيب بن نجبه و رفاعة بن شداد و حبيب بن مظاهر و شيعيانش از مؤمنين و مسلمين اهل كوفه ؛ سلام عليك ما خدا را كه جز او معبودى نيست براى تو حمد مىكنيم ، اما بعد حمد خدا را كه دشمن جبار معاندت را در هم شكست آنكه بر اين امت جهيد كار آنها را از دستشان ربود و غنيمت آنها را به زور برد ، بىرضايت آنها بر آنها فرمانروائى كرد و نيكان آنها را كشت و بدان بجا گذاشت و مال خدا را ميان جباران و ثروتمندان قسمت كرد ، دور باد چنانچه ثمود نابود شدند ، به راستى ما را رهبرى نيست شايد خدا بوسيلهء شما ما را به حق متفق كند ، نعمان بن بشير در سراى حكومت تنها است ، ما در جمعهء او حاضر نشويم و عيد نزد وى نرويم و اگر به ما خبر رسد كه نزد ما مىآئى او را بيرون مىكنيم تا به شامش برسانيم ان شاء اللَّه و السلام و رحمة اللَّه عليك » .\r\n( 2 ) اين نامه را با عبيد اللَّه بن مسمع همدانى و عبد اللَّه بن وال تميمى فرستادند و به آنها دستور دادند كه فوراً حركت كنند ، آنها شتابانه رفتند ، روز دهم ماه رمضان در مكه حضور حسين ( ع ) رسيدند ، اهل كوفه دو روز ديگر قيس بن مسهر صيداوى و عبد الرحمن بن عبد اللَّه بن شداد ارحبى و عمارة بن عبد اللَّه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nسلولى را خدمت حسين ( ع ) فرستادند و صد و پنجاه نامهء ديگر كه يك و دو و سه و چهار امضاء داشت با آنها بود ، دو روز ديگر هانى بن هانى سبيعى و سعيد بن عبد اللَّه حنفى را فرستادند و نوشتند :\r\n( 1 ) بسم اللَّه الرحمن الرحيم « براى حسين بن على ( ع ) از شيعيان مؤمن و مسلمان او ، اما بعد بشتاب و بشتاب كه مردم انتظارت را دارند و به ديگرى نظر ندارند ؛ العجل العجل و السلام عليك » .\r\nشبث بن ربعى ، حجار بن ابجر عجلى ، يزيد بن حارث بن رويم شيبانى و عروة بن قيس احمسى و عمرو بن حجاج زبيدى و محمد بن عمرو تميمى هم نوشتند :\r\n« اما بعد ، بستانها سبز است و ميوه‌ها رسيده ، اگر خواهى بفرما همانا بر لشكر آماده‌اى وارد مىشوى » .\r\nهمهء فرستادگان خدمت آن حضرت جمع‌آورى شدند ؛ حضرت ، نامه‌ها را خواند و از احوال مردم پرسيد .\r\n( 2 ) سيّد گويد : در اين وقت حسين ( ع ) برخاست و ميان ركن و مقام دو ركعت نماز خواند و از خدا خير خواست و مسلم بن عقيل را طلبيد و او را بر وضع مطّلع كرد و جواب نامه‌ها را به او نوشت .\r\n( 3 ) شيخ مفيد گويد : با هانى بن هانى و سعيد بن عبد اللَّه كه آخرين فرستادگان بودند اين جواب را نوشت :\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبسم اللَّه الرحمن الرحيم « از طرف حسين بن على به بزرگان از مسلمين و مؤمنين ؛ اما بعد بدرستى كه هانى و سعيد براى آخرين بار نامه‌هاى شما را به من رسانيدند و از مقصود شما مطّلع شدم و گفتار همهء شما اين است كه ما امام نداريم و نزد ما بيا شايد خدا به وجود تو ما را به راه راست و حقّ متّفق كند ، من برادر و عموزاده و ثقهء خاندان خود مسلم بن عقيل را نزد شما فرستادم و دستور دادم كه حال شما را به من بنويسد ، اگر رأى بزرگان و خردمندان و فاضلان شما چنان است كه رسل و نامه‌هاى شما دلالت دارند ، به زودى نزد شما مىآيم ان شاء اللَّه ؛ به جان خودم امام نباشد مگر كسى كه طبق قرآن حكم كند ، عادل باشد و دين حق را مجرى دارد و خود را وقف خدا كرده باشد و السلام » .\r\n( 1 ) حسين ، مسلم بن عقيل بن ابى طالب را طلبيد و با قيس بن مسهر صيداوى و عمارة بن عبد اللَّه سلولى و عبد الرحمن بن عبد اللَّه ارحبى به كوفه فرستاد و دستور داد تقوى پيشه كند و كار خود را مخفى دارد و باريك‌بين باشد و اگر ديد مردم متّفق و مورد اعتمادند زود به او خبر دهد .\r\n[ رمز 8 
  ] آنچه در اين فصل مورد توجه است دو مطلب است :\r\n1 - موضوع انتخاب مسلم بن عقيل در اين مأموريت خطرناك و مهم كه نيازمند سابقه و تجارب بسيار است ؛ در اينجا دو موضوع بايد\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nملاحظه شود :\r\nاول ، بزرگوارى و شخصيت بىمانند مسلم بن عقيل از نظر خلوص و دين‌دارى و وفادارى كه اساس انتخاب و نظر خداجويانهء امام است كه اساس امور نزد آنها بر تقوى و پرهيزكارى است نه پيشرفت سياست و تقدم در امور دنيوى كه مورد نظر دنياداران است و اين موضوع از نظر تعبيراتى كه در نام امام راجع به او شده است و او را برادر و مورد اعتماد معرفى كرده است به خوبى روشن است .\r\nدوم اينكه حركت ابى عبد اللَّه براى شهادت و فداكارى بود و در وضع پيچيده و نكبت‌بار و سياست سياهكارى معاويه و يزيد براى روشن شدن افكار جز فداكارى و مظلوميت راهى نبود و بايد با خون شخصيتهاى لايق و معينى اين نقشهء شهادت انجام شود كه مسلم بن عقيل در ميان خاندان بنى هاشم شايسته و آمادهء اين مقام و اين مأموريت بود و ديگرى به جاى او قرار نمىگرفت .\r\n2 - موضوع رفت و آمد ميان كوفه و مكه و روابط با امام مظلوم كه اعلان مخالفت با حكومت مقتدر بنى اميه بوده است ، چه صورتى داشته ؟\r\nو آيا تمام اين اقدامات بطور محرمانه و سرّى انجام مىشده و يا آنكه آشكار و علنى بوده و از روز خروج امام حسين ( ع ) به مكه ، جبههء مخالفت متشكل بوده است ؟ البته بعد از مرگ معاويه ، محيط كوفه و مكه تا حدّى از نفوذ مركزى شام شانه خالى كرده بود و براى مظاهرات آزاديخواهى در حدود مقررات اسلام و اظهار مخالفت با خودسرىها و\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nقانون‌شكنىها و مظالم حكومت بنى اميه آماده شده بود ولى طورى نبود كه دستگاه و انتظامات حكومت به كلّى از ميان رفته باشد و هر كس هر كار خواهد انجام دهد و بناچار بسيارى از انجمن‌ها و رفت و آمدها محرمانه و سرّى انجام مىشده است و موضوع مسافرت مسلم بن عقيل به طرف كوفه يك حلقه از اين اسرار است ، و با آنكه يك هيئت نمايندگى مهم از جبههء كوفه با آن حضرت بوده و اينها هم براى سفر ، تهيه و تدارك داشته‌اند از شاهراه عمومى نتوانسته‌اند مسافرت كنند و بايست اين مسافت طولانى ميان مكه و مدينه و كوفه را به وضع غير عادى و با رهنمائى دليلهاى بسيار باتجربه ، راههاى غير عادى و قاچاقى طى كنند و از اين نظر مسلم بن عقيل در اين سفر دچار مخاطر سختى مىشود كه دليلهاى او راه را گم مىكنند و از تشنگى هلاك مىشوند و خودش زحمت مىبيند كه با آن مقام شهامت و خلوص از اين منصب پرافتخار طلب استعفاء مىنمايد و معلوم است كه راههاى متعارف و به اصطلاح شوسه تحت مراقبت شديد قرار داشته است و عبور و مرور اشخاص مشكوك مورد بازجوئى شديد قرار مىگرفته است .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n( 1 )\r\n\r\nفصل مسلم بن عقيل نيمهء ماه رمضان از مكه بيرون شد - طبق گفتهء مسعودى\r\n( د ) گويد : به مدينه آمد و در مسجد رسول خدا نماز خواند و با آشنايان خود وداع كرد و دو رهنما از قيس ، اجير كرد و با آنها حركت كرد و از بيراهه رفتند و راه را گم كردند و سخت تشنه شدند و واماندند و نشانه‌هاى راه را به او نشان دادند ، مسلم با آن نشانه راه را طى كرد و آن دو تن دليل هر دو از تشنگى مردند ، مسلم بن عقيل از « مضيق » كه منزلگاه معروفى است بوسيلهء قيس بن مسهر به امام نوشت :\r\n« اما بعد ، من از مدينه با دو رهنما روانه شدم و راه را گم كردند و تشنگى بر ما غلبه كرد و آن دو تن بىدرنگ مردند و ما رفتيم تا سر آب رسيديم و نيمه جانى بدر برديم و اين آب در مضيق واقع در بطن جنت است ، من از پيشامد نگران شدم و اگر صلاح بدانيد مرا معاف كنيد و ديگرى را بفرستيد و السلام » .\r\nحسين بن على ( ع ) در جواب نوشت :\r\n« اما بعد ، نگرانم كه از ترس ورود بدانجا كه فرستادمت استعفا خواسته باشى ، به همان راهى كه دستور دادم برو و السلام » .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n( 1 ) چون مسلم نامه را خواند گفت : من بر خود نمىترسم ، پيش رفت تا سر آبى متعلق به « طي » رسيد و منزل كرد و از آنجا كوچيد و ديد مردى شكارى را تير زد و آن آهو پيش پاى او به زمين افتاد و جان داد ؛ مسلم بن عقيل گفت : ان شاء اللَّه دشمن ما كشته مىشود و رفت تا پنجم شوال - طبق مروج الذهب - به كوفه رسيد ، و به گفتهء طبرى در منزل مختار بن ابى عبيده وارد شد [ 1 
  ] و شيعه نزد او رفت و آمد مىكردند و چون جمع كثيرى نزد او حاضر شدند ، نامهء حسين ( ع ) را براى آنها خواند و شروع به گريه كردند .\r\n( 2 ) در جواب ، عابس بن ابى شبيب شاكرى برخاست و حمد و ثناى الهى بجا آورد و گفت : اما بعد ، من از مردم به تو گزارش ندارم و راز دل آنان را نمىدانم و تو را بدانها نمىفريبم ؛ به خدا از آنچه در دل خود دارم مىگويم ، به خدا هر وقت مرا بخوانيد اجابت مىكنم و همراه شما با دشمنان نبرد مىكنم و جلوى شما شمشير مىزنم تا به خدا برسم و جز ثواب خدا چيزى نمىخواهم .\r\nسپس حبيب بن مظاهر فقعسى برخاست و گفت : رحمك اللَّه ، آنچه در دل خود داشتى به گفتهء اندك خود بيان كردى من هم بدان خدائى كه جز او معبودى نيست هم عقيدهء اين مرد هستم ؛ حنفى همچنين گفت ؛ حجاج بن على گويد : به محمد بن بشر گفتم : تو جوابى ندارى ؟ گفت : من دلم مىخواهد يارانم پيروز و عزيز شوند ولى نمىخواهم كشته شوم و بد دارم كه دروغ گويم .\r\n( 3 ) ( د ) هيجده هزار كس با مسلم بيعت كردند ، مسلم بيعت آنها را به امام\r\n\r\n\r\n","description":"","footnote":"\r\n[ 1 
  ] در « مروج الذهب » گويد : پنهانى در منزل عوسجه نامى وارد شده و شايد از فرزندان مسلم ابن عوسجه بوده .\r\n","page_name":" 113 ","page_number":113},
  {"content":"\r\n\r\nحسين گزارش داد و دستور آمدن به او داد و اين نامه 27 روز پيش از كشته شدن مسلم بود .\r\n( د ) شيعه آن قدر نزد مسلم رفت و آمد كردند كه مكانش فاش شد .\r\n\r\nاعلام خطر نعمان بن بشير به اهل كوفه\r\n( 1 ) خبر به گوش نعمان بن بشير والى كوفه رسيد كه معاويه او را گماشته و يزيد هم تمديد كرده بود ، او هم بالاى منبر رفت و حمد و ثناى خدا كرد و گفت : اما بعد ، بندگان خدا ، از او بپرهيزيد و به فتنه و جدائى شتاب نكنيد كه باعث هلاك مردان و ريختن خون و چپاول اموال است ، من با كسى كه بجنگم نيايد جنگ ندارم و به كسى كه بر من نتازد نتازم و خوابى از شما را بيدار نكنم و بر كسى سعايت نكنم و به گمان و تهمت مؤاخذه ننمايم ولى اگر شما به روى من بايستيد و بيعت خود را بشكنيد و امام خود را مخالفت كنيد ، به حقّ آن خدائى كه جز او خدائى نيست تا دستهء شمشيرم به دستم باقى است ، شما را مىزنم گرچه كسى ياور من نباشد ، هلا اميدوارم كسانى كه ميان شما حق شناسند بيش از كسانى باشند كه باطل ، آنها را هلاك كند .\r\n( 2 ) عبد اللَّه بن مسلم بن ربيعه حضرمى حليف بنى اميه برخاست و گفت : اين آشوب كه برخاسته ، تصميم لازم دارد ، و اين نطق تو نشانهء ضعف است ، نعمان گفت : در طاعت خدا ضعف نشان دهم بهتر است كه در معصيت او نيرومندى كنم ؛ از منبر فرود شد و رفت ، عبد اللَّه بن مسلم هم رفت و به يزيد بن معاويه نوشت :\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n« اما بعد ، مسلم بن عقيل به كوفه آمده و شيعيان حسين بن على با او بيعت كرده‌اند ، اگر كوفه را مىخواهى ، مردى قوى را حاكم آن كن كه دستورت را اجراء كند و چون خودت كار كند ، نعمان بن بشير مرد ناتوانى است يا مسامحه كار است » .\r\n( 1 ) عمارة بن عقبه و عمر بن سعد هم همين موضوع را به او نوشتند تا چون نامه‌ها به يزيد رسيد ، سرجون وابستهء معاويه را خواست و به او گفت : حسين ، مسلم بن عقيل را به كوفه فرستاده و براى او بيعت گرفته و نعمان بن بشير هم از خود ضعف نشان داده و نطق بدى كرده ، به نظر تو چه كسى را به كوفه بگمارم ؟\r\nيزيد با ابن زياد خوش نداشت و از او گله‌مند بود ؛ سرجون در جواب گفت : اگر معاويه سر از قبر برآرد به نظر او عمل مىكنى ؟ گفت : آرى ، سرجون فرمان عبيد اللَّه بن زياد را بر كوفه به امضاى معاويه ارائه داد و گفت : نظر معاويه هنگام مرگ اين بود كه ابن زياد امير كوفه و بصره هر دو باشد ، يزيد گفت : بسيار خوب ، فرمان حكومت او را بفرست ؛ مسلم بن عمرو باهلى پدر قتيبه را خواست و نامهء ابن زياد را با او فرستاد كه نوشته بود :\r\n« اما بعد ، دوستان من از اهل كوفه به من نوشته‌اند و گزارش داده‌اند كه پسر عقيل در آنجا جمعيت فراهم مىكند كه تفرقه ميان مسلمانان افكند ؛ تا نامهء مرا خواندى به كوفه برو و ماننده مهره ، پسر عقيل را جستجو كن ، تا او را پيدا كنى در بندش كش يا بكش يا تبعيد كن و السلام » .\r\n( 2 ) و فرمان حكومت كوفه را هم به او داد ، مسلم بن عمرو به بصره رفت و فرمان\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nو نامه را به عبيد اللَّه رسانيد و به او دستور داد كه فوراً آماده شود و فردا به كوفه رود .\r\n( 1 )\r\n\r\nشرحى از حال نعمان بن بشير كه مناسب اين مقام است\r\nنعمان بضمّ نون ، پسر بشير بن سعد بن نصر بن ثعلبهء خزرجى انصارى ، مادرش عمره دختر رواحه خواهر عبد اللَّه بن رواحهء انصارى شهيد غزوهء مؤته با جعفر بن ابى طالب ( ره ) ؛ گفته‌اند : نعمان بن بشير اول نوزاد انصار است پس از ورود رسول خدا ( ص ) به مدينه ، چنانچه عبد اللَّه بن زبير اول نوزاد مهاجرين است ، پدرش بشير بن سعد نخست كسى است كه از انصار روز سقيفه با أبو بكر بيعت كرد و انصار از او پيروى كردند ، بشير همراه خالد بن وليد در جبههء « عين التمر » كشته شد ( 2 ) و نعمان از خاندان شعر است و عثمانى مسلك بوده و اهل كوفه را بواسطهء محبت على ( ع ) دشمن مىداشته و تنها انصارى است كه در جنگ صفّين همراه معاويه به جبهه آمده بود و پيش معاويه احترام فراوانى داشت و رفيق او بود و بعد از او اين مقام را با يزيد پسرش داشت و تا خلافت مروان بن حكم زنده بود و والى حمص بود ، چون براى مروان بيعت گرفتند ، او براى ابن زبير دعوت كرد و با مروان مخالف شد ، و اين موقعى بود كه ضحاك بن قيس در مرج راهط كشته شده بود ولى اهل حمص از او پذيرا نشدند ، از آنها گريخت و دنبالش كردند و او را در سال شصت و پنج هجرى كشتند ( 3 ) و اينكه يزيد گفته : نعمان ضعف و بدگفتارى از خود نشان داده است شايد اشاره به نقل ابن قتيبهء دينورى\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nباشد كه در كتاب « الامامة و السياسة » گفته است : نعمان بن بشير گفت : زادهء دختر رسول خدا محبوبتر است پيش ما از زادهء دختر بحدل ؛ گويم : زادهء بحدل همان يزيد بن معاويه است زيرا مادرش ميسون دختر بحدل كلبيّه است به دال و حاء بىنقطه ، و ابن قتيبه ابو محمد عبد اللَّه بن مسلم بن قتيبه بن مسلم بن عمرو باهلى است كه جدّش عمرو همان كسى است كه نامش پيش گذشت و نامهء فرمان حكومت ابن زياد را براى او برد .\r\n[ رمز 9 
  ] وضع اجتماعى و تشكيلات محيط كوفه و بصره در تاريخ حادثهء كربلا وضع اجتماعى و تشكيلات حكومتى محيط كوفه و بصره در اين تاريخ بسيار مبهم و نامنظّم بوده است و براى تسلّط حكومتهاى ظالم بسيار آماده بوده زيرا پيوست مردم با دستگاه حكومت همان از طريق وضع عشائرى بوده و سران قبيله وسيلهء ارتباط مردم با حكومت وقت بوده‌اند به توسط همان سران بزرگ قبائل ، حقوق و مستمرى از ديوان حكومت ميان افراد و خانواده‌ها تقسيم مىشده و به مسئوليت هم آن سران تكاليف حكومتى به افراد تبليغ و تحميل مىشده است و در اين ميان اشخاص شرور و استفاده‌جو هم در كار مردم نقش مهمى بازى مىكرده‌اند و از نظر مبادى و عقائد با آنكه كتاب و سنت مورد احترام و قبول همهء افراد بوده است ولى هركجا قدرتى وجود داشته تعدى از\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمقررات كتاب و سنت معمول بوده است و زور و زر دو اساس حركت و جنبش اجتماع را تشكيل مىداده است و دوست و دشمن و بدخواه و خيرانديش به هم آميخته بودند وضع نفاق‌انگيزى در جامعه حكمفرما بوده است ، اخلاصمندان و حقيقت‌جويان كه روى اساس صدق و دوستى با مردم رفتار مىكردند و به صفاى خاطر خود اعتماد داشته و از ديگران هم توقع همان صفا و سادگى را داشتند عقب مىماندند و ديگران كه با دسيسه و بازى وارد ميدان مىشدند و جلو مىرفتند ، وضعيّت مسلم بن عقيل را روى همين اساس بايد تحليل و بررسى كرد .\r\n( 1 )\r\n\r\nفصل\r\nسيّد گويد : حسين ( ع ) بوسيلهء مولاى خود سليمان كه كنيه‌اش « ابا رزين » بود نامه‌اى به اشراف حق جوى بصره نوشت و آنها را به نصرت و اطاعت خود دعوت كرد كه از آن جمله : 1 - يزيد بن مسعود نهشلى 2 - منذر بن جارود عبدى بودند .\r\nيزيد بن مسعود بنى تميم و بنى حنظله و بنى سعد را انجمن كرد و به آنها گفت : اى بنى تميم ، مقام و حسب من در ميان شما چگونه است ؟ گفتند : به‌به ، تو به خدا مهرهء پشت و سره فخرى و در سراپردهء شرف جا داشتى و خود در آن پيشى\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nجستى ، گفت : من شما را براى امرى جمع كردم و منظورم آن است كه با شما مشورت كنم ، و از شما كمك بگيرم .\r\n( 1 ) همه گفتند : به خدا ما نهايت خيرخواهى و كوشش در مصلحت‌جوئى با تو را داريم ، بگو بدانيم چيست ؟ گفت : معاويه مرده است و مرگ او را بايد آسان شمرد زيرا با نابودى او باب جور و گناه در هم شكست و ستونهاى ستم متزلزل شد و براى بيعت پسرش بدعتى نهاد و گمانش پابرجا شد ، آنچه او خواست دور از تحقق است ، كوشيد ولى سست گرديد و مشورت كرد و بىياور ماند و پسرش يزيد مىخوار نابكار به دعوى خلافت بر مسلمانان برخاسته و بىرضاى آنان خود را امير آنها مىشمارد با آن حلم كوتاه و دانش اندك كه به اندازهء جاى به پايش حق را نمىداند ، من به خدا سوگند مىخورم كه جهاد با او از جهاد با مشركان بهتر است و اين حسين بن على ( ع ) زادهء دختر رسول خدا است كه شرافت پابرجا و رأى درست و دانش شگرف دارد و به امر خلافت اولى است براى آنكه سابقهء هجرت و عمر دراز و تقدّم در دين و پيوست نزديك با پيغمبر دارد ، بر خردان مهربان است و بر بزرگان غمخوار و بسيار رعيت‌نواز و پيشواى خوبى است ، بهشت بوسيلهء او بدست آيد و موعظه و پند از او تبليغ شود .\r\n( 2 ) از ديدار نور حق كور نباشيد و به پرتگاه باطل سرازير نشويد ، صخر بن قيس در روز جمل شما را به خذلان كشانيد و ننگين كرد و اين ننگ را بوسيلهء يارى حسين ( ع ) زادهء رسول خدا از خود بشوئيد ، به خدا هر كس از ياريش كوتاهى كند فرزندش خوار و بىكس و كار شود ، من اينك خودم كلاه‌خود جنگ بر سر و زره بر تن كرده‌ام ، هر كس كشته نشود خواهد مرد و هر كس از مرگ گريزد از چنگال\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nآن بدر نرود ؛ خدايتان رحمت كند پاسخ خوب بدهيد .\r\n( 1 ) بنى حنظله گفتند : يا ابا خالد ، ما تير تركش تو و پهلوانان قبيله هستيم ، اگر ما را پرتاب كنى به هدف مىرسد و اگر با همراهى ما نبرد كنى فتح مىكنى ، به هر لجّه فرو شوى با تو باشيم ، به هر سمتى رو كنى رو كنيم ، به شمشيرهاى خود ياريت كنيم و با تن خود نگهداريت نمائيم ، هرگاه خواهى عمل كن .\r\n( 2 ) بنو سعد بن يزيد گفتند : اى ابا خالد ، بدترين چيزها نزد ما ، مخالفت تو و بيرون رفتن از فرمان تو است ، صخر بن قيس ما را به ترك قتال دستور داده و كار خود را پسنديديم و عزّت خود را باقى گذارديم ، به ما مهلت بده شورى كنيم و نظر خود را برايت بگوئيم .\r\n( 3 ) بنو عامر بن تميم گفتند : اى ابا خالد ، ما فرزندان پدر تو و هم‌پيمانان توايم ، آنجا كه خشم كنى رضايت نداريم و آنگاه كه كوچ كنى اقامت نكنيم ، ما را بخوان تا اجابت كنيم و دستور بده تا اطاعت كنيم و امر با شما است .\r\nگفت : اى ابن سعد ، به خدا اگر در ترديد باشيد و با بنى اميه بسازيد ، خدا شمشير را از ميان شما برندارد و هميشه شمشير خودتان در ميان خودتان به كار باشد ، ( 4 ) سپس جواب نامهء حسين را چنين نوشت :\r\n« اما بعد ، نامهء شما رسيد و بدانچه مرا دعوت كرده بودى مطّلع شدم كه بايد بهرهء طاعت تقديم كنم و به فضيلت ياريت فائز شوم ، خدا هرگز زمين را از يك كارگزار خيرخواه و دليل راه نجات ، خالى نگذارد ، شما حجّت خدائيد بر خلقش و امانت او در زمينش ، شما شاخهء شجرهء زيتونهء احمدى هستيد كه پيغمبر ( ص ) اصلش بود و شما\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nشاخهء آنيد ، با طائر ميمون تشريف فرما شو كه من گردن بنى تميم را زير فرمانت آوردم و چون شير تشنه كه سر آب رود در فرمانبردارى تو كوشايند و بنى سعد را رام تو كردم و با آبى چون باران ابر جهنده كدورت سينهء آنها را شستم » .\r\n( 1 ) چون حسين ( ع ) اين نامه را خواند فرمود : چه دارى ؟ خدا در روز ترس ايمنت كند و در روز تشنگى بزرگ سيرابت نمايد و عزيزت دارد ، چون اين شخص نامبرده قصد حركت نمود براى نصرت حسين ، پيش از حركت ، خبر شهادت او به وى رسيد و از عدم توفيق خود ناليد .\r\n( 2 ) منذر بن جارود نامه و رسول امام را نزد عبيد اللَّه بن زياد آورد و مىترسيد كه مبادا اين نامه ، دسيسه‌اى باشد از طرف خود ابن زياد براى امتحان او و « بحريه » دختر منذر همسر عبيد اللَّه بن زياد بود ، عبيد اللَّه بن زياد فرستادهء حسين ( ع ) را به دار زد و بر منبر رفت و سخنرانى كرد و اهل بصره را براى مخالفت و آشوب تهديد كرد و آن شب را خوابيد و صبح برادرش عثمان را نائب خويش كرد و شتابانه به كوفه روانه شد .\r\n( 3 ) طبرى گويد : هشام گفت كه ابو مخنف براى من از صعقب بن زهير ، از ابى عثمان نهدى روايت كرده است كه حسين ( ع ) با يكى از وابستگان خود به نام سليمان به رؤساى پنج بخش بصره و اشراف آن به يك مضمون نامه نوشت و براى مالك بن مسمع بكرى و احنف بن قيس و منذر بن جارود و مسعود بن عمرو و قيس بن هيثم و عمر بن عبد اللَّه بن معمر فرستاد بدين مضمون :\r\n« اما بعد ، به راستى خدا محمد را بر خلق خويش برگزيد و به\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nنبوّت گماشت و به رسالت اختيار كرد ، سپس او را نزد خود برد در حالى كه حقّ نصيحت را به بندگان او ادا كرد و وظيفهء رسالت را انجام داد و ما خاندان و اولياء و اوصياء و ورثهء او بوديم ، از همهء مردم به جانشينى او شايسته‌تر بوديم ، قوم ما در اين موضوع ، خود را از ما جلو انداختند و ما بناچار رضا داديم و تفرقه را برداشتيم و عافيت را دوست داشتيم با آنكه مىدانستيم اين حق از آن ما است و از ديگران بدان شايسته‌تريم ؛ من فرستادهء خود را با اين نامه نزد شما فرستادم و شما را به كتاب خدا و روش پيغمبرش دعوت مىكنم ؛ روش پيغمبر از ميان رفته است و بدعت زنده شده و اگر از من بشنويد و مرا اطاعت كنيد شما را به راه راست رهبرى كنم و السلام عليكم و رحمة اللَّه و بركاته » .\r\n( 1 ) و اين نامه به هر كدام از اشراف رسيد ، آن را خواند و نهان كرد جز منذر بن جارود كه به گمانش از ترس آنكه مبادا از دسيسهء خود عبيد اللَّه باشد ، آن نامه را با پيك شب همان روزى كه ابن زياد مىخواست به كوفه رود نزد او آورد و براى او خواند و او هم پيك را پيش داشت و گردنش را زد .\r\n[ رمز 10 
  ] با آنكه منذر بن جارود برادر زن عبيد اللَّه بوده است ، بسيار دور است كه نسبت به او آن قدر بدگمان بوده كه دربارهء او دسيسه كند و نامهء قلّابى بفرستد و اين مخالف سياست هم بوده كه در چنين موقعى حاكم\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nوقت در مقام تحريك مردم برآيد به حساب آنكه آنها را بيازمايد و اين عذر بسيار ضعيف است و منذر مرتكب خطاى بزرگ و خلاف مروّتى سترگ شده است و اعلاميه‌اى كه ابن زياد هنگام حركت از بصره صادر كرده است وضع حكومت بنى اميه را روشن مىكند و حركت او از بصره در چنين موقعيتى دلالت بر تسلّط عجيبى از طرف حكومت بر اوضاع دارد كه پسر زياد با يك اعلاميه ، تمام قبائل بصره را ميخ‌كوب كرد و با خاطر آسوده براى كوفه كه دهها فرسنگ مسافت دارد حركت كرد .\r\n( 1 ) عبيد اللَّه بالاى منبر بصره رفت ، حمد و ثناى خدا نمود و گفت : اما بعد ، شتر مست با من برابر نيست و از آواز مشك خالى نگريزم ، من خود عذاب دشمن خويشم و زهر كشندهء ستيزه‌جويانم ( هر كس با قبيله قاره مسابقهء تيراندازى كند با آنها عدالت كرده ) يعنى كلوخ‌انداز را پاداش سنگ است .\r\nاى اهل بصره ، امير المؤمنين مرا ولايت كوفه داده و فردا بدانجا بيرون شوم و من عثمان بن زياد بن ابى سفيان را بر شما خليفهء خود نمودم ، مبادا مخالفت كنيد و آشوبگرى نمائيد ؛ بدان خدائى كه معبودى جز او نيست اگر از مردى خلافى سر زند او را و معرف و سرپرستش را مىكشم ، حاضران مسئول غائبان مىشناسم تا به استقامت گرائيد و در ميان شما مخالف و ناراحت كننده‌اى براى من نماند ؛ من زادهء زيادم ، از هر كس قدم بر زمين نهد به او شبيه‌ترم نه به خال مانندم و نه عم .\r\nسپس از بصره سوى كوفه رفت و برادرش عثمان را به جاى خود نهاد .\r\n( 2 ) ازدى گويد : ابو المخارق راسبى ذكر كرده كه شيعيان بصره در منزل يك\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبانوئى بنام « ماريه » دختر سعد يا منقذ از تيرهء عبد القيس كه شيعه بود ، انجمنى داشتند و چند روزى منزل او محل اجتماع آنان بود و در آنجا با هم انس مىگرفتند و به ابن زياد خبر رسيد كه حسين ( ع ) به سوى عراق مىآيد و به كارگزار خود در بصره نوشت ديده به آنها بگمارد و راه را ببندد .\r\n( 1 ) گويد : يزيد بن نبيط از تيرهء عبد القيس قصد خروج و نصرت حسين ( ع ) را داشت و او را ده پسر بود ، به آنها گفت : كدام با من همراه مىشويد ؟ دو تن از آنها بنام عبد اللَّه و عبيد اللَّه او را اجابت كردند و در منزل همان بانو به دوستانش گفت : من قصد خروج دارم ، گفتند : ما از گماشتگان ابن زياد بر تو ترسانيم ، گفت : اگر سم شترانم به صحرا رسيد ، تعقيب آنان بر من آسان است .\r\nسپس بيرون شد و نيرومند راه بريد تا در مكه به حسين ( ع ) رسيد ، او در « ابطح » به سراپردهء حسين ( ع ) رفت و آن حضرت چون خبر ورود او را شنيده بود براى ديدار او رفته بود . به او گفتند : حسين ( ع ) براى ديدارت بيرون رفته است ، او هم سوى منزل خود برگشت ، آن حضرت در آنجا به انتظارش نشسته بود ، تا چشمش بر او افتاد گفت : « به فضل و رحمت حق بايد خوشدل شوند » [ 1 
  ] سلام بر آن حضرت كرد و خدمت او نشست و از قصد خود به او خبر داد و آن حضرت دربارهء او دعاى خير كرد و با او به كربلا آمد و جنگيد و خود و دو پسرش شهيد شدند .\r\n\r\n\r\n","description":"","footnote":"\r\n[ 1 
  ] سورهء يونس ، آيهء 58 .\r\n","page_name":" 124 ","page_number":124},
  {"content":"\r\n\r\n[ رمز 11 
  ] عبيد اللَّه بن زياد حركت خود را به سمت كوفه رسما اعلام كرده است و با جمعى بسيار كه پانصد كس از اهل بصره با آنها بوده به سوى كوفه آمده و با اين حال در ورود كوفه حال او بر مردم مشتبه شده و او را به جاى حسين ( ع ) ترحيب و خوش آمد گفته‌اند و تا وقتى پشت در سراى حكومتى رسيده است اين اشتباه باقى بوده و حال او بر نعمان بن بشير هم كه حاكم كوفه بوده مخفى مانده و اين خود بسيار مورد تعجب است با آنكه بر حسب عادت بايستى ورود خود را به نعمان خبر داده باشد و عجيب‌تر آنكه چگونه اهالى كوفه غافلگير شدند و ورود ابن زياد را به جاى حسين بن على ( ع ) به حساب آوردند و با آن همه رسل و رسائل و انتظاراتى كه داشتند در چنين اشتباهى افتادند . [ 1 
  ]\r\n\r\n\r\n","description":"","footnote":"\r\n[ 1 
  ] و بايد گفت : اين خود يكى از شاهكارهاى مهم سياسى ابن زياد است كه خود را به جاى حسين ( ع ) به مردم كوفه جا زده است تا وارد دار الاماره شده چنانچه از « فصول المهمه » نقل كرده است كه : چون به كوفه نزديك شد خود را دگرگونه كرد و شبانه وارد شد و از راه باديه به زىّ اهل حجاز درآمد و به مردم وانمود كرد كه حسين بن على است و به هر جمعى بر مىخورد به آنها سلام مىداد و به احترامش برمىخاستند و مىگفتند : مرحبا يا بن رسول اللَّه ، به گمانشان كه حسين ( ع ) است .\r\n","page_name":" 125 ","page_number":125},
  {"content":"\r\n\r\n( 1 )\r\n\r\nفصل\r\nچون نامهء يزيد به عبيد اللَّه بن زياد رسيد ، پانصد كس از بصريان را براى همراهى خود انتخاب كرد ، عبد اللَّه بن حارث بن نوفل و شريك بن اعور از شيعيان على ( ع ) در ميان آنها بودند و با مسلم بن عمرو باهلى و حشم و خاندانش وارد كوفه شد ، عمامهء سياهى بر سر داشت و گونه‌هاى خود را بسته بود و چون مردم در انتظار ورود امام حسين ( ع ) بودند ، گمان بردند كه عبيد اللَّه همان حسين ( ع ) است و بر هر جمعى كه مىگذشت بر او سلام مىدادند و مىگفتند :\r\nخوش آمدى اى پسر رسول خدا ، و به اندازه‌اى خوش برخوردى به نام حسين ( ع ) با او شد كه او را بد آمد و چون بسيار دنبال او افتادند ، مسلم بن عمرو گفت : عقب برويد اين امير عبيد اللَّه بن زياد است و شبانه با جمع زيادى كه گمان داشتند حسين ( ع ) است تا پشت قصر دار الاماره رفت ( 2 ) و نعمان بن بشير در را به روى او و همراهانش بسته بود و يكى از همراهانش فرياد كرد : در را بگشا ، نعمان به گمانش كه حسين ( ع ) مىخواهد وارد شود گفت : تو را به خدا دور شو ، به خدا من امانت خود را به تو ندهم و نيازى هم به جنگ با تو ندارم و او با وى سخنى نمىگفت ، تا او نزديك شد و نعمان از كنگره سرازير شد و به او گفت : در را باز كن مىخواهم هرگز باز نكنى ، و كسى كه دنبالش بود شنيد و نزد كسانى كه به حساب حسين ( ع ) دنبالش افتاده بودند عقب‌گرد كرد و گفت : اى مردم ، به\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nخدائى كه جز او معبودى نيست اين زادهء مرجانه است .\r\n( 1 ) مسعودى گويد : و مىدانستند كه پسر مرجانه است او را سنگ باران كردند ولى از دست آنها بدر رفت ( د ) نعمان در را به رويش گشود و وارد شد و آن را به روى مردم بستند و مردم پراكنده شدند . صبح كه شد بانك به صلاة جامعه در دادند و مردم جمع شدند و ميان آنها آمد ، حمد و ثناى خدا كرد و گفت :\r\n« اما بعد ، براستى امير المؤمنين مرا والى شهر شما كرده است و مرز و دارائى شما را به من سپرده و دستور داده داد مظلومان را بگيرم و به محرومان ببخشم و به فرمانبران نيكى كنم و به مشكوكان و عاصيان شما سخت‌گيرى كنم ، من دستور او را دربارهء شما پيروى كنم و فرمانش را اجراء كنم و نسبت به نيكان و فرمانبران شما پدرى مهربانم و تازيانه و شمشيرم بر آنكه نافرمانى كند و خلاف دستورم عمل كند حكمفرما است . هر كس از خود بترسد راستى تو را خبردار مىكند نه تهديد » .\r\n( 2 ) در روايت ديگر دنبال گفتارش آمده كه : به اين مرد هاشمى گفتار مرا برسانيد تا از خشم من برحذر باشد . مقصودش از هاشمى ، مسلم بن عقيل بود ؛ از منبر فرود آمد .\r\n( ارشاد ) كدخدايان و نمايندگان مردم را سخت به مؤاخذه گرفت و گفت :\r\nنام ضمانت كنندگان و پيروان يزيد را با خوارج و مشكوكين كه در مقام مخالفت و آشوب هستند بنويسيد تا آنها را بياورند و نظر خود را دربارهء آنها اتخاذ كنم ، هر كدام افراد زير سرپرستى خود را صورت ندهد بايد متعهد باشد مخالف و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nشورشى در ميان آنها نباشد و گرنه مصونيت ندارد و خون و مالش بر ما حلال است و هر كدخدائى در محيط كدخدائيش يكى بريزيد بشورد ، او را تحويل ما ندهد او را بر در خانه‌اش به دار زنند و حقوق محيط كدخدائى او ساقط شود و به بيشهء شيران روانه شود .\r\n( 1 ) در « فصول المهمه » است كه جمعى از اهل كوفه را بازداشت و همان ساعت كشت ( مل ح ط ) مسلم آمدن عبيد اللَّه و گفته‌هاى او را شنيد ، از خانهء مختار بيرون آمد و به خانهء هانى بن عروهء مرادى رفت و بر او وارد شد و او را خواست ، هانى نزد او بيرون شد و چون او را ديد خوشش نيامد ، مسلم به او گفت :\r\nمن به تو پناهنده شدم و مهمان توام ، هانى گفت : تكليف سختى به من كردى ، اگر در خانهء من نبودى و به من اعتماد نكرده بودى مىخواستم كه از من صرف نظر كنى جز آنكه عهده‌اى به گردنم آمده ، بفرمائيد . او را جا داد و شيعه در خانهء هانى نزد او رفت و آمد مىكردند ولى محرمانه و با كمال احتياط و پنهانى از عبيد اللَّه ( قب ) و مردم با او بيعت مىكردند تا شمارهء آنها به بيست و پنج‌هزار مرد رسيد و تصميم بر خروج نمود و هانى گفت : شتاب مكن ، در اين ميان ابن زياد يكى از غلامان خود را بنام معقل خواست و گفت : اين سه هزار ( مل ) درهم را بگير و از مسلم بن عقيل و يارانش جستجو كن ، با آنها الفت بگير و اين مال را به آنها بده و خود را از آنها وانمود كن و اطلاعات آنها را كسب كن .\r\n( 2 ) آن مرد طبق دستور ، به مسجد آمد و شنيد كه مسلم بن عوسجهء اسدى براى حسين ( ع ) بيعت مىگيرد و او را در نماز ديد و انتظار برد تا از نماز فارغ شد ، نزد او آمد و گفت : اى بندهء خدا ، من مردى شامى هستم و غلام ذى الكلاع بودم ، خدا\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمحبت خاندان پيغمبر را به من روزى كرده و اين هم سه هزار درهم است و مىخواهم خدمت آن شخص از ايشان كه شنيدم به كوفه آمده و براى پسر دختر پيغمبر بيعت مىستاند برسم و از چند نفر شنيدم تو از اسرار اهل بيت آگاهى ، من نزد تو آمدم كه اين وجه را بستانى و مرا نزد صاحب خود برى تا با او بيعت كنم و اگر خواهى پيش از آنكه او را زيارت كنم ، بيعت نمايم ؛ گفت : من از ديدار تو خرسندم و تو هم به آرزوى خود مىرسى و خدا به تو خاندان پيغمبرش را يارى كند ، من بد دارم كه مردم اين موضوع را از قبل من بدانند ، پيش از آنكه نتيجه گرفته شود از ترس اين سركش و از سطوت او ؛ از او بيعت گرفت و پيمان ستد كه خيرخواه باشد و سر نگهدار و چند روز نزد او رفت و آمد مىكرد تا او را خدمت مسلم بن عقيل برساند .\r\n( 1 )\r\n\r\nفصل\r\nپيشتر دانستى عبيد اللَّه بن زياد چون از بصره روانهء كوفه شد ، شريك بن اعور با او بود ، اين شريك از شيعيان متعصّب و با عمّار در جبههء صفّين شركت داشت ( ظ مل ) و سخنان او با معاويه ( ق ) معروف است ، چون از بصره بيرون آمد واماند و گفته‌اند : خود را با همراهانش به واماندگى زد به اميد آنكه عبيد اللَّه با آنها بماند ، حسين پيش از او وارد كوفه شود ولى عبيد اللَّه به واماندگان توجهى نداشت و جلو مىرفت ، چون شريك به كوفه رسيد به هانى بن عروه وارد شد و او\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nرا به تقويت كار مسلم و راهبرى آن تشويق مىكرد ، ( 1 ) شريك بيمار شد و نزد ( مل ح ) ابن زياد گرامى بود و اميران ديگر هم او را گرامى مىداشتند ، ابن زياد به او خبر داد كه من امشب به عيادت تو مىآيم ، او هم به مسلم گفت : اين فاجر امشب از من عيادت مىكند ، وقتى آمد و نشست او را بكش و به جاى او در كاخ حكومت بنشين و كسى ديگر مانع تو نيست و اگر من بهبود يافتم به بصره مىروم آنجا را به نفع تو اداره مىكنم ، چون شب رسيد ابن زياد به عيادت شريك بن اعور آمد ، به مسلم گفت : اين مرد وقتى نشست از دست تو بدر نرود ، هانى از جا برخاست و گفت : من ميل ندارم كه در خانهء من كشته شود ، اين كار را زشت شمرد ، ابن زياد آمد و نشست ، از شريك پرسيد : حالت چون است ؟ و از كى بيمار شدى ؟ چون بسيار پرسش كرد و كسى بيرون نشد ترسيد كه از دست برود و اين شعر را سرودن گرفت :\r\n چه انتظار برى در سلام بر سلمى * سلام دهش با هر آنكه داده سلامش\r\nز جام مرگ به تعجيل ريز به كامش \r\n( 2 ) دو سه بار آن را گفت ، عبيد اللَّه كه مقصد او را نمىدانست گفت : هذيان مىگويد ؟ هانى گفت : آرى اصلحك اللَّه ، از پسين تا كنون چنين است ؛ او هم برخاست و رفت ( 3 ) و گفته‌اند ( ط ) كه عبيد اللَّه با غلام خود مهران آمده بود و شريك هم به مسلم سفارش كرده بود كه وقتى من گفتم : به من آب دهيد بيرون آى و او را بزن . عبيد اللَّه بر روى بستر شريك نشست و مهران بالاى سرش ايستاد ، شريك گفت : مرا آب دهيد ، جاريه جام آب آورد و ديد مسلم ايستاده است ، برگشت ؛ شريك گفت : مرا آب دهيد ، بار سوم گفت : واى بر شما سوختم\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nآبم دهيد و اگر هم جانم را بگيريد ، مهران بدگمان شد و عبيد اللَّه را وشگون گرفت و او هم از جا جست ، شريك گفت : اى امير ، من مىخواهم به تو وصيت كنم ، گفت : برمىگردم ، و مهران او را بيرون انداخت و گفت : به خدا مىخواست تو را بكشد ، گفت : چگونه ؟ ! با آنكه او را گرامى دارم و در خانهء هانى بودم و پدرم به او احسانها كرده است ( مل ) مهران گفت : همين است كه گفتم .\r\n( 1 ) او برگشت و مسلم از پشت پرده بيرون شد ، شريك گفت : چرا او را نكشتى ؟ گفت : براى دو سبب : 1 - آنكه هانى بد داشت كه در خانهء او كشته شود 2 - حديثى كه مردم از پيغمبر ( ص ) برايم نقل كرده‌اند كه فرمود : ايمان بند ترور است و مؤمن ترور نكند . گفت : اگر او را كشته بودى ، يك فاسق فاجر كافر مكّارى را كشته بودى .\r\n( 2 ) ابن نما گفته : چون ابن زياد رفت ، مسلم دست به شمشير آمد ، شريك گفت : چه جلوى تو را از اين كار گرفت ؟ مسلم گفت : خواستم بيرون شوم ، زن هانى به من آويخت و گفت : تو را به خدا كه ابن زياد را در خانهء ما مكش و در روى من گريست و من شمشير را انداختم و نشستم ، هانى گفت : واى بر او ، مرا و خودش را كشت و از آنچه گريخت بدان آويخت ( مل ) شريك بعد از سه روز مرد و عبيد اللَّه بر او نماز خواند و چون فهميد كه شريك در توطئهء كشتن او وارد بوده گفت : به خدا هرگز بر مردگان عراق نماز نخوانم و اگر قبر زياد ميان آنها نبود ، مردهء شريك را از گور بيرون مىآوردم .\r\n( 3 ) معقل ، غلام ابن زياد كه با پولى او را به جاسوسى گماشته بود ، پس از مرگ شريك با مسلم بن عوسجه رفت و آمد كرد تا نزد مسلم بن عقيلش برد و از او بيعت\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nگرفت و به ابو ثمامهء صائدى كه خزانه‌دار اموال و وجوه اعانه بود دستور داد آن پول را تحويل گرفت ، ابو ثمامه خريدار اسلحه بود و از شجاعان بنام عرب و بزرگان شيعه بود ، و اين مرد همه وقت ( مل ) در ميان شيعه رفت و آمد مىكرد و اخبار آنها را مىشنيد و اسرار آنها را مىفهميد و به ابن زياد گزارش مىداد و هانى به بهانهء بيمارى از ابن زياد كناره‌گيرى كرده بود ، ابن زياد محمد بن اشعث و اسماء بن خارجه و گفته‌اند كه عمرو بن حجاج زبيدى را هم كه دخترش رويعه زن هانى بن عروه مادر يحيى بن هانى بود با آنها خواست از آنها حال هانى و كناره‌گيرى ( مل ) او را پرسيد ، گفتند : بيمار است ، گفت : به من خبر رسيده كه به شده است و بر در خانهء خود مىنشيند ، او را ديدار كنيد و به او بگوئيد به وظيفهء خود عمل كند .\r\n( 1 ) نزد او آمدند و گفتند : امير از حال تو پرسش كرد و گفت : اگر بدانم بيمار است عيادتش مىكنم و به او خبر رسيده كه بر در خانهء خود جلوس مىكنى و تو را كناره‌گير تشخيص داده و سلطان كناره‌گيرى و ناسپاسى را بر خود هموار نكند ، ما تو را قسم مىدهيم كه با ما سوار شوى و برويم ، جامهء خود را خواست و پوشيد ، بر استر خود سوار شد و چون نزديك كاخ رسيد براى خود وضع بدى ديد ، به حسان بن اسماء بن خارجه گفت : اى برادرزاده ، من از اين مرد بر خود ترسانم ، تو چه نظر دارى ؟ گفت : من هيچ ترسى براى تو ندارم و غمى به دل راه مده و اسماء خبرى از آنچه در پس پرده بود نداشت ولى محمد بن اشعث مىدانست چه خبر است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n[ رمز 12 
  ] ناراستى دشمن حق است و به اشكال مختلف خودنمائى دارد و خطرناكترين شكل آن جاسوسىهاى منافقانه است كه گرگى لباس ميش به تن كند و در ميان گوسفندان ، خود را جاى دهد ، مدت بيست سال حكومت آهن و آتش معاويه به مسلمانان تحميل شده بود و همه انتظار مرگ او را داشتند تا نفس راحتى كشند و براى خود چاره‌جوئى كنند و بعد از مرگ معاويه شخصيت بىمانند عالم اسلامى حسين بن على ( ع ) بود كه اكثر مردم اصلاح طلب به وى اميدوار بودند و مركز مهم ضدّ بنى اميّه و معاويه ، كوفه بود و تلاشهاى بسيارى شد تا هستهء شورش ضد يزيد سبز شد و نشو و نما كرد و نزديك بود با موفقيت حسين بن على ( ع ) بهرهء خوبى بدهد ، در اين ميان دو جاسوس بىمقدار فرومايه ولى نابكار و خطرناك بندهاى اين زنجيرهء انقلاب را كه از كوفه تا مكه كشيده بود گسيختند و آن را از هم ريختند و دشمن را چيره‌تر و وضع را تيره‌تر نمودند و اين دو جاسوس خطرناك در منزل هانى با مسلم بن عقيل آشنا شدند و خود را دوست وفادار و فدائى به شمار آوردند و اسرار انقلاب را كشف كرده و آن را از هم پاشيدند و دو ستون مقدماتى آن كه هانى و مسلم بود منهدم گرديد و براى كشته شدن امام مظلوم ، زمينه مساعد شد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n( 1 ) گويد : اين جمع بر ابن زياد وارد شدند و هانى همراه آنها بود ، چون چشم ابن زياد ( د ) به او افتاد گفت : خائن به پاى خودش آمد ، و چون هانى به ابن زياد كه شريح پهلوى او بود نزديك شد به او رو كرد و گفت :\r\nزندگى خواهم برايش ، كشتنم دارد به سر ( 2 ) ( مل ) ابن زياد او را گرامى مىداشت ، هانى گفت : مگر چيست ؟ گفت : اى واى هانى ! اين چه فتنه‌اى است كه در خانهء تو جا گرفته براى يزيد و مسلمانان ؟\r\nمسلم را آورده و در خانهء خود جا دادى و ساز و برگ و مردان جنگى برايش آماده مىكنى به گمان اينكه بر من پوشيده مىماند ، گفت : من نكرده‌ام ، گفت : چرا ، كرده‌اى ؛ و گفتگو ميان آنها دراز شد و ابن زياد آن غلام جاسوس را طلبيد و آمد برابرش ايستاد و به هانى گفت : اين را مىشناسى ؟ گفت : آرى ، و دانست كه او جاسوس و ديده‌بان بر آنها بوده و يك بار وارفت و پس از ساعتى به خود آمد و گفت : از من بشنو و باور كن ، به خدا دروغ به تو نگويم ، نه من او را دعوت كردم و نه از كار او اطلاعى داشتم ، تا ديدم بر در خانه‌ام نشسته و خواهش دارد كه بر من وارد شود ، من از ردّ او شرم داشتم و حمايت او بر من لازم شد ، من او را در خانهء خود ميهمان كردم و جريانى پيش آمد كه شنيدى ، اگر مىخواهى اكنون به تو گرو مىدهم ، وثيقه مىسپارم و مىروم او را بيرون مىكنم و نزد تو برمىگردم ، گفت : نه به خدا ، از من جدا نشوى تا او را نزد من آرى ، گفت : هرگز ميهمانم را به تو نمىدهم او را بكشى ( د ) گفت : به خدا بايد او را بياورى ، جواب گفت : به خدا او را نمىآورم .\r\n( 3 ) در روايت ابن نما است كه گفت : به خدا اگر زير پايم باشد از جا برندارم و او\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nرا نزد تو نياورم ، چون سخن ميان آنها به درازا كشيد ، مسلم بن عمرو باهلى كه در كوفه يگانه مرد شام و بصره بود از جا برخاست و گفت : مرا با او واگذار تا با وى سخنى گويم ، چون لجبازى او را ديده بود دست هانى را گرفت در گوشه‌اى كه ابن زياد آنها را مىديد با او خلوت كرد و گفت : اى هانى ، تو را به خدا مبادا خود را به كشتن دهى و قوم خود را گرفتار كنى ، اين مرد عموزادهء آنها است ، نه او را بكشند و نه زيان رسانند ، او را به ايشان بسيار و براى تو نه ننگى است و نه كم‌وكاستى ، تو او را به سلطان مىدهى .\r\n( 1 ) گفت : آرى ، به خدا اين كار براى من رسوائى و ننگ است ، من با تن سالم و بازوى نيرومند و ياران بسيار ميهمان خود را نمىدهم و اگر هم تنها و بىياور بودم او را نمىدادم تا قربانى او شوم ؛ ابن زياد سخن او را شنيد و گفت : او را نزد من بياوريد ، او را آوردند ، گفت : به خدا بايد او را بياورى و گرنه كشته مىشوى ، گفت : آنگاه است كه به خدا شمشيرهاى برّنده گرد خانه‌ات فراوان گردد ، و او يقين داشت كه عشيره‌اش از او دفاع مىكنند ؛ گفت : آيا به شمشير برّنده مرا مىترسانى ؟ نزديك منش آريد ، او را پيش او بردند و با عصا به روى او زد و زد تا بينى او را شكست و خون به جامهء او روان شد و گوشت روى او به ريشش آويزان شد و عصا شكست .\r\n( 2 ) طبرى گويد : چون عبيد الله بن زياد به اسماء بن خارجه و محمد بن اشعث دستور داد او را بياورند ، گفتند : او بىخط امان نيايد ، گفت : او را نيازى به امان نيست ، مگر خلافى كرده است ، برويد اگر بىامان نيامد او را امان بدهيد ، آمدند او را دعوت كردند ، به آنها گفت : اگر مرا بگيرد ، مىكشد ، ولى اصرار كردند تا\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاو را آوردند و عبيد الله خطبهء نماز جمعه مىخواند ، در مسجد نشستند و هانى دو گيسوى خود را آويخته بود ، چون عبيد الله نماز خواند گفت : با هانى ، او دنبالش رفت تا بر او وارد شد و سلام كرد ، عبيد الله گفت : هانى ، نمىدانى كه پدرم به اين شهر آمد و همهء شيعيان را كشت جز پدرت و حجر ، و بر حجر آن رفت كه دانى ولى هميشه از تو قدردانى كرد و به امير كوفه نوشت : خواهش من از تو هانى است ؛ گفت : آرى . گفت : سزاى من اين است كه مردى را در خانه‌ات پنهان كنى تا مرا بكشد ؟ گفت : چنين كارى نكرده‌ام . آن تميمى را كه جاسوس آنها بود حاضر كردند ، چون هانى او را ديد دانست كه به او خبر دادند ، گفت : اى امير ، آنچه به تو رسيده درست هست و من هم همراهىهاى تو را فراموش نمىكنم ، تو و خاندانت در امانيد ، هر جا خواهيد برويد .\r\n( 1 ) مسعودى گويد : هانى به او گفت : پدرت زياد بر من حقّ احسانى دارد و مىخواهم پاداش او را بدهم و براى تو پيشنهاد خوبى دارم ، ابن زياد گفت :\r\nچيست ؟ گفت : تو و خاندانت سالم به شام برسيد و هر چه هم داريد با خود ببريد زيرا كسى آمده است كه از تو و يزيد شايسته‌تر است .\r\n( 2 ) طبرى و جزرى گويند : عبيد الله در اينجا سر به زير افكند و غلامش مهران كه بالاى سرش ايستاده بود و عصاى پيكان دارى در دست داشت گفت : واى از اين خوارى كه اين بندهء جولا تو را در محيط فرماندهى تو امان بدهد ، گفت : او را بگير ، عصا را انداخت و دو گيسوهاى هانى را محكم فرو كشيد و رويش را برابر ابن زياد گرفت و چنان به روى او كوفت كه پيكانش پريد و به ديوار نشست و به روى او زد تا بينى و پيشانيش را شكست .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n( 1 ) جزرى گويد : هانى دست به قبضهء شمشير يك پاسبانى دراز كرد و كشيد و جلويش را گرفتند ، عبيد الله گفت : تو ياغى هستى و خونت را بر ما مباح كردى .\r\nدر « ارشاد » است كه گفت : او را بكشيد ، او را كشيدند ، در يكى از اتاقهاى قصر افكندند و در را به رويش قفل كردند و گفت : يك دسته پاسبانى بر او بگماريد و گماشتند .\r\n( 2 ) جزرى گفته : اسماء بن خارجه برخاست و گفت : اى بد پيمان ، او را رها كن ، به ما دستور دادى اين مرد را نزد تو آوريم ، و چون آورديم رويش را خرد كردى و خونش را روان ساختى و مىخواهى او را بكشى ، عبيد الله فرمان داد او را كوفتند و به لكنت زبان افتاد ، سپس او را واگذاردند و نشست ؛ ولى ابن الأشعث گفت : ما رأى امير را مىپسنديم ، سود ما باشد يا زيان ما .\r\nبه عمرو بن حجاج خبر رسيد كه هانى كشته شد ، با عشيرهء « مذحج » آمد و كاخ را محاصره كرد و فرياد زد : من عمرو بن حجاجم و اينها پهلوانان و بزرگان مذحج ، نافرمانى نكرديم و از جماعت جدا نشديم .\r\n( 3 ) عبيد الله به شريح قاضى كه حضور داشت گفت : برو هانى را ببين و به آنها اعلام كن كه زنده است ؛ شريح نزد هانى رفت و چون چشم هانى به او افتاد گفت :\r\nمسلمانان ! به دادم برسيد ، عشيره‌ام هلاك شد ، دينداران كجايند و ياوران كجايند ؟ آيا دشمن و دشمن‌زادهء آنان مرا مىترساند ؟ و جنجال را شنيد و به شريح گفت : گمانم اين فرياد مذحج و پيروان مسلمانان من است و اگر ده تن از آنان وارد شوند مرا نجات مىدهند ، شريح با ديده‌بانى كه ابن زياد همراه او كرده بود بيرون رفت ، و بعدها مىگفت : اگر ديده‌بان ابن زياد همراهم نبود پيغام هانى\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nرا به آنها مىرسانيدم ، شريح نزد آنها رفت و گفت : من به چشم خود هانى را ديدم زنده است و كشته نشده ، عمرو و يارانش گفتند : الحمد للَّه كه كشته نشده .\r\n( 1 ) در روايت طبرى است كه : چون شريح نزد هانى رفت گفت : اى شريح ، تو مىبينى چه به روز من آوردند ؟ گفت : مىبينم كه زنده‌اى ، گفت : با اين حال كه مرا مىبينى ، زنده‌ام ؟ ! به قوم من بگو : اگر برگردند ، مرا خواهند كشت ؛ شريح نزد عبيد الله رفت و گفت : ديدم زنده است و اثر شكنجهء بدى در او ديدم ، عبيد الله گفت : زشت مىشمارى كه والى ، رعيّت خود را عقوبت كند ؟ برو نزد آنان و به آنها گزارش بده ، او بيرون رفت و عبيد الله مهران را همراهش فرستاد ، شريح گفت : اين غوغاى بىجا چيست ؟ هانى زنده است ، حاكم او با ضربتى كه خطر جانى ندارد او را تأديب كرده است ، برگرديد و خون خود و هانى را هدر نكنيد .\r\n( 2 ) شيخ مفيد و ديگران گفته‌اند ( د ) : عبد الله بن حازم گفت : من از طرف مسلم به كاخ رفته بودم تا بدانم با هانى چه شده است ؟ چون او را زدند و زندانى كردند ، سوار اسبم شدم ، پيش از ديگران به مسلم بن عقيل گزارش او را دادم و ديدم جمعى از زنان قبيلهء مراد شيون : يا عبرتاه و يا ثكلاه دارند ، چون حال هانى را به مسلم بن عقيل گزارش دادم به من دستور داد كه ياران او را ندا كنم و همه در خانه‌هاى اطراف منزل او مجتمع بودند و چهار هزار مرد در آن خانه‌ها بود ، فرياد كشيدم :\r\nيا منصور امت كه شعار ( مل ) آنها بود و اين ندا دهن به دهن در كوفه پيچيد و همه نزد او جمع شدند .\r\n( 3 ) جزرى گويد : مسلم ، عبد الله بن عزيز كندى را فرماندهء كنديان كرد و به او دستور داد جلودار باشد و مسلم بن عوسجهء اسدى را فرماندهء مذحج و اسد نمود و\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nابو ثمامهء صائدى را فرماندهء تميم و همدان نمود و عباس بن جعده جدلى را فرماندهء مدينه ساخت و به سوى كاخ حكومت روان شد ، چون ابن زياد از آمدنش خبردار شد ، در قصر متحصّن شد و درها را بست و مسلم قصر را محاصره كرد و مسجد و بازار از مردم پُر شد و تا هنگام شب جمع‌آورى مىشدند ( 1 ) و كار بر ابن زياد تنگ شد و جز سى تن پاسبان و بيست تن از اشراف كوفه و خاندان و غلامانش ، كسى با او نبود و اشراف از در دوّمى كه پهلوى دار روميان بود نزد او رفت و آمد مىكردند و مردم او را و پدرش را دشنام مىدادند ؛ ابن زياد كثير بن شهاب حارثى را خواست و به او دستور داد كه با كسانى كه از مذحج با اويند بيرون رود در شهر گردش كند و مردم را از دور مسلم پراكنده كند و آنها را بترساند ، و به محمد بن اشعث هم دستور داد كه با پيروان خود از كنده و حضرموت پرچم امانى بيفرازد براى هر كس از مردم كه نزد او آيد ، و به قعقاع بن شورا و شبث بن ربعى تميمى و حجار بن ابجر عجلى و شمر بن ذى الجوشن ضبابى هم همين دستور را داد و بزرگان مردم را نزد خود نگهداشت تا با آنها انس گيرد ، آن چند تن بيرون رفتند و مردم را از دور مسلم پراكنده مىكردند ( 2 ) و اشراف مردم را هم دستور داد از بام قصر به مردم رو كردند و فرمانبران را وعده‌ها دادند و نافرمانها را تهديد كردند و مردم چون گفتار اشراف خود را شنيدند ، پراكندگى را آغاز كردند تا كار به جائى رسيد كه زنها مىآمدند و پسر و برادر خود را مىبردند و به آنها مىگفتند : تو برگرد ، مردم ديگر بس هستند ، و مردها هم همين كار را مىكردند و پى درهم پراكنده شدند تا هنگام نماز مغرب مسلم با سى تن در مسجد ماند و نماز مغرب را با همان سى تن خواند و چون چنين ديد بيرون آمد و به سوى محلّهء كنده رفت و چون به درب ( د ) محلّهء\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nآنها رسيد ، تنها ده كس با او مانده بود و از در كه بيرون شد تنها ماند و متوجه شد ، كسى را نديد كه او را رهنمائى كند يا به خانه‌اش دعوت كند يا با او فداكارى كند در برابر دشمن و در ميان كوچه‌هاى كوفه سرگردان شد .\r\n( 1 ) در روايت مسعودى : از اسب خود فرود آمد و سرگردان در كوچه‌هاى كوفه مىگشت و نمىدانست كجا مىرود و گذارش به خانه‌هاى تيريه‌اى از كنده افتاد و رفت تا رسيد در خانهء زنى بنام « طوعه » كه ام ولد اشعث بن قيس بوده و آزادش كرده و به اسيد حضرمى شوهر رفته و فرزندى بنام بلال از او دارد كه با مردم بيرون رفته و مادرش در انتظار او است ، مسلم بن عقيل بر او سلام كرد و جواب داد ، به او گفت : يا امة اللَّه آبى به من بنوشان ، آبش داد و نوشيد و نشست و آن زن ظرف آب را به خانه برد و برگشت و گفت : اى بندهء خدا سيراب نشدى ؟ گفت : چرا ، گفت : برو به خاندانت ، او خاموشى گرفت ، و بازگفت : برو به خانه‌ات ، او خاموش ماند ، بار سوم گفت : سبحان اللَّه اى بندهء خدا برخيز خدايت عافيت دهد و روا نيست در خانهء من بنشينى و من اجازه نمىدهم ؛ برخاست و گفت : يا امة اللَّه ، من در اين شهر ، خانه ندارم و عشيره ندارم ، تو اهل اجر و احسان هستى و من پس از اين شايد به تو پاداش بدهم ، گفت : اى بندهء خدا ، چطور ؟ گفت : من مسلم بن عقيل هستم كه اين مردم به من دروغ گفته و مرا فريب دادند و به خروج واداشتند ، گفت : تو مسلم هستى ؟ گفت : آرى ، گفت : بفرمائيد ، او را وارد اطاقى كرد ، جز آن اطاقى كه خود مىنشست ، براى او فراش آورد و شام آورد و شام نخورد ؛ و طولى نكشيد كه پسرش برگشت ( مل ) و ديد مادرش بسيار ميان اتاق رفت و آمد مىكند و گفت : در آن اتاق كارى دارى ؟ از او پرسيد و او خبرش نداد ،\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبسيار اصرار كرد و بعد از سفارش راز نگهدارى و گرفتن پيمان از او ، خبر مسلم را به او گفت ، و او هم خاموش شد .\r\n[ رمز 13 
  ] كناره‌گيرى هانى و تعقيب مكّارانهء ابن زياد از وى و احضار او و شكستن سر و روى او و زندان انداختن او مورد اتفاق روايات است ولى وضع محاكمه و گفتگوى او با ابن زياد مورد اختلاف است : در يك روايت ، هانى را سست نشان داده و در برابر ابن زياد اظهار داشته است كه مسلم را بيرون مىكنم و چون در برابر او روگير شدم او را به خانهء خود راه دادم ؛ و در روايت ديگر مىگويد : به اندازه‌اى به موفقيت خود اعتقاد داشت كه به ابن زياد گفت : تو و خاندانت را امان مىدهم كه سالم به شام برويد ؛ و اين روايت دوم به نظر قوىتر است و به مقام هانى شايسته‌تر .\r\n( 1 ) ابن زياد چون ديگر جنجال نمىشنيد ، به يارانش گفت : بنگريد كسى از آنها مانده است ، ديدند هيچ‌كس نيست ، پيش از وقت نماز عشاء به مسجد آمد و ياران خود را اطراف منبر نشانيد و دستور داد جار زدند هر كدام از پاسبانان و كدخدايان و سردسته‌ها و مردان جنگى كه در نماز عشاء حاضر نشود خونش مباح است ؛ مسجد پر از جمعيت شد ، نماز عشاء را براى مردم خواند و برخاست حمد خدا نمود و گفت :\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n« اما بعد ، به راستى ابن عقيل كم‌خرد نادان ، اختلاف و دوئيتى پديد آورد كه ديديد ؛ خون هر كس كه او را در خانهء خود پناه دهد حلال است و هر كس او را نزد ما بياورد ، ديهء او جائزه‌اش خواهد بود » .\r\nو آنها را به فرمانبرى و ملازمت آن سفارش كرد و به حصين بن نمير رئيس پاسبانان دستور داد كوچه‌ها را ببندد و خانه‌ها را بازرسى كند و او از بنى تميم بود .\r\n( 1 ) ابو الفرج گفته : بلال ، پسر عجوز ميزبان مسلم بامدادان نزد عبد الرحمن پسر محمد بن اشعث رفت و جاى مسلم بن عقيل را به او خبر داد ، او هم نزد پدرش كه در مجلس ابن زياد نشسته بود رفت و در گوشش گفت . ابن زياد پرسيد : چه مىگويد ؟ گفت : خبر آورده كه ابن عقيل در يكى از خانه‌هاى ما است . ابن زياد با سر عصا او را سك داد و گفت : الساعه برخيز و او را بياور .\r\nابو مخنف گفته : قدامة بن سعد بن زائدهء ثقفى براى من بازگفت كه : ابن زياد يك دسته شصت هفتاد نفرى از قيس به فرماندهى عبد اللَّه بن عباس سلمى با ابن اشعث فرستاد و آمدند به خانه‌اى كه مسلم در آن بود .\r\n( 2 ) در « كامل بهائى » است كه : چون مسلم شيههء اسبان را شنيد ، در دعائى كه مىخواند شتاب كرد و جامهء جنگ را پوشيد و به طوعه گفت : تو نيكى و احسان خود را به پايان رسانيدى و بهرهء شفاعت خود را از رسول خدا ( ص ) كه سيّد انس و جان است برگرفتى و من ديشب عمّم امير المؤمنين ( ع ) را در خواب ديدم و فرمود : تو فردا با ما هستى .\r\n( 3 ) در يكى از كتب مقاتل است كه : سپيده دم طوعه آب وضوء براى مسلم\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nآورد و گفت : اى آقاى من ، امشب خواب نكردى ، فرمود : بدان كه كمى خوابم برد و در خواب ، عمّم امير المؤمنين را ديدم مىفرمود : زود زود ، شتاب شتاب و گمانم امروز آخر عمر من است .\r\n( 1 ) در « كامل بهائى » است كه چون قشون دشمن به در خانهء طوعه رسيد ، مسلم ترسيد كه خانه را بر او آتش بزنند ، از خانه بيرون شد و چهل و دو تن از آنها را كشت .\r\nسيد و شيخ جعفر بن نما گفته‌اند : مسلم جامهء جنگ پوشيد و سوار اسبش شد و با شمشير آنها را زد و از خانه بيرون كرد ؛ ( 2 ) من گويم : سوار شدن مسلم بر اسب را تنها سيد و ابن نما گفته‌اند و از ديگرى نديده‌ام ، آرى كلام مناقب هم چنان كه بيايد بر آن دلالتى دارد و مسعودى در « مروج الذهب » تصريح كرده است كه مسلم پيش از آنكه به خانهء طوعه آيد سوار اسبش بود و پياده شد و در كوچه‌هاى كوفه سرگردان بود و نمىدانست كجا مىرود تا به در خانهء كنيزك اشعث بن قيس رسيد و از او آب خواست ، او را سيراب كرد و از حالش پرسيد و او را آگاه كرد و دلش به حال او سوخت و او را جا داد .\r\n( 3 ) ابو الفرج گويد : چون آواز سم ستوران و نعرهء مردان را شنيد ، دانست كه به تعقيب او آمده‌اند ، شمشير كشيد و آنها ميان خانه ريختند و بر آنها حملهء سختى كرد [ 1 
  ] ؛ چون چنين ديدند ، بالاى بامها رفتند و او را سنگ باران كردند و\r\n\r\n\r\n","description":"","footnote":"\r\n[ 1 
  ] دو سطر در اينجا پاورقى نوشته شده بود كه براى نظم كلام جزء متن ترجمه شد .\r\n","page_name":" 143 ","page_number":143},
  {"content":"\r\n\r\nدسته‌هاى آتش زدند و بر سر او ريختند ، با خود گفت : همهء اين تلاشها براى كشتن پسر عقيل است ، اى جان من براى مرگى كه چاره ندارد بيرون شو ، با شمشير كشيده بيرون دويد و در كوچه با آنها نبرد كرد .\r\n( 1 ) مسعودى و ديگران گفته‌اند : ميان او و بكر بن حمران احمرى دو ضربت رد و بدل شد ، بكر شمشيرى به لب مسلم زد ، لب بالاى مسلم را قطع كرد و به لب زيرين نشست و مسلم ضربتى سخت بر سر او زد و ضربت ديگر بر شانهء او زد كه تا درونش رسيد و اين رجز را خواند :\r\nبه خدا كشته نگردم به جز آزاد و دلير گرچه بينم كه بود مرگ بسى تلخ و مرير مرد هر روز به زنجير بلائى است اسير سرد و گرمش همه آميخته چون زهر به شير پرتو خور همه برگشت و درافتاد به زير مىهراسم ز دروغ و فريب و تزوير ( 2 ) چون چنين ديدند ، محمد بن اشعث نزد او رفت و گفت : دروغ و فريب به تو ندهند ؛ به او امان داد و تسليم شد ، او را بر اشترى سوار كردند و نزد ابن زياد آوردند ، و پسر اشعث در برابر امانى كه به وى داد شمشير و سلاح او را بستد كه يكى از شعراء در هجو او گفته است :\r\nوانهادى عمّ خود وز نصرش سستى نمودى در دژى جا داشت محكم اى دريغا گر نبودى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاى دريغا وافد آل محمد را تو كشتى بىمروّت تيغ و جوشن را تو از دستش ربودى [ 1 
  ] ( 1 ) محمد بن شهر آشوب گفته : چون مسلم جمعى از آنها را كشت و خبر به ابن زياد رسيد ، به محمد بن اشعث پيغام داد : ما تو را فرستاديم تا يك مرد را براى ما بياورى و در يارانت شكاف سختى پديدار شد ، چه شود گر تو را به سوى ديگر فرستيم ؟ ابن الاشعث در جوابش پيغام فرستاد : اى امير ، به گمانت مرا دنبال يكى از تره‌فروشهاى كوفه يا عجمهاى پناهنده فرستادى ؟ مگر نمىدانى كه مرا دنبال شيرى درنده و شمشير برنده در دست پهلوانى پرنام از خاندان خير الأنام فرستادى ؟ ابن زياد به او پيغام داد كه : امانش بده تا بر او دست يا بى .\r\n( 2 ) از بعضى كتب مناقب نقل شده كه : مسلم مانند شير بود و چنان نيروئى داشت كه دست مردى را مىگرفت و او را به پشت بام پرتاب مىكرد .\r\nسيد گفته است ( ف ) كه : چون مسلم صداى سم اسبان را شنيد ، زره پوشيد و بر اسب خود سوار شد و با ياران عبيد الله جنگيد تا جمعى را كشت ، محمد بن اشعث به او فرياد كرد كه : تو در امانى ، گفت : چه اعتمادى به امان عهدشكنان نابكار است و با آنها نبرد مىكرد و با ابيات حمران بن مالك خثعمى رجز\r\n\r\n\r\n","description":"","footnote":"\r\n[ 1 
  ] اين دو بيت از عبيد الله بن زبير اسدى است بدين مضمون :\r\n أ تركت مسلماً لا تقاتل دونه * حذر النيّة أن تكون صريعا \r\nاز ترس مرگ ، مسلم را يارى نكردى - و قتلت وافداً . . . الخ .\r\n گر كه بودى از اسد قدر و را بشناختى * وز پيمبر در قيامت چشم شفاعت داشتى \r\nو تركت عمّك . . . الخ ، اشاره به واقعهء حجر بن عدى است .\r\n","page_name":" 145 ","page_number":145},
  {"content":"\r\n\r\nمىخواند :\r\n به خدا كشته نگردم بجز آزاد و دلير . . . \r\nالخ ، گفتند : به تو دروغ و فريب گفته نشود و او توجه نكرد و بر سر او هجوم كردند تا زخم فراوان برداشت و مردى از پشت سر نيزه‌اى به او زد و به رو بر زمين افتاد و اسير شد .\r\n( 1 ) در مناقب ابن شهر آشوب است كه او را تير باران كردند و سنگباران نمودند تا خسته شد و به ديوارى تكيه كرد و گفت : چيست كه مرا چون كفار سنگباران كنيد و من از خاندان پيغمبران نيك رفتارم حقّ رسول خدا را دربارهء ذرّيه‌اش رعايت نكنيد ، ابن اشعث گفت : خود را به كشتن مده ، تو در پناه منى ؛ فرمود : تا توانى دارم مرا اسير كنيد ؟ نه به خدا ، هرگز چنين نباشد و بر او حمله كرد و از او گريخت ؛ مسلم گفت : بار خدايا ، تشنگى مرا كشت و از همه سو به دو حمله كردند و بكير بن حمران احمرى لب بالايش را زد و مسلم ضربتى به شكم او زد و او را كشت و از پشت سر به وى نيزه زدند و از اسبش به زير افتاد و اسير شد .\r\n( 2 ) شيخ مفيد و جزرى و ابو الفرج گفته‌اند : مسلم زخم فراوان برداشت و از نبرد واماند و دست بازگرفت و به ديوارى تكيه كرد كه پهلوى همان خانه بود ، محمد بن اشعث به او نزديك شد و گفت : تو در امانى ، مسلم گفت : در امانم ؟ گفت :\r\nآرى تو در امانى ، و همهء مردم جز عبيد الله بن عباس سلمى گفتند : در امانى ، ولى او گفت : مرا در اين موضوع اختيارى نيست ، و كنار رفت ؛ مسلم بن عقيل گفت :\r\nبه خدا اگر مرا امان نمىداديد به شما تسليم نمىشدم ، استرى آوردند و او را سوار كردند و گردش را گرفتند و شمشيرش را ربودند ، در اينجا از جان خود نوميد شد و چشمش گريان شد و دانست كه او را مىكشند و گفت : اين اول پيمان شكستنى است ، محمد بن اشعث گفت : من اميدوارم كه باكى نداشته باشى ،\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nفرمود : اينكه اميدوارى است ، پس امان شما چه شد ؟ انا للَّه و انا اليه راجعون ، و گريست ؛ عبيد الله بن عباس سلمى گفت : براى چون توئى و آنچه در سر داشتى در اين وضع گريه روا نيست ، گفت : من براى خود نگريم و از مرگ نترسم با آنكه يك چشم بهم زدن نابودى را دوست ندارم ولى براى خاندان خود كه مىآيند گريانم و براى حسين و آل حسين گريانم ، و به محمد بن الاشعث گفت :\r\nبه خدا گمانم تو از امان من عاجزى ، و از او خواهش كرد كسى را نزد حسين ( ع ) بفرستد و به او خبر برساند و از او خواهش كند كه برگردد .\r\n( 1 ) در روايت شيخ مفيد ، مسلم به محمد بن اشعث گفت : اى بندهء خدا ، من مىدانم كه از اجراء امان خود عاجزى ، اهل يك خيرى هستى ؟ مىتوانى خودت كسى را بفرستى و از زبان من به حسين ( ع ) كه امروز يا فردا به سوى شما حركت كرده است خبر برساند كه ابن عقيل مرا فرستاده در حالى كه اسير است در دست اين مردم و به شب نرسد تا كشته شود مىگويد : پدر و مادرم قربانت ، با خاندان خود برگرد ، اهل كوفه تو را گول نزنند زيرا آنها همان ياران پدر تواند كه از دست آنها آرزوى مرگ يا شهادت مىكرد ، اهل كوفه با تو دروغ گفته‌اند ( با من دروغ گفتند ط ) و براى فريب خورده نظر و اراده‌اى نيست ، ابن الاشعث گفت :\r\nبه خدا انجام مىدهم .\r\n( 2 ) مىگويم : ازدى از جعفر بن حذيفه روايت كرده است كه : محمد بن اشعث اياس بن عتل طائى از بنى مالك بن عمرو بن ثمامه كه مردى شاعر بود و تكمه بند محمد بود خواست و گفت : برو نزد حسين و اين نامه را به او برسان و آنچه را ابن عقيل گفته بود در آن نامه نوشت و گفت : اين توشه و ساز و برگ سفر ، اين هم\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nخرج خانواده ، از او مركب سوارى خواست و گفت : شتر سواريم لاغر شده ، گفت : اين هم شتر سوارى با جهازى سوار شو و برو ، بيرون رفت و چهارشنبه در « زباله » خدمت امام حسين ( ع ) رسيد و به او خبر داد و نامه‌رسانى كرد .\r\n( 1 ) امام حسين ( ع ) فرمود : هر چه مقدّر است مىشود ، خود را و فساد امت را به حساب خدا مىگذاريم و آنگاه كه مسلم بن عقيل به خانهء هانى بن عروه نزول كرد و هيجده هزار كس با او بيعت كردند ، با عابس بن ابى شبيب شاكرى به حسين ( ع ) نوشت :\r\n« اما بعد ، آبجو به خاندانش دروغ نمىگويد ، هيجده هزار از اهل كوفه با من بيعت كردند ، نامهء من كه رسيد در آمدن شتاب كن زيرا همهء مردم رو به تو دارند و نظر و دلخواهى با آل معاويه ندارند و السلام » .\r\n( 2 ) در روايت « مثير الاحزان » :\r\n« اما بعد ، آبجو به خاندان خود دروغ نگويد ، همهء اهل كوفه با تواند و هيجده هزار تن از آنها با من بيعت كردند ، چون نامه‌ام بخوانى در آمدن شتاب كن و السلام عليك و رحمة اللَّه و بركاته » .\r\nو آن را با عابس بن ابى شبيب شاكرى و قيس بن مسهر صيداوى فرستاد . انتهى .\r\n\r\nورود مسلم بر ابن زياد ( لع )\r\n( 3 ) محمد بن اشعث مسلم را به قصر برد و نزد عبيد اللَّه رفت و گزارش گرفتارى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاو و امانى كه به او داده‌اند به وى داد ، عبيد الله گفت : تو حقّ امان نداشتى ، ما تو را فرستاديم او را بياورى ، او هم خاموش شد ؛ چون مسلم بر در قصر نشست ، كوزهء آب سردى ديد و گفت : از اين به من بدهيد ، مسلم بن عمرو باهلى گفت : مىبينى چه سرد است ! به خدا قطره‌اى از آن نچشى تا در دوزخ حميم بچشى ، مسلم گفت :\r\nتو كيستى ؟ گفت : من آنم كه حقّ را شناختم و تو آن را وانهادى و براى امت و امام خيرخواهى كردم و تو بدخواهى كردى و از او شنوائى كردم وقتى تو نافرمانى كردى ، من مسلم بن عمرو هستم ؛ مسلم گفت : مادرت بر تو بگريد اى باهلى زاده ، چقدر جفاجو و سخت‌دل و درشت‌خوئى ، تو به حميم و خلود در دوزخ سزاوارتر از منى .\r\n( 1 ) گويد : عمارة بن عتبه آب سردى خواست ، و در روايت « ارشاد » و « كامل ابن اثير » عمرو بن حريث غلامش را فرستاد ، يك سبوى آب با روپوش همراه جامى آورد ، آب در جام ريخت و به او گفت : بنوش ( مل ) گرفت بنوشد ، جام پر از خون شد و نتوانست بنوشد تا بار سوم كه دندانهاى ثناياى او در جام افتاد و گفت : الحمد للَّه ، اگر قسمت من بود نوشيده بودم ، او را نزد ابن زياد بردند و به او سلام نداد ، پاسبان گفت : چرا به امير سلام ندادى ؟ گفت : مىخواهد مرا بكشد ، چه سلامى به او دارم ؟ اگر مرا نكشت سلام بسيار نزد من دارد ، ابن زياد گفت :\r\nبجان خودم كشته مىشوى ، فرمود : چنين است ؟ گفت : آرى ، گفت : بگذار به يكى از خويشان خود وصيت كنم ، گفت : وصيت كن ، رو به ابن سعد كرد و گفت : ميان من و تو خويشى است و من به تو يك سخن محرمانه‌اى دارم ، از او نپذيرفت ، ابن زياد گفت : از حاجت عموزاده‌ات روگردان مباش ، برخاست و با او\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبه گوشه‌اى رفت ( د ) كه ابن زياد آنها را مىديد ( مل ) مسلم به او گفت : من در كوفه هفتصد درهم وام دارم آن را به حساب دارائى خودم در مدينه بپرداز ( مل ) و جسد مرا از ابن زياد به بخشش بگير و به خاك بسپار و كسى نزد حسين ( ع ) بفرست كه او را برگرداند ، عمر وصيت او را به ابن زياد گزارش داد ، ابن زياد گفت : امين خيانت نكند ولى گاهى خائن امانت‌دارى كند ، در مال خود هرچه خواهى بكن ، حسين هم اگر به ما كارى نداشته باشد با او كارى نداريم و اگر به ما رو كند دست از او بازنداريم ، و اما دربارهء جسد او شفاعت تو را نپذيريم ؛ بعضى گفته‌اند : راجع به جسدش گفت : وقتى او را كشتيم ، با جسد او هر چه خواهند عمل كنند .\r\n( 1 ) سپس به مسلم گفت : اى پسر عقيل ، مردم متحد و يكدل بودند و تو آمدى آنها را تفرقه كنى و ميان آنها اختلاف‌اندازى ، گفت : هرگز ، اهل اين شهر معتقدند كه پدرت نيكان آنها را كشته و خون آنها را ريخته و به شيوهء كسرى و قيصر با آنها رفتار كرده ، ما آمديم تا دادگسترى كنيم و به حكم قرآن و سنت دعوت كنيم ، گفت : اى فاسق ، تو را به اين كار چه ، مگر آنگاه كه تو در مدينه مىگسارى مىكردى در ميان آنها چنين رفتار نمىشد ، گفت : من مىگسارى مىكردم ؟ خدا مىداند كه تو راست نمىگوئى و من چنان نيستم كه تو مىگوئى ، مىخوارى كار آنها است كه به خون مسلمانان پنجه فرود كنند و مردم بىگناه را از روى خشم و دشمنى بكشند و به بازى و خوشگذرانى بگذرانند و گويا كارى نكرده‌اند .\r\n( 2 ) ابن زياد گفت : خدا مرا بكشد اگر تو را نكشم به وضعى كه كسى را در\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاسلام نكشته‌اند ، گفت : همانا لايق تو است كه در اسلام بدعت‌گزارى ، توئى كه در كشتار بد و مثلهء زشت و بدنهادى و پستى از همه كس پيش افتادى ، ابن زياد او را و حسين و على و عقيل را دشنام داد و مسلم ديگر با او سخنى نگفت .\r\n\r\nكشته شدن مسلم بن عقيل ( ع )\r\n( 1 ) مسعودى گفته : چون سخنش به پايان رسيد و مسلم در پاسخ او درشتى كرد ، فرمان داد او را بالاى بام قصر بردند و احمرى كه مسلم او را ضربت زده بود خواسته به او گفت : تو براى خونخواهى بايست گردن او را بزنى .\r\n( 2 ) جزرى گويد : مسلم به محمد بن اشعث گفت : به خدا اگر تو مرا امان نمىدادى ، تسليم نمىشدم ، براى من شمشير بكش ، پناه تو شكسته شد . مسلم را بالاى قصر بردند و او تسبيح و استغفار مىكرد و او را بر لبهء بام برابر كفشگران گردن زدند و كشندهء او بكير بن حمران بود كه مسلم او را ضربت زده بود ؛ سرش به زمين افتاد و تنش را هم دنبال آن انداختند ، چون بكير فرود آمد ، ابن زياد گفت : وقتى او را بالا مىبرديد چه مىگفت ؟ گفت : تسبيح و استغفار ، و چون خواستم او را بكشم ، گفتم : نزديك بيا ، حمد خدا را كه بر تو تمكّن داد و انتقام مرا گرفت ، يك ضربت به او زدم ، كارى نشد ، گفت : اى بنده ، در اين خراشى كه بر من وارد ساختى قصاص خود را نكردى ؟ ابن زياد گفت : وقت مردن هم افتخار دارد ، گفت : با ضربت دوم او را كشتم .\r\n( 3 ) طبرى گويد : او را بالاى بام بردند و گردنش را زدند و جسدش را نزد مردم انداختند و دستور دادند او را به كناسه بردند و آنجا به دار زدند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nكشتن هانى بن عروه\r\n( 1 ) مسعودى گفته : بكير احمرى گردن مسلم را زد و سرش را به پائين انداخت و جسدش را دنبال او سرازير كردند ، سپس دستور دادند هانى بن عروه را به بازار بردند و دست بسته گردن زدند و او آل مراد را كه شيخ و زعيم آنها بود به يارى مىخواند ، چهار هزار زره‌پوش و هشت هزار پياده موقعى كه سوار مىشد دنبال او بودند و وقتى هم‌پيمانان او از كنده و ديگران از او پذيرا مىشدند سى هزار زره‌پوش داشت و يكى در اين موقع از سستى و خذلان جواب او را نداد .\r\n( 2 ) شيخ مفيد گفته است كه : محمد بن اشعث نزد ابن زياد از هانى وساطت كرد ، گفت : تو مقام هانى را در اين شهر و خاندان او را در عشيره مىدانى و قوم او مىدانند كه من و رفيقم او را نزد تو آورديم ، تو را به خدا او را به ما ببخش كه دشمنى ميان مردم شهر نيفتد ، به او وعدهء بخشش داد و پشيمان شد و فوراً دستور داد او را به بازار برند و گردنش را بزنند ، هانى را بردند به ميدان گوسفندفروشى با كتف بسته و او فرياد مىكرد : « وا مذحجاه ، امروز مذحجى ندارم ، مذحج كجايند ؟ » چون ديد كسى او را يارى نمىكند دست خود را از بند بيرون كشيد و گفت : يك عصا ، يك كارد ، يك سنگ ، يك پاره استخوان نيست كه مردى از جان خود دفاع كند ، به روى او جهيدند و او را محكم بستند و گفتند : گردن بكش ، گفت : من او را نمىبخشم و شما را بر كشتن خود كمك نمىكنم ، يكى از غلامان ترك عبيد الله به نام رشيد شمشيرى به گردن او نواخت و كارى نكرد ، هانى گفت : برگشت به سوى خدا است ، بار خدايا ، به سوى رحمت و رضوانت ،\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nو ضربت ديگرى زد ؛ و او را كشت .\r\n( 1 ) در « كامل ابن اثير » است كه عبد الرحمن بن حصين مرادى روزى آن غلام ترك را ديد كه با ابن زياد عبور مىكرد ، او را كشت ، عبد الله بن زبير اسدى در قتل هانى و مسلم سروده و بعضى آن را از فرزدق دانند ( زبير به زاى مفتوح و باء است ) :\r\n گر ندانى كه مرگ چيست نگر * سر بازار ، هانى و ابن عقيل\r\nپهلوانى كه تيغ روش شكست * ديگرى اوفتاد ز بام قتيل \r\nدنبالهء اشعار :\r\n قهر ابن زياد دو نشان كرد * داستانهاى رهگذار سبيل\r\nتن بيسر ز مرگ ديگرگون * خون او شد روانه تا به مسيل\r\nجوانى ز دوشيزه طنازتر * برنده‌تر از تيغ تيز صقيل\r\nنياسايد اسماء در بسترش * ز تعقيب آن مذحجان فحول\r\nاگر خون سردار خود نطلبيد * زنازاده باشيد و پست و ذليل \r\n( 2 ) ابن زياد سر هر دو را براى يزيد فرستاد و نامهء تشكّرى دريافت و به او نوشته بود :\r\n« به من خبر رسيده كه حسين به سوى عراق آمده ، ديده‌بانها بر سر راهها بگمار و ساز و برگ فراهم آر و خود را نگهدار و مشكوكان را به زندان كن و مظنونان را بازداشت كن و هر كه با تو جنگيد بكش » .\r\n( 3 ) در روايت « ارشاد » : مظنونان را زندان كن و متهمان را بكش و اخبار را به من بنويس .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n( 1 ) مسعودى گويد : مسلم روز سه‌شنبه هشتم ذيحجه سال شصت هجرى خروج كرد و همان روز حسين ( ع ) از مكه به كوفه كوچيد و روز چهارشنبه عرفه 9 ذيحجهء همان سال كشته شد ، ابن زياد دستور داد تن مسلم را به دار آويختند و سرش را به دمشق فرستاد و اين اول تنى بود از بنى هاشم كه به دار آويزان شد و اول سر بود از آنان كه به دمشق فرستاده شد .\r\n( 2 ) در « مناقب » گفته : سر هر دو را همراه هانى بن حبوه وادعى براى يزيد فرستاد و آنها را بر دروازهء دمشق آويختند .\r\n( 3 ) در « مقاتل شيخ فخر الدين » است كه تن مسلم و هانى را گرفتند و در بازارها مىكشيدند و خبر به بنى مذحج رسيد و بر اسبان خود سوار شدند و با آنها جنگيدند و تنها را از آنها گرفتند و غسل دادند و به خاك سپردند رحمة اللَّه عليهما و عذّب قاتلهما بالعذاب الشديد .\r\n( 4 )\r\n\r\nتذييل\r\nبدان كه هانى بن عروه چنانچه « حبيب السير » گويد ، از اشراف كوفه بوده و اعيان شيعه و در روايتى پيغمبر را درك كرده و به صحبت او مشرف گرديده و در هشتاد و نه سالگى شهيد شده و گفتارش با ابن زياد دلالت بر جلالت و بزرگواريش دارد .\r\n( 5 ) گفتهء مسعودى است كه شيخ مراد بوده و زعيم آنها و با چهار هزار زره‌پوش و هشت هزار پياده سوار مىشده . . . الخ و مىآيد كه چون خبر كشتن مسلم و هانى به امام حسين ( ع ) رسيد بعد از كلمهء استرجاع چند بار فرمود : رحمت خدا بر\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nآنها و نيز اين نامه را براى مردم خواند :\r\n« بسم اللَّه الرحمن الرحيم ، خبر جانگدازى به ما رسيده است كه كشته شدن مسلم و هانى بن عروه و عبد الله بن يقطر است » .\r\n( 1 ) و در كتاب « مزار » محمد بن المشهدى و « مصباح الزائر » و « مزار » مفيد و شهيد قدس اللَّه ارواحهم در ضمن اعمال كوفه به ترتيب معروف چنين تعبير شده :\r\n\r\nذكر زيارت هانى بن عروه مرادى\r\nبر سر قبرش بايست و بر رسول خدا سلام بده و بگو : « سلام اللَّه العظيم و صلواته عليك يا هانى بن عروه ، السلام عليك أيها العبد الصالح الناصح للَّه و لرسوله » و زيارت را تا آخر رسانيده و دو ركعت نماز هديه و دعا و وداع نقل كرده ، و هانى در جنگ جمل با امير المؤمنين بود . و در مناقب ابن شهر آشوب است كه اين رجز را مىسرود :\r\nنبردى است كان را شتر رهبر است زنش پيشوا گمرهى در سر است على سروران را سر و سرور است ( 2 ) از تكملهء سيد محسن كاظمى نقل است كه او را از ممدوحين شمرده و پاره‌اى از آنچه گفتيم دليل آورده ، ولى سيد مهدى در اول نظر خود به او بدگمانى كرده و پس از تحقيق از گمان خود برگشته و قصيده در سوگوارى او سروده و عذر خواسته ، انتهى .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n( 1 ) مىگويم كه : سيد نامبرده ( قدس سره ) در رجالش سخن طولانى كرده و سپس گفته : اين اخبار مختلف همه متفقند كه هانى مسلم را در خانهء خود پناه داده و در كار او اقدام كرده و او را يارى نموده و قشون و ساز و برگ براى او فراهم كرده و از تسليم وى به ابن زياد خوددارى كرده و كشته شدن را بر آن برگزيده تا خوارى كشيده و كتك خورده و زندان رفته و شكنجه ديده و دست بسته كشته شده است به دست آن فاجر ملعون و اين خود در حسن حال و سرانجام نيك او كافى است و در زمرهء ياران حسين و شيعيان او است كه در راه وى شهيد شدند و تو را بس است گفتهء او به ابن زياد كه : « شايسته‌تر از تو و ارباب تو آمده است » و گفتهء ديگر او ( اين عبارت در منتخب طريحى است ) : « اگر كودكى از خاندان محمد زير پايم مخفى باشد آن را برندارم تا بريده شود » و سخنان ديگر او كه گذشت و دلالت دارد كه آنچه كرده از روى بصيرت و بينائى بوده نه به صرف تعصب و غيرت كشى و مهمان‌نوازى و پناهندگى و دليل آن گفتهء حسين ( ع ) كه چون خبر كشتن او و مسلم به وى رسيد رحمت بر آنها فرستاد و آن را چند بار ادا كرد و فرمود : خبر جانگدازى به ما رسيده كه مسلم بن عقيل و هانى بن عروه و عبد اللَّه بن يقطر كشته شده‌اند .\r\n( 2 ) سيد بن طاوس در كتاب « ملهوف » روايت كرده كه چون پس از خبر قتل مسلم و هانى خبر عبد اللَّه بن يقطر به امام حسين ( ع ) رسيد ، اشك در ديده گردانيد و گفت : بار خدايا ، براى ما و شيعيان ما مقامى كريم قرار ده و ميان ما و آنان در قرارگاه رحمتت جمع فرما زيرا تو بر هر چيز توانائى اصحاب ما رضوان اللَّه عليهم براى هانى زيارتى نقل كرده‌اند كه بدان زيارت شود و صريح در آن\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاست كه از شهداء سعدائى است كه براى خدا و رسولش مخلص بوده و در راه خدا قرين رحمت و رضوان وى رفته‌اند و آن اين است : سلام اللَّه العظيم ، و زيارت را تا آخر نقل كرده است و بعد گفته است : دور مىنمايد كه مضمون اين زيارت از نص و خبرى نباشد و اگر هم نباشد ، خود متضمن گواهى آنها است بر آنكه شهيد سعيد نبيل با جلالت و خوش عاقبتى بوده .\r\n( 1 ) ما يافتيم كه شيوخ اصحاب ما چون مفيد ( ره ) و ديگران او را در كتب خود بزرگ ياد كنند ، دنبال نامش ترضيه و طلب رحمت آرند و احدى از علماى ما در وى طعن و انتقادى نكرده و آنچه در اخبار است كه هانى در كوفه به ديدن ابن زياد رفته و با او رفت و آمد داشته ، همراه اشراف كوفه تا گاهى كه مسلم به او پناهنده شده باعث طعنى نيست زيرا از روى تقيه بوده چون هانى مردى معروف بوده و ابن زياد او را منظور داشته و با او سر دوستى داشته و كناره‌گيرى او خلاف تقيه بوده كه اساس كار مسلم بوده است و براى رفع توهّم پيش او رفت و آمد داشت تا مسلم به او پناهنده شد و بعنوان بيمارى قطع مراوده كرد و آنچه را گمان نداشت پيشامد كرد و اما آنكه مسلم را از تعجيل در خروج ممانعت كرد شايد در تأخير آن مصلحت‌بينى داشته و مىخواسته جمعيت بيشترى فراهم گردد و ساز و برگ تكميل شود و امام حسين ( ع ) به كوفه رسد و به آسانى كار آنها انجام شود نبرد را يك بار به همراهى خود امام آغاز كنند .\r\n( 2 ) و اما آنكه از قتل ابن زياد در خانهء خود دريغ كرد كه مورد اختلاف است و پاره‌اى اخبار مىگويد : خود او بود كه بعنوان مرض ابن زياد را به خانهء خود آورد تا مسلم او را بكشد و گذشت كه مسلم عذر آورد كه زن هانى به او آويخته و در\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nروى او گريسته و او را قسم داده ؛ و سيّد مرتضى ( ره ) در « تنزيه الأنبياء » همين وجه را به تنهائى ذكر كرده است ، ( 1 ) و اما اينكه چون ابن زياد دربارهء پناه دادن مسلم از او بازخواست كرد گفته است : به خدا من از او به منزل خود دعوت نكرده‌ام و از كار او اطلاعى نداشتم تا آمد و از من تقاضاى نزول كرد و من به روى او درماندم و گردن گيرم شد براى خلاصى از دست ابن زياد و از روى تقيه گفته است و دور است كه بىسابقه و وعده ، مسلم در پناه او رفته باشد و او نداند و بىخبر باشد ، چنانچه بىخبرى او از اصل كار مسلم با آنكه از رجال بزرگ شيعه بوده تا آنگاه كه بىسابقه با او ملاقات كرده باشد بعيد است و از اينجا ضعف كلام « روضة الصفا » روشن است كه از قول هانى نقل كرده‌اند كه گفته : مرا در رنج و كلفت انداختى و اگر نبود كه وارد بر من بودى تو را طرد مىكردم با آنكه اين عبارت خبر در اينجا نيست و كتب ديگر از آن خالى است و ابن ابى الحديد در « شرح نهج » دربارهء هانى بن عروه دو روايت آورده كه يكى دلالت بر مدح او دارد و ديگرى بر ذمّ او .\r\n( 2 ) روايت مدح را در شرح گفتار على ( ع ) كه : « من اول تصديق كنندهء او هستم و اول تكذيب كنندهء او نمىباشم » ذكر كرده است ؛ مىگويم : سيّد رحمه اللَّه روايت مدح را نقل كرده و روايت مذمّت در « شرح نهج » در بيان قول امير المؤمنين در باب مختار از كلمات قصار در كلمهء : « آلة الرئاسة سعة الصدر » بيان شده و در جواب آن گفته : اين بيش از يك داستانى نيست و عنوان روايت ندارد و سلسلهء سندى ندارد و از كتابى نقل نشده و در كتب تواريخ و سير كه بايد ياد شود ذكر نشده و تاريخ‌نگاران راجع به داستان بيعت گرفتن معاويه براى پسرش يزيد\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nسخنان موافق و مخالف و جريانات را نقل كرده‌اند و اين قصه در آنها نيست و اگر درست بود نقل آن مناسب‌تر بود چون تازگى داشت علاوه آنكه چون هانى در آخر كار بيعت يزيد را رد كرد و به يارى حسين ( ع ) قيام كرده كشته شد ، تقصيرات گذشته را جبران كرده اگر بوده است و حال او مانند حال حر رحمه اللَّه است كه توبه كرد و توبه‌اش قبول شد با آنچه از او صادر شده بود و كار او سخت‌تر بود از كار هانى و قبول توبهء هانى اقرب است . انتهى .\r\n( 1 ) مىگويم : از أبو العباس مبرد نقل شده كه معاويه كثير بن شهاب مذحجى را والى خراسان كرد و وجه بسيارى اختلاس كرد و نزد هانى بن عروهء مرادى پنهان شد ، خبر به معاويه رسيد و او هم خون هانى را هدر كرد ، هانى بيرون شد و خود را به پناه معاويه رسانيد و به حضور او رسيد و او را نمىشناخت چون مردم برخاستند او نشست ، معاويه از حاجت او پرسيد گفت : من هانى بن عروه هستم ، معاويه گفت : امروز ديگر آن روز نيست كه پدرت مىگفت :\r\nزلف خود شانه زنم دامن خود را بكشم اسب رهوار كميتى است به زير پايم سرورانى ز عطيفند و بدنبال روان چون ز ظلمى بهراسم به فلك سر سايم ( 2 ) هانى گفت : امروز من از آن روز عزيزترم ، معاويه گفت : با چه ؟ گفت : براى اسلام يا امير المؤمنين ، به او گفت : كثير بن شهاب كجا است ؟ گفت : پيش من است در ميان قشون تو ، معاويه گفت : ببين چقدر اختلاس كرده پاره‌اى از او بگير و پاره‌اى به او ببخش ؛ و حكايت شده است كه : يكى از اصحاب حسين بن\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nعلى ( ع ) در كربلا اسير شد و او را نزد يزيد بردند ، يزيد به او گفت : پدر تو بود كه گفته است : زلف خود شانه زنم . . . الخ ؟ گفت : آرى ؛ يزيد امر كرد او را كشتند . [ 1 
  ]\r\n[ رمز 14 
  ] محيط اجتماع ، مزرعه‌اى است كه در آن ، نهال بشريت كشته مىشود ، هرگاه اين مزرعه معمور و آبادان باشد در زير سرپرستى پيشوايانى عادل و درست‌كار پرورش يابد بهره‌هاى نيكو دهد و مردان و زنان شايسته و درست و با ايمان و پرهيزكار به بار آيد و هرگاه مزرعه بر اثر تسلط جباران و سركشان خودپرست رو به تباهى رود و هرج و مرج گردد ، گياهان هرزه كه مردمان دنياطلب و پست و نابكار باشند در آن فزونى گيرند و چون تار عنكبوت به هم بتنند و چون گياهان هرزه و خار مغيلان سر بهم دهند و مردان و زنان نيكوكار و درست را در تنگنا گذارند و از ميان بردارند از روزى كه حكومت جائرانهء خلفاء در محيط اسلام پديد شد و كم‌كم تسلط بدست بنى اميه افتاد زمينهء ويرانى محيط اسلامى فراهم گرديد و نابكاران و هرزگان نيرو گرفتند و سر بهم دادند و پاكان را\r\n\r\n\r\n","description":"","footnote":"\r\n[ 1 
  ] موضوعى كه ابن ابى الحديد در شرح كلمهء « آلة الرئاسة سعة الصدر » نقل كرده و دلالت بر قدح هانى دارد اين است كه در ضمن داستان ورود سران عراق به معاويه هنگام اخذ بيعت براى يزيد ، هانى بن عروه كه از سران نمايندگان عراق بوده از معاويه درخواست كرده كه او در عراق متصدّى بيعت گرفتن براى يزيد باشد با آنكه در ضمن همين داستان خود هانى با اين امر صريحاً اظهار مخالفت مىكرده است و اين داستان ، خالى از تناقض نيست .\r\n","page_name":" 160 ","page_number":160},
  {"content":"\r\n\r\nدر تنگنا گذاردند و از ميان بردند و دوران حكومت يزيدى كه از اواخر عمر معاويه براى استقرار وليعهدى او پديد شد عمق دركى بود كه اين دوره بدان رسيده بود و مردان درست و نيكوكار عالم اسلامى يكى پس از ديگرى دستخوش جلّادان ستم گرديدند و زمينه براى شهادت امام مظلوم فراهم گرديد .\r\n( 1 )\r\n\r\nفصل\r\nاز حوادث مهم همزمان كشتن مسلم بن عقيل ، كشتن ميثم تمار و رشيد هجرى است و به مناسبت ، كشتار حجر بن عدى و عمرو بن حمق ( ره ) را هم يادآورى كنيم .\r\n( 2 )\r\n\r\nذكر مقتل ميثم بن يحيى تمار قدّس اللَّه روحه\r\nميثم تمار از خواص اصحاب امير المؤمنين و برگزيدگان آنان بود بلكه او و عمرو بن حمق و محمد بن أبي بكر و اويس قرنى از حواريون على بن أبي طالب‌اند ، امير المؤمنين به اندازه لياقت و آمادگى بوى دانش و اسرارى آموخت و گاهى از او مىتراويد .\r\n( 3 ) به ابن عباس شاگرد امير المؤمنين كه تفسير قرآن را از وى آموخته و به گفتهء محمد بن حنفيه : ربانى امت بود ، گفت : اى پسر عباس ، هر چه تفسير قرآن\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمىخواهى از من بپرس كه من تنزيلش بر على ( ع ) قرائت كردم و تأويلش را از او آموختم ، ابن عباس گفت : اى كنيزك ، دوات و كاغذ بياور و شروع به نوشتن كرد ، روايت شده كه چون دستور دار زدنش صادر شد فرياد كشيد : اى مردم ، هر كه مىخواهد احاديث سرّى امير المؤمنين بشنود نزد من آيد ، مردم جمع شدند و او عجائبى براى آنها حديث مىكرد و آن بزرگوار رحمه اللَّه از زاهدان بود و از كسانى كه از عبادت و زهد پوست بدنشان بر تنشان خشكيده بود .\r\n( 1 ) در كتاب « غارات » ابراهيم ثقفى دربارهء ميثم گفته :\r\nعلى او را بر دانش بسيار و اسرار نهانى آگاه ساخته بود و ميثم گاهى از آنها بازمىگفت و مردم كوفه در آن ترديد مىكردند و على را به جادو و تدليس متهم مىساختند تا آنكه روزى در محضر جمعى كثير از شاك و مخلص به او گفت : « اى ميثم ، پس از من تو را بگيرند و به دار زنند و روز دوم بينى و دهانت خونريزى كنند و ريشت را رنگين كند و سومين روز حربه‌اى به شكمت زنند و جانت برآيد در انتظار آن باش آنجا كه به دار روى در خانهء عمرو بن حريث باشد تو دهمين كس باشى كه به دار روى و چوبهء دارت از همه كوتاه‌تر و به زمين نزديكترى ، من آن نخله كه بر تنهء آن به دار روى به تو نشان دهم » .\r\nو دو روز ديگر او را به وى نمود ، ميثم مىآمد و پاى آن نماز مىخواند و مىگفت : مبارك نخله‌اى هستى كه براى من آفريده‌شده‌اى و روئيده‌اى ، پس از قتل على ( ع ) هميشه آن را بررسى مىكرد تا آن را بريدند و از تنهء آن مراقبت مىكرد و آن را بازبين مىنمود و نزد عمرو بن حريث مىرفت و مىگفت : من\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nهمسايهء تو مىشوم ، با من خوش همسايه باش و عمرو مقصودش را نمىدانست و مىگفت : مىخواهى خانهء ابن مسعود يا ابن حكيم را بخرى ؟\r\n( 1 ) در كتاب « فضائل » است كه گفته‌اند : امير المؤمنين ( ع ) از جامع كوفه بيرون مىآمد و نزد ميثم تمار مىنشست و با او گفتگو مىكرد و گفته شده كه :\r\nروزى به او گفت : به تو مژده‌اى ندهم ؟ عرض كرد : به چه يا امير المؤمنين ؟\r\nفرمود : تو بر دار جان مىدهى ، عرض كرد : مولايم ، بر دين اسلام ؟ فرمود : آرى .\r\nاز عقيقى روايت شده كه : ابو جعفر ( ع ) او را بسيار دوست مىداشت و او مردى بود مؤمن و در نعمت ، شكرگزار و در بلاء ، صبور .\r\n\r\nملاقات حبيب بن مظاهر و ميثم تمار\r\n( 2 ) در « منهج المقال » از شيخ كشى به سند خود از فضل بن زبير روايت كرده است كه : روزى ميثم سوار بر اسبى بود ، در كنار مجلس بنى اسد به حبيب بن مظاهر اسدى برخورد ، با هم به گفتگو پرداختند تا گردن اسبانشان با هم زيرورو شد ، سپس حبيب گفت : من پيره‌مردى كه جلوى سرش مو ندارد و شكمش بزرگ است و نزد « دار الرزق » خربوزه مىفروشد مىشناسم كه براى دوستى خاندان پيغمبر خود به دار رود ، بالاى چوبهء دار شكمش دريده شود . ميثم گفت :\r\nمن هم مرد سرخ روئى را كه دو گيسوى بلند دارد مىشناسم كه براى يارى پسر دختر پيغمبرش از شهر بيرون مىرود و كشته مىشود و سرش را در كوفه مىگردانند . سپس از هم جدا شدند و حاضرين مجلس گفتند : دروغگوتر از اين دو نديديم .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n( 1 ) گويد : هنوز حاضران مجلس متفرق نشده بودند كه رشيد هجرى به دنبال آنها آمد ، از حاضران مجلس خبر آنها را پرسيد ، گفتند : از هم جدا شدند و چنان و چنين مىگفتند ، رشيد گفت : خدا ميثم را رحمت كند كه اين جمله را فراموش كرده « و در عطا كسى كه سر را مىآورد صد درهم افزوده شود » سپس برگشت ، آن مردم گفتند : به خدا اين از آن دو دروغگوتر است ، همان مردم گفتند :\r\nمدتى نگذشت كه ميثم را بر در خانهء عمرو بن حريث بالاى دار ديديم و سر حبيب بن مظاهر كه با حسين ( ع ) كشته شده بود آوردند و آنچه را گفته بودند به چشم خود ديديم .\r\n( 2 ) از ميثم روايت شده است كه گفت : روزى امير المؤمنين ( ع ) مرا خواست و فرمود :\r\nاى ميثم ، چگونه باشى گاهى كه به خود بستهء بنى اميه عبيد اللَّه بن زياد تو را به بيزارى جستن از من بخواند ؟ عرض كردم : يا امير المؤمنين به خدا از تو بيزارى نجويم ، فرمود : آنگاه تو را مىكشد و به دار مىزند ، عرض كردم : صبر مىكنم و اين گرفتارى در راه خدا اندك است ، فرمود : اى ميثم ، در اينجا تو در همه درجهء من با منى . . . الخ .\r\n( 3 ) از صالح بن ميثم روايت شده گفت : ابو خالد تمار به من خبر داد و گفت : من روز جمعه با ميثم تمار در فرات بودم ، بادى وزيد و او در يك كشتى از كشتيهاى « زيان » بود ، بيرون آمد و با آن باد نگاهى كرد و گفت : كشتى خود ببنديد ، اين باد سخت باشد ، و در اين ساعت معاويه مرده است ؛ گويد : در جمعهء آينده پست شام آمد ، من او را ديدار كردم ، از اخبار پرسيدم و گفتم : چه خبر است ؟ گفت :\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمردم حال بهترى دارند ، معاويه مرده است و مردم با يزيد بيعت كردند ، گفتم : چه روزى مرده ؟ گفت : روز جمعه .\r\n\r\nامير المؤمنين اسرار خود را در چاه مىگفت\r\n( 1 ) شيخ شهيد محمد بن مكى ( ره ) از ميثم روايت كرده است كه گفت : شبى مولايم امير المؤمنين ( ع ) از كوفه بيرون و مرا به صحرا برد و به مسجد جعفى رسيد و رو به قبله ايستاد و چهار ركعت نماز خواند و چون سلام داد و تسبيح گفت : دو كف را گشود و گفت : « معبودا ، چگونه تو را بخوانم با آنكه نافرمانيت كردم و چگونه نخوانمت با آنكه تو را مىشناسم و مهرت در دلم برجا است ، دستى به سويت دراز كردم كه پر از گناه است و چشمى كه پر از اميد » تا آخر آن دعاء طولانى ، دعا را آهسته خواند و سجده كرده پيشانى بر خاك نهاد و صد بار « العفو » گفت و برخاست و بيرون رفت و من دنبالش بودم تا به صحرا رسيد و خطى كشيد و فرمود : مبادا از اين خط تجاوز كنى و از نزد من رفت و شب بسيار تاريك بود ، من با خود گفتم : مولاى خود را كه دشمنان بسيارى دارد ، تنها گذاشتى ؟ پيش خدا و رسولش چه عذر دارى ؟ به خدا در پى او بروم و از او خبر بگيرم گرچه نافرمانيش كرده باشم و دنبالش رفتم و ديدم سر تا كمر در درون چاهى آويخته و با آن چاه گفت و شنود دارد ، مرا حس كرد و فرمود : كيست ؟\r\nگفتم : ميثم ، فرمود : به تو دستور ندادم از آن خط تجاوز مكن ؟ عرض كردم :\r\nمولايم ، از دشمنان بر تو ترسيدم و دلم آرام نگرفت ، فرمود : از آنچه گفتم چيزى شنيدى ؟ عرض كردم : نه ، مولايم ، فرمود : اى ميثم :\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر سينه‌ام اسرارى و * * * چون سينه شود تنگ\r\n مشتى به زمين كوبم و * سرا را بنهم بر سنگ\r\nرويد به زمين زانها * از بذر من اين آهنگ \r\n( 1 ) شيخ مفيد در « ارشاد » روايت كرده است كه ميثم تمار در بندگى زنى از بنى اسد بود ، امير المؤمنين ( ع ) او را از وى خريد و آزاد كرد ، به او فرمود : چه نام دارى ؟ عرض كرد : سالم . فرمود : رسول خدا ( ص ) مرا خبر داده كه نامى كه پدرت در عجم بر تو نهاده ميثم است ، گفت : رسول خدا ( ص ) راست فرموده و امير المؤمنين ( ع ) راست فرموده ، و به خدا نامم همان است ، فرمود : به همان نام برگرد كه رسول خدايت نام برده و سالم را رها كن و ابى سالم كنيهء تو باشد ؛ و يك روز على ( ع ) به او فرمود : تو را پس از من بگيرند و به دار زنند و حربه در شكمت فرو برند و روز سوم بينى و دهانت خونريزى كنند و ريشت را رنگين كنند و منتظر اين خضاب باش ، بر در خانهء عمرو بن حريث به دار زنند و دهمين كس باشى و چوبهء دارت از همه كوتاه‌تر و به زمين از همه نزديكتر باشى ، بيا تا آن نخله‌اى كه بر تنهء آن به دار روى به تو بنمايم ، به او نمود و ميثم مىآمد و زير آن نماز مىخواند و مىگفت : چه نخلهء مباركى هستى كه براى تو آفريده شدم و براى من پروريده شدى ، و هميشه آن را وارسى مىكرد تا آن را بريدند و چون جاى دار خود را در كوفه شناخت ، هرگاه به عمرو بن حريث برمىخورد ، مىگفت : من همسايهء تو شوم ، با من خوش همسايه باش ، عمرو به او مىگفت : مىخواهى خانهء ابن مسعود را بخرى يا خانهء ابن حكيم را ؟ و نمىدانست چه مقصودى دارد .\r\n( 2 ) و در سالى كه كشته شد ، به حج رفت و خدمت امّ سلمه رسيد ، پرسيد : تو\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nكيستى ؟ گفت : من ميثم هستم ، گفت : به خدا بسا از رسول خدا ( ص ) شنيدم كه نيمه شب نامت را مىبرد ؛ ميثم از امّ سلمه حال حسين ( ع ) را پرسيد ، گفت : او در باغ خود مىباشد ، گفت : به او خبر بده كه من مىخواستم سلامى به او بدهم و ما نزد خدا ، پروردگار جهانيان با هم برخوريم ان شاء اللَّه . ام سلمه بوى خوش خواست و ريش او را عطر زد و گفت : هلا آن با خون رنگين شود .\r\n( 1 ) به كوفه كه برگشت ، عبيد اللَّه بن زياد او را گرفت و چون نزد او بردندش و به او گفتند : اين مرد نزد على ( ع ) از همه عزيزتر بود ، گفت : واى بر شما ، اين مرد عجمى ؟ گفتند : آرى ، عبيد اللَّه به او گفت : پروردگارت كجا است ؟ گفت : در كمين ستمكاران است ، و تو يكى از ستمكارانى ، گفت : با اينكه تو عجمى هستى به مراد خود مىرسى ؛ به او گفت : براى من بگو كه مولايت به تو گفته من با تو چه خواهم كرد ؟ گفت : به من خبر داده من دهمين كس باشم كه به دارم بزنى و چوبهء دارم از همه كوتاه‌تر و به زمين نزديكتر باشم ، گفت : به خدا به خلاف گفتهء او كنيم ، گفت : خلاف كنى ؟ به خدا او از گفتهء پيغمبر ( ص ) از گفتهء جبرئيل از طرف خداى تعالى خبر داده ، چگونه با آنها مخالفت كنى ، من آنجا را كه در كوفه به دار روم مىدانم و من اول كسى باشم كه در اسلام لجام گردم .\r\n( 2 ) او را با مختار بن ابى عبيده زندانى كرد ، در زندان به مختار گفت : تو رها شوى و به خونخواهى حسين ( ع ) بيرون شوى و اين كسى كه ما را مىكشد بكشى ؛ چون عبيد اللَّه ، مختار را احضار كرد تا بكشد ، پست نامه‌اى از يزيد آورد و در آن دستور داده بود مختار را آزاد كند ؛ و او را رها كرد و دستور داد ميثم را به دار زدند ، مردى او را ديد و گفت : مىتوانستى خود را از آن نجات دهى ، در\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nجوابش تبسّم كرد و به آن نخله اشاره كرد و گفت : براى او خلق شدم و براى من پروريده شده .\r\n( 1 ) چون او را بالاى چوبهء دار بستند ، مردم درب خانهء عمرو بن حريث گردش را گرفتند ، عمرو گفت : به خدا به من مىگفت : من همسايهء تو خواهم شد ؛ و چون در آنجا به دار رفت عمرو به كنيز خود دستور داد زير دارش را جاروب كرد و آب پاشيد و مجمره نهاد ، و ميثم فضائل بنى هاشم را برمىشمرد ، و به ابن زياد گفتند :\r\nاين بنده ، شما را رسوا كرد ، گفت : بر دهن او لجام زنيد و اول كسى بود كه در اسلام لجام شد ؛ و كشتن ميثم ده روز پيش از ورود حسين ( ع ) به عراق بود و چون سه روز بر سر دار ماند ، حربه‌اى به شكمش زدند و تكبير گفت ، و پسين آن روز از بينى و دهنش خون روان شد . انتهى .\r\n( 2 ) روايت شده كه هفت كس از خرمافروشان كوفه همدست شدند كه ميثم را به خاك سپارند ، شبانه نزد او آمدند و پاسبانانى كه او را محافظت مىكردند ، آتش افروخته بودند و آنها را نديدند و او را با چوبهء دارش برداشتند ، در كف جوب آبى ميان قبيلهء مراد به خاك سپردند و چوبهء دار را در يك خرابه انداختند ، صبح يك دسته سوار دنبال او رفتند و چيزى نيافتند .\r\n( 3 ) من مىگويم : از نژاد ميثم تمار ، ابو الحسن ميثمى على بن اسماعيل بن شعيب بن ميثم تمار است كه در عصر مأمون و معتصم از متكلّمان اماميه بوده و با ملحدين و مخالفين مناظراتى داشته و هم‌عصر ابى هذيل علّاف استاد معتزليان بصره بوده .\r\n( 4 ) شيخ مفيد ( ره ) حكايت كرده است كه على بن ميثم از ابو هذيل علّاف\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nپرسيد : تو معتقد نيستى كه ابليس جلوگير از همه خير است و فرمانده به همهء شرور است ؟ گفت : چرا ، گفت : شر و خيرى كه بدان نهى و امر كند مىداند يا نه ؟ گفت : همه را مىدانند ، ابو الحسن گفت : پس ثابت شد كه ابليس به همهء خيرات و شرور دانا است . ابو الهذيل گفت : آرى ، گفت : بگو بدانم آن كسى را كه پس از پيغمبر امام مىدانى همهء خيرات و شرور را مىداند ؟ گفتند : نه ، گفت :\r\nپس ابليس از امام تو داناتر است ، ابو الهذيل واماند .\r\nبدان كه ميثم در هر جا به كسر ميم است و بعضى ميثم بن على بحرانى شارح نهج البلاغه را به فتح ميم دانسته‌اند .\r\n( 1 )\r\n\r\nمقتل رشيد هجرى قدّس اللَّه روحه\r\nرشيد به راء مضموم منسوب به هجر به فتح اول و دوم است و آن شهرى است كه حكومت‌نشين بحرين است يا ناحيهء بحرين است ، امير المؤمنين ( ع ) او را رشيد بلايا مىناميد و علم گرفتارىها و مرگها را به او آموخته بود و او خبر مىداد كه فلانى چگونه خواهد مرد و فلانى چگونه كشته شود و درست مىآمد و در اخبار ميثم گذشت كه از حبيب بن مظاهر پيشگوئى كرد ، در تعليقهء محقق بهائى است كه بگمانم كفعمى او را از دربانان ائمه دانسته است .\r\n( 2 ) از كتاب « اختصاص » روايت شده كه : چون زياد رشيد هجرى را تعقيب كرد ، پنهان شد و يك روزى كه ابو اراكه با جمعى يارانش درب خانهء خود نشسته بود آمد و وارد خانهء او شد ، ابو اراكه به هراس افتاد و ترسيد دنبالش در خانه رفت و گفت : واى بر تو مرا به كشتن دادى و فرزندانم را بىپدر كردى و هلاك ساختى ،\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nگفت : چرا ؟ گفت : تو تحت تعقيبى و به خانهء من آمدى و گروهى تو را ديدند ؟\r\nگفت : هيچ‌كدامشان مرا نديدند ، گفت : مرا مسخره مىكنى ؟ . . . او را گرفت و بست و در اطاقى انداخت و درش را بست و نزد ياران خود رفت و گفت : به نظرم آمد كه پيرمردى وارد خانه‌ام شد ، گفتند : كسى را نديديم ، مكرر از آنها پرسيد و گفتند : كسى را نديديم ، خاموش شد و ترس آن داشت كه ديگرى او را ديده باشد ، به مجلس زياد رفت تا بداند نامى از او مىبرند يا نه ؟ و اگر خبر به آنها رسيد ، خودش او را تسليم كند ، و به زياد سلام داد و نزد او نشست و ميانهء آنها ملاطفتى بود ، در اين ميان ديد رشيد سوار استر او وارد شد و نزد زياد آمد و چون چشم ابو اراكه به او افتاد رنگش پريد و گيج شد و دانست كه به هلاكت مىرسد ، ( 1 ) رشيد از استر فرود آمد و بر زياد سلام داد ، زياد برخاست او را در آغوش كشيد و بوسيد و به او خير مقدم گفت و از حال او و كسانش پرسيد و دستى از ملاطفت به ريشش كشيد و او اندكى نشست و برخاست رفت ؛ ابو اراكه به زياد گفت :\r\nخدايت اصلاح كند ، اين شيخ چه كسى بود ؟ گفت : يكى از دوستان شامى من است و به ديدن من آمده ، ابو اراكه به منزل خود برگشت و ديد رشيد به همان وضعى كه او را گذاشته بود در خانه است ، ابو اراكه گفت : اگر چنان علمى دارى كه من ديدم هر كار خواهى بكن و هر وقت خواهى به منزل من بيا .\r\n\r\nشرح حال ابو اراكه\r\n( 2 ) من مىگويم : ابو اراكهء نامبرده بجلى است و از اصحاب على ( ع ) است ، و برقى او را از يمنىها و خواص اصحاب آن حضرت شمرده ، چون اصبغ بن نباته\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nو مالك اشتر و كميل بن زياد و آل ابى اراكه در رجال شيعه و راويان ائمه مشهورند چون بشير نبّال و شجره دو پسر ميمون بن ابى اراكه و اسحاق بن بشير و على و حسن پسران شجره و همه بزرگان و موثقين و اجله‌اند و آنچه ابو اراكه با رشيد كرده براى كم شمردن او نبوده بلكه از ترس بر جان خود بوده زيرا زياد سخت او را و امثال او را از شيعهء على ( ع ) تعقيب كرده و آنها را و هر كس آنها را يارى مىكرد و مهمان مىنمود و پناه مىداد شكنجه مىكرد و از اينجا جلالت و مردانگى هانى معلوم مىشود كه مسلم بن عقيل را مهمان كرد و در خانهء خود منزل داد و خود را فداى او كرد ، طيّب اللَّه رمسه و انزله حظيرة القدس .\r\n[ رمز 15 
  ] رجال فوق قانون يا مصلحين قانون فراخور مزاج عمومى تشريع مىشود و استعداد نوعى در آن ملحوظ است و تعليمات و آموزش هم از نظر عمومى چنين است قانون براى مبارزه در برابر ظلم و ظالم تا حدودى اجازه مىدهد كه در توان عموم است و زمينهء تأثير و پيشرفت دارد و حفظ جان و خاندان در آن ممكن و مورد اعتماد است و در صورت عجز و ناتوانى خطر جانى و خاندانى وظيفهء عمومى تقيه و خوددارى است ولى بسيار كم كسانى يافت شوند كه در خود توان فداكارى و جانبازى در راه حق و حقيقت بشناسند و ديده و دانسته و فهميده خود را در دهان اژدهاى بلا افكنند ،\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاينها رجال فوق قانون و مصلحين جهان بشريت مىباشند ، راه و رسم اين رادمردان از ديگران جدا است و حال آنها را با مردم معمولى نمىتوان در حساب آورد ، اينها كسانى هستند كه لياقت دارند به اسرار هستى آشنا شوند و آيندهء خود و ديگران را بدانند ، در ميان اصحاب على ( ع ) ، از اين رادمردان جمعى بودند كه شاهكار تعليمات عاليهء آن حضرت را دريافتند و افتخار همرازى با آن حضرت را داشتند ، از اين رو با آنكه مردان بزرگوارى رشتهء ارادت او را به گردن داشتند ولى هنگام تسلط دشمنان مأمور به تقيه بودند و وظيفهء خود نمىدانستند كه با دولت زورگو و ستمكار بنى اميه مبارزهء علنى كنند كه اين ابو اراكه و صدها شيعيان ديگر در شمار آنها هستند ولى مقام امثال رشيد هجرى و ميثم ، مقام ديگرى است و فهم موقعيت معنوى آنها از خور فهم عمومى برتر است و براى آنها حكم تقيه و خوددارى موضوع ندارد ، اينها در عهدهء خود مىدانند كه در برابر ستم صراحت و مقاومت از خود نشان دهند و جان بدهند و شكنجه ببينند تا كاخ ستم را با خون خود واژگون كنند .\r\n( 1 ) شيخ كشى از ابى حيان بجلى از قنوا دختر رشيد هجرى روايت كرده گويد :\r\nبه او گفتم : به من خبر ده آنچه را از پدرت شنيدى ، گفت : از پدرم شنيدم مىگفت : امير المؤمنين ( ع ) به من خبر داد و فرمود : اى رشيد ، تا كجا شكيبا باشى وقتى به خود وابستهء بنى اميه تو را بخواهد و دست و پا و زبانت را ببرد ، عرض كردم : پايان اين بلا بهشت است ؟ فرمود : اى رشيد ، تو در دنيا و آخرت با منى ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nدخترش گفت : روزگارى نگذشت كه عبيد اللَّه بن زياد دعىّ او را خواست و به بيزارى از امير المؤمنين ( ع ) خواند و سرباززد كه از او بيزارى جويد ، آن دعي به او گفت : به تو گفته است چگونه خواهى مرد ؟ گفت : دوستم به من خبر داده كه مرا به بيزارى از او خواهى خواند و من بيزارى نجويم ، پس هر دو دست و هر دو پا و زبانم را خواهى بريد ، گفت : به خدا او را دروغگو نمايم ، دستور داد او را پيش داشتند و دو دست و پايش را بريدند و زبانش را رها كردند ، من دستها و پاهاى او را برگرفتم و گفتم : پدر جان از آنچه به تو رسيده دردى مىفهمى ؟ گفت : نه ، مگر به اندازهء فشار ميان مردم اى دختر جانم ، چون او را برداشتيم و از قصر بيرون آورديم مردم دورش جمع شدند ، گفت : برويد دوات و دفتر بياوريد تا آنچه را تا قيامت مىشود براى شما بگويم و حجّامى فرستاد تا زبانش را بريد و در همان شب از دنيا رفت ، رحمه اللَّه .\r\n( 1 ) فضيل بن زبير گويد : روزى امير المؤمنين ( ع ) با ياران خود به بستان برنا رفت و زير درخت خرمائى نشست و فرمود تا خرماى نخله‌اى چيدند و رطبى از آن آوردند ، نزد آنها نهادند ، رشيد هجرى عرض كرد : يا امير المؤمنين ، چه رطب خوبى است ، فرمود : اى رشيد ولى تو به تنهء آن به دار مىروى ، رشيد گويد :\r\nمن بامداد و پسين به آن آب مىدادم ؛ امير المؤمنين ( ع ) درگذشت ، و من روزى نزد آن رفتم و ديدم شاخه‌هايش را بريدند ، گفتم : مرگم نزديك است ، يك روز آمدم و كدخدا گفت : امير تو را خواسته ، نزد وى رفتم و چون وارد قصر شدم ديدم آن چوب آنجا افتاده ، يك روز ديگر آمدم ديدم نصف ديگر آن پايهء چرخ آبكشى شده ، گفتم : دوستم به من دروغ نگفته ، كدخدا آمد و گفت : امير را اجابت كن ،\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nنزد او آمدم و چون به قصر رفتم آن چوب افتاده بود و پايه در آن بود ، آمدم پا به آن پايهء آبكشى كوفتم و گفتم : تو براى من پروريده شدى و براى من روئيدى و نزد عبيد اللَّه بن زياد رفتم و گفت : از دروغهاى مولايت بگو ، گفتم : به خدا نه من دروغ گويم و نه او و او به من خبر داده كه دست و پا و زبانم را مىبرى ، گفت : ما او را دروغگو كنيم ، دست و پايش را ببريد و بيرونش بريد ؛ چون نزد اهل خود رفت ، مطالب مهمى براى مردم مىگفت و مىگفت : از من بپرسيد كه اين قوم يك طلب ديگر از من دارند كه ادا نكرده‌اند ، مردى نزد ابن زياد رفت و گفت : چه كردى ؟\r\nدست و پايش را بريدى و او احاديث مهمى به مردم مىگويد ، گفت : او را برگردانيد ، از در خانه او را برگردانيدند و دستور داد دو دست و دو پا و زبانش را ببرند و دستور داد به دارش زنند .\r\n( 1 ) شيخ مفيد از زياد بن نصر حارثى گفت : من نزد زياد بودم كه رشيد هجرى را آوردند ، زياد به او گفت : على با تو چه گفته است كه ما با تو چه خواهيم كرد ؟\r\nگفت : فرمود : دستها و پاهايم را مىبريد و به دارم مىزنيد ، زياد گفت : به خدا حديث او را دروغ خواهيم كرد ، او را آزاد كنيد ؛ چون خواست بيرون رود زياد گفت : به خدا چيزى بدتر از آنچه رفيقش به او گفته است نخواهيم يافت ، دستها و پاهايش را ببريد و او را به دار زنيد ، رشيد گفت : هيهات ، چيز ديگرى كه امير المؤمنين ( ع ) به من خبر داده نزد شما باقى است ، زياد گفت : زبانش را ببريد ، رشيد گفت : به خدا اكنون خبر امير المؤمنين ( ع ) تصديق شد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n( 1 )\r\n\r\nذكر مقتل حجر بن عدى و عمرو بن حمق ( ره )\r\nحجر بن عدى كندى كه حاء بىنقطهء مضموم بر جيم مقدم است ، از ياران امير المؤمنين ( ع ) است و از ابدال است و او را « حجر الخير » مىگفتند ، در زهد و كثرت عبادت و نماز معروف بود و حكايت شده كه شبانه روزى هزار ركعت نماز مىخواند و از فضلاء صحابه است و با سن كم از بزرگان آنها است ، روز صفّين پرچمدار كنده بود و روز نهروان فرماندهء راست جناح چپ .\r\n( 2 ) فضل بن شاذان گفته : از بزرگان و سروران و زاهدان تابعين جندب بن زهير قاتل ساحر و عبد اللَّه بن بديل و حجر بن عدى و سليمان بن صرد و مسيب بن نجبه و علقمه و اشتر و سعيد بن قيس و همگنان آنها بسيار بودند و جنگ آنها را قنا كرد و سپس بسيار شدند و با حسين ( ع ) كشته شدند .\r\n( 3 ) بدان كه چون مغيرة بن شعبه والى كوفه شد ، بالاى منبر على بن ابى طالب ( ع ) و شيعيانش را بد مىگفت و به كشندگان عثمان لعن مىكرد و براى عثمان آمرزش مىخواست و او را تبرئه مىكرد ، حجر بن عدى از جا برمىخاست و مىگفت : « اى كسانى كه ايمان آورديد به عدالت قيام كنيد براى خدا بر ضرر خودتان هم باشد گواه باشيد » [ 1 
  ] من گواهم كسى را كه بد گوئيد به فضل شايسته‌تر است از آنكه مدح كنيد و آنكه را پاك شماريد به مذمت شايسته‌تر است از آنكه عيب كنيد مغيره به او مىگفت : اى حجر ، واى بر تو ، از\r\n\r\n\r\n","description":"","footnote":"\r\n[ 1 
  ] سورهء نساء ، آيهء 135 .\r\n","page_name":" 175 ","page_number":175},
  {"content":"\r\n\r\nاين سخن‌ها دست بكش و از خشم سلطان بپرهيز كه بسيار باشد چون توئى را بكشد و از او صرف‌نظر مىكرد و هميشه چنين بود تا روزى مغيره در آخرين روزهاى خود بالاى منبر به على ( ع ) بد گفت و او را و شيعيانش را لعن كرد ، حجر از جا جست و فريادى كشيد كه تا بيرون مسجد شنيده شد و گفت : اى انسان ، تو نمىفهمى به چه كسى جسارت مىكنى ؟ تو امير مؤمنان را بد مىگوئى و از مجرمان تمجيد مىكنى ؟ ؛ ( 1 ) تا در سال پنجاه هجرى مغيره مرد و كوفه ضميمهء بصره در ولايت زياد بن أبيه واقع شد و او به كوفه آمد و حجر را كه دوست قديمى او بود خواست ، گفت : آنچه با مغيره مىكردى به من رسيده ، او تحمل مىكرد و من به خدا هرگز آن را تحمل نكنم ، به تو مىگويم كه آن دوستى و محبتى كه از على در دل من بود خدا آن را زدود و به جايش دشمنى و كينه نهاد و آن دشمنى و كينه كه از معاويه در دلم بود ، خدا آن را زدود و به جايش دوستى و محبت نهاد ؛ تو اگر راستى كنى دنيا و دينت سالم ماند و اگر به راست و چپ بزنى خود را هلاك كنى و خونت بر من مباح گردد ، من پيش از اعلام ، شكنجه را دوست ندارم و بىدليل گرفت و نگير نكنم ، بار خدايا گواه باش .\r\n( 2 ) حجر گفت : امير آنچه نخواهد ، از من نبيند و اندرز گفت و من پذيرايم ، و از نزد او بيرون آمد و از او تقيه مىكرد و ملاحظه داشت ، زياد هم او را به خود نزديك مىكرد و گرامى مىداشت و شيعه نزد او رفت و آمد مىكردند و از او گوش مىگرفتند ، زياد زمستان را در بصره بود و تابستان را در كوفه ، در بصره سمرة بن جندب را به جاى خود مىگماشت و در كوفه عمرو بن حريث را ، عمارة بن عقبه به او خبر داد كه شيعه گرد حجر را گرفته و به فرمان اويند و اگر بيرون\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nروى خروج مىكند ، زياد او را خواست و حذر داد و ترسانيد و به بصره رفت ، و عمرو بن حريث را بر كوفه گماشت ( 1 ) و شيعه نزد حجر مىرفتند و چون در مسجد مىنشست ، شيعه تا نصف مسجد را دور او پر مىكردند و تماشاچى هم دور آنها مىآمد و مسجد پر مىشد و جار و جنجال مىكردند و فريادشان به بدگوئى معاويه و دشنام بر او و عيب‌گوئى از زياد بلند مىشد ، اين خبر به عمرو بن حريث رسيد ، بالاى منبر رفت و اشراف شهر دور او جمع شدند و آنها را به طاعت جمعيت دعوت كرد و از مخالفت برحذر داشت ، يك دسته از اصحاب حجر بر او جهيدند و فرياد اللَّه اكبر كشيدند و دشنامش دادند تا به او نزديك شدند و او را سنگباران كردند و دشنام دادند تا از منبر به زير آمد و به قصر رفت و در را به روى خود بست و به زياد گزارش داد و چون خبر به او رسيد به شعر كعب بن مالك مثل آورد :\r\n چون صبح به روستا رسيدند * گفتند سران ما دريغا\r\nديگر به چه بذر خود بكاريم * حفظش نكنيم اگر به تيغا \r\n( 2 ) سپس گفت : من هيچم اگر كوفه را از حجر محافظت نكنم و او را عبرت ديگران نسازم ، واى بر مادرت اى حجر ( هوس شامت به گرگت داد ) پس به كوفه آمد و به قصر رفت و با قباء سندس و پالتو خز سبز به مسجد رفت ، حجر در مسجد نشسته بود ، يارانش گرد او بودند ، زياد بر منبر رفت و نطق تهديدآميزى ايراد كرد و به اشراف كوفه گفت : بايد هر كدام شما بستگان خود را از گرد حجر فرا خوانيد و برادر و پسر و خويشاوندان خود را كه از شما مىشنوند تا مىتوانيد از او جدا كنيد و بدين وسيله بيشتر آنها را متفرق كرد و چون يارانش كم شدند به شداد بن هيثم هلالى رئيس پليس گفت : حجر را نزد من بياور ، نزد او رفت و گفت : امير را\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاجابت كن ، يارانش گفتند : نه به خدا نه به چشم او را اجابت نكند ، ( 1 ) شداد به همدستانش گفت : برويد عمود شمشيرها را بياوريد ، آوردند و دور حجر را فرا گرفتند ، بكر بن عبيد عمودى به سر عمرو بن حمق زد كه به زمين افتاد و ابو سفيان و عجلان ازدى او را به خانهء يكى از ازديان بردند كه عبيد اللَّه بن مالك نام داشت و در آنجا پنهان بود تا از كوفه بيرون شد ، عمير بن زيد كلبى به حجر گفت : در ميان ياران تو شمشير به دستى جز من نيست و يك شمشير هم كارى صورت نمىدهد ، گفت : چه نظر دارى ؟ گفت : از اينجا بگريز و به محل عشيرهء خود برو بلكه تو را نگهدارى كنند ، از جا برخاست و زياد كه روى منبر به آنها نگاه مىكرد ، همدان و تميم و هوازن و ابناء بغيض و مذحج و اسد و غطفان را مأمور كرد كه به محلهء كنده بروند و حجر را بياورند ، چون حجر به خانهء خود رسيد و كمى يارانش را ديد ، آنها را مرخّص كرد گفت : شما تاب مقاومت نداريد و هلاك مىشويد ، ( 2 ) مىخواستند بروند كه سواران مذحج و همدان رسيدند و ساعتى با هم جنگيدند ، قيس بن يزيد اسير شد و ديگران گريختند ، حجر راه تيرهء بنى حرب كنده پيش گرفت و خود را به خانهء سليمان بن يزيد كندى انداخت و آنها تا همان خانه به دنبالش آمدند ، سليمان شمشير كشيد كه به جلوى آنها برود ، دخترانش گريستند و حجر جلويش را گرفت و از نيمدرى خانه به سمت خانهء بنى عنبره كنده رفت و خود را به خانهء عبد اللَّه بن حارث برادر اشتر نخعى انداخت و او هم با خوش‌روئى او را پذيرفت ، به او خبر دادند كه پليس در ميان نخع به جستجوى تو هستند ، يك كنيز سياه خبر او را رسانيده بود و آنها هم به نخع دنبالش رفته بودند ، ( 3 ) حجر شبانه ناشناس با عبد اللَّه بيرون آمد و در خانهء ربيعة بن\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nناجذ ازدى پنهان شد ، چون دست مأموران به او نرسيد ، زياد محمد بن اشعث را طلبيد و گفت : به خدا بايد حجر را نزد من بياورى و گرنه همهء نخلهايت را ببرم و همهء خانه‌هايت را ويران كنم ، و از دست من سالم نمانى تا تيكه‌تيكه‌ات كنم ، گفت : به من مهلت بده تا او را بجويم ، گفت : سه روز مهلت دارى ، اگر او را آوردى ، آزادى و گرنه خود را در نابودان بشمار . محمد را با رنگ پريده تلوتلو به سوى زندان بردند ، حجر بن يزيد كندى از تيرهء ابن مره كفيل او شد او را رها كردند .\r\n( 1 ) حجر بن عدى يك شبانه روز در منزل ربيعه بسر برد ، غلامى رشيد نام اصفهانى را نزد ابن اشعث فرستاد و گفت : از آن برخوردى كه آن جبار عنيد با تو كرد به من خبر رسيد ، هراسى به خود راه مده ، من نزد تو مىآيم ، تو چند تن از قوم خود را جمع كن براى من از او امان بگير كه مرا نزد معاويه فرستد و او دربارهء من تصميم بگيرد . محمد نزد حجر بن يزيد و جرير بن عبد اللَّه و عبد اللَّه برادر اشتر رفت و با هم نزد زياد رفتند ، آنچه حجر خواسته بود از او خواستند و پذيرفت و كسى نزد حجر فرستادند و به او اعلام كردند و نزد زياد آمد و او را به زندان انداخت و ده روز زندانى بود و زياد كارى جز تعقيب ياران حجر نمىكرد .\r\n\r\nمقتل عمرو بن حمق\r\n( 2 ) عمرو بن حمق و رفاعة بن شداد از كوفه گريختند و به مدائن آمدند و از آنجا به موصل رفتند ، در كوهى بلند جا گرفتند و خبر آنها به حاكم موصل عبيد اللَّه بن بلتعه همدانى رسيد و با سواران خود و جمعى از اهل بلد بسر آنها\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nتافت ، عمرو كه به استسقاء دچار بود تواناى دفاع نداشت و رفاعه كه جوانى نيرومند بود بر اسب خود جست و به عمرو گفت : از تو دفاع كنم ، گفت : چه فائده دارد ؟ تو خود را نجات بده ، بر آنها حمله كرد و راه دادند تا اسبش او را از حلقهء محاصره بيرون برد ، دنبالش كردند ، با تير آنها را زخمى كرد و برگشتند و عمرو بن حمق را اسير كردند ، پرسيدند : كيستى ؟ گفت : هر كسم اگر مرا رها كنيد براى شما بهتر است و اگر بكشيد زياندار ، و به آنها خبر نداد و او را نزد عامل موصل عبد الرحمن بن عثمان ثقفى معروف بابن ام الحكم خواهرزادهء معاويه فرستاد و او به معاويه گزارش داد ، معاويه نوشت : او معتقد است نه زخم نيزه به عثمان زده و بر او ستم نكرده ، تو هم نه نيزه به او بزن او را بيرون آورد و نه نيزه به او زد كه در اول يا دوم جان داد و سرش را براى معاويه فرستاد و آن اول سرى بود كه در اسلام حمل شد .\r\n( 1 ) تا اينجا موافق كتب تاريخ عمومى اسلام است و از نظر خصوصى شيعه ، شيخ كشى ( ره ) روايت كرده است كه رسول خدا ( ص ) عده‌اى فرستاد و به آنها فرمود : شما راه را گم مىكنيد در فلان ساعت از شب ، آنگاه از سمت چپ برويد و به مردى كه گوسفندانى دارد مىرسيد از او راه را بپرسيد و به شما راه را نشان ندهد تا غذاى او را بخوريد ، او براى شما كبشى سر برد و شما را اطعام كند و برخيزد و راهنمائى كند ، سلام مرا به او برسانيد و به او اعلام كنيد كه من در مدينه ظهور كرده‌ام ، رفتند و راه را گم كردند و يكى از آنها گفت : مگر رسول خدا ( ص ) دستور نداد از چپ برويد ؟ و از چپ رفتند و به آن مردى كه رسول خدا ( ص ) گفته بود رسيدند و رهنمائى خواستند ( 2 ) و آن مرد كه عمرو بن حمق بود\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبه آنها گفت : پيغمبر ( ص ) در مدينه ظهور كرده است ؟ گفتند : آرى ، به آنها پيوست و در مدينه خدمت رسول خدا ( ص ) آنچه مقدر بود ماند ، رسول خدا ( ص ) به او فرمود : به همان جا كه از آن هجرت كرده‌اى برگرد ؛ و چون امير المؤمنين ( ع ) والى كوفه شد به او پيوند ، او برگشت تا وقتى امير المؤمنين ( ع ) در كوفه متصدى خلافت شد ، نزد او آمد و در كوفه اقامت كرد ، امير المؤمنين ( ع ) به او گفت : خانه دارى ؟ عرض كرد : آرى ، فرمود : آن را به فروش و در ميان ازد خانه بخر كه چون نباشم و تو را تعقيب كنند ازد از تو حمايت كنند تا از كوفه بيرون روى و خود را به حصن موصل رسانى و به مرد زمين‌گيرى برسى و نزد او بنشينى و آب خواهى و آبت دهد و احوالت بپرسد ، به او خبر ده و او را به اسلام دعوت كنى كه مسلمان شود دو زانويش را دست بكش كه خدا دردش را شفا دهد و برخيزد با تو بيايد و بر سر راه به مردى كور برسى و از او آب خواهى و آبت دهد و حالت پرسد ، به او خبر ده و به اسلامش دعوت كنى كه مسلمان شود و دست به چشمش بكش كه خداى عز و جل او را بينا كند و او هم با تو بيايد و با هم تو را به خاك سپارند ، سپس سواران دنبال تو آيند و چون در فلان جا نزديك قلعه رسيدى سواران تو را دريابند ، از اسب خود پياده شو و درون غار بگريز كه نابكاران جن و انس در خونت شريك شوند ؛ آنچه دستور على ( ع ) بود انجام داد و چون بدان قلعه رسيد به آن دو مرد گفت : بالا رويد و نگاه كنيد چيزى مىبينيد ؟\r\nگفتند : يك دسته سوار مىآيند ، از اسبش فرود شد و آن را پى كرد و به غار رفت و چون وارد غار شد مار سياهى كه در آنجا مأوى داشت او را گزيد ، سواران آمدند ، چون اسبش را پى كرده ديدند ، گفتند : نزديك است و دنبال او گشتند و او را در\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nغار جستند و به هر جاى تنش دست زدند گوشتش برآمد ، سرش را بريدند و نزد معاويه بردند و آن را بر نيزه كردند و آن اول سرى بود كه در اسلام بالاى نيزه رفت .\r\n( 1 ) مىگويم : در ذكر شهادت اصحاب حسين ( ع ) بيايد كه « زاهر » آزادشدهء عمرو بن حمق كسى بود كه بدن عمرو را به خاك سپرد .\r\n( 2 ) در « قمقام » گفته : عمرو بن حمق به وزن كتف پسر كاهن بن حبيب بن عمرو بن قين بن ذراح بن عمرو بن ربيعهء خزاعى است كه پس از حديبيه نزد پيغمبر ( ص ) مهاجرت كرد و گفته شده كه سال حجة الوداع اسلام آورد و اول اصح است ، صحبت پيغمبر ( ص ) را دريافت و احاديثى از او فرا گرفت ، ناشر كتاب از عمرو بن حمق روايت كند كه : پيغمبر را آب داد و آن حضرت گفت :\r\nبار خدايا او را به جوانيش بهره‌مند كن ، هشتادساله شد و موى سپيدى در ريشش نبود و از شيعيان على ( ع ) شد و در مشاهد جمل و صفّين و نهروان با او بود ، معاون حجر بن عدى و از يارانش بود ، از زياد ترسيد و به موصل گريخت و در غارى نزديك موصل پنهان شد ، حاكم موصل فرستاد از غارى كه در آن بود او را بگيرند و ديدند مار او را گزيده و مرده و قبرش در بيرون موصل زيارتگاه است و بارگاه بزرگى دارد كه ابو عبد اللَّه سعيد بن حمدان پسر عمّ سيف الدوله و ناصر الدوله در شعبان سال سيصد و سى و شش آغاز ساختمان آن نمودند و ميان شيعه و سنى در ساختن آن ستيزه‌اى برخاست . انتهى .\r\n( 3 ) از كشى است كه او را از حواريين على بن ابى طالب ( ع ) شمرده و از كسانى كه سبقت به رجوع به آن حضرت گرفتند .\r\n( 4 ) در كتاب « اختصاص » سابقين مقرّبين امير المؤمنين ( ع ) را برشمرده ،\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nجعفر بن حسين از محمد بن جعفر مؤدب بازگفته است : اركان اربعهء صحابه ، سلمان و مقداد و ابو ذر و عمّارند ، و در تابعين : اويس بن انيس قرنى شفيع ربيعه و مضر و عمرو بن حمق خزاعى ، جعفر بن حسين گويد : براى امير المؤمنين ( ع ) چون سلمان بود براى رسول خدا ( ص ) : رشيد هجرى ، ميثم تمّار ، كميل بن زياد نخعى ، قنبر آزادشدهء امير المؤمنين ( ع ) ، محمد بن ابى بكر ، مرزع آزادشدهء امير المؤمنين ( ع ) ، عبد اللَّه بن يحيى كه روز جمل امير المؤمنين ( ع ) به او فرمود : اى پسر يحيى مژده گير تو و پدرت در شرطة الخميس هستيد و خدا در عرش ، شما را نامزد آن كرده است ، جند بن زهير عامرى ، بنو عامر همه شيعيان على ( ع ) بودند ، حبيب بن مظاهر اسدى ، حرث بن عبد اللَّه اعور همدانى ، مالك بن حارث اشتر ، علم ازدى ، ابو عبد اللَّه جدلى ، جويرية بن مسهر عبدى .\r\n( 1 ) نيز از او روايت شده كه : عمرو بن حمق خزاعى به امير المؤمنين ( ع ) گفت : من براى مال دنيا و منصب ، خدمت شما نيامدم بلكه براى آنكه پسر عم رسول خدائى و اولى به مردم از خود آنهائى و شوهر فاطمه سيدة النسائى و پدر ذريّهء باقيهء رسول خدائى و ميان مهاجرين و انصار از همه سهم بيشترى دارى ، به خدا اگر به من دستور دهى كوههاى بلند را جابجا كنم و درياهاى ژرف را آب كشم تا بميرم و هميشه دست به شمشير ، دشمنانت را برانم و به دوستانت كمك كنم و خدا تو را برترى دهد و پيروزى بخشد ، گمان ندارم حقّى كه بر من دارى ادا كرده باشم ، امير المؤمنين ( ع ) فرمود : بار خدايا ، دلش را روشن كن و به راه راست راهنمائىاش فرما ، كاش در شيعيانم صد تن چون تو بودند .\r\n( 2 ) و نيز او آغاز اسلام عمرو بن حمق را چنين نقل كرده است : او شتردار\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبستگان خود بود كه همزمان رسول خدا ( ص ) بودند و چند تن از اصحاب رسول خدا ( ص ) به او گذر كردند كه رسول خدا آنها را به دعوتى فرستاده بود و از نداشتن توشه و ندانستن راه ، به آن حضرت شكايت داشتند ، فرمود : به مردى زيباروى برخوريد و او شما را خوراك دهد و نوشيدنى دهد و راهنمائى كند و از اهل بهشت باشد ، ورود آن جمع را بر او و اطعام آنها از گوشت شتر و نوشانيدن شير و ورود بر رسول خدا ( ص ) كه بيعت و اسلام او را ذكر كرده تا آنكه گفته است : چون دوران معاويه شد از شهر زور به موصل رفت و كناره گرفت و معاويه به او نوشت : اما بعد ، خدا آتش جنگ را خاموش كرد و فتنه را آرام نمود و سرانجام را به متقين داد ، تو از رفيقانت دور تر و مجرم‌تر نيستى ، همه سر به فرمان من نهادند و براى همكارى من شتافتند ، تو تاكنون عقب كشيدى ، تو وارد كار ما شو تا گناهان پيشت بخشوده و رفتارهاى نيك كهنه‌ات زنده شود و شايد من براى تو كمتر از پيشينيان نباشم ، اگر تو خوددار و پرهيزكار و وفادار و خوشرفتار باشى بيا در ذمهء خدا و ذمهء رسول خدا ( ص ) در امانى و از حسد دلها و كينهء سينه‌ها محفوظى و خدا براى گواهى بس است .\r\n[ رمز 16 
  ] دنيا طلبان زيرك و سياستمدار با آنكه از حقائق ايمان بركنارند و از مبادى اخلاق فاضله چون تقوى و دانش و نوع‌پرورى بيزار ولى هميشه مىخواهند خود را طرفدار ايمان و تقوى و زهد و علم معرفى كنند و در پناه اين اصول مردم‌خواه و خوش‌نام ، جرم و خيانتهاى خود را\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nزير پرده كنند و در درون كاخهاى دربسته به عيش و نوش بگذرانند ؛ بهترين راه عوام‌فريبى اين است كه مردان معروف به دانش و تقوى و فضيلت را رام خود سازند و بوسيلهء آنها در برابر مردم تظاهر و خودنمائى كنند ، معاويه از آن مردان با تزوير و ريائى است كه كاملًا به اين نكته متوجه بود و به هر قيمت مىشد ملّانماهاى بسيارى دور خود جمع كرد كه عدّه‌اى فاضل و درس‌خوانده‌هاى اسلامى دنيا طلب و شكم‌خواره ميان آنها وجود داشت و جمعى هم تقوىشعاران قلّابى دور خود جمع كرده بود ، جنايات خود را زير ريش و عمامهء آنها پنهان مىداشت ، چيزى كه خار چشم او بود عدهء معدودى دانشمندان حق‌شناس و خوددار و زاهدان با معنويت كه با كناره‌گيرى خود مشت او را باز مىكردند و مقاومت منفى آنها مايهء رسوائى و شكست سياست او بود و چون از مسخّر كردن آنها مأيوس مىشد بناچار تيغ ستم را به روى آنها مىكشيد و آنها را بىدريغ مىكشت و كشتن آنها هم بدتر مشت او را باز مىكرد و پردهء سياست او را مىدريد و عمرو بن حمق يكى از همان رادمردان دانشمند و متقى بود كه از ميان كوههاى موصل يكه و تنها خار چشم او شده بود و نمىتوانست او را زنده بيند تا دست به اين جنايت رسوا كن زد و او را نامردانه كشت .\r\n( 1 ) عمرو بن حمق نزد او نرفت و كسى را مأمور كرد تا او را كشت و سرش را نزد او آورد و آن سر را نزد بانويش فرستاد و زنش آن سر را در دامن گرفت و\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nگفت : مدتها است كه او را از من پنهان داشتيد و كشته به منش هديه كرديد ، خوشا بر اين هديه كه دوستم داشت و دوستش دارم ، به معاويه گفتهء مرا برسان ، خدا خونخواه او باشد و از انتقام خود به ويل و وايش بشتابد كار زشتى كرد و مرد نيك و پرهيزكارى را كشت ، اى پيك ، آنچه را گفتم به معاويه برسان ؛ پيك گفتارش را به معاويه رسانيد و معاويه او را خواست و گفت : تو گويندهء آن سخنان بودى ؟ گفت : آرى ، نه از آن برگردم و نه معذرت جويم ، گفت : از كشور من بيرون رو ، گفت : بيرون مىروم .\r\n[ رمز 17 
  ] در مثل معروف است كه مردان پارسا را ديديم و زنان پارسا را شنيديم .\r\nجامعهء عرب جاهلى زن را از محيط انسانى بسيار دور مىداشت و او را سبك مىشمرد و تا به جائى كه چون حيوانى با او معامله مىكرد و او را خريدوفروش مىنمود و گاهى آن را مايهء دردسر و موجودى زائد مىشمرد و زنده به خاكش مىسپرد ؛ اسلام در تعليمات خود حق زن را شناخت و او را در رديف مردان وارد تعليم و تربيت كرد و محيط اسلامى زنانى لايق و مبارز و دانشمند و با شهامت تربيت كرد كه در همهء ميدانهاى زندگى كم و بيش خودنمائى كردند و امتحان خوبى دادند و اين بانوى حرم‌سراى عمرو بن حمق يكى از زنهاى با شهامت و تربيت‌شدگان مكتب اسلام و پرورش يافتگان مدرسهء على ( ع ) است كه\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمعاويه را با آن همه دستگاه به هيچ مىشمارد و چشمش از آن همه زر و زيور و زور و سرنيزه و شمشير خيره نمىشود و مردانه در برابر او قيام مىكند ؛ نه مصيبت جانگداز شهادت شوهر او را از پاى درمىآورد و خودباخته مىكند و نه هيبت ستمكارى و جلّادى معاويه او را زبون مىسازد و با آنكه سر بريدهء شوهر به او تحويل مىشود مانند شيرى مىجهد و با شمشير زبان تا قلب معاويه را مىشكافد كه او را وادار به تعقيب وى مىنمايد و چون افسران ياغى او را احضار مىكند .\r\nدنبالهء داستان زن عمرو بن حمق :\r\n( 1 ) كشور تو وطن من نيست ، من آن را زندانى مىدانم كه در دلم جاى ندارد ، و مدتها است كه شبها در آن ، خواب به چشمم نرفته و اشكم سرازير است و و امم بسيار شده و چيزى كه ديده را روشن كند در آن به چشمم نخورده است .\r\n[ رمز 18 
  ] بانوى عمرو بن حمق ، وطن را تشريح مىكند روزى كه معاويه با اين بانو گفت و شنود مىكرد از اواسط افريقاى شمالى تا مرز و بوم چين را زير فرمان داشت و براى اين زندگى را در خارج كشور خود غير ممكن مىديد و شايد براى نوع بشر زيرا با\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nچشم تنگ خود جهان را منحصر به همان محيط فرمانروائى خويش مىدانست و در اين كلمه همان معنا را قصد داشت كه خدا در حديث قدسى معروف ، به بندگان خود فرموده است : « هر كس به قضاى من راضى نيست و به نعماى من شاكر نيست و به بلايم صابر نيست ، از زمين و آسمانم بيرون رود » اين بانوى بزرگوار چه جواب دندان‌شكنى به او مىدهد ، مىگويد : قلمرو حكومت تو كه پر از ستم و حق‌كشى است وطن يك بشر ديندار و آبرومند نيست ، وطن نه همان محل زايش و پرورش جسم انسان است بلكه وطن آنجا است كه روح و احساسات عاليهء انسان در آن زمينهء پرورش داشته باشد و اميدوار باشد كه به آرمانهاى بلند انسانى خود برسد تا آنجا كه تو حكومت مىكنى سر طويلهء خران و چراگاه گاوان است و شايستهء امثال تو شكم‌خواران است كه جز برآورد آرزوهاى پست حيوانى و شرارت و جهش چيزى نداريد و براى ايمان و روح و دل مفهومى نمىفهميد ، من كه يك زن با ايمان و حساسم در قلمرو ستم بار تو جز چشم بىخواب و اشكبار و مصيبت و بدبختى بهره ندارم و خود را در اين محيط پهناور حكومت تو در زندانى تنگ و تاريك احساس مىكنم چه دلبستگى به اين محيط مفسده بار و لجن‌زار دارم و محيط حكومت تو وطن يزيدهاى خونخوار و زيادهاى ستمكار است ، نه وطن مردم پرهيزكار و خداشناس .\r\n( 1 ) عبد اللَّه بن ابى سرح كلبى گفت : يا امير المؤمنين ، اين منافق است او را\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nدنبال شوهرش فرست ، آن بانو به وى نگريست و گفت : اى ريش قورباغه ، تو آن كسى را كه نعمت خلعتت پوشانده و عبا بر آن افزوده ، كشتى و نابود كردى همانا از دين برگشته و منافق آن كسى است كه نادرست پويد و بندگان را خدا گويد و خدا در قرآن كفرش فرو فرستد ؛ معاويه به دربان اشاره كرد او را بيرون كند ، بانو گفت : از زادهء هند شگفت آيد كه به اشارهء انگشت گرايد و زبان تيز در كام نمايد ، به خدا او را با سخنى سخت كه چون آهن تيز باشد ، شكم پاره كنم مگر من آمنه دخت رشيد نباشم ؟ ! ! [ رمز 19 
  ] ستمكاران نمك بدلهاى ريش بپاشند و از سوز و گداز ناتوانان لذّت برند ؛ معروف است كه « نرون » آن امپراطور ديوانهء روم باستان با سوختن مردم تفريح مىكرد و از سوز و گداز بينوايان لذّت مىبرد ، از حجّاج آدم‌كش هم معروف است كه مىگفت : اگر در موقع خوراك ، سرى در برابرم نبرند ، آن خوراك به من مزه نمىدهد ، اين خوى ددان است كه در ستمكاران و معاويه مسلكان پديدار است و پس از كشتن عمرو بن حمق سرش را براى بانويش به هديه مىفرستد و احساسات او و خاندانش را جريحه‌دار مىنمايد .\r\n( 1 ) مىگويم : در ضمن نامهء مولاى ما ابى عبد اللَّه الحسين به معاويه است كه :\r\n« تو نيستى كشندهء عمرو بن حمق صاحب رسول خدا ( ص ) و بندهء صالحى كه\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nعبادتش لاغر و رنگ زرد كرده بود ؟ با آنكه به وجهى او را امان دادى و عهد و پيمان خدا را منظور كردى كه اگر به پرنده‌اى داده بودى از سر كوه به دامنت مىافتاد و سپس بر خدا جرأت كردى و او را كشتى و آن پيمان را سبك شمردى » ؟ .\r\n( 1 )\r\n\r\nدنبالهء خبر كشته شدن حجر ( ره )\r\nراوى گويد : زياد در جستجوى ياران حجر كوشيد و آنها گريختند و دوازده تن از آنها را گرفت به زندان انداخت و چهار رئيس بخشهاى كوفه را احضار كرد و گفت : بدانچه از حجر ديديد گواهى دهيد و آن چهار : عمرو بن حريث ، خالد بن عرفطه ، قيس بن وليد و ابو برده پسر ابو موسى اشعرى بودند ، گواهى دادند كه حجر دسته‌بندى كرد و به خليفه دشنام داد و زياد را نكوهش كرد و ابى تراب را تبرئه كرد و بر او رحمت فرستاد و از دشمن و محاربان وى بيزارى جست و اين اسيران كه با اويند سران ياران وى هستند و با او همنظرند ، زياد در آن گواهينامه نگريست و گفت : گمان ندارم اين گواهى قاطع باشد ، من مىخواهم گواهان ديگر هم ضميمه كنم ، ابو برده گواهينامه را به اين مضمون نوشت :\r\n( 2 ) « بسم اللَّه الرحمن الرحيم ، اين گواهى ابو بردة بن ابى موسى است براى خداى جهانيان ، گواه است كه حجر بن عدى خلع طاعت كرده و از جماعت كناره كرده و خليفه را لعنت كرده و به جنگ و آشوب دعوت كرده و جمعيت‌ها فراهم كرده و آنها را به شكستن بيعت و خلع معاويه از خلافت دعوت كرده و به\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nخدا كفر شنيعى ورزيده » .\r\n( 1 ) زياد گفت : اين گواهى را امضاء كنيد ، به خدا من براى بريدن گردن خائن احمق تلاش مىكنم ، رؤساى سه بخش ديگر هم همان گواهى را نوشتند ، سپس مردم را دعوت كرد كه همان گواهى را بدهند و موافقين اسحاق و موسى و اسماعيل پسران طلحة بن عبيد اللَّه ، منذر بن زبير ، عمارة بن عقبه ، عبد الرحمن بن هبار ، عمر بن سعد بن ابى وقاص ، وائل بن حجر حضرمى ، ضرار بن هبيره ، شداد بن منذر معروف به ابن بزيعه ، حجار بن ابجر عجلى ، عمرو بن حجاج ، لبيد بن عطارد ، محمد بن عمير بن عطارد ، اسماء بن خارجه ، شمر بن ذى الجوشن ، زحر بن قيس جعفى ، شبث بن ربعى و سماك بن مخرمهء اسدى بانى يكى از چهار مسجد كه در كوفه به شادى كشتن حسين ( ع ) ساخته شد ، هفتاد مرد گواهى دادند و شريح بن حرث قاضى و شريح بن هانى هم در شمار گواهان نوشته شدند ، از شريح قاضى كه راجع به حجر پرسيدند گفت : او هميشه روزه و شب‌زنده‌دار بود ، شريح بن هانى گفت : شنيدم گواهى مرا نوشتند و من تكذيب مىكنم .\r\n( 2 ) زياد گواهينامه را به وائل بن حجر و كثير بن شهاب داد و آنها را با حجر و يارانش به شام فرستاد ، دستور داد شبانه آنها را حركت دهند و افراد پليس تا بيرون كوفه با آنها باشند و عدّهء آنها چهارده تن ؛ چون به جبانهء عرزم يكى از منازل كوفه رسيدند ، قبيصة بن ضبيعهء عبسى يكى از ياران حجر به خانهء خود نگاه كرد و ديد دخترانش متوجّهند ، از وائل و كثير خواست او را نزديك خاندانش برند تا وصيّت كند ، چون به دخترانش نزديك شد گريستند ، ساعتى به آنها مهلت داد گريستند ، و سپس گفت : خاموش باشيد و خاموش شدند ، گفت : خدا\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nرا پرهيزكار باشيد و صبر كنيد زيرا من در اين سفر از پروردگارم اميد يكى از دو سرانجام خوش را دارم : يا شهادت كه چه خوش سعادتى است و يا برگشت نزد شما با عافيت ؛ آن كه به شما روزى مىداد و شما را نگهدارى مىكرد ، آن خداى تبارك و تعالى بود كه زنده است و نميرد و اميدوارم شما را فراموش نكند و در بارهء شما مرا منظور دارد ، برگشت و قومش او را دعا مىكردند . و آنها را تا « مرج عذراء » چند مايلى دمشق بردند و در آنجا زندان كردند و معاويه ، وائل بن حجر و كثير را بار داد و نامهء آنها را گشود ، براى شاميان خواند ، نوشته بود :\r\n( 1 ) « خدمت عبد اللَّه ، معاويه بن ابى سفيان از طرف زياد بن ابى سفيان ، اما بعد ، خدا براى امير المؤمنين آزمايش خوشى پيش آورد ، دشمنش را از ميان برداشت و زحمت ياغيان بر او را كفايت كرد ، سركشان على دوست جوان به رهبرى حجر بن عدى امير المؤمنين را خلع كردند و از جماعت مسلمانان مفارقت كردند و به جنگ ما برخاستند و خدا آتش آنها را خاموش كرد و ما را بر آنها مسلّط كرد و من نيكان و اشراف و خردمندان كوفه را خواستم و بدانچه از آنها ديده و دانسته بودند گواهى دادند ، آنها را با گواهينامهء صلحاء و نيكان شهر كه در پائين نامه است فرستادم » .\r\n( 2 ) چون نامه را خواند ، گفت : نظر شما دربارهء آنان چيست ؟ يزيد بن اسد بجلى گفت : رأى من اين است كه آنها را در دهات شام پخش كنى ، و ياغيان ، كفايت كار آنها را بكنند .\r\nحجر به معاويه پيغام فرستاد كه : « ما بر بيعت امير المؤمنين برجائيم ، نه\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nواگذاريم و نه واخواهيم گذارد ، دشمنان و بدخواهان بر عليه ما گواهى دادند » چون پيغام حجر به معاويه رسيد گفت : زياد پيش ما از حجر راستگوتر است ، معاويه هدبة بن فياض قضاعى يك چشم را با دو مرد ديگر فرستد ، حجر و اصحابش را شبانه آوردند ، كريم بن عفيف خثعمى چون چشمش به آن يك چشم افتاد گفت : نيمى از ما كشته خواهند شد و نيمى نجات خواهند يافت . فرستادهء معاويه نزد آنها آمد و شش نفر آنها را به وساطت شاميان آزاد كرد و هشت تن ماندند ( 1 ) و فرستادگان معاويه گفتند : ما دستور داريم شما را با بيزارى جستن از على و لعن بر او آزمايش كنيم اگر انجام داديد آزاد كنيم و اگر نه بكشيم ، امير المؤمنين معتقد است كه به گواهى همشهريان خودتان خون شما مباح است ولى شما را عفو كرده ، از اين مرد بيزارى جوئيد و آزاد شويد ، گفتند : ما چنين كارى نكنيم ، دستور دادند بند از دست آنها گشودند و كفن پوشيدند و آن شب را تا صبح نماز خواندند ، صبح اصحاب معاويه به آنها گفتند : اى جمع ، ديشب نماز طولانى خوانديد و خوب دعا كرديد ، بگوئيد بدانيم دربارهء عثمان چه عقيده داريد ؟\r\nگفتند : او اول كسى بود كه بر خلاف حكم كرد و به ناحق عمل كرد ، گفتند :\r\nامير المؤمنين شما را بهتر مىشناسد ، بالاى سر آنها ايستادند و گفتند : از اين مرد بيزاريد يا نه ؟ گفتند : بلكه او را دوست داريم ، هر كدامى يكى از آنها را گرفت تا بكشد ، حجر گفت : من وضوء گرفتم ، بگذاريد دو ركعت نماز بخوانم ، به خدا هر وقت وضوء گرفتم نماز خوانده‌ام ، گفتند : نماز بخوان ، نماز را تمام كرد و گفت :\r\nبه خدا من از اين كوتاه‌تر نمازى نخوانده‌ام تا نگوئيد كه از مرگ هراس دارم .\r\n( 2 ) هدبة بن فياض اعور با شمشير به او حمله‌ور شد و او به خود لرزيد ، گفت :\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nپس تو گفتى من از مرگ هراس ندارم ؟ ما تو را رها مىكنيم ، از مولاى خود بيزارى جو ، گفت : چگونه نهراسم ، گور آماده و كفن پوشيده و شمشير كشيده و به خدا اگر هم بهراسم آنچه در آن سخط خدا است نگويم .\r\n( 1 ) مىگويم : من در اينجا به ياد آوردم روايتى را كه حجر پس از ضربت ابن ملجم بر سر امير المؤمنين ( ع ) خدمت آن حضرت رسيد و ايستاد و گفت :\r\n دريغا به مولاى پرهيزكار * ز كى شير مرد و باطهار باب \r\nتا آخر اشعار چون امير المؤمنين ( ع ) او را ديد و شعرش را شنيد ، فرمود : چگونه باشى گاهى كه بيزارى از من را از تو خواهند تا چه گوئى ، گفت : يا امير المؤمنين اگر با شمشيرم تيكه‌تيكه كنند و به آتشم كشند ، آن را بر بيزارى از تو برگزينم ، فرمود : براى هر خيرى موفق باشى اى حجر ، خدا از خاندان پيغمبرت پاداش نيك دهد .\r\n( 2 ) سپس ياران حجر را يك يك كشتند تا ششمين كس ، عبد الرحمن بن حسان عنزى و كريم بن عفيف خثعمى كه باقى ماندند گفتند : ما را نزد خود معاويه بريد تا آنچه را دربارهء اين مرد خواهد بگوئيم ، آنها را نزد معاويه بردند ، خثعمى چون بر او درآمد گفت : اى معاويه ، خدا را خدا را ، تو از اين خانهء فنا به ديگر سراى جاويد جابجا شوى و از ريختن خون ما بازپرسى شوى . گفت : دربارهء على ( ع ) چه گوئى ؟ گفت : آنچه تو گوئى ، من از دين على كه بدان خدا را مىپرستيد بيزارم ، و شمر بن عبد اللَّه خثعمى برخاست او راهبه خواست و او را به وى بخشيد به شرطى كه يك ماه زندان باشد و تا معاويه سلطنت دارد به كوفه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nنرود ؛ ( 1 ) سپس رو به عبد الرحمن كرد و گفت : يا اخا ربيعه ، دربارهء على چه گوئى ؟\r\nگفت : گواهم كه از كسانى بود كه بسيار ياد خدا كنند و امر به معروف و نهى از منكر نمايند و از مردم درگذرند ، گفت : دربارهء عثمان چه گوئى ؟ گفت : اول كس بود كه درهاى ستم را گشود و درهاى حق را بست ، گفت : خود را كشتى ، گفت : تو را كشتم ، معاويه او را نزد زياد فرستاد و نوشت : اين بدتر كس بود كه فرستاده بودى ، او را شكنجه‌اى كه سزا هست بده و به بدترين كشتارى بكش ، چون به زياد رسيد ، او را نزد قيس ناطف فرستاد تا زنده به گورش كرد ، و هفت تن از آنها كشته شدند :\r\n( 1 ) حجر بن عدى ( 2 ) شريك بن شداد حضرمى ( 3 ) صيفى بن فسيل شيبانى ( 4 ) قبيصة بن ضبيعهء عبسى ( 5 ) محرز بن شهاب منقرى ( 6 ) كدام بن حيان عنزى ( 7 ) عبد الرحمن بن حسان عنزى .\r\nمىگويم : كشتن حجر بار بر دل مسلمانان شد و معاويه را نكوهش كردند ، ( 2 ) ابو الفرج اصفهانى گويد : ابو مخنف گفت كه : ابن ابى زائده ، از ابى اسحاق برايم حديث كرد كه مردمى را به ياد دارم كه مىگفتند : اوّل خوارى كوفه ، كشتن حجر و ادّعاى برادرى زياد براى معاويه و كشتن حسين ( ع ) بود ، خود معاويه هنگام مردن مىگفت : از ابن الادبر روزگار درازى دارم ، گويم : مقصودش از ابن الادبر همان حجر است كه ادبر لقب جدّ او است براى آنكه دورانش شمشير خورده بود ، حكايت شده كه چون خبر كشته شدن حجر و يارانش به گوش ربيع بن زياد حارثى والى خراسان رسيد آرزوى مرگ كرد ، و دو دوست خود را بلند كرد و گفت : بار خدايا اگر من نزد تو منظورم زود مرا نزد خود ببر و فوراً مرد .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n( 1 ) ابن اثير در « كامل » گويد : حسن بصرى مىگفت : معاويه چهار خصلت داشت كه هر يك از آنها هلاك‌كننده است :\r\n1 - به زور شمشير خود را بر اين امت تحميل كرد ، و رأى براى خلافت خود نخواست ، با آنكه بقاياى اصحاب پيغمبر ( ص ) و صاحبان فضل وجود داشتند .\r\n2 - پسر مست مىخوار ابريشم‌پوش و طنبور زن خود را جانشين كرد .\r\n3 - زياد را برادر خود خواند با آنكه رسول خدا ( ص ) فرمود : فرزند از آن شوهر زن است كه صاحب فراش است و از آن زانى سنگ است .\r\n4 - حجر و يارانش را كشت ، واى بر او از حجر و يارانش .\r\nگفته‌اند كه مردم مىگفتند : اول خوارى كوفه مرگ حسن بن على ( ع ) و كشتن حجر و به خود بستن زياد بود . هند دختر زيد انصارى كه شيعه مسلك بود اين نوحه را براى حجر سرود :\r\n اى ماه تابان بالا برو هان * بنگر كه بينى حجرم خرامان \r\nتا آخر اشعار .\r\n( 2 ) در كشتن حجر وجه ديگرى گفته‌اند كه : زياد روز جمعه‌اى خطبه را دراز خواند و نماز را پس انداخت ، حجر بن عدى فرياد « الصلاة » كشيد و او خطبه را ادامه داد و باز حجر بن عدى « الصلاة » گفت ، او خطبه مىخواند ، حجر از فوت نماز جمعه ترسيد و مشتى ريگ برداشت و به نماز ايستاد و مردم با او به نماز ايستادند ، زياد كه چنين ديد ، فرود آمد و با مردم نماز خواند و به معاويه نوشت و بر آن افزود ، معاويه نوشت او را به زنجير كشد و براى او بفرستد ، چون خواست او را بگيرد ، قبيله‌اش قيام كردند تا از او دفاع كنند ، حجر گفت : نه سمعاً و طاعة ؛ او\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nرا به زنجير بستند و نزد معاويه بردند ، و چون معاويه را ديد گفت : السلام عليك يا امير المؤمنين ، معاويه گفت : من امير بر مؤمنانم ؟ به خدا از تو درنگذرم و درخواست گذشت نكنم ، او را ببريد و گردن بزنيد ، حجر به متصديان كار خود گفت : بگذاريد دو ركعت نماز بخوانم ، گفتند : نماز بخوان ، دو ركعت نماز سبك خواند و گفت : اگر به من بدگمان نمىشديد آنها را طولانى مىكردم ، و به كسانش كه همراهش بودند گفت : مرا با زنجير و خون تنم دفن كنيد كه فرداى قيامت بر سر راه با معاويه برمىخورم .\r\n[ رمز 20 
  ] در زبان پيشامدهاى جنگى امروزه عقب‌نشينى از برابر دشمن در صورتى كه با نقشهء صحيحى انجام پذيرد ، عقب‌نشينى پيروزمندانه است و از نظر حقيقت بين و عاقبت‌سنجانى چون حجر كه آينده را دانسته‌اند اظهار تسليم و انقياد در برابر ستمى كه مىدانند واقع شدنى است نوعى از اتمام حجت است و معنى زبونى ندارد و سلامى كه حجر به معاويه داده نوعى از مسخره بوده كه خود معاويه هم درك كرده و آن را مايهء تشديد عقوبت او گرديد و از اين راه جاى خرده‌گيرى به حجر نيست و نقّادان تاريخ ، وى را از اين راه ضعيف نشمرده‌اند .\r\n( 1 ) در « اسد الغابه » گفته : حجر در شمار كسانى بود كه دو هزار و پانصد عطا مىگرفتند و در سال 51 كشته شد و در عذراء قبر معروفى دارد و مستجاب الدعوه\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبود . مىگويم : در نامهء مولاى ما حسين به معاويه است كه :\r\n« آيا تو نيستى كشندهء حجر بن عدى كندى و نمازخوانان عابد كه در برابر ستم ايستادگى داشتند و بدعت را بزرگ و ناروا مىشمردند و براى خدا از سرزنش نمىترسيدند ، آنها را به ستم و عدوان پس از دادن امان كشتى » .\r\n( 1 )\r\n\r\nدر ذكر شهادت دو كودك صغير مسلم\r\nشيخ صدوق در امالى از پدرش ، از على بن ابراهيم ، از پدرش ، از ابراهيم بن رجا ، از على بن جابر ، از عثمان بن داود هاشمى ، از محمد بن مسلم ، از حمران بن اعين ، از ابى محمد شيخ اهل كوفه روايت كرده كه : چون حسين بن على ( ع ) كشته شد ، دو پسر كوچك از لشكرهايش اسير شد و آنها را نزد عبيد اللَّه آوردند و زندانبان را طلبيد و گفت : اين دو پسر بچه را ببر و طعام خوشمزه و آب سرد به آنها نده و بر آنها تنگ بگير ، اين دو كودك روزه مىگرفتند و شب دو قرص نان جو و يك كوزهء آب براى آنها مىآورد تا يك سالى گذشت و يكى از آنها به ديگرى گفت : اى برادر ، مدتى است ما در زندانيم و عمر ما مىرود و تن ما مىپوسد ، اين شيخ زندانبان كه آمد ، مقام و نسب خود را به او بگوئيم شايد به ما ارفاقى كند ، چون شب شد آن شيخ همان نان و آب را آورد ، كوچكتر گفت : اى شيخ ، محمد را مىشناسى ؟ گفت : چگونه نشناسم ؟ او پيغمبر من است ؛ گفت :\r\nجعفر بن ابى طالب را مىشناسى ؟ گفت : چگونه نشناسم ؟ با آنكه خدا دو پر به او داده كه با فرشتگان هر جا خواهد برود ؟ گفت : على بن أبي طالب را مىشناسى ؟\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nگفت : چگونه نشناسم ؟ او پسر عم و برادر پيغمبر من است ، ( 1 ) گفت : ما از نژاد پيغمبر تو محمد و فرزندان مسلم بن عقيل بن أبي طالب هستيم و در دست تو اسيريم و خوراك و آب خوب به ما نمىدهى و به ما در زندان سخت‌گيرى مىكنى ، آن شيخ به پاى آنها افتاد و گفت : جانم قربان شما اى عترت پيغمبر خدا مصطفى ، اين در زندان به روى شما باز است و هر جا خواهيد برويد .\r\n( 2 ) شب دو قرص نان جو و يك كوزهء آب براى آنها آورد و راه را به آنها نمود و گفت : شبها راه برويد و روزها پنهان شويد تا خدا به شما گشايش بدهد ؛ شب به در خانهء پيره‌زنى رسيدند و به او گفتند : ما كودك و غريب و نابلديم و شب است ، امشب ما را مهمان كن و صبح به راه مىافتيم ، به آنها گفت : اى عزيزانم ، شما كيانيد كه از هر عطرى خوشبوتريد ؟ گفتند : اى پيره‌زن ، ما اولاد پيغمبريم و از زندان ابن زياد و از كشتن گريختيم ، پيره‌زن گفت : عزيزانم من داماد نابكارى دارم كه به همراهى عبيد اللَّه بن زياد در واقعهء كربلا حاضر شده و مىترسم در اينجا به شما برخورد كند و شما را بكشد . گفتند : ما همين يك شب را مىگذرانيم و صبح به راه مىافتيم ، گفت : من براى شما خوراك مىآورم ، آورد و خوردند و نوشيدند و خوابيدند ، كوچك به بزرگ گفت : برادر جان ، اميدوارم امشب آسوده باشيم ، بيا در آغوش هم بخوابيم و همديگر را ببوسيم مبادا مرگ ، ما را از هم جدا كند ، در آغوش هم خوابيدند و چون پاسى از شب گذشت ، داماد فاسق عجوز آمد و آهسته در را زد ، عجوز گفت : كيستى ؟ گفت : منم فلانى ، گفت : چرا بىوقت آمدى ؟ گفت : واى بر تو پيش از آنكه خردم بپرد و زهره‌ام از تلاش و گرفتارى بتركد در را باز كن ، گفت : واى بر تو ، چه گرفتارى شدى ؟ گفت : دو\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nكودك از دست لشكر عبيد اللَّه گريختند ، ( 1 ) امير جار زده هر كه سر يكى از آنها را بياورد هزار درهم و هر كه سر هر دو را بياورد دو هزار درهم جائزه دارد ، من رنجها بردم و چيزى به دستم نرسيده ، پيره‌زن گفت : از آن بترس كه در قيامت ، محمد ( ص ) خصمت باشد ، گفت : واى بر تو ، بايد دنيا را به دست آورد ، گفت :\r\nدنيا بىآخرت به چه كارت آيد ؟ گفت : تو از اينها طرفدارى مىكنى گويا در اين زمينه اطلاعى دارى بايد نزد اميرت برم . گفت : امير از من پيره‌زنى كه در گوشهء بيابانم چه مىخواهد ؟ ! گفت : من بايد در جستجو باشم ، در را باز كن استراحتى كنم و انديشه كنم كه صبح از چه راهى دنبال آنها بروم ، در را گشود و به او شام داد خورد ( 2 ) و در نيمهء شب خرخر كودكان را شنيد و مانند شتر مست از جا جست و چون گاو فرياد كرد و با دست به كنار ديوار خانه كشيد تا به پهلوى كودك كوچكتر رسيد و آن يتيم عقيل گفت : كيست ؟ گفت : من صاحب خانه‌ام شما كيانيد ؟ برادر كوچك ، بزرگ را جنبانيد و گفت : برادر برخيز كه از آنچه مىترسيديم گرفتار شديم ، گفت : شما چه كسى هستيد ؟ گفتند : اى شيخ ، اگر راست گوئيم ، در امانيم ؟ گفت : آرى ، گفتند : امان خدا و رسول خدا و ذمهء خدا و ذمهء رسول خدا ( ص ) ؟ گفت : آرى ، گفتند : محمد بن عبد اللَّه گواه باشد ؟ گفت :\r\nآرى ، گفتند : خدا بر آنچه گوئيم وكيل و گواه است ؟ گفت : آرى ، ( 3 ) گفتند : اى شيخ ، ما از خاندان پيغمبرت محمديم و از زندان عبيد اللَّه بن زياد از ترس كشتن گريختيم ؛ گفت : از مرگ گريختيد و به مرگ گرفتار شديد ، حمد خدا را كه مرا به شما ظفر بخشيد ، برخاست و كت آنها را بست و آن دو كودك شب را با كت‌بسته خوابيدند و چون سپيده دميد غلام سياهى فليح نام را خواست و گفت : اين\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nدو كودك را ببر كنار فرات و گردن بزن و سرشان را براى من بياور تا نزد عبيد اللَّه برم و دو هزار درهم جائزه بگيرم ، غلام شمشير برداشت و آنها را با خود برد ، جلوى آنها مىرفت و چون كمى از خانه دور شدند ، يكى از كودكان گفت : اى سياه ، تو مانند بلال مؤذن رسول خدائى ، سياه گفت : آقا به من دستور داده گردن شما را بزنم ، شما كيستيد ؟ گفتند : ما از عترت پيغمبرت محمديم از زندان عبيد اللَّه از ترس كشتن گريختيم و اين پيره‌زن شما ، ما را مهمان كرد و آقايت مىخواهد ما را بكشد .\r\n( 1 ) آن سياه به پاى آنها افتاد و بوسيد و مىگفت : جانم قربان شما ، و رويم سپر شما اى عترت مصطفى ، به خدا محمد ( ص ) در قيامت خصم من نباشد ، شمشير را از دست خود به سوئى انداخت و خود را به فرات افكند و بدان سوى گريخت ، مولايش فرياد كرد : نافرمانى مرا كردى ؟ گفت : من فرمانت برم تا نافرمانى خدا نكنى و چون خدا را نافرمانى كنى من در دنيا و آخرت از تو بيزارم ؛ پسرش را خواست و گفت : من حلال و حرام را براى تو جمع مىكنم و بايد دنيا را به دست آورد ، اين دو كودك را ببر كنار فرات و سر آنها را بزن و سرشان را برايم بياور تا نزد عبيد اللَّه برم و دو هزار درهم جائزه بياورم ، او شمشير را گرفت جلوى كودكان مىرفت و كمى رفت كه يكى از آنها گفت : اى جوان ، من از آتش دوزخ بر جوانى تو مىترسم ، گفت : عزيزانم شما كيستيد ؟ گفتند : از عترت پيغمبر توايم و پدرت مىخواهد ما را بكشد ، آن پسر هم بر پاى آنها افتاد و بوسيد و همان گفتار غلام سياه را به عرض رسانيد و شمشير را دور انداخت و خود را به فرات افكند پدرش فرياد كرد : مرا نافرمانى كنى ؟ گفت : فرمانبردارى از خدا بر\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nفرمان تو پيش است .\r\n( 1 ) آن شيخ گفت : جز خودم كسى آنها را نكشد ، خودش شمشير گرفت و جلوى آنها رفت تا كنار فرات شمشير از غلاف كشيد و چون چشم كودكان بر شمشير برهنه افتاد ، چشم آنها پر از اشك شد و گفتند : اى شيخ ، ما را به بازار ببر و به فروش و مخواه كه محمد ( ص ) در قيامت خصم تو باشد . گفت : نه ، سر شما را براى ابن زياد مىبرم و جائزه مىگيرم ، گفتند : اى شيخ ، خويشى ما را با رسول خدا منظور ندارى ؟ ! گفت : شما با رسول خدا پيوندى نداريد ؟ گفتند : اى شيخ ، ما را نزد عبيد اللَّه بن زياد ببر تا خودش دربارهء ما حكم كند ، گفت : من راهى ندارم جز آنكه با خون شما به وى تقرّب جويم ، گفتند : اى شيخ ، به كودكى ما ترحّم نمىكنى ؟ گفت : خدا در دل من رحم نيافريده ، گفتند : اى شيخ ، اكنون كه ناچارى ، بگذار چند ركعتى نماز بخوانيم ، گفت : اگر نماز سودى براى شما دارد هر چه خواهيد نماز بخوانيد ، كودكان چهار ركعت نماز خواندند و چشم به آسمان گشوده و فرياد كشيدند : يا حيّ يا حكيم يا احكم الحاكمين ، ميان ما و او به حق حكم كن .\r\n( 2 ) برخاست گردن بزرگتر را زد و سرش در توبره گذارد و آن كوچك در خون برادر غلطيد و گفت : مىخواهم آغشته به خون برادر ، رسول خدا را ملاقات كنم ، گفت : باكى بر تو نيست تو را هم به او ملحق سازم ، او را هم كشت و سرش را در توبره گذاشت و تن هر دو را به آب انداخت و سرها را نزد ابن زياد آورد ، او بر تخت نشسته و عصاى خيزرانى به دست داشت ، سرها را جلويش گذاشت و چون چشمش به آنها افتاد سه بار برخاست و نشست ، گفت : واى بر تو ، كجا پيدا\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nكردى آنها را ؟ ! گفت : پيره‌زنى از خاندان ما آنها را مهمان كرده بود ، گفت :\r\nحقّ مهمانى آنها را منظور نكردى ؟ گفت : نه ، گفت : با تو چه گفتند ؟ گفت :\r\nگفتند : ما را به بازار ببر و به فروش و بهاى ما بستان و محمد را در قيامت خصم خود مكن ، گفت : تو در جوابشان چه گفتى ؟ گفت : گفتم : نه من شما را مىكشم و سرتان را نزد عبيد اللَّه مىبرم و دو هزار درهم جائزه مىگيرم .\r\n( 1 ) گفت : ديگر با تو چه گفتند ؟ گفت : گفتند : ما را زنده نزد عبيد اللَّه بر ، تا خودش دربارهء ما حكم كند ، گفت : تو چه گفتى ؟ گفت : گفتم : نه ، من به خونريزى شما به او تقرّب مىجويم ، گفت : چرا آنها را زنده نياوردى تا چهار هزار درهم به تو جائزه دهم ؟ گفت : دلم راه نداد جز آنكه به خون آنها به تو تقرّب جويم .\r\n( 2 ) گفت : ديگر با تو چه گفتند ؟ گفت : گفتند : اى شيخ ، خويشى ما را بر رسول خدا منظور دار ، گفت : تو در جواب چه گفتى ؟ گفت : گفتم : نه ، شما با رسول خدا خويشى نداريد ، گفت : واى بر تو ديگر چه گفتند ؟ گفت : گفتند : به كودكى ما ترحّم كن ، گفت : به آنها ترحم نكردى ؟ گفت : گفتم : نه ، به آنها گفتم : خدا در دل من ترحم نيافريده . گفت : واى بر تو ديگر چه گفتند ؟ گفت :\r\nگفتند : بگذار چند ركعت نماز بخوانيم ، گفتم : هر چه خواهيد نماز بخوانيد اگر براى شما سودى دارد . گفت : در آخر نماز خود چه گفتند ؟ گفت : گوشهء چشم به آسمان كردند و گفتند : يا حيّ يا حكيم يا احكم الحاكمين ميان ما و او به حق حكم كن .\r\n( 3 ) گفت : خدا ميان تو و آنها به حق حكم كرد ، كيست كه كار اين نابكار را\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nبسازد ؟ مرد شامى از جا برخاست و گفت : من ، گفت : او را به همان جا ببر كه اين دو كودك را كشته و گردن بزن و خونش را روى خون آنها بريز و زود سرش را براى من بياور ، آن مرد چنان كرد و سرش را آورد و بر نيزه‌اى افراشتند و كودكان با تير و سنگ او را مىزدند و مىگفتند : اين كشندهء ذريّهء رسول خدا ( ص ) است .\r\n( 1 )\r\n\r\nفصل در توجّه حسين ( ع ) از مكه به عراق\r\n( د ) مسلم بن عقيل روز هشتم ذيحجهء سال شصت در كوفه خروج كرد و روز عرفه نهم ، كشته شد و حسين ( ع ) در همان روز خروج مسلم كه روز ترويه بود به سوى عراق حركت كرد و جمعى از اهل حجاز و بصره هم در مدت اقامت او در مكه به وى پيوسته بودند و به خاندان و موالى او ملحق شده بودند .\r\n[ رمز 21 
  ] ظاهر اين است كه خروج مسلم با حركت امام از مكه ارتباط داشته و از جهت واقع و حقيقت چنين مقدر بوده است و نكتهء سياسى آن هم اين است كه پس از خروج مسلم در كوفه و شورش بر حكومت يزيد بعنوان نمايندهء امام ( ع ) ديگر به كلى امنيت آن حضرت در مكه مختل\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nشده بود و زمينهء هر گونه اقدامى براى يزيد دربارهء آن حضرت فراهم شده بود و آن امنيتى كه ديگران چون عبد اللَّه زبير داشتند براى او نبود و ناگزير از حركت بود .\r\n( 1 ) چون حسين ( ع ) آهنگ عراق كرد ، به خانهء مكه طواف كرد و سعى ميان صفا و مروه نمود و محلّ شد و آن را عمره قرار داد چون ترسيد كه اگر حج را تمام كند او را در مكه بگيرند و نزد يزيد برند .\r\n[ رمز 22 
  ] امام چند ماه پيش به مكه وارد شده و اعمال عمرهء ورود را انجام داده ، در اينجا اگر قصد حج تمتع داشته كه تا روز ترويه احرامى نبسته و اگر چون ساكنان مكه قصد حج افراد داشته با تصميم حركت به عراق كه طبعاً از چند روز پيش در فكر آن حضرت بوده موضوعى نداشته ظاهر اين است كه امام براى وداع مكه ، عمرهء مفرده را انجام داده باشد و در اين صورت عدول به عمره كه ظاهر عبارت است موضوعى ندارد مگر اينكه به حساب تعبيرى باشد كه مردم ظاهربين نسبت به عمل آن حضرت كرده باشند .\r\n( 2 ) ( ف ) روايت شده كه روز ترويه ، عمرو بن سعيد بن عاص با قشون بسيارى به مكه آمد ، از يزيد دستور داشت كه اگر حسين ( ع ) در برابر او ايستادگى كند با\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاو بجنگد و اگر بتواند او را بكشد ، و حسين ( ع ) همان روز از مكه بيرون آمد .\r\n( 1 ) از ابن عباس روايت شده كه پيش از آنكه حسين ( ع ) از مكه به عراق رو كند او را بر در خانهء كعبه ديدم كه جبرئيلش دست بيعت داده بود و جار مىكشيد :\r\nبراى بيعت خداى عز و جل بشتابيد .\r\n( 1 ) [ رمز 23 
  ] فرشتگان الهى با مؤمنان هميشه در تماس هستند ولى بطور نامرئى و كسانى كه داراى مقامات بلند ايمانند بسا باشد آنها را در صورى كه مقام ايمانى آنها قابليت دارد ببينند و عبد اللَّه بن عباس از آن مؤمنان بوده كه اين منظره را ديده يا بوسيلهء كمك خود امام بدان نائل گرديده است .\r\n( 2 ) ( ف ) روايت است كه چون براى حركت به عراق تصميم گرفت ، ايستاد و اين خطبه را خواند ، فرمود :\r\n« حمد خدا ، آنچه را خدا خواهد ، نيروئى جز به خدا نباشد ، رحمت خدا بر فرستادهء او ؛ مرگ ، گرد فرزندان آدم است چون گردن‌بند دوشيزگان ، چه اندازه شيفتهء گذشتگان خود هستم چون شيفتگى يعقوب براى يوسف ، قتلگاهى برايم انتخاب شده كه به آن برخورم ، گويا مىنگرم كه گرگان بيابان ميان نواويس و كربلا بندهايم از هم مىبرند و شكمبه‌هاى تهى و انبان‌هاى خالى را از من پر مىكنند ، از آنچه با خامهء تقدير نگاشته شده گزيرى نيست ، رضاى ما خاندان\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nهمان رضاى خدا است ، به بلايش صبر كنيم و مزد صابران به ما بدهد ، تاروپود رسول خدا از او دور نشود و در آستان حق همه گرد او باشند ، چشمش بدان روشن گردد و وعدهء خود را بدان وفا كند ، هر كه جان در راه ما مىدهد و تصميم ملاقات خدا دارد ، با ما كوچ كند كه من بامداد مىكوچم انشاء اللَّه » .\r\n( 1 ) شيخ ما محدث نورى در كتاب « نفس الرحمن » گفته : نواويس گورستان نصارى است كه زيارتگاه كنونى حرّ بن يزيد رياحى در شمال غربى شهر واقع است و كربلا قطعه زمينى بوده در كنار نهر ، سمت قبله با روى شهر در كنار زيارتگاه ابن حمزه و باغها و مزارعى داشته و شهر ، ميان اين دو واقع است . انتهى .\r\n[ رمز 24 
  ] اين خطبهء بسيار شيوا و دلنشين در همهء كتب مقاتل و تواريخ با حذف اسناد از آن حضرت نقل شده است و نكتهء قابل توجه اين است كه اين خطبه را حضرت در يك اجتماع عمومى ايراد كرده يا آنكه بطور خصوصى در ميان ياران و محرمان راز خود خوانده است و بسيار دور است كه اين خطبه در يك جلسهء علنى و عمومى ايراد شده باشد .\r\n( 2 ) ( ف ) روايت شده است كه محمد بن حنفيه شب حركت امام حسين از مكه\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنزد او رفت و عرض كرد : اى برادر جان ، اهل كوفه همان كسانند كه مىدانى با پدر و برادرت پيمان‌شكنى كردند ، مىترسم با تو هم چنان كنند ، اگر در نظر گيرى كه همين جا بمانى تو از همهء اهل حرم عزيزتر و محفوظترى ، فرمود :\r\nبرادرم ، مىترسم يزيد بن معاويه مرا در حرم غافلگير كند و حرمت حرم و خانهء كعبه براى من زير پا شود ، ابن الحنفيه گفت : اگر مىترسى ، به يمن يا گوشهء بيابانى برو كه در آنجا محفوظى و به تو دست نيابد ، فرمود : پيشنهاد تو را مطالعه مىكنم ؛ سحرگاه ، حسين ( ع ) بار زد و خبر به محمد بن حنفيه رسيد ، آمد و مهار ناقه‌اى كه سوار بود گرفت و عرض كرد : برادرم ، مگر وعده‌ام ندادى كه در خواسته‌ام نظر كنى ؟ فرمود : چرا ، عرض كرد : براى چه فورى حركت كردى ؟\r\nفرمود : از تو كه جدا شدم رسول خدا نزد من آمد و فرمود : اى حسين ، به عراق برو كه خدا مىخواهد تو را كشته بيند ، عرض كرد : انا للَّه و انا اليه راجعون ، پس با اين حال بردن اين زنان همراه خود چه معنى دارد ؟ فرمود : جدّم فرمود : خدا خواسته آنها را اسير بيند ؛ بر او سلام داد و گذشت .\r\n( 1 ) حمزة بن حمران از امام ششم گويد : نزد او خروج امام حسين ( ع ) و تخلف محمد بن حنفيه را از وى ياد كرديم ، امام ششم فرمود : اى حمزه ، براى شما در اين باره حديثى گويم كه ديگر پرسشى نكنى ، حسين ( ع ) چون جدا شد رو به مقصد كرد ، كاغذى خواست و نوشت :\r\n« از طرف حسين بن على به بنى هاشم ، اما بعد ، به راستى هر كس به من پيوندد شهيد شود و هر كس بجا ماند به دورهء پيروزى نرسد ، و السلام » .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n[ رمز 25 
  ] مبارزه با دشمن دين ، گاهى بعنوان جهاد يا دفاع معمولى است و نيازمند نيروئى است كه معمولا در مقام غلبه بر طرف باشد و بايد در شماره و ساز و برگ كمتر از نيم نيروى دشمن نباشد و در اين صورت وقتى پيغمبر يا امام وقت بسيج جهاد را اعلان كرد ، بر همه كس متابعت و يارى واجب باشد با تحقق شرائط ولى گاهى مبارزه براى استماته و جانبازى در راه حق است كه نتيجهء معنوى و تبليغى دارد مانند جهاد جعفر طيار و همراهانش در جنگ مؤته ، در اين صورت جنبهء اجتماعى ندارد و تكليف فردى و اختيارى است و هر مكلفى بعنوان داوطلب در آن شركت مىكند و جهاد امام حسين جهاد استماته بود ، داوطلبان آن مقام بزرگى داشتند و تخلف كنندگان گناهى نداشتند ، مضمون نامهء امام بيان همين موضوع است و در ضمن اعلام مىفرمايد كه : فتح نهائى اسلام كه بوسيلهء مهدى آل محمد انجام مىشود نصيب معاصرين او نمىشود .\r\n( 1 ) و نيز از او روايت شده كه : چون حسين بن على ( ع ) به عراق توجه نمود ، كتب و وصيت را نزد امّ سلمه به امانت سپرد و چون على بن الحسين برگشت به او تحويل داد .\r\n( 2 ) مسعودى در « اثبات الوصيّة » گفته : چون حسين پس از نامه‌نگارى كوفيان\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nو پيش فرستادن مسلم بن عقيل نزد آنان ، خواست به عراق رود ، امّ سلمه نزد او فرستاد و گفت : من به شما تذكر مىدهم كه نرويد ، فرمود : چرا ؟ گفت : از رسول خدا ( ص ) شنيدم مىفرمود : پسرم حسين در عراق كشته مىشود و يك شيشه خاك به من داده و فرمود آن را پنهان كنم ، و بازرسى نمايم ، جوابش داد كه :\r\nمادر جان ، من بناچار كشته مىشوم ، از تقدير حق گريزگاهى نيست و از مرگ چاره‌اى نيست ، من خودم روز و ساعت و مكانى كه كشته شوم در آن مىدانم و قتلگاه خود را مىشناسم و بقعه‌اى كه در آن دفن شوم مىشناسم چنانچه تو را مىشناسم ، اگر خواهى آرامگاه خود و شهداى با خود را به تو بنمايم ، گفت :\r\nمىخواهم . حاضر شد و آن حضرت نام بزرگ خدا را برد و زمين پست شد تا آرامگاه خود و آنان را به او نمود و از خاكش به وى داد تا با آن خاكى كه داشت بياميزد ، سپس به او فرمود : من در روز عاشورا ، پس از نماز ظهر كشته شوم ، درود بر تو مادر جان ، ما از تو خشنوديم ؛ امّ سلمه خبر او را مىگرفت و در انتظار عاشوراء بود .\r\n( 1 ) در « مروج الذهب » گويد : چون خواست به عراق رود ، ابن عباس آمد و گفت : اى پسر عم ، به من خبر رسيده كه قصد عراق دارى ، آنها پيمان‌شكنند و جنگجو ، مشتاب و اگر خواهى با اين جبّار بجنگى و ماندن مكه را دوست ندارى ، به يمن برو كه در گوشه‌اى است و ياران و برادرانى در آنجا دارى ، آنجا بمان و مبلّغان خود را بپراكن و به كوفيان و انصار عراقى خود بنويس امير خود را بيرون كنند ، اگر توانستند و او را راندند و براى تو در آنجا ستيزه‌جوئى نماند ، نزد آنها مىروى ؛ من از بد عهدى آنها نگرانم ، اگر اين كار را نكردند در جاى خود\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمىمانى تا خدا چه پيش آورد ، در يمن دژها و درّه‌هائى است . ( 1 ) حسين ( ع ) فرمود :\r\nاى پسر عم ، من مىدانم تو به راستى خيرخواه و غمخوار منى ولى مسلم بن عقيل نوشته كه كوفيان در بيعت و يارى من متّفقند و من تصميم رفتن دارم ، گفت :\r\nكوفيان را دو بار آزمودى ، همان ياران پدر و برادر تواند و كشندگان فرداى تو به همراهى امير خود ، تو اگر به سوى آنها روى و به ابن زياد خبر برسد ، آنها را بر تو بشوراند و همانها كه نامهء دعوت به تو نوشته‌اند بدترين دشمن تو باشند و اگر از من نشنوى و ناچار به كوفه مىروى ، زنان و فرزندان را با خود مبر ، به خدا مىترسم چون عثمان پيش چشم زنان و فرزندانت كشته شوى ؛ آخر جوابى كه به او داد اين بود كه : به خدا اگر در چنان جائى كشته شوم بهتر است كه بست مكه براى من شكسته شود ، ابن عباس از او نوميد شد و از نزد او بيرون آمد و به عبد اللَّه بن زبير برخورد و گفت : چشمت روشن ، و سرود :\r\nاى چكاوك كه تو را معمر جا است تخم كن سوت بزن جات رها است زن تو منقار به هر جا دل خواست حسين كه به عراق مىرود و حجاز براى تو مىماند .\r\n( 2 ) به ابن زبير خبر رسيد كه حسين ( ع ) به كوفه مىرود ، او از وى بسيار گران خاطر بود و اقامت حسين ( ع ) در مكّه او را غمگين مىداشت زيرا مردم او را هم طراز حسين ( ع ) نمىدانستند و چيزى نزد او خوشتر از بيرون رفتن حسين از مكه نبود ؛ به حسين ( ع ) عرض كرد : يا ابا عبد اللَّه ، چه در سر دارى ؟ به خدا من از پروردگار در ترك جهاد با اين مردم در برابر ستمگرى و خوار كردن بندگان\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nصالح خدا ترسناكم ، حسين ( ع ) فرمود : من تصميم رفتن به كوفه دارم ، گفت :\r\nخدايت موفق دارد ، اگر من ياران تو را داشتم از آنجا عدول نمىكردم ، و ترسيد كه او را متهم كند ، گفت : اگر اينجا هم بمانى و مرا و اهل حجاز را به بيعت خود بخوانى بپذيريم و به سوى تو بشتابيم ، تو به خلافت از يزيد و پدرش سزاوارترى .\r\n( 1 ) ابى بكر بن حارث بن هشام نزد حسين ( ع ) آمد و گفت : خويشاوندى مرا بر تو دايهء مهربانى مىكند ، نمىدانم در خيرخواهى تو خود مرا چگونه دانم ؟ فرمود :\r\nاى أبو بكر ، تو فريبكار نيستى ، ابو بكر گفت : پدرت تواناتر بود و مردم به او اميدوارتر و از او شنواتر ، دور او جمع‌تر بودند به اتفاق همهء مردم جز شاميان به جنگ معاويه رفت و از او با عزت‌تر بود ، او را واگذاشتند و براى دنياطلبى با او گرانى كردند و جام خشم به كامش ريختند و نافرمانى او كردند تا كارش بدانجا كشيد كه به كرامت و رضوان خدا رسيد ، سپس با برادرت پس از پدرت چنان كردند ، شما خود حاضر بودى همه را ديدى ، اكنون مىخواهى سوى كسانى روى كه بر پدر و برادرت شوريدند و به همراهى آنها با اهل شام و خود عراق و دشمنى آماده‌تر و تواناتر و مردم‌كش‌تر و مردم‌دارتر بجنگى ، به محض آنكه به گوش دشمن برسد كه به سوى عراق رفتى مردمى كه بندهء دنيا هستند با مال دنيا بر تو بشوراند و همان كسانى كه به تو وعدهء نصرت دادند با تو بجنگند و ياور آن كس شوند كه تو را از او دوست‌تر دارند ، خدا را دربارهء خود منظور دار ، در جوابش فرمود : اى پسر عم ، خدا پاداش نيكت دهد ، در اظهار نظر كوشش خود را نمودى و آنچه را خدا مقدّر كرده است خواهد شد ، گفت : اى ابا عبد اللَّه ، تو را به حساب خدا مىگذاريم .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n[ رمز 26 
  ] رفتن حسين ( ع ) به سوى عراق بر خلاف نظر دوست و دشمن بوده زيرا دوستان مىترسيدند كه مبادا آن حضرت دچار پيمان‌شكنى و اختلاف كوفيان شود و كشته شود ، و دشمنان مىترسيدند كه مردم كوفه و عشائر عراق دور آن حضرت جمع شوند و دوران حكومت پدرش على ( ع ) را تجديد نمايد ، روى اين حساب كسانى كه نفوذ كلمه داشتند ، همه با بيانات مختلفه كه تقويت عدم موفقيت آن حضرت در مبارزه با بنى اميه باشد مشتركند ؛ آن حضرت را از حركت به سمت عراق بازمىداشتند و جز عبد اللَّه بن زبير كه تسلط بر حجاز را در سر داشت و ايجاد شورش در عراق بر ضدّ بنى اميه به نفع او بود ، كسى رأى موافق براى حركت به عراق به آن حضرت نداد و آن حضرت به هر كدام از كسانى كه او را از حركت به عراق منع كردند جوابى درخور استعداد آنها داده و خبر صريح شهادت خود را بطور محرمانه به خواص خود مىگفته .\r\n( 1 ) در « تاريخ طبرى » گويد : ابو مخنف گفت : ابو جناب يحيى بن ابى حيه ، از عدى بن حرملهء اسدى ، از عبد اللَّه بن سليم و مذرى بن مشمعل اسدى حديث كرد كه گفتند : ما از كوفه براى حج به مكه رفتيم و روز ترويه وارد شديم و بناگاه ديديم كه حسين با عبد اللَّه بن زبير ظهر هنگام در ميان خانهء كعبه و حجر الاسود\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nايستادند ، ما خود را بدانها نزديك كرديم و شنيديم ابن زبير به حسين ( ع ) مىگفت : اگر خواهى بمان و متصدى كار شو و ما پشتيبان و كمك و خيرخواه و پيرو توايم ، فرمود : پدرم به من بازگفت كه : خون مردى در اينجا بناحق ريخته شود و نمىخواهم آن مرد باشم ، ابن زبير گفت : پس اينجا بمان و كار را به من واگذار و از تو اطاعت شود و نافرمانى نشود ، فرمود : اين را هم نمىخواهم ؛ گويند :\r\nسپس با هم راز گفتند تا فرياد دعاى مردم كه ظهر هنگام به منى مىرفتند بلند شد ، گفتند : حسين ( ع ) گرد خانه طواف كرد و سعى صفا و مروه بجا آورد و از موى خود چيد و از عمرهء خود بيرون آمد و به سوى كوفه حركت كرد و ما با مردم به منى رفتيم .\r\n( 1 ) در « تذكره » سبط گويد : چون خبر به محمد بن حنفيه رسيد كه حسين به كوفه مىرود ، سر وضوء بود و طشتى جلويش بود ، گريست تا آن طشت از اشكش پر شد ، در مكه كسى نبود كه از رفتن او نگران و غمنده نباشد و چون بسيار او را منع كردند ، آن حضرت اشعار اخى الاوس را خواند :\r\nمن مىروم از مرگ ننگى نبود آن را كه بدل نيت خير است و جهاد همدرد نكويان شود و جان بدهد از بدمنش و مجرم و بىدين آزاد با عيب بمانم و بميرم بىغم خوارى كه بمانى و بود دشمن شاد\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nسپس اين آيه را : ( ( امر خدا با اندازه و مقدّر است ) ) [ 1 
  ] تلاوت فرمود .\r\n( 1 )\r\n\r\nفصل وقايع خروج حسين ( ع ) از مكه به سوى عراق\r\nروز ترويه پيش از آنكه خبر شهادت مسلم كه همزمان حركتش در كوفه خروج كرده بود برسد ، حسين ( ع ) از مكه به سوى عراق بيرون رفت ، و خاندان و فرزندان و شيعيانش كه با او همراه بودند چنانچه « مطالب السئول » و ديگران گفته‌اند هشتاد و دو مرد بودند ، در كتاب « المخزون فى تسلية المحزون » گفته :\r\nحسين همراهان خود را كه با او به عراق عزيمت داشتند جمع كرد و به هر كدام ده دينار طلا و يك شتر باركش داد و روز سه‌شنبه ترويه هشتم ذيحجه با هشتاد و دو مرد از شيعيان و دوستان و موالى و خاندانش حركت كرد . انتهى . ( د ) از فرزدق شاعر روايت شده كه گفته : من سال شصت هجرى به حج رفتم ، درون حرم شتر مىراندم كه ديدم حسين ( ع ) با ساز و برگ بيرون آمده گفتم : اين قطار از كيست ؟ گفتند : از حسين است ، نزد وى رفتم و بر او سلام كردم و گفتم : خدا تو را به خواست و آرزويت برساند ، يا بن رسول اللَّه قربانت پدر و مادرم ، چه تو را از حج شتاباند ؟ فرمود : اگر شتاب نمىكردم گرفتار مىشدم ، به من فرمود : تو\r\n\r\n\r\n","description":"","footnote":"\r\n[ 1 
  ] سورهء احزاب ، آيهء 38 .\r\n","page_name":" 215 ","page_number":215},
  {"content":"\r\n\r\nكيستى ؟ گفتم : يكى از عربها ، و بيش از آن پرسشى نكرد ؛ ( 1 ) گفت : از مردم عراق چه خبر دارى ؟ گفتم : از دانائى پرسيدى ، دل مردم با تو است و شمشير آنها در برابر تو ، قضا از آسمان آيد و خدا كند آنچه خواهد ؛ گفت : درست گوئى ، هر امرى از آن خدا است و پروردگار ما هر روز در كارى است ، اگر چنانچه دوست داريم قضاى خدا آمد او را بر نعمتهايش حمد گوئيم ، و كمك كار بر اداى شكر ، هم او است و اگر قضا جلوى اميد را بست ، كسى كه نيّتش حق است و تقوى در باطن او است تجاوز نكند ، گفتم : آرى ، خدا تو را به دلخواهت برساند و از آنچه مىترسى حفظ كند ؛ مسائلى راجع به نذر و اعمال حج از او پرسيدم و به من جواب داد و به راه افتاد و گفت : السلام عليك و از هم جدا شديم .\r\n[ رمز 27 
  ] نظر حاكم مكه در خروج حسين ( ع ) امام حسين ( ع ) براى حركت خود از مكه در اين موقعى كه همهء مردم عراق براى انجام وظيفهء حج در مكه بودند و رو به مكه داشتند موقع خطرناكى داشت و در مقام تعقيب سخت حكومت مكه بود هم از نظر دينى و هم از نظر سياسى ، زيرا شركت در حج عمومى و خصوص براى رجال معروف و با شخصيت حجاز يك وظيفهء لازمى بود مانند شركت در جمعه و جماعت ، و كناره‌گيرى از آن بسيار بهانه‌آور و از نظر دينداران موجب وهن و از نظر تشكيلات سبب مسئوليت سخت حكومت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nو امير الحاج بود و به همين جهت بود كه هر كس از حركت او مطلع مىشد تعجب مىكرد و كسانى كه از او سبب مىپرسيدند ترس از جان را در جواب آنان بيان مىكرد و از نظر سياسى چون زمينهء شورش كوفيان و تماس آنها با آن حضرت كم و بيش براى يزيد معلوم بود و حركت آن حضرت به سمت عراق در حكم قيام او بر عليه حكومت وقت بود و مىخواست به هرطور شده از آن جلوگيرى كند ، مقدمات اين كار هم آماده بود و عمرو بن سعيد به عنوان حاكم جديد مكه با قشونى فراوان ، خود را به مكه رسانيده بود و در اين باره مأموريت خصوصى داشت ؛ با اين وضع حركت حسين ( ع ) هم بسيار محرمانه بوده كه حتى محمد بن حنفيه هم از آن اطلاع درستى نداشته و هم بسيار با شهامت و بىباك انجام شده و هم در عين حال معجزه‌آسا بوده كه انبوه اجتماع حج و نيروى جرّار حكومت با همهء تلاشى كه كرده نتوانسته از آن جلوگيرى كند .\r\n( 1 ) چون حسين ( ع ) از مكه بيرون آمد ، يحيى بن سعيد بن عاص و جمعى كه عمرو بن سعيد فرستاده بود سر راه بر آن حضرت گرفتند و گفتند : كجا مىروى ؟\r\nبرگرد ؛ از آنها سرباز زد و گذشت و ميان آنها ستيزه شد و دست به تازيانه بردند و حسين ( ع ) و يارانش به خوبى جلوى آنها را گرفتند . ( 2 ) در « عقد الفريد » گويد :\r\nچون خبر خروج حسين ( ع ) به عمرو بن سعيد رسيد گفت : هر شترى ميان آسمان و زمين است سوار شويد و او را تعقيب كنيد ، مردم از اين گفتارش در\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nعجب شدند و دنبال او رفتند و به او نرسيدند ، آن حضرت به « تنعيم » رسيد و به كاروان خراجى كه بحير بن ريسان كارگزار يزيد در يمن نزد او مىفرستاد برخورد ، بار آن ورس ( زعفران يمنى ) و جامه بود ، حسين ( ع ) آن را تحويل گرفت و به شترداران آن فرمود : هر كدام شما با ما به عراق بيائيد كرايه مىگيريد و خوشرفتارى مىبينيد و هر كدام نيائيد كرايهء تا اينجا را بگيرد و برگردد ؛ هر كدام جدا شدند ، حقّ كرايهء خود را گرفتند و هر كدام همراه او رفتند به آنها كرايه و جامه داد .\r\n( 1 ) جزرى گويد : چون حضرت به « صفاح » رسيد ، فرزدق شاعر ، او را ديد و قريب آنچه گذشت در ملاقات آنها ذكر كرده است ، سپس گفته است : نامهء عبد اللَّه بن جعفر با پسرانش عون و محمد به آن حضرت رسيد و در آن نوشته بود :\r\n« اما بعد ، تو را به خدا ، تا اين نامهء مرا خواندى برگرد ، من مىترسم در اين سو كه مىروى هلاك خودت و بن‌كن شدن خاندانت باشد ، اگر تو از دست به روى زمين تاريك شود ، تو چراغ هدايت و اميد مؤمنانى ، در رفتن مشتاب كه من دنبال نامهء خود هستم و السلام » .\r\n( 2 ) طبرى گفته : عبد اللَّه بن جعفر نزد عمرو بن سعيد رفت و به او گفت : نامه‌اى به حسين بنويس و در آن متعهد امان او شو و وعدهء نيكى و احسانش بده و تأكيد كن و از او درخواست برگشتن كن شايد بدان مطمئن شود و برگردد ؛ عمرو بن سعيد گفت : هر چه خواهى بنويس و بياور تا من آن را مهر كنم ، عبد اللَّه نامه را آورد و گفت : آن را با برادرت يحيى بن سعيد بفرست كه بدان آسوده خاطر گردد و بداند كه جديّت دارى ، همان كار را كرد ، عمرو بن سعيد از طرف يزيد عامل مكه\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nبود ، يحيى و عبد اللَّه بن جعفر خود را به او رسانيدند و برگشتند ؛ و يحيى نامه را براى او خوانده بود ، گفتند : ما نامه را براى او خوانديم ، آخر عذرى كه آورد اين بود كه رسول خدا ( ص ) را در خواب ديدم و به من دستورى داده كه دنبال آن مىروم ، ضرر من باشد يا نفع من ؛ گفتند : آن خواب چيست ؟ گفت : به كسى نگفتم و به كسى نگويم تا پروردگارم را ملاقات كنم .\r\n( 1 ) در روايت « ارشاد » چون عبد اللَّه بن جعفر از او نوميد شد ، به پسرانش عون و محمد دستور داد با او باشند و همراه او بروند و براى حفظ او بجنگند ؛ و با يحيى بن سعيد به مكه برگشت .\r\n( 2 ) طبرى گفته : نامهء عمرو بن سعيد به حسين ( ع ) اين است :\r\n« بسم اللَّه الرحمن الرحيم ، از عمرو بن سعيد به حسين بن على ، اما بعد ، من از خدا خواستارم كه تو را از آنچه هلاك كند بازدارد و به راه صواب بدارد ، به من خبر رسيد كه سوى عراق مىروى ، من تو را از دودستگى به خدا پناه مىدهم و ترسانم كه در آن هلاك تو باشد ، عبد اللَّه بن جعفر و يحيى بن سعيد را به سويت فرستادم با آنها پيش من بيا كه نزد من امان و صله و برّ و احسان دارى ، خدا بدان گواه است و كفيل و پاينده و وكيل ، و السلام عليك » .\r\n( 3 ) حسين ( ع ) در جوابش نوشت :\r\n« اما بعد ، هر كس به خدا و عمل صالح دعوت كند و گويد من مسلمانم ، از خدا و رسولش جدا نشده ، تو مرا به امان و برّ و صله دعوت كردى ، بهترين امانها امان خدا است ، كسى كه در دنيا از خدا\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nنترسد در آخرت در امان او نيست ، از خدا خواهيم كه در دنيا از او بترسيم تا در قيامت امانش را بايست باشيم ، اگر قصدت از اين نامه صله و برّ من بوده ، در دنيا و آخرت جزاى خير يا بى » .\r\n( 1 ) ( د ) حسين شتابانه به سوى عراق مىرفت و به پشت سر نگاه نمىكرد تا در « ذات عرق » فرود آمد و معنى كلام امير المؤمنين ( ع ) پديدار شد ؛ در « امالى طوسى » از عماره دهنى روايت كرده است كه : ابو الطفيل مىگفت : مسيب بن نجبه عبد اللَّه بن سبا را كشانيد و نزد امير المؤمنين ( ع ) آورد ، امير المؤمنين ( ع ) به او گفت : چه كار مىكنى ؟ گفت : اين مرد به خدا و رسولش دروغ مىبندد ، فرمود : چه مىگويد ؟ من گفتار مسيب را نشنيدم شنيدم على ( ع ) مىفرمود : دور باد خشم ، آرى ، نزد شما مىآيد سوارى بر شتر تندرو و تنگ بسته كه انجام نداده حج و نه عمره و او را بكشند و مقصود او حسين ( ع ) بود ، چون حسين ( ع ) به « ذات عرق » ( ف ) رسيد به بشر بن غالب برخورد كه از عراق مىآمد ، از اهل آن از وى پرسيد ، گفت : دلها با شما است و شمشيرها با بنى اميه ، فرمود : اين اسدى راست مىگويد ( خدا هر چه خواهد كند و هر چه خواهد حكم كند ) .\r\n( 2 ) چون به عبيد اللَّه بن زياد خبر رسيد كه حسين ( ع ) به كوفه مىآيد ، حصين بن تميم رئيس پليس خود را به « قادسيه » فرستاد و او سوارانى از قادسيه تا خفان و از قادسيه تا قطقطانيه گماشت و به مردم اعلام كرد كه حسين ( ع ) به عراق مىآيد .\r\n( 3 ) محمد بن ابى طالب موسوى گفته : چون وليد بن عتبه خبر شد كه حسين ( ع ) به عراق مىرود ، اين نامه را به ابن زياد نوشت :\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n« اما بعد ، حسين به عراق آيد و او زادهء فاطمه و فاطمه دختر رسول خدا است ، مبادا با او بدرفتارى كنى كه براى خود و قوم خود در دنيا شورشىانگيزى كه جلوى آن را نتوان گرفت و تا دنيا برپا است خاصه و عامه هرگز آن را فراموش نكنند » .\r\nابن زياد به نامهء وليد اعتنا نكرد .\r\n[ رمز 28 
  ] مردان متفكر خود بنى اميه هم مىدانستند كه با نيروى شگرف خود به آسانى مىتوانند حسين بن على ( ع ) را دستخوش ستم سازند ولى اين ستمكارى بسيار سرانجام شومى خواهد داشت و مانند خونهاى ناحق بسيارى كه ريختند و پايمال كردند نمىتوانند اين خون را پايمال كنند و از عهدهء آن برآيند . وليد بن عتبه به خوبى اين حقيقت را درك كرده بود و حقّ نصيحت را به جاى آورد و اعلام خطر كرد و پيشگوئى او به حقيقت پيوست .\r\nهنوز چند روزى از شهادت امام مظلوم نگذشته بود كه ستونهاى حكومت بنى اميه به لرزه آمد و خود يزيد هم درك كرد و اظهار پشيمانى نمود .\r\n( 1 ) رياشى به سند خود از راوى نقل كرده كه : من به حج مىرفتم ، از رفيقان خود كناره كردم ، به راه تنهائى رنج مىبردم ، در اين ميان كه مىرفتم چشمم به خيمه و\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nخرگاهى افتاد ، خود را به نزديكتر چادرى رسانيدم و گفتم : اينها از كيست ؟\r\nگفتند : از حسين ( ع ) است ، گفتم : پسر على و پسر فاطمه ؟ گفتند : آرى ، گفتم :\r\nخودش در كدام چادر است ؟ گفتند : در اين چادر ، به آنجا رفتم و ديدم حسين ( ع ) بر در چادر تكيه زده و نامه‌اى مىخواند ، بر او سلام كردم و گفتم :\r\nيا بن رسول اللَّه ، پدر و مادرم قربانت ، براى چه در اين بيابان تهى بىآبادانى و قلعه منزل كردى ؟ فرمود : آنان مرا ترسانيدند و اينها هم نامه‌هاى دعوت كوفيان است كه كشندگان منند و چون مرتكب آن شوند و همهء محرمات خدا را زير پا گذارند ، خدا كسى را فرستد كه آنها را بكشد تا از قوم كنيز خوارتر باشند .\r\n( 1 ) مىگويم : احتمال قوى دارد كه ( قوم كنيز ) تصحيف ( فرام كنيز ) باشد ، زيرا در روايتى است كه حسين ( ع ) مىفرمود : به خدا مرا وانگذارند تا خون دلم بيرون آرند و چون چنان كنند خدا بر آنها كسى را مسلط كند كه خوارشان سازد تا از فرام زن خوارتر شوند ، و فرام : كهنهء حيض است .\r\n( 2 ) ( د ) چون حسين به « حاجر » رسيد كه در بطن امه است ، قيس بن مسهر صيداوى و گفته‌اند برادر رضاعى خود عبد اللَّه بن يقطر را پيش از آنكه خبر شهادت مسلم بن عقيل ( ره ) به او رسد ، نزد اهل كوفه فرستاد و به آنها نوشت :\r\n« بسم اللَّه الرحمن الرحيم ، از طرف حسين بن على به برادران مؤمن و مسلمان خود ، من حمد خدائى كه جز او معبودى نيست به شما تقديم مىدارم . اما بعد ، نامهء مسلم بن عقيل به من رسيد و از خوش نيّتى و اتفاق بزرگان شما بر يارى و گرفتن حقّ ما حكايت داشت ، از خداى عز و جل خواستارم كه براى ما خوش پيش آورد و به شما بزرگترين\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمزد مرا بدهد ، من روز سه‌شنبه ترويه هشتم ذيحجه به سوى شما آمدم ، چون فرستادهء من نزد شما آيد كار خود را جمع و جور كنيد و آماده باشيد كه من همين روزها نزد شما آيم ، و السلام عليكم و رحمة اللَّه و بركاته » .\r\n( 1 ) مسلم هم بيست و هفت روز پيش از كشته شدن خود ، نامه‌اى به اين مضمون به آن حضرت نوشته بود :\r\n« اما بعد ، آبجو به اهل خود دروغ نگويد ، هيجده هزار از اهل كوفه با من بيعت كردند ، چون نامه‌ام به شما رسيد فورا حركت كنيد » .\r\nو اهل كوفه هم نوشته بودند : شما در اينجا صد هزار شمشير داريد ، بدون تأخير بيائيد ؛ قيس بن مسهر صيداوى نامهء حسين ( ع ) را به كوفه مىآورد كه در قادسيه حصين بن تميم او را گرفت و نزد عبيد اللَّه بن زياد فرستاد و عبيد اللَّه به او گفت : بالاى منبر برو و به كذّاب بن كذّاب حسين دشنام بگو .\r\n( 2 ) ( ف ) در روايت ديگرى است كه نزديك كوفه ، حصين بن نمير به او برخورد و خواست او را بازرسى كند ، قيس نامه را درآورد و پاره كرد ، حصين او را نزد عبيد اللَّه برد و چون پيش او ايستاد گفت : تو كيستى ؟ گفت : من يكى از شيعيان امير المؤمنين و پسرش مىباشم ، گفت : چرا نامه را دريدى ؟ گفت : تا ندانى در آن چيست ، گفت : نامه از طرف كى براى چه كس نوشته شده بود ؟\r\nگفت : از طرف حسين به جمعى از اهل كوفه كه نام آنها را نمىدانم ، ابن زياد غضب كرد و گفت : به خدا از من جدا نشوى تا نام آن مردم را بگوئى يا بالاى منبر روى و حسين بن على و پدر و برادرش را لعن كنى و گرنه بند از بندت جدا كنم ،\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n( 1 ) قيس گفت : من نام آنان را به تو نگويم ولى حسين و پدر و برادرش لعن گويم .\r\nبالاى منبر رفت و حمد و ثناى خدا كرد و صلوات بر پيغمبر فرستاد و براى على و حسن و حسين ( ع ) بسيار طلب رحمت كرد و عبيد اللَّه بن زياد و پدرش و سركشان بنى اميه را تا آخر لعنت كرد و سپس گفت : اى مردم ، حسين ( ع ) مرا به سوى شما فرستاده و در فلان منزل او را بجا گذاردم ، او را اجابت كنيد ؛ جريان را به ابن زياد گزارش دادند و دستور داد او را از بالاى قصر پرتاب كردند و مرد ( د ) روايت شده كه او دست بسته به زمين افتاد و استخوانهايش خرد شد و رمقى در تن داشت و مردى به نام عبد الملك بن عمير لخمى سرش بريد و به او اعتراض شد و گفت : خواستم آسوده‌اش كنم .\r\n( 2 ) حسين ( ع ) از « حاجر » به سوى عراق آمد تا رسيد به مأمن آبهاى عرب كه عبد اللَّه بن مطيع عدوى در آنجا منزل كرده بود ، چون چشمش به حسين ( ع ) افتاد به حضور او رسيد و عرض كرد : يا بن رسول اللَّه ، پدر و مادرم قربانت براى چه آمدى ؟ او را برداشت و به منزل خود برد ؛ حسين ( ع ) فرمود : به تو رسيده كه معاويه مرده است ، اهل عراق مرا دعوت كرده‌اند ، عبد اللَّه بن مطيع گفت : يا بن رسول اللَّه ، تو را به خدا حرمت اسلام را منظور دار ، تو را به خدا حرمت قريش و عرب را منظور دار ، به خدا اگر حكومت بنى اميّه را بخواهى ، تو را مىكشند و اگر تو را كشتند ديگر پس از تو از كسى نترسند ، به خدا حرمت اسلام و حرمت قريش و عرب زير پا مىشود ، اين كار را مكن و به كوفه مرو و خود را به ميدان بنى اميه مكش ؛ حسين ( ع ) نپذيرفت و تصميم به رفتن داشت و عبيد اللَّه دستور داده بود راه را از « واقصه » تا راه شام و تا راه بصره گرفته بودند و نمىگذاشتند كسى بيرون\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nرود يا درون آيد ؛ حسين ( ع ) اطلاعى نداشت و پيش آمد تا به اعراب برخورد و از آنها پرسيد ، گفتند : به خدا ما اطلاعى نداريم جز اينكه نمىتوانيم به كوفه برويم يا بيائيم . حسين ( ع ) راه راست را گرفت و آمد .\r\n( 1 ) در روايت است كه چون به « خزيميه » منزل كرد ، يك شبانه‌روز توقف كرد و صبح خواهرش زينب نزد او آمد و عرض كرد : برادر جان ، از آنچه ديشب شنيدم به شما خبر ندهم ؟ فرمود : چه شنيدى ؟ عرض كرد : نيمهء شبى براى حاجتى بيرون رفتم ، شنيدم هاتفى مىگفت :\r\nاى چشم به گوش و چون چشمه به جوش جز من كه كند بر شهدا آه و خروش قومى كى شتاب مرگشان مىراند تا بر لب قتلگاه با بانك و سروش حسين ( ع ) فرمود : خواهرجان ، هر چه مقدّر است شدنى است .\r\n( 2 ) در تاريخ طبرى گويد : حسين ( ع ) آمد تا بر آبى بالاى « زرود » رسيد ؛ ابو مخنف گويد : سدى از مردى فزارى برايم بازگفت كه : در زمان حجاج بن يوسف كه ما در خانهء حرث بن ابى ربيعه در محلهء خرمافروشان كه پس از زهير بن قين ( ره ) از بنى عمرو بن يشكر به حيله جدا شده بود و شاميان به آنجا رفت و آمد نمىكردند ، پنهان بوديم ، من به آن فزارى گفتم : داستان خود را كه با حسين ( ع ) از مكه مىآمديد براى من نقل كن ، گفت : ما با زهير بن قين بجلى از مكه مىآمديم و با حسين ( ع ) همسفر بوديم و بسيار بد داشتيم كه با او يك جا منزل كنيم ، هر وقت حسين بن على ( ع ) كوچ مىكرد زهير بار مىانداخت و آنجا كه\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمنزل مىكرد زهير پيش مىراند ، يك روز ناچار شديم با حسين ( ع ) در منزلى فرود آمديم و هر كدام در سوئى بار انداختيم ، ما سر سفره نشسته بوديم كه فرستادهء حسين ( ع ) آمد و سلام داد و وارد شد و به زهير بن قين گفت : ابا عبد اللَّه الحسين بن على مرا دنبال تو فرستاده كه نزد او بيائى ، گفت : همه لقمه را به زمين گذاشتيم و بجا خشك شديم ؛ ( 1 ) ابو مخنف گويد : « دلهم » همسر زهير بن قين دختر عمرو برايم گفت كه : من گفتم : پسر رسول خدا ( ص ) تو را خواسته و نمىروى ؟\r\nسبحان اللَّه كاش مىرفتى و مىشنيدى كه چه مىگويد و برمىگشتى ؛ گويد :\r\nزهير بن قين نزد او رفت و درنگى نكرد كه با چهرهء باز برگشت و دستور داد چادر او را با بنه‌اش نزد حسين ( ع ) بردند و به زنش گفت : تو را طلاق دادم ، به خاندان خود برگرد ، دوست ندارم از من به تو جز خوبى برسد .\r\n( 2 ) در روايت « ملهوف » گفت : من تصميم گرفتم در خدمت حسين ( ع ) باشم تا قربان او شوم ، مهر آن زن را به او داد و او را به دست يكى از عموزادگانش سپرد تا او را به خاندانش برساند ، او برخاست و گريست و با او وداع كرد و گفت : خدا يار و مددكارت باشد و برايت خير پيش آورد ، از تو خواهش دارم كه در قيامت نزد جدّ حسين ( ع ) ياد من باشى .\r\n( 3 ) طبرى گفته : به همراهانش گفت : هر كس مىخواهد دنبال من بيايد و گرنه اين آخر عهد من است با او ، من براى شما حديثى بگويم ، ما در « بلنجر » جهاد مىكرديم و خدا پيروزى داد و غنائمى به دست افتاد ، سلمان باهلى يا فارسى ( ره ) گفت : به اين پيروزى كه خدا داد و اين غنيمت كه گرفتيد خرسنديد ؟ گفتيم :\r\nآرى ، گفت : چون سيد جوانان آل محمد را دريابيد خرسندتر باشيد ، بدان\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nغنيمتى كه با قتال او همراه او به دست آريد ، من كه شما را به خدا مىسپارم و سپس هميشه در جلوى اصحاب حسين ( ع ) بود تا كشته شد و بيايد كه چون زهير با حسين ( ع ) كشته شد زنش غلام خود را به كربلا فرستاد تا آقاى خود را كفن پوشد ، در « تذكره » سبط گفته : زهير بن قين با حسين ( ع ) كشته شد و زنش به غلامش گفت : كفن ببر و به آقايت بپوشان ، چون رفت حسين ( ع ) را برهنه ديد گفت : مولايم را كفن كنم و حسين ( ع ) را وانهم ؟ نه به خدا ، حسين ( ع ) را كفن كرد و به مولايش كفن ديگر پوشاند .\r\n( 1 ) ( د ) عبد اللَّه بن سليمان و منذر بن مشمعل اسدى گفته‌اند : چون حج را تمام كرديم همّى نداشتيم جز آنكه خود را به حسين ( ع ) برسانيم و ببينيم كارش به كجا مىكشد ، شتر دوان به شتاب آمديم و در « زرود » به آن حضرت رسيديم ، چون به او نزديك شديم ، مردى از كوفه مىآمد و تا حسين ( ع ) را ديد از راه كنار زد و حسين ( ع ) ايستاد ، گويا انتظار او را داشت ولى او توجهى نكرد و گذشت ، ما به سوى او رفتيم و رفيقم گفت : بيا نزد اين راهگذر برويم و اخبار كوفه را از او بپرسيم ، رفتيم تا به او رسيديم و سلام كرديم و جواب داد ، گفتيم : از چه قبيله‌اى ؟\r\nگفت : از اسد ؛ گفتيم : ما هم اسدى هستيم ، تو كيستى ؟ گفت : من بكر بن فلانم ؛ ما هم نسب خود را به او گفتيم و از او پرسيديم : مردم كوفه در چه حالند ؟ گفت :\r\nآرى من از كوفه بيرون نيامدم تا مسلم بن عقيل و هانى بن عروه كشته شدند و ديدم كه پاى آنها را گرفته و در بازار مىكشيدند .\r\n( 2 ) ما خود را به حسين ( ع ) رسانديم و با او رفتيم تا شب را در « ثعلبيه » منزل كرد و خدمت او رفتيم و گفتيم : ما خبرى داريم ، آشكار بگوئيم يا محرمانه ؟\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nنگاهى به ما و نگاهى به اصحابش كرد و فرمود : از اينها رازى در ميان نيست .\r\nگفتيم : آن شتر سوارى كه ديشب ديديد و جلويش رفتيد به ياد داريد ؟ فرمود : آرى مىخواستم از او خبرى بپرسم ، گفتيم : به خدا ما از او خبر گرفتيم و از شما نيابت كرديم ، او مردى از ما بود با نظر و راستگو و خردمند و براى ما گفت كه از كوفه بيرون نيامده تا به چشم خود ديده مسلم و هانى بن عروه كشته شده‌اند و به پا آنها را در بازار مىكشيدند ، فرمود : انّا للَّه و انّا اليه راجعون ، رحمت خدا بر آنها ؛ چند بار آن را فرمود ، به عرض رسانيديم كه : تو را به خدا خويش و خاندانت را در نظر گير و از اينجا برگرد ، براى تو در كوفه ياور و شيعه نمانده و از آن ترسيم كه همه دشمن تو باشند ؛ به فرزندان عقيل نگريست و فرمود : چه گوئيد ؟ مسلم را كشته‌اند ، گفتند : به خدا برنگرديم تا خونخواهى كنيم يا كشته شويم و به ما رو كرد و فرمود : پس از اينها زندگى خوبى ندارد و دانستيم كه تصميم رفتن دارد ، به او گفتيم : خدا برايت خير آورد و فرمود : رحمت خدا بر شما .\r\n( 1 ) يارانش به او گفتند : شما چون مسلم نباشيد و مردم كوفه به شما بهتر مىگروند ، حضرت خاموش شد و تا سحر انتظار كشيد و به جوانان و غلامانش فرمود : آب بيشتر برداريد ، آب بيشترى برداشتند و كوچيدند ( 2 ) ( ف ) روايت شده كه صبح ، مردى كوفى او را ابا هره ازدى مىگفتند نزد او آمد و سلام داد و عرض كرد : يا بن رسول اللَّه چرا از حرم خدا و حرم جدّت رسول خدا ( ص ) بيرون آمدى ؟ حسين ( ع ) فرمود : واى بر تو اى ابا هره ، بنى اميه مالم را بردند صبر كردم ، و آبرويم را ريختند صبر كردم ، و خونم را خواستند گريختم ، به خدا يك دسته ستمكار مرا بكشند و خدا يك خوارى همه جانبه و شمشير برّنده‌اى بدانها\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nفرود آرد و بر آنها كسى را مسلط كند كه آنها را از قوم سبا خوارتر كند كه زنى پادشاه آنها بود و در مال و جان آنها حكم مىكرد .\r\n( 1 ) شيخ اجل ابو جعفر كلينى از حكم بن عتيبه روايت كرده كه : مردى در « ثعلبيه » حسين ( ع ) را ملاقات كرد و آن حضرت قصد كربلا داشت ، نزد او رفت و بر او سلام كرد ، حسين ( ع ) فرمود : تو اهل كجائى ؟ گفت : اهل كوفه ، فرمود : به خدا اى برادر كوفى ، اگر در مدينه تو را ديدار كرده بودم اثر جبرئيل را در خانهء خود كه وحى مىآورد براى جدّم به تو نشان مىدادم ، اى برادر كوفى ، مردم علم از ما دريافتند و دانا شدند و ما خود نادانيم ؟ اين شدنى نيست ، سپس شتابيد تا به زباله رسيد و خبر عبد اللَّه بن يقطر را دريافت ( ف ) در روايتى خبر مسلم به او رسيد ( د ط ) و نامه‌اى براى مردم بيرون داد و براى آنها خوانده شد :\r\n« بسم اللَّه الرحمن الرحيم اما بعد ، خبر جانگدازى به ما رسيده ، مسلم بن عقيل و هانى بن عروه و عبد اللَّه بن يقطر كشته شدند و شيعيان ما از ما كناره گرفتند ، هر كدام شما كه دلش مىخواهد برگردد ، بر او حرجى نيست و بيعت از او برداشته است » ( 2 ) مردم از اطراف او به هر سو پراكنده شدند ، همان كسانى با او ماندند كه از مدينه با وى حركت كرده بودند و اندكى از آنها كه به وى پيوسته بودند و همانا اين كار را كرد تا آن اعرابى كه قصدشان از متابعت او رسيدن به مال و منصب بود و مردم كوفه را مطيع او مىدانستند مطلب را بفهمند و بدانند به كجا مىروند و چه سرانجامى دارند ؛ گويم : شايد به همين جهت حال يحيى را بسيار ياد مىكرد و اشاره مىكرد كه مانند او كشته شود و سرش به هديه رود .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n[ رمز 29 
  ] امام در ظاهر بعنوان ورود مظفّرانه به عراق حركت كرد و نامه به اطراف نوشت و به مردم اتمام حجت كرد و عدّه‌اى هم به همين نظر با آن حضرت بودند ولى در « زباله » معلوم شد كه دشمن غلبه كرده و عراق را قبضه نموده ، بعد از كشته شدن مسلم و هانى ديگر زمينهء پيروزى نيست و اين جهاد ، جهاد استماته و جانبازى است ، در اين گونه جهاد فقط داوطلب پذيرفته مىشود و يك تكليف فردى و اختيارى است ، به اين جهت رسماً وضعيت را به مردم اعلام كرد و بيعت را برداشت و نامه‌اى به ياران خود نوشت و با آنها روبرو نشد تا مبادا حيا مانع آنها شود و روى دربايستى كنند .\r\n( 1 ) ( ف ) از امام چهارم ( ع ) روايت شده كه : ما با حسين ( ع ) از مكه بيرون شديم ، هر جا بار مىانداخت و از هر جا بار مىزد ، يحيى بن زكريا را ياد مىكرد و روزى فرمود :\r\nاز پستى دنيا نزد خداى تعالى است كه سر يحيى هديهء يكى از زناكارهاى بنى اسرائيل شد ( د ) سحرگاهان به يارانش فرمود : آب بيشترى بردارند و رفت تا به بطن عقبه رسيد و از آن گردنه كه سرازير شد يكى از بنى عكرمه را به نام عمرو بن لوذان ديد و از آن حضرت پرسيد : كجا مىروى ؟ فرمود : به كوفه ، آن شيخ گفت : تو را به خدا برگرد ، مهماندار تو سر نيزه و دم شمشير است ، آنانى كه تو را خواستند اگر جنگ را به عهده مىگرفتند و كارها را آماده مىكردند و تو بر آنها\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nوارد مىشدى بد نبود ولى با اين وضع به نظرم نبايد برويد ، فرمود : اى بندهء خدا ، رأى تو بر من پوشيده نيست ولى كسى بر امر حق پيروز نشود ؛ سپس فرمود : به خدا مرا وانگذارند تا خون دلم را بيرون آرند و چون چنان كردند خدا كسى را بر آنها مسلط كند كه آنها را خوارترين ملّتها گرداند .\r\n( 1 ) و شيخ ابو القاسم جعفر بن محمد بن قولويه قمى ( ره ) از امام ششم روايت كرده كه : چون حسين ( ع ) به گردنهء « بطن » بالا رفت به يارانش فرمود : مرا كشته بدانيد ، گفتند : چرا يا ابا عبد اللَّه ؟ فرمود : خوابى ديدم ، گفتند : چه خوابى ؟ ! فرمود : ديدم سگهائى مرا مىگزند و سگى ابلق از همه بدتر بود ، سپس از بطن العقبه به « شراف » آمد و سحرگاهان به جوانان خود دستور داد آب بيشترى برداشتند و به راه افتاد .\r\n\r\nفصل خبر حر بن يزيد رياحى و برخوردش با حسين ( ع ) و برگردانيدن آن حضرت از راه كوفه\r\n( 2 ) از « شراف » رفت تا روز نيمه شد ( د ط ) در اين كه مىرفتند يكى از همراهانش تكبير گفت ، حسين ( ع ) فرمود : براى چه ؟ عرض كرد : نخلها را ديدم ، جمعى از يارانش گفتند : به خدا ما هرگز در اينجا نخلى نديديم ، فرمود : پس\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nچه بينيد ؟ گفتند : گوش اسبان است ، و حسين ( ع ) فرمود : من هم به خدا چنان بينم ؛ سپس فرمود : در اينجا پناهگاهى هست كه بدان پشت دهيم ، همه روبروى آنان باشيم ؟ گفتند : آرى ، اين تپهء « ذو حسم » در پهلوى شما است ، به دست چپ برويد و اگر زودتر از آنها بدان برسيد ، مراد حاصل است . حضرت به دست چپ ميل كرد و با هم دنبالش مىرفتيم ، كمى نگذشت كه سر و گردن اسبان نمودار شد و بر ما آشكار گرديدند و راه گردانيديم و آنها هم به سوى ما شتابان آمدند و نيزه‌هايشان چون زنبور و پرچمهايشان چون پرنده مىجهيد و ما زودتر به « ذى حسم » رسيديم و آنها را بدانجا كشيديم و حسين ( ع ) دستور داد چادرها را زدند و آنها نزديك هزار سوار به فرماندهى حر بن يزيد تميمى آمدند در گرماى ظهر برابر حسين ( ع ) و اصحابش ايستادند و آن حضرت با ياران خود عمامه پوشيده و شمشير به كمر بسته بودند ، حسين ( ع ) به يارانش فرمود : به اينها آب بدهيد و به اسبان آنها هم آب بپاشيد ، آنها كاسه‌ها و جامها را پر از آب مىكردند و نزد اسبان مىبردند و آنها سه تا پنج بار دم برداشته و مىگذاشتند تا همه را سيراب كردند .\r\n( 1 ) على بن طعان محاربى گويد : من در لشكر حر بودم و دنبال همه رسيدم ، چون حسين مرا و اسبم را تشنه ديد فرمود : راويه را بخوابان ، من نفهميدم ، فرمود :\r\nشتر را بخوابان ، او را خوابانيدم و فرمود : بنوش ، چون مىنوشيدم آب از مشك فرو مىريخت ، فرمود : اخنث السقاء ، من نفهميدم چه كنم ، خودش برخاست لب مشك را برگردانيد و من نوشيدم و اسبم را آب دادم ، حر از قادسيه آمده بود و عبيد اللَّه به حصين بن نمير دستور داده بود در قادسيه باشد و حر بن يزيد را با هزار\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nسوار جلوى حسين ( ع ) فرستد ، حر همچنان روبروى حسين ( ع ) ايستاده بود تا وقت نماز ظهر رسيد و حسين ( ع ) به حجاج بن مسروق دستور داد اذان گويد .\r\n( 1 ) ( د ) چون اقامهء نماز آمد ، حسين ( ع ) با يك پيراهن و رداء و نعلين بيرون آمد و خدا را حمد و ثنا گفت و فرمود :\r\n« اى مردم ، من نزد شما نيامدم تا پيكها و نامه‌هاى شما آمد كه ما امام نداريم و نزد ما بيا شايد خدا بوسيلهء تو ما را به هدايت حق متحد كند ، اگر بر سر قول خود هستيد من آمدم بوجه اطمينان‌بخشى عهد و پيمان خود را به من بدهيد و اگر نمىكنيد و آمدن مرا خوش نداريد برگردم به همان جا كه از آن آمدم » .\r\n( 2 ) در جوابش سخنى نگفتند ، به مؤذن فرمود تا اقامه گفت و به حر فرمود :\r\nمىخواهى با همراهان خود نماز بخوانى ؟ گفت : نه ، شما نماز را بخوانيد و ما هم به شما اقتدا مىكنيم ، حسين ( ع ) نماز خواند ، به چادر خود رفت و اصحابش نزد او رفتند و حر به جاى خود برگشت زير چادرى كه براى او زده بودند و جمعى از يارانش نزد او رفتند و ديگران سر صف برگشتند و هر كدام مهار اسب خود را گرفته و در سايهء آن نشستند ؛ هنگام عصر ، حسين ( ع ) به اصحاب خود دستور كوچ داد و آماده شدند و دستور داد اذان عصر گفتند و نماز را اقامه كردند و حسين ( ع ) پيش ايستاد و نماز عصر را خواند و همه به او اقتدا كردند و سلام گفت و به آنها رو كرد و حمد و ثناى خدا نمود و سپس فرمود :\r\n( 3 ) « اما بعد ، اى مردم اگر شما تقوى از خدا داشته باشيد و حق را به اهلش واگذاريد ، خدا را پسنديده‌تر است و ما خاندان محمديم و به\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nولايت بر شما شايسته‌تريم از آنها كه به ناحق دعوى آن كنند و به جور و عدوان ميان شما عمل كنند و اگر جز ناخوشى از ما و نادانى به حق ما را نخواهيد و اكنون بر خلاف نامه‌ها و فرستادگانى كه نزد من فرستاديد نظر داريد من برمىگردم » .\r\n( 1 ) حرّ گفت : به خدا من از اين نامه‌ها و فرستاده‌هائى كه مىفرمائيد خبرى ندارم ، حسين ( ع ) به يكى از يارانش فرمود : اى عقبة بن سمعان ، آن دو خرجين كه نامه‌هاى آنان در آن است بياور ، دو خرجين پر از نامه آورد و پيش او پراكند ، حر گفت : ما از آن كسانى كه نامه نوشته‌اند نيستيم و دستور داريم كه چون به تو برخورديم از تو دست برنداريم تا تو را در كوفه نزد عبيد اللَّه بريم ، حسين ( ع ) فرمود :\r\n( 2 ) مرگ بر تو از اين كار نزديكتر است ، سپس به اصحابش گفت : برخيزيد و سوار شويد ، سوار شدند و صبر كردند تا آنها سوار شدند و به اصحابش گفت :\r\nبرگرديد ، چون خواستند برگردند حرّ مانع شد ، حسين ( ع ) به حرّ گفت : مادرت به عزايت بگريد ، چه مىخواهى ؟ حرّ گفت : اگر ديگرى از عرب چنين مىگفت و مانند تو گرفتار بود ، از جوابش نمىگذشتم هر كه بود ، ولى من نمىتوانم جز به نيكى نام مادر تو را ببرم ، حسين ( ع ) فرمود : پس چه مىخواهى ؟ گفت :\r\nمىخواهم تو را نزد امير عبيد اللَّه برم ، فرمود : من از تو پيروى نكنم ، گفت : من هم تو را رها نكنم ؛ سه بار اين گفتار را تكرار كردند و چون بسيار گفتگو كردند حر گفت : من دستور جنگ با تو را ندارم ، مأمورم از تو جدا نشوم تا تو را به كوفه برم ، اگر امتناع دارى ، از راهى برو كه به كوفه نرود و به مدينه نرسد ، اين پيشنهاد ميان\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nمن و تو عادلانه است من به امير بنويسم و تو هم به يزيد يا به عبيد اللَّه ، شايد خدا خيرى پيش آرد كه من به كار شما گرفتار نشوم ؛ حضرت پذيرفت و از راه « عذيب » و قادسيه به سمت چپ پيش رفت و حر و يارانش به همراه آنها مىرفتند .\r\n( 1 ) طبرى گويد : ابو مخنف از عقبه بن ابى عيزار روايت كرده است كه حسين ( ع ) در « بيضه » براى اصحاب خود و اصحاب حر خطبه خواند ، خدا را حمد و ثنا كرد و سپس فرمود :\r\n« اى مردم ، رسول خدا ( ص ) فرمود : هر كه سلطان جورى بيند كه حرام خدا را حلال شمارد و پيمان خدا را بشكند و سنت رسول خدا را مخالفت كند و در ميان بندگان خدا به ناحق و زور عمل كند و در برابر او به كردار يا گفتار ناپسند ، بر خدا لازم است كه او را همنشين وى سازد ، هلا اين زمامداران به فرمان شيطان چسبيدند و فرمان رحمن را وانهادند و فساد را رواج دادند و حدود را به يك سو نهادند و بيت المال را خاص خود كردند و حرام خدا را حلال و حلالش را حرام نمودند ، من سزاوارتر تغييردهنده‌ام ؛ نامه‌هاى شما به من رسيد و فرستادگان شما گفتند كه با من بيعت كرديد و تعهد نموديد مرا به دست دشمن ندهيد و وانگذاريد ، اگر بر بيعت خود بپائيد درست رفتيد ، من حسين بن على پسر فاطمه دختر رسول خدايم ، جانم با جان شما است و خاندانم با خاندان شما و شما با من همدرد باشيد و اگر عمل نكنيد و عهد خود را شكستيد و بيعت مرا از گردن باز كرديد ، به\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nجان خودم از شما بعيد نيست و اين كار را با پدر و برادر و پسر عمّم مسلم كرديد و فريب‌خوردهء شما بيچاره است ، بهرهء خود را از دست داديد و بخت خود را واژگون كرديد ، هر كس باز شكند بر خود باز شكسته و خدا مرا از شما بىنياز كند و السلام عليكم و رحمة اللَّه و بركاته » .\r\n( 1 ) ( د ) عقبة بن ابى العيزار گويد : حسين ( ع ) در « ذى حسم » ايستاد و حمد خدا و ثناى او گفت و فرمود :\r\n« اما بعد ، بدرستى كه پيش‌آمدى كرده كه مىبينيد ، دنيا ديگرگون شده و ناشناسى نموده و خيرش رفته و پا در كفش مىگذرد ، از آن نمانده جز ريزش كاسه‌اى و زندگى ناچيزى چون چراگاه مرگبار ؛ نمىبينيد حق را كه بدان عمل نشود و باطل را كه از آن جلوگيرى نگردد ؟ مؤمن به حق بايد لقاى حق را خواهد زيرا من مرگ را تنها خوشبختى مىدانم و زندگى با ستمكاران جز دلتنگى نيست » .\r\n[ رمز 30 
  ] حضرت ابى عبد اللَّه با اين سخنرانىهاى آتشين و جانگداز خود از طرفى به مخالفين خود اتمام حجت مىنمايد و راه هر گونه عذر و بهانه‌اى را براى اين جنايات و ستمكارىها كه در پيش دارند بر آنها مىبندد و پستى دنيا و بىاعتبارى آن را در نظرشان مجسّم مىنمايد و مىفرمايد : در اين وضع ستمكارى و ناهنجارى كه حكومت بنى اميه\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبوجود آورده‌اند كار به جان و كارد به استخوان رسيده و جاى آن نيست كه حفظ مال و جان را بهانهء تقاعد و گوشه‌گيرى شمرد و از طرفى هم ياران آمادهء جانبازى در مقصد مردانهء خود تشويق مىنمايد و هر گونه ترديد و دودلى را از آنها بر كنار مىگرداند ، در اينجا از طرف دشمنان خونخوار پاسخى نبود كه تقديم آستان حسينى كنند و جز خاموشى و گيجى بهره‌اى ندارند ولى ياران حسين ( ع ) در مقام پاسخ برآمدند و هر كدام به زبانى اظهار فداكارى نمودند .\r\n( 1 ) راوى گويد : زهير بن قين بجلى برخاست گفت : شما سخن گوئيد يا به من اجازهء سخن مىدهيد ؟ گفتند : تو بگو ؛ حمد و ثنا بر خدا كرد و در پاسخ امام گفت : يا بن رسول اللَّه ، خدايت رهنما باشد ، ما گفتار شما را شنيديم ، به خدا اگر دنيا هميشه بود و ما در آن جاويدان بوديم و تنها براى يارى و همراهى تو از آن بيرون مىرفتيم بيرون رفتن با تو را بر اقامت در آن اختيار مىكرديم . گويد :\r\nحسين ( ع ) در حقّش دعا كرد و آفرين گفت .\r\n( 2 ) در روايت ديگر گويد : نافع بن هلال بن نافع بجلى از جا جست و گفت :\r\nبه خدا ما از بقاء پروردگار خود ناخوش نيستيم و بر اراده و بينائى خود هستيم ، با دوستانت دوستى كنيم و با دشمنانت دشمنى . گويد : برير بن خضير برخاست گفت : يا بن رسول اللَّه ، خدا به تو بر ما منّت نهاد كه پيش رويت نبرد كنيم تا پاره پاره شويم و در قيامت ، جدّت شفيع ما باشد ( مل د ) حر نزديك آن حضرت آمد و همراه او مىرفت و مىگفت : يا حسين ، من تو را دربارهء خودت به ياد خدا\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nمىآورم و معتقدم كه اگر نبرد كنى كشته شوى ، حسين ( ع ) فرمود : مرا به مرگ مىترسانى ؟ آخر مشكل شما برايم اين است كه مرا مىكشيد ؟ من هم همان را گويم كه اخو الأوس در جواب پسر عمّش گفت ، او مىخواست رسول خدا را يارى دهد و پسر عمّش به او گفت : كجا مىروى كه كشته مىشوى ؟ در جوابش گفت :\r\nمن مىروم وز مرگ ننگى نبود آن را كه به دل نيّت خير است و جهاد همدرد نكويان شود و جان بدهد از بدمنش و مجرم و بىدين آزاد بىعيب بمانم و بميرم بىغم خوارى كه بمانى و بود دشمن شاد ( 1 ) چون حرّ چنين جواب شنيد از آن حضرت دور شد و با اصحاب خود از يك سو مىرفت و حسين ( ع ) هم با اصحاب خود از يك سوى ديگر ( ط مل ) تا به « عذيب الهجانات » رسيدند كه چراگاه اسبان نعمان بوده و اين نام را به او داده بودند كه ناگاه چهار شتر سوار كه اسب نافع بن هلال را به نام كامل يدك داشتند از كوفه مىآمدند و طرماح بن عدى رهبرشان بود ، چون به حسين ( ع ) رسيدند و ديدهء طرماح به حسين ( ع ) افتاد اين رجز را سرودن گرفت :\r\nمنال اى شتر هان ز آزار من رسانم سحرگه بر يار من به همراه ياران نيك اخترم رسان بر حسين آن سر و سرورم\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nكه راد است و آزاد دريا به دل خدايش كشانده به كارى چگل كه تا روزگار است بادش بقا ز آل رسول است و اهل صفا همه سرورانند و زيباى چهر همه نيزه‌انداز تا ماه و مهر همه تيغ‌زن پهلوان و دلير خدائى كه سود و زيان را دبير به آقا حسينم تو نصرت بده سر دشمنانش تو بر خاك نه به اولاد صخر لعين دغا يزيد آنكه با مىبود با وفا زنازاده ابن زياد لعين كه با او به ناحق نشسته بكين ( 1 ) چون اين عده به حسين ( ع ) پيوستند ، حر به آنها رو آورد و گفت : اينها اهل كوفه‌اند ، من اينها را زندانى مىكنم يا به كوفه برمىگردانم ، حسين ( ع ) فرمود : من با جان خود از اينها دفاع مىكنم ، اينها ياران منند و در حكم همسفران منند اگر از قرارى كه با هم داريم برگردى ، با تو مىجنگم ، حرّ دست بازداشت .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n[ رمز 31 
  ] اصحاب امام حسين ( ع ) برگزيدگان عصر او بودند كه به مقام شامخ مصلحان جهان رسيده و در گوشه و كنار پراكنده بودند و يكى از اسرار سفر آن حضرت از مدينه به مكه و از آنجا به كوفه و گرفتارى سر راه همان جمع‌آورى آنان بوده است و گريز اين چند تن از كوفه با آن وضع محاصره و سخت‌گيرى حكومت كوفه خود دليل روشنى است براى اين موضوع كه اينها با همهء بىاطلاعى از وضع مسافرت حضرت از بيراهه در يك سرزمين كنار از راه ، خود را به آن حضرت رسانيده‌اند و براى همين است كه حضرت دفاع از آنها را به عهده گرفت و حرّ با آنكه مأموريت داشت آنها را دستگير كند و به كوفه برگرداند ، در برابر تصميم آن حضرت سپر انداخت و عقب نشست .\r\n( 1 ) حسين ( ع ) به آنها فرمود : از مردم كوفه به من خبر دهيد ، مجمع بن عبد اللَّه عائدى يكى از آنها عرض كرد : سران مردم رشوهء كلانى گرفته و كيسه‌هاى خود را پر كردند و حكومت دل آنها را به دست آورد و آنها را همكار مخلص خود كرد و همه بر عليه شما متحدند و مردم ديگر دل با شما دارند ولى فردا شمشير به روى شما خواهند كشيد ؛ و از آنها حال فرستادهء خود قيس بن مسهر صيداوى پرسيد ، گفتند : حصين بن نمير او را دستگير كرد و نزد ابن زياد فرستاد و ابن زياد به او امر كرد كه تو را و پدرت را لعن كند و بر تو و پدرت رحمت فرستاد و ابن\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nزياد و پدرش را لعن كرد و مردم را به يارى شما دعوت كرد و آمدن شما را به مردم ابلاغ كرد و ابن زياد دستور داد او را از بام قلعهء قصر به زير انداختند . چشم امام پراشك شد و نتوانست از گريه خوددارى كند و اين آيه را خواند : ( ( بعضى از آنان درگذشتند و بعضى در انتظارند و ديگرگونى به خود راه ندادند ) ) [ 1 
  ] بار خدايا ما و آنها را در بهشت جاى ده و در قرارگاه رحمت خود و گنجينهء ثوابت ما را جمع‌آورى كن .\r\n( 1 ) سپس طرماح نزديك او رفت و گفت : با شما چندان كسى نيست ، اگر جز هم اينان كه مىنگرم ملازم تواند با تو بجنگند براى آنها كافى است و پيش از آنكه از كوفه درآيم ، در پشت كوفه آن قدر جمعيت كه تاكنون در يك جا نديده بودم نگريستم و از آنها پرسيدم ، گفتند مىخواهند همه سان بينند و به سوى حسين فرستند ، تو را به خدا اگر مىتوانى يك وجب به آنها نزديك مشو و به يك شهرى دژ مانند منزل كن تا تصميمى بگيرى و نقشهء كارت روشن شود ، بيا با من برويم و من شما را در كوه « اجا » منزل مىدهم و آن كوهى است دژ مانند و ما از قشون پادشاهان غسان و حمير و نعمان بن منذر و سرخ‌پوستان و سفيدپوستان بدان پناهنده مىشديم و به خدا هرگز خوارى نديديم ، من با تو مىآيم و تو را در آنجا مىدهم و مىفرستى مردان قبيلهء « طى » كه در كوههاى « اجا » و « سلمى » هستند سواره و پياده گرد تو جمع مىشوند و به خدا ده روز نكشد كه بيست هزار طائى شمشيرزن فراهم گردد و تا جان دارند دست كسى به تو نرسد ، فرمود : خدا\r\n\r\n\r\n","description":"","footnote":"\r\n[ 1 
  ] سورهء احزاب ، آيهء 23 .\r\n","page_name":" 241 ","page_number":241},
  {"content":"\r\n\r\nتو را و قومت را جزاى خير دهد ، ما با اين مردم قرارى داريم و از آن نتوانيم برگشت و نمىدانيم سرانجام ما و آنها به كجا كشد .\r\n( 1 ) ابو مخنف گويد : جميل بن مرثد از طرماح بن عدى برايم بازگفت كه : من با آن حضرت وداع كردم و گفتم : خدايت از شرّ جن و انس نگهدارد و من خواربار براى خانواده‌ام از كوفه مىبرم و خرجى آنها با من است ، آن را به آنها مىرسانم و برمىگردم و اگر به شما رسيدم ، از ياران شمايم ، فرمود : رحمك اللَّه پس بشتاب ، دانستم كه هراسى از مردان دارد كه مرا به شتاب مىدارد ، گويد : چون به خانواده‌ام رسيدم و آنچه را بايست بودند نزد آنها نهادم ، وصيت كردم ، خانواده‌ام گفتند : اين بار ، كارى مىكنى كه پيش از آن نمىكردى ، آنها را از دلخواه خود باخبر كردم و از راه بنى نعل آمدم تا نزديك « عذيب الهجانات » سماعة بن بدر را ديدم و خبر شهادت او را به من داد و برگشتم .\r\n( 2 ) من مىگويم : اين روايت ابو جعفر طبرى از ابى مخنف دلالت دارد كه طرماح بن عدى در كربلا نبوده و از شهداء نيست و بلكه چون خبر شهادت را شنيده برگشته با آنكه در همين مقتل منسوب به ابى مخنف آمده است كه طرماح بن عدى گفت : من با زخم فراوانى ميان كشتگان كربلا افتاده بودم و قسمم راست است كه خواب نبودم و ديدم بيست اسب سوار آمدند . . . الخ ، پس اين روايت طبرى اعتبارى ندارد و بدان استنادى نتوان كرد و خدا توفيق درستى دهد .\r\n[ رمز 32 
  ] از اينكه چون حر سر راه به امام گرفت ، امام از دست چپ به راه\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nديگرى رفت و حر را به دنبال خود كشانيد و مسافت چند روزه راه را تا كربلا بيراهه پيمود ، معلوم است كه امام براى خود سرزمين معينى را در نظر داشته و با نقشهء معلومى كه خود مىدانسته است بدان سو مىرفته است و كسى از اين سرّ آگاه نبوده و آنچه در پاره‌اى اخبار نقل شده كه امام طرماح بن عدى را دليل راه گرفت درست نباشد زيرا طرماح در ميان راهى كه امام از بيراهه پيمود به آن حضرت ملحق شد و اخبار راجع به احوال طرماح هم اختلاف دارد و درست به نظر نمىآيد كه او براى كربلا دليل راه امام شده باشد و پيشگوئيهائى كه از پيغمبر ( ص ) و خود امام راجع به شهادت و قتلگاه او رسيده بر اين معنى دلالت روشنى دارد .\r\n( 1 ) حسين ( ع ) رفت تا به قصر بنى مقاتل رسيد و در آنجا فرود آمد و چادرى در آنجا زده بود فرمود : اين از آن كيست ؟ گفتند : از عبيد الله بن حر جعفى است ، فرمود : او را نزد من بخوانيد ؛ چون فرستادهء آن حضرت ( ق ) حجاج بن مسروق جعفى ( ره ) به او گفت : حسين بن على ( ع ) تو را مىخواند ، گفت : انا للَّه و انا اليه راجعون ، به خدا من به خاطر كناره‌گيرى از حسين بن على از كوفه بيرون آمدم ، به خدا نمىخواهم او را ديدار كنم و او مرا بيند ، فرستادهء وى جواب او را به حسين ( ع ) رسانيد و آن حضرت برخاست نزد او آمد و سلام داد و نشست و او را به همراهى خود دعوت كرد و عبيد الله همان جواب را داد و عذر خواست ، حسين ( ع ) فرمود : اگر ما را يارى نكنى مبادا با ما بجنگى ، به خدا كسى نيست كه فرياد ما را بشنود و ما را يارى نكند جز آنكه هلاك شود ، عرض كرد : همراهى با\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nدشمنان شما هرگز شدنى نيست ان شاء اللَّه ، حسين ( ع ) از نزد او برخاست و سر بنهء خود برگشت .\r\n( 1 ) مىگويم : در اينجا مناسب است اشاره به حال عبيد الله بن حر جعفى :\r\nميرزا در « رجال كبير » از نجاشى گويد : عبيد الله بن حر جعفى سوارى كشنده و شاعر بود ، يك دفترچه روايت از امير المؤمنين ( ع ) داشت و به سند از او روايت كرده كه از حسين ( ع ) خضاب خود را پرسيد و آن حضرت فرمود : آن نيست كه شما پنداريد همانا حنا و وسمه است . انتهى .\r\n( 2 ) مىگويم : چنانچه در « قمقام » است نقل شده كه عبيد الله نامبرده ، عثمان خواه بوده ، مردى شجاع و از سواران عرب است و در جنگ صفين به خاطر عثمان در لشكر معاويه بوده و چون امير المؤمنين ( ع ) كشته شد ، به كوفه جا گرفت و چون مردم آمادهء كشتن حسين ( ع ) شدند از آن بيرون رفت تا در كشتن او شركت نكند .\r\n( 3 ) طبرى ، از ابى مخنف ، از عبد الرحمن بن جندب ازدى بازگفته كه : پس از كشته شدن حسين ( ع ) ابن زياد اشراف كوفه را بازرسى كرد و عبيد الله بن حر را نديد و پس از چند روز نزد او آمد ، به او گفت : يا بن حر كجا بودى ؟ گفت : بيمار بودم ، گفت : بيمار دل يا تن ؟ گفت : دلم كه بيمار نيست و تنم را خدا عافيت داده ، ابن زياد گفت : دروغ گفتى ، با دشمن ما بودى ، گفت : اگر با دشمن شما بودم معلوم مىشد و مانند منى از نظر پنهان نمىماند ، ابن زياد از او غفلت كرد و او خود را دزديد و بر اسب خود نشست و رفت ، ابن زياد متوجه او شد و گفت : ابن الحر كجا است ؟ گفتند : الساعه بيرون رفت ، گفت : او را بياوريد ، پاسبانها دنبال\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاو رفتند و گفتند : نزد امير بيا ، گفت : به او برسانيد كه من به پاى خود نزد او نيايم ، سپس بيرون آمد و به خانهء احمر بن زياد طائى رفت و ياران خود را جمع كرد و به قتلگاه شهداى كربلا رفتند و براى آنها استغفار كردند و رفت به مداين و اين شعر سرود :\r\nعهدشكن زاده اميرى بگفت از چه نكشتى پسر فاطمه واى چرا يار نگشتم به او دارم از اين كار دو صد واهمه در ضمن اشعارى است كه پشيمانى خود را از ترك يارى حسين ( ع ) خبر داده و در باب مراثى اين كتاب بيايد .\r\n( 1 ) حكايت شده كه همى دست به پشت دست مىزد و مىگفت : با خود چه كردم و مىسرود :\r\nتا زنده‌ام اين دريغ دارم وز دل دم آتشين برآرم يارى مرا حسين درخواست بر اهل ضلال در ديارم در قصر بگفت صبحگاهى دورى بنمائى از كنارم اى كاش كه جان فداش كردم تا روز پسين چه سر برآرم\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nبا زادهء مصطفى غنودم او رفت و هنوز شرمسارم گر غم دل زنده‌اى شكافد امروز ديگر دلى ندارم ياران حسين سرفرازند ديگر همه بور و شرمسارند ( 1 ) ابو حنيفهء دينورى پاره‌اى از اين اشعار را نقل كرده و گفته او از اشراف و پهلوانان كوفه بود ، ( 2 ) سيد اجل علّامهء بحر العلوم در رجال خود گفته : نجاشى عبيد الله بن حر جعفى را در ليست گذشتگان خوب شيعه شمرده و اين همان مردى است كه حسين پس از برخورد با حر به او گذشت و از او يارى خواست و آن حضرت را يارى نكرد .\r\n( 3 ) صدوق در « امالى » از صادق ( ع ) روايت كرده كه چون حسين ( ع ) به « قطقطانيه » فرود آمد ، ديد خيمه‌اى برپا است گفت : اين خيمه از كيست ؟\r\nگفتند : از عبيد اللَّه بن حر حنفى و درستش عبيد الله بن حر جعفى است ، حسين ( ع ) نزد او فرستاد و فرمود : تو مرد گناهكار و خطاكارى هستى و خدايت بدانچه كردى مؤاخذه كند جز آنكه در اين ساعت به خدا بازگردى و مرا يارى كنى و جدّم پيش خدا شفيع تو گردد ؛ عرض كرد : يا بن رسول اللَّه ، اگر تو را يارى كنم اول كس باشم كه پيش رويت كشته شوم ولى اين اسب خود را كه سوارش نشدم به دنبال چيزى مگر آنكه بدان رسيدم و كس به دنبالم نيامد جز آنكه مرا از او نجات داد ، به شما تقديم كنم و آن را ببر ؛ حسين ( ع ) از او رو گردانيد و فرمود :\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nما به خودت و اسبت نيازى نداريم و گمراهان را يار نگيريم ، پس بگريز و نه با ما باش و نه بر ما ، زيرا هر كه فرياد ما خانواده را بشنود و ما را يارى نكند خدايش به رو در آتش دوزخ افكند .\r\n( 1 ) مفيد در « ارشاد » گفته كه : چون حسين ( ع ) به قصر بنى مقاتل رسيد خيمه‌اى برپا ديد ؛ به همان روش نقل كرده ، سپس علامه طباطبائى گفته كه : شيخ جعفر بن محمد بن نما در كتاب « شرح الثار در احوال مختار » گويد : عبيد الله بن حر بن مجمع بن خزيم جعفى از اشراف كوفه بود و حسين ( ع ) نزد او آمد ، او را به خروج با خود دعوت كرد و حاضر نشد ، سپس آن قدر پشيمان شد كه مىخواست جانش برآيد و گفت : ( تا زنده‌ام اين دريغ دارم . . . الخ ) .\r\n[ رمز 33 
  ] توبهء جانبازى هر گناهى را توبه‌اى است و اگر مرتكب گناه ، سعادت يافت و آگاه شد و بازگشت نمود بايد به معالجه‌اى كه فراخور آن است بپردازد و آن گناه را از خود دور نمايد ، صرف پشيمانى براى علاج هر گناهى كافى نيست و بس زمينهء معالجه است يك قسمت از گناهان است كه علاج آنها جانبازى است كه آخرين هستى انسان است و بايد آن را توبهء مرگ ناميد ؛ آن دسته از بنى اسرائيل كه از گفتار موسى ( ع ) تمرد كردند و گوساله پرستيدند چون پشيمان شدند براى آنها توبه اعدام اعلام شد ،\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nكمك به دولت ظالم و ناحق و رواج بدعت از اين قبيل است و خود روايت امام صادق ( ع ) دلالت دارد كه اين مرد در آغاز كار كمك و يار عثمانىها بوده و در قشون معاويه خدمت مىكرده و گناهش جز جانبازى در راه حق علاجى ندارد ، اين است كه امام مظلوم پس از يادآورى او وى را به اين معالجه دعوت كرده است و فرموده : اگر در راه من از جان بگذرى خداوند از گناهت مىگذرد زيرا بدين وسيله دين حق ترويج شود و تخت ظلم بنى اميه سرنگون گردد و خطائى كه در سابقهء عمر خود مرتكب شدى جبران گردد .\r\nپس از آن گفته :\r\nاين ابيات هم از او معروف است :\r\nمستان اميه شب بخوابند ولى از سوز شهيدان به فغان آل على ضايع نشد اسلام مگر زان تيره كه احمقانشان خود را امير دانند و در ناز و نعمت بسربرند مردان خدا همه گرفتار ستم فريادرسى نيست نه حاكم نه ولى سوگند به جانت كه غمينم همه عمر گريم ز دو ديده‌ام خون دلى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nيا آنكه شود اميه خوار و محزون تا مرگ سرانشان همه در تنگدلى ( 1 ) سپس گفته : اين عبيد اللَّه همدست مختار شد و با ابراهيم بن اشتر به جنگ ابن زياد مأمور شد ، ولى ابن اشتر از او نگرانى داشت و به مختار گفت : مىترسم وقت نياز با من پشت كند ، مختار گفت : با او نيكى كن و از اموال ، چشمش را بيالاى .\r\n( 2 ) ابراهيم همراه عبيد اللَّه تا « تكريت » رفتند و خراج آنجا را جمع كرد و قسمت كرد و پنج‌هزار درهم به عبيد اللَّه داد ، او خشم كرد و گفت : خود ده هزار درهم برداشتى و من از تو كمتر نيستم و هر چه قسم خورد كه بيش از اين برنداشتم باور نكرد و سهم خود را هم براى او فرستاد و راضى نشد و بر مختار شوريد و عهد خود را شكست و دهات كوفه را چاپيد و كارمندان مختار را كشت و اموال را گرفت و به بصره نزد مصعب بن زبير گريخت ، مختار هم فرستاد خانه‌اش را ويران كرد و عبيد اللَّه بجا ماند و تأسف مىخورد كه چرا حسين ( ع ) را يارى نكرد و چرا در جماعت مختار نپائيد ، و در اين باره مىسرود :\r\nچه مختار خونخواه شد روى كرد به دو لشكر شيعه از هر طرف به جاى زره دل به برداشتند به ميدان پيكار جانها به كف نمودند يارى سبط نبى گرفتند خون از خسان صف به صف\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nرساندند خود در بهشت برين كه بهتر بد از سيم و زر بىكلف به روز نبرد ار كه بودم به صف به تيغ و سنان مىربودم شرف دريغا نبودم ز انصار او كه ياغى و مفسد نمايم تلف ( 1 ) گويد : به هر حال اين مرد در نظرم خوش عقيده است و خلافكار ، چنانچه شنيدى از حسين ( ع ) كناره گرفت و با مختار چنان كرد و سپس آه كشيد و دريغ خورد و عجيب است كه نجاشى او را در شمار سلف صالح آورده و به او اعتناء كرده و در صدر كتاب خود جا داده ولى با اين حال اميد است كه مهر حسينى و دستور فرار به وى كه فرياد را نشنود و در دوزخ سرنگون نگردد در قيامت نزد خدا شفيع او گردد با آنكه پس از آن سخت دريغ خورد و غمنده گشت و از كرده پشيمان شد و خدا به حقيقت حال و سرانجامش داناتر است .\r\nتمام شد كلام علّامهء طباطبائى و بايد بدانى كه خانوادهء بنى حر جعفى از بيوت شيعه هستند و آنان اديم و ايوب و زكريا اصحاب امام صادق ( ع ) هستند ، نجاشى آنها را ذكر كرده و براى اديم و ايوب اصلى اثبات كرده و براى زكريا كتابى نام برده است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n[ رمز 34 
  ] تأثير دعوت و عاقبت‌سنجى راستى نبايد تصور كرد كه امام ( ع ) براى خاطر حفظ جان خود نزد عبيد اللَّه جعفى رفته ، به او براى نجات خود در برابر لشكر انبوه كوفه اميدوار بوده با آنكه خود بارها آمادگى براى شهادت را اعلام كرده و مردمى را از دور خود پراكنده نموده بلكه مىخواسته به او درسى دهد و او را از ميدان نبرد كربلا بر كنار سازد و به اندازه‌اى او را تحت تأثير قرار دهد كه در آينده ، يك فرد شورشى آماده و مؤثر در محيط حكومت بنى اميه بجا گذارد و از نژاد او شيعيانى مخلص به بار آرد كه دهها سال بعد به ترويج مذهب بگمارد و دور فرزندش امام صادق ( ع ) به تحصيل حقائق پردازند و كتاب و رسالهء مذهبى براى شيعه تهيه كنند .\r\n( 1 )\r\n\r\nفصل\r\nشيخ ما صدوق ( ره ) به سند خود از عمرو بن قيس مشرقى روايت كرده گويد : من و پسر عمّم در قصر بنى مقاتل خدمت حسين ( ع ) رسيديم و بر او سلام\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nداديم ، پسر عمّم عرض كرد : اين رنگ موى شما خضاب است يا رنگ طبيعى است ؟ فرمود : خضاب است ، ما هاشميان زود پير مىشويم ، سپس رو به ما كرد و فرمود : به يارى من آمديد ، من گفتم : عيال بسيار دارم ، و امانتهائى از مردم پيش من است و سرانجام معلوم نيست و خوش ندارم امانتها از ميان برود و پسر عمّم همچنين گفت ؛ به ما فرمود : برويد و اينجا نمانيد و فرياد مرا نشنويد و سياهى مرا ننگريد ، زيرا هر كه فرياد مرا بشنود و سواد مرا بيند و ياريم نكند ، بر خداى عز و جل حق است او را در آتش سرنگون كند .\r\n[ رمز 35 
  ] عبارت اين حديث دلالت بر يك مكاشفه‌اى دارد كه غير از رؤيا و خواب است و اين مكاشفه اشبه به خلع بدن است كه حكماى الهى و عرفاى بزرگ براى اولياء معتقدند و آن را درجهء اعلاى كمال بشرى مىدانند و مىگويند : هر انسانى طىّ درجات سلوك كند و به مقام شامخ تهذيب نفس برسد و روح خود را نيرومند كند ، مىتواند آن را از تن مجرد نمايد و به عالم بالا سير كند و حقائقى را درك نمايد و در حقيقت بايد آن را معراج مقام ولايت ناميد و از اين حالت تعبير به خلسهء عرفانى كنند كه روح مجرّد خود را از تن مىدزدد و سير ملكوتى مىنمايد .\r\n( 1 ) ( د ) در آخر شب حسين ( ع ) دستور داد آب برداشتند و از قصر بنى مقاتل كوچيدند ، عقبة بن سمعان گويد : با آن حضرت مىرفتيم كه در پشت اسب خود\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nچرتى زد و بيدار شد و مىفرمود : انا للَّه و انا اليه راجعون و الحمد للَّه رب العالمين ، دو بار سه بار آن را تكرار كرد ، پسرش على بن الحسين ( ع ) سوار اسب نزد او رفت و گفت : براى چه حمد خدا كردى و استرجاع نمودى ؟ فرمود : پسر جانم ، من چرت رفتم و سوارى بر پشت اسب بر من نمودار شد و مىگفت : اين جمع مىروند و مرگ به سوى آنها مىآيد ، دانستم كه آن روح ما است كه خبر مرگ ما را مىدهد ، پسرش به او گفت : پدر جان ، خدايت بد نياورد مگر ما بر حق نيستيم ؟ فرمود : چرا ، به حقّ آن كه رجوع بندگان به سوى او است ؛ عرض كرد :\r\nدر اين صورت باكى نداريم كه بر حق بميريم ، حسين ( ع ) فرمود : خدا تو را بهترين پاداش پسرى از پدرى بدهد .\r\n( 1 ) ( دمل ) بامدادى فرود شد و نماز صبح خواند و شتابانه سوار شد و به دست چپ ميل كرد و مىخواست ياران خود را پراكنده كند ؛ حر بن يزيد مىآمد و او را با اصحابش برمىگردانيد و چون به سختى آنها را به سمت كوفه برمىگرداند سرباز مىزدند و عقب مىكشيدند و به همين روش با هم مىرفتند تا به « نينوا » رسيدند ، آنجا كه حسين ( ع ) منزل كرد ، ناگاه سوارى بر اسب رهوارى سلاح‌دار كمان بر دوش از كوفه مىآمد ، همه ايستادند و به او نگاه كردند ، چون به آنها رسيد به حر و يارانش سلام كرد و بر حسين ( ع ) و يارانش سلام نداد و نامه‌اى از عبيد اللَّه بن زياد به حر داد و به ناگهان در آن نوشته بود :\r\n( 2 ) « اما بعد ، چون نامهء من به تو رسيد و فرستاده‌ام نزد تو آمد ، به حسين سخت بگير و او را در يك زمين عريان بازداشت كن كه نه قلعه‌اى داشته باشد و نه آبى ؛ به فرستاده‌ام دستور دادم با تو باشد و از تو جدا\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nنشود تا به من خبر رساند كه دستور مرا اجراء كردى ، و السلام » .\r\n( 1 ) حر چون نامه را خواند به آنها گفت : اين نامهء امير عبيد اللَّه است و به من دستور داده كه هر جا نامه‌اش به من رسيد ، شما را بازداشت كنم ، و اين هم فرستادهء او است كه مأمور بازرسى است براى اجراى دستور او ( ط ) يزيد بن مهاجر ابو الشعثاء كندى نهدى نگاهى به فرستادهء ابن زياد كرد و گفت : تو مالك بن نمير بدى هستى ؟ گفت : آرى او يكى از مردم كنده بود ، گفت : مادرت بر تو بگريد چه دستورى آوردى ؟ ! گفت چه آوردم ؟ از امام خود فرمان بردم و به بيعت خود وفا كردم ، ابو الشعثاء گفت : پروردگار خود را نافرمانى كنى و امام خود را فرمانبرى كه خود را هلاك كنى و ننگ و دوزخ به دست آرى ، چه بد امامى دارى ، خداى عز و جل فرمايد : ( ( بعضى از آنها را امامانى نموديم كه به دوزخ دعوت كنند و روز قيامت پيروز نشوند ) ) [ 1 
  ] امام تو از آنها است ( د ) حر آنها را واداشت در همان جا كه نه دهى بود و نه آبى منزل كنند ، حسين ( ع ) فرمود : واى بر تو ، بگذار در اين ده « نينوى » يا « غاضريّه » يا در اين ده « شفيه » منزل كنيم ، گفت : به خدا نمىتوانم چنين رخصتى بدهم ، اين مرد بازرس من است .\r\n( 2 ) زهير بن قين عرض كرد : يا بن رسول اللَّه ، آنچه پس از اين باشد بدتر از اين است كه مىبينيم و جنگ با اين عدّهء حاضر براى ما آسان‌تر است از جنگ با آنها كه بعد از اين آيند ، به جان خودم پس از اين آن قدر لشكر آيد كه تاب آنها را نداريم ، حسين ( ع ) فرمود : من به آنها حمله نمىكنم و در همان جا منزل كرد ،\r\n\r\n\r\n","description":"","footnote":"\r\n[ 1 
  ] سورهء قصص ، آيهء 41 .\r\n","page_name":" 254 ","page_number":254},
  {"content":"\r\n\r\nروز پنجشنبه دوم محرم سال شصت و يك بود .\r\n( 1 ) سيد گويد : حسين ( ع ) ايستاد در ميان يارانش ، حمد و ثناى خدا كرد و به جدّش صلوات فرستاد و فرمود : پيش‌آمدى كرده كه مىبينيد ، و خطبه‌اى را كه در موقع برخورد به حر ذكر كرديم نقل كرده است .\r\n( 2 )\r\n\r\nفصل منزل كردن حسين در زمين كربلا و آمدن عمر بن سعد و ماجراى او\r\nچون حسين ( ع ) به زمين كربلا منزل گرفت ( مل ) فرمود : نامش چيست ؟\r\nگفتند : « عقر » ، حسين ( ع ) فرمود : بار خدايا ، به تو پناه مىبرم از عقر ( پى كردن ) .\r\n( 3 ) در « تذكره » سبط است كه حسين ( ع ) فرمود : اين زمين چه نام دارد ؟\r\nگفتند : كربلا و آن را زمين نينوا هم خوانند كه دهى است در آن . حسين ( ع ) گريست و فرمود : امّ سلمه به من گفت : جبرئيل نزد رسول خدا ( ص ) بود و تو در آغوش من گريستى ، رسول خدا ( ص ) فرمود : پسرم را واگذار ، من تو را گذاشتم ، تو را در دامن خود نشانيد ، جبرئيل گفت : دوستش دارى ؟ امّتت او را مىكشند و اگر خواهى تربتى كه بر آن كشته شود به تو بنمايم ؟ فرمود : آرى ، جبرئيل پر بر زمين كربلا گشود و آن را به وى نمود ؛ چون حسين ( ع ) شنيد كه اين زمين كربلا است آن را بوئيد و فرمود : اين همان زمين است كه جبرئيل از آن به رسول\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nخدا ( ص ) خبر داده و من در آن كشته شوم ، ( 1 ) سپس سبط از شعبى روايت كرده كه :\r\nچون على ( ع ) در رفتن به صفين برابر نينوا كه دهى است بر فرات رسيد ، آبدار خود را خواست و فرمود : اين زمين را چه نامند ؟ گفت : كربلا ، حضرت گريست تا زمين از اشكش تر شد ؛ سپس فرمود : به رسول خدا ( ص ) وارد شدم و مىگريست ، گفتم : براى چه گريه مىكنى ؟ فرمود : اكنون جبرئيل نزد من بود و به من خبر داد كه فرزندم حسين در زمينى بر فرات به نام كربلا كشته شود ، و مشتى از خاكش آورد و من بوئيدم و اشكم سرازير شد .\r\n( 2 ) در « بحار » از « خرائج » نقل كرده كه امام باقر ( ع ) فرمود : على ( ع ) مردم را تا دو مايل يا يك مايل به كربلا برد و خود از آنها پيشى گرفت تا به جائى كه آن را « مقدفان » گفتند ، چرخى زد و فرمود : در اينجا دويست پيغمبر و پيغمبرزاده ، همه شهيد ، كشته شده‌اند و بارانداز و قتلگاه شهيدان شيفته‌اى است كه گذشتگان بر آنها پيش نبودند و پس از آنان هم كسى به پايهء آنها نرسد .\r\n( 3 ) در « ملهوف » چون بدانجا رسيد فرمود : نام اين زمين چيست ؟ گفتند :\r\nكربلا ، گفت : بار خدايا ، من از كرب و بلا به تو پناهنده‌ام ، سپس فرمود : اينجا كرب و بلاء نهاده است ، منزل كنيد ، اينجا بارانداز ما است ، اينجا خون ما ريخته شود ، اينجا گورستان ما باشد ، جدّم رسول خدا ( ص ) به من بازگفته است ؛ همه فرود آمدند و حر و اصحابش هم سوى ديگر منزل كردند .\r\n( 4 ) در « كشف الغمه » گويد : آن دسته فرود آمدند و بارهاى خود را به زمين نهادند و حرّ هم قشونش را پياده كرد در برابر حسين ( ع ) و به عبيد اللَّه بن زياد نامه نوشت و منزل گرفتن حسين ( ع ) را در زمين كربلا به او خبر داد .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n( 1 ) در « مروج الذهب » گويد : با پانصد سوار و صد پياده از خويشان و ياران خود به كربلا عدول كرد .\r\n( 2 ) در « بحار » به اين لفظ از « مناقب » نقل كرده : زهير گفت : ما را ببر تا در كربلا منزل كنيم كه بر كنارهء فرات است ، آنجا مىمانيم و اگر با ما نبرد كردند با آنها نبرد كنيم و از خدا كمك خواهيم ) چشم حسين ( ع ) اشكين شد و فرمود :\r\nبار خدايا ، من از كرب و بلا به تو پناه مىبرم ، حسين ( ع ) در آنجا فرود آمد و حرّ با هزار سوار در برابرش پياده شد ، حسين ( ع ) كاغذ و دوات خواست و به سران موافق كوفه اين نامه را نوشت : « از طرف حسين بن على به سليمان بن صرد و مسيب بن نجبه و رفاعة بن شداد و عبد اللَّه بن وال و جماعت مؤمنين ؛ اما بعد ، شما مىدانيد كه رسول خدا ( ص ) در زندگى خود فرمود :\r\nهر كس سلطان جائرى را بيند . . . » تا آخر خطبه‌اى كه در برابر اصحاب خود و حرّ از آن حضرت ذكر شد .\r\nنامه را پيچيد و مهر نهاد و به قيس بن مسهر صيداوى داد و حديث را چنانچه گذشت به آخر كشانده تا گفته : چون خبر قتل قيس به او رسيد با چشم اشكين گريست و فرمود : بار خدايا ، براى ما و شيعيان ما نزد خود منزل كرامت مقرر فرما و در قرارگاه رحمتت ماها را فراهم آور زيرا تو بر هر چه توانائى .\r\n( 3 ) گويد : يكى از شيعيان به نام « هلال بن نافع بجلى » پيش جست و عرض كرد : يا بن رسول اللَّه ، تو مىدانى كه جدّت رسول خدا نتوانست مهر خود را به همهء مردم بچشاند و هر چه را خواهد بدانها كار فرمايد ، در ميان آنها كج‌دلانى بودند كه وعدهء ياريش مىدادند و در دل پيمان‌شكنى مىنهادند ، شيرين‌تر از عسل\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبا او برخورد مىكردند و در پشت سر از حنظل تلخ‌تر بودند تا خدا جانش را گرفت و پدرت على همچنين بود ، يك دسته‌اى در يارى او متحد شدند و با ناكثان و قاسطان و مارقان جنگيدند تا مرگش در رسيد و به رضوان خلد گرائيد ، امروز هم نزد ما مانند همان روز است ، هر كس پيمان شكند و بيعت وانهد جز به خود زيان نرساند و خدا ما را از او بىنياز كند ، تو با رشد و عافيت ما را هر جا خواهى ببر در مشرق باشد يا در مغرب ، به خدا ما از مقدرات خدا هراس نداريم و لقاء پروردگار خود را بد نداريم و بر قصد و بينائى خود بجائيم و با دوستان تو دوستيم و با دشمنانت دشمنيم .\r\n( 1 ) سپس برير از جا جست و گفت : به خدا يا بن رسول اللَّه ، خدا به تو بر ما منّت نهاد كه پيش رويت پاره پاره شويم و روز قيامت ، جدّت شفيع ما گردد ، مردمى كه زادهء دختر پيغمبر خود را از دست دادند رستگار نشوند ، اف بر آنها فرداى قيامت چه خواهند ديد ، در دوزخ نالهء وا ويلا دارند .\r\n( 2 ) گويد : حسين ( ع ) فرزندان و برادران و خاندانش را دور خود جمع كرد و ساعتى گريست و سپس فرمود : بار خدايا ، ما عترت پيغمبريم بيرونمان كردند و راندند و از حرم جدّمان دور كردند ، بنى اميّه بر ما ستم كردند ، بار خدايا ، حقّ ما را بگير و ما را بر قوم ستمكار نصرت ده . گويد : از آنجا كوچ كرد و روز چهارشنبه يا پنجشنبه به كربلا رسيد ، در دوم محرم سال شصت و يك و رو به اصحابش كرد و فرمود : مردم دنياپرستند و دين سر زبان آنها است و تا زندگى آنها را بگرداند ، آن را نگهدارند و چون به بوتهء امتحان درآيند ، دينداران كمند ؛ سپس فرمود :\r\nاينجا كربلا است ؟ گفتند : آرى يا بن رسول اللَّه ، فرمود : اينجا كرب و بلاء است ،\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاينجا خوابگاه شتران ما ، بارانداز ما ، كشتارگاه مردان ما ، خونريزگاه ما است ؛ گويد : در آنجا منزل كردند و حر آمد در برابر حسين ( ع ) با هزار سوار جا گرفت و خبر نزول حسين ( ع ) را در كربلا به ابن زياد نوشت .\r\n( 1 )\r\n\r\nنامهء ابن زياد به حسين ( ع )\r\n« اما بعد ، اى حسين به من خبر رسيده كه به كربلا منزل گرفتى ، يزيد به من نوشته سر به بالين ننهم و سير نخورم تا تو را به خدا برسانم يا تسليم حكم من و حكم يزيد بن معاويه گردى و السلام » .\r\nچون نامه‌اش به حسين ( ع ) رسيد و آن را خواند ، به دور انداخت و فرمود :\r\nمردمى كه رضاى خلق را به خشم خدا خريدند رستگار نشوند ، قاصد جواب نامه را خواست ، فرمود : جواب ندارد ، عذاب دارد ؛ قاصد برگشت و او را خبر داد و آن دشمن خدا سخت خشمگين شد و رو به عمر بن سعد كرد و او را به جنگ حسين ( ع ) مأمور نمود و پيش از آن فرمان حكومت « رى » را به او داده بود ، عمر استعفا خواست و ابن زياد گفت : پس فرمان حكومت را پس بده ، و مهلت خواست و سپس از ترس عزل از حكومت رى پذيرفت .\r\n( 2 ) مىگويم : اين موضوع به نظرم بعيد است زيرا سيره‌نگاران و تاريخ‌نويسان معتبر همه گويند : عمر بن سعد يك روز پس از نزول حسين ( ع ) به كربلا وارد شد كه روز سوم محرم مىشود .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n[ رمز 36 
  ] عمر بن سعد در شمار رجال لشكرى نبوده و شهرت پهلوانى و شمشيرزنى نداشته و فتّاك و خونريز كه وصف بارز فرماندهان حكومت بنى اميه است نبوده بلكه مردى زاهدنما و محدث و به اصطلاح « اهل علم » محسوب مىشد . و يك روحانى قلابى بوده كه حكومت بنى اميه از وجههء عوام فريب او استفاده مىكرده و به عبارت ديگر از رجال كشورى دوران بنى اميه بوده است ولى ابن زياد با وجود جمع كثيرى مردان شمشيرزن و آدم‌كش كه در طول حكومت خود و پدر خود دور خود جمع كرده بود او از خوش‌رقصانى بودند كه در برابر مأموريت آوردن كلاه سر مىآوردند ، اين مأموريت را به عمر بن سعد واگذاشت و رشوهء حكومت رى را هم به حلقوم او ريخته و او را آبستن كرده بود ، سببش اين است كه مىخواست براى اقناع مردم و پرده‌پوشى اين جنايت هولناك كه كشتن امام مظلوم است از وجههء روحانيت و حق بجانب عمر بن سعد استفاده كرده باشد زيرا عمر بن سعد پسر يكى از صحابهء سابقه‌دار و مهاجرين اولين بود و خود نيز مقام روحانيت و حق بجانب داشت و با شركت او در جنگ با امام ، عموم مردم تشويق مىشدند و اين خيانت زير ريش و عمامهء عمر بن سعد پنهان مىماند .\r\n( 1 ) شيخ مفيد ( ره ) و ابن اثير و ديگران گفته‌اند كه فرداى همان روز عمر بن\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسعد بن ابى وقاص با چهار هزار سوار از كوفه وارد كربلا شد ، ابن اثير گفته : عمر بن سعد براى آن آمد كه عبيد اللَّه بن زياد او را با چهار هزار سوار مجهز مأمور دشتى كرده بود كه ديلم بر آن دست يافته بودند و فرمان حكومت رى هم به او داده بود و « حمام اعين » را اردوگاه خود ساخته بود ، چون كار حسين ( ع ) به كربلا كشيد ، ابن زياد او را خواست و گفت : برابر حسين برو و چون كار ما با او تمام شد به مأموريت خود برو ؛ عمر استعفا خواست ، گفت : به چشم ، ولى بايد فرمان ما را پس بدهى ، در اينجا گفت : امروز را به من مهلت بده تا تصميم بگيرم ، با خيرخواهان خود شور كرد ، و همه او را بازداشتند تا آنكه حمزة بن مغيرة بن شعبه خواهرزادهء او آمد و گفت : تو را به خدا برابر حسين ( ع ) مرو ، گناه مىكنى و قطع رحم مىكنى ، به خدا اگر از دنيا و دارائى و سلطنت روى زمين بگذرى بهتر است كه با خون حسين ( ع ) خدا را برخورى ، گفت : به چشم ، و شب را در انديشهء كار خود بود و مىگفت :\r\nملك رى را كه بدم آرزو از دست دهم يا به خون پسر فاطمه گردن بنهم خون او را است آتش دوزخ عريان ملك رى روشنى چشم بود چون بنهم ( 1 ) سپس نزد ابن زياد آمد و گفت : مرا بر كارى گماشتى و مردم همه شنيده‌اند و خواهش دارم مرا دنبال آن بفرستى و ميان اشراف كوفه براى برابرى حسين كسانى بهتر از من هستند و عدّه‌اى را برشمرد ، ابن زياد گفت : من با تو دربارهء فرستادن كسانى شورى ندارم ، اگر به فرماندهى لشكر ما به كربلا مىروى برو\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nو گرنه فرمان حكومت ما را پس فرست ، گفت : من خودم مىروم . با آن لشكر آمد در برابر حسين منزل گرفت .\r\n( 1 ) مىگويم : در اينجا آنچه امير المؤمنين ( ع ) خبر داده بود پديد شد .\r\nدر « تذكره » سبط گويد : كرامت على ( ع ) در اينجا ظاهر شد زيرا روزى عمر بن سعد را كه جوانى بود برخورد كرد و فرمود : واى بر تو يا بن سعد ، چگونه باشى آنگاه كه ميان بهشت و دوزخ بايستى و دوزخ را انتخاب كنى ؟ چون عمر بن سعد به كربلا رسيد ، در نينوى منزل گرفت ( د ) و عروة بن قيس احمسى را گفت : نزد حسين برو و بپرس چرا آمدى و چه مىخواهى ؟ عروه از كسانى بود كه نامهء دعوت به حسين ( ع ) نوشته بود ، از او خجالت داشت و اين مأموريت را به هر كدام از فرماندهانى كه به حسين ( ع ) نامه نوشته بودند عرضه كرد همه امتناع كردند و بد داشتند ، ( 2 ) كثير بن عبد الله شعبى كه مردى شجاع بود از هيچ چيز روگردان نبود ، برخاست و گفت : من نزد او مىروم و اگر خواهى او را مىكشم ، عمر گفت : نمىخواهم او را بكشى برو و بپرس براى چه آمده ؟ كثير رفت ، چون چشم ابو ثمامهء صائدى به او افتاد كه مىآيد به حسين ( ع ) عرض كرد : اصلحك اللَّه يا ابا عبد الله ، بدترين اهل زمين نزد شما مىآيد كه از همهء مردم بىباك‌تر و خونريزتر است و برخاست و جلوى او را گرفت و گفت : شمشيرت را بگذار و خدمت حسين ( ع ) برو . گفت : نه ، خوش ندارد ، من پيغامى دارم اگر ميل داريد برسانم و اگر نه برگردم ، گفت : پس من دستهء شمشيرت را بگيرم و پيغامت را برسان ، گفت : نه ، نبايد دستت به او برسد ، گفت : پيغامت را به من بگو و من به حسين ( ع ) مىرسانم ، من نمىگذارم نزديك او به روى ، تو نابكارى ؛ به هم دشنام\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nدادند و برگشته و به عمر بن سعد گزارش داد .\r\n( 1 ) عمر ، قرة بن قيس حنظلى را خواست و گفت : واى بر تو ، حسين را ملاقات كن و بپرس براى چه آمده و چه مىخواهد ؟ به سوى حسين ( ع ) آمد و چون حسين ( ع ) ديد كه مىآيد ، فرمود : شما اين را مىشناسيد ؟ حبيب بن مظاهر عرض كرد : آرى ، اين مردى است از حنظلهء تميم و خواهرزادهء ما است ، من او را مىشناسم كه خوش عقيده است و نبايد در اينجا آمده باشد ، آمد و بر حسين سلام داد و پيغام عمر رسانيد ؛ حسين ( ع ) در جواب گفت : همشهريان شما به من نوشتند : بيا ؛ اگر مرا ناخوش داريد ، برمىگردم ، سپس حبيب بن مظاهر به او گفت : واى بر تو اى قره ، كجا مىروى نزد ستمكاران ؟ اين مردى كه خدا به بركت پدرانش تو را گرامى داشته يارى كن ، گفت : جواب پيغام عمر را مىرسانم و تصميمى مىگيرم ، نزد عمر برگشت و به او خبر داد ، عمر گفت : اميدوارم خدا مرا از جنگ با او معاف دارد ، ( 2 ) و اين نامه را به عبيد الله بن زياد نوشت :\r\n« بسم اللَّه الرحمن الرحيم اما بعد ، من تا به منزل رسيدم كسى را نزد حسين فرستادم و پرسيدم چرا آمده و چه مىخواهد ؟ گفت : اهالى اين بلاد به من نامه نوشتند و كسانى فرستادند و مرا خواستند و من آمدم و اگر مرا ناخوش دارند و از آنچه فرستاده‌هايشان به من گفته‌اند پشيمانند ، از نزد آنها برمىگردم » .\r\n( 3 ) حسان بن عائذ عبسى گويد : من نزد ابن زياد بودم كه اين نامه رسيد ، چون نامه را خواند گفت : اكنون كه چنگال ما به او بند شده ، اميد نجات دارد و هنگام خلاصى نيست .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n( 1 ) به عمر بن سعد نوشت :\r\n« اما بعد نامه‌ات به من رسيد و آنچه ذكر كردى فهميدم ، به حسين پيشنهاد كن خودش و همهء اصحابش با يزيد بيعت كنند و پس از آن ما دربارهء آنها تصميم بگيريم ، و السلام » .\r\nچون جواب به عمر رسيد گفت : نگران شدم كه ابن زياد طالب عافيت نباشد و ( ملح ) ابن سعد پيشنهاد ابن زياد را براى حسين ( ع ) نفرستاد چون مىدانست حسين ( ع ) با يزيد بيعت نخواهد كرد . گويد : سپس ابن زياد در مردم را در جامع كوفه جمع كرد و به منبر رفت و گفت :\r\n« اى مردم شما خاندان ابو سفيان را آزموديد و آنان را چنان شناختيد كه مىخواهيد ، اين امير المؤمنين يزيد است كه خوش‌رفتار و پسنديده روش است و با رعيت خوش‌رفتار است و حقوق را به تمامى مىدهد و راهها در دوران او امن شده و پدرش معاويه هم در زمان خودش چنين بود و اين پسرش يزيد هم بعد از او بندگان را گرامى مىدارد و از مال ، آنها را توانگر مىكند و محترم مىشمارد و صد صد به حقوق شما افزوده و به من دستور داده كه بر آن بيفزايم و شما را به جنگ دشمنش حسين بفرستم ، از او بشنويد و اطاعت كنيد » .\r\n( 2 ) از منبر به زير آمد و عطاياى وافرى به مردم داد و آنها را به كمك عمر بن سعد به جنگ حسين فرستاد ( ق ) پى در هم لشكر مىفرستاد و تا ششم محرم ( ف ) بيست هزار سوار نزد عمر بن سعد فراهم شد ( ملح ) سپس دنبال شبث بن ربعى فرستاد و او را خواست كه به جنگ حسين ( ع ) فرستد ، شبث خود را به بيمارى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nزد و مىخواست او را معاف دارد .\r\n( 1 ) ابن زياد به او نوشت :\r\n« اما بعد ، فرستاده‌ام به من خبر داد كه تو خود را بيمار نمودى و مىترسم از آن كسانى باشى كه چون مؤمنان را بينند گويند : ايمان آورديم و چون با شياطين خود خلوت كنند گويند : ما با شمائيم و همانا استهزاء كنندگانيم ، اگر زير فرمان مائى زود نزد ما بيا » .\r\nشبث پس از نماز عشاء نزد او رفت تا از رخسارش نفهمد كه بيمار نبوده ، چون به او وارد شد بسيار به او خوش آمد گفت و او را به خود نزديك كرد و گفت :\r\nمن خواهش دارم به جنگ اين مرد به روى و با عمر بن سعد كمك كنى ، گفت : أيها الأمير ، بجا مىآورم ( ق ) او را با هزار سوار فرستاد .\r\n[ رمز 37 
  ] شبث بن ربعى هم يكى از مردان روحانى مسلك كوفه بود كه مردم به او اعتماد دينى داشتند و او را از صحابهء كبار پيغمبر ( ص ) مىپنداشتند و از هم‌قطاران عمر بن سعد و در سن و سابقه بر او مقدم بوده و براى عوام‌فريبى و خوش‌نما كردن كشتن امام مظلوم ارزش بسزائى داشته ، به همين مناسبت ابن زياد وجود او را در كنار عمر بن سعد لازم دانسته و به وعد و وعيد و تهديد ، او را در اين جنايت شريك كرده و رشوهء كافى به او داده است ، يك سهم آن به عنوان ساختمان مسجدى بوده كه به نظر عوام ترويج اسلام محسوب مىشده و از اينجا دانسته\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمىشود كه شبث يك مرد روحانى و مسجددارى در كوفه به حساب بوده است .\r\n( 1 ) ( دط ) ابن زياد به عمر بن سعد نوشت :\r\n« اما بعد ، آب را بر حسين و اصحابش ببند و قطره‌اى آب ننوشند چنانچه با عثمان بن عفان عمل شد » .\r\nعمر بن سعد فوراً عمرو بن حجاج را با پانصد سوار فرستاد ، شريعهء فرات را محاصره كردند و آب را از حسين ( ع ) و اصحابش غدغن نمودند و نمىگذاشتند قطره‌اى از آن ببرند و اين حادثه سه روز پيش از شهادت حسين ( ع ) بود ( ط ) و عبيد الله بن ابى حصين ازدى كه در شمار دفتر بجيله ثبت بود ( د ) به آواز بلند گفت : اى حسين ، به آب بنگرى كه چون آسمان است ؟ به خدا از آن قطره‌اى نچشى تا از تشنگى بميرى ، حسين ( ع ) فرمود : بار خدايا او را از تشنگى بكش و هرگز او را نيامرز ؛ حميد بن مسلم گويد : به خدا پس از آن او را در بيماريش عيادت كردم ، بدان خدا كه جز او معبودى نيست ، آب مىنوشد تا به گلويش مىرسد و قى مىكند و فرياد العطش مىكشد و باز آب مىنوشد تا به گلويش مىرسد و سيراب نمىشود ، به همين حال بود تا جانش درآمد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n( 1 )\r\n\r\nفصل\r\nدر « بحار » است كه ابن زياد پشت هم لشكر براى ابن سعد فرستاد تا سى هزار سواره و پياده نزد او تكميل شد و به ابن سعد نوشت : من از جهت قشون راه عذرى براى تو نگذاشتم و در نظر بگير كه هر صبح و پسين وضع تو را به من گزارش مىدهند ؛ ابن زياد از ششم محرم عمر بن سعد را تحريص مىكرد .\r\n( 2 ) حبيب بن مظاهر نزد حسين ( ع ) آمد و عرض كرد : يا بن رسول اللَّه ، در اين نزديكى يك تيره از بنى اسدند ، اجازه مىدهيد نزد آنها بروم و آنها را به يارى تو بخوانم شايد خدا بدانها از تو دفاع كند ، فرمود : اجازه دادم ؛ حبيب نيمهء شب ناشناس نزد آنها رفت و او را شناختند و گفتند : چه حاجتى دارى ؟ گفت :\r\nبهترين سوقات را براى شما آوردم ، آمدم شما را به يارى پسر دختر پيغمبرمان دعوت كنم ، او با جمعى از مؤمنان است كه هر كدام از هزار مرد بهترند و او را وانگذارند و هرگز تسليم نكنند و اين عمر بن سعد دور او را گرفته و شما هم عشيرهء من هستيد و اين خيرخواهى را براى شما دارم ، امروز در نصرت او از من بشنويد و به شرف دنيا و آخرت برسيد ، به خدا كه هر كدام شما كشته شويد در راه خدايا پسر دختر رسول خدا ( ص ) به اجر و قصد الهى در عليّين رفيق محمد ( ص ) است ؛ گويد : مردى از بنى اسد به نام عبيد الله بن بشير از جا پريد و گفت : من اول كسى هستم كه اين دعوت را مىپذيرم و اين رجز را سرود :\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبدانند مردم به گاه گريز كه يلها نمانند از رستخيز منم پهلوان و يل و جنگجو يكى شير غرنده در جست و خيز ( 1 ) سپس مردان آن تيره پيش آمدند تا نود مرد از آنها فراهم گرديد كه به يارى حسين ( ع ) آيند و همان وقت مردى از ميان آن تيره خود را به عمر بن سعد رسانيد و خبر داد ابن ازرق را با چهارصد سوار به سوى بنى اسد فرستاد و در اين ميان كه آنها به سوى قشون حسين ( ع ) مىآمدند سواران ابن سعد كنار فرات نزديك خرگاه حسين ( ع ) سر راه به آنها گرفتند و ميان آنها ستيزه شد و جنگ سختى درگرفت ، حبيب بن مظاهر به ازرق بانك زد : واى بر تو ، دست از ما بدار و نگذار ديگرى بدبخت ما شود ، ازرق برنگشت و بنو اسد دانستند كه تاب مقاومت ندارند ، گريختند به قبيلهء خود و همان نيمه شب از ترس ابن سعد از آنجا كوچيدند و حبيب بن مظاهر برگشت و به حسين ( ع ) خبر رسانيد ، و فرمود : لا حول و لا قوة الّا باللَّه .\r\n( 2 ) گويد : لشكر ابن سعد برگشتند و آب نهر فرات را بر حسين ( ع ) و اصحابش بستند و تشنگى حسين ( ع ) و اصحابش را آزار مىداد ، حسين ( ع ) تيرى برگرفت و پشت خيمهء زنها آمد و نه گام پيمود به سوى قبله ، و آنجا را كند و چشمهء آب شيرينى جوشيد و خود نوشيد و همهء اصحاب نوشيدند و مشكها را پر كردند و آن چشمه فرو رفت و اثرش نهان گرديد ، اين خبر به ابن زياد رسيد و كس نزد عمر بن سعد فرستاد كه : به من خبر رسيده حسين چاه مىكند و خود و\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاصحابش آب مىنوشند ، چون نامه‌ام به تو رسيد ملتفت باش و تا توانى نگذار كه آنها چاه بكنند و آبى بنوشند ، بر آنها تنگ بگير ، چنان كن كه با عثمان كردند ؛ عمر بن سعد در اينجا نهايت سخت‌گيرى را به آنها كرد .\r\n( 1 ) محمد بن طلحه و على بن عيسى اربلى گويند : چون تشنگى آنها سخت شد ، يكى از اصحاب حسين ( ع ) به نام زيد بن حصين همدانى كه مردى زاهد بود به حسين ( ع ) عرض كرد : يا بن رسول اللَّه ، اجازه بده نزد ابن سعد بروم و با او سخن بگويم دربارهء آب شايد از اين مخالفت برگردد ؛ همدانى بر عمر وارد شد و سلام نكرد ، عمر گفت : اى همدانى ، مگر مرا مسلمان ندانى كه سلام ندادى ؟ ! در جواب گفت : اگر چنانچه مىگوئى مسلمان بودى ، نمىآمدى خاندان رسول خدا را بكشى و اين آب فرات كه سگ و خوك بيابان از آن مىنوشند بر حسين بن على و برادران و زنان و خاندان او ببندى تا از تشنگى بميرند و نگذارى از آن بنوشند و گمان برى كه خدا و رسولش را مىشناسى ، ( 2 ) عمر بن سعد سر به زير انداخت و گفت :\r\nاى اخا همدان ، من مىدانم آزار آنها حرام است ولى :\r\nعبيد الله ز قوم خود گذشت و داد فرمانم كه سوى مرگ خود آيم به كار خويش درمانم به حق حق نمىدانم به كار خويش حيرانم دلم شوريدگى دارد كه كارى پرخطر دارم گذارم ملك رى آنچه مىبود آرزوى من و يا برگردم و خون حسينى را به سر دارم\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسزاى كشتن او دوزخى بىپرده مىبينم ولى از ملك رى بينا و روشن هر دو چشمانم ( 1 ) ابو جعفر طبرى و ابو الفرج اصفهانى گويند : چون تشنگى حسين ( ع ) و اصحابش سخت شد ، برادرش عباس بن على را خواست و با سى سوار و بيست تن پياده و بيست مشك او را به فرات فرستاد ، شبانه آمدند نزديك آب ، نافع بن هلال بجلى پرچم را جلوى آنها مىكشيد ، عمرو بن حجاج زبيدى گفت :\r\nكيستى ؟ گفت : نافع بن هلالم ، گفت : برادر ، خوش آمدى براى چه آمدى ؟\r\nگفت : آمدم از اين آبى كه به روى بايستيد بنوشم ، گفت : بنوش گوارا باد ، گفت :\r\nبه خدا تا حسين و يارانش تشنه‌اند قطره‌اى ننوشم ؛ بدانها سركشى كردند و گفتند :\r\nآب دادن به اينها راهى ندارد ، ما را اينجا گذاشتند كه به آنها آب ندهيم ، چون ياران هلال نزديك شدند به پياده‌ها گفت : شما مشكها را پر كنيد ، آنها به چابكى مشكها را پر كردند و عمرو بن حجاج و يارانش بر آنها حمله كردند و عباس بن على و هلال جلوى آنها را گرفتند و آنها به قشون خود پيوستند ، گفتند : برويد جلوى آنها را بگيريد ، عمرو بن حجاج و يارانش برگشتند و اندكى آنها را طرد كردند و صداء كه يكى از ياران عمرو بن حجاج بود از هلال نيزه‌اى خورد و گمان برد خطرى ندارد و بعد بر اثر آن خونريزى كرد و مرد و اصحاب حسين ( ع ) مشكهاى آب را به حسين ( ع ) رسانيدند .\r\n( 2 ) طبرى گويد : حسين ( ع ) عمرو بن قرظهء انصارى را نزد عمر بن سعد فرستاد كه شبانه ميان دو لشكر مرا ديدار كن ، عمر بن سعد با بيست سوار آمد و حسين ( ع ) هم با بيست سوار ؛ چون به هم رسيدند ، حسين ( ع ) ياران خود را\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nكنار كرد و عمر بن سعد نيز ، با هم خلوت كردند و بسيار گفتگو كردند تا پاسى از شب گذشت و هر كدام به لشكر خود برگشتند و كسى ندانست با هم چه گفتند ، ولى محافل مطّلع چنين گفته‌اند كه حسين ( ع ) به عمر بن سعد گفت : در خروج بر يزيد با من همراه شو و از قشون آنها كناره‌گير ، عمر گفت : خانه‌ام ويران مىشود ، فرمود : من آن را مىسازم ؛ گفت : املاكم ضبط مىشود ، فرمود : بهتر از آن را از ملك خود در حجاز به تو مىدهم ؛ عمر از آن اظهار ناخوشى كرد ، اين سخنها ميان مردم شايع شد ولى نه چيزى شنيدند و نه دانستند .\r\n[ رمز 38 
  ] درسهاى خصوصى منظور امام شهيد از اين مسافرت با سعادت شهادت اين بود كه به همهء مسلمانانى كه در دسترس او مىآيند درسى فراخور استعداد آنها بدهد تا درك سعادتى كنند و فيض شهادتى برند و يا آنكه اتمام حجتى بر آنها شود و جاى عذر و بهانه براى آنها نماند ؛ عمر بن سعد يگانه صحابىزادهء معروف و نامور محيط كوفه و عراق است و پدرش سعد را گويند يازدهمين كس بوده كه در آغاز بعثت ، به پيغمبر اسلام ( ص ) گرويده و در طراز اول مهاجرين قرار گرفته و يكى از عشيرهء مبشّره است و عضو شوراى شش نفرى عمر بوده و كانديد خلافت اسلامى گرديده و او است كه فاتح عراق است و كلنگ ساختمان شهر كوفه را اول بار به\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nزمين زده ؛ كوفه اين شهر پرآشوب و پرجمعيت ساخته و پرداختهء او است و عمر بن سعد در نظر كوفيان يگانه آقازاده و خود يك مرجع دينى و مطاعى به شمار مىرود ، او است كه اگر صالح شود امتى صالح و خوشبخت گردند و اگر فاسد شود امت بزرگى از دست روند براى اين است كه امام ( ع ) او را نيمه شبى به خلوت مىبرد و درسهاى خصوصى به او مىآموزد ولى دريغا كه نرود ميخ آهنين بر سنگ ، او سعادت نداشت كه از اين درس خصوصى استفادهء خصوصى برد ولى همين درس مرموز براى امت اسلامى تا هنوز قابل تفسيرهاى فراوانى است و مورد استفاده است .\r\n( 1 ) شيخ مفيد گفته است : حسين بن على ( ع ) نزد عمر بن سعد فرستاد كه :\r\nمىخواهم تو را ديدن كنم ، شبانه با هم انجمن كردند و مدت درازى راز گفتند و عمر به منزل خود برگشت و اين نامه را به عبيد الله بن زياد نوشت :\r\n« اما بعد ، خدا آتش را خاموش كرد و اختلاف كلمه را برداشت و امر امت را اصلاح كرد ، حسين به من قول داده يا به همان جا برود كه از آنجا آمده يا او را به يكى از سرحدات اسلامى فرستى و در آنجا چون يكى از مسلمانان بسر برد يا برود دست به دست يزيد دهد و ميان خود را اصلاح كنند و اين پيشنهاد پسند شما و صلاح امت است » .\r\n( 2 ) در روايت أبو الفرج گويد : پيكى به او فرستاد و اين پيشنهاد را به او اعلام كرد و پيغام داد :\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاگر يك ديلمى هم از تو اين خواهش را بكند و نپذيرى به او ستم كردى .\r\n( 1 ) مىگويم : طبرى و جزرى از عقبة بن سمعان نقل كرده‌اند كه گفته : من از روزى كه حسين از مدينه بيرون آمد تا مكه و تا عراق در صحبت او بودم و كشته شد و هيچ سخنى با مردم در مكه ، در مدينه ، در راه عراق ، در لشكر تا دم كشته شدن نگفت مگر آنكه همه را شنيدم ، به خدا اين سخنى كه ميان مردم معروف شده است كه پيشنهاد كرد دست به دست يزيد بدهد يا او را به يكى از سرحدات اسلامى فرستند ، از آن حضرت صادر نشد ، آرى گفت : مرا واگذاريد در اين زمين پهناور بگردم تا ببينم كار مردم به كجا مىكشد .\r\n( 2 )\r\n\r\nفصل در آمدن شمر به كربلا و وقايع شب نهم ( تاسوعاء )\r\nچون نامهء عمر بن سعد به عبيد الله رسيد و خواند ( د ) گفت : اين نامه از خيرخواه امير و مهربان بر قوم خود آمده است ، شمر بن ذى الجوشن برخاست و گفت : از او اين را مىپذيرى با آنكه در زمين تو و پهلوى تو منزل دارد ؟ به خدا اگر از قلمرو تو بكوچد و دست به دست تو ندهد ، او رو به توانائى است و تو رو به ناتوانى و درماندگى ، به او اين رخصت را مده كه سست انگارى است ولى پيشنهاد كن با همراهانش تسليم تو گردد ، اگر او را عقوبت كنى اختيار دارى و اگر بگذرى مىتوانى ، ابن زياد گفت : تو خوب نظر دادى ، همان را بايد گرفت ،\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nاين نامه را براى عمر بن سعد ببر تا بر حسين و اصحابش پيشنهاد كند بىقيد و شرط تسليم حكم من شوند ، اگر پذيرفتند آنها را زنده نزد من فرستد و اگر نه با آنها بجنگد ، اگر انجام داد تو زير فرمان او باش و اگر سرباززد ، تو فرماندهء كل سپاهى ، گردن او را بزن و سرش را براى من بفرست ( 1 ) و به عمر بن سعد نوشت :\r\n« اما بعد ، من تو را نفرستادم از حسين دفاع كنى و با او مسامحه كارى كنى و وعدهء زندگانى به او بدهى و از طرف او نزد من عذرخواهى كنى و شفاعت نمائى ، ببين اگر حسين و اصحابش به من تسليم شوند ، آنها را بىجنگ بفرست و اگر سرباز زدند بر آنها يورش بر تا همه را بكشى و پاره پاره كنى كه مستحق آنند و اگر حسين كشته شد ، اسب بر سينه و پشتش بتاز كه مستحقّ آن است زيرا ناسپاس و ستمكار است ، گرچه پس از مرگ ، اين كار به او زيانى ندارد ولى من با خود گفتم كه : اگر كشتمش چنان كنم ، اگر تو امر ما را اجراء كردى پاداش شنوا و فرمانبر به تو دهيم و اگر نپذيرى ، از كار ما و لشكر ما بر كنار شو و همه را به شمر بن ذى الجوشن واگذار كه دستور خود را به او داديم ، و السلام » .\r\n( 2 ) در روايت أبو الفرج است كه : ابن زياد به او پيغام داد : اى پسر سعد ، راحت طلب و بىعارى ، با آن مرد نبرد كن و ستيزه نما ، از او نپذير جز آنكه تسليم حكم من شود .\r\n( 3 ) در تاريخ طبرى است كه ابو مخنف گفت : حارث بن حصيره ، از عبد الله بن شريك عامرى روايت كرده است كه : چون شمر بن ذى الجوشن نامه را گرفت با\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nعبد الله بن ابى محل برخاست كه عمه‌اش ام البنين دختر حزام همسر على بن ابى طالب بود براى او عباس ، عبد الله و جعفر و عثمان را آورده بود ؛ عبد الله بن ابى محل بن حزام بن خالد بن ربيعة بن وحيد بن كعب بن عامر بن كلاب گفت : أصلح اللَّه الأمير ، خواهرزادگان ما با حسين آمده‌اند ، اگر خواهى براى آنها امانى بنويس ، گفت : آرى به چشم ؛ به كاتب خود دستور داد و عهد امانى براى آنها نوشت و عبد الله بن ابى محل آن را با غلامش به نام كرمان آن را بدانها فرستاد و گفت : دائى شما اين امان‌نامه را براى شما فرستاد ؛ آن جوانمردها گفتند : به دائى ما سلام برسان و بگو ما به امان نامهء تو نيازى نداريم ، امان خدا بهتر از امان زادهء سميه است .\r\n( 1 ) شمر ، نامهء عبيد الله را نزد عمر بن سعد آورد و چون عمر نامه را خواند گفت : واى بر تو ، چه بر سر دارى ، خانه‌ات خراب ، زشت باد آنچه براى من آوردى ، به خدا گمانم تو نگذاشتى پيشنهاد مرا بپذيرد و كارى را كه اميد اصلاح آن داشتم خراب كردى ، حسين به خدا تسليم نشود ، روح بزرگوارى دارد . شمر گفت : بگو چه مىكنى ؟ فرمان امير را اجراء مىكنى و با دشمنش مىجنگى ؟ يا لشكر را به من مىسپارى ؟ گفت : نه ، تو احترامى چنان ندارى ، من خود متصدى كار مىشوم و تو فرماندهء پيادگان باش .\r\nعمر بن سعد شب پنجشنبه نهم محرم به سوى حسين ( ع ) يورش برد .\r\n\r\nپيشنهاد امان به عباس بن على ( ع )\r\n( 2 ) شمر آمد و برابر اصحاب حسين ( ع ) ايستاد و فرياد زد : خواهرزادگان ما\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nكجايند ؟ عباس و جعفر و عبد الله و عثمان پسران على بن ابى طالب ( ع ) پيش او رفتند و گفتند : چه مىخواهى ؟ گفت : شما خواهرزادگان من در امانيد ، آن جوانان به او گفتند : لعنت بر تو و بر امانت ، ما را امان مىدهى و زادهء رسول اللَّه در امان نيست ؟ ( ف ) در روايتى عباس به او فرياد زد : دستانت بريده باد ، بد امانى براى ما آوردى ، اى دشمن خدا به ما دستور مىدهى كه برادر و آقاى خود ، حسين ( ع ) را بگذاريم و از لعينان و لعين‌زادگان اطاعت كنيم ؟\r\n( 1 ) مىگويم : ارواح بزرگوار ، آنها را واداشت با خيل گمراهان درآويزند و حميّهء هاشميه بر آن داشت كه خون بدمنشان بريزند و چنان باشند كه يكى از خرده‌بينان ، آنها را ستوده و فرماندهان قشون و سخنرانان منابرشان خوانده :\r\nجانهاى عزيزى كه بجز ارث پدر را نپذيرند يا جان به عدو داده در اين راه و يا جانش بگيرند ارواح همه انس به پيكار گرفته چونان كه قدمهاشان اندر سر منبر گويد : شمر خشمگين به لشكر خود برگشت .\r\n[ رمز 39 
  ] شهامت و شجاعت حضرت أبو الفضل العباس پشت لرزان دشمن بود و با همهء آمادگى و قشون فراوانى كه در ميدان كربلا گرد آمده بود بازهم شجاعت او پشت دشمن را مىلرزانيد و براى رفع اين خطر از كوفه در نظر گرفته بودند كه به هر نحو شده ابا الفضل العباس را از\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nحسين ( ع ) جدا كنند و به مناسبت نسبتى كه شمر با مادر او داشت اين مأموريت را در عهده شناخت و نوميد و خشمناك برگشت .\r\n( 1 ) سپس عمر بن سعد فرياد كرد : اى خيل خدا ، سوار شويد و مژدهء بهشت گيريد ؛ همه سوار شدند و بعد از عصر به سوى حسين ( ع ) يورش بردند .\r\n( 2 ) ( كا ) در حديث مروى از صادق است كه تاسوعا روزى است كه در آن حسين ( ع ) و اصحابش در كربلا محاصره شدند و خيل شاميان گرد آنها را گرفتند و دور آنها بار انداختند و پسر مرجانه و عمر بن سعد از فراوانى لشكر خود خرسند بودند و حسين ( ع ) و اصحابش را ناتوان شمردند و دانستند در عراق يار و مددكارى ندارد ، پدرم قربان آن مستضعف آواره .\r\n( 3 ) چون عمر بن سعد ياران خود را فرمان سوارى داد و به خيمه‌هاى حسين ( ع ) نزديك شدند ( دمل ط ) حسين ( ع ) جلوى چادر خود نشسته و تكيه بر شمشيرش داده و سر به زانو نهاده و چرتش برده بود ، چون زينب جنجال لشكر را شنيد ، نزد برادر دويد و گفت : برادر جان ، اين همه سر و صدا را نمىشنوى كه نزديك مىشوند ؟ حسين ( ع ) سر برداشت و فرمود : من اكنون رسول خدا ( ص ) را در خواب ديدم كه به من فرمود : تو فردا نزد ما خواهى بود ، خواهرش سيلى به چهره زد و فرياد واى واى كشيد ، حسين به او فرمود : واى بر تو نيست ، خواهر جان خاموش باش خدايت رحمت كند .\r\n( 4 ) ( ط د ) عباس به او گفت : برادر ، اين لشكر به سوى تو آمدند ؛ گويد :\r\nبرخاست و گفت : اى عباس ( دط ) جانم قربانت برادر جان ، سوار شو و آنها را\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nملاقات كن ، بگو : شما را چه شده و چه رخ داده و بپرس براى چه مىآيند ؟ عباس با بيست سوار جلوى آنها رفت كه زهير بن قين و حبيب بن مظاهر با آنها بودند ، عباس به آنها گفت : چه تازه‌اى است و چه مىخواهيد ؟ گفتند : دستور از امير رسيده كه به شما پيشنهاد كنيم يا تسليم شويد يا با شما بجنگيم ، گفتند : درنگ كنيد تا آنچه گوئيد به ابى عبد اللَّه برسانيم ، ايستادند و گفتند : او را ديدار كن و به او اعلام كن و خبر بياور كه چه فرمايد ، عباس اسب تازان برگشت تا به حسين ( ع ) خبر دهد و يارانش ماندند تا با آنها گفتگو كنند .\r\n( 1 ) حبيب بن مظاهر به زهير گفت : اگر ميل دارى با اين قوم سخن كن و اگر خواهى من سخن گويم ، زهير گفت : تو پيشنهاد سخن دادى و هم خودت وارد صحبت شو . حبيب بن مظاهر به آنها گفت :\r\n« به خدا فرداى قيامت پيش خدا بد مردمى باشند آن مردمى كه نزد او روند و كشته باشند ذريهء پيغمبر خود را و خاندان او را و اهل بيت او را و عبادت كنندگان اين شهر را كه نماز شب خوانند و بسيار ذكر خدا گويند » .\r\n( 2 ) عزرة بن قيس گفت : هر چه توانى خودستائى كن ، زهير رشتهء سخن را به دست گرفت و گفت : اى عزره ، خدا او را ستوده و رهبرى نموده ؛ اى عزره ، از خدا بپرهيز كه من براى تو خير خواهم ، تو را به خدا سوگند اى عزره كه از آنها باشى كه ضلالت را بر كشتن پاكدامنان كمك كنند ؛ در جوابش گفت : اى زهير ، تو نزد ما از شيعيان اين خانواده نبودى ، همانا تو عثمان خواه بودى ، گفت : از اين موقعيتى كه اكنون دارم نمىفهمى كه من از شيعيانم ؟ به خدا من نه نامه‌اى به\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nحسين نوشتم و نه هرگز قاصدى دنبالش فرستادم و نه وعدهء ياريش دادم ، در راه به او برخوردم و به ياد رسول خدا و موقعيت او افتادم و دانستم كه به سوى دشمن مىآيد و به حزب شما پيوندد و معتقد شدم او را يارى كنم و در حزب او درآيم و جانم را قربانش كنم براى آنكه شما حق خدا و رسولش را ضايع كرديد .\r\n( 1 ) گويد : عباس نزد حسين ( ع ) رفت ، گفتهء آن مردم را به او خبر داد ، فرمود :\r\nنزد آنها برگرد و اگر توانى كار را به فردا انداز تا امشب را نماز گزاريم براى پروردگار خود و دعا كنيم و آمرزش خواهيم ، خدا مىداند كه من نماز و تلاوت قرآن و كثرت دعا و استغفار را دوست دارم .\r\nعباس نزد آنها رفت و با فرستاده‌اى از طرف عمر بن سعد برگشت ، آن فرستاده در آواز رس ايستاد ( د ) گفت : ما به شما تا فردا مهلت داديم ، اگر تسليم شديد ، شما را نزد امير خود عبيد اللَّه بن زياد بريم و اگر امتناع كرديد دست از شما برنداريم و برگشت .\r\n[ رمز 40 
  ] اين مهلت براى هر دو طرف مايهء اميدوارى بود زيرا حسين ( ع ) انتظار تكميل ياران جانباز خود را داشت كه جمعى شب عاشوراء به آن حضرت پيوستند و جمعى تا ظهر عاشوراء كه حر بن يزيد رياحى در شمار آنها بود و بدون پيوست اين عده كاروان شهادت حسينى كامل نبود و نتيجهء منظور را نمىداد و از طرف ديگر خود شب‌زنده‌دارى حسين ( ع ) و اصحابش در برابر اين عده ، اتمام حجت ديگرى بود ، در\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nبرابر اين قشون مخلوط كه شايد بسيارى از آنان راجع به امام مظلوم در اشتباه بودند و دچار هر گونه تبليغات واژگون شده بودند .\r\nو براى عمر بن سعد اميد مىرفت كه در ضمن اين مهلت براى حضرت ، پشيمانى از مقاومت دست دهد و تسليم شود و چنگ او به خون پسر پيغمبر آلوده نگردد و آبرويش براى دنيايش محفوظ بماند يا آنكه عده‌اى از ياران او دست از يارى او بردارند و صولت و آبروى او شكسته شود و رسوائى كمتر گردد .\r\n( 1 )\r\n\r\nفصل در ذكر وقايع شب عاشورا\r\n( د ) حسين ( ع ) شب هنگام ياران خود را جمع كرد ، على بن الحسين ( ع ) گويد :\r\nبا آنكه بيمار بودم ، نزديك رفتم تا آنچه گويد بشنوم ، شنيدم پدرم به اصحاب گفت :\r\n« بهترين ستايش را بر خدا نمايم و بر سود و زيان ، او را سپاس گذارم ، بار خدايا ، من تو را سپاس گويم كه ما خانواده را به نبوت گرامى داشتى و قرآن را به ما آموختى و در دين دانا ساختى و به ما\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nگوشهاى شنوا و ديدهء بينا و دل روشن دادى ، ما را از شكرگزاران خود بپذير .\r\n( 1 ) اما بعد ، من در ميان اصحاب جهان باوفاتر و بهتر از اصحاب خود نمىدانم و در ميان خانواده‌ها مهربانتر و گرمتر و بهتر از افراد خانوادهء خود نمىشناسم ، خدا شما همه را از طرف من جزاى خير دهد ؛ هلا من يك روزى از طرف اين دشمنان براى خود گمان بردارم ! ! من به همهء شما اجازه دادم - همهء شماها - آزادانه برويد و من شما را حلال كردم ، پيمان و تعهدى نداريد ، اين شب تار شما را فرا گرفته ، در امواج ظلمت آن خود را از گرداب بيرون كشيد ، هر كدام شما دست يكى از افراد خاندان مرا بگيريد و در روستاها و شهرها پراكنده شويد تا خدا گشايش دهد زيرا اين مردم بس مرا مىخواهند و اگر مرا گرفتار كنند ، از جستجوى ديگران بگذرند » .\r\n[ رمز 41 
  ] در تاريخ جنگهاى جهان بسيار شده است كه جمعى در تنگناى محاصرهء دشمن گرفتار شده‌اند و مقاومت كرده‌اند تا جان داده‌اند و بيشتر جانبازىها از روى تعصب بوده يا براى آن بوده است كه از رئيس خود ملاحظه كرده‌اند يا از تعقيب او ترسيده‌اند ولى جانبازيهاى خويشان و ياران حسين ( ع ) روى مبدأ و عقيده بوده است و براى همين جهت است كه امام شبانه در موج تاريكى آنها را جمع مىكند و بيعت از آنها\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nبرمىدارد و به آنها اجازهء رفتن مىدهد تا جز رضاى خدا و پشتيبانى از عقيده و ايمان ملاحظه‌اى در ميان نباشد و البته اگر كسانى بودند كه پيرو اظهارات امام ، خود را از اين معركه نجات مىدادند و از محيط كربلا بيرون مىرفتند تا به جائى كه فرياد استغاثهء امام را نشنوند و سواد قشون ميدان كربلا را نبينند تكليف و مسئوليتى به آنها متوجه نبوده و مورد مؤاخذه نبودند زيرا اين جهاد ، جهاد استماته است .\r\n( 1 ) برادران و پسران و برادرزادگان و پسران عبد اللَّه بن جعفر يك‌زبان گفتند : ما چنين كارى نكنيم ، بعد از تو زنده باشيم ! ! خدا چنين روزى نياورد ؛ عباس آغاز سخن كرد و ديگران از او پيروى كردند ، سپس رو به فرزندان عقيل كرد و فرمود :\r\nهمان جانبازى مسلم براى شما بس است ، شما برويد ، من به شما اجازه دادم ؛ گفتند :\r\n« سبحان اللَّه ! ! مردم به ما چه مىگويند ! ! مىگويند : سرور و آقا و عموزادگان خود را كه بهترين عموزادگانند واگذارديم و با آنها تيرى از كمان رها نكرده و نيزه‌اى نزده و شمشيرى به كار نبرديم و ندانستيم چه كردند ، نه به خدا ، اين كار را نكنيم ولى جان و مال و خاندان را قربانت كنيم و به همراه تو نبرد كنيم تا به سرنوشت تو برسيم ، زشت باد زندگى بعد از تو » .\r\n( 2 ) مسلم بن عوسجه ( ره ) از جا برخاست و گفت :\r\n« ما دست از تو بداريم و هنوز نزد خدا در اداى حقّت خويش را معذور\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nنكرده باشيم ؟ ! ! نه به خدا ، نيزه به سينهء دشمن فرو كنم و تا دستهء شمشير در دست دارم بر آنها به كار برم و اگر سلاح به دستم نماند كه با آنها بجنگم ، سنگ به آنها بپرانم ، به خدا دست از تو برنداريم تا خدا داند كه ما رسول خدا را بعد از او دربارهء تو منظور داشتيم ، به خدا اگر بدانم كه كشته مىشوم و زنده مىشوم و سپس كشته مىشوم و سوخته مىشوم و خاكسترم را باد مىدهند و هفتاد بارم چنان كنند از تو جدا نشوم تا در آستانت بميرم چگونه فداكارى نكنم كه يك كشته شدن است و تا هميشه كرامت عظيمى در پى است .\r\n( 1 ) زهير بن قين از جا برخاست و گفت :\r\n« به خدا من دوست دارم كشته شوم و زنده شوم و باز كشته شوم تا هزار بار و خداى عز و جل با اين كشتار من از تو و خاندانت دفاع كند » .\r\n( 2 ) همهء يارانش يك نفس قريب به اين مضمون پاسخ دادند ( ط ) و گفتند : به خدا از تو جدا نشويم ( جان ما قربانت ) با گلو و چهره و دست خود تو را نگهدارى كنيم و چون ما همه كشته شديم وظيفهء خود را انجام داده باشيم ؛ مىگويم زبان حال همه را در اين شعر سروده است :\r\nشاها من ار بعرش رسانم سرير فضل مملوك اين جنابم و محتاج اين درم گر بر كنم دل از تو و بردارم از تو مهر اين مهر بر كه افكنم اين دل كجا برم ( 3 ) خدا آنها را از طرف حسين ( ع ) پاداش خير دهد ، و آن حضرت به منزل\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nخود برگشت .\r\nخدا را زان جوانان شكيبا كه در مردم نديدم همچو آنها كرامت اين بود نى جامى از شير خليط آب و گردد بول برپا ( 1 ) سيّد ( ره ) گويد : به محمد بن بشر حضرمى گفتند : پسرت در مرز رى اسير شده ، گفت : او را به حساب خدا مىگذارم ، بجان خودم پس از اسيرى او زندگانى را نمىخواهم ، حسين ( ع ) سخن او را شنيد و فرمود : خدايت رحم كند ، بيعت خود را از تو برداشتم ، تو برو در تلاش آزاد كردن پسرت باش ، گفت : اگر از تو جدا شوم خوراك درندگان گردم ، فرمود : پس اين جامه‌ها را كه برد يمانى است به پسرت بده تا در فديهء برادرش صرف كند ، پنج جامه به بهاى هزار دينار طلا به او داد .\r\n( 2 ) حسين بن همدان حضينى به سند خود از ابى حمزهء ثمالى و سيد بحرانى بىذكر سند از هم او روايت كرده‌اند كه گفت : از على بن الحسين ( ع ) شنيدم مىفرمود : شب روزى كه پدرم شهيد شد ، خويشان و يارانش را جمع كرد و به آنها فرمود : اى خاندان و شيعيانم ، اين شب را چون شترى رهوار به حساب آريد و خود را نجات دهيد ، جز شخص مرا نخواهند و اگر مرا بكشند در فكر شماها نباشند ، خدا شما را رحمت كند ، نجات يابيد بيعت را از شما برداشتم و پيمانى كه با من بستيد واگذاشتم ، برادران و كسان و يارانش يك‌زبان گفتند : به خدا اى آقاى ما ، اى ابا عبد اللَّه تو را هرگز وانگذارديم ، مردم گويند : امام و بزرگ و آقاى\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nخود را تنها گذاشتند تا كشته شد ، ميان خود و خدا آزمايش دهيم و عذر جوئيم و تو را رها نكنيم تا قربانت شويم ؛ فرمود : من فردا كشته مىشوم و شما همه با من كشته مىشويد و احدى از شما نمىماند ؛ گفتند : حمد خدا را كه ما را به يارى تو گرامى داشت و به كشتن با تو شرافت داد ، ما نپسنديم كه با تو همدرجه باشيم يا بن رسول اللَّه ؟ فرمود : خدا به شما جزاى خير دهد و بر آنها دعا كرد . و صبح شد او و همه كشته شدند .\r\n( 1 ) قاسم بن حسن ( ع ) عرض كرد : من هم در كشتگانم ؟ بر او رقّت كرد و فرمود : پسر جانم ، مرگ نزد تو چگونه است ؟ گفت : از عسل شيرين‌تر ، فرمود :\r\nآرى به خدا ، عمويت قربانت ، تو هم يكى از آن مردانى كه با من كشته مىشوى پس از آنكه سخت گرفتار شوى ، پسر كوچكم عبد اللَّه هم كشته مىشود . گفت :\r\nعمو جان ، به زنان هم مىرسند تا آن كودك شيرخوار را بكشند ؟ فرمود : عبد اللَّه آنگاه كشته شود كه تشنگى مرا بىتاب كند و به خيمه‌ها آيم و آبى يا عسلى خواهم و نيابم ، گويم : آن پسر كوچكم را به من دهيد تا دهانش را بمكم ، او را بردارم كه نزد خود آرم يك فاسقى تيرى به گلوى او زند و او ناله كند و خونش در كف من بريزد و آن را به آسمان بلند كنم ، و گويم : بار خدايا ، شكيبايم و به حساب تو گذارم ، نيزه‌هاى دشمن مرا به شتاب اندازد و آتش در خندقى كه پشت خيمه‌ها است شعله كشد و من در تلخ‌ترين ساعت عمر خود بر آنها بتازم و آنچه را خدا خواهد واقع شود ؛ او گريست و ما گريستيم و در خيمه‌ها گريه و شيون از ذرارى رسول خدا ( ص ) بلند شد .\r\n( 2 ) قطب راوندى از ثمالى روايت كرده است كه على بن الحسين ( ع ) فرمود :\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمن آن شب كه پدرم فردايش كشته شد ، با او بودم ، به يارانش گفت : اين شب را سپر خود كنيد ، اين مردم بس مرا خواهند و اگر مرا بكشند به شما نگرايند ، شما در حلّ و وسعتيد ، گفتند : به خدا هرگز چنين نباشد ، فرمود : فردا شما همه كشته شويد و يكى از شما بدر نرود ، گفتند : حمد خدا را كه به ما شرف شهادت با تو را داد ؛ بعد براى آنها دعا كرد و فرمود : اكنون سر برداريد و نگاه كنيد ، آنها جاى خود را در بهشت ديدند و آن حضرت منزل يكان‌يكان آنها را به آنها نشان مىداد و هر كدام سينه و چهره جلوى شمشير مىدادند كه زودتر به منزل خود در بهشت وارد شوند .\r\n[ رمز 42 
  ] از عيسى بن مريم تا حسين ( ع ) حضرت عيسى پيغمبرى بود اولو العزم و تارك دنيا و در برابر مظالم امپراطورى سركش روم باستان و مفاسد ملّايان يهود قيام كرد با آن دم عيسوى تا آخرين دوران زندگى و در طول عمر نبوّت خود دوازده تن ياران مخصوص كه به نام حواريون معروفند تربيت كرد و بعضى از اينها داراى روح نبوّت شدند و از ميان آنها وصيّ خود را انتخاب كرد ، در شب گرفتارى او كه براى آنها پيشگوئى كرده بود ، همه براى ترس دشمن گرد او جمع نبودند ، و چون دشمن بر او دست يافت و او را گرفتار كرد هر كدام به سوئى رفتند و تنها بزرگ آنها شمعون يا به\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nتعبير انجيل كنونى پطرس بود كه دورادور دنبال او مىآمد تا از او خبر گيرد و طبق پيشگوئى خود انجيل كنونى آن شب كه تا سپيده دم از ترس جان خود سه بار عيسى را انكار كرد و حاضر نشد خود را معرفى كند ، اصحاب حسين ( ع ) از هفتاد و دو كمتر نبودند و تا صد و بيست هم گفته‌اند كه ده برابر حواريون عيسى مىشوند و در ميان موج دشمن چون پروانه گرد او انجمن كرده بودند و در فداكارى بر يكديگر پيشى مىگرفتند .\r\nحواريون عيسى اعدام او را حتمى نمىدانستند ؛ ولى شب عاشوراء ، حسين ( ع ) به يارانش بطور حتم كشته شدن خود را خبر داد .\r\nحواريون عيسى شمشيرهاى برنده و نيزه‌هاى كشيده را نديده بودند و ياران حسين ( ع ) خود را در ميان آنها محصور مىديدند ، عيسى بيعت از حواريون خود برنداشت و آنها را صريحاً مرخص نكرد ولى حسين ( ع ) همهء ياران خود را معذور داشت و رخصت گريز داد .\r\nاز حواريون عيسى ، يك تن اظهار نفاق كرد و در برابر وجه ناچيزى او را به دشمن تسليم كرد ولى ياران حسين ( ع ) براى او از همه چيز گذشته ؛ آخرين مكاشفهء حواريون عيسى به آنجا رسيد كه از مائدهء بهشتى بر آنها نازل شد و تناول كردند ولى ياران حسين ( ع ) بهشت را معاينه كردند .\r\n( 1 ) در روايت امام صادق ( ع ) كه در امالى صدوق روايت كرده گويد : پس از\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nگفتگوى حسين ( ع ) با اصحابش ، آن حضرت دستور داد گودالى خندق مانند گرد لشكر كندند و با هيزم پر كردند و پسرش على را با سى سوار و بيست پياده براى آب آوردن فرستاد و آنها در هراس سختى بودند و خود حسين ( ع ) اف به تو اى روزگار يار جفا جورا مىسرود ، سپس به يارانش فرمود : آب آخرين توشهء دنياى خود را بنوشيد و وضوء سازيد و غسل كنيد و جامهء خود را پاكيزه بشوئيد كه كفن شما باشد .\r\n( 1 ) شيخ مفيد گفته : على بن الحسين ( ع ) فرمود : من در شبى كه فردايش پدرم كشته شد ، بيدار بودم ، و عمه‌ام زينب مرا پرستارى مىكرد ، پدرم در خيمهء خود تنها بود و « جون » آزاد كردهء ابى ذر غفارى نزد او شمشيرش را آماده و اصلاح مىكرد و پدرم مىسرود :\r\nاف به تو اى روزگار ، يار ستمگر چند به صبح و پسين چه گرگ تناور بركنى از يار و دوست افسر و همسر نيست قناعت و را باندك و كمتر كار هماناست سوى حضرت داور هر كه بود زنده راه من رود آخر ( 2 ) دو سه بار آن را بازگفت و من مقصودش را دانستم و گريه گلويم را گرفت و آن را در گلو پيچيدم و خاموشى گزيدم و دانستم گرفتارى رسيده ولى چون عمه‌ام آنچه را من شنيدم ، شنيد و زنان را شيوهء دل‌نازكى و بىتابى است ، بىاختيار جامه‌كشان و سر برهنه دويد تا به پدرم رسيد و ناله كشيد : واى از رودمردگى ،\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nكاش مرگم ربوده بود ، امروز است كه مادرم فاطمه ، پدرم على ، برادرم حسن مرده‌اند ، اى جانشين گذشته‌ها ، اى مايهء اميد زنده‌ها ؛ حسين ( ع ) او را نگريست و گفت : خواهرجان ، شيطان حلمت را ندزدد ، و اشك در ديده‌اش گرديد و فرمود :\r\nاگر « قطا » را در شب رها مىكردند ، آسوده مىخوابيد ؛ فرياد زد : واى ، خودت را گرفتار و بىچاره مىشمارى ؟ ! اين خودش دلم را ريشتر و جانم را سوخته‌تر مىنمايد ؛ سيلى به چهره زد و گريبان دريد و بىهوش افتاد .\r\n( 1 ) حسين ( ع ) برخاست آب به رويش زد و فرمود : خواهرجان ، خود را باش و تسليت از خدا خواه و بدان كه اهل زمين مىميرند و اهل آسمان نمىمانند و هر چه جز وجه اللَّه هالك است ، هم او كه خلق را به قدرت خود آفريده و مردم زنده شوند و برگردند و او تنها بماند ، جدم به از من بود و پدرم به از من بود و مادرم به از من بود ، هر مسلمانى را به رسول خدا ( ص ) همدردى بايد ؛ او را با اين بيانات تسليت داد و فرمود : خواهر جان ، با تو سوگندى دارم بر آن وفا كن ، چون كشته شدم ، گريبان بر من مدر و چهره بر من مخراش و بر من واى واى مگو ، و او را آورد نزد من نشانيد و نزد ياران خود رفت و دستور داد چادرها را به هم نزديك كنند و طناب خيمه‌ها را درون يكديگر بكشند و آنها را گرد خود بچرخانند كه از سه سو راه دشمن را ببندند و دشمن تنها از روبرو با آنها تواند نزديك شد ، و به جاى خود برگشت و همهء شب را نماز خواند و دعا و زارى به درگاه خدا كرد و يارانش هم به او تأسّى كرده و به نماز و دعا برگزار كردند .\r\n( 2 ) مىگويم : و بانك تلاوت آنها مانند آهنگ زنبوران عسل بود ، در ركوع و سجود و قيام و قعود بودند و خود حسين ( ع ) در كثرت صلاة و كمال صفات ،\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nشيوه همين بود و چنان بود كه امام ما مهدى ( ع ) او را ستود :\r\n« قرآن را سند ؛ و امت را معتمد ؛ و در طاعت ، كوشا ؛ و بر عهد و پيمان ، پويا ؛ از راه فاسقان ، بر كنار ؛ و بر آنچه داشت ، بخشش كار بود ؛ ركوع و سجودش طولانى ، و نسبت به دنيا چون كوچ كنندگان زاهد و به ديدهء هراسندگان بدان ناظر بود » .\r\n( 1 ) ابو عمرو احمد بن محمد قرطبى مروانى در « عقد الفريد » گويد : به على بن الحسين گفتند : پدرت چه كم فرزند بوده ؟ فرمود : در شگفتم چگونه فرزند آورده و در هر شبانه روزى هزار ركعت نماز مىخواند و كجا به زنان مىرسيد ( ق ) روايت شده كه هنگام سحر ، حسين ( ع ) سر به بالين نهاد و چرتى زد و بيدار شد و فرمود : مىدانيد اكنون چه در خواب ديدم ؟ عرض كردند : يا بن رسول اللَّه ، چه خوابى ديدى ؟ گفت : خواب ديدم سگانى بر من حمله كردند كه مرا بدرند و سگ ابلقى در ميان آنها بر من بيشتر سختى مىكرد ، گمانم آن كه مرا مىكشد پيسى است كه در ميان اين قوم است ؛ سپس جدّم رسول خدا را با جمعى از اصحابش ديدم كه به من مىگفت : پسر جانم ، تو شهيد آل محمّدى و اهل آسمانها و ملأ أعلى به تو مژده جويند و بايد امشب افطار نزد ما باشى ، بشتاب و تأخير مكن ، اين فرشته‌اى است كه از آسمان آمده تا خونت را در شيشه‌اى سبز ضبط كند ، اين را خواب ديدم و كار من آماده شده و كوچ از اين دنيا نزديك است و شكّى ندارد .\r\n( 2 ) طبرى ، از ابو مخنف ، از عبد اللَّه بن عاصم ، از ضحاك بن عبد اللَّه مشرقى نقل كرده كه : در شب عاشورا ، حسين ( ع ) و اصحابش شب را همه به نماز و استغفار و دعا و زارى بودند ، يك دسته پاسبان سوارهء دشمن به ما گذر كرد و\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nحسين ( ع ) اين آيه را تلاوت مىكرد : « گمان مبرند آنان كه كافرند ، بدانها ثروت دهيم كه بيشتر گناه ورزند ، و برايشان عذابى است دردناك ، خدا مؤمنان را چنانچه باشيد واننهد تا بد و خوب آنها را جدا كند » [ 1 
  ] مردى از آن سواران كه ما را پاسبانى مىكردند ، آن آيه را شنيد و گفت : به پروردگار كعبه ما خوبانيم كه از شما جدا شديم ؛ گويد : من او را شناختم و به برير بن خضير گفتم : مىدانى اين كيست ؟ گفت : نه ، گفتم : اين ابو حرب سبيعى عبد اللَّه بن شهر است كه مردى مسخره و بىعار ولى بزرگ‌زاده و پهلوان و خونريز بود و سعيد بن قيس او را براى جنايتى زندانى كرده بود ؛ برير بن خضير به او گفت : اى فاسق ، خدا تو را در خوبان قرار داده ، پرسيد : تو كيستى ؟ گفت : من برير بن خضيرم ، گفت : انا للَّه ، پس من هلاك شدم اى برير ، در جوابش گفت : از گناهان بزرگ خود توبه مىكنى ، به خدا مائيم خوبان و شمائيد بدان ، او هم گفت : من خود بر آن گواهم ، من گفتم : از اين معرفت خود سودى نبرى ؟ گفت : قربانت ، پس چه كسى نديم يزيد بن عزرهء عنزى باشد كه اكنون نزد من است ، گفت : خدا بد دارد نظر و مسلك تو را ، در هر حال تو سفيه باشى .\r\n( 1 ) گويد : سپس برگشتند و سرپاسبان بر ما در آن شب عزرة بن قيس احمسى فرماندهء سواران بود ؛ سيد گويد : در آن شب سى و دو مرد از لشكر عمر بن سعد نزد اصحاب حسين ( ع ) آمدند .\r\n( 2 ) در كتاب « عقد الفريد » پس از نقل گفتار حسين ( ع ) به عمر بن سعد : « يكى ( [ 1 
  ] سورهء آل عمران ، آيهء 178 - 179 . )\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاز سه پيشنهاد مرا بپذير » گفته : با عمر بن سعد سى و دو تن از اهل كوفه بودند ، گفتند : پسر دختر رسول خدا ( ص ) سه پيشنهاد به شما مىدهد و هيچ‌كدام را نمىپذيريد ، و نزد حسين ( ع ) منتقل شدند و همراه او نبرد كردند تا كشته شدند .\r\n( 1 )\r\n\r\nفصل در ذكر وقايع روز عاشورا و صف‌بندى دو لشكر و احتجاج حسين ( ع ) بر اهل كوفه\r\n[ رمز 43 
  ] حسين ( ع ) رهبر و امام به حق جامعهء بشريت در عصر خود ؛ امام بر حق تنها امام محراب و منبر نيست ، امام و رهبر خلق است در همهء شئون زندگانى و پيش‌آمدهاى جهانى هيچ حادثه و پيش‌آمد خصوصى و عمومى نيست مگر آنكه حق و باطلى دارد و ستم و دادى در آن وجود دارد ، خدا حدّى براى آن نهاده و دستور عادلانه‌اى پيشوايان بر حقّ بشر از پيغمبران و امامان معصوم در تاريخ مسير انسانى در هر مرحله‌اى از مراحل زندگانى نمودى دارند و در آن نمود درسى و درستها مفيدى به جامعهء بشرى مىدهند ، آنها گوشه‌هاى بسيار تاريك و باريك بشرى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nخود را مىكشانند و وظيفهء رهبرى خود را انجام مىدهند و تكليف جامعه را روشن مىكنند و عذرى و بهانه و نقطهء ابهامى براى آنها نمىگذارند ، تا ميان درخت مىخزند و اره بر سر مىگيرند ، تا بالاى دار مىروند و انگشت‌نما مىگردند تا قتلگاه خود مىشتابند و سختى مىكشند ، در گوشه اعتزال و كناره‌گيرى و عبا بر سر مىاندازند و شكيبائى مىكنند ، اينها همه براى آن است كه بايد در همهء جلوه‌هاى بشريت و پيش‌آمدهاى جامعه شركت كنند و به او هر درسى را بياموزند ، اين حسين بن على ( ع ) است كه در امامت خود نقش بسيار مهم و دردناكى را به عهده گرفته و خود را در يك محاصرهء بسيار سخت و تنگى وارد كرده تا به مردم بگويد ، در اينجا هم بايد حق را در نظر گرفت و عدالت را منظور داشت و تا آخرين دم زندگانى از مبارزه دست نكشيد و در ميان اين تنگ حصار و گروه دشمن ، خود را نباخت ، نه تنها دست حق به دست دشمن ناحق نداد بلكه بدون بيم و هراس به صف‌بندى و تعبيهء قشون پرداخت و مانند قهرمان پيروزى كه عمرها در ميدانهاى جنگ پيروزى ديده ، نقشه كشيده و در اين بيابان غربت نقشهء دفاع كشيد و لياقت نظامى خود را به اثبات رسانيد .\r\n( 1 ) صبح عاشوراء ، حسين ( ع ) نماز فجر را با اصحابش خواند و ايستاد و اين خطبهء كوتاه را ايراد كرد ، خدا را حمد و ثنا نمود و به اصحابش فرمود : « براستى خداى عز و جل امروز به كشته شدن شماها و كشته شدن من اذن داده و بايد شكيبا\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nباشيد » مسعودى آن را در « اثبات الوصية » روايت كرده است .\r\n[ رمز 44 
  ] اذن خدا براى كشته شدن حسين ( ع ) و اصحابش در روايت « خصال » آمده است كه : هر پيش‌آمدى از خير و شر در اين جهان واقع شود به اذن خدا است ، اذن عامى كه از طرف خداوند با هر پيش‌آمدى هست همان اعلام حضرت او است نسبت به پديد شدن هر حادثى كه عبارت از ايجاد مقدمات آن حادث است ولى اذنى كه امام ( ع ) در اينجا پيش از توجه به همهء حوادث مهم روز عاشورا بدان اعلام مىكند رمز مقام فداكارى و از خودگذشتگى خود او و اصحاب او است و اين شبهه را بر طرف مىكند كه اكنون ما در موقعيتى قرار گرفتيم كه بقاى دين و محبت بر مردم جهان وابسته جانبازى ما شده است و ديگر تقيه و خوددارى در برابر قدرت ظالمين معنى ندارد و مقام مصلحيت ما اين جانبازى بر ما لازم و گوارا كرده است .\r\n( 1 ) ( ف ) سپس حسين ( ع ) اسب رسول خدا ( ص ) را كه « مرتجز » نام داشت ، خواست و سوار شد و اصحاب خود را براى پيكار آماده كرد و جا بر جا نمود و همهء آنها سى و دو سواره و چهل پياده بودند و از امام باقر ( ع ) روايت شده است كه چهل و پنج سوار و صد پياده بودند و روايت جز آن نيز رسيده ؛ ( 2 ) در « اثبات\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nالوصية » روايت كرده كه در آن روز شمارهء آنها شصت و يك تن بود و خداى عز و جل دين خود را از آغاز تا انجام روزگار به هزار مرد يارى كرده و مىكند و از تفصيل آن پرسش شد ، فرمود : سيصد و سيزده تن اصحاب طالوت و سيصد و سيزده تن اصحاب بدر با پيغمبر ( ص ) و سيصد و سيزده تن اصحاب امام قائم ( ع ) ، باقى مىماند شصت و يك تن كه روز عاشوراء با حسين ( ع ) كشته شدند . انتهى .\r\n( 1 ) حسين ( ع ) زهير بن قين را بر ميمنه مقرر داشت و ميسره را به حبيب بن مظاهر سپرد و پرچم را به برادرش عباس داد و جلوى خيمه‌ها صف بستند و آنها را پشت سر نهادند و دستور داد هيزم و هيمه‌ها را كه پشت خيمه‌ها فراهم كرده بود در خندقى كه چون نهر بزرگى پشت خيمه‌ها در ساعتى از شب كنده بودند ريختند و آتش زدند ، مبادا دشمن از پشت سر به آنها حمله كند ؛ عمر بن سعد صبح عاشوراء لشكر خود را به صف كرد ( مل ط ) عبد اللَّه بن زهير ازدى را بر اهل مدينه گماشت و ربيعه و كنده را به قيس بن اشعث سپرد و ربع مذحج و اسد را به عبد الرحمن بن ابى سبرهء حنفى داد ، و حر بن يزيد رياحى را سردار تميم و همدان كرد ؛ همهء آنان در كشتن حسين ( ع ) شركت كردند جز حر بن يزيد كه به حسين ( ع ) برگشت و با او كشته شد ؛ عمر ميمنهء سپاه را به عمرو بن حجاج زبيدى واگذاشت و ميسره را به شمر بن ذى الجوشن داد و عروة بن قيس احمسى را فرماندهء سواره نظام كرد و شبث بن ربعى يربوعى را فرماندهء پيادگان كرد و پرچم را به آزاد كردهء خود دُرَيد سپرد .\r\n( 2 ) ابو مخنف گويد : عمرو بن مرهء جملى ، از ابى صالح حنفى ، از غلام\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nعبد الرحمن بن عبد ربه انصارى بازگفت كه : من با آقاى خود بودم ، چون مردم آمادهء جنگ شدند و به سوى حسين ( ع ) رو كردند ، حسين ( ع ) دستور داد چادرى زدند و مشك آوردند در قدح بزرگى خيس كردند ، خود در آن چادر رفت تا نوره كشد ، آقايم عبد الرحمن و برير بن خضير همدانى بر در خيمه به هم شانه مىزدند و هر كدام مىخواستند دنبال امام اول بار نوره كشند ، برير با عبد الرحمن شوخى مىكرد و او مىگفت : دست از ما بكش ، به خدا هنگام بيهودگى نيست ، برير گفت : آشنايان من مىدانند ، به خدا من نه در جوانى و نه در پيرى گرد بيهوده نگرديدم ولى اكنون نشاط دارم از پيش‌آمد خود ، به خدا ميان ما و حور العين جز اين نمانده كه اين لشكر ، شمشيرهاى خود را به ما حوالت كنند و من دوست دارم كه زير شمشير آنان بروم .\r\n[ رمز 45 
  ] يكى از امتيازات شهيدان راه حق اين است كه همزمان مرگ ، در آغوش حور العين بهشت جان مىدهند و حوريان جنان تا دم مرگ كه مىخواهند از اين جهان به سراى ديگر كوچ كنند به استقبال آنان مىشتابند و آنها را در آغوش مىكشند .\r\n( 1 ) گويد : چون حسين ( ع ) فارغ شد ، ما رفتيم و نوره كشيديم ، گويد : سپس حسين ( ع ) سوار مركب خود شد و قرآنى خواست و پيش خود نهاد ، گويد :\r\nاصحابش در برابر او پيكار سختى كردند و چون ديدم كشته‌ها به زمين افتادند من\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبدر رفتم و آنها را پشت سر گذاشتم .\r\n( 1 ) ابو مخنف از ابى خالد كابلى و هم شيخ مفيد از مولاى ما على بن الحسين ( ع ) روايت كرده‌اند كه : چون سواران دشمن ، بامدادان بر حسين ( ع ) تاختند ، دست به دعا برداشت و گفت :\r\n« بار خدايا ، در هر گرفتارى پشتيبانم توئى ، و در هر سختى اميد من توئى ، در هر ناگوارى كه بر من آيد تو پشتيبان و ذخيرهء منى ، چه بسيار همّى كه دل مىربايد و چاره مىبندد و دوست مىراند و دشمن مىخنداند ، پيش تو آوردم و بر تو گلهء آن كردم و از جز تو رو گردانيدم و تو آن را بر طرف كردى و كفايت نمودى ، توئى وليّ هر نعمت و صاحب هر نيكى و آخرين هدف هر اشتياق » .\r\n( 2 ) گويد : لشكر آمدند و گرد خيمه‌هاى حسينى دور زدند ( ط ) ازدى گويد :\r\nعبد اللَّه بن عاصم ، از عبد اللَّه بن ضحاك مشرقى بازگفته است كه : چون لشكر سوى ما تاختند و آتش خندق را پشت خيمه‌ها افروخته ديدند و راه حمله از پشت سر بر آنها بسته بود ، اسب سوارى با ساز و برگ كامل به ما رو آورد و بىگفتگو از خيمه‌هاى ما وراندازى كرد و برگشت و فرياد زد : اى حسين ، پيش از قيامت به آتش شتافتى ، حسين ( ع ) فرمود : گويا شمر بن ذى الجوشن است ؟ گفتند : آرى اصلحك اللَّه خود او است ( د ) به او فرمود : اى زادهء مادرى بزچران ، توئى شايستهء نيران ؛ مسلم بن عوسجه خواست او را به تير زند و حسين ( ع ) او را نگذاشت ، عرض كرد : مرا واگذار ، اين نابكار از بزرگ ستمكاران است و خدا او را تيررس آورده .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nفرمود : تيرش مزن ، من دوست ندارم آغاز نبرد از من باشد .\r\n[ رمز 46 
  ] ظاهر اين است كه نقشهء لشكر كوفه اين بوده است كه با عدّهء فراوان خود گرد حسين ( ع ) و اصحابش را بگيرند و آنها را اسير نمايند و به كوفه برند و به خاطر آنها نمىگذشت كه اين جمعيت صد نفرى بتوانند در برابر سى هزار لشكر ، جبهه‌اى تشكيل دهند و نبردى كنند كه بر آنها تلفاتى وارد شود و اين نقشهء تحصنى كه امام كشيد و دژى كه از خيمه‌ها و خندق آتش فراهم كرد ، يكى از شاهكارهاى نظامى مهم است و شايد جزء كرامات و معجزات او شمرده شود و چون شمر به عنوان يك بازرس نظامى آمد وضع جبهه‌بندى او را ديد ، تا آنجا برآشفت كه نسبت به حضرت جسارت كرد .\r\n( 1 ) ( ط ) حسين ( ع ) اسبى داشت به نام « لاحق » كه زير پاى پسرش على ( ع ) بود ولى چون لشكر كوفه به وى نزديك شدند ، شتر سوارى خود را خواست و سوار شد و فرياد كشيد تا بيش لشكر شنيدند ، فرمود : اى مردم ، به من گوش داريد و شتاب مكنيد تا حقّ پندى كه به من داريد ادا كنم و عذر آمدن خود را نزد شما بياورم و اگر عذر مرا پذيرفتيد و گفتارم را باور كرديد و به من حق داديد ، خوشبخت خواهيد بود و راه تعرض به من نخواهيد داشت و اگر عذرم را نپذيريد و به من حق نداديد ( ط مل ) « كار خود فراهم كنيد و با هم نظران خود ولى كار\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nشما گلوگير شما نباشد ، سپس دربارهء من قضاوت كنيد و مرا مهلت ندهيد » [ 1 
  ] ؛ « وليّ من آن خدائى است كه كتاب فرود آورده و هم او وليّ شايستگان است » [ 2 
  ] .\r\n( 1 ) گويد : چون خواهرانش اين سخن او را شنيدند ، شيون و گريه سر دادند و دخترانش هم گريستند و نالهء آنها بلند شد ، برادرش عباس بن على را نزد آنها فرستاد با پسرش على و گفت : آنها را خاموش كنيد ، بجانم گريهء بسيارى دارند .\r\nچون خاموش شدند ( د ) خدا را سپاس گفت و ستايش كرد و بدانچه شايستهء او است نام برد و بر پيغمبر ( ص ) و فرشتگان و پيغمبران صلوات فرستاد ، سخنورى پيش از او و بعد از او چنان شيوا سخن نگفته ، سپس فرمود :\r\n\r\nخطبهء حسين ( ع ) در روز عاشوراء\r\n( 2 ) « اما بعد ، بنگريد من از چه خاندانم و به خود آئيد و خويش را سرزنش كنيد و بنگريد براى شما كشتن من روا است و حرمت من براى شما زير پا شدنى است ؟ من پسر پيغمبر شما نيستم ؟ پسر وصي و عموزاده‌اش ، نيستم ؟ آن‌كه سر مؤمنان است و مصدّق رسول خدا است در آنچه از پروردگارش آورد ؟ حمزه سيد الشهداء عموى خود و پدرم نيست ؟ جعفر كه در بهشت با دو بال پرواز كند عمويم نيست ؟ به شما نرسيده كه رسول خدا ( ص ) دربارهء من و برادرم فرمود : سيّد\r\n\r\n\r\n","description":"","footnote":"\r\n[ 1 
  ] سورهء يونس ، آيهء 71 .\r\n[ 2 
  ] سورهء اعراف ، آيهء 196 .\r\n","page_name":" 299 ","page_number":299},
  {"content":"\r\n\r\nجوانان اهل بهشتند ؟ اگر گفتار مرا كه درست است و از وقتى دانستم خدا دروغگو را دشمن دارد ، دروغ نگفتم ، باور داريد بسيار خوب ، و اگر باور نداريد ، كسانى از اصحاب پيغمبر هنوز زنده‌اند ، برويد از آنها بپرسيد تا به شما خبر دهند ، از جابر بن عبد اللَّه انصارى و ابو سعيد خدرى و سهل بن سعد انصارى و زيد بن ارقم و انس بن مالك بپرسيد كه به شما خبر دهند اين گفتار را دربارهء من و برادرم از رسول خدا ( ص ) شنيده‌اند ، اين از ريختن خونم جلوگير شما نيست » ؟\r\n( 1 ) شمر گفت : من خدا را زبانى پرستم و ندانم تو چه مىگوئى ؛ حبيب بن مظاهر به او گفت : تو خدا را به هفتاد زبان مىپرستى و گواهم كه راست مىگوئى و ندانى كه او چه گويد ، خدا دلت را سياه كرده .\r\n( 2 ) حسين ( ع ) فرمود : اگر شما در اين ، ترديد داريد ، شك داريد كه من زادهء دختر پيغمبر شمايم و در مشرق و مغرب جز من زادهء دختر پيغمبر نيست نه ميان شما و نه ديگران ، واى بر شما مرا به خون كسى كه از شما كشته‌ام گرفته‌ايد ؟\r\nمالى از شما خوردم ؟ زخمى به شما زدم و قصاص آن را خواهيد ؟ در جوابش خاموش ماندند ؛ فرياد زد : اى شبث بن ربعى ، اى حجار بن ابجر ، اى قيس بن اشعث ، اى يزيد بن حارث ! به من ننوشتيد كه ميوه‌ها رسيده و باغها سبز شده و به سوى لشكرى كه براى تو آماده است مىآئى ، بيا ؟ گفتند : ما ننوشتيم ، فرمود :\r\nسبحان اللَّه آرى به خدا نوشتيد ، سپس فرمود : اى مردم ، اكنون كه مرا نخواهيد بگذاريد به مأمن خود در هر جاى زمين باشد ، برگردم ؛ قيس بن اشعث گفت :\r\nنمىدانم چه مىگوئى ؟ تسليم بنى عمّ خود شو ، او بدلخواه تو رفتار مىكند ،\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nحسين ( ع ) فرمود : نه به خدا به شما دست خوارى ندهم و از شما بنده‌وار نگريزم ؛ سپس فرياد كشيد : اى بندگان خدا « من به پروردگار خود و شما پناه برم از آنكه مرا سنگسار كنيد * من به پروردگار خود و شما پناه برم از هر متكبرى كه ايمان به روز حساب ندارد » [ 1 
  ] سپس شترش را خوابانيد و به عقبة بن سمعان دستور داد زانوى آن را بست .\r\n\r\nموعظهء زهير مر كوفيان را\r\n( 1 ) ( ط ) ازدى از اسعد شامى از همعشيرهء خود بنام كثير بن عبد اللَّه شعبى كه در هنگام شهادت حسين ( ع ) حضور داشته بازگفته كه : چون بر حسين يورش كرديم ، زهير بن قين سوار اسب پردم خود سلاح پوشيده جلوى ما آمد و گفت :\r\n« آژير باد شما را از عذاب خدا آژير باد ، بر مسلمان لازم است برادر مسلمان خود را اندرز دهد ، ما تاكنون برادر و همدين بوده تا شمشير ميان ما جدائى نينداخته هم كيش باشيم و اندرز شما بر ما لازم است و چون كار با شمشير افتاد ، رشتهء برادرى بگسلد و ما امّتى باشيم و شما امّت ديگر ، خدا ما و شما را به ذريهء پيغمبر خود محمد آزمايش كرده تا نگرد ما و شما چه كاره‌ايم ، ما و شما را به يارى او كناره‌گيرى از سركش زادهء سركش عبيد اللَّه بن زياد مىخوانيم زيرا جز بدى از آنها نديده و نبينيد ، چشمان شما را ميل كشند و دست و پاى شما را ببرند و\r\n\r\n\r\n","description":"","footnote":"\r\n[ 1 
  ] سورهء دخان ، آيهء 21 .\r\n","page_name":" 301 ","page_number":301},
  {"content":"\r\n\r\nشما را بر سر چوبهء دار كنند و گوش و بينى برند و نيكان و دانشمندان شما را چون حجر بن عدى و اصحابش و هانى بن عروه و امثالش بكشند » .\r\n( 1 ) گويد : در پاسخ ، او را دشنام دادند و ابن زياد را ستودند و گفتند : به خدا نرويم تا آقايت و همراهانش را بكشيم يا او را با يارانش مسالمت‌آميز نزد امير عبيد اللَّه بريم .\r\nگفت :\r\n« اى بندگان خدا ، پسر فاطمه به دوستى و نصرت شايسته‌تر از زادهء سميه است ، اگر او را يارى نكنيد ، به خدا پناهتان باد او را نكشيد ، او را با عم‌زاده‌اش يزيد گذاريد ، بجانم كه يزيد با نكشتن حسين هم از طاعت شما راضى است » ( 2 ) شمر ، تيرى به او انداخت و گفت : خاموش باش ، گلويت بگيرد ، ما را از پرگوئى خسته كردى . زهير به او گفت : اى به دو زاده ، من با تو سخن نگويم ، همانا تو جانورى ، به خدا گمان ندارم دو آيهء قرآن درست بدانى ، مژده‌ات باد به رسوائى و عذاب دردناك در قيامت ؛ شمر گفت : خدا تا يك ساعت ديگر خودت و آقايت را خواهد كشت ، زهير گفت : مرا از مرگ مىترسانى ؟ به خدا مرگ با حسين نزد من بهتر است از آنكه با شما جاويدان بمانم ، سپس رو به مردم كرد و گفت :\r\n« اى بندگان خدا ، اين پست جفاجو و همگنانش شما را از دينتان نفريبند ، به خدا شفاعت محمد به مردمى نرسد كه خون ذرارى و خاندان او را بريزند و كسانى كه آنها را يارى كنند و از حرمت آنها\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nدفاع نمايند بكشند » مردى او را ندا داد كه ابى عبد اللَّه مىگويد : بيا ، بجان خودم اگر مؤمن آل فرعون قوم خود را نصيحت كرد و دعوت را به آنها ابلاغ كرد ، تو هم اينها را نصيحت كردى و به آنها ابلاغ نمودى .\r\n\r\nسخنرانى برير بن خضير\r\n( 1 ) در « بحار » است كه محمد بن ابى طالب گفته : ياران عمر بن سعد سوار شدند و اسب حسين ( ع ) را براى او آوردند بر آن نشست با چند تن از يارانش پيش راند ، به برير بن خضير كه جلوى آن حضرت بود فرمود : با اين مردم سخن گو ؛ برير پيش رفت و گفت : اى مردم ، از خدا بپرهيزيد ، سپردهء محمد ( ص ) ميان شما است . اينان ذريه و خاندان و دختران و حرم اويند ، آنچه در دل داريد بگوئيد ، مىخواهيد با آنها چه كنيد ؟ گفتند : مىخواهيم آنها را در اختيار عبيد اللَّه بن زياد قرار دهيم تا نظر خود را دربارهء آنها اجراء كند ؛ برير گفت :\r\n« از آنها نپذيريد كه سر جاى خود برگردند ؟ اى اهل كوفه ، نامه‌ها و پيمانهائى كه به آنها داديد و خدا را بر آن گواه گرفتيد از ياد برديد ؟\r\nواى بر شما ، خاندان پيغمبر خود را دعوت كرديد به حساب اينكه قربان آنها بشويد و چون نزد شما آمدند آنها را به دست ابن زياد مىدهيد و آب فرات را به روى آنها مىبنديد ؟ بسيار بد كرديد با ذريهء پيغمبر خود پس از او ، شما را چه شده است ؟ خدا روز قيامت شما را سيراب نكند ، بسيار بد مردمى هستيد شما »\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n( 1 ) چند تن از كوفيان در جوابش گفتند : اى فلانى ، ما نمىدانيم چه مىگوئى ، برير گفت : « حمد خدا را كه مرا در ميان شما بينا كرد ، بار خدايا من از كارهاى اين مردم نزد تو بيزارى جويم ، بار خدايا آنها را بجان هم انداز تا نزد تو آيند و تو بر آنها خشمگين باش » .\r\nلشكر ، او را تير باران كردند و برگشت .\r\n( 2 ) حسين ( ع ) خودش آمد و برابر لشكر ايستاد و صفوف سيل آساى آنان را ديد و به عمر بن سعد نگريست كه در ميان بزرگان كوفه ايستاده است ، فرمود :\r\n« سپاس خدائى را سزاست كه دنيا را آفريد و آن را خانهء فنا و زوال مقرر گردانيد كه اهل خود را دستخوش ديگرگونى سازد ؛ فريفته ، كسى است كه او را بفريبد ؛ و بدبخت ، آن كه شيفتهء او گردد ، اين دنيا شما را نفريبد كه هر كس بدان تكيه زند نوميد سازد و هر كس در آن طمع كند دست تهى ماند ، من مىبينم شما براى كارى گرد آمديد كه خدا را بر خود خشمناك كرديد و او رو به شما برگردانيده و شما را دچار شكنجهء خود ساخته و از رحمت خود دور ساخته ، پروردگار ما بسيار خوب است و شما بندگانى بسيار بد ، به طاعت خدا اقرار داريد و به رسولش محمد ايمان آورديد و بر ذريه و عترت او يورش برديد كه آنها را بكشيد ( د ) شيطان بر شما چيره شده و خداى بزرگ را از ياد شما برده ، مرگ بر شما و مسلك و مرام شما ، انا للَّه و انا اليه راجعون ، اينها مردمى باشند كه پس از مسلمانى كافر شدند ، دور باد قوم ستمكار » .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n( 1 ) عمر گفت : واى بر شما ، او را پاسخ دهيد ، اين زادهء على است ، اگر همهء روز سخنرانى كند رشتهء سخن از دست ندهد و وانماند ؛ شمر پيش آمد و گفت : اى حسين ، اينها كه مىگوئى چه معنى دارد ؟ به ما بفهمان تا بدانيم ، فرمود : جوهر گفتارم اين است كه از خدا بپرهيزيد ، مرا نكشيد زيرا كشتن و هتك حرمتم بر شما روا نيست زيرا من زادهء دختر پيغمبر شما و جدّه‌ام خديجهء كبرى است كه همسر پيغمبر شما است و شايد به گوش رسيده كه پيغمبر شما فرموده : حسن و حسين دو سيّد جوانان اهل بهشتند .\r\n( 2 ) نيز در « بحار » است كه : در « مناقب » به سند خود از عبد اللَّه بن محمد بن سليمان بن عبد اللَّه بن حسن ، از پدرش ، از جدّش ، از عبد اللَّه روايت كرده است كه عمر بن سعد لشكر خود را براى جنگ با حسين آماده كرد و به صف نمود و جا بر جا كرد و پرچمها را به جاى خود برافراشت و جناح راست و چپ را برگماشت به قلب لشكر ، دستور داد پابرجا باشيد و گرد حسين را بگيريد و چون حلقه بر او بچرخيد ، حسين ( ع ) بيرون شد و نزد آن مردم آمد و آنها را به خاموشى خواند و خاموش نشدند ، تا به آنها گفت :\r\n« واى بر شما ، شما را چه مىشود كه خاموش باشيد و گوش فرا داريد ؟\r\nهمانا من شما را به راه راست مىخوانم ، هر كس از من بشنود رشد يافته و هر كس نافرمانى كند به هلاكت رسيده ، شما همه مرا نافرمانى كنيد و از من گوش نگيريد شكمتان از حرام انباشته است و بر دلتان مهر نهاده ، واى بر شما ، انصاف نداريد ؟ شنوائى نداريد ؟ » ( 3 ) اصحاب عمر بن سعد يكديگر را سرزنش كردند و گفتند : خاموش باشيد ،\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nحسين ( ع ) ايستاد و فرمود : نابود و نوميد شويد اى گروه . . . تا آخر خطبه‌اى كه در روايت سيّد بيايد .\r\n( 1 ) سپس فرمود : عمر بن سعد كجا است ؟ عمر را نزد او دعوت كردند و او دوست نداشت نزد او بيايد ، فرمود :\r\n« اى عمر ، مرا براى آن مىكشى كه دعي بن دعي تو را والى رى و گرگان كند ، به خدا براى تو گوارا نشود ، عهدى است حتمى ، هر چه خواهى بكن كه پس از من خوش نبينى ، نه در دنيا و نه در آخرت ، گويا مىبينم كه سرت را در كوفه بر نيزه‌اى زده‌اند و كودكان بر آن سنگ پرتاب كنند و نشانهء خود نموده‌اند » عمر از سخن آن حضرت خشم كرد و از او رو گردانيد و به لشكر خود گفت : انتظار چه داريد ؟ همه بر او حمله بريد ، همانا يك لقمه بيش نيست .\r\n[ رمز 47 
  ] حسين ( ع ) در ميان اين جنجال و هياهو ، اين گرفتارى و محاصره به هيچ وجه خود را نباخته و دل از دست نداده ، مانند يك فرماندهء نيرومندى كه بر همهء اوضاع مسلط است ميدان‌دارى مىكند و در تبليغ و موعظه و ارشاد مىكوشد ، هم وظيفهء رهبرى و امامت را انجام مىدهد و حقائق نغز اسلام را تشريح مىكند كه وسيلهء هدايت خردمندان است و هم معجزه و كرامت اظهار مىكند كه وسيلهء اتمام حجت بر عوام و نادان است ، جز روح امامت چه قدرتى مىتوانست اين هياهو و جنجال\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nسى هزار لشكر خونخوار را خاموش كند و صحنهء اين جنگ رستاخيرمنش را به عرصهء يك مسجد آرام و مؤدب يا مجلس وعظ و خطابه تبديل كند و حقيقت را آشكار سازد و چون پيغمبرى بر ارواح پليد اين همه ماجراجو مسلط گردد و سرانجام شوم عمر بن سعد را براى او روشن كند و پيشگوئى نمايد ولى نكتهء گمراهى اين مردم بدبخت را آشكارا به گوش آنها رسانيد ، فرمود : آن قدر مال حرام در شكم خود انباشته‌ايد كه نفس جان شما قطع شده و دل شما مرده و نيروى فهم از شما رفته است و در شمار همان مردگانيد كه آهنگ روح‌بخش اسلام هم در آنها تأثير نداشت و آنها را نجات نداد و براى آخرين بار سخنرانى آتش‌بار خود را ايراد كرد و حقيقت حال آنها را روشن ساخت و آنچه از نفرين و نكوهش كه بايست بودند به آنها گفت و اين آخر سخنرانى حسين ( ع ) است .\r\n( 1 )\r\n\r\nسخنرانى حسين ( ع ) براى اهل كوفه\r\nحسين ( ع ) سوار بر شتر يا اسب خود شد و آنها را به خاموشى واداشت و خدا را سپاس گفت و ستايش نمود و چنانچه شايستهء او است ياد كرد و بر فرشتگان و انبياء و رسل صلوات فرستاد و شيوا سخن گفت و سپس فرمود :\r\n« اى گروه ، تار و مار و غمگسار شويد كه از سرگردانى مرا به فريادرسى خوانديد و ما يورش‌كنان به دادخواهى شما آمديم و اكنون\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nشمشيرى كه ما به دست شما داديم به روى ما كشيديد و آتشى كه به جان دشمن خود و شما افروختيم بر ما افكنديد ، دست دشمن خود شديد تا بر سر دوست خود بزنيد ، دشمنانى كه دادى نه براى شما گستردند و نه آرمانى براى شما برآورند ، هلا صد واى بر شما ، ما را رها كرديد ! ! با آنكه هنوز شمشير در غلاف است و دلها آرام و رأى صواب روشن و بىاشتباه ، آرى چون ملخ دريائى سوى جنگ پرش كرديد و چون پروانه بر آن پياپى باريديد ، كوبيده و پايمال باشيد ، اى كنيزپرستان و از حزب راندگان و قرآن دوراندازان و سخنهاى حق وارونه‌سازان و پايه‌اى گناهان و پغهاى شيطان و قانون‌شكنان ، آيا اينان را ياريد و ما را واگذاريد ؟ ! آرى اين شيوهء پيمان‌شكنى ديرين شما است كه پدران شما بر آن ريشه كردند و شاخه‌ها بر آن فراز آمد و شما ميوهء پليد و ناگوار آنيد كه براى پايندهء خود گلوگير است و براى به زور رباينده گوارا ، هلا به ناحق پيوسته‌اى زاده به ناحق پيوسته ديگر مرا ميان شمشير خوردن و خوارى كشيدن واداشته ، دور باد از ما خوارى ، خدا و رسول و دامنهاى پاك و پاكيزه و سرفرازى و ياور آن را براى ما نپسندد » .\r\n[ رمز 48 
  ] حسين ( ع ) اهل كوفه را كه تا امام كشى به جنايت كشيده شدند ، به هفت نكوهش ياد كرده است :\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n1 - كنيزپرستى و علاقه با زنهاى بىبندوبار و هرزه داشتن كه در آن تاريخ اين گونه زنان كنيزانى بودند كه در ميدانهاى جنگ اسير شده و در كوچه و بازار بىبندوبار به اين و آن مىپيوسته‌اند و خوى شهوت‌رانى را در ميان عموم مردم بار مىآوردند و هر مردمى كه زنباره و هرزه‌كار بار آيند ، اخلاق فاضله را از دست بدهند و به هر كار ننگينى تن در دهند .\r\n2 - راندگى از حزب كه در آن تاريخ در مسجدها تشكيل مىشده و وسيلهء تعليم و تربيت دينى عمومى بوده و در دوران بنى اميه مسجدها به صورت يك دسته‌بنديهاى سياسى درآمده بود و فقط اشراف و رجال با آن سر و كار داشتند و مقاصد خود را در آن انجام مىدادند و عموم مردم از آن رانده شده و گرفتار زندگى شخصى بوده و از پرورش اسلامى درست بر كنار بودند .\r\n3 - احكام قرآن را كه از آن بىاطلاع مانده بودند پشت سر انداخته و در دست نداشتند چنانچه در نكوهش زهير بن قين از شمر گذشت كه تو دو آيهء قرآن را هم درست نمىدانى و اين بىسوادى در نزد حكومت بنى اميه پسند بود و كارها را به دست اين گونه اشخاص مىدادند كه تملق مىگفتند و هر گونه امرى را اجراء مىكردند .\r\n4 - براى بىوجدانى و نادانى سخنان حق را وارونه مىكردند و به هر جا هر چه ميلشان بود مىگفتند چنانچه آن پاسبان گشتى شب عاشورا گفت : ما نيكان كه خدايمان از شما ياران حسين جدا كرده است .\r\n5 - طبعاً اين گونه مردم پايه و مايهء گناهانند .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n6 - و مانند پف در دهان شيطان قرار دارند و آنها را به آسانى به اعمال شيطانى سوق مىدهد .\r\n7 - قانون‌شكنى و هرج و مرج و خودفروشى خاصيت اين گونه افراد است .\r\n( 1 ) من گويم : اينجا خوش دارم گفتهء ابن ابى الحديد را در « شرح نهج » كه سرفرازان از ستمكش و خوارى را ياد كرده نقل كنم :\r\nگفته : آقاى سرفرازانى كه درس حميت و مرگ با شرافت زير شمشير را به مردم آموخت و آن را به هستى برگزيد ، ابو عبد اللَّه حسين بن على بن ابى طالب بود كه پيشنهاد امان به خودش و يارانش شد و از خوارى سرفرازى كرد ، سپس اين قسمت از خطبهء او را كه « هلا دعى بن دعى . . . » تا آخر ، نقل كرده است .\r\nو گفته است :\r\n( 2 ) از ابو زيد يحيى بن زيد علوى نقيب بصرى شنيدم مىگفت : اشعارى كه ابى تمام براى محمد بن حميد طائى سروده همانا شايستهء حسين ( ع ) است :\r\n مرگ به آسانى از او درگذر * وى به سوى مرگ شتابنده‌تر\r\nروح بزرگى ز ستم سرفراز * كفر شما رد ستم و بس بتر\r\nماند و به گرداب اجل پا فشرد * كز كف تو حشر بود خوبتر \r\n\r\n","description":"","footnote":"","page_name":" 310 ","page_number":310},
  {"content":"\r\n\r\n كرد كفن در تن خود سرخگون * تا كه شبش جامه سندش ببر \r\n( 1 ) سبط بن جوزى گويد : جدم در كتاب « تبصره » گفته : حسين به كوفه آمد چون ديد شريعت اسلام كهنه شده و در تلاش بود قوانين اساسى آن را برپا دارد ، چون او را محاصره كردند گفتند : تسليم حكم ابن زياد شو ، گفت : نشوم ، و قتل را بر ذل و خوارى برگزيد ، همهء نفوس ابيّه چنانند و جدّم ( ره ) سروده :\r\n چه ديدند خوارى رل زندگى را * به خود عزت مرگ يكسر خريده\r\nننوشيده جام بقا را به خوارى * به مرگ و فنا از مذمت رهيده\r\nنباشد شگفتى كه بر شير غرّان * سگان از عرب وز عجم بر پريده\r\nچه وحشى وحشى و بن ملجم دون * على را ابا حمزه در خون كشيده \r\n( 2 ) گويم : من هم در اينجا اشعارى از مداح اهل بيت ، مرحوم سيد حيدر كه در ضمن نوحهء حسين ( ع ) مظلوم به نظم آورده مىسرايم :\r\n نگذاشت كه خوارى رسدش ز آن لشكر * گرديد خدا مانع و تيغ بران\r\nچونان به خوارى بنهد گردن خود * كش جز به خدا نكرده خم در دوران \r\n\r\n","description":"","footnote":"","page_name":" 311 ","page_number":311},
  {"content":"\r\n\r\n سرباززد از زندگى بىعزت * جنگيد و به خاك و خون خود شد غلطان\r\nيك تن به سپاهى زد و از هر عضوش * تيپى به نبرد دشمنان گشت عيان\r\nشمشير به جان دشمنان جفت نمود * وز مرگ و خضاب خون ستد مهر گران \r\nبرگشتيم به دنبالهء سخنرانى امام ( ع ) :\r\nرشتهء سخن را به اشعار فروة بن مسيك مرادى كشاند و سرود :\r\nگر گريزانيم دشمن شيوه است ور كه مغلوبيم دل بىكينه است پس‌نشينىمان نه از ترس است ليك مرگ ما با دور نامردان شريك مرگ چون برخاست از يك مردمى ديگران را زير گيرد هر دمى سروران مردمى سازد تباه ز اولين كرده فنا صدها سپاه گر شهى جاويد بودى ما بديم ور كريمان را بقا مىشد شديم هوشدار اى شماتت كن ز ما شامتان را در رسد اين روز ما\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n( 1 ) « سپس به حق خدا بعد از من نمانيد جز اندازهء سوار شدن بر اسبى ، تا سنگ آسياى بلا بر شما بچرخد و چون دندان تبر آن در تنگنا افتيد ، اين سفارش را پدرم از جدم به من سپرده ، كار خود و همكاران ديگر خود را فراهم سازيد كارى كه براى شما غم‌آور نباشد ، سپس در بارهء من قضاوت كنيد و مرا مهلت ندهيد : ( ( بر خدا توكل كنم پروردگار خودم و پروردگار شما هيچ جنبنده‌اى نيست جز آنكه مهارش به دست او است به راستى پروردگارم بر روش درستى است ) ) [ 1 
  ] بار خدايا ، باران آسمان را از آنها واگير و به قحطهاى يوسفى گرفتارشان كن و غلام ثقيف را بر آنها بگمار تا جام تلخى به كام آنها ريزد زيرا كه ما را تكذيب كردند و واگذاردند ، تو پروردگار ما هستى ، بر تو توكّل داريم و به سوى تو بازگرديم و سرانجام آستان تو است ) ) .\r\n( 2 ) سپس از اسب فرود آمد و اسب رسول خدا ( ص ) را خواست كه « مرتجز » نام داشت ، بر آن سوار شد و اصحاب خود را آماده كرد ( ف ) عمر بن سعد پيش راند و تيرى به لشكر حسين انداخت و گفت : نزد امير گواه باشيد كه من تيراندازى را آغاز كردم و پيرو او تيرهاى لشكر كوفه چون پرندگان رسيدند .\r\n( 3 ) آن حضرت به يارانش فرمود :\r\n« خدايتان رحمت كند ، برخيزيد براى مرگى كه چاره ندارد ، اين\r\n\r\n\r\n","description":"","footnote":"\r\n[ 1 
  ] سورهء هود ، آيهء 56 .\r\n","page_name":" 313 ","page_number":313},
  {"content":"\r\n\r\nتيرها پيك لشكرند كه سوى شما آيند » .\r\nپاسى از روز پشت سر هم يورش كردند و جمعى از ياران حسين ( ع ) كشته شدند . گويد : اينجا حسين ( ع ) ريش مبارك را به دست گرفت و فرمود :\r\n« عقوبت خدا گاهى بر يهود سخت شد كه براى او پسرى تراشيدند و آنگاه بر ترسايان سخت شد كه او را سومين سه خدا گفتند و آنگاه بر گبران سخت شد كه خورشيد و ماه را به جاى او پرستيدند و غضب او سخت است بر مردمى كه يك قول شدند تا پسر دختر پيغمبر خود را بكشند ، هلا به خدا من خواهش آنها را برنياورم تا خدا را ملاقات كنم با تن خونين خود » .\r\n( 1 ) از مولاى ما امام صادق ( ع ) روايت شده گفت : از پدرم شنيدم مىفرمود :\r\nچون حسين ( ع ) و عمر بن سعد بهم زدند و جنگ برپا شد ، خدا پيروزى را تا بالاى سر حسين ( ع ) فرستاد و پر مىزد و او را مخيّر كرد ميان پيروزى بر دشمن و ملاقات خدا و ملاقات خداى تعالى را اختيار كرد .\r\nدر كتاب « جلاء » سيد اجل صاحب تأليفات بسيار عبد اللَّه شبر حسينى كاظمى است كه در همين وقت طائفه‌اى از جن براى يارى حسين ( ع ) آمدند و اجازهء نبرد خواستند و به آنها اجازه نداد و شهادت با كرامت را بر زندگى با مذمت دنيا برگزيد ، صلوات اللَّه عليه .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n( 1 )\r\n\r\nفصل در ستايش نبرد اصحاب حسين ( ع ) و شهادت آنان رضوان اللَّه عليهم\r\nابو الحسن سعيد بن هبة اللَّه معروف به قطب راوندى ( ره ) به سند خود از امام پنجم ( ع ) روايت كرده كه حسين ( ع ) پيش از آنكه كشته شود به يارانش فرمود كه : رسول خدا ( ص ) فرمود : پسر جانم ، تو را به عراق كشند و آن سرزمينى است كه پيغمبران و اوصياء پيغمبران در آن همديگر را ديدار كرده‌اند و آن را « عمورا » نامند ، تو در آن شهيد شوى و جمعى از اصحابت با تو شهيد شوند ، جنگ شما خنك و سلامت است ، مژده گيريد به خدا اگر ما را بكشند به پيغمبر خود وارد شويم . الحديث .\r\n[ رمز 49 
  ] دلبستگى و عشق مفرط به يك چيزى حواس انسان را صرف آن مىنمايد و شخص را از خود بىخود مىكند و درد و ألم وارد را درك نمىكند ؛ شيخ بهائى در « كشكول » حكايت كرده كه شخصى وارد يك عشيره‌اى شد و در آن جوانى زيبا را ديد كه چون ماه نو لاغر و نزار بود ، از حال او پرسيد ، گفتند : عاشق دختر عموى خويش است كه ميزبان\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nتو است ، آن دختر را ديدار كرد و از او درخواست كرد كه به ديدن او برود و از او دلجوئى كند ، گفت : صلاح او نيست ، حمل بر ناز و تكبر و مضايقه كرد و اصرار كرد تا او را براى ديدار دلباختهء خود آماده نمود ، گفت : تو جلو برو و او را مژده ده ، گويد : نزد آن شيفته رفتم و مژده‌اش دادم كه اينك معشوقه‌ات به ديدار تو مىآيد ، جلوى اجاق نشسته بود و ديگ‌جوشانى در پيش داشت ، چشم به راه انداخت و گرد و غبار معشوقه را ديد و از خود بىخود شد ، نگريستم كه هوشش از سر رفته و به جاى ملعقه ، دست را تا آرنج ميان ديگ جوشان كرده و همهء گوشت دستش سوخت ؛ و قرآن هم راجع به زنانى كه زليخا براى ديدار يوسف دعوت كرده بود بطور صريح دارد كه بجاى ترنج با كارد دستهاى خود را بريدند . و اگر اصحاب حسين ( ع ) كه شيفتگان لقاى حق و هم‌آغوشى حوران بهشتند ، درد تير و نيزهء دشمن را در هنگام پيكار درك نكنند ، هيچ استبعادى ندارد و بسيار به باور نزديك است .\r\n( 1 ) ترجمهء روايت ثمالى در وقايع شب عاشورا گذشت .\r\nشيخ صدوق ، از سالم بن ابى جعده روايت كرده كه از كعب الاحبار شنيدم مىفرمود : در كتاب ما حال مردى از فرزندان محمد رسول خدا است كه كشته مىشود و هنوز عرق چهارپايان ياورانش نخشكيده كه در بهشت درآيند و حوريان را در آغوش كشند ، حسن ( ع ) به ما گذر كرد گفتيم : اين است ؟\r\nگفت : نه ، حسين ( ع ) به ما گذر كرد ، گفتيم : او اين است ؟ گفت : آرى .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n( 1 ) نيز روايت شده كه به امام ششم ( ع ) گفته شد : از وضع اصحاب حسين ( ع ) و جانبازى آنها بفرمائيد ، حضرت فرمود : پرده از چشم آنها برداشته شد و جايگاه بهشتى خود را ديدند و هر كدام به جانبازى مىشتافت تا به حورى رسد و او را در آغوش كشد و به جاى خود در بهشت رود ، گويم : در زيارت ناحيهء شريفه هم بدان اشاره شده كه پس از ذكر نام شهداء گويد : گواهم كه خدا پرده را براى شما برداشت و بستر گسترد براى شما و عطاى سرشار به شما داد .\r\n( 2 ) در « معانى الأخبار » به سند خود از امام نهم ، از پدرانش روايت كرده كه على بن الحسين ( ع ) فرمايد : چون كار بر حسين ( ع ) سخت شد ، همراهانش او را بر خلاف خود ديدند زيرا كار به آنها كه سخت مىشد رنگشان مىپريد و مىلرزيدند و دلشان هراسان مىشد ولى حسين و ياران مخصوصش خرم و آرام و آسوده خاطر مىشدند ، آنها به يكديگر مىگفتند : نگاه كنيد باكى از مرگ ندارد ، حسين ( ع ) به آنها مىفرمود : اى كريم‌زادگان ، شكيبا باشيد ، مرگ پلى است كه شما را از سختى و تنگى به بهشت پهناور و نعمت جاويد مىرساند ، كدام شما را بد آيد كه از زندانى به كاخى رود ولى براى دشمنان شما چنان است كه از كاخى به زندانى روند و شكنجه شوند ؛ پدرم از رسول خدا ( ص ) بازگويم كرد كه : دنيا زندان مؤمن است و بهشت كافر ، و مرگ پل اينان است به بهشت خود و پل آنان است به دوزخ خود ، نه دروغ گويم و نه به من دروغ گفته‌اند .\r\n( 3 ) من گويم : خدا در وصف كفار قريش و سركشى آنها در گمراهى و ضلالت فرمايد : ( ( خبرهاى بازدارنده‌اى به آنها آمد حكمت رسائى است ولى نذيران درد\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nآنها دوا نكنند ) ) [ 1 
  ] چنين بود حال لشكر عمر بن سعد ، سخنرانيهاى مولاى ما حسين ( ع ) و اصحابش در موعظه و اتمام حجت و رفع اشتباه از آنان مكرر شد و بدانها سودى نداد . چه خوش گفته است علامه طباطبائى بحر العلوم ( ره ) ، گفته است :\r\n چند بترساند و تلاوت نمود * آيه قرآنشان و سودى نبود \r\nبلكه جنجال مىكردند و فرياد مىكشيدند تا سخن او را نشنوند چنانچه كميت بن زيد اسدى گويد :\r\nكشته صحراى طف كه از بر لشكر با هو و جنجال ناكسان به جنان شد ( 1 )\r\n\r\nپيوستن حر بن يزيد به حسين شهيد ( ع )\r\nچون حر بن يزيد ديد لشكر كوفه تصميم گرفتند با حسين ( ع ) بجنگند و فرياد حسين ( ع ) را شنيد كه مىگفت : آيا دادرسى نيست كه براى خدا به داد ما برسد ؟ آيا كسى نيست كه از حرم رسول خدا دفاع كند ؟ ! ! به عمر بن سعد گفت :\r\nاى عمر ، تو با اين مرد مىجنگى ؟ گفت : آرى به خدا ، جنگى كه اگر هموار باشد سرها بيفكند و دستها بپراند ، گفت : پيشنهاد او پسند شما نيست ؟ عمر گفت :\r\nاگر كار به دست من بود ، پذيرا مىشدم ولى اميرت نپذيرد ؛ حر آمد و در كنار لشكر ايستاد و يكى از همعشيره‌هايش به نام قرة بن قيس با او بود ، به قرة بن قيس\r\n\r\n\r\n","description":"","footnote":"\r\n[ 1 
  ] سورهء قمر ، آيهء 4 و 5 .\r\n","page_name":" 318 ","page_number":318},
  {"content":"\r\n\r\nگفت : امروز اسبت را آب دادى ؟ گفت : نه ، گفت : نمىخواهى آبش دهى ؟ قره گويد : به گمانم رسيد مىخواهد به كنارى رود و در نبرد شركت نجويد و بد دارد كه من نگران او باشم كه كنار مىرود ؛ گفتم : من اكنون مىروم آبش دهم ، او هم از آنجا كه بود كناره كرد و به خدا اگر مرا از قصد خود آگاه كرده بود با او به حسين پيوسته بودم و كم‌كم خود را به حسين ( ع ) نزديك مىكرد .\r\n( 1 ) مهاجر بن اوس به او گفت : چه قصدى دارى ؟ مىخواهى يورش برى ؟\r\nپاسخ او را نداد و لرزه‌اى بر اندامش افتاده بود ، مهاجر به او گفت : وضع مشكوكى به خود گرفتى ، من تو را در هيچ ميدانى چنين نديدم ، اگر به من مىگفتند شجاعترين اهل كوفه كيست ؟ تو را نام مىبردم ، اين چه حالى است كه در تو بينم ؟ حر گفت : من خود را ميان بهشت و دوزخ مىنگرم ، به خدا چيزى را بر بهشت اختيار نكنم اگر چه پاره پاره و سوزانده شوم ، تازيانه بر اسب زد ( ف ) قصد حسين ( ع ) داشت و دست بر سر گذاشت و مىگفت : بار خدايا ، به سوى تو برگشتم ، توبه‌ام را بپذير ، من دل دوستان تو و زادگان دختر پيغمبرت را لرزاندم .\r\nطبرى گفته : چون به حسين ( ع ) و اصحابش نزديك شد سپر واژگون كرد و بر آنها سلام داد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n[ رمز 50 
  ] در توبه براى هر كس باز است پيش آمد حر بن يزيد درسى است براى كسانى كه بار گناه آنان بسيار سنگين است و نويد عموم رحمت خدا و بخشايش او است براى بندگان ؛ هر كس در هر مقامى از تمرد و گنهكارى باشد چون به خود آمد و از روى حقيقت پشيمان شد و به درگاه خدا بازگشت او را مىپذيرد ولى در صورتى كه از خود بگذرد .\r\nتوبهء حر بن يزيد كه به خود آمد و دانست چه خطاى بزرگى كرده ، راه را بر امام بسته و دل خاندان او را آزرده است توبه اعدام بود ، حاضر شد براى تدارك خطاى خود از همه چيز بگذرد ، از مال و منصب و جاه و خاندان و از جان گذشت و به اخلاص به آستان حسين ( ع ) رو كرد و آن حضرت او را پذيرفت ، با اينكه عمرى در خدمت حكومت شوم بنى اميه گذرانيده بود ، سرانجام به سعادت شهادت رسيد و در شمار بزرگان اصحاب امام مظلوم درآمد ، زيرا با همين برگشت و جانبازى خود درس مفيدى به همهء گنهكاران داد و به وجه بليغى به سران كوفه اتمام حجت كرد .\r\nدر همين يك ساعت دوران توبهء خود عمرى را كه در حكومت باطل بسر برده بود جبران كرد ، در مرحلهء اول به سوى اهل كوفه برگشت\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nو حق را به آنها تبليغ كرد با همين تبليغ نيم ساعت ، همهء خطاهاى عمرانهء خود را برگردانيد ، زيرا درسى به جهانيان داد كه تا هنوز به گوش مردم مىرسد و شاگردان آماده از آن استفاده مىبرند و در مرحلهء دوم با خون خود همهء گناهان عمرانهء خود را شست و تا آنجا پاك شد كه امام سر او را به دامن نهاد .\r\n( 1 ) ( دمل ) خود را به حسين ( ع ) رسانيد و گفت : قربانت يا بن رسول اللَّه ، من همان همراه تو هستم كه نگذاشتم برگردى و در راه پا به پاى تو آمدم و تو را در اينجا بازداشت كردم ، من گمان نمىبردم كه اين مردم پيشنهادهاى تو را يكسر نپذيرند و تو را به اين وضع كنونى برسانند ، به خدا اگر مىدانستم با تو چنين مىكنند ، آنچه با تو كردم نمىكردم ، من از آنچه كردم به خدا توبه كردم ، به نظر شما توبهء من پذيرفته است ؟ ! حسين ( ع ) فرمود : آرى ، توبه‌ات را خدا قبول كند ، فرود آى ؛ عرض كرد : من سواره بهتر مىتوانم خدمت كنم ، ساعتى با آنها بجنگم و در آخر پياده خواهم شد ، حسين ( ع ) فرمود : خدايت رحمت كند هرچه در نظر دارى عمل كن ، جلوى حسين ( ع ) ايستاد و گفت :\r\n« اى اهل كوفه ، مادرتان مباد و نزاد ، اين بندهء شايستهء خدا را دعوت كرديد تا چون نزد شما آمد ، او را از دست داديد ، گمان داشتيد كه از او با جان خود دفاع كنيد و سپس بر او جهيديد تا او را بكشيد ، به او چسبيديد و يقهء او را گرفتيد و از هر سو راه بر او بستيد كه در بلاد پهناور خدا نتواند رفت و چون اسيرى در دست شما گرفتار شده و سود\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nو زيان خود را از دست داده و آب فراتى كه يهود و ترسا و گبر مىنوشند و خوك و سگ بيابان عراق در آن مىغلطند ، به روى او و زنان و كودكان و خاندانش بستيد و هم آنهايند كه از تشنگى به خاك افتاده‌اند ، چه بدرفتارى با ذريهء محمد كرديد پس از او ، خدا شما را سيراب نكند روز تشنگى » .\r\nعده‌اى بر او حمله كردند و او را تيرباران نمودند ، او آمد و در برابر حسين ( ع ) ايستاد .\r\n( 1 ) در « تذكره سبط » است كه : پس از آنكه حسين ( ع ) به شبث بن ربعى و حجار بن ابجر و قيس بن اشعث و يزيد بن حرث فرياد زد : شما به من نامه ننوشتيد ؟ و گفتند : نمىدانيم چه گوئى ، حر بن يزيد كه از سادات آنها بود گفت :\r\nآرى ، به خدا ما به تو نوشتيم و تو را آورديم ، خدا باطل و باطل خواهان را دور كند ، من دنيا را بر آخرت نگزينم ؛ سپس سر اسبش را برگردانيد و به لشكر حسين ( ع ) آمد ، حسين ( ع ) به او فرمود : اهلا و سهلا ، تو در دنيا و آخرت حرّى . انتهى . ( نما ) روايت است كه : به حسين ( ع ) گفت : چون عبيد اللَّه مرا به سوى تو فرستاد ، از قصر كه بيرون شدم ، از پشت سر فريادى شنيدم كه : مژدهء خيرت باد اى حر ، برگشتم و كس را نديدم گفتم : به خدا اين مژده چيست ؟ من جلوى حسين مىروم ، و در دلم نيفتاد كه پيروى تو خواهم كرد ، فرمود : تو به خير رسيدى .\r\n( 2 ) عمر بن سعد فرياد زد : دريد ! پرچم خود را نزديك كن ، پرچم را نزديك آورد و او تيرى در چلهء كمان نهاد و انداخت و گفت : گواه باشيد كه من نخست\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nتير را زدم ؛ سپس لشكر تيراندازى كردند و به مبارزه برخاستند ، محمد بن ابى طالب گويد : همهء اصحاب حسين ( ع ) تير خوردند و گفته‌اند : پس از اين تيرباران ، ياران او كم شدند و پنجاه تن از آنان كشته شدند .\r\n( 1 ) ( ط ) ازدى گويد : ابو جناب يكى از بنى كلب برايم گفت : در عشيرهء ما مردى بود به نام عبد اللَّه بن عمير از بنى عليم در كوفه منزل گرفته بود و بر سر چاه بنى جعد از قبيلهء همدان خانه‌اى داشت و زنى از عمرو بن قاسط با خود داشت كه او را امّ وهب مىگفتند كه عبدزاده بود ، ديد لشكر را در « نخيله » سان مىبينند كه به جنگ حسين ( ع ) فرستند كه زادهء فاطمه دختر رسول خدا است ، گفت :\r\nبه خدا من شيفتهء جهاد با مشركان بودم و اميدوارم جهاد با اينها كه با پسر دختر پيغمبر خود مىجنگند ثوابش پيش خدا از جهاد با مشركان كمتر نباشد ، پيش زن خود رفت و آنچه شنيده بود به او گفت و از قصد خود او را آگاه كرد ، در جوابش گفت : درست فهميدى ، خدايت در هر كارى به درستى رهبرى كند ، برو و مرا هم با خود ببر ؛ گويد : او را برداشت و نزد حسين ( ع ) آمد و با او زيست و بود تا چون عمر بن سعد تير انداخت و لشكر تيراندازى كردند ؛ ( 2 ) « يسار » آزاد كردهء زياد و « سالم » آزاد كردهء پسرش عبيد اللَّه به ميدان رفتند و مبارز طلبيدند ، حبيب بن مظاهر و برير از جا جستند ، حسين ( ع ) فرمود : شما بنشينيد ، همين عبد اللَّه بن عمير كلبى از جا برخاست و اجازهء مبارزه با آنها خواست ، حسين ( ع ) او را نگريست ، مردى گندم‌گون و بلند بالا و سطبر بازو و شانه پهن بود ، فرمود : گمانم كشندهء اقران است اگر خواهى برو ؛ به ميدان آنها آمد و گفتند : تو كيستى ؟ نژاد خود را بيان كرد ، گفتند : ما تو را نشناسيم ، بايد زهير بن قين يا حبيب بن\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمظاهر يا برير بن خضير بيايند ؛ « يسار » با شمشير كشيده جلوى سالم ايستاده بود ، ( 1 ) عمير كلبى گفت : اى زنازاده ، تو از مبارزه با يك مردى عار دارى ؟ هر كس برابرت آيد از تو بهتر است ، و بىدرنگ بر او حمله كرد و تيغ بر او نواخت تا بىجانش ساخت ، هنوز به او شمشير مىزد كه سالم فرياد كشيد : اين بنده تو را وامانده كرد . عمير به او توجهى نكرد تا بر سر او تاخت و پيشدستى كرد و بر او شمشيرى نواخت و عمير دست چپ را جلوى او داده ، انگشتان دست چپش را پرانيد و كلبى به او حمله برد و او را كشت و اين رجز را سرود كه هر دو را كشته بود :\r\n زاده كليم گرم شما نشناسيد * بس بودم كز عليم بيت بدانيد\r\nمردم و نيروى من ز تيغ بخوانيد * ار رسدم نكبتى ضعيف ندانيد\r\nام وهب را كفيل و نقطه اميد * نيزه و شمشير مىزنم به صناديد\r\nهمچو غلامى كه مؤمن است و خداجو \r\n( 2 ) زنش امّ وهب تيرهء خيمه را برداشت ، به سوى شوهر خود رفت و به او مىگفت : پدر و مادرم قربانت ، بخاطر پاكان ذريهء محمد ( ص ) نبرد كن ، عمير پيشش آمد كه او را به خيمه‌ها برگرداند و دست به دامن شوهر زد گفت : دست از تو ندارم تا با تو بميرم . حسين ( ع ) او را فرياد كرد : خدايت از خاندان پيغمبر جزاى خير دهد ، برگرد ؛ خدايت رحمت كند نزد زنها باش ، بر زنان جهاد\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nواجب نيست ؛ نزد زنان برگشت ( د ط مل ) عمرو بن حجاج با لشكر خود به جناح راست ياران حسين حمله برد ، چون نزديك رسيدند ، اصحاب حسين ( ع ) زانو زدند و نيزه‌ها را به سوى آنها كشيدند ، اسبها از سر نيزه‌هاى آنان رميدند و خواستند برگردند آنها را به تير بستند و چند مرد كشته و چندى زخمى شدند ( ط مل ) سپس مردى از بنى تميم به نام عبد اللَّه بن حوزه آمد و برابر حسين ( ع ) ايستاد ، فرياد كشيد : حسين ! حسين ( ع ) فرمود : چه مىخواهى ؟ گفت : مژده بادت به آتش ، فرمود : نه هرگز ، من پيش پروردگارى مهربان و شفيعى مطاع مىروم ، اين كيست ؟ يارانش گفتند : ابن حوزه است ، فرمود : پروردگارا ، به آتشش بران ، اسبش رم برداشت و او را در جوئى انداخت ( د ) پاى چپش در ركاب ماند و پاى راستش به هوا رفت ، مسلم بن عوسجه بر او تاخت و پاى راستش با شمشير پراند و اسبش او را كشيد و سرش را به سنگ و گياه بيابان زد تا مرد و جانش به دوزخ شتافت .\r\n( 1 ) ( ط ) ازدى ، از عطاء بن سائب ، از عبد الجبار بن وائل ، از برادرش مسروق بن وائل روايت كرده گفت : من در لشكرى كه سوى حسين رفتند همراه بودم ، گفتم در مقدم لشكر باشم و شايد سر حسين را بدست آرم و نزد ابن زياد مقامى يابم ، گفت : چون به حسين رسيديم ، يكى از لشكريان به نام ابن حوزه پيش رفت و گفت : حسين ميان شما است ؟ آن حضرت جواب نداد ، تا بار سوم حسين ( ع ) فرمود : بگوئيد آرى اين حسين است چه كارى دارى ؟ گفت : اى حسين ، مژده گير به آتش ، فرمود : دروغ گفتى ، من نزد پروردگارى آمرزنده و شفيعى مطاع شتابم ، تو كيستى ؟ گفت : ابن حوزه . گويد : حسين ( ع ) دست به دعا برداشت تا\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nسفيدى زير بغلش از روى جامه ديديم ، سپس فرمود : بار خدايا ، او را به آتش كش ؛ ابن حوزه خشم كرد و خواست اسب بر سر او تازد ، نهرى در ميان بود ، به پا از ركاب آويزان شد و اسب او را كشاند تا افتاد و قدم و ساق و رانش جدا شد و نيمهء ديگرش به ركاب آويزان ماند . مسروق برگشت و دنبال سواران جا گرفت ، پرسيدم : چرا ؟ گفت : از اين خانواده چيزى ديدم كه هرگز با آنها نبرد نكنم .\r\n( 1 )\r\n\r\nكشته شدن برير بن خضير\r\n( ط ) گويد : جنگ برپا شد ، ازدى گويد : يوسف بن يزيد ، از عفيف بن زهير بن ابى اخنس كه حاضر كشتن حسين ( ع ) بوده روايت كرد گفت : يزيد بن معقل از بنى عميرة بن ربيعه حليف بنى سليمه ، از عبد القيس به ميدان رفت و گفت : اى برير بن خضير ، معتقدى كه خدا با تو چه كرده است ؟ گفت : به خدا سوگند كه با من خوب كرده و براى تو بد آورده ، گفت : با اينكه پيش از اين دروغگو نبودى ، دروغ گفتى ، ياد دارى كه در بنى لوذان با هم راه مىرفتيم و مىگفتى : عثمان بن عفان خود را به كشتن داد و معاوية بن ابى سفيان گمراه و گمراه‌كننده است و امام بر حق و رهبر ، على بن ابى طالب است ؟ برير گفت : گواهم كه اين عقيدهء من است ؛ يزيد بن معقل گفت : من گواهم كه تو از گمراهانى ، برير به او گفت :\r\nمىخواهى به هم نفرين كنيم و از خدا بخواهيم كه دروغگو را لعن كند و بر حق ، ناحق را بكشد و من به ميدان آيم و با تو بجنگم ؟ ؛ گفت : بيرون شدند و دست به دعا برداشتند و از خدا خواستند كه دروغگو را لعنت كند و بر حق ، ناحق را بكشد و به مبارزه آمدند و دو ضربت ميان آنها رد و بدل شد و يزيد بن معقل\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nضربتى سبك و بىزيان بر برير زد ( 1 ) و برير ضربتى بر سر او زد كه آن را شكافت و تا مغز رسيد و مانند گوى بر زمين افتاد و شمشير برير در سرش بود و او را زير و بالا مىكرد كه بيرون كشد ، و رضى بن منقذ عبدى به برير حمله كرد و با او گلاويز شد و ساعتى با هم نبرد كردند ، برير او را بر زمين زد و روى سينه‌اش نشست ، رضى فرياد كرد : مردان دفاع كجايند ؟ كعب بن جابر بن عمرو ازدى به كمك او برخاست و من گفتم : اين برير بن خضير قرآن‌دان است كه در مسجد به ما قرآن مىآموخت ، با نيزهء خود به او حمله كرد ، چون برير سر نيزه را دريافت ، خود را به روى او انداخت و با دندان ، بينى او را كند ولى كعب بن جابر نيزه را در او فرو برد و او را از سينهء او انداخت و تمام پيكان نيزه در پشت او فرو رفت و بر سرش تاخت و با تيغ به او زد تا او را كشت ؛ عفيف گويد : گويا عبدى سرنگون را مىنگرم كه برخاست و غبار قباى خود را مىتكانيد و مىگفت : اى برادر ازدى به من احسانى كردى كه هرگز از ياد نبرم .\r\n( 2 ) گفت : من به عفيف گفتم : تو اين را به چشم خود ديدى ؟ گفت : چشمم ديده و گوشم شنيده ، چون كعب بن جابر برگشت ، زن و خواهرش « نوار » دختر جابر به او گفتند : بر ضدّ پسر فاطمه كمك كردى ؟ و سيد قرآن‌دانان را كشتى ؟\r\nبه خدا هرگز با تو سخن نگوئيم ، كعب بن جابر اين شعر را سروده :\r\nخبر گير از من اى بدخو زن زشت ز دشت كربلا وز نيزه بازان كه كردم آنچه را بد بود و در دل نمىپنداشتم روزى هراسان\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمرا بد نيزه‌اى كعبش بسى سخت به دستم تيغ برانى درخشان كشيدم بر سر جمعى على خواه كه من ابن حرب را گرديده خواهان ميان مردم از دور جوانى نديده چشم من مانند آنان كه در پيكار بهتر تيغ يازند هلا هر عهده دارى تيغ يازان شكيبا زير تيغ و نيزه سرباز به پيكارند دائم سودجويان عبيد اللَّه بياگاهان چه ديديش كه من هستم مطيع و زير فرمان برير كشتم و احسان نمودم به بن منقذ چه ياور گشت خواهان [ رمز 51 
  ] داستان مباهلهء يزيد بن معقل با برير براى اين نيست كه يزيد واقعا ايمان و عقيده‌اى به دستگاه معاويه و يزيد داشت و براى آنها حقيقتى معتقد بود گواينكه روى اشتباه باشد زيرا رسوائى و فضاحت دستگاه يزيد و بنى اميه زير پرده نبود و بر كسانى چون يزيد بن معقل پوشيده نبود\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبلكه روى بىايمانى بود و چون عقيده به واقعيتى نداشت ، براى خود زيان و ضررى در اين كار نمىديد و تظاهر به ايمان و عقيده را براى خود افتخارى مىدانست و مىخواست در برابر عوام مردم به نفع دستگاه بنى اميه تظاهرى كرده باشد و اين گونه نمايشات از شاهكارهاى عوام‌فريبى سياستمدارانى زبردست است كه اعمال ننگين خود را بوسيلهء آن زير پرده مىنمايد چنانچه كعب بن جابر هم در شعر خود راجع به عقيدهء خود مىگويد : من به پسر حرب كه مقصودش معاويه يا يزيد است قناعت مىكنم و او را براى زندگانى دنياى خود كافى مىدانم و در عين حال از قتل برير اظهار نگرانى دارد و آن را طبق دلخواه خود نمىداند و نمىتواند وجدان ننگين خود را در اين كردار زشت ناگفته گذارد و نهفته نمايد .\r\n( 1 )\r\n\r\nكشته شدن عمرو بن قرطهء انصارى ( ره )\r\nبه ميدان رفت و براى حسين ( ع ) جنگيد و مىسرود :\r\nهمىدانند گردانان انصار كه هستم حوزه پيمان نگهدار زنم با تيغ بران چون غلامى بفرمان حسين آن يار و غمخوار كه هم نور دو چشمان است و هم دار\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n( 1 ) مىگويم : اينكه حسين ( ع ) را « دار » خود گفته به عمر بن سعد تعرض كرده كه در ضمن گفتگوى با حسين ( ع ) مىگفت : خانه‌ام ويران مىشود .\r\n( 2 ) سيد گفته : پس از آنكه مسلم بن عوسجه كشته شد ، عمرو بن قرطهء انصارى بيرون شد و از حسين ( ع ) اجازه خواست و اذنش داد و چون شيفتگان بهشت جنگيد و در خدمت سلطان آسمان كوشيد تا جمع بسيارى از لشكر ابن زياد را كشت و ميان سداد و جهاد جمع كرد ، هر تيرى سوى حسين ( ع ) مىآمد دست جلوى آن مىداد و هر شمشيرى به او حواله مىشد به خود مىخريد و تا زنده بود زخمى به حسين ( ع ) نرسيد و زخم فراوانى برداشت و رو به حسين ( ع ) كرد و گفت : يا بن رسول اللَّه ، وفا كردم ؟ فرمود : آرى ، تو پيش از من به بهشت مىروى سلام مرا به رسول خدا ( ص ) برسان و به او خبر ده كه من در دنبال توام و جنگيد تا كشته شد . انتهى .\r\n( 3 ) ( ط مل ) روايت شده كه برادرش على بن قرطه در لشكر عمر بن سعد بود فرياد زد : يا حسين يا كذاب بن كذاب ، برادرم را گمراه كردى و فريب دادى تا او را كشتى ! ! ! فرمود : خدا برادرت را گمراه نكرد بلكه او را هدايت كرد و تو را گمراه كرد و گفت : خدايم بكشد اگر تو را نكشم يا در تلاش خود براى تو نميرم و بر آن حضرت حمله كرد و نافع بن هلال مرادى جلوى او را گرفت و نيزه‌اى به او زد و او را به خاك انداخت ، ياران او حمله كردند و او را نجات دادند و مداوا شد و خوب شد .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nدنبال داستان حر بن يزيد رياحى\r\n( 1 ) ( ط ) ازدى گويد : نضر بن صالح ابو زهير عبسى گفت : چون حر بن يزيد به حسين ( ع ) پيوست ، مردى از تميم بنام يزيد بن سفيان گفت : اگر چشمم به حر بن يزيد افتد نيزه‌اى نثار او كنم ، در اين ميان كه دو لشكر در ستيزه و كشتار بودند و حر بن يزيد جلوتر از ديگران به لشكر حمله مىكرد و شعر عنتره را مىخواند :\r\nپشت هم ضربت زدمشان با لب تيغ و دمش تا كه يك پيراهنى از خونشان پوشيدمش و نيز اين رجز را مىسرود :\r\n منم حر مهمان‌نواز عزيز * كه گردن زنمتان به شمشير تيز\r\nز بهتر كسى كامده در عراق * زنمتان ندارد گنه هيچ چيز \r\n( 2 ) گفت : دم و ابروان اسب حرّ ضربت خورده و خون از آن روان بود ، حصين بن تميم رئيس پليس ابن زياد كه او را به كمك عمر بن سعد فرستاده بود و او را فرماندهء پليسهاى تحت فرمان يزيد بن سفيان كرده بود ، به يزيد بن سفيان گفت :\r\nاين حر بن يزيد است كه او را آرزو مىكردى ؟ گفت : آرى ؛ نزد او بيرون شد و گفت : اى حرّ بن يزيد ، ميل مبارزه دارى ؟ گفت : آرى مىخواهم ؛ جلوى او رفت ، حصين مىگفت : به خدا مثل اينكه جانش در كف حر بود ، او را بىدرنگ كشت .\r\n( 3 ) هشام بن محمد از قول ابى مخنف گفت كه : يحيى بن هانى بن عروه برايم بازگفت كه هلال بن نافع روز عاشوراء مىجنگيد و مىسرود :\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n من بن هلال بجلى * دين من دين على \r\n( 1 ) مردى بنام مزاحم بن حريث جلوى او رفت و گفت : من بر دين عثمانم ، به او گفت : تو بر دين شيطانى ، به او حمله كرد و او را كشت ؛ عمرو بن حجاج به مردم فرياد زد : اى احمقان ! مىدانيد كه با چه كسى مىجنگيد ؟ اينها پهلوانان كوفه‌اند و از جان گذشته ، مبادا تنها به ميدان آنها برويد اينها اندكى هستند و كمى مىمانند ، به خدا اگر سنگ هم بر آنها بپرانيد آنها را خواهيد كشت .\r\nعمر بن سعد گفت : راست گويد ، نظر او درست است ، به مردم اعلام كرد كه تن به تن با آنها مبارزه نكنند .\r\n( 2 ) در روايت است كه : چون عمرو بن حجاج نزديك ياران حسين ( ع ) آمد مىگفت : اى اهل كوفه ، به شنوائى و جماعت خود بچسبيد و شك نداشته باشيد در كشتن كسى كه از دين برگشته و مخالفت امام كرده ؛ حسين ( ع ) فرمود : اى عمرو بن حجاج ، مردم را بر من مىشورانى ؟ ! ! ما از دين بيرونيم و شما دين‌داريد ؟ ! ! به خدا وقتى مرديد با اين كارهاى خود مىدانيد كه چه كسى از دين بيرون رفته و چه كسى مستحق دوزخ است .\r\n( 3 )\r\n\r\nكشته شدن مسلم بن عوسجه\r\nعمرو بن حجاج از سوى فرات با ميمنهء عمر بن سعد به ميمنهء اصحاب حسين ( ع ) يورش برد و ساعتى در هم ريختند و مسلم بن عوسجهء اسدى از اصحاب حسين ( ع ) اول بار به خاك افتاد ، عمرو بن حجاج و يارانش برگشتند ( ق ) مسلم بن عوسجه در كوفه وكيل مسلم بن عقيل بود ، وجوه را تحويل\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمىگرفت و اسلحه مىخريد و بيعت مىگرفت ، در كربلا نبرد سختى كرد و اين رجز را مىخواند :\r\n اگر پرسيد از من پهلوانم * ز صدر بن اسد شد خاندانم\r\nستمگرهاى ما از راه دورند * به جبار صمد كافر بدانم \r\n( 1 ) در كشتار دشمنان مبالغهء فراوان كرد و بر هراس لشكريان شكيبائى نمود تا بر زمين افتاد ، راوى گويد : گرد فرو نشست و او را به خون غلطان ديدند ، حسين ( ع ) بالينش رفت و هنوز رمقى در تن داشت ، فرمود : پروردگارت رحمت كند اى مسلم بن عوسجه : « بعضى از آنان درگذشتند و برخى به انتظار نشستند و خود را از دست ندادند » [ 1 
  ] حبيب بن مظاهر نزديك او رفت و گفت : به خاك و خون غلطيدن تو بر من بسيار ناگوار است ، مژده بادت به بهشت ، مسلم با آوازى نارسا جواب گفت : خدايت مژده دهد به خير ؛ حبيب به او گفت : اگر نه اين بود كه مىدانم هم اكنون به دنبال تو روانم و خود را به تو مىرسانم دوست داشتم كه هر چه در دل دارى به من وصيت كنى تا تو را در آنچه فرمائى به حق خويشاوندى و هم كيشى خدمت كنم ، گفت : سفارش اين آقا را به تو مىكنم ، و با دست اشاره به حسين ( ع ) كرد ، بايد قربان او شوى ؛ گفت : به پروردگار كعبه چنان كنم ، و ديرى نپائيد كه در دست آنان جان داد رحمت خدا بر او باد . كنيزى داشت فرياد\r\n\r\n\r\n","description":"","footnote":"\r\n[ 1 
  ] سورهء احزاب ، آيهء 23 .\r\n","page_name":" 333 ","page_number":333},
  {"content":"\r\n\r\nكشيد : وا ابن عوسجتاه ، وا سيّداه ؛ ( 1 ) ياران عمرو بن حجاج هلهله سر دادند كه مسلم بن عوسجه را كشتيم ، شبث به اطرافيانش گفت : مادر بر شما بگريد ، خود را به دست خود بكشيد و براى ديگران از ميان ببريد ، خرسنديد كه چون مسلم بن عوسجه را كشتيد ؟ بدان كسى كه به دو ايمان دارم ، او را در ميدانهاى با افتخارى براى مسلمانان ديده‌ام ، در روز جنگ « سلق آذربايجان » هنوز سواران مسلمانان از جا نجنبيده بودند كه او شش تن از مشركان را كشت مانند او كشته شود و شما خوش باشيد ، قاتل مسلم بن عوسجه ، مسلم بن عبد اللَّه ضبابى و عبد الرحمن بن ابى خشكاره بجلى بودند .\r\n( 2 ) شمر بر ميسرهء اصحاب حسين ( ع ) حمله كرد ، جلوى او و لشكرش ايستادند و آنها را با نيزه راندند ، از همه سو به حسين ( ع ) و اصحابش حمله شد و عبد اللَّه بن عمير كلبى كه دو مرد ديگر را كشته بود و نبرد سختى كرد كشته شد ، هانى بن ثبت حضرمى و بكير بن حى تميمى او را كشتند ، عمير دومين كشته از اصحاب حسين ( ع ) بود ؛ اصحاب حسين ( ع ) با لشكر كوفه نبرد سختى كردند .\r\nسواران آنها كه سى و دو تن بودند ، به هر سوى لشكر كوفه يورش مىكردند آنها را از هم مىشكافتند و گويا أبو الطفيل آنان را ستوده است :\r\n چه امواج بودند يورش بران * پلنگان و شيران درندگان\r\nجوانان و پيران آقامنش * نشسته بر اسبان همه پهلوان \r\n\r\n","description":"","footnote":"","page_name":" 334 ","page_number":334},
  {"content":"\r\n\r\n همه غرق پولاد و چون آفتاب * بتابد بر آن خيره زان ديدگان\r\nشعار همه سيرهء مصطفى * به پرچم عذا خدا شد نشان \r\nو گويا آنكه گفته دربارهء آنها گفته :\r\n شگفتا كه تيغ و سنان مردوار * به كفهايشان حيض زنها شعار\r\nعجب‌تر از آن اينكه در دستشان * ببارند آتش كه باشد بحار \r\n( 1 ) ( ط ) چون عروة بن قيس كه فرماندهء سواره نظام كوفيان بود ديد صف سوارانش از هر سو شكافته مىشود ، عبد الرحمن بن حصين را نزد عمر بن سعد فرستاد .\r\nگفت : نمىبينى از صبح امروز سواران من از اين عدّهء كم چه مىكشند ؟\r\nپيادگان و تيراندازان را بر سر آنها فرست ، عمر بن سعد به شبث بن ربعى گفت :\r\nتو بر حسين حمله مىكنى ؟ گفت : سبحان اللَّه شيخ شهر و آقاى همهء كوفه را با تيراندازان مىفرستى ؟ كسى ديگر براى اين كار ندارى ؟ شبث از جنگ با حسين ( ع ) كراهت داشت ؛ ابو زهير عبسى گويد : در زمان امارت مصعب ، من از او شنيدم مىگفت : خداوند هرگز خيرى به كوفيان ندهد و آنها را به سعادت نرساند ، تعجب ندارد كه ما در ركاب على بن ابى طالب و سپس در ركاب پسرش با آل ابو سفيان مدت پنج سال جنگيديم ، سپس بر پسر او حسين كه بهترين اهل\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nزمين بود پريديم و در ركاب آل معاويه و زادهء سميه با او جنگيديم ، گمراهى و چه گمراهى ؟ ! [ رمز 52 
  ] مردان مسامحه كار و خودخواه و با عنوان هميشه لنگر جنايتها مىشوند و زير بازوى ستمگران را مىگيرند ؛ شبث ، پيره‌مردى است كه از اصحاب پيغمبر ( ص ) محسوب است و همه چيز را مىداند و مىفهمد ولى مسامحه كارى و خودخواهى او را مسخّر دستگاه ستم بنى اميه كرده ، ابن زياد او را بعنوان يك مرجع دينى به جنگ حسين ( ع ) فرستاده تا مردم عوام را با ريش سفيد و عمامهء بزرگ او بفريبد و قانع كند كه اين كار مشروع و خوبى است و اكنون ابن سعد هم مىخواهد او را فرماندهء تيراندازان كند تا بروند و به دستور و فتواى او حسين ( ع ) و يارانش را تير باران كنند و جنايت را به نهايت رسانند ؛ شبث خود را بزرگتر از عمر بن سعد مىداند و باز براى همان خودخواهى نمىخواهد زير فرمان او برود ، اين فرماندهى براى او خطرناك است ، جان خود را دوست دارد ، نمىخواهد ريش او تا اين اندازه به خون حسين ( ع ) رنگين باشد ، او خود را بعنوان يك معتمد دينى و اجتماعى وارد جبهه كرده و ابن زياد هم از او همين منظور را دارد كار كشتار و خونريزى در سايهء عنوان شبث و همگنانش به عهدهء چاقوكشان و اوباشى است كه شمر نمونهء آنها است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n( 1 ) عمر بن سعد ، حصين بن تميم را خواست و گشتىها را با پانصد تيرانداز با او فرستاد ، آمدند تا نزديك حسين ( ع ) و يارانش رسيدند و آنها را تيرباران كردند و اسبهاى آنها را از پا درآوردند و همه پياده ماندند .\r\n( 2 ) ازدى گفته : نمير بن وحله از ايوب بن مشرح حيوانى بازگفته كه : او هميشه مىگفت : به خدا من بودم كه اسب حر بن يزيد را از پا درآوردم ، تيرى به شكم آن اسب فرو كردم ، بانگى كرد و به خود پيچيد و به سر در آمد حر مانند شيرى از آن برجست و تيغ در دست داشت و مىگفت :\r\n اسبم از پى كنيد حرم من * پهلوان‌تر ز شير نرم من \r\n( 3 ) گويد : به خدا نديدم كسى چون او صفها را به درد ، شيوخ قبيله به او گفتند :\r\nتو او را كشتى ؟ گفت : نه به خدا من او را نكشتم ، ديگرى كشت ، من نمىخواستم او را بكشم ؛ ابو وداك گفت : چرا ؟ گفت : براى آنكه او را از نيكان مىدانند ، به خدا اگر اين كار من گناه باشد خدا را با مسئوليت جرح و حضور در لشكر ملاقات كنم آسان‌تر است از آنكه گناه كشتن آنها به گردن داشته باشم ، ابو وداك گفت : تو با گناه قتل همه ، خدا را ملاقات خواهى كرد ، بگو بدانم اگر اسب يكى را پى كردى و به ديگرى تير انداختى و در برابر آنها ايستادى و عمل خود را تكرار كردى و ياران خود را تشويق كردى و بر تو حمله شد و بدت بود كه بگريزى و ديگرى هم از ياران تو همين عمل را كرد و در نتيجه به همدستى همهء شما همهء آنها كشته شدند و شما همه شريك خون آنها هستيد ؟ گفت : اى ابو وداك ، تو ما را از رحمت خدا نوميد مىكنى ، اگر روز قيامت تو حساب‌رس ما باشى خدايت نيامرزد اگر ما را بيامرزى ؛ گويم : مناسب\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nمقام بود كه براى او بسرايد :\r\nشود امتى كاز حسين افكند سر ببيند شفاعت ز جدش به محشر نه و اللَّه نبود بر آنها شفيعى عذاب قيامت بر آنها مقرر ( 1 ) ( ط ) گويد : تا نيمهء روز با آنها نبرد سختى كردند و لشكر كوفه جز از يك سو بدانها دشت نداشتند زيرا چادرها را به هم پيوسته بودند ، چون عمر بن سعد چنين ديد دستور داد بروند از سمت چپ و راست ، چادرهاى آنها را از جا بكنند و بر آنها دور زنند و دسته‌هاى سه نفرى و چهار نفرى از اصحاب حسين حفاظت چادرها را به عهده گرفتند و از ميان چادرها به مهاجمان حمله مىبردند و آنكه مىخواست چادرى را بكند يا بربايد مىكشتند و به تير مىزدند و زخمى مىكردند ؛ عمر بن سعد گفت : خود به خيمه‌ها نرويد و آنها را نكنيد و نربائيد ، آنها را آتش بزنيد ، آتش به خيمه‌ها زدند و دست از كندن و ربودن برداشتند ، حسين ( ع ) فرمود : بگذاريد خيمه‌ها را آتش بزنند ، خود آن آتش جلوگير آنها است ؛ و همچنان بود و بازهم از يك سو با آنها جنگ مىكردند .\r\n( 2 ) ( ط ) همسر عمير كلبى به ميدان دويد و بالاى سر شوهر خود نشست و خاك از او پاك مىكرد و مىگفت : بهشت بر تو گوارا ؛ شمر بن ذى الجوشن به غلامى رستم نام گفت : يك عمودى به سر او بكوب ، عمودى بر سرش كوفت و سرش را از هم پاشيد و همانجا مرده .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n[ رمز 53 
  ] مردم ديومنش جنايت دوست خوى ددان درنده اين است كه از كشتار زيردستان خود لذت مىبرند و سود و زيانى در آن منظور ندارند ، در ميان افراد به صورت بشر به ندرت مظهر اين جانوران درنده پيدا مىشود ، واى بر جامعهء بشر از روزى كه اين چنين افرادى مصدر قدرت شوند و زور و زرى به كف آورند .\r\nدر تاريخ باستان ، داستان « نرون » امپراطور ديوانهء رم قديم معروف و انگشت نشان است كه دستور مىداد مردم ضعيف و بىگناه را آتش مىزدند و او به سوز و گداز آنها مىنگريست و از آن لذت مىبرد ، تاريخ شوم بنى اميه كه مظهر دوران جاهليت بود ، در پرورش چنين اشخاصى تخصص داشت آنها را پيدا مىكرد و پرورش مىداد و بر مخالفين خود مسلط مىكرد ، عناصر چاقوكش و ماجراجو جزء سازمان هر حكومت ناحق و ستمكار است : بسر بن ارطاة ، زياد ، حجاج و شمر كه مردان معروف و نامور صدر حكومت بنى اميه‌اند از همين قماشند ، اين جانور درنده به هيچ وجه از منظرهء غم‌انگيز شيون زنى بر سر نعش شوهر خود در ميان بيابان غربت متأثر نمىشود بلكه به نشاط مىآيد و بر جنايت مىافزايد و چنين دستور ننگينى را به جانور ديگرى كه مسخّر او است صادر مىكند .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n( 1 ) گفته : شمر يورش برد تا نيزهء خود را به چادر مخصوص حسين ( ع ) فرو كرد و فرياد كشيد : آتش بياوريد تا من اين چادر را با هر كه در آن است بسوزانم ، شيون زنان برخاست و از چادر بدر زدند ، حسين ( ع ) فرياد زد : اى پسر ذى الجوشن ، تو آتش مىخواهى كه خانهء مرا بر سر خانواده‌ام بسوزانى ؟ خدايت به آتش بسوزاند ! ! ( 2 ) ازدى گويد : سليمان بن ابى راشد ، از حميد بن مسلم بازگو كرده كه : من به شمر بن ذى الجوشن گفتم : سبحان اللَّه ، اين كار از تو شايسته نيست ، مىخواهى هم عذاب خدا را بچشى و هم كودكان و زنان را بكشى ، به خدا همان مردها را كه بكشى ، امير از تو راضى است . گويد : به من گفت : تو كيستى ؟ گفتم : من خود را به تو معرفى نكنم ، به خدا ترسيدم اگر مرا بشناسد براى من گزارش بدى به حكومت بدهد . گويد : مردى كه از شبث بن ربعى هم نزد او مطاع‌تر بود پيش آمد و به او گفت : بدتر از گفتار امروز تو نشنيدم و زشت‌تر از وضعى كه به خود گرفته‌اى نديدم ، آمدى دور و ور زنها پرسه مىزنى ؟ ! گويد : ديدم شرمسار شد و خواست برگردد ، زهير بن قين با ده تن از ياران خود به او و يارانش حمله كرد و آنها را از خيمه‌ها راند و تا از تل بالا رفتند و ابا عزرهء ضبابى يكى از ياران شمر را به خاك انداختند و همهء لشكر به سر آنها برگشتند و آنها را درهم شكستند و پى در هم از اصحاب حسين ( ع ) كشته مىشدند ، يكى دو تا كه از آنها كشته مىشد آشكارا مىگرديد ، ولى تلفات لشكر كوفه بواسطهء كثرت آنها آشكار نبود .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n[ رمز 54 
  ] رفيقان قهوه خانه و داش‌مشتيهاى همقطار ، گاهى سر غيرت مىآيند و سخن آنها براى همقطارانشان از فرمان صريح فرماندهان بانفوذتر است ، در اينجا حميد بن مسلم كه بعنوان يك خبرنگار آزاد در جبههء كربلا حاضر شده و مقصد او تنها نگارش وقايع بوده و با دوست و دشمن كارى نداشته مىگويد : سخن من در شمر تأثيرى نكرد و او را به من متوجه ساخت و مرا مورد خطر سعايت قرار داد ولى يك مردى كه از شبث بن ربعى هم بر شمر فرمانرواتر بود نزد او آمد او را از سوختن خيمهء زنان بازداشت ، نامى از آن مرد نبرده و گويا اين مرد از سرشناسان كوفه نبوده و از رفقا و دوستان خصوصى شمر بوده كه روى رفاقت از او حرف‌شنوى مىكرده ، از وضع گفتار او هم آشكار است كه روى بالا غيرتى گفتگو كرده و مطلب را طورى ادا كرده كه به رگ بىغيرتى شمر برخورده و دست از خيمه برداشته .\r\n( 1 )\r\n\r\nيادآورى ابو ثمامهء صائدى براى نماز و كشته شدن حبيب بن مظاهر ( ره )\r\n( ط ) چون ابو ثمامه عمرو بن عبد اللَّه صائدى قتل پىدرپى ياران را ديد ، به حسين ( ع ) عرض كرد : يا ابا عبد اللَّه قربانت ، من مىبينم كه اين لشكر به تو\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nنزديك شدند و تا ما كشته نشويم تو را نكشند ان شاء اللَّه ، من دوست دارم كه نماز اين وقتى كه رسيده بخوانم و نزد خدا روم ؛ حسين ( ع ) سر برداشت و فرمود : ياد نماز كردى خدايت از نمازگزاران و ذاكرين قرار دهد ، آرى اول وقت است ، از اينها بخواهيد از ما دست بردارند تا نماز بخوانيم . حصين بن تميم گفت : نماز شما قبول نيست ، ( 1 ) حبيب بن مظاهر گفت : به گمانت نماز آل رسول قبول نيست و نماز تو مىخوار قبول است ؟ . گفته : حصين بن تميم بر آنها حمله كرد و حبيب پيش رفت ، شمشيرى به جلوى سر او زد كه فرو رفت و او را انداخت ، يارانش يورش بردند و او را نجات دادند ؛ حبيب مىسرود :\r\n بوديم اگر كه هم شماره به خدا * يا نيم بديم پشت كرديد به ما\r\nقومى نشناسيم دنىتر ز شما \r\nگفته : حبيب در آن روز مىسرود :\r\n منم حبيب و پدرم مظهر * يل نبرد و جنگ پرشر\r\nشما مجهزتر و هم فزونتر * ما با شكيباتر و باوفاتر\r\nدليل ما هم برتر است و اظهر * حقا كه اتقى از شما و اعذر \r\n( 2 ) نبرد سختى كرد ( مخ ) شصت و دو مرد را كشت ( ط ) مردى از بنى تميم بر او حمله كرد و شمشيرى بر سر او زد ، او را كشت ( رحمه اللَّه ) ، نام قاتل او بديل بن صريم از بنى عقفان بود ، تميمى ديگر نيزه به او فرو كرد و او را به زمين انداخت ، خواست برخيزد ، حصين بن تميم شمشيرى بر سرش زد و افتاد ، آن تميمى فرود آمد و سرش را جدا كرد ، حصين به او گفت : من در كشتن او با تو شريكم ، گفت : به خدا جز من او را نكشته ، حصين گفت : سرش را به من بده\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nبه گردن اسبم بياويزم كه مردم ببينند و بدانند در قتل او شريكم سپس او را بگير و نزد عبيد اللَّه بن زياد ببر و مرا حاجتى به جائزهء آن نيست ، او حاضر نشد و قوم وى او را بدين راضى كردند و سر حبيب را به او داد تا در گردن اسب آويخت و در لشكر گردانيد و به او رد كرد ، او سر را بر اسب خود آويخت و به قصر ابن زياد مىبرد ( 1 ) كه قاسم بن حبيب در سن نزديك بلوغ او را ديد و شناخت و دنبال او افتاد و با او به قصر رفت و آمد مىكرد تا نظر او را جلب كرد ، گفت : پسر جان ، چرا دنبال من افتادى ؟ گفت : چيزى نيست ، گفت : آخر خبرى هست به من بگو ، گفت : اين سر پدر من است او را به من بده به خاك سپارم ، گفت : پسر جانم ، امير راضى نمىشود اين سر به خاك رود و من مىخواهم از او جايزهء خوبى بگيرم ، در جوابش گفت : ولى خدايت كيفر بدى خواهد داد ، به خدا بهتر از توئى او را كشته ، و بر او گريست .\r\n( 2 ) آن بچه ماند تا مردى شد و همّى نداشت جز تعقيب قاتل پدرش تا او را غافلگير كند و به خون پدر بكشد ، در دوران مصعب كه لشكر « باجميراء » كشيد ، در لشكر مصعب درآمد و قاتل پدر را در خيمه‌اى يافت و با او رفت و آمد مىكرد و فرصت مىجست تا نيمه روزى كه بخوابش ديد شمشير بر او زد تا مرد .\r\nازدى گويد : چون حبيب بن مظاهر كشته شد ، حسين ( ع ) خميده شد و فرمود : خودم و اصحاب با وفايم را به حساب خدا مىگذارم ؛ در بعضى مقاتل است كه فرمود : للَّه درّك يا حبيب ، مردى با فضيلت بودى كه در يك شب قرآن را ختم مىكردى .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n( 1 )\r\n\r\nكشته شدن حر بن يزيد ( ره )\r\nراوى گويد : حر اين رجز را مىسرود :\r\nتا نكشم كشته نگردم به حق پيش روم پس نكشم زين سبق تيغ زنم چون كه بسازد دونيم دست ندارم من از اين قوم بق و هم مىسرود :\r\nمنم حر مهمان‌نواز عزيز كه گردن زنمتان به شمشير تيز ز بهتر كسى كامده در عراق نبينم به قتل شما هيچ چيز گفت : شمشيرى در دست داشت كه مرگ از دم آن مىباريد ، گويا ابن معتز او را ستوده است :\r\nمرا تيغى است مرگ اندر درونش به جز خون ريختن دم برنيارد به روى تيغه‌اش موج سياهى چه ابرى تيكه كان باران نبارد ( 2 ) او به همراهى زهير بن قين جنگ نمايانى كرد و چون يكى از آنها حمله مىكرد و محاصره مىشد ، ديگرى حمله مىكرد و او را نجات مىداد ، ساعتى\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nبا هم جنگيدند و پياده نظام كوفه بر حر حملهء همه جانبه كردند و او را كشتند ، عبيد اللَّه بن عمرو بدى از كنديان گويد :\r\nسعيد بن عبد اللَّه را مبر از ياد حرّى كه در گرفتارى با زهير كمك مىكرد ( 1 ) فتال نيشابورى در « روضة الواعظين » در مقتل حر گفته است كه :\r\nحسين ( ع ) بالينش آمد و خونش هنوز مىجوشيد ، به او فرمود : به‌به اى حر ، تو چنانچه مادرت نامت نهاده ، حرّى در دنيا و آخرت ، سپس حسين ( ع ) مىسرود :\r\nچه خوش حرّى است حرّ بنى رياحم شكيبا زير نيزه و در پناهم چه خوش حرّى كه مىخواند حسينش ببخشد جان بجنگد در سپاهم صدوق ( ره ) هم از امام صادق ( ع ) همين را روايت كرده ، شيخ ابو على در « منتهى المقال » گويد : حر بن يزيد بن ناجية بن سعيد از بنى يربوع است . انتهى .\r\n( 2 ) سيد نعمت اللَّه جزائرى تسترى در « انوار نعمانيه » گفته : جمعى از موثقين برايم نقل كردند كه : چون شاه اسماعيل بغداد را متصرف شد ، به مشهد امام حسين ( ع ) رفت و شنيد پاره‌اى مردم از حر بد مىگويند ، سر قبر او آمد و دستور داد قبرش را شكافتند ، ديدند در قبر خوابيده و گوئى تازه به خون غلطيده و دستمالى به سرش بسته است ، شاه خواست آن دستمال را كه طبق تواريخ ، حسين ( ع ) بر سر او بسته برگيرد ، چون دستمال را باز كردند خون سر روان شد تا قبر را پر كرد و چون آن دستمال را بستند بند آمد و چون گشودند خون روان\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nشد و هر كارى كردند بدون آن دستمال خون بند نيامد و حسن حال او بر آنها روشن شد و دستور داد مقبره‌اى براى او ساختند و خادمى بر آن گماشت . انتهى .\r\nمىگويم : نسبت شيخ محدث اجل شيخ حر عاملى صاحب وسائل چنانچه شيخ احمد در « درّ الملوك » گفته : به حر بن يزيد مىرسد .\r\n( 1 ) ( ط ) ابو ثمامهء صائدى را عموزاده‌اش كه با او دشمنى داشت ، كشت و نماز ظهر را پشت سر حسين ( ع ) به طرز نماز خوف خواندند ، ( ف ) گفته : به زهير بن قين و سعيد بن عبد اللَّه دستور داد جلوى او ايستادند و نماز ظهر را با نيمى از اصحابش خواند و روايت شده كه سعيد بن عبد اللَّه حنفى جلوى حسين ( ع ) ايستاد و هدف تير آنها گرديد و حسين ( ع ) در هر سو مىگشت ، او جلويش مىايستاد و آن قدر تير بر بدنش رسيد كه به زمين افتاد و مىگفت :\r\nبار خدايا ، لعنت عاد و ثمود را بر آنها فرست و پيغمبرت را از من سلام برسان و آنچه از درد و زخم كه ديدم به او برسان كه من در يارى ذريهء پيغمبرت ثواب تو را خواستارم ، سپس جان داد و در تن او سيزده زخم تير بود جز زخم نيزه و شمشير ؛ ابن نما گفته : بعضى گفته‌اند : حسين ( ع ) و اصحابش نماز را فرادى به اشاره خواندند .\r\n( 2 ) طبرى و جزرى و ديگران گفته‌اند : بعد از ظهر نبرد سختى كردند و خود را به حسين ( ع ) رسانيدند و حنفى خود را سپر او كرد و نشانهء آنها شد و از هر سو جلوى امام بود و پىدرپى تير بر او زدند تا به زمين افتاد ؛ من گويم : در زيارتى كه نام شهدا را دارد وارد است : درود بر سعيد بن عبد اللَّه حنفى كه حسين ( ع ) رخصت برگشتن به او داد و در جواب گفت : نه به خدا تو را وانگذارم تا آنكه\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nگويد : مرگ خود را دريافتى و با امام خود همراهى كردى و كرامت خدا را در دار اقامت ديدى خدا ما را با شما در زمرهء شهيدان محشور كند و در اعلا عليّين ، رفاقت شما را روزى كند .\r\n( 1 ) مىگويم : در اين عبارت ، تأمل كن كه دلالت بر علوّ مقام اين شهيد سعيد و ديگر شهداء كربلا دارد تا جائى كه انديشهء خردمندان از آن درماند ، همين در فضل آنها بس است و چون كه صد آمد نود هم پيش ما است .\r\nابن نما شهادت حنفى نامبرده را طبق روايت طبرى و جزرى ياد كرده و سپس گفته :\r\nعمر بن سعد ، عمرو بن سعيد را به فرماندهى تيراندازان فرستاد ، باقىماندهء اصحاب حسين ( ع ) را تيرباران كردند و اسبهاى آنها را از پاى درآوردند و حسين ( ع ) ديگر يار سواره نداشت و زبان حالش مىسرود :\r\nمجمره‌ها زير پرچم ديگران است ما بر ارباب خود امرائيم هموطنان هر خطر كه در نظر آرند آنكه جلوگير باشدش همه مائيم در بر و بام سماوه بارقى ندرخشد كش من و قومان من بران نگرائيم ( ط ) زهير بن قين نبرد سختى كرد و مىسرود :\r\nمنستم زهير و منم ابن قين برانم شما را به تيغ از حسين\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nحسينى كه باشد هم از سبطين ز نيك عترت پاك زين رسول خدا را نه كذابت و مين زنم من شما را ابا شور و شين كه اى كاش قسمت شدى جان من ( ط ) گفته : زهير بر شانهء حسين ( ع ) مىزد و مىسرود :\r\nبه پيش اى رهبر و ره‌جوى سرور روى امروز در نزد پيمبر حسن با مرتضى آن راد و مهتر جوان پهلوان عم تو جعفر شهيد زنده حمزه شير داور ( 1 ) ( مح ) جنگيد تا صد و بيست مرد را كشت ( مح ط مل ) تا كثير بن عبد اللَّه شيعى و مهاجر بن اوس تميمى بر او تاختند و بر خاكش انداختند و چون زهير به خاك افتاد ، حسين ( ع ) فرمود : اى زهير ، خدايت دور نكند و كشنده‌ات به لعن آنان كه ميمون و خوك شدن گرفتار كند .\r\n( 2 )\r\n\r\nمقتل نافع بن هلال ( ره )\r\nگويد : نافع بن هلال جملى نام خود را بر تيرهايش نوشته بود و آنها را كه زهرآلود بودند پياپى به دشمن پرتاب مىكرد و مىسرود :\r\n تير نشاندار زنم بر عدو * سود نبخشد به كسى ترس او \r\n\r\n","description":"","footnote":"","page_name":" 348 ","page_number":348},
  {"content":"\r\n\r\n خفه كند زهر روان دشمنش * چوبه‌اش انباشته گردد بر او \r\nچون تيرش تمام شد و تير كشش تهى گرديد ، دست به شمشير برد و مىسرود :\r\n منم آن گرد يمانى بجلى * دين من دين حسين است و على\r\nاگر امروز شوم كشته زهى * بخت يار است و رسم بر املى \r\n( 1 ) طبرى گويد : دوازده تن از ياران عمر بن سعد را كشت جز آنها كه زخمى كرد تا هر دو بازويش را شكستند و اسيرش كردند ، شمر او را گرفت و يارانى داشت كه او را راندند تا نزد عمر بن سعد كشاندند ، عمر بن سعد به او گفت : واى بر تو چه تو را واداشت كه با خود چنين كردى ؟ گفت : پروردگارم داند كه چه خواستم ؛ گفته : خون بر ريشش روان بود و مىگفت : به خدا دوازده تن از شما كشتم جز آنها كه زخمى كردم ، خود را بر اين تلاش سرزنش نكنم ، اگر بازويم بجا بود و مچى داشتم اسيرم نمىكرديد ، شمر گفت : اصلحك اللَّه او را بكش ، گفت : تو او را آوردى اگر خواهى خودت او را بكش ؛ شمر شمشير كشيد و نافع گفت : اگر تو مسلمان بودى بر تو گران بود كه خدا را ملاقات كنى و خون ما در گردنت باشد ، حمد خدا را كه كشتن ما را به دست بدترين خلقش نهاده ، او را كشت ؛ گفت : سپس شمر شروع به حمله كرد و مىسرود :\r\n گذاريد شمر اندر اين كارزار * زند تيغ كين و نيارد فرار\r\nكه چون صبر تلخ است و چون زهر مار \r\n\r\n","description":"","footnote":"","page_name":" 349 ","page_number":349},
  {"content":"\r\n\r\n( 1 )\r\n\r\nكشته شدن عبد اللَّه و عبد الرحمن غفارى\r\nچون اصحاب حسين ( ع ) شكست خود را دريافتند و دانستند بر دفاع از خويشتن و حسين ( ع ) توانا نيستند ، در جانبازى پيش او به هم پيشى جستند ، عبد اللَّه و عبد الرحمن فرزندان عروه غفارى پيش آمدند و عرض كردند : يا ابا عبد اللَّه عليك السلام دشمن از ما گذشت و به سوى تو جست ، دوست داريم برابرت كشته شويم و جان نثارت كنيم ، فرمود : مرحبا بر شما ، نزديك من بيائيد ، نزديك او رفتند و در پهلوى او جنگيدند و يكى از آنها مىسرود :\r\n دانند به حق بنى غفاران * با خندف و هم بنى نزاران\r\nيازيم به خيل نابكاران * شمشير سطبر و تيغ بران\r\nمحفوظ كنيد رادمردان * با تيغ دو دم ، سنان لرزان \r\n( 2 ) ( ط ) دو جوان جابرى به نام سيف بن حارث و مالك بن عبد كه عموزاده و برادر مادرى هم بودند نزد حسين ( ع ) آمدند و به او نزديك شدند و مىگريستند ، فرمود : اى برادرزادگانم ، چرا گريه مىكنيد ؟ به خدا من اميدوارم تا يك ساعت ديگر ديدهء شما روشن شود ، گفتند : خدا ما را قربانت كند ، براى خود گريه نكنيم ، براى تو گريه كنيم ، مىبينيم گردت را گرفته‌اند و ديگر نمىتوانيم از تو دفاع كنيم ، فرمود : اى برادرزادگانم ، خدا شما را بر اين وجدان و همدردى جزاى خير دهد ( ق ) سپس آنها را پيش خواند ، گفتند : عليك السلام يا بن رسول اللَّه .\r\nفرمود : و عليكما السلام ، سپس جنگيدند تا كشته شدند .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n[ رمز 55 
  ] اصحاب ابى عبد اللَّه ( ع ) صبح عاشورا اميدوار بودند و در نظر داشتند كه دفاعى از خود و حسين ( ع ) خواهند كرد يا به اعتبار اينكه نصايح خيرخواهانهء امام و سخنوران اصحابش در لشكر كوفه اثر مىكند و اگر از آن حضرت پيروى نكنند از سر راه او برخيزند تا عقب‌نشينى كند و يا به حساب اينكه در اين موقع كمكهائى به حسين ( ع ) خواهد رسيد و او را نجات خواهد داد و يا به اعتبار اينكه آن روز را تا شب پايدارى مىكنند و اقلا يك روز تأخير مىافتد ولى چون تيرباران بىرحمانهء لشكر كوفه و حمله‌هاى دسته جمعى آنان شيرازهء لشكر حسين ( ع ) را از هم گسيخت و از طرفى خيمه‌ها را سوختند و بر آنها دور زدند ، پس از اداى نماز ظهر ديگر دل به شهادت دادند و جنگيدند تا كشته شدند .\r\n( 1 )\r\n\r\nكشته شدن حنظلة بن اسعد شبامى\r\n( ط مل ) حنظلة بن اسعد شبامى آمد جلوى حسين ( ع ) ايستاد ( ف ) و او را با چهره و گردن از تير و نيزه و شمشير نگهدارى مىكرد ( ط مل ) و فرياد مىزد :\r\n« اى قوم من بر شما مىترسم از مانند روز احزاب * چون قوم نوح و عاد و ثمود و كسانى كه بعد از آنها بودند خدا نمىخواهد ستم بر بندگان * اى قوم من بر شما از روز پشيمانى مىترسم * روزى كه پشت داده بگريزيد و خدا پناهى به شما ندهد\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nهر كه را خدا گمراه كند رهبرى ندارد » [ 1 
  ] اى قوم ، حسين را نكشيد تا خدا شما را به عذاب خود بكوبد ، نوميد است هر كه دروغ بندد ( ط م ) حسين ( ع ) به او فرمود : اى پسر اسعد ، خدايت رحمت كند ، آنها همان وقت مستحق عذاب شدند كه پيش از جنگ دعوت بر حقّ تو را رد كردند و برخاستند به تو و يارانت جواب گفتند ، اكنون چه حالى دارند كه برادران نيكت را كشته‌اند ، عرض كرد : راست فرمودى قربانت .\r\n[ رمز 56 
  ] نرود ميخ آهنين بر سنگ در ضمن تبليغات زهير به اهل كوفه گذشت كه به لشكر كوفه فرمود : تا خونى ميان ما ريخته نشده و شمشير در كار نيامده ما و شما همكيش و هموطنيم و حقوق عمومى اسلامى و ملى ميان ما محفوظ است و حق نصيحت و اندرز در ميان هست ولى چون شمشير به ميان آمد ما از شما جدا شويم و دو ملت گرديم و حقوقى در ميان نباشد و سببش آن است كه محاربه و جنگ با امام بدترين انواع ارتداد و كفر است و چون اهل كوفه شمشير به روى امام زمان خود كشيدند ، ديگر از مسلمانى بيرون شدند و توبهء آنها مقبول نبود و سعادت حر بن يزيد در اين\r\n\r\n\r\n","description":"","footnote":"\r\n[ 1 
  ] سورهء غافر ، آيهء 30 - 33 .\r\n","page_name":" 352 ","page_number":352},
  {"content":"\r\n\r\nبود كه پيش از شروع جنگ و تحقق ارتداد ، به امام بازگشت و توبه نمود و اعمال سابق او حرب با امام محسوب نبود ، در اينجا امام به حنظله مىفرمايد : موقع تبليغ و نصيحت گذشته و اميد بازگشتى در اين لشكر نمانده و اكنون ديگر هنگام توبهء آنها نيست و انتظارى از آنها نبايد داشت ، تنها وظيفهء شهادت و جانبازى براى شما باقى است ، و او هم مقصود امام را درك كرد .\r\n( 1 ) وقت است كه به سراى ديگر رويم و به برادران پيونديم ( ط ف ) فرمود : آرى برو به سوى آنچه برايت از دنيا و ما فيها بهتر است ، ملكى كه كهنه نشود ، گفت :\r\nالسلام عليك يا ابا عبد اللَّه صلّى اللَّه عليك و على اهل بيتك ، خدا ميان ما و شما در بهشت شناسائى فراهم كند ، فرمود : آمين آمين ؛ پيش رفت ( ف ) نبرد پهلوانانه‌اى كرد و بر هراس نبرد شكيبائى نمود تا كشته شد ( عليه رحمة اللَّه المتعال ) ( ط ) سپس آن دو جوان جابرى پيش آمدند و گفتند : السلام عليك يا بن رسول اللَّه ، فرمود : و عليكما السلام ، و جنگيدند تا كشته شدند ( رضوان اللَّه عليهما ) .\r\n( 2 )\r\n\r\nكشته شدن شوذب و عابس ( ره )\r\nگفت : عابس بن ابى شبيب شاكرى نزد شوذب وابستهء شاكر آمد و گفت :\r\nدر دل دارى چه كنى ؟ گفت : چه مىكنم ، همراه تو براى زادهء دختر رسول خدا مىجنگم تا كشته شوم ، گفت : مرا دربارهء تو همين گمان بود ، اكنون خدمت ابى\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nعبد اللَّه برو تا تو را هم چون ديگران در شمار ياران خود آرد و من هم تو را به حساب آرم اگر من از تو نزديكترى داشتم او را پيش از خود به ميدان مىفرستادم تا در مرگ او سوگوار شوم و اجر بيشترى برم ، امروز آخر كار ما است ، پس از امروز عملى نداريم و حساب داريم ؛ گويد : پيش رفت و بر حسين سلام داد و رفت جنگيد تا كشته شد .\r\n( 1 ) مىگويم : شاكر قبيله‌اى است در يمن از همدان كه نسبت آنان به شاكر بن ربيعة بن مالك رسد ، عابس خود از اين قبيله بوده و شوذب مولاى آنها بوده به معنى وارد بر آنها يا هم پيمان آنها نه آنكه بندهء عابس يا آزاد كردهء او بوده چنانچه در ذهن مردم است بلكه شيخ ما محدث نورى صاحب مستدرك ( ره ) گفته : شايد مقام او از عابس برتر باشد چون دربارهء او گفته‌اند در ميان شيعه تقدم داشته است ( ط ) راوى گويد : عابس بن ابى شبيب گفت : يا ابا عبد اللَّه در روى زمين خويش و بيگانه‌اى نيست كه از تو نزد من عزيزتر و محبوبتر باشد ، اگر مىتوانستم ستم و قتل را با چيزى كه از جان عزيزتر داشتم از شما بگردانم ، همان مىكردم ؛ السلام عليك يا ابا عبد اللَّه ، خدا را گواه مىگيرم كه من بر راه تو و راه پدرت هستم .\r\nسپس با شمشير كشيده و با زخمى كه بر پيشانى داشت به لشكر حمله كرد ؛ ازدى گفت : نمير بن رمله از ربيع بن تميم همدانى كه آن روز در جنگ حاضر بوده نقل كرد كه : چون ديدم مىآيد او را شناختم ، من او را در غزوات ديده بودم ، اشجع مردم بود ، گفتم : أيها الناس اين شير شيران است ، اين پسر ابى شبيب است ، مبادا كسى به ميدان او رود ، او فرياد مىكرد : مردى نيست ، مردى نيست ؟\r\nعمر بن سعد گفت : با سنگ او را بكوبيد ؛ گفت : از هر سو بر او سنگ انداختند ،\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nچون چنان ديد زره و خود را دور انداخت ؛ آفرين خدا بر آنكه گفته :\r\nگلو زير نيزه دهد بىهراس نهد جاى مغفر سر خود چه طاس چه سر نيزه بر پيكر او خزد نپوشد به تن جز ز پاكى لباس و شاعر پارسى زبان سروده :\r\nجوشن زبر گرفت كه ما هم نه ماهيم مغفر ز سر فكند كه بازم نيم خروس بىخود و بىزره بدر آمد كه مرگ را در بر برهنه مىكشم اينك چه نوعروس ( 1 ) سپس به مردم حمله كرد ، به خدا ديدم بيش از دويست تن را مىراند و از هر سو به دو رو كردند تا كشته شد ( ره ) . گويد : سر او را به دست عده‌اى از مردان ديدم كه هر كدام مىگفت : من او را كشتم ، نزد عمر بن سعد آمدند به آنها گفت : ستيزه نكنيد يك تن او را نكشته و آنها را از هم پراكند .\r\n( 2 )\r\n\r\nكشته شدن ابى الشعثاء كندى ( ره )\r\nازدى گويد : فضيل بن خديج كندى برايم بازگفت كه : يزيد بن زياد ابو الشعثاء كندى از بنى بهدله جلوى حسين بر دو زانوى خود تكيه زد و صد تير انداخت و از آن صد تير پنج تير به نشان نخورد ، او تيرانداز زبردستى بود و هر تيرى پرتاب مىكرد ، مىگفت : انا ابن بهدله فرسان العرجله ، و حسين ( ع )\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمىفرمود : بار خدايا تير زدنش را محكم كن و ثوابش را بهشت بده ، چون همهء تيرها را انداخت برخاست و گفت : از آنها پنج تير فرو افتاد و آنچه فهميدم پنج تن را كشتم و او جزو دستهء اول كشته شد و در آن روز اين رجز را مىسرود :\r\nمنم يزيد و پدرم مهاصر اشجعم از شير به بيشه حاضر بر طاغيان نيزه زنم چه ماهر پروردگارا مر حسين را ناصر از ابن سعدم تارك و مهاجر در دست من شمشير تيز دلدر يزيد بن مهاصر با ابن سعد از كوفه به كربلا آمد و چون پيشنهادهاى حسين ( ع ) را همه رد كردند ، به حسين ( ع ) گرائيد و به همراه او جنگيد تا كشته شد ( ره ) .\r\n( 1 )\r\n\r\nكشته شدن دسته جمعى عدّه‌اى از ياران حسين ( ع )\r\nصيداوى ، عمر بن خالد ، جابر بن حارث سلمانى ، سعد مولى عمر بن خالد و مجمع بن عبد اللَّه عائذى در آغاز يورش كردند و با شمشير كشيده خود را ميان لشكر كوفه انداختند و لشكر دور آنها را گرفتند و رابطهء آنها را بريدند ، عباس بن على به كمك آنها شتافت و آنها را از محاصره نجات داد و بيرون آورد و بار ديگر دشمن به آنها نزديك شد ، در اين دفعه يورش كردند و جنگيدند تا يك جا كشته شدند .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n( 1 )\r\n\r\nكشته شدن سويد بن عمرو بن ابى مطاع\r\nازدى گويد : زهير بن عبد الرحمن خثعمى گفت : تنها سويد بن عمرو از ياران حسين ( ع ) باقى مانده بود ، زخم بسيارى برداشته و ميان كشتگان به خاك افتاده و بيهوش بود ، به هوش آمد و شنيد مىگويند : حسين ( ع ) كشته شد ، هراسان از جا برخاست ، شمشيرش را برده بودند ، كاردى با خود داشت به دست گرفت ، ساعتى با آنها نبرد كرد تا كشته شد ، عروة بن بطاء تغلبى و زيد بن رقاد او را كشتند و او پايان كشتگان بود . سيّد ( ره ) در وصفش گفته : مردى شريف و پرنماز بود چون شير درنده جنگيد و پايدارى كرد تا ميان كشتگان افتاد .\r\n( 2 ) مؤلف كتاب « نفس المهموم » عباس قمى كه خدايش با اصحاب حسين ( قدّس اللَّه ارواحهم ) محشور كند ، گويد : كلمات مورخان و محدثان و مقتل‌نويسان شيعه و سنّى در ترتيب شهادت ياران حسين ( ع ) و شماره و رجز آنها اختلاف دارند ، آنها را پيش و پس ياد كرده‌اند و بعضى همان نام و رجز آنها را ضبط كرده‌اند و برخى جمعى را مسكوت گذاشته ؛ من تا اينجا پيروى مورخين معتمد قديم را نمودم ، ولى جمعى از قلم افتادند و بايست ذكرى از آنها نمود ، در اينجا به ترتيب ابن شهر آشوب در « مناقب » پرداختيم ، بنابراين ترتيب حر به ميدان رفت و سپس برير بن خضير به شرحى كه گذشت .\r\n[ رمز 57 
  ] آنچه در مورد اخبار و تواريخ نبردها و خصوص حادثهء كربلا\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nموضوع توجه است اين است كه چگونه و از چه كسانى اين مطلب دريافت شده است تا تدوين شده و به صورت تاريخ درآمده ، البته جامعهء عرب از زمان قديم توجه خاصى به ضبط حوادث و پيش‌آمدهاى ميدان جنگ داشتند و مخصوصاً راجع به مردم شجاع و حركات و رجزها و اشعار آنها را ضبط مىكردند ، زيرا تنها وسيلهء تربيت جنگى آنها به شمار مىرفت و در دورهء اسلام هم نويسندگان زبردستى بوجود آمدند كه برخى از آنها در ميدانهاى جنگ واقعه‌نگار و خبرنگار بودند ، در ميدان كربلا مخصوصاً حميد بن مسلم اين سمت را داشته و بعلاوه چون جمع بسيارى حضور داشتند خصوصيات وقايع و اشعار و رجزها را ضبط كرده و براى ديگران نقل كرده‌اند و در آن تاريخ به حد شيوع زبان به زبان مىگشته تا در كتب تواريخ وارد شده و اختلافى كه بوجود آمده به اعتبار ضبط مورّخان است كه به بعضى منابع دسترسى داشته و يا اخبار معينى را معتبر دانسته و يا به اعتبار اختلاف در مذهب و مرام از افرادى خبر گرفته و از افراد ديگرى اخذ نكرده‌اند .\r\n( 1 ) سپس وهب بن عبد اللَّه بن حباب كلبى به ميدان رفت ، مادرش روز عاشورا با او بود ، گفت : اى پسرم برخيز و زادهء دختر رسول خدا ( ص ) را يارى كن ، گفت : به چشم ، كوتاهى نكنم ، به ميدان رفت مىسرود :\r\n گر نشناسيد من ابن كلبم * زود ببينيد من و هم ضربم \r\n\r\n","description":"","footnote":"","page_name":" 358 ","page_number":358},
  {"content":"\r\n\r\n حمله و هم صولت من در حربم * خون رفيقان و خودم شد كسبم\r\nدفع كنم كرب ز پيش كربم * اهل نبردم نه اسير لعبم \r\n( 1 ) سپس حمله كرد و پىدرپى جمعى از لشكر كوفه را كشت و نزد مادر و همسر برگشت و برابر آنها ايستاد و گفت : مادر راضى شدى ؟ گفت : من از تو راضى نشوم تا پيش حسين ( ع ) كشته شوى ، زنش گفت : به خدا مرا داغدار خود مكن ، مادرش گفت : پسر جانم ، از او مپذير ، برگرد و براى زادهء رسول خدا ( ص ) نبرد كن تا در قيامت پيش خدا شفيع تو باشد ؛ برگشت و مىسرود :\r\n زعيم تو ميباشم اى ام وهب * گهيشان زنم نيزه گاهى به ضرب\r\nچه ضرب جوانى كه مؤمن به رب * چشمانم بر اين قوم تلخى حرب\r\nتوانائيم دست و شمشير چرب * نه سستم چه پيش آيدم كار چپ\r\nالهى بود از عليمم نسب \r\n( 2 ) پى در هم جنگيد تا نوزده سوار و دوازده پياده از آنها كشت و هر دو دستش را بريدند ، مادرش تيرك چادر را برداشت و به سوى او دويد و مىگفت : پدر و مادرم قربانت ، به خاطر حرم رسول خدا ( ص ) نبرد كن ، وهب پيش او آمد تا او را به خيمهء زنها برگرداند ، او دامنش را گرفت ، گفت : هرگز برنگردم تا با تو بميرم ؛\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nحسين ( ع ) فرمود : از خاندانم جزاى خير يابيد ، برگرد نزد زنان رحمك اللَّه ، او برگشت و وهب جنگيد تا كشته شد ، زنش بالينش رفت و خون از رخش پاك مىكرد ، شمر او را ديد و به غلامش گفت تا با عمودى كه در دست داشت به سرش كوبيد و او را كشت و او اول زنى بود كه از لشكرگاه حسين ( ع ) كشته شد .\r\n( 1 ) در « روضة الواعظين » و « امالى صدوق » گويد : وهب بن وهب كه خود و مادرش ترسا بودند و به دست حسين ( ع ) مسلمان شده و با او به كربلا آمده بودند به ميدان رفت ، سوار اسب شد و تيرك چادر را برداشت و جنگيد تا هفت هشت تن از آنها را كشت و سپس اسير شد و او را نزد عمر بن سعد بردند و دستور داد گردنش را زدند . . . الخ .\r\n[ رمز 58 
  ] مادران پارسا فرزندان باتقوا آورند اين مادر تازه مسلمان چه عنصر پاك و روح تابناكى داشته و چه سعادتى درك كرده است كه با اين شور و نشاط دل از جگرگوشهء خود برداشته و او را به جانبازى در راه حضرت ابى عبد اللَّه ( ع ) گماشته ، در مقاتل ضبط نشده است كه وهب و مادرش كجا حضور ابى عبد اللَّه رسيده و به اسلام مشرف شده‌اند كه شرف همراهى با آن حضرت را يافته‌اند ، آيا سابقهء اينها از مدينهء طيبه است يا در مكه به آن حضرت پيوسته‌اند يا در راه ميان مكه و كوفه ، و از اينجا پديد شود كه\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nياران بزرگوار آن حضرت در اطراف پراكنده بوده‌اند و به هر وسيله بايد گرد آن حضرت آيند و شرف شهادت يابند و كسى نتواند سعادتمندان جامعهء بشرى را با نشانه‌هاى ظاهرى مشخص نمايد .\r\n( 1 ) علامه مجلسى ( ره ) گفته : در حديثى ديدم كه اين وهب ، نصرانى بود و با مادرش به دست حسين ( ع ) مسلمان شد و در مبارزهء خود بيست و چهار پياده و دوازده سواره را كشت و اسير شد ، او را نزد عمر بن سعد بردند و گفت : عجب شجاعتى دارى ؟ سپس دستور داد سرش را بريدند و به لشكرگاه حسين ( ع ) انداختند ، مادرش سر او را برداشت و بوسيد و به لشكر ابن سعد انداخت و به مردى خورد و او را كشت و با تيرك چادر حمله كرد و دو مرد ديگر را كشت ، حسين ( ع ) به او فرمود : اى ام وهب ، برگرد ، تو و پسرت با رسول خدا ( ص ) هستيد ، جهاد از زنان برداشته شده ، برگشت و مىگفت : الهى نااميدم مكن ، حسين ( ع ) فرمود : تو را خدايت نوميد نكند اى ام وهب .\r\n( 2 ) بعد از او ، عمرو بن خالد ازدى صيداوى به ميدان رفت ، به حسين ( ع ) عرض كرد :\r\nيا ابا عبد اللَّه قصد دارم به اصحاب تو پيوندم و بد دارم تو را تنها و كشته بينم ، حسين ( ع ) فرمود : پيش برو كه ما هم ساعت ديگر به تو رسيم ، پيش رفت و مىسرود :\r\nاى نفس برو به سوى رحمن با مژدهء حق روح و ريحان\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nامروز جزاى تو است احسان بر آنچه گذشته كرده‌اى هان در لوح نوشته نزد ديّان آرام كه زنده مىدهد جان از صبر برى امان به پايان اى معشر ازد و خيل قحطان سپس جنگيد تا كشته شد ( ره ) ؛ ( 1 ) در « مناقب » است كه سپس پسرش خالد به ميدان رفت و سرود :\r\nصبرى به مردن ، زادگان قحطان تا به كف آريد رضاى رحمن با مجد و عزت همرديف برهان زى برترى و طول و احسان جان پدر رفتى به سوى جنان در كاخ ازد نيك و سخت بنيان سپس پيش رفت و جنگيد تا كشته شد . ( 2 ) بعد از او سعد بن حنظلهء تميمى به ميدان رفت كه از اعيان لشكر حسين ( ع ) بود و مىسرود :\r\nصبر كن در زير شمشير و سنان صبر كن بر آن درآئى در جنان در بر سيمين بران از حوريان هر كه فوز نغز خواهد بىگمان\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nكن تلاش راحتى اى جان جان در تلاش خير باش اندر جهان سپس حمله كرد و سخت جنگيد تا كشته شد ( ره ) . ( 1 ) بعد از او عمير بن عبد اللَّه مذحجى به ميدان رفت و اين رجز را سرود :\r\nبنى سعد و مذحج بدانند من بجنگم يكى شير پولادتن به تيغ افكنم من سر آهنين يلان را كشانم به روى زمين كنم طعمهء گرگ و كفتار لنگ و به جنگ ادامه داد تا مسلم ضبابى و عبد اللَّه بجلى او را كشتند . بعد از او مسلم بن عوسجه رفت كه جريان حال او گذشت . ( 2 ) بعد از او عبد الرحمن يزنى به ميدان رفت و مىسرود :\r\nمن زادهء عبد اللَّه و از آل يزن در دين حسين باشم و دين حسن شمشير زنم چون جوانى ز يمن اميد به درگاه خداى ذو المن ( 3 ) بعد از او يحيى بن سليم مازنى به ميدان رفت و مىسرود :\r\nبر اين لشكر زنم يك ضرب كارى يگانه ضربت دشمن شكارى نه زان درمانده نه ترديد دارم كه جز مردن ندارم انتظارى\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n( 1 ) بعد از او قرة بن ابى قرة غفارى به ميدان رفت و اين رجز را مىسرود :\r\n دانند به حق جميع اولاد غفار * هم خندفيان و بعد اولاد نزار\r\nكه شيرم و بيدريغ اندر پيكار * مىكوبم و مىزنم گروه فجار \r\nو شصت و هشت مرد كشت .\r\n( 2 ) سپس مالك بن انس كاهلى به ميدان رفت و مىگفت :\r\n آل على شيعيان رحمانند * بنى اميه شيعيان شيطانند \r\nچهارده و به قولى هيجده مرد از آنان كشت و كشته شد ( ره ) ؛ مىگويم :\r\nاحتمال قوى دارد كه اين شهيد انس بن حارث كاهلى صحابى باشد . ابن اثير جزرى در كتاب « اسد الغابه » گفته : انس بن حارث در شمار اهل كوفه است و اين حديث او را اشعث بن سليم ، از پدرش روايت كرده كه پيغمبر ( ص ) مىفرمود كه :\r\nاين پسر من در زمين عراق كشته شود ، هر كه او را دريافت بايد ياريش كند و با حسين ( ع ) كشته شد .\r\nشيخ ابن نما در « مثير الاحزان » گفته : سپس انس بن حارث كاهلى به ميدان رفت و مىسرود :\r\nدانند بنى كاهل ما با دودان با خندفيان همى و قيس عيلان كه قوم منند آفت هر اقران اى قوم باشيد چون شير غران\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nضربت بزنيد به لشكر الآن آل علىاند شيعهء رحمن اولاد حربند شيعهء شيطان ( 1 ) مىگويم : ظاهر آن است كه او را براى نسبت به جدّش كاهل ، كاهلى گفته‌اند ، در زيارت مرويّه از ناحيهء مقدسه هم وارد است كه : السلام على انس بن الكاهلى الأسدى .\r\nسپس عمرو بن مطاع جعفى به ميدان رفت و گفت :\r\nامروز به ما ضربت شمشير خوش است از بهر حسين صولت شير خوش است اميد ثواب دارم و قصد دفاع دورى ز جحيم و نار بىپير خوش است ( 2 ) سپس جون بن ابى مالك آزاد كردهء ابى ذر غفارى به ميدان رفت .\r\n( ف ) بندهء سياهى بود و حسين ( ع ) به او فرمود : تو اجازه دارى به روى چون براى خوشى دنبال ما آمدى از روش ما گرفتارى مكش ، عرض كرد : يا بن رسول اللَّه ، در خوشى ، من كاسه ليس شما بودم ، در سختى دست از شما بدارم ؟ ! به خدا بويم گند است و نژادم پست و رنگم سياه ، رخصت بهشت به من بده تا بويم خوش ، حسبم شريف و رويم سپيد گردد ، نه به خدا از شما جدا نشوم تا اين خون سياه خود را به خون پاك شما بياميزم ، او هم به ميدان رفت و مىسرود :\r\nكفار چه بينند مرا اين ضربهء اسود كو تيغ زند بهر عزيزان محمد\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nراند به زبان دشمن و بر خيل عدو تازد فردوس برين فردا اميد از او دارد ( 1 ) سپس كشته شد ( رضوان اللَّه عليه ) ؛ ( ف ) بيست و پنج مرد را كشت و سپس كشته شد ، حسين ( ع ) بر بالينش ايستاد و فرمود : بار خدايا رويش سپيد و بويش خوش فرما و با نيكانش محشور دار و با محمدش معروف فرما ؛ از امام باقر ( ع ) روايت شده كه مردم به دشت كربلا مىآمدند و كشتگان را به خاك مىسپردند ، پس از ده روز جنازهء جون را يافتند كه بوى مشك را از آن ساطع بود ( رضوان اللَّه عليه ) .\r\n[ رمز 59 
  ] شركت بندگان سياه در سعادت شهادت و فوز به مقام بزرگ همراهى ابى عبد اللَّه نشانهء عموميت دعوت اسلام و شمول تربيت قرآن است و چنانچه پيغمبر اين افتخار را دارد كه من بر همه نوع بشر از سياه و سفيد مبعوثم ؛ حسين ( ع ) هم كه براى زنده كردن شريعت او قيام كرده از همهء طوائفى كه تا آن روز در محيط اسلام بوده‌اند و دعوت اسلام در آنها نفوذ داشته فدائى با خود داشته است و با اين پيش‌آمد معلوم شده است كه همهء اجناس و انواع بشرى در پرتو تربيت و پرورش اسلامى به بالاترين مقامات انسانيت مىرسند و به درجهء مصلحين و رهبران فداكارى كه جان خود را در راه دين و صلاح بشريت نثار مىكنند ترقى مىنمايند ، براى همين است كه سياه و سفيد و عجم و عرب و ترك و آقا و بنده و\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nبزرگ و خرد در نهضت حسينى شركت داشته‌اند .\r\n( 1 ) سپس انيس بن معقل اصبحى به ميدان رفت و مىگفت :\r\nانيسم من و زادهء معقلم به دستم بود تيغ با صيقلم زنم بر سر دشمنان در نبرد براى حسين آن عزيز دلم كه زاد رسول است فخر رسل بيست و چند مرد را كشت ؛ سپس يزيد بن مهاجر به ميدان رفت به شرحى كه گذشت .\r\n( 2 ) سپس حجاج بن مسروق جعفى ، مؤذن حسين به ميدان رفت و مىسرود :\r\nبه پيش اى حسين هدايت شعار بر جدّت امروز دارى گزار سپس بر على صاحب ذو الفقار وصيش شناسيم و با افتخار و بيست و پنج مرد را كشت و كشته شد ( ره ) . ( 3 ) سپس سعيد بن عبد اللَّه حنفى و حبيب بن مظاهر اسدى و زهير بن قين بجلى و نافع بن هلال جملى به شرحى كه گذشت كشته شدند . سپس جنادة بن حارث انصارى به ميدان رفت و مىگفت :\r\nمنم جناد و منم بن الحارث نه سست باشم و نى ناكث\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nزنمت تا كه آيدت وارث تنم امروز در زمين ماكث سپس پسرش عمرو بن جناده به ميدان رفت و مىسرود :\r\nگلوگير كن زادهء هند و بسير چه كورى به گردان سرباز انصار به خيل مهاجر كه سر نيزه خونين به پيكار دارند از جور كفار به عهد محمد پيمبر چنان بد كنون هست رنگين از خون فجار كنون گشته رنگين ز خون اراذل كه هشتند قرآن ز تأييد اشرار به خونخواهى بدر و بدخواهى دين كه از ضرب تيغ و سنان گشته افكار خداى است رب من و من هميشه زنم فاسقان را به شمشير تبار به ازدى است اين حق واجب معين بهر روز كورا به پيش است پيكار پس جنگيد تا به شهادت رسيد .\r\n( 1 ) سپس جوانى كه پدرش در معركه كشته شده بود ، به ميدان رفت ، مادرش به او گفت : پسر جان ، برو و در خدمت زادهء رسول خدا ( ص ) نبرد كن ، بيرون شد و\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nچون حسين ( ع ) او را ديد فرمود : پدر اين جوان كشته شده و شايد مادرش راضى نباشد كه به ميدان رود ، آن جوان گفت : مادرم مرا امر كرده است ، به ميدان رفت و مىسرود :\r\nاميرم حسين است و نيكو امير سرور دل آن بشير نذير علىاش پدر مادرش فاطمه كسى را ندانيد با وى نظير چه خورشيد رخشان بود روى او بود چهره‌اش همچون بدر منير جنگيد تا كشته شد و سرش جدا شد و به لشكرگاه حسين ( ع ) پرتاب شد ، مادرش سرش را برداشت و گفت : آفرين پسر جانم ، اى سرور دلم اى نور چشمم ، سپس سر او را به مردى پرتاب كرد و او را كشت و تيرك چادر را برداشت و بر آنها حمله كرد و مىگفت :\r\nمن براى سيد خود يك عجوز ناتوانم كهنه و پوسيده و افتاده از پا نيمه جانم بر شما ضربت زنم مردانه من تا مىتوانم از براى زادگان فاطمه روح روانم دو مرد را زد و كشت و حسين ( ع ) او را برگردانيد و در حقّش دعا كرد ؛ ( 1 ) مىگويم : احتمال دارد كه اين جوان پسر مسلم بن عوسجه اسدى باشد چون كه در « روضة الاحباب » و « روضة الشهداء » براى پسر مسلم بن عوسجه قريب اين\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nمضمون پس از كشته شدن پدرش نقل شده ، و اللَّه العالم .\r\n[ رمز 60 
  ] با آنكه لشكر كينه‌ور كوفه براى سرهاى شهداء با هم نزاع مىكرده‌اند و اهتمام زيادى به حفظ آنها داشته‌اند كه بوسيلهء آن خودنمائى و اظهار شجاعت كنند يا نزد ابن زياد برند و جائزه گيرند ، سر اين جوانهاى نورس را نزد مادرانشان مىانداخته‌اند براى آنكه دل آنها را بسوزانند و بلكه آنها را به حضرت امام حسين ( ع ) بشورانند و يا براى آنكه اين جوانان در شمار كودكانى بودند كه كشتن آنها ننگين بوده و از اظهار كشتن آنها شرم داشتند .\r\n( 1 ) سپس غلام تركى كه خدمت حسين ( ع ) مىكرد و حافظ قرآن بود به ميدان رفت و مىجنگيد و اين رجز را مىسرود :\r\nاز تيغ و از سنانم دريا به شعله خيزد و اندر فضا ز تيرم حزب اجل بريزد چون تيغ در كف من عريان شود درخشان قلب حسود تركد وز جاى برنخيزد جمعى را كه تا هفتاد تن گفته‌اند كشت و به خاك افتاد و حسين ( ع ) آمد و گريست و گونهء خود بر گونهء او نهاد ، او چشم گشود و حسين ( ع ) را ديد و تبسّمى كرد و نزد پروردگار خود رفت .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n[ رمز 61 
  ] از اين چند سطرى كه دربارهء اين غلام ترك ضبط تاريخ شده ، نكات مهمى استفاده مىشود : در اول بار نظر به مضمون رجز او متوجه مىگردد كه از مضمون رجزهاى متعارف عربى كه بسيارى از آنها از زبان ياران حسين ( ع ) گذشت جدا است ، در رجزهاى عربى بيشتر توجه به همان خاندان و نژاد و مفاخر عشائرى است ولى در اين رجز دريا و فضا و محيط اخلاقى را به ميان آورده و با يك فكر وسيع‌ترى آن را سروده ؛ و از نظر دوم اظهار مهرى كه حسين ( ع ) با اين غلام ترك كرده است و گونه به گونهء او نهاده و با ديگر انصار و ياران خود چنين نكرده است .\r\nاز طرفى گويا منظورش غريب‌نوازى بوده ، و از طرفى كمالات معنوى اين غلام ترك كه حفظ قرآن نموده است او را شايستهء اين مقام كرده . در اينجا تبسّم شيرين آن غلام ترك هنگام جان دادن جلب نظر مىكند و گويا اظهار لطف حسين ( ع ) در او تأثيرى داشته كه همه چيز را از ياد برده و يا آنكه مانند آن اسود تازه مسلمان فتح خيبر از ديدار حوريانى كه شهيد را هنگام جان دادن در آغوشى كشند ، خرم و خندان شده .\r\n( 1 ) سپس مالك بن دودان به ميدان رفت و مىسرود :\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nبر سوى شما آيد از مالك ضرغام يك ضرب جوانى به دفاع ذوى الاكرام از بهر ثوابى ز خدا صاحب انعام ( 1 ) سپس ابو ثمامهء صائدى به ميدان رفت و گفت :\r\nعزاى خاندان مصطفى و دخترانش شد ز حبس بهترين كس سبط احمد عزاى حضرت زهراء و زوج او على باشد خزانهء علم حق بعد از محمد عزاى اهل شرق و غرب عالم بين نگر اندوه بر جيش حسين مرد مؤيد كه گردد پيك من سوى نبى و دخترش زهرا كه فرزند شما سخت افتاده است اندر بد ( 2 ) سپس ابراهيم بن حصين اسدى به ميدان رفت و اين رجز را سرود :\r\nزنم من مفصل و ساق شما را كه تا امروز خون من بريزد ببو اسحاق گردد مرگ روزى ز فاجرزادگان جز بد نخيزد سپس عمرو بن قرطه به ميدان رفت و شرح آن گذشت .\r\nسپس احمد بن محمد هاشمى به ميدان رفت و مىسرود :\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nآزمايش كنم ، امروز خودم كه به كف تيغ و به دشمن بزنم دين خود روز وغى حفظ كنم ( 1 ) در « مناقب » گفته : در حملهء اول ، كشتگان اصحاب حسين ( ع ) از اين قرار هستند : ( 1 ) نعيم بن عجلان ( 2 ) عمران بن كعب بن حارث اشجعى ( 3 ) حنظلة بن عمرو شيبانى ( 4 ) قاسط بن زهير ( 5 ) كنانة بن عتيق ( 6 ) عمرو بن مشيعه ( 7 ) ضرغامة بن مالك ( 8 ) عامر بن مسلم ( 9 ) سيف بن مالك نميرى ( 10 ) عبد الرحمن ارحبى ( 11 ) مجمع عائذى ( 12 ) حباب بن حارث ( 13 ) عمرو جندعى ( 14 ) جلاس بن عمرو راسبى ( 15 ) سوار بن ابى عمير فهمى ( 16 ) عمار بن ابى سلامه والانى ( 17 ) مسعود بن حجاج ( 18 ) عبد اللَّه بن عروهء غفارى ( 19 ) زهير بن بشير خثعمى ( 20 ) عمار بن حسان ( 21 ) عبد اللَّه بن عمير ( 22 ) مسلم بن كثير ( 23 ) زهير بن سليم ( 24 ) و ( 25 ) عبد اللَّه و عبيد اللَّه پسران زيد بصرى ( 26 ) عمره ، از موالى حسين ( ع ) ( 27 ) و ( 28 ) دو تن از آزاد كردان امير المؤمنين ( ع ) ( 29 ) زاهر عمرو مولى بن حمق .\r\n( 2 ) من مىگويم : در نام اين شخص اخير به گمانم تقديم و تأخير رخ داده و اصلش : زاهر مولى عمرو بن حمق بوده چنانچه در زيارت ناحيهء مقدسه راجع به شهداء ، و در زيارت رجبيه مرويه در « مصباح الزائر » است كه : السلام على زاهر مولى عمرو بن الحمق الخزاعى ؛ در اينجا سزاوار است به حال او اشاره‌اى شود ، حبر خبير قاضى نعمان مصرى گفته : يكى از اصحاب مهاجر پيغمبر و تابعانى كه\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nرسول خدا ( ص ) بهشت را براى آنها ثابت دانسته و در خدمت على ( ع ) بودند عمرو بن حمق است كه بعد از على ( ع ) زنده ماند و معاويه او را تعقيب كرد و با يكى از اصحاب على ( ع ) به نام زاهر به جزيره گريخت ، چون در يك وادى منزل كردند ، نيمه شبى مارى عمرو بن حمق را گزيد و صبح ورم در او پديد شد و به زاهر گفت : از من دور باش كه دوستم از رسول خدا ( ص ) به من خبر داده كه جن و انس در خون من شريك باشند و من به همين زودى كشته شوم ، گردن اسبهاى تعقيب‌كنندگانش نمودار شد و گفت : اى زاهر پنهان شو ، چون مرا بگيرند سرم را ببرند و تنم را بگذارند و چون رفتند ، تن مرا به خاك سپار ، زاهر گفت : نه ، تيرهاى خود را روى زمين مىريزم و آنها را تير مىزنم و چون تير تمام شد با تو كشته مىشوم ، گفت : نه ، چنان كن كه من از تو خواهم ، خدا تو را بدان نفع بخشد ، زاهر نهان شد ، آن قوم آمدند و عمرو را كشتند و سرش را بريدند و بردند و اين اول سرى بود كه در اسلام حمل شد ؛ چون برگشتند ، زاهر بيرون شد و تنش را به خاك سپرد و زنده بود تا با حسين ( ع ) شهيد شد ؛ ( 1 ) از اينجا ظاهر شود كه زاهر از اصحاب خاصّ امير المؤمنين ( ع ) و همرتبهء عمرو بن حمق خزاعى صحابهء رسول خدا ( ص ) و حوارى امير المؤمنين ( ع ) آن بندهء صالح بوده كه كثرت عبادتش تكيده بود و تنش را لاغر و رنگش را زرد كرده بود و توفيق دفن او را يافت و سعادتش مساعد شد تا نصرت حسين ( ع ) را روزيش كرد و به شهادت رسيد و از نبيره‌هايش ابو جعفر زاهر بن محمد بن سنان از اصحاب كاظم و رضا و حضرت جواد ( ع ) است .\r\n( 2 ) بدان كه مورّخان ، چند تن را نام برده‌اند كه براى نصرت حسين ( ع ) روز\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nعاشوراء حضور يافته بودند ولى از معركه جان بدر بردند :\r\n( 1 ) 1 - غلام عبد الرحمن بن عبد ربه انصارى كه در شرح حالش گذشت كه گفت چون ديدم ياران حسين به خاك افتادند بدر رفتم .\r\n( 2 ) 2 - مرقع بن ثمامهء اسدى ؛ طبرى و جزرى گفته‌اند : تيركش خود را روى زمين ريخته و زانو زده بود و مىجنگيد ، چند تن خويشانش نزد او آمدند و گفتند :\r\nتو در امانى ، با ما بيا ، با آنها رفت و عمر بن سعد او را نزد ابن زياد برد و حال او را گزارش داد ، ابن زياد او را به « زاره » تبعيد كرد ؛ فيروزآبادى گفته : « زاره » نيستان است و نام ناحيه‌اى است در مصر و در طرابلس و دهى است در بحرين كه چشمهء آبى دارد .\r\n( 3 ) 3 - عقبة بن سمعان ؛ طبرى و جزرى گفته‌اند : عقبة بن سمعان را عمر بن سعد اسير كرد و او خدمتكار رباب همسر امام حسين ( ع ) بود كه دختر امرء القيس كلبى و مادر سكينه است ، به او گفت : تو چه كاره بودى ؟ گفت : من بندهء مملوكى بودم و از خود اختيارى نداشتم ، عمر او را آزاد كرد .\r\n( 4 ) 4 - ضحاك بن عبد اللَّه مشرقى ، كه در اينجا شايسته است داستانش را بگويم : لوط بن يحيى ازدى گويد : از عبد اللَّه بن عاصم همدانى بازگو كرده است كه ضحاك بن عبد اللَّه مشرقى مىگفت : من و مالك بن نضر ارحبى خدمت امام حسين ( ع ) آمديم ، سلام كرديم و نزد او نشستيم ، جواب ما را گفت و به ما خوشامد كرد و فرمود : براى چه آمديد ؟ گفتيم : آمديم سلام بدهيم و عافيت شما را بخواهيم و با شما ديدارى تازه كنيم و به شما خبر دهيم كه همهء مردم كوفه به جنگ با شما متحد شدند و شما تصميم خود را بگيريد ، فرمود : حسبى اللَّه و نعم\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nالوكيل ؛ گويد : ما بدى مردم را ياد كرديم و سلام وداع داديم و بر او دعا كرديم و اجازهء مرخصى خواستيم ، فرمود : چرا مرا يارى نكنيد ؟ مالك بن نضر گفت : من قرضدار و عيال‌وارم ، من گفتم : قرض دارم ولى عيال ندارم و اگر با من شرط كنى در صورتى كه دفاع من براى شما سودمند نباشد مرخص باشم در خدمت شما حاضرم ، فرمود : در اين صورت تو آزادى ، من با او ماندم .\r\n( 1 ) ضحاك تا روز عاشوراء با آن حضرت بود و بعضى وقايع شب و روز عاشورا از او روايت شده ؛ گويد : چون ديدم ياران حسين كشته شدند و لشكر به خود و خاندان او دست يافته و جز سويد بن عمرو خثعمى و بشير بن عمرو حضرمى با او نمانده ، به آن حضرت عرض كردم : يا بن رسول اللَّه مىدانى ميان من و تو چه شرطى است و من متعهد شدم كه تا جنگنده‌اى دارى به همراهى آنان براى تو مىجنگم و گرنه از بيعت آزادم و شما قبول كرديد . فرمود : راست گفتى چگونه توانى خود را نجات داد ؟ اگر مىتوانى آزادى . گويد : من آن وقت كه اسبهاى ياران را زخمى مىكردند و تير مىزدند ، اسب خود را آورده در يكى از خيمه‌هاى متعلق به اصحاب پنهان كرده بودم و پياده دفاع مىكردم و در پيش روى حسين ( ع ) دو مرد را كشتم و دست ديگرى را بريدم ، آن روز حسين ( ع ) چند بار به من فرمود : دست‌مريزاد ، خدا دستت را نبرد و جزاى خيرت دهد از خاندان پيغمبرت ؛ چون به من اجازه داد ، اسب خود را از خيمه بيرون آوردم و سوار شدم و آن را مهميز زدم تا روى پاى خود ايستاد و از ميان لشكر تاختم و به من راه دادند تا گريختم و پانزده تن مرا دنبال كردند تا به ده « شفيه » در كنارهء فرات رسيدم و چون به من رسيدند برگشتم و كثير بن عبد اللَّه شعبى و ايوب بن مشرح\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nحيوانى و قيس بن عبد اللَّه صائدى مرا شناختند و گفتند : اين عم‌زادهء ما ضحاك بن عبد اللَّه مشرقى است و شما را به خدا از او دست بداريد ، سه تن تميمى با آنها همراه شدند و ديگران هم پيروى آنها نمودند و خدا مرا نجات داد .\r\n( 1 ) مىگويم : ابن عباس درست گفت كه چون او را به كناره‌گيرى از حسين ( ع ) سرزنش كردند ، جواب داد كه : اصحاب حسين كم و زياد نشوند ، ما نديده آنها را به نام مىشناسيم ، محمد بن حنفيه هم فرمود : ياران او به نام خود و پدر نزد ما نوشته دارد پدر و مادرم قربانشان كاش من هم با آنها بودم و به فوز بزرگى مىرسيدم .\r\n[ رمز 62 
  ] در پيش گفتيم كه جهاد فداكارى و جانبازى تكليف اجبارى و عمومى نيست بلكه داوطلبى است و وظيفهء رجال از خود گذشته و برجستهء جهان است و در تاريخ هيچ كس به اندازهء حضرت ابى عبد اللَّه ياران جانباز و فداكار نداشته است و رخصتى كه به ضحاك بن عبد اللَّه مشرقى داده شده ظاهراً پيش از تنهائى امام و نداى استغاثه صورت گرفته و براى او گناهى نداشته است و گرنه امام به او رخصت خلاف وظيفهء دينى نمىداد و او هم براى همين جهت از امام رخصت گرفت و گريخت و خود را از معركه بيرون برد و كنارى رفت كه آواز استغاثهء آخرين امام را نشنود و براى او مسئوليتى پديد نگردد .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n( 1 ) شيخ ثقهء جليل محمد بن حسن صفار قمى متوفاى سال 290 در قم در « بصائر الدرجات » از حذيفهء غفارى صحابى روايت كرده است كه : چون امام حسن ( ع ) با معاويه وداع كرد و از كوفه به مدينه برگشت ، در برگشتن ، من در خدمتش بودم ، يك شتر باردار با آن حضرت بود و هر جا رو مىكرد از آن جدا نمىشد ، يك روز عرض كردم : قربانت يا ابا محمد اين بار چيست كه از تو جدا نيست ؟ فرمود : اى حذيفه نمىدانى در آن چيست ؟ گفتم : نه ، فرمود : اين دفتر است ، گفتم : چه دفترى است ؟ گفت : دفتر نام شيعيان ما است ، عرض كردم : نام مرا به من بنما ، فرمود : فردا صبح بيا ، صبح با برادرزاده‌ام كه مىتوانست بخواند و خودم خواندن نمىتوانستم رفتيم ، فرمود : براى چه در اين صبح زود آمدى ؟ گفتم : براى حاجتى كه وعده فرموديد ، فرمود : اين جوان همراه تو كيست ؟ گفتم : برادرزادهء من است و مىتواند بخواند ، من خودم نمىتوانم بخوانم ، فرمود : بنشين ، سپس گفت : آن دفتر اوسط را براى من بياوريد ، آوردند ، آن جوان نظر كرد و نامها در آن مىدرخشيد در اين ميان كه مىخواند گفت : عمو جان اين نام من است ، گفتم :\r\nمادرت بر تو بگريد ، نام مرا بخوان ؛ گويد : صفحه زد و گفت : ها اين نام تو است و ما خرسند شديم و آن جوان با حسين ( ع ) شهيد شد .\r\n[ رمز 63 
  ] اين دفتر كه از خصائص و مواريث امامت است دفتر عادى نبوده كه با كاغذ و قلم و مداد معمولى نوشته باشد و خواندن آن نياز به ياد گرفتن خواندن و نوشتن معمولى داشته باشد بلكه ظاهر اين است كه دفتر\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nثبت الهى باشد مانند دفتر اعمال بشرى و دفتر نقشهاى لوح محفوظ كه هر كس حجاب طبيعت را كنار نهد مىتواند بر آن اطلاع يابد و از آن استفاده كند و نمايش حقائق در آن به نحوى از مشاهده و كشف است و گويا از اينكه حذيفه يك خواننده‌اى با خود آورده ، امام تعجب مىكند و از او مىپرسد براى چه آمدى ؟ يعنى تو بايد خودت به طور خصوصى آمده باشى و چون كسى كه همراه آورده اهل سرّ بوده ، امام آنها را به مكاشفه مىكشاند ولى مقام برادرزادهء او كاملتر بوده ، از اين رو مىگويد : دفتر را كه آوردند نامها در آن مىدرخشيد و اين حال مكاشفه بر او هم دست داده ولى مرتبهء ضعيفى داشته كه نمىتوانسته به خصوصيات آن احاطه كند و چون در درجهء دوم بوده ، نام او در طراز اول شيعيان ثبت نبوده و در صفحهء دوم ثبت بوده است .\r\n( 1 )\r\n\r\nرجوع به شرح حال انصار حسين ( ع )\r\nارباب مقاتل گويند : انصار حسين ( ع ) پى در هم مىآمدند و مىگفتند :\r\nالسلام عليك يا بن رسول اللَّه ، و آن حضرت جواب مىداد : و عليك السلام ، ما هم به دنبال شما هستيم ، و اين آيه را مىخواند : ( ( برخى درگذشتند و بعضى در انتظار مرگند و تغييرى نيافتند تا همه كشته شدند ) ) [ 1 
  ] .\r\n\r\n\r\n","description":"","footnote":"\r\n[ 1 
  ] سورهء احزاب ، آيهء 23 .\r\n","page_name":" 379 ","page_number":379},
  {"content":"\r\n\r\nز جام مرگ نوشيدند يكسر ز دنيا چشم پوشيدند سرمست تنى اندر زمين از عشق خونين روانى بر فراز عرش بنشست نياسوده مگر اندر بر دوست به سختى دامنش ننهاده از دست ( 1 ) سيد ( ره ) گفته :\r\nاصحاب حسين ( ع ) پيش او در جانبازى به يكديگر پيشدستى مىكردند چنان بودند كه دربارهء آنها سروده شده :\r\nيلانى كه چون به هر پيكار خوانند سپاهى زره‌پوش در پيش رانند دل خود بپوشند بر روى جوشن چه پروانه افتند بر تيغ دشمن ( 2 ) شيخ ابن نما نيروى جانبازى و دفاع آنها را چنين ستوده است :\r\nبه كفها سنان و بدل جان نثارى شد از ترس شيران غرّان فرارى يلان نبردى كه درگاه حمله به دشمن نبخشند جز شرمسارى رسانند چون پاى اندر نبردى برآرند سر روز محشر ز يارى\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nبه روى زره دل نهادند و در دل بجز جان نثارى ندارد قرارى ( 1 ) ابن ابى الحديد در « شرح نهج » گفته كه : به مردى كه روز عاشوراء در ركاب عمر بن سعد بود گفتند : واى بر تو ، ذريهء رسول خدا را كشتيد ؟ گفت :\r\nسنگ به دندان گير ، اگر آنچه را ديديم ديده بودى ، آنچه كرديم كرده بودى ، پهلوانانى دست به شمشير مانند نره شير بر ما يورش كردند و پهلوانان را از چپ و راست به خاك مىانداختند و خود را به مرگ پرتاب مىكردند ، نه امان مىپذيرفتند و نه مال مىخواستند و جز سلطنت يا مرگ جلوى آنها بند نمىشد ، اگر ساعتى از آنها دست بازمىگرفتيم ، همهء قشون را مىكشتند ما را چه مىشد كرد ؟ ! ! ! .\r\n( 2 ) شيخ ابو عمرو كشى گويد : حبيب از آن هفتاد مردى بود كه حسين ( ع ) را يارى كردند و سينه جلوى نيزه دادند و چهره به دم شمشير با آنكه امان و پول فراوان به آنها پيشنهاد شد و نپذيرفتند و گفتند :\r\nما نزد رسول خدا ( ص ) عذرى نداريم كه زنده باشيم و حسين ( ع ) كشته شود تا آنكه همه كشته شدند .\r\n( 3 ) مؤلف كتاب عباس قمى عفى اللَّه عنه گويد : اصحاب مولاى ما حسين ( ع ) بر همهء مسلمانان حقّ بزرگى دارند و سزا است در اينجا اندكى از اشعار مدح آنان را بنگاريم و جزئى از حق آنها را ادا كنيم زيرا چنان بودند كه مدّاحشان گفته :\r\nچون كريمان صبر كردند و وفا با خوشى حق مكارم شد ادا\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nروز عاشوراء كه تيغ تيز را پيشه بد تن را ز سر كردن جدا با تن صد پاره اندر قتلگاه روى خاك گرمشان گرديد جا ( 1 ) شيخ جعفر خطى ( ره ) گفته قريب اين مضمون :\r\nبه دشت كربلا تنهاى خاموش ببار اى ابر باران‌خيز پرجوش نبود از آتشين اشكم بياور سحابى رعدآسا و پر از خوش بر آنها ايستادم در وحوشى چه سلطانى بدورش لشكرى موش بر آنها ديدگان بستم نديدم بجز آلودگان با خاك و خون پوش ز اهل و خانه پرسيدم نديدم جوابى جملگى بودند خاموش تو را خوش خرگهى هوشت ندزدد كه ويران است و جاى جغد و خرگوش نمىگويد جوابت گر بپرسى و گر گويد تو را ننشاند از جوش\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nبه پيش آور تو سوگ سيدى را كه دل اندر غمش باشد سيه‌پوش بگاهى كش ميان جمع ياران چه شيرى گرد او شيران بخروش به درياى نبردى بردشان چست گوارا ديده آب تلخ و بدبوش سنان چون بر كف و تيغ برهنه كه باشد بخشش افعى بدنوش دهند آن را ميان سينه‌ها جاى و يا سازند با گردن هم آغوش\r\n( 1 )\r\n\r\nفصل در نبرد اهل بيت حسين ( ع ) و مقتل آنان رضوان اللَّه عليهم\r\n( 2 )\r\n\r\n1 - ابو الحسن على بن الحسين الأكبر ( ع )\r\nچون ياران حسين ( ع ) كشته شدند و جز خانواده‌اش كسى با او نماند كه عبارت از اولاد على و اولاد جعفر و عقيل و امام حسن باشند ، گرد هم آمدند و يكديگر را وداع كردند و تصميم جنگ گرفتند و چنان بودند كه ستوده است :\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nگروهى كه در گرد پيكار بينى چه خورشيد تابان و ماه درخشان ز سائل دريغى ندارند هرگز به روز خوش و در سيه‌روزگاران چه فرياد جنگى نيوشند از دل بجوشند و هم سر ببخشند و هم جان ديگرى گويد :\r\nسپيد چهره و باشند از نژاد كريم طراز اول و گردن فراز و لطيف عميم مضيف خانهء آنها برى ز بانگ سگان نه پرسشى شود از واردين و نى تقويم و كعب بن مالك گويد :\r\nقومى همه از هاشم افراشته بنياد چون كوه فرازنده كى ميكندش باد قومى كه خدا بر خلق دارد نظر از آنها وز كوشش آنها شد پيغمبر مرسل شاد زيبا رخ و دريا كف بر سائل و پر ساكت در سختى دوران و در قحطى پرفرياد ( 1 ) شيخ فاضل المعى على بن عيسى اربلى در « كشف الغمه » روايت كرده است از كتاب « عترة الطاهره » از عوام بن حوشب گويد : به من رسيده كه رسول\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nخدا به دسته‌اى از جوانان قريش كه چهره‌شان چون تيغ ، درخشان بود نگريست تا غم بر رويش نمايان شد ، عرض شد : يا رسول اللَّه شما را چه شد ؟\r\nفرمود : ما خاندانى هستيم كه خدا آخرت را براى ما بر دنيا اختيار كرده ، به يادم آمد كه خاندانم پس از من چه كشتار و آوارگى و راندگى از دست امّتم بكشند .\r\n( 1 ) سيد حيدر حلّى ( ره ) :\r\nفداى نفوسى سرافراز كردم كه نوشيده جام بلا را دمادم ز تيغ ستم خونشان ريخته وصاياى حق بهر آنها شده گم ز هر كس كه روى زمين است بهتر ز هر كس كه بر آسمان است اكرم برنده‌تر از تيغ در جنگ دشمن به هر مشكلى كان بود سخت و مدعم چه روزى بخوانندشان در نبردى دم تيغشان ريزد از پردلان دم چه بر تيغ گويند ميكش قضا را بدان سو كه خواهند سازند مبرم اجل زير شمشير دارند و بر سر ز نصر من اللَّه دارند پرچم\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nز هيبت كشانند دهرى به دهشت زمين لرزد و عز آنها فراهم شگفتا ز قومى چنان جان‌ستان‌وش به تقوى و عفت همه جفت و همدام كه خول اجل جان آنها ربايد برد باد خرگاه و آثارشان هم بميرند در زير شمشير و نيزه كريمانه در تيره جنگى پر از غم همه رهبرانى كه داعى حق را نمودند لبيك و خفتند با هم نبودم گمان كش قضا را قضا زد و يا كوه مرگى ز مرگى است در هم فداى سرانى فرازنده دائم ز بار ستم در زمانه بلا ذم سر از ظلم پيچيده و پاره پاره شده از سنان بىپرستار و مرهم به واماندگان شعر گو كه ديگر گذشت آنكه پرمهر مىبود محرم چه جانى است كو بر نيايد ز حسرت چه قلبى كه از غم نپاشيده از هم\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n( د ) على اكبر كه مادرش ليلى دختر ابى مرة بن عروة بن مسعود ثقفى است ، به ميدان رفت .\r\n\r\nاحوال عروة بن مسعود ، جدّ مادرى على اكبر ( ع )\r\n( 1 ) عروة بن مسعود يكى از چهار بزرگوار عالم اسلام و يكى از دو بزرگ مردى است كه قرآن از زبان كفار قريش حكايت كرده است : « گفتند چرا اين قرآن بر يكى از دو مرد بزرگ مكه يا طائف فرود نيامد » [ 1 
  ] ، و همان كسى است كه قريش در « حديبيه » فرستادند تا قرارداد صلح ميان آنها و پيغمبر بندد در وقتى كه هنوز كافر بود ، در سال نهم هجرت كه پيغمبر از جنگ طائف برگشت ، اسلام آورد و اجازه خواست كه به وطن خود برگردد و آنها را به اسلام دعوت كند ، برگشت آنها را به اسلام دعوت كرد و در هنگامى كه اذان نماز مىگفت يكى از عشيره‌اش به او تيرى زد و او را كشت ، چون خبر به رسول خدا ( ص ) رسيد ، فرمود : مثل عروه مثل صاحب يس است كه قوم خود را به پرستش خدا خواند و او را كشتند . در « شرح شمائل محمديه » در توضيح فرمايش پيغمبر : « عيسى بن مريم را كه ديده به عروة بن مسعود از همه شبيه‌تر بود » چنين گفته است . جزرى در « اسد الغابه » از ابن عباس روايت كرده كه : رسول خدا ( ص ) فرمود : سادات در اسلام چهار كسند : بشر بن بلال عبدى ، عدى بن حاتم ، سراقة بن مالك مدلجى ، عروة بن مسعود ثقفى .\r\n\r\n\r\n","description":"","footnote":"\r\n[ 1 
  ] سورهء زخرف ، آيهء 31 .\r\n","page_name":" 387 ","page_number":387},
  {"content":"\r\n\r\n( 1 ) على بن الحسين ( ف ) زيباتر و خوش‌خوتر همهء مردم بود ، از پدرش اجازهء نبرد خواست ، به او اجازه داد و نگاه نوميدى به او كرد و اشكش سرازير شد و گريست ( مح ) روايت شده كه ريش مبارك سوى آسمان بلند كرد و گفت :\r\nخدايا گواه اين مردم باش ، جوانى برابر آنها رفت كه شبيه‌ترين مردم است به پيغمبر تو در خلقت و اخلاق و گفتار ، ما هر وقت مشتاق ديدار پيغمبرت مىشديم به روى او نگاه مىكرديم ، بار خدايا بركات زمين را از آنها دريغ دار و جدائى ميان آنها افكن و آنها را پاره پاره كن ، روش آنها را ناستوده كن و واليان را هرگز از آنها راضى مدار زيرا آنها ما را دعوت كردند تا يارى كنند سپس بر ما جهيدند و با ما جنگيدند ؛ سپس به عمر بن سعد فرياد كرد : چه بر تو است ؟ خدا نسلت را قطع كند و كارت را نامبارك كند و كسى را بر تو مسلط كند كه در بسترت سرت را ببرد چنانچه رحم مرا قطع كردى و حرمت رسول خدا را دربارهء من مراعات نكردى ، سپس بانك برداشت و اين آيه را تلاوت كرد : « به راستى كه خدا آدم و نوح و آل ابراهيم و آل عمران را برگزيد بر جهانيان نژادى كه از يكديگرند و خدا شنوا و دانا است » [ 1 
  ] على بن الحسين بر لشكر حمله كرد و مىسرود :\r\n منم على بن حسين بن على * ما به خدا هستيم اولى به نبى\r\nاز شبث و شمر همان پست دنى * تا خم شود تيغ زنم چون زدنى\r\nهمچو جوانى هاشمى علوى * از پدر امروز كنم دفع بدى\r\nخود نسپاريم بر آن ابن دعى \r\n\r\n\r\n","description":"","footnote":"\r\n[ 1 
  ] سورهء آل عمران ، آيهء 33 .\r\n","page_name":" 388 ","page_number":388},
  {"content":"\r\n\r\n( 1 ) بر لشكر چند بار حمله برد و جمع بسيارى كشت ( مح ) به اندازه‌اى از آن لشكر كشت كه به شيون آمدند ، در روايتى با تشنگى يكصد و بيست مرد را كشت ، در « مناقب » گويد : هفتاد مبارز را كشت و نزد پدر برگشت و زخم بسيارى بر تن داشت ( مح ف ) عرض كرد : اى پدر ، تشنگى مرا كشت و سنگينى آهن توانم برد ، دسترسى به شربت آبى هست كه توانى گيرم و بر دشمن بتازم ؟\r\n( ف ) حسين گريست و فرمود : وا غوثاه ، پسر جان ، اندكى بجنگ و به همين زودى جدّت محمد را ديدار كنى و از جام لبالب او بنوشى و هرگز تشنه نشوى .\r\n( مح ) گفته‌اند كه : به او فرمود : اى پسر جانم ، زبانت را بيرون آور ، زبانش را گرفت و مكيد و انگشتر خود به دهانش نهاد و فرمود : به ميدان برگرد كه اميدوارم به شب نرسى تا جدّت از جام لبالب خود شربتى به تو بنوشاند كه بعد از آن هرگز تشنه نشوى .\r\n[ رمز 64 
  ] بعضى گفته‌اند : حسين ( ع ) زبان على را در كام گرفت تا به او بنمايد كه كام وى از كام او خشك‌تر است و با اين همدردى او را تسكين دهد ، ولى ممكن است منظور حسين ( ع ) اين بوده است كه در اين دم آخر او را به حقائقى آگاه كند كه درجات معنوى او ارتقاء يابد ، چنانچه در حديث آمده است : پيغمبر اكرم ( ص ) در آخرين دم زندگانى ، على ( ع ) را در زير بستر خود خواست و زبان در كام او نهاد و به او حقائقى آموخت كه هزار هزار باب علم بود .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n( 1 ) على اكبر به ميدان برگشت و مىگفت :\r\nپديدار گرديد جوش نبرد عيان گشت دنبال آن قدر مرد به حق خدا رب عرش از شما نكرديم تا جنگ باشد جدا و جنگ را ادامه داد تا كشته را به دويست تن رسانيد ( د ) مردم كوفه از كشتن او خوددارى مىكردند ، چشم مرة بن منقذ عبدى ليثى به او افتاد و گفت : گناه عرب به گردن من باشد ، اگر با چنين كشتارى بر من گذارد و داغش را به دل مادرش نگذارم [ 1 
  ] در اين ميان كه به مردم حمله مىكرد ، مرة بن منقذ سر راه او را گرفت و نيزه‌اى به او نواخت و او را به خاك انداخت [ 2 
  ] و لشكر دورش را گرفتند\r\n\r\n\r\n","description":"","footnote":"\r\n[ 1 
  ] در « روضة الصفا » است كه : دوازده بار بر لشكر حمله برد .\r\n( 2 ) در بعضى مقاتل است كه منقذ ، شمشيرى بر فرق سرش نواخت و او را از كار انداخت و لشكر شمشير بر او زدند و او دست به گردن اسب خود حمايل كرد و اسب او را ميان دشمن برد و با شمشير او را پاره پاره كردند و چون جان به گلويش رسيد فرياد زد : پدر جان ، اين جدّم رسول خدا است كه جامى لبالب به من نوشانيد ، و بشتاب و بشتاب كه جامى هم براى شما در دست دارد و همين ساعت از آن سيراب مىشوى :\r\n سوى لشكر كه دشمن شدى تفت * ندانم من كرا برد و كجا رفت\r\nهمىدانم كه جسم و جان جانان * مقطع گشت چون آيات قرآن\r\nچه رفت از دست شاه عشق دلبند * روان شد از پى گم گشته فرزند\r\nصف دشمن دريدى از چپ و راست * نواى الحذر از نينوا خاست \r\n","page_name":" 390 ","page_number":390},
  {"content":"\r\n\r\nو با شمشير او را پاره پاره كردند :\r\nاگر تيغ هندى تنش را بخورد تن راد مردان خوراك وى است ( 1 ) در « مناقب » است كه : مرة بن منقذ عبدى به ناگهانى نيزه‌اى بر پشت او زد و او را شمشير باران كردند ؛ ابو الفرج گويد : پياپى حمله مىكرد تا تيرى به گلوگاه او زدند و گلويش دريد و در خون غوطه‌ور گرديد و فرياد كشيد : پدر جان ، عليك السلام اين جدّم رسول خدا است كه گويد : زود بيا ، و ناله‌اى كرد كه جان داد .\r\n( 2 ) سيد ( ره ) گويد : حسين بالينش آمد و گونه بر گونه‌اش نهاد ( ط ح ) ؛ حميد بن مسلم گويد : روز عاشوراء به گوش خود شنيدم كه حسين مىفرمود : اى پسر جانم ، خدا بكشد مردمى را كه كشتند تو را چه اندازه بر خداى بخشاينده و بر هتك حرمت رسول جرأت دارند ؟ ( د ) سيل اشك روان كرد و گفت : پس از تو اف بر دنيا ؛ در « روضة الصفا » است كه حسين بر بالين او بلند گريست و تا آن زمان كسى گريه‌اش را نشنيده بود [ 1 
  ] ؛ گويم : در اينجا خوش دارم اشعار ابى تمام را ضرب المثل آرم :\r\n\r\n\r\n","description":"","footnote":"\r\n عقابى ديد ناگه پر شكسته * على افتاده زين از هم گسسته\r\nسرى بىافسر و فرقى دريده * به جانان بسته جان از خود بريده \r\n[ 1 
  ] طريحى روايت كرده كه : چون على بن الحسين در دشت كربلا كشته شد ، حسين ( ع ) با جبه و كسا و عمامه‌اى كه دو گوشه از آن آويزان بود ، بالين او رفت و به او گفت : اما تو اى پسر عزيزم از گرفتارى و غم دنيا راحت شدى و من هم شتابان به تو مىپيوندم .\r\n","page_name":" 391 ","page_number":391},
  {"content":"\r\n\r\nدر راه خدا كشته شد و بسته شد از او راهى كه خدا را بد و سر حد به خطر شد از مقتل او چشم قبائل همه خونبار وز مدح و ثنايش همه آفاق خبر شد عمرش به دونيم آمده در كل حوادث نيميش غزا بود و عطا نيم دگر شد از تيغ و سنان جان خود از دست بداده جانبازى مردانه‌اش آئين ظفر شد تا تيغ به كف داشت نيفتاد ابر خاك تا نيزهء او نشكست كى تيغ به سر شد با حمد و ثنا صبحى شد وارد پيكار تا آنكه كفن او را چون جامهء ببر شد پوشيد قباى سرخ از مرگ و چه شب آمد از سندس سبز او را زينت بر وهم سر شد ( 1 ) در زيارت او كه از امام صادق ( ع ) روايت شده است آمده :\r\n« پدر و مادرم قربان سر بريده و كشته‌اى بىجرم ؛ پدر و مادرم قربان خونت كه تا نزد حبيب خدا بالا رفت ، و پدر و مادرم قربانت كه در برابر پدر به ميدان شتافتى و او تو را در راه خدا داد و بر تو مىگريست و دلش بر تو مىسوخت و خونت را تا دل آسمان مىپاشيد و قطره‌اى از آن برنمىگشت و ناله‌اش براى تو خاموش نمىشد » .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n( 1 ) ( ط ج ف ) شيخ مفيد ( ره ) گفته : زينب ، خواهر حسين ( ع ) مىشتافت و فرياد مىكرد : واى برادرم ، واى برادرزاده‌ام ، و آمد تا خود را روى نعش على اكبر انداخت ، حسين ( ع ) سر او را برداشت و او را به خيمه برگردانيد و به جوانانش گفت : برادر خود را برداريد ( ط ج ) او را از قتلگاهش برداشتند و آوردند و جلوى خيمه‌اى كه برابر آن مىجنگيدند ، گذاشتند .\r\n[ رمز 65 
  ] شايد سبب آمدن مخدره زينب ( ع ) بر سر نعش على براى دلدارى و تسلى و حفظ امام ( ع ) بوده است و گويا حضرت ، بالين على ديرى پائيده و زينب را نگران كرده كه مبادا بالين نعش او دق كرده باشد و شايد هم از كثرت محبت به على اكبر بوده و به مناسبت علاقهء مفرط زنان حرم به او ، حضرت دستور داد نعش او را به خيمه‌ها آوردند كه در دسترس آنها باشد .\r\n( 2 ) كلمات علماء در اول شهيد از اهل بيت اختلاف دارد ، بعضى على اكبر را اول شهيد دانند و برخى عبد اللَّه بن مسلم بن عقيل را ، و ما به موافقت طبرى و جزرى و اصبهانى و دينورى و شيخ مفيد و سيد بن طاوس و ديگران ، على اكبر را اول شهيد نوشتيم و زيارت شامل نام شهداء هم بر آن دلالت دارد : « السلام عليك يا اول قتيل من نسل خير خليل » و آنچه شيخ نجم الدين بن نما گفته كه كمى از اهل بيت زنده بودند كه على اكبر به ميدان رفت ، ضعيف است و شايد مقصودش با\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nآنها يكى باشد ولى سياق كلامش راه نمىدهد .\r\n( 1 )\r\n\r\nدر سنّ على اكبر هم اختلاف بزرگى است\r\nمحمد بن شهر آشوب و محمد بن ابى طالب او را هيجده‌ساله دانند ، و شيخ مفيد او را نوزده‌ساله دانسته و بنابراين از امام زين العابدين كوچك‌تر بوده و بيست و پنج‌ساله و كمتر هم گفته‌اند كه از آن حضرت بزرگتر بوده و اين اصح و اشهر است ؛ ( 2 ) فحل الفقهاء محمد بن ادريس حلّى در خاتمهء كتاب « حج » گفته در ضمن زيارت ابى عبد اللَّه الحسين فرزندش على اكبر زيارت شود كه مادرش ليلى دختر ابن ابى مرة بن عروهء ثقفى بوده و در روز عاشورا اول كشته از خاندان ابى طالب بود و او در زمان خلافت عثمان متولد شده بود و از جدّش على نقل روايت كند و شعراء ، او را مدح سروده‌اند و ابى عبيده و خلف الاحمر اين اشعار را در مدح او دانند :\r\nچشمى نديده مانند او را در خلق عالم دانا و نادان داند چون او مهمان‌نوازى هر كس نشاند بر سفره مردان آتش فروزد اندر شب تار تا ره نمايد بر خانه مهمان بيچارگان را دستگير باشد آوارگان را آرد سر خوان\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nفرزند ليلى آن كان بخشش مقصود من بود آن فخر رادان دنيا نخواهد بر جاى دينش باطل نگيرد بر جاى حق هان ( 1 ) شيخ مفيد در « ارشاد » گفته : مقتول در كربلا على اصغر بود و مادرش ثقفيه بود و على اكبر زين العابدين است و مادرش شاهزنان دختر خسرو پرويز ، و يا ام ولد بود [ 1 
  ] .\r\n[ رمز 66 
  ] مادر امام زين العابدين ام ولد رسمى نبود زيرا پس از ورود دختران يزد جرد به مدينه ، امير المؤمنين از استرقاق و تقسيم آنها جلوگيرى كرد و آنها را آزاد گذاشتند تا اختيار شوى كنند و شاه‌زنان امام حسين ( ع ) را برگزيد و با او تزويج شد و اين حادثه در خلافت عمر بود و ظاهراً اول همسرى بود كه براى حسين ( ع ) انتخاب شد و ظاهراً امام چهارم فرزند اكبر آن حضرت بوده كه حائز مقام امامت شده و در بعضى اخبار كبر سن هم از علائم امامت و وصايت ذكر شده و انتقال امامت از\r\n\r\n\r\n","description":"","footnote":"\r\n[ 1 
  ] علامهء مجلسى ( ره ) گفته است : محمد بن ابى طالب و ابو الفرج گفته‌اند : مادرش ليلى دختر ابى مرة بن عروة بن مسعود ثقفى است و روز عاشورا هيجده‌ساله بوده ، و ظاهرش آن است كه ابو الفرج هم او را هيجده‌ساله دانسته با آنكه ابو الفرج در « مقاتل الطالبيين » چنين نگفته است بلكه خلاف آن را گفته زيرا ولادت او را در خلافت عثمان دانسته و با اين روش بدانچه گفته داناتر است .\r\n","page_name":" 395 ","page_number":395},
  {"content":"\r\n\r\nاولاد اكبر به ديگرى در مورد امام موسى كاظم و امام حسن عسكرى براى آن بوده كه اكبر در زمان پدر خود فوت شده ، و بدائى به وجود آمده است و در موضوع امامت امام زين العابدين ( ع ) چنين بيانى نرسيده است گرچه پس از شهادت او امام زين العابدين تحمل وصايت كرده است و تاريخ ازدواج مادرش و مقام امامتش دليل بر اين است كه او بزرگتر از على اكبر مقتول در كربلا بوده و شايد لقب « اكبر » كه به او اختصاص يافته از نظر اين بوده كه مادرش از خانواده‌هاى بزرگ عرب بوده و عرف آن زمان اين موضوع را دربارهء او شهرت داده‌اند .\r\n( 1 ) محمد بن ادريس گويد : در اينجا بايد رجوع به اهل خبره و نسب‌دانان و مورّخان كرد مانند زبير بن به كار و نام جمعى را هم برده و گفته : همهء آنان بر اين قول اتفاق دارند . انتهى . و در اينجا گفتار او كه فارس اين مىدانست و با تتبع كافى به صراحت سخن گويد بس است و مضمون ابياتى كه در مدح او وارد شده مؤيّد آن است و بعلاوه ابو الفرج از مغيره روايت كرده است كه معاويه گفت : احقّ به خلافت ، كيست ؟ گفتند : تو . گفت : نه ، شايسته‌ترين مردم براى اين كار على بن حسين بن على است كه شجاعت بنى هاشم و سخاوت بنى اميه و سر بزرگى ثقيف در او جمع است .\r\n[ رمز 67 
  ] اگر چنين گفتارى از معاويه درست باشد ، دليل بر كبر سنّ او\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nنسبت به امام چهارم نباشد زيرا منظور معاويه صرف افكار از مركز بر حقّ امامت بوده كه پدرش حسين و برادرش امام زين العابدين است و دليلى كه آورد بسيار عليل است زيرا زهو و سر بزرگى كه از خصال سران عرب بوده با مقام امامت مناسبتى ندارد .\r\n( 1 ) بدان كه از بعضى روايات و زيارات استفاده مىشود كه آن حضرت فرزند و خانواده داشته ، روايت را ثقة الاسلام كلينى ( ره ) از على بن ابراهيم قمى ، از پدرش ، از احمد بن محمد بن ابى نصر بزنطى ( ره ) از امام رضا ( ع ) روايت كرده گويد : از آن حضرت پرسيدم از مردى كه زنى بگيرد با امّ ولد پدر آن زن ازدواج كند ، فرمود : عيبى ندارد ، گفتم : از پدرت به ما خبر رسيده كه على بن الحسين ( ع ) دختر حسن بن على و امّ ولد او را تزويج كرد و يكى از اصحاب ما به من گفت از شما بپرسم ، فرمود : چنين نيست ، همانا على بن الحسين ( ع ) دختر امام حسن و امّ ولد على بن الحسين را كه در كربلا كشته شد به زنى گرفت . . . الخ .\r\nو حميرى هم به سند صحيحى مانند آن را روايت كرده است ؛ و در زيارت مفصلى كه ثمالى از امام صادق ( ع ) روايت كرده در ضمن زيارت على بن الحسين مقتول به كربلا است كه : صلوات خدا بر تو و بر عترت تو و خانوادهء تو و پدران تو و فرزندان تو ؛ و راجع به اينكه مادرش در كربلا بوده يا نه ، خبرى نديدم و اللَّه العالم .\r\n( 2 )\r\n\r\n2 - عبد اللَّه بن مسلم بن عقيل ( ره )\r\nمحمد بن ابى طالب گويد : اول كسى كه از اهل بيت به ميدان رفت ، عبد اللَّه\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبن مسلم بن عقيل بود كه اين رجز را مىسرود :\r\n امروز ببينم پدرم مسلم راد * با هر كه به دين مصطفى رفته به باد\r\nقومى كه دروغ را نياورده به ياد * بودند همه نيك و كريم از بنياد\r\nسادات بنى هاشم و راد و آزاد \r\nدر سه حمله ، نود و هشت مرد را كشت و در پايان ، عمرو بن صبيح صيداوى و اسد بن مالك او را شهيد كردند . . . الخ .\r\n( 1 ) ابو الفرج مادرش را رقيه دختر على بن ابى طالب دانسته ؛ شيخ مفيد و طبرى گفته‌اند : مردى از لشكر عمر بن سعد به نام عمرو بن صبيح ، تيرى به عبد اللَّه بن مسلم انداخت و او دست بر پيشانى نهاد تا خود را حفظ كند ، تير دست او را به پيشانى ميخ‌كوب كرد و نتوانست آن را رها كند و ديگرى نيزه‌اى به قلب او فرو كرد و او را كشت ( قدّس اللَّه روحه ) ؛ ابن اثير در « كامل » گفته : مختار ، زيد بن رقاد حبانى را خواست ، او مىگفت : من دست يك جوانى از آنها را با تير به پيشانيش دوختم و آن جوان عبد اللَّه بن مسلم بن عقيل بود ، چون تير به او زدم گفت : خدايا اين مردم ما را كم شمردند و خوار داشتند ، خدايا آنها را بكش چنانچه ما را كشتند ، و تير ديگر به او زدم و چون بالينش رسيدم مرده بود ، تيرى كه او را كشت از قلبش كشيدم و تير پيشانى را پائين و بالا كردم تا چوبه‌اش درآمد و پيكانش در سر او ماند ؛ چون ياران مختار دنبالش آمدند ، با شمشير بر آنها حمله كرد ، ابن كامل گفت : نيزه و شمشير در او به كار نبريد ، با تير و سنگ كارش را بسازيد ، او را به تير بستند تا به زمين افتاد و زنده او را سوختند .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n( 1 )\r\n\r\n3 - عون بن عبد اللَّه بن جعفر ( ره )\r\nطبرى گويد : لشكر گرد آنها را فرا گرفتند ، عبد اللَّه بن قطبه طائى نبهانى بر عون بن عبد اللَّه بن جعفر بن ابى طالب حمله كرد و او را كشت ؛ و در « مناقب » اين رجز را براى او نقل كرده :\r\nگر نشناسيد منم بن جعفر شهيد صدق و در بهشت انور با پر سبزى است در آن شناور اين شرفش بس در روز محشر سه سوار و هيجده پياده را كشت و عبد اللَّه بن قطبه طائى او را شهيد كرد ؛ ( 2 ) ابو الفرج گفته : مادرش زينب عقيله ( ع ) دختر على بن ابى طالب و فاطمهء زهرا دختر رسول خدا است ؛ و سليمان بن قبه در نوحهء عون گفته است :\r\nگريه كن گر گريه خواهى عون زينب زاده را كو نبود اندر حوادث واگذار آن ساده را شد مصيبت بر ذوى القربى به جان من بزرگ گريه لازم اين مصيبتهاى پردنباله را عقيله مادرش همان است كه ابن عباس حديث فدك را بوسيلهء او از مادرش فاطمهء زهرا روايت كند و گويد : عقيلهء ما زينب دختر على براى من حديث كرد گويد : خوب است بدانى عبد اللَّه بن جعفر را دو پسر عون نام بود كه اكبر و اصغر ملقب بودند ، مادر يكى زينب عقيله بود و مادر ديگرى جماعه دختر مسيب بن\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nنجبه فزارى و مورد اختلاف است كه كدامشان در كربلا با حسين كشته شده و ظاهر اين است كه همان عون اكبر ، زادهء زينب باشد و عون اصغر را روز جنگ حرّه اصحاب مسرف بن عقبهء ملعون كشتند چنانچه ابو الفرج گفته .\r\n( 1 )\r\n\r\n4 - محمد بن عبد اللَّه بن جعفر ( ره )\r\n( ط ) عامر بن نهشل تميمى بر محمد بن عبد اللَّه بن جعفر بن ابى طالب حمله كرد و او را كشت ( ج ) مادرش خوصا دختر حفصه از بنى بكر بن وائل بود و سليمان بن قبه در نوحهء او گفته :\r\nآنكه هم نام پيمبر بود خيل كوفيان تيغ بر فرقش زدند اى واى آن دلداده را ديده‌ام گر اشك دارى همچو طوفانى ببار تا به سيل اشك شوئى خون آقازاده را ( 2 ) در « مناقب » گويد : او به ميدان رفت و مىسرود :\r\n به خدا نالمى از اين عدوان * از گروهى هلاك و هم عميان\r\nداده تغيير گفتهء قرآن * حكم تنزيل و محكم تبيان\r\nكفر زانها پديد و هم طغيان \r\nده تن را كشت و عامر بن نهشل تميمى او را شهيد كرد ؛ ابو الفرج گفته :\r\nپس از وى ، برادر پدر و مادريش عبيد اللَّه بن عبد اللَّه بن جعفر شهيد شد ؛ در « مناقب » است كه : او را بشر بن حويطر قانصى كشت .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n( 1 )\r\n\r\n5 - عبد الرحمن بن عقيل\r\nعثمان بن خالد بن اسير جهنى و بشر بن سوط همدانى قانصى بر عبد الرحمن بن عقيل حمله كردند و او را كشتند ؛ در « مناقب » اين رجز براى او ذكر شده :\r\n عقيل است بابم ز هاشم مكانم * شناسيد و هاشم بدانيد اخوان\r\nرجال صداقت بر اقران همه سر * حسين است كو را رفيع است بنيان\r\nسر پيره‌مردان و هم نوجوانان \r\nهفده سوار را كشت ؛ و از مدائنى نقل است كه عثمان بن خالد بن اشيم و مردى همدانى او را كشتند و گويد : مادر محمد بن مسلم بن عقيل امّ ولد بود و عثمان بن خالد جهنى او را كشت ؛ از تاريخ طبرى است كه مختار دو تن شريكان خون عبد الرحمن بن عقيل بن ابى طالب را براى بردن لباسش در جبانهء كوفه گرفت و گردن زد و آنها را به آتش سوخت ، لعنت خدا بر آنها .\r\n( 2 )\r\n\r\n6 - جعفر بن عقيل ( ره )\r\nمادرش ام الثغر دختر عامر از بنى كلاب است و بعضى مادرش را خوصاء دختر عمرو بن عامر كلابى دانند ، به ميدان رفت و سرود :\r\nمنم جوان ابطحى طالبى عشيرهء من هاشمى و غالبى ما برحقّيم و گيسوان را صاحبى اين است حسين اطيب الأطائبى\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nعبد اللَّه بن عروهء خثعمى او را با تير كشت ؛ در « مناقب » گفته : دو مرد را كشت و در قولى پانزده سوار را كشت و بشر بن سوط همدانى او را شهيد كرد .\r\n( 1 )\r\n\r\n7 - عبد اللَّه الأكبر فرزند عقيل ( ره )\r\nمادرش ام ولد بود و ابو مرهم ازدى و لقيط بن اياس جهنى او را كشتند ؛ ابو الفرج او را از امام پنجم و محمد بن ابى سعيد بن عقيل [ 1 
  ] بن ابى طالب احول\r\n\r\n\r\n","description":"","footnote":"\r\n[ 1 
  ] ابى سعيد بن عقيل همان است كه در مجلس معاويه ، عبد اللَّه بن زبير را خجل كرد ؛ ابن ابى الحديد از ابو عثمان نقل كرده كه حسن بن على ( ع ) به معاويه وارد شد و عبد اللَّه بن زبير هم نزد او بود ، معاويه دوست داشت مردان قريش را به هم بجهاند ، از امام حسن ( ع ) پرسيد : زبير سنّش بيشتر بود يا على ( ع ) ؟ حسن ( ع ) گفت : به هم نزديك بودند و على ( ع ) از زبير بزرگتر بود و خدا على ( ع ) را رحمت كند ، ابن زبير هم گفت : خدا زبير را رحمت كند ، ابو سعيد بن عقيل كه حضور داشت گفت : اى عبد اللَّه ، از اينكه كسى به پدر خود رحمت طلبد تو به هيجان مىآئى ؟ ! گفت : من هم به پدرم رحمت فرستادم ، گفت : پدرت همسر و مانند نبود ، او گفت : چرا در آن درجه نباشد ؟ هر دو از قريشند و هر دو ادّعاى خلافت كردند و موفّق نشدند ، گفت : اين خيال را از سر به در كن ، على ( ع ) در ميان قريش و نسبت به رسول مقامى دارد كه تو مىدانى و چون دعوى خلافت كرد از او پيروى كردند و رئيس بود ولى زبير دعوى كارى كرد كه رئيس آن زنى بود و چون جنگ جمل درگرفت عقب كشيد و پيش از آنكه حق از باطل شناخته شود گريخت و مردى از يك عضوش كوچكتر بود او را گردن زد و لباسش را برد و سرش را آورد ، ولى على ( ع ) به عادتى كه در زمان ابن عمّش داشت پيش رفت ، خدا او را رحمت كند ، ابن زبير گفت : اى ابو سعيد ، اگر با ديگرى چنين سخن گفته بودى مىدانستى ؟ ! ! گفت : آنكه به او كنايه زنى از تو رو گردان است . معاويه آنها را از سخن بازداشت و خاموش شدند ، عايشه از گفتگوى آنها خبردار شد و روزى ابو سعيد\r\n","page_name":" 402 ","page_number":402},
  {"content":"\r\n\r\nروايت كرده و هم او گفته : مادرش امّ ولد بود و لقيط بن ياسر جهنى طبق روايت مدائنى ، از ابى مخنف ، از سليمان بن راشد ، از حميد بن مسلم ، او را زد و كشت ؛ و محمد بن على بن حمزه گفت كه : بعد از او جعفر بن محمد بن عقيل كشته شد ، و از بعضى شنيده است كه او در روز جنگ حرّه كشته شد ولى ابو الفرج گفته :\r\nمن در كتب انساب براى محمد بن عقيل فرزندى جعفر نام نيافتم و نيز محمد بن على بن حمزه از عقيل بن عبد اللَّه بن عقيل بن محمد بن عبد اللَّه بن محمد بن عقيل بن ابى طالب روايت كرده كه : على بن عقيل هم كه مادرش امّ ولد بوده در روز عاشوراء كشته شده ، و از اولاد ابى طالب جز آنان كه مورد اختلاف است در روز عاشوراء 22 مرد كشته شدند . انتهى .\r\n( 1 ) در كتاب « معارف » ابن قتيبه گويد : اولاد عقيل با حسين بن على خروج كردند و نه نفر آنها كه مسلم بن عقيل از همه شجاع‌تر بود كشته شدند .\r\n( 2 )\r\n\r\n8 - قاسم بن حسن بن على بن ابى طالب\r\nمادرش امّ ولد است ( مح ) گفته‌اند : چون حسين او را نگريست كه آماده شده به ميدان رود در آغوشش كشيد و گريستند تا بيهوش شدند و از حسين اجازه خواست و به او اجازه نمىداد و آن پسر پياپى دست و پاى او را بوسيد تا به او\r\n\r\n\r\n","description":"","footnote":"\r\nاز كنار خانه‌اش مىگذشت ، فرياد زد : اى ابو سعيد ، تو با برادر من چنين و چنان گفتى ؟ ابو سعيد رو برگردانيد و كسى را نديد ، گفت : شيطان تو را بيند و او را نبينى ، عايشه خنديد و گفت : بر پدرت آفرين ، چه زبان تيزى دارى .\r\n","page_name":" 403 ","page_number":403},
  {"content":"\r\n\r\nاجازه داد و به ميدان رفت و اشكش روان بود و مىسرود :\r\nگر نشناسيدم منم زاد حسن سبط نبى مصطفاى مؤتمن عمو حسينم چون اسير مرتهن در مردمى باران مياشان در وطن جنگ سختى كرد و با كودكى ، سى و پنج مرد را كشت .\r\n[ رمز 68 
  ] جانبازى در راه حق كه جهاد استماته و اظهار از خودگذشتگى است ، از جهاد غلبه جدا است و احكام آنها تفاوت دارد ؛ جهاد غلبه بر مكلفين واجب است و از كودكان ساقط است و شركت كودكان در آن مشروع نيست ، ولى جهاد استماته روى مصالحى كه بر آن مترتب است شامل از خود گذشتگان راه حق مىشود و اختصاص به آنها دارد كه مانند پروانه ، خود را در آتش عشق به حقيقت مىسوزند و شايد نكتهء اينكه امام در اول بار از اجازهء جنگ به حضرت قاسم خوددارى كرد اين بود كه هنوز مقام مصلحين را واجد نبوده و در اين مدتى كه به آستان عمويش حسين ( ع ) اظهار شوق كرده بدان ارتقاء يافته زيرا نيل به هدف در طىّ مقام سلوك آنى است و كسى كه راه بسيار دورى طى كرده در آخرين مراحل با برداشتن يك قدم به مقصد مىرسد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n( 1 ) در « مناقب » اين رجز را از او دانسته :\r\n منم همان قاسم و از نسل على * ما به خدا هستيم اولى به نبى\r\nاز شمر بن ذى الجوشن و از ابن دعى \r\n( 2 ) در « امالى صدوق » است كه پس از او ، يعنى على بن الحسين ، قاسم بن حسن به ميدان رفت و مىسرود :\r\nبىتاب مباش اى نفس هر زنده شود فانى تا كنگره فردوس امروز تو مىرانى سه تن را كشت و او را از بالاى اسب به زمين انداختند ؛ فتال نيشابورى هم همين را گفته ولى ابو الفرج و شيخ مفيد و طبرى ، از ابى مخنف ، از سليمان بن ابى راشد ، از حميد بن مسلم روايت كرده‌اند كه گويد : پسرى چون ماه پاره به ميدان آمد ، شمشيرى در دست داشت و قبا و پيراهنى در بر ، در پايش نعلين بود و بندِ يكى از انها كه فراموش نمىكنم لنگهء چپ بود گسيخته بود ، عمر بن سعد بن نفيل ازدى گفت : به خدا من به او حمله خواهم كرد ، گفتم : سبحان اللَّه براى چه ؟\r\nاين همه لشكر كه دورش را گرفته‌اند او را خواهند كشت ، گفت : به خدا بر او حمله برم ، بر او حمله كرد و روى برنتافت تا با تيغ سر او را شكافت و آن پسر بچه به رو بر زمين افتاد و گفت : واى عمو جان ، به فريادم رس ؛ حسين چون باز شكارى به ميدان جست و چون شير خشمگين حمله كرد و شمشير به عمر فرود آورد و عمر دست جلوى شمشير داد و دستش از مرفق بريد و به پوست آويخت ( د ) و فريادى زد كه همهء لشكر شنيدند و حسين از او دست برداشت و لشكر كوفه يورش بردند تا عمر را نجات دهند ( مح ) چون لشكر حمله بردند او را جلوى سينهء اسبان خود\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nانداخته و درپيچيدند و او را زير لگد گرفتند و جا نداد ، ( 1 ) گرد فرو نشست و ديدم حسين بالاى سر قاسم است و او پا به زمين مىكشد و حسين مىگويد : دور باشند مردمى كه تو را كشتند و خصم آنها روز قيامت جدّ تو است ، سپس گفت : به خدا بر عمويت ناگوار است او را بخوانى جوابت ندهد يا جوابت دهد و سودت نبخشد ( ف ) به خدا در اينجا كشندگان او بسيار و ياوران او كم است ، و او را به سينه گرفت و برد و پاهايش روى زمين مىكشيد ( ط ) حسين سينه بر سينه‌اش گذاشت ، با خود گفتم : او را چه خواهد كرد ؟ او را آورد كنار پسرش على بن الحسين گذاشت و ديگر كشتگان خانواده‌اش ، پرسيدم : اين پسر چه كسى بود ؟\r\nگفتند :\r\nقاسم بن حسن بن على بن ابى طالب ( ع ) [ 1 
  ] .\r\n[ رمز 69 
  ] خوى حيوانى چون بر كسى چيره گرديد ، شعور و عاطفهء انسانى از او سلب مىشود و مانند درنده‌اى دست به هر گونه جنايت مىزند ؛ عمر بن سعد ازدى در ميدان كربلا از درندگان كوه و بيابان بدتر شده بود و هيچ يك از خصال عاليهء جسمانى و معنوى اين نور ديدهء حسن در مزاج\r\n\r\n\r\n","description":"","footnote":"\r\n[ 1 
  ] در « مدينة المعاجز » گفته است كه : قاسم بن حسن از ميدان نزد عمويش حسين ( ع ) برگشت و گفت : عمو جان ، العطش ، با شربتى آب مرا درياب ؛ حسين ( ع ) او را امر به صبر كرد و انگشتر خود را به وى داد تا در دهانش نهاد ، قاسم گفت : چون آن انگشتر را در دهانم نهادم گويا چشمهء آبى بود ، سيراب شدم و به ميدان برگشتم .\r\n","page_name":" 406 ","page_number":406},
  {"content":"\r\n\r\nاو تأثيرى نداشت و براى جنايت بىرحمانه‌اى اقدام كرد .\r\n( 1 ) در روايتى ، حسين ( ع ) فرمود : بار خدايا آنها را خوب شماره كن و تا آخرين كس بكش و يك نفر آنها را وانگذار و هرگز از آنها مگذر ، صبر كنيد اى عموزادگانم ، صبر كنيد اى خاندانم ، پس از امروز هرگز خوارى نخواهيد ديد .\r\n[ رمز 70 
  ] ظاهراً مقصود همان شهداء خاندان است كه پس از شهادت ، به كرامت مقامات بلند آخرت فائز مىشوند و ديگر خوارى و پستى نخواهند ديد .\r\n( 2 ) گويم : مرا خوش آيد كه در اينجا نوحهء سيد حيدر را دربارهء اين مظلوم بسرايم :\r\nجان داد ولى چه هاشميين گرديد شهيد تير و شمشير بر بستر اگر نمرد يل را مرگ است همى به بالش تير اندر بر تيغ خويش جان داد تيغ است دليل صدق هر شير ( 3 ) در آن زيارت طولانى كه سيّد مرتضى علم الهدى براى او خوانده است گفته :\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n« السلام على القاسم بن الحسن بن على و رحمة اللَّه و بركاته ، السلام عليك يا بن حبيب اللَّه ، السلام عليك يا بن ريحانة رسول اللَّه ، السلام عليك من حبيب لم يقض من الدنيا وطراً و لم يشف من اعداء اللَّه صدراً حتى عاجله الأجل و فاته الأمل ، فهنيئاً لك يا حبيب حبيب رسول اللَّه ، ما اسعد جدّك و أفخر مجدك و أحسن منقلبك » .\r\n( 1 ) 9 - در « بحار » گويد : پيش از كشته شدن قاسم ، عبد اللَّه بن حسن كه او را اول ياد كرديم به ميدان رفت ولى اصح آن است كه پس از قاسم به ميدان رفت و مىگفت :\r\n گر ندانيم منم فرزند حيدر * شير بيشه هستم و ضرغام نر\r\nبهر دشمن ريشه كن چون باد صرصر \r\nدوازده كس را كشت و هانى بن ثبيت حضرمى او را شهيد كرد و رويش سياه شد ؛ ابو الفرج از امام پنجم روايت كرده كه : حرملة بن كاهل اسدى او را كشت و مقتل او در ضمن شهادت حسين بيايد .\r\n( 2 )\r\n\r\n10 - أبو بكر بن حسن بن على بن ابى طالب ( ع )\r\nمادرش امّ ولد است و همان مادر قاسم است ؛ ابو الفرج از مدائنى به سند خود ، از ابى مخنف ، از سليمان بن راشد نقل كرده كه : عبد اللَّه بن عقبه غنوى او را كشت .\r\nو در حديث عمير و ابن شمر از امام پنجم ( ع ) است كه : عقبهء غنوى او را كشته ، و سليمان بن قبه در شعر خود او را ياد كرده است :\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nقطره‌اى از خون ما هم نزد اولاد غنى است خون ديگر در اسد يادآور و بشمرد نيست ابو الفرج شهادت او را پيش از قاسم داند ولى طبرى و جزرى و شيخ مفيد و ديگران او را بعد از قاسم ذكر كرده‌اند ، و اللَّه العالم .\r\n( 1 )\r\n\r\nذكر مقتل فرزندان امير المؤمنين ( ع )\r\n( د ) چون عباس بن على ديد كشتهء بسيارى از خاندانش به خاك افتاد [ 1 
  ] برادرانى كه از مادر خود به نام عبد اللَّه و جعفر و عثمان داشت ، پيش خواند و گفت : اى فرزندان مادرم ، شما اولادى نداريد ، پيش از من به ميدان رويد و فدا شويد تا من اخلاص شما را نسبت به خدا و رسولش به چشم ببينم .\r\n( 2 ) 11 - عبد اللَّه به ميدان رفت و جنگ سختى كرد و با هانى بن ثبيت حضرمى دو ضربت رد و بدل كرد و هانى او را كشت ؛ در « مناقب » اين رجز را از او دانسته :\r\n\r\n\r\n","description":"","footnote":"\r\n[ 1 
  ] ابو حنيفهء دينورى گويد : چون عباس بن على چنان ديد ، به برادرش عبد اللَّه و جعفر و عثمان بن على كه مادر همه ام البنين عامريه از آل وحيد بود گفت : جانم قربان شما ، پيش رويد و جان را فداى آقاى خود كنيد ، همه پيش رفتند و روى و گلو جلوى حسين ( ع ) سپر كردند ، هانى بن ثوب حضرمى بر عبد اللَّه بن على حمله كرد و او را كشت و بر برادرش جعفر حمله برد و او را نيز كشت ، يزيد بن اصبحى تيرى به عثمان بن على زد و او را كشت و رفت سرش را بريد و نزد عمر بن سعد آورد و گفت : به من جايزه بده ، در جوابش گفت : برو از اميرت عبيد اللَّه جايزه بگير ، جائزه با او است ، عباس بن على مانده بود و در برابر حسين ( ع ) مىجنگيد و از او دفاع مىكرد و هر جا با او بود تا كشته شد ( ره ) .\r\n","page_name":" 409 ","page_number":409},
  {"content":"\r\n\r\nمنم زادهء صاحب مجد و افضال على خيرمند و ستوده در افعال كه تيغ رسول خدا بود و فعال به روز نبردى كه بد سخت اهوال ابو الفرج او را بيست و پنج‌ساله دانسته است .\r\n( 1 )\r\n\r\n12 - جعفر بن على\r\nجنگيد و طبق « مناقب » مىسرود :\r\nمنم جعفر و صاحب هر معالى على را پسر صاحب هر نوالى وصى پيمبر برومند و والى شرف در حسب دارم از عم و خالى حسين را كنم يارى آن مرد عالى هانى بن ثبيت بر او حمله كرد و او را كشت ؛ در روايت ابو الفرج از امام پنجم :\r\nخولى اصبحى او را كشته است ؛ ابن شهر آشوب گويد : خولى اصبحى تيرى به شقيقه يا چشم او زد .\r\n( 2 )\r\n\r\n13 - عثمان بن على\r\nبه ميدان رفت و اين رجز را خواند :\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nمنم عثمان و داراى مفاخر على شيخم ورا افعال طاهر حسين است اين همان آقاى خير كه باشد سيد خرد و اكابر بيست و يك‌ساله بود و به جاى برادران ايستاد ؛ ابو الفرج و ديگران گويند :\r\nخولى بن يزيد با تيرى او را از پاى درآورد ؛ در « مناقب » گفته : تيرى به پهلويش زد و از اسب درافتاد و مردى از بنى ابان بن دارم او را كشت و سرش را برداشت ؛ از على ( ع ) روايت است كه : او را همنام برادرم عثمان بن مظعون نمودم .\r\n( 1 )\r\n\r\n14 - محمد الأصغر بن على بن ابى طالب\r\nمادرش امّ ولد بود ( ط ج ) مردى از بنى ابان بن دارم او را كشت و سرش را آورد .\r\n( 2 )\r\n\r\n15 - أبو بكر بن على بن ابى طالب\r\nنامش را نگفته‌اند و مادرش ليلى دختر مسعود بن خالد است ( ط ) مردى همدانى او را كشت ؛ و از مدائنى نقل است كه كشتهء او را در راه آبى يافتند و قاتلش معلوم نشد ؛ در « مناقب » گفته : أبو بكر بن على به ميدان رفت و مىگفت :\r\n على شيخ من صاحب افتخار * نسب دارد از هاشم كامكار\r\nبود اين حسين زاد فخر رسل * حمايت كنيمش ابا ذو الفقار\r\nبه قربان او جان من خوش برار \r\n\r\n","description":"","footnote":"","page_name":" 411 ","page_number":411},
  {"content":"\r\n\r\nجنگيد تا زحر بن بدر جعفى يا عقبه غنوى او را كشت .\r\n( 1 ) در « مناقب » گويد : سپس برادرش عمر به ميدان رفت و اين رجز را خواند :\r\n عمر را گذاريد اى دشمنان * گذاريد آزاد شير ژيان\r\nشما را زند تيغ و نگريزد او * بيا زحر اى زحر بد طينتان \r\nقاتل برادرش ، زحر ، را كشت و وارد ميدان جنگ شد .\r\n( 2 ) گويم : ميان اهل تواريخ و سير معروف است كه عمر در كربلا با برادرش حسين نبود ؛ صاحب « عمدة الطالب » در خلاصهء كلامش گويد : عمر از برادرش حسين تخلف كرد و با او به كوفه نرفت و روايت كسى كه او را در كربلا داند درست نيست ، عمر در هفتاد و هفت يا پنج سالگى در « تسع » فوت شد .\r\n( 3 ) ابو الفرج گويد :\r\nمحمد بن على بن حمزه گفته : روز عاشورا ابراهيم بن على هم در كربلا كشته شده ، و مادرش امّ ولد بوده ، ولى ديگرى آن را نگفته و من در كتب انساب نامى از ابراهيم بن على نديدم .\r\n( 4 ) سيّد ( ره ) گويد : مصنف كتاب « مصابيح » گفته كه : حسن بن حسن مثنّى روز عاشورا در خدمت عمّش جنگيد و هفده كس را كشت و هيجده زخم برداشت و از اسب افتاد ولى دائى او اسماء بن خارجه او را برداشت و به كوفه برد و مداوا كرد تا به شد و او را به مدينه فرستاد .\r\n( 5 ) در « بحار » از كتاب « مقتل خوارزمى » روايت كرده كه : روز عاشورا از خيمه‌هاى حسين پسر بچه‌اى بيرون آمد كه در گوشهايش دو دُر آويخته بود و هراسان بود ، به راست و چپ رو مىكرد و دُرها در گوشش مىلرزيد ، هانى بن\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nثبيت بر او حمله كرد و او را كشت و شهربانو بيهوشانه او را نگريست [ 1 
  ] و سخنى نمىكرد . مىگويم : ابو جعفر طبرى از هشام كلبى روايت كرده است كه ابو الهذيل از قول مردى سكونى نقل مىكرد كه : من در زمان خالد بن عبيد اللَّه ، هانى بن ثبيت حضرمى را كه پيره‌مردى بود در انجمن حضرميان ديدم ، مىگفت : من در روز شهادت حسين ( ع ) در كربلا بودم و با نه تن ديگر سوار اسب بوديم و اسبها در جولان بودند و از جا شده بودند ، بناگاه بچه پسرى از خاندان حسين ( ع ) كه پيراهن و ازارى بر تن داشت از خيمه بيرون شد و بر چوبهء چادرى چسبيده و هراسان بود و به راست و چپ نگاه مىكرد ، من هنوز آن دو دانهء درّى كه در گوش داشت و با چرخيدن سرش حركت مىكردند گويا مىبينم مردى اسب تاخت تا خود را نزديك رسانيد و از اسب سرازير شد و او را با شمشير دو نيمه كرد ؛ هشام گويد : سكونى مىگفت : كشندهء اين بچه پسر ، خود هانى بن ثبيت بوده و چون او را عيب مىكرده‌اند نام خود را نبرده است :\r\n نديدم چه كشتار خردان گدازد * دل مردمان كهن را بر آتش \r\n[ رمز 71 
  ] ابا الفضل العباس برادران خود را كه از مادر خود داشت دستور داد كه پيش از او به جانبازى در راه برادرش حسين ( ع ) اقدام كنند و تا او\r\n\r\n\r\n","description":"","footnote":"\r\n[ 1 
  ] اين شهربانو مادر امام زين العابدين ( ع ) نيست كه در وقت زايش آن حضرت ، وفات كرده است و در آخر كتاب گفته شود .\r\n","page_name":" 413 ","page_number":413},
  {"content":"\r\n\r\nزنده است وظيفهء خود را انجام دهند براى آنكه مبادا اگر او كشته شود و آنها زنده مانند و دوباره مورد طمع شمر و خويشان مادرى او شوند و تندرست يا زخمى آنها را به سوى خود كشند و لطمهء تبليغى به خاندان او و شهادت برادرش حسين ( ع ) وارد شود ؛ و جهت ديگرش اين بوده است كه خواسته داغ مصيبت آنها را متحمل شود و اجر و ثواب بيشترى ببرد و از اين راه تقرّبى به خدا جويد ، و چون حضرت عباس صاحب پرچم حسين ( ع ) بوده است و مورد اعتماد اهل حرم او ، تا آخرين نفس با برادر خود همراه بوده .\r\n( 1 )\r\n\r\nدر شهادت مولاى ما عباس بن امير المؤمنين ( ع )\r\nشيخ مفيد در « ارشاد » و شيخ طبرسى در « اعلام الورى » گفته‌اند : لشكر بر حسين ( ع ) حمله كردند و قشونش را از هم پاشيدند و تشنگى بر او چيره شد ، حضرت سوار شده و به سوى فرات رفت و برادرش عباس جلوى او بود ، لشكر ابن سعد راه او را گرفتند و مردى از بنى دارم به آنها فرياد زد : واى بر شما ، فرات را بر او ببنديد و نگذاريد سر آب رود ، حسين ( ع ) فرمود : بار خدايا او را تشنه كن ؛ او در خشم شد ، تيرى به چانهء آن حضرت زد ، حضرت تير را بيرون آورد و دست زير آن گرفت و پر از خون شد و گفت : بار خدايا من به تو شكايت كنم از آنچه با پسر دختر پيغمبر تو عمل مىشود ، سپس با لب تشنه به جاى خود برگشت ولى لشكر گرد ابا الفضل را گرفتند و او را از آن حضرت جدا كردند و ابا الفضل تنها جنگيد تا به شهادت رسيد و زيد بن ورقاء حنفى و حكيم بن طفيل طائى پس از آنكه زخم\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nفراوان برداشت و توان جنبش نداشت متصدّى قتل او گرديدند ؛ سيّد ( ره ) هم قريب همين مضمون را نقل كرده است .\r\n( 1 ) حسن بن على طبرسى گفته : تيرى كه آن ملعون به حسين ( ع ) انداخت بر پيشانى حضرت نشست و عباس آن را بيرون آورد ولى روايت گذشته اشهر است .\r\n( 2 ) طبرى ، از هشام ، از پدرش محمد بن سائب ، از قاسم بن اصبغ بن نباته نقل كرده كه : كسى كه در شهادت حسين ( ع ) حاضر بوده براى من گفت كه : چون قشون حسين مغلوب شد ، سوار شد به سوى فرات رفت ، مردى از بنى ابان بن دارم گفت : واى بر شما ، ميان او و فرات حائل شويد ، مبادا شيعيانش به او پيوندند ؛ گويد : اسب خود را راند و لشكر دنبال او رفتند ، راه فرات را بر حسين ( ع ) بستند و حسن فرمود : خدايا او را تشنه كن ، و ابانى تيرى به چانهء حسين ( ع ) زد و او تير را كشيد و دست گشود و پر از خون شد و فرمود : بار خدايا از آنچه با پسر دختر پيغمبرت مىشود به تو شكايت كنم ، به خدا طولى نكشيد خداوند عطش را بر آن مرد مستولى كرد و سيراب نمىشد ؛ قاسم بن اصبغ گويد : من هم با كسانى بودم كه باد او را مىزدند شربت شكر و جام شير و كوزهء آب حاضر بود و مىگفت :\r\nواى بر شما ، تشنگى مرا كشت ، يك كوزهء آب يا قدحى كه خانواده‌اى را سيراب مىكرد ، به او مىدادند و مىنوشيد و از لب بازمىگرفت و اندكى مىخوابيد باز فرياد مىكرد : واى بر شما ، به من آب دهيد ، تشنگى مرا كشت ؛ به خدا چيزى نپائيد كه شكمش مانند شترى تركيد .\r\n( 3 ) گويم : ظاهر كلام شيخ ابن نما اين است كه نام اين مرد ذرعة بن ابان بن دارم\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nبوده ، گويد : روايتى به قاسم بن اصبغ بن نباته مىرسد نقل كند از كسى كه خودش حسين ( ع ) را ديده بود كه « مسناة » را ( خاكريزى بلند كنار شط ) گرفته بود تا خود را به فرات رساند و عباس جلوى او بود و نامهء عبيد اللَّه به عمر بن سعد رسيد كه آب را بر حسين و اصحابش ببندد و قطره‌اى از آن نچشند ، عمر بن سعد عمرو بن حجاج را با پانصد سوار بر شريعهء فرات فرستاد و عبد اللَّه بن حصين ازدى فرياد كشيد : يا حسين اين آب را مىبينى كه چون شكم آسمان موج مىزند ؟ به خدا قطره‌اى از آن نچشى تا از تشنگى با يارانت بميرى ؛ ذرعة بن ابان بن دارم گفت :\r\nميان او و آب حائل شويد ، و تيرى به آن حضرت زد كه به زنخش جا گرفت ، و او فرمود : بار خدايا او را از تشنگى بكش و هرگز او را نيامرز ؛ و يك شربتى آب براى او آوردند و خون مانع بود كه آن را بياشامد ، خون را به سوى آسمان مىپاشيد و مىگفت : چنين است . و از شيخ عبد الصمد ، از ابو الفرج ، از عبد الرحمن بن جوزى روايت شده كه اين مرد ابانى پس از آن از سوزش شكم و سردى پشت خود فرياد مىكشيد ، و حديث را چنانچه طبرى گفته تا آخر رسانيده .\r\n[ رمز 72 
  ] اين روايت خالى از اضطراب نيست زيرا در صدر و ذيل آن قاسم بن اصبغ بن نباته داستان دارمى را از قول ديگرى نقل كرده كه او حاضر در كربلا بوده است ولى در ضمن از خود قاسم نقل شده كه بر بالين دارمى بوده و وضع بيمارى عطش او را مشاهده كرده و در شمار پرستاران او بوده با اينكه قاسم پسر اصبغ است و اصبغ از اصحاب\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nخاص على ( ع ) بوده بسيار بعيد است كه با عمر بن سعد به كربلا رفته باشد و از دشمن سرسخت و بىآبروى امام حسين ( ع ) پرستارى كرده باشد ، و اگر فرض شود كه بيمارى او در كوفه بوده بازهم پرستارى قاسم از او بعيد است با آنكه ظاهر روايت ابن جوزى كه اخيراً نقل شده اين است كه بيمارى او در همان روز عاشورا در كربلا بوده است .\r\n( 1 )\r\n\r\nبازگشت به مقتل عباس بن على ( ع )\r\nصاحب « عمدة الطالب » در شرح اولاد عباس ( ع ) گويد : كنيه‌اش ابا الفضل و لقبش « سقّاء » بود زيرا روز عاشورا براى برادر خود آب طلبيد و پيش از آنكه به او برساند كشته شد ، قبرش نزديك شريعه و در محل شهادت او است و در آن روز پرچمدار حسين ( ع ) بود ، ابو نصر بخارى ، از مفضل بن عمر روايت كرده كه حضرت صادق ( ع ) فرمود : عموى ما عباس ، بصيرت عميقى داشت و ايمان محكمى ، با ابا عبد اللَّه ( ع ) جهاد كرد و خوب امتحان داد و به شهادت رسيد و خونش در بنى حنيفه است ، سى و چهارساله بود كه كشته شد ، و مادر او و برادرانش عثمان و جعفر و عبد اللَّه ، ام البنين دختر خزام بن خالد بن ربيعه است ؛ تا آنكه گويد : از امير المؤمنين ( ع ) روايت شده است كه از برادرش عقيل كه از انساب و خانواده‌هاى عرب مطّلع بود خواست زنى از نژاد شجاعان عرب براى او بجويد تا او را بگيرد و پسر پهلوانى برايش بزايد ، عقيل گفت : ام البنين كلابيّه را تزويج كن كه در عرب از پدران او شجاع‌تر نيست ، و او را تزويج كرد . و چون روز عاشوراء شد ، شمر بن ذى الجوشن كلابى آمد عباس و برادرانش را خواست\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nو گفت : خواهرزادگان من كجايند ؟ جوابش ندادند ، حسين به برادرانش گفت : او را پاسخ گوئيد گرچه فاسق است ، زيرا يكى از اخوال شما است ، گفتند : چه مىخواهى ؟ گفت : نزد من آئيد شما در امانيد ، خود را به كشتن ندهيد با برادر خود . به او دشنام دادند و گفتند : زشت باد خودت و زشت باد آنچه آوردى ، ما سيّد و آقاى خود را بگذاريم و در امان تو آئيم ؟ ! خودش و سه برادرش در آن روز كشته شدند و سزاوار ستايش آن شاعرند كه گفته : يلانى كه چون بهر پيكار خوانند . . . الخ .\r\n[ رمز 73 
  ] در اين قسمت روايت امام صادق ( ع ) با گفتار مورّخ بهم آميخته و معيّن نشده كه روايت در كجا ختم مىشود و ظاهر اين است كه از آنجا كه گويد : « خون عباس در بنى حنيفه است » خارج از روايت امام صادق ( ع ) است .\r\n( 1 ) و شيخ صدوق ضمن حديثى از امام چهارم روايت كرده است كه خدا عباس را رحمت كند ، خوب جانبازى كرد و خوب امتحان داد و خود را قربان برادرش كرد تا هر دو دستش جدا شد و خداى عز و جل عوض آنها دو بال به او عطا كرد كه در بهشت با فرشتگان پرواز كند چنانچه به جعفر بن ابى طالب عطا كرد و عباس نزد خداى تبارك و تعالى مقامى دارد كه همهء شهداء در روز قيامت بر آن رشك برند .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n( 1 ) ابو الفرج گويد : عباس بن على بن ابى طالب ابو الفضل كنيه داشت و مادرش ام البنين بود و بزرگتر فرزندان او و آخر برادران مادرى خود كشته شد زيرا او اولاد داشت و آنها را فرزندى نبود و پيش از خود ، آنها را به ميدان فرستاد تا همه كشته شدند و ارث آنها به او رسيد ، و سپس خودش به ميدان رفت و كشته شد ، و عبيد اللَّه ( پسر حضرت عباس ) وارث همه گرديد و عمويش عمر بن على با او بر سر ارث ستيزه كرد و با هم به مالى كه او راضى شد اصلاح كردند .\r\n[ رمز 74 
  ] از كلام ابو الفرج استفاده مىشود كه ابو الفضل العباس براى ارث برادران خود آنها را پيش از خود به ميدان فرستاد ولى اين سخن بسيار سست و بيهوده است زيرا مقام شامخ او از اين علاقهء دنيوى بسيار بالاتر است ، اگر او را به مال و جاه دنيا آن هم براى وارث بعد از خود اندك علاقه‌اى بود چرا پيشنهاد امان عبيد اللَّه را كه به وسائل متعدده بر او عرضه شد قبول نكرد و موضوع نزاع عمر بن على با برادرزادهء خود بر سر ارث برادران بر اساس فقه سنّىها صحيح مىآيد كه مازاد از فريضه ارث را به عصبه يعنى خويشان پدرى مىدهند و آن را تعصيب مىنامند و بر اساس فقه شيعه كه با وجود وارث طبقهء اول به طبقهء دوم كه برادران است چيزى نمىرسد موضوعى ندارد و صحّت اين كلام هم بسيار بعيد است .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n( 1 ) جرمى بن ابو العلاء ، از زبير ، از عمويش نقل كند كه : اولاد عباس او را « سقّاء » مىگفتند و « ابو القربه » كنيه مىنهادند ولى من هيچ‌كدام از فرزندانش را نديدم و اين سخن را از آنها نشنيدم ؛ و شاعر در وصف عباس گويد :\r\nگريه سزاوار آن جوانمردى است آن كه حسين را به كربلا گرياند بود برادر و را و زاد على بود ابو الفضل خود به خون غلطاند كرد مواسات با برادر خود آب به وى داد و خويش تشنه بماند كميت دربارهء او سروده :\r\nابو الفضلى كه ذكرش هست شيرين بود درمان هر نفسى است بيمار مرگ بر آنكه كشت و خوار نمود اكرم الشاربين ابر بهار ( 2 ) عباس مردى خوش چهره و زيبا و بلند بالا بود ، بر اسب تنومند كه سوار مىشد دو پايش بر زمين مىكشيد ، او را ماه بنى هاشم گفتند ، در روز عاشورا پرچمدار حسين ( ع ) بود ؛ و به سند خود از جعفر بن محمد ( ع ) روايت كرده است كه گفت : حسين ( ع ) لشكر خود را جابجا كرد و پرچم خود را به دست عباس سپرد ؛ و از امام پنجم ( ع ) روايت كرده كه زيد بن وقاد جهنى و حكيم بن طفيل طائى عباس را كشتند ؛ و با سند از معاويه بن عمار ، از امام ششم ( ع ) روايت شده\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nاست كه : ام البنين مادر اين چهار برادر شهيد ، به بقيع مىرفت ، نالهء جانگداز و سوزناكى براى پسرانش سر مىداد ، مردم جمع مىشدند و گوش مىكردند و مروان هم مىآمد و گوش مىكرد و مىگريست .\r\n( 1 ) ابن شهر آشوب در « مناقب » گويد : عباس سقا ، قمر بنى هاشم و پرچمدار حسين ( ع ) و بزرگترين برادرهاى مادرى خود به دنبال آب رفت ، بر او حمله كردند و او هم حمله كرد و مىسرود :\r\nنترسم من از مرگ چون بر سر آيد زنم تيغ تا از درون بر در آيد به قربان آن جان پاك حسينم من عباس آب آورم تا چه آيد نترسم بجنگم اگر لشكر آيد ( 2 ) لشكر را پراكنده كرد و زيد بن ورقاء جهنى پشت نخلى كمين كرد و به كمك حكيم بن طفيل سنبسى دست راستش را جدا كرد ، شمشير را به دست چپ گرفت و بر آنها حمله كرد و اين رجز را سرود :\r\nبه خدا گر كه بريديد مرا دست از راست من حمايت كنم از دين و مرا عزم نكاست از امامى به يقين پيشرو و صادق و راست نجل پيغمبر پاكى كه امين بهر خدا است جنگيد تا ضعف گرفت و حكيم بن طفيل طائى از پشت نخلى كمين كرد و ضربتى به دست چپش زد و آن حضرت گفت :\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nمترس اى نفس از اين قوم كفار * * * تو را مژده به لطف حىّ جبار\r\n به همراه پيمبر راد مختار * بريدندم ز چپ دست فداكار\r\nفرو برشان خدا در سوزش نار \r\nآن ملعون با عمود آهنين او را كشت ، چون حسين ( ع ) او را در كنار فرات روى خاك ديد گريست و سرود :\r\nجفا كرديد بر من قوم بد كار خلاف قول پيغمبر به رفتار مگر خير رسل ما را سفارش نكرد و ما نئيم از نسل مختار مگر زهرا نه مام خاص من هست مگر جدّم نه خير الخلق ابرار شما ملعون و رسوا زين جنايت به زودى و اصل نار شرر بار ( 1 ) مىگويم : اگر خواهيد حال حسين ( ع ) را هنگام قتل برادر و افراد خاندان و ياران ديگر بدانيد ، در سخنان على ( ع ) و حالت او هنگام قتل بزرگان اصحاب و دوستانش چون عمار بن ياسر ، مالك اشتر ، محمد بن ابى بكر ، ابى الهيثم بن التيهان و خزيمة بن ثابت و ديگران تأمل كنيد ؛ در روايت است كه آن حضرت جمعه پيش از مرگ خود سخنرانى كرد و ياد آنان نمود و فرمود : كجايند آن برادران من كه در شاهراه بودند و حق‌خواه درگذشتند ؟ كجا است عمار ؟ كجا است ابن التيهان ؟ كجا است ذو الشهادتين ؟ كجايند همگنانشان كه پيمان\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nمرگ با هم بستند و سرشان با پست نزد نابكاران برده شد ؟ سپس دست به ريش مبارك گرفت و بسيار گريست و سپس فرمود : آه بر اين برادرانى كه قرآن را خواندند و پابرجا داشتند ، وظيفه را فهميدند و انجام دادند ، سنّت را زنده كردند و بدعت را زير پا نمودند ، به جهاد دعوت شدند و اجابت كردند . . . الخ .\r\n( 1 ) در روايت است كه : چون در « صفين » عمار با جمعى از ياران امير المؤمنين ( ع ) كشته شدند ، شب هنگام ، على ( ع ) ميان كشتگان گرديد و عمار را افتاده ديد ، سرش را بر زانو گذاشت و گريست و مىگفت :\r\nتا به كى از مرگ مىسازى جدا دوستانم را ز بعد مصطفى هر كسى را دوست دارم مىبرى گوئيا دارى به آنها رهبرى در ديوان ، شعر اول چنين است :\r\nالا اى مرگ دست از من ندارى مرا بر ، دوستى ديگر ندارم ( 2 ) در « بحار » است كه : چون عباس خود را تنها ديد ، نزد برادر آمد و گفت :\r\nاجازه مىفرمائيد ؟ حسين ( ع ) سخت گريست و فرمود : برادر جان ، تو علمدار منى و اگر به روى ، لشكرم پراكنده شود ، عباس گفت : دلم تنگ شد و از زندگى سير شدم و مىخواهم از اين منافقان ، انتقام خون برادران را بگيرم ؛ حسين ( ع ) فرمود : آبى براى اين كودكان بياور ؛ عباس رفت و به لشكر نصيحت كرد و آنها را بر حذر داشت و سودى نبخشيد ، نزد برادر برگشت و به او خبر داد و شنيد\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nكودكان فرياد العطش دارند ، ( 1 ) مشكى برداشت و سوار بر اسب شد و به سوى فرات رفت و چهار هزار از موكلان فرات دور او را گرفتند و او را تيرباران كردند ، بر آنها حمله كرد و هشتاد كس از آنها را كشت و آنها را از هم شكافت تا وارد شريعه شد و خواست شربتى آب بنوشد ، به ياد تشنگى برادرش حسين ( ع ) و اهل بيتش افتاد ، آب را ريخت و مشك را پرآب كرد و به دوش راست انداخت و رو به خيمه‌ها كرد ، راه را بر او بستند و گرد او را گرفتند و با آنها جنگيد تا نوفل با ضربتى دست راستش را انداخت و مشك را به دوش چپ گذاشت ، نوفل دست چپش را هم از مچ قطع كرد و مشك را به دندان گرفت ، تيرى به مشك آب رسيد و آبش ريخت و تير ديگرى به سينهء او نشست و از اسب به خاك افتاد و فرياد زد : برادر ، مرا درياب ؛ چون حسين ( ع ) به بالين او آمد ، او را به خاك و خون غلطان ديد و گريست .\r\n( 2 ) گويم : طريحى در كيفيت قتلش گويد : مردى بر او حمله كرد و عمود آهنين بر فرق سرش زد و از هم شكافت و به خاك افتاد و فرياد زد : يا ابا عبد اللَّه ، عليك مني السلام .\r\n( 3 ) ابن نما دربارهء حكيم بن طفيل گفته است كه او لباس تن عباس را ربود و به او تيرى زد .\r\n( 4 ) در « بحار » است كه گفته‌اند : چون عباس شهيد شد ، حسين ( ع ) فرمود :\r\nالآن كمرم شكست و چاره‌ام قطع شد . گويم : مداح اهل بيت ابو جعفر محمد بن امير الحاج حسينى در شرح قصيدهء ابو فراس در مدح سيدنا عباس خوش سروده است :\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nعباس فدا كردى خوش جان عزيزى را در يارى شاه دين كو را نبود مانند از آب ننوشيدى تا آنكه ننوشيد او كردار خوش هر كس از باب شد و از جد از نسبت با سبطين دارى تو سرافرازى در بخشش آبى تو بو فضل و نه چون و چند ( 1 ) شيخ ابن نما در اينجا گفته است :\r\nغم و گريه را رادمردى سزا است كه سرباز خاص شه كربلا است بجنگيد با كافران ظلوم كه بر ضد آنها دلش با خدا است به قربان او شد براى خدا عدو شد پراكنده زان داد خواست به وى آب داد و خودش تشنه ماند رضاى برادر ورا بود خواست [ 1 
  ] .\r\n\r\n\r\n","description":"","footnote":"\r\n[ 1 
  ] در شهادت حضرت عباس :\r\n صف دشمن دريدى همچو كرباس * رسيد آنگاه بر بالين عباس\r\nبه دامن برگرفت آنكه سرش را * همىبوئيد خونين پيكرش را\r\nبرآورد از دل تفتيده آهى * كه سوزانيد از مه تا به ماهى\r\nبگفتش كى سپهدار قبيله * ز مرگت مر مرا گم گشت حيله \r\n","page_name":" 425 ","page_number":425},
  {"content":"\r\n\r\n( 1 ) مىگويم : مواسات أبو الفضل با حسين ( ع ) به يادم آورد كه داستان مواسات پدرش امير المؤمنين ( ع ) را با برادر و پسر عمّ خود رسول خدا ( ص ) زيور كتاب سازم :\r\n( 2 ) جاحظ در كتاب « عثمانيه » طبق نقل ابن ابى الحديد گفته است : ابو بكر در مكه پيش از هجرت گرفتار شكنجه بود و على بن ابى طالب آسوده خاطر مىزيست نه مطلوب بود و نه طالب . . . الخ .\r\n( 3 ) ابو جعفر اسكافى در جوابش گفته : ما به حديث صحيح با سند بيان كرديم كه على ( ع ) روزى كه اسلام آورد بالغ و كامل بود و با زبان و دل مشركان قريش را مىراند و بر خاطر آنها گران بود و او بود كه درون محاصرهء شعب گرفتار بود نه ابو بكر ، او بود كه در تنگناى تاريك اين محاصره با رسول خدا ( ص ) همراز بود و جام تلخ شكنجه از دست ابى لهب و ابو جهل و ديگران مىنوشيد و در آتش گرفتارى مىسوخت و با پيغمبر خود آزار مىكشيد ، بار بزرگى بر دوش داشت و كار خطرناكى در پيش ، چه كسى بود كه در دل شب چون دزد هراسان از شعب بيرون مىشد و مخفيانه به دستور ابى طالب نزد بزرگان قريش چون مطعم بن عدى و ديگران مىرفت و با هزار ترس و لرز بار خواربار براى بنى هاشم به دوش مىكشيد ، و اگر دشمنانى چون ابو جهل او را برخورد مىكردند خونش را مىريختند ، على ( ع ) بود كه در محاصرهء شعب چنين مىكرد يا ابو\r\n\r\n\r\n","description":"","footnote":"\r\n شكستى پشتم اى شمشيد قامت * نمىيابد درستى تا قيامت\r\nدريغ از بازوى زورآزمايت * دريغ از پنجهء خيبرگشايت\r\nدريغ از اهل بيت بىپناهم * دريغ از ياور و مير سپاهم \r\n","page_name":" 426 ","page_number":426},
  {"content":"\r\n\r\nبكر ؟ خود على ( ع ) در خطبهء مشهورى حال خويش را در اين اوقات بيان كرده و فرمود : با هم پيمان بستند كه با ما معامله و زناشوئى نكنند و آتش جنگ را بر ما افروختند و ما همهء بنى هاشم را به كوه سختى راندند و مؤمنان ما به اميد ثواب بودند و كافران ما حمايت خاندان مىكشيدند ، همهء قبايل قريش بر ضد آنان جمع شدند و قوت آنها را از آنها بريدند و در صبح و پسين انتظار داشتند از گرسنگى بميرند و راه چاره و گشايشى نبود ، تصميم آنها از دست رفته و اميدشان قطع شده بود .\r\n( 1 ) ابو جعفر اسكافى گويد : شك نيست كه ابو عثمان جاحظ تحت تاثير باطل افتاده و راه خطاء و خذلان پيموده و سرگردان شده و چيزى نفهميده تا آنجا كه گفته آنچه گفته و گمان برده على ( ع ) پيش از هجرت ، بلا و سختى نديده و همان پس از هجرت از روز بدر در گرفتارى و امتحان وارد شده و روزگار محاصرهء شعب را از ياد برده كه على ( ع ) در چه سختى بود و ابو بكر راحت و آسوده مىزيست و با هر كس مىخواست مىنشست و هر چه مىخواست مىخورد و آزاد و خوشدل مىگشت و على ( ع ) در گرداب گرفتارى بود و گرسنگى و تشنگى مىكشيد و هر صبح و پسين ، خطر قتل داشت زيرا او بوده كه براى تحصيل قوت به دعوت از شيوخ و عقلاء قريش استمداد مىجست تا رسول خدا ( ص ) و سائر بنى هاشم را در تنگناى حصار شعب نگهدارى كند و هر آن ممكن بود دشمنان رسول خدا ( ص ) او را بىدريغ طعمهء تيغ كند و دستخوش وليد بن مغيره و عتبة بن ربيعه و ديگران از فراعنه و جباران قريش شود ، او خود را گرسنه مىداشت و قوت خود را به رسول خدا ( ص ) مىداد ، و خود تشنه مىماند و\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nسهم آبش را به رسول خدا ( ص ) وامىگذاشت ، او بود كه در بيمارى رسول خدا ( ص ) پرستارش بود و در تنهائى مونسش بود ، ( 1 ) و ابو بكر از همهء اين گرفتارىها بر كنار بود و رنج و مشقت آنها را نداشت و از احوال آنها بىخبر بود مگر بطور اجمال ، سه سال مناكحه و معاملهء آنها را تحريم كرده بودند ، در شعب زندانى بودند و نمىتوانستند بيرون آيند و در كار خود نظرى كنند ، چگونه جاحظ اين فضيلت را فراموش كرده و اين امتياز را از خاطر برده است كه نظيرى ندارد . انتهى .\r\n اين يكى باشد از فضائل وى * سنجشى كن فضائل ديگرش \r\n( 2 ) مداح امير المؤمنين ( ع ) شيخ ازرى ( ره ) به اين فضيلت اشاره كرده و سروده :\r\nبود اندر حصار شعب نبى را از جفاى قريش يار و مددكار كاز پيمبر نبد رعايت حرمت همهء خويشان بريده رشته زنهار مردمى تازه كرده رشتهء عدوان كه خداشان كند سريع گرفتار كى به سختى شود جدا على از او كاز ازل بوده است يار وفادار ( 3 ) گويم : ابو جعفر اسكافى درست گفته كه در بيمارى ، على ( ع ) پيغمبر ( ص ) را پرستارى مىكرده زيرا ابن ابى الحديد از سلمان فارسى روايت\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nكرده است كه صبح روز قبل از وفاتش خدمت پيغمبر ( ص ) رسيدم به من فرمود :\r\nنپرس كه دوش از درد و بىخوابى با على ( ع ) چه كشيدم ؛ عرض كردم : يا رسول اللَّه ، اجازه بده امشب را من با شما تحمل بىخوابى كنم به جاى على ، فرمود : نه او بدين كار از تو سزاوارتر است ، پدر و مادرم قربانت يا على :\r\nتو سرّ نبى باشى و همسر او پسر عم و داماد و هم ياور او اگر چون توئى بود او را برادر گرفتى و او بود اندر بر او شما را برون برد در روز نفرين نبد پنجمى جز خودش همسر او تو جانش شدى و زنت با دو زادت نساء و هم ابناء نام‌آور او بمعنات نبود سخن را احاطه نباشد صفات تو را بشمر او اين اشعار از صفى الدين حلّى است كه در صدر آن گفته :\r\nبه وصف تو اضداد جمعند يك جا تو را نيست موجود همتا از اينرو تو هم زاهد و حاكم و هم شجاعى تو خونريز و ناسك فقيرى و دلجو\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nبه لطف نسيمى تو در مهرورزى ز خشمت شود آب هر سنگ بدخو\r\n\r\nدر وصف شجاعت عباس ( ع )\r\n( 1 ) بدان كه شجاعت ، صفتى است نفسانى ، دل آن را دريابد نه ديده ، خودش محسوس نگردد و از مشاهدهء آثارش دانسته شود ، اگر كسى خواهد بداند كه زيد شجاع است راهش اين است كه وقتى پهلوانان دورش را گرفتند و مرگ عرصه را بر او تنگ كرد و در گرداب جنگ افتاد ببيند اگر بىتاب و هراسان و لرزان است و راه گريز گيرد و خلاصى جويد و ننگ پستى بر خود نهد و در برابر دم شمشير جوشن ننگين فرار به تن كند ، از شجاعت به دور است و اگر تيغ يازد و بتازد و از آواز تيغش نغمهء نى دلنواز خيزد و در صف ستيز بشتابد چنانچه در بزم دل آويز و در امواج وحشتناك با دلى آرام فرو شود و هم آغوشى شمشير را غنيمت شمارد و برخورد با سر نيزه‌ها را سود نويدبخش داند :\r\nگلو زير نيزه نهد همچنانك بدل شاخه گل نهد بىدرنگ چكاچاك شمشير جنگ‌آوران به گوشش سرود بتى شوخ و شنگ ( 2 ) اين است كه مهار شجاعت را به دست دارد و شجاعتى كه پسند خدا است در بر ؛ چون آنچه گفتيم فرا گرفتى و در پيكار ياران حسين ( ع ) و خاندانش نقل كرديم تأمل نمودى ، مىدانى كه همهء آنها بالاترين درجهء شجاعت و والاترين مقام\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nشهامت را دارا بودند جز آنكه عباس بن على در ميان آنها سهمى وافرتر و رتبه‌اى برتر و فزونتر داشت و همه خوشه‌چين خرمن او بودند چون ايمانى ثابت و بصيرتى عميق داشت و مقامى نزد خدا دارد كه همهء شهداء را روز قيامت به رشك وادارد ، همينش بس كه پدرش امير المؤمنين ( ع ) بود .\r\n( 1 ) مسعودى در « مروج الذهب » راجع به واقعهء « جمل » گفته : اصحاب جمل به جناح راست و چپ على حمله بردند و آن را عقب راندند ، يكى از فرزندان عقيل نزد آن حضرت آمد و او سر بر غاشهء زين نهاده و چرت مىزد ، گفت : عمو جان ، راست و چپ لشكر را مىبينى كه به كجا رسيده‌اند و چرت مىزنى ؟ فرمود :\r\nبرادرزاده ، خاموش باش ، عمويت را روز مقدّرى است كه از آن درنگذرد ، به خدا عمويت باك ندارد كه بر مرگ بتازد يا مرگ بر او بتازد . سپس به پسرش محمد بن حنفيه كه روز جمل پرچمدار او بود پيغام داد كه به لشكر بصره حمله كند ، و او كندى كرد ، چون در برابرش دستهء تيراندازان بودند و انتظار داشت تير آنها تمام شود . على نزد او آمد گفت : چرا حمله نكنى ؟ گفت : بايد به سوى تير يا نيزه پيش روم و منتظرم تيرها به آخر رسد و حمله كنم ، فرمود : ميان تيرها برو كه مرگ بر تو سپر است .\r\n( 2 ) در اينجا گفتهء آن شاعر مناسب است :\r\nحذر مكن كه خدايت نگاهدار نباشد كه تا بروز مقدّر خطر به كار نباشد هر آنكه بخل بورزد به نفس خويش بدانم كه ميرد آخر و جز ننگ و عار بار نباشد\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nتحمل ستم آخر جراحتى به شرف شد كه بهر ميله به قعرش همى قرار نباشد تو خويش را به مهالك فكن اگر مردى كه ترس مرگ به جز ذلّت و صغار نباشد اگر كه مرد بميرد ز نيزه در پيكار زهى شرف كه به جز عز و افتخار نباشد ( 1 ) محمد حمله كرد و ميان سر نيزه‌ها و پرش تيرها ماند ، على ( ع ) نزد او آمد و پشت شمشيرى به او زد و گفت : رگ مادرى تو را گرفت ، و پرچم را از او بازستد و حمله كرد و مردم با او حمله كردند و لشكر بصره چون خاكسترى بود كه بادش برد . اين محمد بن حنفيه پسر امير المؤمنين ( ع ) است و چنانچه زهرى گفته از همهء مردم خردمندتر و شجاع‌تر بود و جاحظ دربارهء او گفته : صادر و وارد و شهرى و بيابانى متفقند كه او يگانهء روزگار خويش و مرد عصر خود بود و در تماميت و كمالش از همه بيشتر بود و شجاعت او از آنچه مورّخان دربارهء جنگ صفّين نوشته‌اند به دست آيد و همين بس كه پرچمدار على ( ع ) بوده است و با اين همه در برابر تيراندازان كندى كرد تا تير آنها تمام شود ولى پدر و مادرم قربان عباس پرچمدار برادرش حسين ( ع ) و كبش كتيبهء او كه ميان چهار هزار لشكر موكل فرات تاخت و در برابر تيرباران آنها چون كوه استقامت كرد و نلرزيد و نترسيد و فرمود : من نترسم ز مرگ گر بسر آيد :\r\nمرگ اگر مرد است گو نزد من آى تا در آغوشش بگيرم تنگ تنگ\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nمن از او عمرى ستانم جاودان او ز من دلقى ستاند رنگ رنگ عباس هم او است شير اولاد نزار از بهر پناهنده پناه است و حصار شيرى است ژيان كه بيشه سازد ز سنان آميخته گردند چه اندر پيكار مرغان شكارى سر او سايه كنند تا آنكه ز كشته‌هاى او بگيرند شكار چون حس ستم كند برافرازد سر با تيغ برنده دشمن اندازد خوار ( 1 ) گذشت كه جمعى از ياران حسين ( ع ) از محاصرهء لشكر دشمن نجات داد و دانستى كه خود را سپر برادرش حسين ( ع ) نمود ، پدر و مادرم قربانت اى أبا الفضل :\r\nبسيار يلانى كه فكندى به نبرد وارونه به خون خويش غلطان و نژند با تيغ سرش دونيم كردى يكسر برنده و لرزان و درخشنده فرند جا دارد كه به اين شعر مثل آرم :\r\nجان تو با لطف خدا سر تا به پا آميخته قربان جان تو شود جانها به سر گل بيخته\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nبراى تبرك چند شعر از قصيده أزريّه در نوحهء او در اينجا ثبت كنم :\r\nچه بدرى بيفتاد اللَّه اكبر افق گشت تيره حسين بىبرادر كه گويد و را تسليت از جوانى كه اشراف را خم سر اندر برابر وفا كرد با او به يك روز تنگى كه لغزيد از سروران پا و هم سر كجا مىرود زاد زهرا زيادم كه در تيره‌گرديش دريافت پيكر گسسته كمر فرق بشكافته علم سرنگون دست از تن شده در بلا سخت گرديده و هم قضايش كشيده قلم بر جهانى سراسر گرفتش ببر سوى خيمه روان به اوج فلك گشت او را مقر خروشيد قعر زمين تا فلك كه افتاد تيغ از كف شير نر جدا شد ز لشكر سر و سرورش جدا از نماز خداوند رهبر\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nپراكنده شد جمع ياران كنون بيفكند پرچم نظامش ز بر به خواب است چشمان دشمن ولى ز اهل حرم خواب رفته ز سر تو جان برادر بدانى چه شد كه رفتى و رذلان به تو حمله‌ور گمانم فتاد آسمان بر زمين فرو ريخت اندر زمين بحر و بر غمت را كنم من تحمل از آنك به دنبالت آيم دو ساعت ديگر [ رمز 75 
  ] يكى از شاهكارهاى نظامى ابى عبد اللَّه الحسين ( ع ) و اخلاص اصحاب وفادارش اين بود كه در آن غوغاى لشكر بسيار دشت كربلا ، تا آخرين كس از ياران حسين ( ع ) زنده بودند ، دست لشكر خونخوار كوفه به آن حضرت نرسيد و نتوانستند آسيبى به او برسانند با اينكه چنانچه خود آن حضرت در خطبهء شب عاشوراى خود بيان فرمود ، مقصود اصلى اين لشكر خونخوار گرفتارى يا كشتن خود امام مظلوم بود و هر چه زودتر مىتوانستند او را گرفتار كنند يا بكشند ، بر آنها آسان‌تر مىگذشت و تلفات آنها كمتر بود ولى تا اصحاب وفادار او جان به تن داشتند ، خود\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nرا سپر او نمودند و تا حضرت ابا الفضل زنده بود ، لشكر را ياراى نزديك شدن به خيمه‌ها و تعرض به آن حضرت نبود و همه انتظار داشتند كه پرچم ابا الفضل سرنگون شود و راه آنها بازشود .\r\nدر موضوع شهادت ابا الفضل هم جمع ميان روايات چنين است كه آن حضرت مأمور آب آوردن شد و امام مظلوم تا نزديك شريعهء فرات او را بدرقه كرد و لشكر هجوم آوردند و ابا الفضل صفها را شكافت و خود را به شريعه رسانيد و آب برداشت ، و امام در حدود خيام ، محافظت اهل حرم مىنمود و انتظار او را داشت تا آنكه لشكر حضرت ابا الفضل را محاصره كرد و به شرحى كه گذشت او را به شهادت رسانيد .\r\n( 1 )\r\n\r\nفصل در شهادت سيدنا ابا عبد اللَّه ( ع ) و در ضمن ، شهادت طفل شيرخوار و عبد اللَّه بن الحسن ( ع )\r\nاين فصل است كه اشكها را روان و دلها را بريان و جگر مؤمنان را سوزان مىنمايد ، الى اللَّه المشتكى و به المستعان .\r\nدر پاره‌اى مقاتل است كه چون حسين ( ع ) ديد هفتاد و دو تن ياران و خاندانش به روى خاك افتاده‌اند ، به خيمهء اهل حرم رو كرد و فرياد كشيد : اى\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nسكينه و فاطمه و ام كلثوم ، عليكن مني السلام ؛ سكينه به او فرياد كرد : اى پدر جان ، تسليم مرگ شدى ؟ فرمود : كسى كه يار و ياورى ندارد چگونه تسليم مرگ نشود ؟ گفت : پدر جان ، ما را به حرم جدّمان برگردان ، فرمود : هيهات ( اگر مرغ قطا را باز مىگذاردند مىخوابيد ) زنان حرم شيون كردند و حسين ( ع ) آنها را خاموش كرد ؛ در همين مقتل است كه رو به ام كلثوم كرد و فرمود : تو را در بارهء خودت به نيك‌رفتارى سفارش كنم ، من به ميدان اين لشكر مىروم ، سكينه شيون‌كنان پيش آمد ، حسين ( ع ) او را بسيار دوست مىداشت ، او را به سينه چسبانيد و اشكهايش را پاك كرد و به اين مضمون فرمود :\r\nگريه‌ها دارى پس از من اى سكينه جان من چون بميرم گريه‌ها دارى تو اى آرام من دل مسوزان از من اى جانم به اشك آتشين تا كه باشد جان من اندر تن اى جانان من چون به خون غلطم تو را ماتم بود شايسته‌تر اى مهين بانوان اى ديدهء گريان من ( 1 ) از امام پنجم ( ع ) روايت شده كه : چون حسين ( ع ) آمادهء شهادت گرديد ، دختر بزرگترش فاطمه بنت الحسين را طلبيد و نامهء سربسته و وصيت نمايانى به او سپرد ؛ على بن الحسين ( ع ) در آن وقت به درد سختى گرفتار بود ، فاطمه آن نامه را به على بن الحسين ( ع ) رسانيد و از او به ما رسيد ؛ ( 2 ) در « اثبات الوصيه » مسعودى است كه : على بن الحسين ( ع ) را با تن بيمار خواست و اسم و اعظم و مواريث انبياء را به او سپرد و به او فهمانيد كه علوم و صحف و مصاحف و سلاح\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nنزد ام سلمه است و به او سفارش كرده بود كه همه را به وى تسليم كند .\r\n[ رمز 76 
  ] مواريث امامت بر دو قسم است : اول تلقينات شفاهى كه هنگام مرگ انجام مىشود و دربارهء امير المؤمنين ( ع ) هم رسيده است كه پيغمبر ( ص ) هنگام مرگ ، او را در بستر خود كشيد و در آغوش گرفت و در گوشش علومى فرو خواند كه خودش فرمود : هزار باب علم به من آموخت كه از هر بابى هزار باب گشايش يابد ، اين قسم بوده كه امام مظلوم زبانى به امام چهارم تلقين كرده و اسم اعظم هم رمز اسرار امامت است .\r\nو قسم دوم را كه به علوم و صحف و مصاحف و سلاح تعبير نموده اثاث وزن‌دارى بوده كه از خصائص پيغمبر ( ص ) بوده است راجع به علوم .\r\nدر روايتى رسيده است كه امام صادق ( ع ) فرمود و جفر در نزد ما است و آن پوستى است كه علم ما كان و يكون در آن نقش است و از مصاحف ، مصحف فاطمهء زهرا نامبرده شده است .\r\n( 1 ) در همان كتاب است كه خديجه دختر امام نهم ( ع ) و خواهر امام دهم ( ع ) فرمود : حسين ( ع ) در ظاهر به خواهرش زينب وصيت كرد و در زمان امام چهارم ( ع ) علوم آل محمد ( ص ) از زبان زينب دختر على ( ع ) نشر مىشد براى پرده‌پوشى بر امام چهارم ( ع ) و حفظ جان او .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n[ رمز 77 
  ] پس از شهادت امام حسين ( ع ) بنى اميه كاملا بر اوضاع حكومت اسلامى مسلط شدند و پنجهء آنها به خون آل محمد ( ص ) آلوده شد و به هيچ كس ترحم نمىكردند و هيچ ملاحظه‌اى نداشتند ؛ امام چهارم ( ع ) كه حجت بر حق عصر بود به وضع كرامت‌آسائى از حادثهء كربلا جان بدر برد و در مدينه در نهايت تقيه و خوددارى بسر مىبرد و چون مراجعاتى از شيعيان بوده كه جواب آنها از نظر شرح تكاليف لازم بوده ؛ حضرت زينب نيابت در تبليغات و مراجعات امامت را داشته و از اين حديث مقام بزرگى براى آن مخدره به دست مىآيد و دلالت دارد كه زن استعداد ترقى تا مقام نيابت تبليغى از طرف امام زمان را دارد .\r\n( 1 ) قطب راوندى در كتاب « دعوات » از امام چهارم ( ع ) روايت كرده كه فرمود : پدرم در روز عاشوراء كه خون جوش مىزد ، مرا به سينه چسبانيد و مىفرمود : پسر جان ، دعائى را كه فاطمه ( ع ) از رسول خدا ( ص ) از جبرئيل آموخت و به من تعليم داد ، حفظ كن كه براى هر حاجت و مهم و غم و پيش‌آمدى و كار بزرگ مصيبت بارى مفيد است ، فرمود : دعا كن :\r\n« بحقّ يس و القرآن الحكيم ، و بحقّ طه و القرآن العظيم ، يا من يقدر على حوائج السائلين ، يا من يعلم ما في الضمير ، يا منفّسا عن المكروبين ، يا مفرّجا عن المغمومين ، يا راحم الشيخ الكبير ، يا رازق\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nالطفل الصغير ، يا من لا يحتاج الى التفسير ، صلّ على محمد و آل محمد ، و افعل بى كذا و كذا » .\r\n( 1 ) مىگويم : دعاى ديگرى هم از آن حضرت در وقايع صبح عاشوراء ذكر شد و دعاء سومى هم در آن روز دارد كه شيخ الطائفه در اعمال روز سوم شعبان ذكر كرده ، گفته : سپس دعاى حسين ( ع ) را مىخوانى و آن دعاى روز كوثر آن حضرت است .\r\n( 2 ) و در روايت كفعمى است آخرين دعاى روز عاشوراى حسين ( ع ) اين است : « اللَّهم انت متعالي المكان عظيم الجبروت . . . » تا آخر دعاء ؛ در « بحار » پس از ذكر مقتل پسر بچه‌اى كه از چادرها بيرون آمد ، گويد : حسين ( ع ) به سمت راست خود رو كرد ، مردى نديد و به سمت چپ نگريست ، كسى را نديد ، امام بيمار كه تاب برداشتن شمشير خود نداشت بيرون آمد و ام كلثوم دنبالش فرياد مىكرد : پسر جانم ، برگرد ، گفت : عمه جان ، بگذار جلوى پسر رسول خدا نبرد كنم ، حسين ( ع ) فرمود : ام كلثوم ! او را نگهدار تا مبادا زمين از نسل آل محمد تهى گردد .\r\n( 3 )\r\n\r\nذكر مقتل كودك شيرخوار\r\nمادرش رباب دختر امرء القيس بن عدى ، دختر هند الهنود است .\r\nسيّد ( ره ) گويد : چون حسين ( ع ) كشته‌هاى جوانان و دوستان خود را ديد و دل بر شهادت نهاد و فرياد زد :\r\nآيا كسى هست از حرم رسول خدا دفاع كند ؟\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nآيا يگانه‌پرستى هست كه از خدا دربارهء ما بترسد ؟\r\nآيا دادرسى هست كه براى خدا به داد ما برسد ؟\r\nآيا كسى به اميد آنچه نزد خدا است به ما كمك مىدهد ؟\r\nآواز زنان به ناله بلند شد و او جلوى در خيمه آمد و به زينب گفت : كودك صغيرم را بده وداعش كنم ، او را گرفت و سر خم كرد تا ببوسدش ؛ حرملة بن كاهل اسدى تير انداخت و بر گلوى آن طفل رسيد و سر او را بريد ؛ شاعر خوش تعبير كرده :\r\nچه خم شد تا ببوسد طفل خود را گلويش تير پيش از وى ببوسيد به زينب فرمود : او را بگير ، كف را از خونش پر كرد و به آسمان پاشيد و گفت : چون خدا ناظر است ، هر مصيبتى بر من آسان است .\r\n( 1 ) شيخ مفيد دربارهء شيرخوار گفته است : حسين ( ع ) جلوى خيمه‌ها نشست و پسرش عبد اللَّه بن حسين را كه طفل بود نزد او آوردند و مردى از بنى اسد او را با تيرى ذبح كرد .\r\n( 2 ) ازدى گفت : عقبة بن بشير اسدى از امام پنجم ( ع ) روايت كرد كه فرمود : اى بنى اسد ، ما در ميان شما خونى داريم ، گفتم : اى ابو جعفر ، مرا در آن چه گناهى است ؟ آن خون ، كدام است ؟ فرمود : كودكى از حسين ( ع ) را نزد او آوردند و در دامنش نهادند ، يكى از شما بنى اسد تيرى زد و او را سر بريد ، حسين ( ع ) خونش را گرفت و چون دو كفش پر شد ، آن را به زمين ريخت ، سپس فرمود :\r\nبار خدايا ، اگر نصرت از آسمان را بر ما بستى ، عوض بهترى به ما بده و از اين\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nستمكاران انتقام ما را بكش .\r\n( 1 ) سبط در « تذكره » از هشام بن محمد كلبى روايت كرده كه : چون حسين ( ع ) ديد بر كشتن او اصرار دارند ، قرآنى برگرفت و آن را گشود و بر سر نهاد و فرياد كشيد : حكم ميان من و شما قرآن و جدّم رسول خدا است ، اى مردم ، براى چه خونم را حلال مىدانيد ؟ و دنبالهء سخن را به اينجا [ 1 
  ] رسانيده كه حسين ( ع ) رو برگردانيد و ديد طفلش از تشنگى گريان است ، او را به دست گرفت ، گفت : اى مردم ، اگر به من رحم نكنيد ، به اين طفل رحم كنيد ؛ مردى تيرى زد و آن طفل را سر بريد ، حسين ( ع ) گريست و فرمود : خدايا ، ميان ما و مردمى كه ما را دعوت كردند تا نصرت كنند و به عوض ، ما را كشتند حكم باش ؛ از فراز آسمان به او آواز رسيد كه او را واگذار كه دايه‌اى در بهشت دارد . سپس گفته است كه : حصين بن تميم تيرى به دو لب آن حضرت زد و خون از آن روان گرديد و او گريه مىكرد و مىفرمود : خدايا ، از آنچه با من و برادرانم و فرزندانم و خاندانم مىكنند به تو شكايت دارم . . . الخ .\r\nابن نما گويد : او را برداشت با كشتگان اهل بيت گذاشت .\r\n\r\n\r\n","description":"","footnote":"\r\n[ 1 
  ] دنبالهء سخنش اين است : من زادهء دختر پيغمبر شما نيستم ؟ گفتار جدّم به شما نرسيده كه من و برادرم دو سيّد جوانان اهل بهشتيم ؟ از جابر و زيد بن ارقم و ابو سعيد خدرى بپرسيد ، جعفر طيّار عمويم نيست ؟ شمر جواب داد : الساعه به هاويه مىروى ، حسين ( ع ) فرمود : اللَّه اكبر ، جدّم رسول خدا ( ص ) به من خبر داد كه ديدم سگى دهان به خون ما خاندان آلايد و گمانم تو باشى ؛ شمر گفت : من به زبان ، خدا را مىپرستم اگر بدانم چه مىگوئى ؟ حسين ( ع ) رو كرد و طفلش . . . تا آخر .\r\n","page_name":" 442 ","page_number":442},
  {"content":"\r\n\r\n( 1 ) محمد بن طلحه در « مطالب السئول » گفته است به نقل از كتاب « فتوح » كه : حسين ( ع ) پسر صغيرى داشت و تيرى به او رسيد و او را كشت و با شمشير ، گورى براى او كند و بر او نماز خواند و او را به خاك سپرد و اين اشعار را سرود :\r\n اين قوم خدعه كردند و * دير زمانى است كه رو گردانند \r\nتا آخر ابيات .\r\n( 2 ) در « احتجاج » گويد : چون تنها شد و جز پسرش امام چهارم ( ع ) و شيرخوار ديگرى به نام عبد اللَّه از او نماند ، آن طفل را گرفت وداع كند ، تيرى آمد و در گلوى آن شيرخوار نشست و او را كشت و از اسب پياده شد و با غلاف شمشير گودى كند ، او را خون‌آلود زير ريگها دفن كرد و از جا جست و ايستاد و اشعار را خواند ؛ و ارباب مقاتل و هم « احتجاج » گفته‌اند : سوار اسب شد و به نبرد رفت و مىگفت :\r\n كافر اين قوم و زهى سرگردان * از ثواب اللَّه ربّ الثقلين\r\nكشته سالار على و پسرش * حسن نيك كريم الأبوين\r\nكينه‌توزند و بگفتند هلا * برويد مردم بر جنگ حسين\r\nوه از اين مردم رذل فاسق * كه كمر بسته بر اهل حرمين\r\nهمه گرد آمده همدست زين * بركنندم به پسند ملحدين\r\nنه ز حق بيم كه خونم ريزند * مر عبيد اللَّه زاد كافرين\r\nبر سرم ريخته بن سعد به زور * لشكرى بيشتر از بدر و حنين\r\nنه گناهى است مرا تا امروز * به جز از فخر به جد و ابوين\r\nبه على بعد نبى بهتر كس * به نبى قرشى الوالدين \r\n\r\n","description":"","footnote":"","page_name":" 443 ","page_number":443},
  {"content":"\r\n\r\n بهترين خلق خدا باب من است * مام من نيز و منم بن خيرتين\r\nنقره‌اى پاك ز زر نابى * منم آن نقره و زاد ذهبين\r\nكيست كور است نيائى چه نيام * يا چه بابم منم ابن العلمين\r\nفاطمه زهراء مام و پدرم * بشكن كفر به بدر است و حنين\r\nاو جوان بود و پرستيد خدا * كه قريش عابد جفت وثنين\r\nلات و عزّى بت و معبود همه * ز على بود نماز قبلتين\r\nپدرم شمس و مرا مام قمر * كودكى هستم و زاد قمرين\r\nروز جنگ احدش ضرب بدى است * كه شفا داده دلش از عسكرين\r\nهم به احزاب و به فتح است كه بود * مرگ كفار پر از نكبت و مين\r\nدر ره حق چه بديها كردند * امت بد منشى با عترتين\r\nعترت نيك نبىّ مصطفى * و على همچو گلى در جحفلين \r\n[ 1 
  ] .\r\n( 1 ) سپس با شمشير كشيده از زندگى بريده و دل بر مرگ نهاده برابر آن لشكر ايستاده و مىگفت :\r\nمنم زاد على پاك و از هاشم نژاد من مرا اين فخر بس باشد همين شد افتخار من نياى من رسول اللَّه گرامىتر ز هر فردى سراج اللَّه خلقيم و درخشيدن شعار من\r\n\r\n\r\n","description":"","footnote":"\r\n[ 1 
  ] جحفل : لشكر جرّار يعنى در ميان دو لشكر خونخوار كه رنگها پريده گردد ، رنگ على ( ع ) چون گل سرخ شكفته مىشود .\r\n","page_name":" 444 ","page_number":444},
  {"content":"\r\n\r\nمرا مادر بود زهراى اطهر بضعهء احمد عمويم جعفر طيار و دارد انتظار من به ما نازل كتاب اللَّه از روى درستى شد به ما وحى آمد است و رهبرى گرديده كار من امان اللَّه كل مردميم از عامى و عالم همين گفتار پنهان من و هم آشكار من ز بهر دوستان بر حوض كوثر ما همه ساقى بود جام رسول اللَّه اندر اختيار من نباشد در بشر از شيعيان ما گراميتر عدوى ما خسارتمند باشد در صف محشر ( 1 ) محمد بن ابى طالب گفته : ابو على سلامى در تاريخ خود ، اين اشعار را از انشاء خود حسين ( ع ) دانسته و گفته : احدى را مانند آنها باشد :\r\nنفيس ار كه دنيا شود در شمار ثواب خدا به بدار القرار اگر تن بسازند از بهر مرگ به راه خدا به شود جان نثار مقدر اگر رزق و روزى بود تلاش اندكت به بكسب و كار اگر جمع مال است و بگذاشتن چرا بخل‌ورزى تو اى هوشيار\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n( 1 ) سپس لشكر را به مبارزه خواست و هر كه نزديكش مىشد بىدريغ مىكشت تا كشتار عظيمى به راه انداخت ، و سپس بر ميمنه حمله برد و مىسرود :\r\n مرگ بهتر ز ننگ و عار بود * عار به از دخول نار بود \r\nسپس به ميسره يورش برد و مىسرود :\r\n منم حسين بن على * پشت نسازم به دنى\r\nحامى اولاد على * مجرى دستور نبى \r\n( 2 ) پاره‌اى از روات گفته : به خدا من شكسته بالى كه فرزند و خاندان و يارانش كشته شده باشند دلدارتر از او نديدم ، پهلوانان به دو حمله مىبردند و او به پاسخ آنان حمله مىكرد و آنها را مانند گوسفندى كه گرگ در آن افتد تار و مار مىكرد و از هم مىپاشيد ، به سى هزار لشكر كامل حمله مىبرد و مانند ملخ از جلوى او مىگريختند و سپس به مركز خود برمىگشت و مىفرمود : لا حول و لا قوة الّا باللَّه العلي العظيم :\r\nكه مانند او بوده اندر نبرد چه بر پهلوانان بتوفيده گرد به پيكار دشمن چنان پا فشرد كه مرگش فغان كرد و زنهار برد اگر همت او مهيا شود به اوج سها مىتوان پا نهد به روى زمين‌لرزه‌ها بر نمود سر پهلوانان بر آن تل نمود\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nهمان نفخهء صور تيغش بدان كه بيرون كشيده ز تنها روان نفسها همه زير پيمان او كه گردند واقف به فرمان او ز تنها جدا كرده هر گردنى نمانده سرى ديگر اندر تنى مسنجيد او را به ديگر كسان كه برنده‌تر تيغ ، بهتر همان ( 1 ) در « اثبات الوصيه » روايتى دارد كه : آن روز هزار و هشتصد جنگجو را به دست خود كشت ؛ ( 2 ) در « بحار » است كه ابن شهر آشوب و محمد بن ابى طالب گفته‌اند : پياپى جنگيد تا هزار و نهصد و پنجاه كس را جز زخمىها كشت ، عمر بن سعد به لشكرش فرياد زد : واى بر شما ، مىدانيد با چه كسى مىجنگيد ؟\r\nاين زادهء انزع البطين است ، اين زادهء قتّال عرب است ، از همه سو به او حمله كنيد ، چهار هزار تيرانداز دورش را گرفتند و سر راه خيمه‌ها را بر او بستند .\r\n( 3 ) محمد بن ابى طالب و صاحب « مناقب » و سيّد ( ره ) گفتند كه : آن حضرت فرمود : واى بر شما اى شيعهء خاندان ابى سفيان ، اگر دين نداريد و از قيامت نهراسيد ، آزادگان دنيا باشيد و به خود آئيد كه شما نژاد عربيد ؛ شمر گفت : اى پسر فاطمه ، مقصودت چيست ؟ فرمود : مىگويم : من و شما با هم مىجنگيم و زنها گناهى ندارند ، تا زنده‌ام از تعرّض حرم من دست بكشيد ؛ شمر گفت : حق با تو است ؛ شمر فرياد كرد : از خيمه‌ها برگرديد و خودش را هدف سازيد ، او كفو\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nكريمى است . گويد : همهء لشكر رو به سوى او كردند و حسين ( ع ) شربت آبى مىخواست و هرگاه اسب به سوى فرات مىراند ، همه بر او حمله مىكردند تا او را از فرات دور مىكردند .\r\n( 1 ) ابن شهر آشوب گفته : ابو مخنف از جلودى نقل كرده كه : حسين ( ع ) بر اعور سلمى و عمرو بن حجاج زبيدى كه با چهار هزار بر شريعهء فرات موكّل بودند حمله كرد و اسب خود را وارد نهر فرات كرد ، چون اسب ، آب به دهان گرفت تا بنوشد ، فرمود : اى اسب ، تو تشنه‌اى و من تشنه ، ولى به خدا تا تو آب ننوشى من ننوشم ؛ چون اسب سخن امام را شنيد ، سر برداشت و ننوشيد و گويا فهميد ، حسين ( ع ) فرمود : من مىنوشم و تو هم بنوش ، دست دراز كرد و كفى آب برداشت ، يكى از لشكر گفت : يا ابا عبد اللَّه ، تو در لذت نوشيدن آبى و خيمه‌هايت غارت مىشود ؟ آب را ريخت و به لشكر حمله كرد و آنها را شكافت و ديد خيمه‌ها سالم است .\r\n[ رمز 78 
  ] شيخ بهائى در « كشكول » از بعضى حكماء نقل كرده است كه برخى حيوانات مانند انسان داراى نفوس مجرده هستند ، و در بعضى اخبار هم رسيده كه بعضى حيوانات اهل بهشت خواهند بود و بنابراين ، استعداد ترقّى معنوى و روحى در حيوان هست و مخصوصا است ، قابل روى تجربه لياقت بعضى تعليمات را دارد و بعيد نيست كه اين اسب در سايهء تأثير امامت مقامى از فهم و شعور انسانى را دريافت كرده باشد و\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nبيش از اينها هم تواند درك كرد .\r\n( 1 ) علّامهء مجلسى در « جلاء » گفته : آن حضرت بار ديگر با اهل بيت وداع كرد و آنها را به صبر سفارش نمود و وعدهء ثواب و اجر به آنها داد و فرمود :\r\nروپوش به بر كنيد و آمادهء بلا باشيد و بدانيد كه خدا نگهدار و حامى شما است و شما را از شرّ دشمنان نجات دهد و عاقبت شما را به خير كند و دشمنان شما را به انواع بلاها عذاب كند و نعمت و كرامت فراوان در برابر اين بلاها به شما بدهد ، شكايت نكنيد و آنچه از قدر شما بكاهد به زبان نياوريد .\r\n[ رمز 79 
  ] از اين بيانات نهائى امام ( ع ) معلوم شود كه سرانجام شهادت خود را به خوبى مىدانسته و مصونيت اهل بيت او پس از شهادت در زير دست اين مردم نابكار بر او روشن بوده و از اين بابت نگرانى نداشته است و اين خود يكى از كرامات و معجزات باهرهء آن حضرت بشمار است .\r\n( 2 ) در « بحار » است كه : أبو الفرج گويد : حسين ( ع ) دنبال آب مىرفت و شمر به او مىگفت : بر سر آب نروى تا به آتش روى ، مردى به او گفت : اى حسين ، فرات را نبينى كه چون شكم ماهيان موج مىزند ، به خدا از آن نچشى تا از تشنگى بميرى ؛ حسين ( ع ) فرمود : بار خدايا ، او را از تشنگى بكش . گويد : چون آن مرد فرياد مىزد : به من آب دهيد ، آبش مىدادند و مىنوشيد تا از دهنش بيرون\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nمىريخت و بازهم مىگفت : به من آب دهيد تشنگى مرا كشت و همچنان بود تا مرد . ( 1 ) گفته‌اند : مردى كه ابو الحتوفش خواندند تيرى به او زد و بر پيشانى او نشست ، آن را بيرون كشيد و خون بر رويش و محاسنش روان شد و گفت :\r\nبار خدايا ، تو مىبينى من از اين بندگان گنهكارت چه مىكشم ؛ بار خدايا ، آنها را بشمار و تا آخر هلاك كن و از آنها كسى را روى زمين مگذار و هرگز آنها را نيامرز ؛ و چون شير خشمگين بر آنها حمله كرد و به هر كدام مىرسيد شكمش را مىدريد و او را مىكشت و از هر سو تير بر او مىباريد و سينه و گلو جلوى آنها مىداد و مىفرمود : چه بد كرديد با خاندان محمد پس از او ، پس از من از كشتن هيچ‌كدام از بندگان خدا هراس نكنيد ؛ كشتن من ، كشتن آنان را بر شما آسان كند ، من از خدا اميدوارم كه در برابر خوارى شما كرامت شهادت به من عطا كند و از راهى كه گمان نبريد انتقام مرا از شما بگيرد .\r\n( 2 ) حصين بن مالك سكونى گفت : اى پسر فاطمه ، با چه خدا انتقام تو را از ما بگيرد ؟ فرمود : شما را به جان هم اندازد و خونتان بريزد و عذاب دردناكى به شما فرو بارد .\r\n[ رمز 80 
  ] اختلافات خانمان‌برانداز آنان كه پس از شهادت آن حضرت ميان آنها پديد شد و تا آنجا كشيد كه شهر با عظمت كوفه را كه به جاى پايتخت پرشكوه دولت پانصد سالهء ساسانيان ساخته شده بود تا هميشه ويران نمود و به تل خاك سياه بىگياهى مبدّل ساخت ، انتقام دنيوى آنها\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nبود و عذاب اليم انتقام آخرت آنها است ؛ پناه بر خدا .\r\n( 1 ) سپس جنگيد تا زخمهاى بزرگ به او رسيد كه صاحب « مناقب » و سيّد ( ره ) آنها را هفتاد و دو شمرده‌اند ؛ و ابن شهر آشوب از ابو مخنف از امام ششم ( ع ) روايت كرده است كه : در تن حسين ( ع ) سى و سه نشست نيزه و سى و چهار برش شمشير جستيم ؛ و از امام پنجم ( ع ) روايت است كه : حسين ( ع ) زخم برداشت و سيصد و بيست و چند نشست نيزه و برش شمشير و جاى تير در او يافت شد ؛ در روايتى سيصد و شصت زخم و در قولى سى و سه ضربت و تا هزار و سيصد زخم هم گفته‌اند و به اندازه‌اى تير بر زرهش نشسته بود كه مانند تيرهاى تن قنفذ مىنمود و روايت شده : همهء اين زخمها در قسمت جلوى بدنش بود .\r\n[ رمز 81 
  ] ظاهر اين است كه زخمهاى تا هفتاد و چند در حال جنگ بر بدن مباركش وارد شده و زخمهاى تا هزار و نهصد پس از آن بوده كه آن حضرت از اسب به روى زمين افتاده و لشكر بىرحم كوفه تا هزار و نهصد زخم روى زخم بر بدن آن حضرت وارد ساخته باشند و هزار و نهصد حربه بر بدن او به كار رفته باشد .\r\n( 2 ) گفته‌اند : نبرد ، او را ناتوان ساخت و درنگى براى آسايش ايستاد ، در اين ميان سنگى به پيشانيش رسيد و جامه بالا برد خون را پاك كند ، تير سه پرهء\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nزهرناكى آمد و بر سينه‌اش نشست و به روايتى بر قلبش زد و گفت : بسم اللَّه و باللَّه و على سنّة رسول اللَّه ، و سر به آسمان برداشت و گفت : الهى ، تو مىدانى مردى را مىكشند كه جز او پيغمبرزاده‌اى بر زمين نيست ؛ و آن تير را از پشت خود بيرون كشيد و خون چون ناودان روان شد ، كف از آن پر كرد و به آسمان پاشيد و قطره‌اى از آن برنگشت و تا آنگاه سرخى در آسمان ديده نشده بود ، سپس كف ديگرى گرفت و به سر و ريش خود ماليد و فرمود : با همين خضاب خون خود ، جدّم رسول خدا را ديدار خواهم كرد و مىگويم : يا رسول اللَّه ، فلان و فلان مرا كشتند . [ 1 
  ]\r\n\r\n\r\n","description":"","footnote":"\r\n[ 1 
  ]\r\n بمركز بازشد سلطان ابرار * كه آسايد دمى از رزم و پيكار\r\nفلك سنگى فكند از دست دشمن * به پيشانى وجه اللَّه احسن\r\nچو زد از كينه آن سنگ جفا را * شكست آئينهء ايزد نما را\r\nكه گلگون گشت روى عشق سرمد * چو در روز احد روى محمّد\r\nبه دامان كرامت خواست آن شاه * كه خون از چهره بزدايد بناگاه\r\nدلى روشنتر از خورشيد روشن * نمايان شد ز زير چرخ جوشن\r\nيكى الماس‌وش تيرى ز لشكر * گرفت اندر دل شه جاى تا پر\r\nگه از پشت پناه اهل ايمان * عيان گرديد زهرآلوده پيكان\r\nمقام خالق يكتاى بيچون * ز زهرآلوده پيكان گشت پرخون\r\nسنان زد نيزه بر پهلو چنانش * كه جنب اللَّه بدريد از سنانش\r\nبه ديدارش دلا را رايت افراشت * سمند عشق بار عشق بگذاشت\r\nبه شكر وصل نسل فخر آدم * به رو افتاد و مىگفت اندر آن دم \r\n","page_name":" 452 ","page_number":452},
  {"content":"\r\n\r\n( 1 ) شيخ مفيد پس از ذكر سوار شدن حسين ( ع ) و بالا رفتن بر لبهء فرات و شهادت برادرش عباس گفته : چون حسين ( ع ) از لبهء فرات به خيمه برگشت ، شمر بن ذى الجوشن نزد او آمد و جمعى يارانش با او بودند و دور او را گرفتند و مردى به نام مالك بن بشر كندى پيش رفت و حسين ( ع ) را دشنام داد و تيغى به سر او زد و شب كلاهى كه بر سرش بود بريد و به سرش رسيد و خون آورد و آن شب كلاه پر شد ، حسين ( ع ) فرمود : با اين دست نخورى و ننوشى و با ظالمان محشور گردى و آن را از سر انداخت و دستمالى خواست و سر را بست و كلاه ديگرى به سر گذاشت و بر آن عمامه بست .\r\n( 2 ) گويم : طبرى هم همين را نقل كرده ولى بجاى شب كلاه ، برنس آورده ( كلاه بلندى ) و افزوده كه : آن حضرت ناتوان شده بود و كندى آمد و آن برنس را كه از خز بود از سرش ربود و آن را نزد زن خود امّ عبد اللَّه دختر حر و خواهر حسين بن حر بدى برد و او خواست خونش را بشويد و دانست از امام است ، گفت : جامهء غارتى از زادهء رسول خدا را در خانهء من وارد كردى ، آن را از نزد من بيرون بر ؛ دوستانش گفته‌اند : و هميشه فقير بود تا مرد .\r\n( 3 ) طبرى گفته : در حديث ابو مخنف است كه : شمر ، ده تن پيادگان اهل كوفه را برداشت و به سوى خيمهء زنان حسين روان شد و ميان آن حضرت و حرمش حايل شد ، حسين فرمود : واى بر شما اگر دين نداريد و از معاد نهراسيد در دنياى\r\n\r\n\r\n","description":"","footnote":"\r\n تركت الخلق طرّا في هواكا * و أيتمت العيال لكي أراكا\r\nو لو قطّعتني في الحبّ اربا \r\nلما حنّ الفؤاد الى سواكا\r\n","page_name":" 453 ","page_number":453},
  {"content":"\r\n\r\nخود آزادگان باشيد و شرافتمند ، اراذل و نفهمان خود را از حرم من بازداريد ، شمر گفت : اى پسر فاطمه ، حق با تو است ، و با رجّالهء خود كه ابو الجنوب به نام عبد الرحمن جعفى و قشعم بن عمرو بن يزيد جعفى و صالح بن وهب يزبى و سنان بن انس نخعى و خولى بن يزيد اصبحى با آنها بودند به سوى حسين برگشتند ، شمر آنها را به قتل حسين تشويق مىكرد ، به ابو الجنوب كه غرق اسلحه بود گفت : تو اقدام كن ، جواب داد : چرا خودت اقدام نكنى ؟ شمر گفت : به من چنين جواب گوئى ؟ گفت : تو به من دستور مىدهى ؟ همديگر را دشنام دادند ، ابو الجنوب كه مرد شجاعى بود به او گفت : به خدا مىخواهم اين نيزه را در چشمت بتابم ، شمر از او دست برداشت و گفت : به خدا اگر توانستم ضربتى بر تو خواهم زد .\r\n( 1 ) گويد : شمر با پيادگان به آن حضرت رو آورد و آن حضرت بر آنها حمله مىكرد و آنها را مىشكافت و به سختى گرد او را گرفتند ، از ميان خيام حرم ، پسر بچه‌اى رو به حسين ( ع ) دويد ، و به خواهرش زينب فرمود : او را نگهدار ، و آن پسرك بازنايستاد و دويد و خود را به حسين ( ع ) رسانيد و پهلويش ايستاد ؛ شيخ مفيد ( ره ) او را عبد اللَّه بن حسن دانسته ، آن پسر بچه گفت : به خدا از عمويم جدا نشوم ( ط ) بحر بن كعب شمشيرى حوالهء حسين ( ع ) كرد ، آن پسرك گفت : واى بر تو اى زادهء بدطينت ، مىخواهى عمويم را بكشى ؟ ! آن ملعون شمشير حوالهء او كرد و دست جلوى آن گرفت و دستش قطع شد و به پوست آويخت و فرياد كشيد : اى مادر ، به دادم برس ، حسين ( ع ) او را در آغوش كشيد و فرمود : برادرزاده ، بر اين بلا صبر كن و آن را خير خود دان ، تو هم به پدران نيكت\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nرسول خدا ( ص ) و على بن ابى طالب ( ع ) و به حمزه و جعفر و حسن بن على ( ع ) ملحق مىشوى ، سپس دست به دعا برداشت و فرمود : بار خدايا ! باران آسمان و بركات زمين را از آنها دريغ دار ، بار خدايا ! اگر چند صباحى بهره به آنها دادى آنها را پراكنده كن و از ميان بردار و هميشه ناپسند حاكمان دار زيرا آنها ما را دعوت كردند تا يارى كنند سپس بر ما شوريدند و ما را كشتند .\r\n( 1 ) سيّد گويد : حرمله ، تيرى به او زد و او را كشت ( ف ) او در دامن عمّش حسين ( ع ) بود ؛ ابن عبد ربه در « عقد الفريد » گويد : مردى شامى نظرش بر عبد اللَّه بن حسن بن على ( ع ) افتاد كه زيباتر مردم بود ، گفت : من اين جوان را خواهم كشت ، مردى به او گفت : واى بر تو ، دست از او بدار ، نپذيرفت ، او را شمشير زد و كشت ، چون ضربت به دو رسيد فرياد كشيد : عمو به دادم برس ، جواب داد : لبيك ، اين آوازى است كه يارش كم است و خون‌دارش بسيار ، حسين ( ع ) بر كشندهء او حمله كرد و دستش را بريد و با ضربت ديگر او را كشت . من گويم : ابن عبد ربه ظاهرا اشتباه كرده و عبد اللَّه را به جاى قاسم بن حسن نام برده ؛ طبرى گويد :\r\nپيادگان را زد و از خود دور كرد . مفيد گويد : پيادگان از چپ و راست به همراهان حسين ( ع ) حمله كردند و آنها را كشتند تا جز سه چهار كس نماند . ( 2 ) طبرى و جزرى نيز گفته‌اند : چون حسين ( ع ) با سه چهار كس ماند ، پيراهن بلند حاشيه‌دارى خواست كه چشم را خيره مىساخت ، يمنىباف بود و عقيق دوز و آن را از چند جا دريد تا از تنش نربايند ، يكى از اصحابش گفت : كاش تنبانى مىپوشيدى زير لباس ، فرمود : آن جامهء خوارى است و پوشيدنش بر من شايسته نيست . گويد : چون كشته شد ، بحر بن كعب آن پيراهن را از تنش ربود و\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nبرهنه‌اش نمود .\r\n( 1 ) ازدى گويد : عمرو بن شعيب ، از محمد بن عبد الرحمن بازگفت كه : دو دست بحر بن كعب در زمستان زردابه مىجوشانيدند و در تابستان چون دو چوب خشك بودند . سيّد گويد : حسين ( ع ) فرمود : برايم جامه‌اى آوريد تا زير لباس خود بپوشم و مرا برهنه نكنند ، تنبانى برايش آوردند ، فرمود : اين لباس آنها است كه خوار شدند ، پيراهن كهنه‌اى طلبيد و آن را دريد و زير جامه‌ها پوشيد ، چون كشته شد او را از تنش درآوردند .\r\n( 2 ) شيخ مفيد گفته : چون با حسين ( ع ) جز سه تن نماند ، رو به لشكر آورد و آن سه ، او را حمايت مىكردند و لشكر را از خود دفع مىكرد تا آن سه تن كشته شدند و تنها ماند و زخم بر سر و تن داشت و با شمشير آنها را از چپ و راست مىزد و پراكنده مىكرد .\r\n( 3 ) حميد بن مسلم گويد : به خدا شكسته بالى را دلدارتر از او نديدم كه فرزندان و خويشان و يارانش كشته شده و دلش به اين محكمى باشد ، فوج پيادگان بر او حمله مىكردند و به آنها يورش مىبرد و آنها را چون گوسفند گرگ زده از چپ و راست پراكنده مىكرد ، چون شمر چنان ديد سواره‌ها را خواست و پشت جبههء پيادگان نهاد و به تيراندازان دستور داد او را تيرباران كنند و آن قدر تير بر او زدند كه چون قنفذ گرديد و از آنها دست بازگرفت و آنها برابرش ايستادند .\r\nزينب به در خيمه آمد و فرياد كرد به عمر بن سعد : واى بر تو اى عمر ، ابو عبد اللَّه را مىكشند و تو مىنگرى ؟ ! ! او را جواب نگفت ، فرياد كشيد : واى بر شما ، مسلمانى ميان شما نيست ؟ ! ! كسى جوابش را نداد .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n( 1 ) در روايت طبرى : عمر بن سعد به حسين نزديك شد ، زينب گفت : اى عمر بن سعد ، ابو عبد اللَّه را مىكشند و تو مىنگرى ؟ گويد : ديدم اشكهايش به گونه و ريشش روان است و روى از زينب گردانيد . سيّد ( ره ) گويد : چون حسين ( ع ) از زخم فراوان مانده شد و مانند قنفذى گرديد ، صالح بن وهب يزنى نيزه‌اى به پهلوى او فرو كرد و او را از اسب روى گونهء راست به زمين انداخت و مىفرمود :\r\nبسم اللَّه و باللَّه و على ملّة رسول اللَّه ، سپس آن حضرت از جا برخاست ؛ راوى گويد : زينب از در خيمه بيرون شد و فرياد مىكشيد : واى برادرانم واى آقايم واى خاندانم ، كاش آسمان بر زمين مىافتاد و كاش كوهها بر دشتها مىپاشيد ؛ گويد : شمر به ياران خود فرياد زد : براى اين مرد چه انتظارى مىبريد ؟ و از هر سو بر او حمله بردند ؛ ( 2 ) حميد بن مسلم گويد : حسين ( ع ) جبهء خزى بر تن و عمامه‌اى بر سر و خضاب وسمه بر مو داشت و شنيدم پيش از آنكه كشته شود پياده مانند سوارى جنگ مىكرد و خود را از تير نگهدارى مىكرد و به هر جاى اسب سواران رخنه‌اى بود تيغ مىزد و مىگفت : بر من همدستى كنيد ، به خدا پس از من ديگرى را كه نزد خدا براى شما سخطبارتر باشد نخواهيد كشت ، به خدا من اميدوارم خداوند مرا در برابر اين اهانت شماها گرامى دارد و از جائى كه نفهميد انتقام مرا از شما بكشد ، هلا به خدا اگر مرا بكشيد خدا شما را به جان هم اندازد و خونتان را بريزد و از شما دست نكشد تا عذاب اليم شما را دو چندان كند ؛ گويد : زمان درازى از روز زنده بماند و اگر لشكر مىخواستند او را مىكشتند ولى از هم ملاحظه مىكردند و هر دسته مىخواست ديگرى خون او را به گردن گيرد ، شمر ميان مردم فرياد كرد : ديگر چه انتظارى داريد ؟ اين مرد را بكشيد ، مادرتان به\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nعزايتان نشيند و از هر سو بر او حمله كردند .\r\n( 1 ) شيخ مفيد ( ره ) گويد : زرعة بن شريك دست چپش را قطع كرد و ضربتى به شانه‌اش زد كه به رو افتاد ؛ در روايت طبرى : سپس برگشتند و او سنگين حال بود و زانو به زانو مىرفت ، در اين حال سنان بن انس بن عمرو نخعى نيزه‌اى بر او زد و او را به زمين انداخت .\r\n( 2 ) مفيد و طبرسى گفته‌اند : خولى بن يزيد اصبحى پيش جست و از اسب به زير آمد تا سرش را ببرد ، لرزه‌اش گرفت ، شمر گفت : خدا بازويت را بگسلاند ، چرا مىلرزى ؟ ! ! و از اسب پياده شد و سرش را بريد .\r\n( 3 ) ابو العباس احمد بن يوسف دمشقى قرمانى كه در سال 1019 مرده است در « اخبار الدول » گويد : تشنگى بر آن حضرت سخت شد و آبش ندادند ، يك شربت آب به دست او افتاد ، چون خم شد كه بنوشد ، حصين بن نمير تيرى به زنخش زد و آن آب پر از خون شد و دست برداشت به سوى آسمان [ 1 
  ] و مىگفت :\r\nخدايا آنها را شماره كن و تا آخرين تن بكش و احدى از آنها را به روى زمين مگذار ، سپس از هر سو بر او حمله كردند و او از راست و چپ بر آنها جولان مىكرد تا زرعة بن شريك دست چپش را ضربت زد و ديگرى ضربتى بر كتفش وارد كرد و سنان بن انس نيزه‌اى بر او فرو برد و به زمين افتاد ، شمر پياده شد سرش را جدا كرد و تحويل خولى اصبحى داد و جامه‌هايش را ربودند .\r\n\r\n\r\n","description":"","footnote":"\r\n[ 1 
  ] دينورى گفته : حسين ( ع ) تشنه شد و قدحى آب خواست و چون به لب نهاد ، حصين بن نمير تيرى به دهان او زد و مانع نوشيدن آب شد و قدح را به زمين نهاد .\r\n","page_name":" 458 ","page_number":458},
  {"content":"\r\n\r\n( 1 ) مىگويم : به روايت سيد و ابن نما و صدوق و طبرى و جزرى و ابن عبد البر و مسعودى و ابو الفرج ، سنان ملعون سرش را جدا كرد . سيد ( ره ) گويد : سنان فرود آمد و مىگفت : با اينكه مىدانم زادهء رسول خدائى و پدر و مادرت بهتر از همهء مردمند ، سرت را مىبرم ، شمشير به گلوى شريفش زد و سر مقدس و بزرگوارش را جدا كرد ، و شاعر در اين باره گفته است :\r\nچه سوگى برابر شود با حسين به گاهى كه او را سنان سر بريد ( 2 ) ابو طاهر محمد بن حسن برسى در كتاب « معالم الدين » گويد : امام ششم ( ع ) فرمود : چون كار حسين ( ع ) بدانجا رسيد ، فرشتگان شيون گريه به خدا بلند كردند و عرض كردند : پروردگارا ، اين حسين مهمان تو است ، پسر دختر پيغمبر تو است ، خدا نمونهء قائم را برپا داشت و فرمود : به اين براى آن انتقام كشم .\r\n( 3 ) در روايت است كه : مختار سنان را گرفت و انگشتانش را يكى يكى بريد و سپس دست و پاهاى او را با اضطراب در ديگ روغن زيت گداخته انداخت . راوى گويد : در آنگاه كه سر مقدس حسين ( ع ) را جدا كردند ، گرد و غبار سخت و سياه و تاريكى در فضا برخاست و باد سرخى وزيد كه چشم ، چشم را نمىديد و لشكر گمان بردند عذاب نازل شد و پس از ساعتى بر طرف شد ؛ ( 4 ) هلال بن نافع گويد : من با ياران عمر بن سعد ايستاده بودم كه يكى فرياد كشيد : اى امير ، مژده گير كه شمر ، حسين را كشت ، گويد : من به قتلگاه رفتم و بالين او ايستادم ، او جان مىداد ، به خدا هرگز كشتهء خون‌آلودى را بهتر و چهره درخشانتر از او نديده\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nبودم و نور طلعت و جمال هيبت او مرا از انديشهء كشتن او بيرون برد و در اين حال آب خواست و مردى گفت : به خدا آب نچشى تا به هاويه روى ، شنيدم حسين ( ع ) فرمود : واى بر تو ، من به هاويه نروم و از حميم آن نچشم بلكه نزد جدّم رسول خدا روم و در منزل او كه قرارگاه صدق است در كنف خداى توانا باشم و از آب پاك آن بنوشم و آنچه با من كرديد به او شكايت كنم ؛ گويد : همهء آنها خشمگين شدند و گويا در دل آنها رحم نبود ، در همين حال كه با آنها سخن مىكرد سرش را جدا كردند ، من از بىرحمى آنها در شگفت شدم و گفتم : هرگز در هيچ كارى با شما همراه نگردم .\r\n( 1 ) كمال الدين محمد بن طلحه در « مطالب السئول » گفته است : سر سبط رسول خدا ( ص ) و حبيبش حسين ( ع ) را با تيغ تيز بريدند و مانند سر ملحدان بر نيزه‌هاى بلند افراشتند و در شهرها ميان بندگان خدا گردانيدند و خاندان و كودكانش را با وضع اهانت‌آميزى سوق دادند و بر چوبهء پالان شتر بدون زين و تشك سوار كردند با آنكه مىدانستند اينها ذريهء پيغمبرند و مودّت آنها به صريح قرآن و صحيح اعتقاد لازم است ، اگر آسمان و زمين زبان داشتند بر آنها ناله مىكردند و نوحه مىگفتند و اگر كفار از آنها مطّلع مىشدند بر آنها مىگريستند و شيون مىكردند و اگر سركشان دوران جاهليت حاضر بودند بر آنها مىگريستند و در مرگ آنها يكديگر را تسليت مىدادند و اگر ستمكاران جبار در واقعهء او بودند او را كمك و يارى مىكردند ، واى از اين مصيبت كه دل خداپرستان را سوگوار كرد و براى آنها به ارث ماند ، واى از بلائى كه جان مؤمنان گذشته و آينده را غمين كرد ؛ دريغا بر ذريهء پيغمبر كه خونشان از دست\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nرفت و بر عترت محمديه كه تيغ آنان كند گرديد و آوخ بر آن علوىزادگان كه بىياور ماندند و سرورشان كشته شد ، افسوس بر هاشمىنژادانى كه حرمت آنها بر باد شد و خونشان را حلال شمردند .\r\n( 1 ) در « نوادر » على بن اسباط از بعضى اصحاب خود روايت كرده كه امام پنجم ( ع ) فرمود : روز عاشوراء پدرم سخت بيمار بود و در خيمه بود ، من دوستان خودمان را مىديدم كه با حسين ( ع ) در رفت و آمد بودند و آب برايش مىبردند ، او يك بار بر ميمنه حمله كرد و يك بار بر ميسره و يك بار به قلب لشكر ، او را چنان كشتند كه رسول خدا ( ص ) از كشتار جانوران با آن وضع غدغن كرده ، با تيغ و سنان و سنگ و چوب و عصا او را كشتند و بعد از آن اسب بر بدنش تاختند .\r\n[ رمز 82 
  ] در مثل پارسى معروف است كه : خون چشم او را گرفته است ؛ و بشر چون از راه شرع و دستور عقل منحرف شد ، به مرتبه‌اى از قساوت و سخت‌دلى مىرسد كه هيچ درنده‌اى مانند او نيست چنانچه در قرآن بدان اشاره شده ، مردم كوفه كه همراه عمر بن سعد به دشت كربلا آمدند و در برابر امام مظلوم ايستادگى كردند ، به مقامى از انحطاط اخلاقى دچار شدند كه همه چيز را فراموش كردند و از دست دادند و خون بىگناهان چشم و گوش آنان را مسدود كرد .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n( 1 ) گويم : حسين ( ع ) در روز جمعه دهم محرم سال شصت و يك از هجرت ، پس از نماز ظهر شهيد شد و پنجاه و هشت سال داشت و قولى هست كه روز شنبه و يا دوشنبه شهيد شده ولى درست‌تر همان جمعه است . ابو الفرج گويد : اينكه عامه گويند روز دوشنبه كشته شده باطل است و روايتى هم ندارد چون غرهء محرمى كه در آن شهيد شده طبق استخراج از همه زيجها به روش حساب هندى روز چهارشنبه بوده و نتواند كه دهم آن دوشنبه باشد و اين خود دليل درستى است كه مطابق روايت هم هست .\r\n( 2 ) شيخ مفيد ( ره ) در ضمن شرح شهادت حسين ( ع ) در روز عاشوراء گفته است : عمر بن سعد صبح آن روز كه جمعه بود و گفته‌اند روز شنبه بود و طبق خبر گذشته محققاً روز جمعه بود و در بيان ورود او به كربلا گفته است : سپس فرود آمد و آن روز پنج‌شنبه دوم محرم سال شصت و يك بود .\r\n( 3 ) در « تذكره » سبط است كه مقتل او روز جمعه ميان نماز ظهر و عصر بود زيرا با اصحاب خود نماز خوف خواند و گفته‌اند روز شنبه بود و ما آن را ذكر كرديم . و در آن كتاب است نيز كه در قاتلش چند قول است ، هشام بن محمد گفته : سنان بن انس نخعى است ، دوم حصين بن نمير را گفته‌اند كه به او تيرى زد و فرود آمد و سرش را بريد و به كمر اسبش آويخت تا مقرّب ابن زياد گردد ، سوم مهاجر بن اوس تميمى ، چهارم كثير بن عبد اللَّه شعبى ، پنجم شمر بن ذى الجوشن . انتهى . گويم : ششم خولى بن يزيد اصبحى .\r\n( 4 ) محمد بن طلحه شافعى و على بن عيسى اربلى امامى گفته‌اند : عمر بن سعد به يارانش گفت : فرود آئيد و سرش را جدا كنيد ، نصر بن حرشه ضبابى فرود آمد\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nو پى در هم شمشير به گلوگاه حسين ( ع ) مىزد ، عمر بن سعد بر او غضب كرد ، به مردى كه در دست راستش بود گفت : واى بر تو ، فرود شو و حسين را راحت كن ، خولى بن يزيد خلّده اللَّه فى النار فرود آمد و سرش را جدا كرد ؛ و دينورى گويد : سنان بن اوس نخعى نيزه بر او زد و او را انداخت ، خولى بن يزيد اصبحى فرود آمد تا سرش را جدا كند ، دستش لرزيد ، برادرش شبل بن يزيد آمد و سرش را جدا كرد و به برادرش خولى داد . ( 1 ) ابن عبد ربه گفته : سنان بن انس او را كشت و خولى بن يزيد اصبحى از حمير كارش را تمام كرد و سرش را جدا كرد و نزد عبيد اللَّه برد و گفت : تا ركابم زر و زيور بريز . . . الخ .\r\n( 2 ) از امام صادق ( ع ) روايت شده است كه : چون ضربت به حسين ( ع ) زدند و از اسب افتاد و دويدند سرش را جدا كنند ، از بطنان عرش فرياد شد : اى امّتى كه پس از پيغمبر خود سرگردان و گمراه شديد ، خدايتان توفيق روزه و فطر ندهد ؛ گويد : سپس فرمود : لاجرم به خدا موفق نشدند و موفق نشوند تا خونخواه حسين ( ع ) قيام كند .\r\n[ رمز 83 
  ] هدف عالى هر دين حقّى در هر عصرى خصوص دين اسلام كه ناسخ اديان است ، اين است كه بشر را از حال انفراد وحشيگرى به زندگانى اجتماع و همكارى و انس و الفت با يكديگر سوق دهد و امتياز روشن دستورات اسلام بر سائر اديان از اين راه است كه در تشريعات خود تا حد نهائى تشكيلات اجتماعى را درج كرده و بشر را يكسر به\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nاجتماع و الفت و همكارى سوق داده است ، جماعت و جمعه و عيدهاى اسلامى كه عيد فطر و اضحى دو اجتماع عام آن است و در هر سالى دو بار منعقد مىشود رمز اين حقيقت است ، اجتماع عيد فطر يك اجتماع منطقه‌اى است و اجتماع عيد قربان يك اجتماع جهانى است ، در عيد فطر همهء قبائل و اصناف بشرى هر كدام در سرزمين خود به دور هم جمع مىشوند و با هم همكارى و الفت دارند ، و در اجتماع حج همهء افراد تواناى كشور پهناور اسلامى كه بايد سراسر روى زمين را شامل باشد .\r\nاين اجتماعات عمومى در سايهء حكومت عادله است كه با پيشوائى امام معصوم محقق مىشود و امام قائم در تعليمات اسلام رمز آن است ؛ تا قبل از شهادت امام مظلوم براى تصدّى امام معصوم و تشكيل حكومت عادله زمينه‌اى بوده است و قيام امام حسين ( ع ) و نهضت او مقدمهء آن بوده ولى چون شقاوت بر مردم كوفه غلبه كرد و با اين وضع فجيع او را شهيد كردند ، اين استعداد در جامعهء بشرى كند شد ، اجتماع عادلانه و پرثمر فطر و اضحى از جامعه سلب شد و اين اعيادى كه عملى شده و مىشود چون تحت نظر پيشواى عادل و امام حق نيست آثار معنويهء خود را از دست داده و بعلاوه نسبت به جامعهء بشرى عمومى نشده و متأسفانه دچار اختلاف و دودستگى بوده و خواهد بود تا ظهور امام قائم ( ع ) كه اساس حكومت ظالمان را بركند و حكومت عادله را در سراسر جهان مستقر نمايد .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n( 1 ) ابن قولويه قمى ، از حلبى ، از امام ششم ( ع ) روايت كرد كه : چون حسين ( ع ) كشته شد ، كسى در ميان قشون كوفه فرياد زد و با آنها درشتى كرد و به آنها گفت : چرا فرياد نكنم با آنكه مىبينم رسول خدا ( ص ) بر پا ايستاده ، يك بار بر زمين نگاه مىكند و يك بار به نبرد شما ، و مىترسم بر اهل زمين نفرين كند و هلاك شوند ، لشكر كوفه به هم گفتند : اين ديوانه است و توابين گفتند : به خدا چه با خود كرديم ؟ به خاطر ابن سميه ، سيّد جوانان اهل بهشت را كشتيم ؛ و به عبيد اللَّه خروج كردند و كارشان به آنجا كه بايد ، كشيد . گويد : عرض كردم :\r\nقربانت ، آن فريادكننده چه كسى بود ؟ فرمود : به نظر ما ، جبرئيل بود .\r\n[ رمز 84 
  ] اينكه حضرت رسول ( ص ) گاهى به روى زمين نگاه مىكند و گاهى به دشت كربلا رمز سنجشى است كه آن حضرت از عظمت مصيبت وارده و خيانت بزرگ اهل كوفه دارد با وضع مصالح عمومى خلقت زمين و جامعهء بشرى و ملاحظهء مصالحى كه بر تحمل اين مصيبت معين شده و ممكن است آن مصالح هم وزن اين جنايت نباشد و بر اثر نفرين و خواست حتمى او اوضاع جهان ديگرگون گردد ولى البته رحمت واسعهء او تحمل اين مصيبت را براى اصلاح بشر ترجيح داد :\r\n( 2 ) جبرئيل خبر داد كه در آن مردم غدّار كشتند كسانى كه به نذرند وفادار\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nكشتند و هراسان شده هر زنده كه محشر برپا شده و ز حشر فزون دهشت افكار كشتند كسى را كه بدين حىّ على گفت آنها كه على الكفر صلا داده به بازار كشتند همان ساجد آزاده كه روحش بر سوى خدا كرد دعا با دل خونبار كشتند كسى را كه سرش بر سر نى شد از سجده شكرى كه خدا راست سزاوار كشتند كسى را كه به لطف سر به خدا داد و آن كس كه در آن دشت دلى داشت شرر بار كشتند همان ذات مقدس كه خدايش دانست منزه به همه حال و همه كار كشتند همان گوهر يكتا كه بهر كار از بهر خدا بود مجرد ازلى وار كشتند كسى را كه دهد نان به فقيران در قحط و غلا بخشد او هم خر و خروار كشتند كسى كش دو طيرش همه مهمان بودند ز تيغ دو دمش در صف پيكار كشتند كسى را كه بدى لشكر مرگش در زير علم صف‌شكن دشمن بدكار\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nكشتند شهيدى كه بدى شاكر و صابر چون صبر نهالى است كه مر شهد دهد بار [ رمز 85 
  ] گاهى براى كفار مكاشفه‌اى رخ مىدهد و فرشتگان خدا را به صورت مناسبى مىبينند و نتيجهء آن تثبيت حجت الهى است كه مقدمهء نزول عذاب است چنانچه براى قوم لوط اين مكاشفه دست داد و فرشتگان خدا را ديدند و گاهى وسيلهء هدايت و توبه مىشود ، چنانچه اين روايت اشعار دارد كه بروز دستهء توابين در كوفه و شورش بر ابن زياد بوسيلهء اين مكاشفه بوده .\r\n( 1 ) در روايت مشهدى است كه سلمه خدمت ام سلمه رسيد و او مىگريست ؛ گويد : گفتم : چه تو را مىگرياند ؟ گفت : رسول خدا را به خواب ديدم و بر سر و ريشش غبار بود ، گفتم : يا رسول اللَّه ، شما را چه شده است كه خاك‌آلوده‌ايد ؟\r\nفرمود :\r\nهم اكنون شاهد كشته شدن حسينم بودم .\r\n( 2 ) در « صواعق » ابن حجر گويد : از آياتى كه روز شهادت حسين ( ع ) نمودار شد آن بود كه آسمان به اندازه‌اى سياه شد كه در روز ، ستاره‌ها ديده شد و هر سنگى كه برداشتند خون تازه در زيرش بود ؛ و نيز گفته است كه در شهادتش آسمان سرخ‌گون شد و آفتاب قيرگون ، در ميان روز ستاره‌ها آشكار شد و مردم\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nگمان بردند رستاخيز است و آن روز هر سنگى در شام برداشتند زيرش خون تازه بود .\r\n[ رمز 86 
  ] منظور اين روايت از گرفتن آفتاب ، كسوف معمولى نيست كه بواسطهء سايهء جرم قمر در موقع قران ماه و آفتاب و در 28 و 29 ماه قمرى انجام مىشود و سالى چند بار بطور مرئى يا نامرئى اتفاق مىافتد ، بلكه بواسطهء نقصان نور خود خورشيد بوده و بر اثر تأثرى است كه از شهادت امام مظلوم ( ع ) در همهء كائنات رخ داده چنانچه در روايت گذشته به همان سياهى آسمان تعبير شده و نام كسوف برده نشده است .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n( 1 )\r\n\r\nباب سوّم در وقايع پس از شهادت در چند فصل\r\n\r\n","description":"","footnote":"","page_name":" 469 ","page_number":469},
  {"content":"\r\n . \r\n","description":"","footnote":"","page_name":" 470 ","page_number":470},
  {"content":"\r\n\r\n( 1 )\r\n\r\nفصل\r\nراوى گويد : پس از آن جامهء تن حسين ( ع ) را ربودند ، پيراهنش را اسحاق بن حيوة حضرمى ربود ، پوشيد و پيس شد و مويش ريخت ؛ در روايت است كه در پيراهنش صد و چند جاى پيكان تير و سر نيزه و برش شمشير بود .\r\nامام صادق ( ع ) فرمود : سى و سه جاى نيزه و سى و چهار برش شمشير ؛ سراويلش را بحر بن كعب تميمى برگرفت و روايت است كه زمين‌گير شد و پايش فلج شد ؛ و عمامه‌اش را اخنس بن مرثد حضرمى برد و بر سر نهاد و كور شد ؛ نعلينش را اسود بن خالد برد و انگشترش را بجدل بن سليم كلبى با انگشت او بريد ، مختار كه او را گرفت ، دست و پايش را بريد و در خون خود غلطيد تا مرد ، و قطيفهء خزى داشت كه قيس بن اشعث برد ؛ زره او را عمر بن سعد برگرفت و چون كشته شد مختار آن را به قاتلش ابى عمره بخشيد ؛ و شمشيرش را جميع بن خلق اودى و گفته‌اند مردى تميمى بنام اسود بن حنظله و يا فلافس منشلى برد\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nو اين تيغ غارتى جز ذو الفقار مخصوص است كه با ذخائر نبوت و امامت كه انگشتر مخصوص جزء آنها است نزد اهلش محفوظ است ؛ ( 1 ) شيخ صدوق ( ره ) از محمد بن مسلم روايت كرده كه از امام ششم ( ع ) از انگشتر حسين ( ع ) پرسش شد كه به دست چه كسى افتاد چون گويند كه جامه‌هايش غارت شد ؟ فرمود :\r\nچنان نيست كه گويند ، حسين ( ع ) به فرزندش على ( ع ) وصيت كرد و خاتمش را به دست او نمود و كار امامت را به او واگذار كرد ، چنانچه رسول خدا ( ص ) با امير المؤمنين ( ع ) كرد و امير المؤمنين با حسن و حسن با حسين و اين انگشتر بعد از او به پدرم رسيد و از او به من رسيده و همين است و من در هر جمعه به دست كنم و با آن نماز خوانم ؛ محمد بن مسلم گويد : روز جمعه نزد او رفتم و نماز مىخواند و چون فارغ شد دستش را نزد من دراز كرد و در انگشتش انگشترى ديدم كه نقش آن : لا إله الّا اللَّه عدة للقاء اللَّه بود ، و فرمود : اين خاتم جدّم ابى عبد اللَّه الحسين ( ع ) است .\r\n( 2 ) طبق « امالى صدوق » و « روضة الواعظين » روايت شده كه اسب حسين ( ع ) يال و پيشانى به خون او آغشت و دوان و شيهه كشان مىآمد و دختران پيغمبر شيهه‌اش را شنيدند و بيرون آمدند و اسب بىصاحب را ديدند و دانستند كه حسين كشته شده :\r\nاسب زاد زهرا سوى خيمه‌ها شد نوحه كرد و گفتا تشنه سر جدا شد دختران زهرا سر برهنه بيرون ديده اسب او را زين آن چهار شد\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nكرده رخ ز سيلى در عزاش نيلى ز اشك آتشين بر چهره شعله‌ها شد ( 1 ) صاحب « مناقب » و محمد بن ابى طالب گويند : اسب حسين ( ع ) از دست لشكر گريخت و كاكل به خونش آلود و به خيمهء زنان دويد و شيهه مىكشيد و پشت خيمه سر به زمين مىكوفت تا جان داد ، چون اهل حرم اسب بىصاحبش را ديدند شيون كردند و ام كلثوم دست بر سر نهاد و فرياد كشيد : وا محمّداه وا جدّاه وا نبيّاه ، وا أبا القاسماه وا عليّاه ، وا جعفراه وا حمزتاه وا حسناه ، اين حسين است كه در دشت افتاده و سر از قفا بريده و عمامه و ردايش به غارت رفته و سپس بيهوش شد ؛ و در زيارت ناحيهء مقدسه است كه : اسبت شتابان به خيمه‌ها مىآمد و مىغرّيد و مىگريست ، چون زنان حرم ، اسب غرق به خونت را ديدند و زينش را واژگون ، از سراپرده بيرون شدند مو پريشان ، سيلى به رخ زنان ، چهره باز و شيون كنان ، عزيزان خوار شده به قتلگاهت دوان ، شمر به سينه‌ات نشسته و تيغ به گلويت [ 1 
  ] فرو برده و محاسنت را به دست گرفته و سرت را بريده ، حواست از كار مانده و نفست بند آمده و سرت بالاى نيزه رفته .\r\n\r\n\r\n","description":"","footnote":"\r\n[ 1 
  ] در « مدينة المعاجز » از ابن شهر آشوب روايت كرده كه ابى مخنف از جلودى نقل كرده است :\r\nچون حسين ( ع ) به خاك افتاد ، اسبش از او حمايت كرد ، بر سواران مىپريد و آنها را از زين به زمين مىكشيد و با لگد مىماليد و مىگشت تا آن اسب ، چهل مرد را كشت و خود را به خون حسين آلوده كرد و به خيمه‌ها مىرفت و شيههء بلند مىكشيد و دستها به زمين مىكوفت :\r\n بناگه رفرف معراج آن شاه * ابا زين نگون شد سوى خرگاه \r\nتا آخر اشعار\r\n","page_name":" 473 ","page_number":473},
  {"content":"\r\n\r\n( 1 )\r\n\r\nفصل غارت بنهء حسين ( ع ) و شيون زنان حرم\r\nسيّد ( ره ) گويد : كنيزكى از خيمه‌هاى حسين ( ع ) به ميدان آمد ، مردى به او گفت : اى امة اللَّه آقايت كشته شد ؛ گويد : دوان دوان نزد بىبى خود رفتم و شيون كردم ، همهء بانوان حرم برخاستند و شيون كردند ؛ گويد : آن لشكر براى غارت خيمه‌هاى آل رسول و نور ديدهء بتول بر هم پيشى مىگرفتند تا به جائى كه سرپوش از دوش زنان مىربودند ، دختران آل رسول و حرم او هم آواز مىگريستند و از فراق ياران و دوستان شيون مىكردند . حميد بن مسلم گويد : زنى از بكر بن وائل كه با شوهرش همراه عمر بن سعد بود [ 1 
  ] چون ديد آن لشكر به خيمهء زنان\r\n\r\n\r\n","description":"","footnote":"\r\n[ 1 
  ] از سيّد حيدر :\r\n آن مشكل اعظم كه ز وى شعله برافروخت * گستاخ عدو سوى حرم خيل ستم تاخت\r\nاموال خيم را همه بردند به غارت * از گوهر و از جامه و از فرش به عادت\r\nزنهاى حرم برهنه سر شد با سيرى * با دهشت افزون كه برد زهره شيرى\r\nپوشيده رخ خويش بدستى شده مجروح * از ضربت شلّاق وز رعشه شده مفتوح\r\nآن مهتر مخلوق خدا زين عبادش * در زير غُل افتاده ز پا بىكس و كارش\r\nخويشان گرامش همه بر خاك ببيند * قربانى و ز ياد بر آن خاك نشيند\r\nچه كار شاه و لشكر بر سر آمد . . . \r\nتا آخر .\r\n","page_name":" 474 ","page_number":474},
  {"content":"\r\n\r\nهجوم بردند و جامهء آنان را ربودند ، شمشير كشيد و بدان خيمه رو آورد و فرياد كشيد : اى آل بكر ، دختران رسول خدا را غارت كنند ؟ ! ! ! جز خدا را حكم و فرمان نباشد براى خونهاى رسول خدا قيام كنيد ، شوهرش او را گرفت و به سر بنهء خود برگردانيد .\r\n[ رمز 87 
  ] اين زن تحت تأثير مظلوميت حرم‌سراى حسين ( ع ) قرار گرفت و به مبارزه برخاست و دو شعار اساسى اعلام كرد : يكى شعار ضد حكومت بنى اميه و ديگرى شعار خونخواهى براى كشتگان خاندان رسول خدا ( ص ) اگر چه اين فرياد در محيط پرغوغاى روز عاشوراء بسيار ضعيف و كم آهنگ به نظر مىرسيد و از حلقوم يك زنى بيرون آمد كه زير سرپنجهء شوهر ستمكار خود بود و به زودى در گلوى او خفه شد ولى نهال نيرومندى بود كه در ميان خون مظلومان كربلا كشته شد و ديرى نپائيد كه در سراسر محيط اسلامى طنين افكند و گروه گروه مردم را به سوى خود كشيد و موج برداشت و اوج گرفت تا در نخست تمام ستمكاران دشت كربلا را دستخوش تيغ انتقام نمود و سپس تخت يزيد را واژگون ساخت و از بن برانداخت ؛ آرى نالهء حقيقت اثر خود را مىبخشد و تأثير خود را مىنمايد ، دستهء ستمكار هميشه از سكوت مظلومان سوء استفاده كنند ، واى از خاموشى و محيط خاموش .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n( 1 ) راوى گويد : زنان را از خيمه‌ها بيرون كردند و آنها را آتش زدند ، زنان حرم سر و پا برهنه و غارت زده مانند اسيران ، پريشان و سرگردان بودند و گفتند : به خدا ما را به قتلگاه حسين ( ع ) ببريد ، چون چشم زنان به كشتگان افتاد شيون كردند و سيلى به چهره زدند ، گويد : به خدا فراموش نمىكنم كه زينب دختر على ( ع ) بر حسين ( ع ) شيون مىكرد و به آواز حزين فرياد مىزد :\r\n« يا محمد ، صلوات فرشتگان آسمان بر تو ، اين حسين است كه با تن خون‌آلود و اعضاى بريده افتاده و دخترانت اسير شدند ، به خدا شكايت مىدارم و به محمد مصطفى ( ص ) و به على مرتضى و به فاطمهء زهرا و به حمزهء سيد الشهداء ، اى محمد ، اين حسين است كه در ميان بيابان افتاده و باد بر آن مىوزد و به دست زنازادگان كشته شده ، وا حزناه وا كرباه ، امروز جدّم رسول خدا از دنيا رفته ، اى ياران محمد ، بيائيد كه ذريهء مصطفى ( ص ) چون اسيران برده مىشوند » .\r\n( 2 ) در روايت ديگر :\r\n« يا محمداه ، دخترانت اسير و ذريه‌ات كشته افتاده ، باد صبا بر آنها غبار مىوزد ، اين حسين است سر از قفا بريده و عبا و ردا غارت شده ، پدرم قربان آنكه روز دوشنبه قشونش غارت شد و پدرم قربان آنكه طناب خيمه‌اش گسيخته ، پدرم قربان آنكه اميد ديدار او نيست و زخمش درمانى ندارد ، پدرم قربان آنكه بايست جان فدايش كنم ، پدرم قربان آنكه غمنده درگذشت و تشنه جان داد ، پدرم قربان آنكه ريشش خون‌چكان است ، پدرم قربان آنكه جدّش محمّد مصطفى است ، پدرم\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nقربان آنكه جدّش رسول خداى آسمان است ، پدرم قربان سبط نبىّ هدى ، پدرم قربان محمد مصطفى ، پدرم قربان خديجهء كبرى ، پدرم قربان علىّ مرتضى ، پدرم قربان فاطمهء زهرا سيدهء نساء ، پدرم قربان آنكه آفتاب براى او برگشت تا نماز خواند » .\r\n( 1 ) راوى گويد : به خدا هر دوست و دشمنى را گرياند ، سپس سكينه جسد پدر را در آغوش كشيد و جمعى اعراب جمع شدند او را از روى جسد پدر عقب كشيدند .\r\nبه دشت كربلا در پرده‌اى بود كه بد شمشير برانش نگهدار طناب پرده‌اش ببريد دشمن وريد دين بريد آن دون غدّار فروريز اى خيام آل عدنان كه بنياد رفيعت شد نگون‌ساز به خواب خوش بيارام اى اميه حسين بر خاك غلطان گشت و افكار ( 2 ) در « مصباح » كفعمى است : سكينه فرمود : چون حسين ( ع ) كشته شد به آغوشش كشيدم و بىهوش شدم و شنيدم مىگويد :\r\n شيعيانم هر زمان نوشيد آب خوش‌گوارى * ياد من باشيد\r\nهر زمان نام غريبى يا شهيدى بشنويد * مرا شيون كنيد \r\nهراسان از جا برخاست و از گريه ديده‌اش زخمين بود و سيلى به چهره\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nمىنواخت و هاتفى مىگفت :\r\n آسمان و زمين بر او گريان * اشك و خون همچو يمّ بر او ريزان\r\nبر شه دشت كربلا گريند * كه شده كشته زنازادان\r\nدر لب آب با لب تشنه * گريه كن بر شهيد تشنه لبان \r\n[ 1 
  ] .\r\n\r\n\r\n","description":"","footnote":"\r\n[ 1 
  ] ابن عبد ربه در كتاب « عقد الفريد » از حمّاد بن مسلمه ، از ثابت ، از انس بن مالك روايت كرده كه : چون از دفن رسول خدا ( ص ) فارغ شديم ، فاطمهء زهرا ( ع ) آمد و فرمود : اى انس ، چگونه دلتان آمد كه خاك بر روى رسول خدا ( ص ) بريزيد ؟ سپس گريست و فرياد كشيد : پدر جانم ، اجابت كردى پروردگارت را كه تو را خواند ؛ پدر جانم ، كسى كه پروردگارش به او بسيار نزديك بود . . . الخ . گويم : حال فاطمه ( ع ) پس از دفن پدر چنين است ، آيا سكينه بنت الحسين چه حالى داشت كه تن خون‌آلود پدر را بىسر و بىعمامه و رداء زير لگد اسب دشمنان پشت شكسته و خسته ديد و به زبان حال فرياد مىكشيد : چگونه دلتان آمد زادهء رسول خدا ( ص ) را بكشيد و سينه‌اش كه گنجينهء دانش حقّ بود ، خرد كنيد :\r\n چه شد چرخش چرخ سرگشته را * كه شد كوه قدسى به دست فنا\r\nچه شمرى كه سازد خدايش نگون * كشد از ستم زادهء مصطفى\r\nدريغا ز دنيا و دين بر مهى * كه شد در خسوف از دم نيزه‌ها \r\n","page_name":" 478 ","page_number":478},
  {"content":"\r\n\r\n( 1 )\r\n\r\nفصل لشكر كوفه سر كشتگان و زيور زنان و شترهاى سيّد مظلومان را غارت كردند\r\nشيخ مفيد ( ره ) گفته است : بنه و شتران و اثاث آن حضرت را غارت كردند ، جامه‌هاى زنان حرمش را ربودند .\r\n( 2 ) حميد بن مسلم گويد : به خدا به چشم خود ديدم كه جامه از دوش زنان يا دختران يا كسانش مىكشيدند و او خرش را به دست مىكشيد تا از دستش ربوده مىشد [ 1 
  ] . ازدى گويد : سليمان بن ابى راشد ، از حميد بن مسلم نقل كرد كه بالين على بن الحسين اصغر رسيدم كه بيمار بر بستر خود افتاده بود و شمر بن ذى الجوشن با رجّالهء خود بر او هجوم كردند و مىگفتند : اين را بكشيم ؟ گفتم :\r\nسبحان اللَّه ( ! ) كودكان را هم مىكشند ؟ ! ! اين كودكى است دم مرگ ؛ گويد :\r\nمواظبت كردم ، هر كس آمد او را دفع كردم تا عمر بن سعد رسيد و گفت : كسى در خيمهء زنها نرود و متعرض اين كودك بيمار نگردد ، هر كس چيزى از متاع آنها ربوده به آنها برگرداند ؛ گويد : به خدا كسى چيزى برنمىگردانيد بدانها . ( 3 ) در\r\n\r\n\r\n","description":"","footnote":"\r\n[ 1 
  ] در اينجا از « مدينة المعاجز » ملخّص داستان ساربان را بطور خلاصه در پاورقى به همان بيانى كه مشهور است نقل كرده است و چون متن اين خبر موهون و سندش ضعيف است ، از ترجمهء آن خوددارى شد .\r\n","page_name":" 479 ","page_number":479},
  {"content":"\r\n\r\n« اخبار الدول » فرمانى است كه : شمر ( بر او باد آنچه لائق او است ) قصد كرد كه على اصغر بيمار را بكشد ، زينب دختر على بن ابى طالب ( ع ) بيرون آمد و گفت :\r\nبه خدا او را نكشيد تا مرا بكشيد ، و شمر از او دست كشيد .\r\n[ رمز 88 
  ] معينه مقام ولايت مطلقه ، آسيه زن فرعون را آن مقام است كه حافظ و نگهدار پيغمبرى اولو العزم مانند موسى بن عمران گرديد و چند بار او را از زير تيغ ستم فرعون نجات داد ؛ خديجهء كبرى آن مقام را داشت كه پيغمبر اكرم ( ص ) را بارها از آسيب مشركين قريش بر كنار داشت و حفظ كرد ؛ دخترش فاطمهء زهرا ( ع ) شوهر خود امير مؤمنان ( ع ) را از زير تيغ عمر نجات داد و محافظت كرد ؛ زينب دختر على هم در رديف اين بانوان حافظ مقام ولايت است و يكى از وظايف خطير و پربهاى او نگهدارى و حفاظت امام عصر خود زين العابدين است و اين اول بار است كه او را از زير تيغ شمر نجات مىدهد ، زينب جسارت زنان و شهامت مردان و توان ولايت را با خود داشت و در هر پيش‌آمدى به خوبى از عهدهء انجام وظائف خود برمىآيد .\r\n( 1 ) در « روضة الصفا » است كه : چون شمر به خيمهء بيمار رسيد و او را ديد تكيه داده است ، شمشير كشيد تا او را بكشد ؛ حميد بن مسلم گفت : سبحان اللَّه چگونه اين بيمار را بكشند ؟ ! ! او را نكش ، بعضى گفته‌اند : عمر بن سعد دست شمر را\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nگرفت و گفت : از خدا شرم ندارى ؟ مىخواهى اين پسرك بيمار را بكشى ؟ ! ! شمر گفت : فرمان امير عبيد اللَّه است كه همهء فرزندان حسين را بكشند ، عمر در جلوگيرى خود اصرار كرد تا دست كشيد و دستور داد خيمه‌هاى اهل بيت مصطفى ( ص ) را آتش زدند .\r\n[ رمز 89 
  ] چون ارادهء الهى تعلّق گيرد ، عدو شود سبب خير ، گر خدا خواهد ؛ در قرآن مجيد هم به اين موضوع اشاره شده است كه : اگر خدا مردم را به دفاع از يكديگر نگمارد زمين تباه مىگردد ، در اينجا چون امام بيمار حجت پروردگار بود ، خداوند دشمنان اهل بيت را در برابر يكديگر به دفاع از او گماشت و او را به دست خود آنها نگهدارى كرد .\r\nچنانچه فرعون به دست خود ، حضرت موسى را پرورش داد و خدا مهر او را در دل وى نهاد و او را بر اين رنج پرورش و احسانى كه به حضرت موسى كرد ، هيچ پاداش معنوى نبود و بلكه بيشتر باعث زيان و خسار او است كه از فيوضات معنويه او نتوانست بهره گيرد و از دعوت حق نتيجه نگرفت و خود بيمارى امام چهارم ( ع ) هم يكى از اسباب حفظ او بود كه هم دفاع از او ساقط باشد و هم در چشم دشمن ناتوان آيد و بيمارى آن حضرت در روز عاشوراء بسيار سخت بوده و به نظر دشمن ، بهبودى او خصوص با اين گرفتارى بسيار ضعيف مىنموده است .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n( 1 ) در مقتل « مناقب » ابن شهر آشوب است كه : احمد بن حنبل گفته : سبب بيمارى زين العابدين در كربلا آن بوده است كه زره بلندى پوشيد و زيادى آن را به دست پيچيد و پاره كرد .\r\n[ رمز 90 
  ] منظور از نقل اين كلام احمد بن حنبل معلوم نيست كه پاره كردن زره براى چه ، سبب بيمارى شده است و آيا اين حادثه در ميان راه بوده يا در همان زمين كربلا واقع شده است ، چنانچه در اخبار مقاتل اشاره‌اى به آغاز بيمارى امام نشده است و همان اندازه متعرض شده‌اند كه در شب عاشورا حضرت سخت بيمار بوده است .\r\n( 2 ) در روايت شيخ مفيد ( ره ) است كه عمر بن سعد لعين جلوى خيمه آمد و زنها به رويش شيون كردند و گريستند و او به ياران خود گفت : كسى به خيمهء زنان وارد نشود و تعرض به اين پسرك بيمار نكند ، زنها از او خواستند كه آنچه از آنها برده‌اند بازگردانند تا خود را بپوشانند ، او هم گفت : هر كس متاعى از اين زنها گرفته به آنها برگرداند ، به خدا كسى چيزى پس نداد ، سپس بر خيمه‌هاى زنان و خيمهء امام بيمار پاسبانى گماشت و گفت : آنها را نگهدارى كنيد ، كسى از آنها بيرون نرود و كسى هم به آنها بد نكند ، سپس به چادر خود برگشت و در ميان ياران خود فرياد كرد : چه كسى داوطلب است كه بر حسين اسب تازد ؟\r\n( 3 ) طبرى گويد : سنان بن انس نزد عمر بن سعد آمد و بر در خيمهء او ايستاد و\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nفرياد كشيد [ 1 
  ] :\r\n بار كن از سيم و زر شترانم * قاتل شاهنشه دو جهانم\r\nقاتل رادى كه باب و مام گرامش * بهتر خلقند در زمين و زمانم \r\nعمر بن سعد گفت : تو ديوانه‌اى و هرگز به خود نيائى ، او را نزد من آريد ، او را آوردند و با چوب دستى پرتابش كرد و گفت : اى ديوانه ، سخنى گوئى كه اگر ابن زياد از تو بشنود گردنت را مىزند .\r\n[ رمز 91 
  ] مردمى كه آلت دست ستمگران مىشوند و بوسيلهء آنها جنايات بزرگى به نفع آنان انجام مىشود تا حدّ بالغى ساده و احمق هستند و سياستمداران زبردست از همين سادگى و جهالت آنها سوء استفاده مىكنند ؛ در اين عناصر خطرناك ، بىايمانى و كودنى و سبكى همه دست به دست هم مىدهند ، با يك كلمه آفرين و يك مشت زر و يك تحريك احساس ، به هر خيانتى دست مىزنند ، اين فرومايهء بدبخت به سادگى طبع خود مىداند چه بزرگوارى را كشته ولى آن قدر در جهل و حماقت غوطه‌ور است كه نتايج سوء آن را درك نمىكند .\r\n\r\n\r\n","description":"","footnote":"\r\n[ 1 
  ] طبرى گويد : لشكر به سنان بن انس گفتند : تو حسين بن على و زادهء فاطمه دختر رسول خدا ( ص ) را كشتى و خطرناكترين شخصيّت عرب را كه مىخواست پادشاهى بنى اميه را از آنها بگيرد كشتى ، برو نزد اميران خود و جائزهء بزرگى بخواه كه اگر همهء گنجينه‌هاى خود را در برابر كشتن حسين به تو دهند ، كم است .\r\n","page_name":" 483 ","page_number":483},
  {"content":"\r\n\r\nعمر بن سعد كه آلودهء اين جنايت بزرگ شده ، درك مىكند كه بايد به هر وضعى شده است پرده روى اين خيانت و جنايت كشيد و اهميت آن را از نظر مردم بر دو راهش اين است كه حسين ( ع ) را كوچك معرّفى كرد و او را تا حدّ مجرمى كه خونش هدر است پائين آورد و هيچ مناسبت ندارد كه مباشر قتل او به اين عظمت و بزرگوارى ، او را ياد كند ، اكنون هر كلمه در ستايش حسين ( ع ) تازيانه‌اى است كه بر روح عمر بن سعد نواخته مىشود و وجدان ننگين ، او را افروخته و سوزان مىنمايد و از اين راه است كه او را ديوانه مىخواند و به جاى جائزه با عصايش مىراند .\r\n( 1 ) مىگويم : عمر بن سعد ، عقبة بن سمعان را كه خدمتكار و مولاى رباب همسر حسين ( ع ) بود گرفت و گفت : تو كيستى ؟ جواب داد : من بندهء مملوكى هستم ، او را آزاد كرد و ما خبرش را با خبر مرقع بن ثمامه پيش از اين نقل كرديم .\r\nراوى گويد : سپس عمر بن سعد در ميان يارانش جار كشيد : چه كسى داوطلب است كه اسب بر بدن حسين بتازد ؟ ده كس داوطلب شدند ، از آن جمله :\r\nاسحاق بن حيوة حضرمى بود كه پيراهن حسين ( ع ) را ربود و پيس شد و احبش بن مرثد حضرمى و آمدند و اسب بر بدن حسين ( ع ) تاختند تا پشت و سينه‌اش را نرم كردند و به من رسيده كه پس از آن احبش بن مرثد در ميدان جنگى ايستاده بود و تير ناشناسى به او برخورد و مرد .\r\n( 2 ) سيّد ( ره ) گويد : عمر بن سعد در ميان يارانش جار كشيد : چه كسى داوطلب\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nاست كه اسب بر پشت و سينهء حسين ( ع ) بتازد ؟ ده كس داوطلب شدند و آنها اسحاق بن حيوة حضرمى ربايندهء پيراهن او بود و اخنس بن مرثد و حكيم بن طفيل سنبسى و عمر بن صبيح صيداوى و رجاء بن منقذ عبدى و سليم بن خيثمه جعفى و واحظ بن ناعم و صالح بن وهب جعفى و هانى بن ثبيت حضرمى و اسيد بن مالك ( لعنهم اللَّه ) و تن حسين ( ع ) را با سم اسبان خود لگدكوب كردند تا سينه و پشتش را كوبيدند . راوى گويد : اين ده كس نزد عبيد اللَّه آمدند و اسيد بن مالك يكى از آنها ( لعنت خدا بر آنها ) گفت :\r\n مائيم كه سينه را پس از پشت * با سم ستور له نموديم \r\nابن زياد گفت : چه كسانيد ؟ گفتند : ما با اسبان خود پشت حسين را پايمال كرديم تا استخوانهاى سينه‌اش آرد شد ، گويد : اندك جائزه‌اى به آنها داد ، ابو عمرو زاهد گويد : در حال اين ده كس تأمل كرديم و يافتيم كه همه ، زنازاده بودند ، مختار همهء آنها را گرفت و دست و پايشان را به نرده‌هاى آهن بست و اسب بر پشت آنها تاخت تا هلاك شدند .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n( 1 )\r\n\r\nفصل وقائع عصر عاشوراء و فرستادن سرهاى مقدّس براى ابن زياد ملعون [ 1 
  ]\r\n( ق د ف ) سپس عمر بن سعد سر حسين ( ع ) را همان روز عاشوراء با خولى بن يزيد اصبحى و حميد بن مسلم ازدى نزد عبيد اللَّه بن زياد فرستاد و سرهاى ياران و خاندان او را جمع‌آورى كرد و هفتاد و دو سر بود و به همراهى شمر بن ذى الجوشن و قيس بن اشعث و عمرو بن حجاج و عزرة بن قيس فرستاد و آنها را نزد ابن زياد آوردند . ( 2 ) طبرى گويد : خولى بن يزيد سر مقدّس حسين ( ع ) را به قصر دار الاماره برد و در را بسته ديد ، آن را به منزل خود برد و زير نقار رختشوئى نهاد ، دو زن داشت يكى اسديه بود و ديگرى حضرميه بنام نوار دختر مالك بن عقرب ، و آن شب ، نوبت حضرميه بود .\r\n( 3 ) هشام گويد : پدرم از نوار دختر مالك نقل كرد كه خولى سر حسين ( ع ) را آورد و در حياط زير نقار رختشوئى گذارد و وارد اطاق شد و در بستر خود آرميد و من به او گفتم : چه خبر دارى ؟ گفت : ثروت عمرانه‌اى برايت آوردم ، اين سر\r\n\r\n\r\n","description":"","footnote":"\r\n[ 1 
  ]\r\n چه از ميدان گردون چتر خورشيد * نگون چون رايت عباس گرديد \r\nتا آخر اشعار .\r\n","page_name":" 486 ","page_number":486},
  {"content":"\r\n\r\nحسين است كه در حياط خانهء تو است ، گفتم : واى بر تو ، مردم طلا و نقره بياورند و تو سر زادهء دختر رسول خدا را بياورى ؟ ! ! به خدا ديگر هرگز با تو سر به بالين ننهم ؛ گويد : از بستر كناره كردم و در حياط خانه آمدم و او زن اسديه را خواست و وارد بستر خود كرد و من نشستم و نگاه مىكردم ، به خدا ستونى از نور ديدم كه از نقار تا آسمان تتق كشيده بود و پرندگان سفيدى اطراف آن مىگرديدند ، و چون صبح شد سر را نزد ابن زياد برد . ( 1 ) و در كتاب « مطالب السئول » است و « كشف الغمه » كه سر حسين ( ع ) را بشير بن مالك آورد و برابر ابن زياد نهاد و گفت :\r\n تا ركابم ز سيم و زر پر كن * كه منم قاتل امام شهيد\r\nآنكه بر هر دو قبله خواند نماز * در نسب بهتر از سياه و سفيد\r\nو هم بهتر خلق به باب است و به مام \r\nعبيد اللَّه به خشم شد و گفت : چون مىدانستى چنين است چرا او را كشتى ، به خدا چيزى از من به تو نرسد و تو را به او برسانم ، سپس او را پيش داشت و گردنش را زد .\r\n( 2 ) شيخ ابو جعفر طوسى در « مصباح المتهجدين » از عبد اللَّه بن سنان روايت كرده است كه : بر سيّد خود ، امام ششم وارد شدم ، روز عاشوراء بود ، ديدم رنگش گرفته و اندوه در رخسارش آشكار و قطرات اشكش چون درّ شاهوار از چشمش سرازير است ، عرض كردم : يا بن رسول اللَّه ، براى چه گريه كنى ؟ فرمود : تو را غفلت گرفته است ؟ ! نمىدانى در چنين روزى حسين ( ع ) كشته شد ؟ ! عرض كردم : يا سيدى ، دربارهء روزهء آن چه مىفرمائيد ؟ فرمود : بىنيّت روزه دار و افطار كن بىخرسندى و روزهء كامل مگير ، يك ساعت پس از نماز عصر افطار\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nكن ( نزديك غروب ) با يك شربت آب ، زيرا در چنين وقتى از اين روز نبرد از سر آل رسول بازشد و كشتار آنان به پايان رسيد و سى تن از خاندان پيغمبر ميان جمعى دوستان خود به خاك افتاده بودند كه كشتن آنان بر رسول خدا ( ص ) ناگوار بود و اگر آن روز در دنيا زنده بود او را بايد دربارهء آنها تسليت داد ؛ گويد :\r\nامام ششم گريست تا محاسنش از اشكش خيس شد .\r\n[ رمز 92 
  ] روزه در تشريعات اسلامى وسيلهء اظهار نشاط و شادى و در حقيقت برنامهء جشن اسلامى ما است ، به اين مناسبت در همهء اعياد اسلامى جز عيد فطر و قربان كه راحت باش عمومى است ، روزه سنت گرديده است و به همين مناسبت بنى اميه روز عاشوراء را يك عيد ملى اسلامى اعلام كردند و روزهء آن را رسميت دادند و چون اين روز ، روز غم و اندوه اهل بيت و شيعيان است روزهء آن روا نيست و اگر به پيروى از سنت و قانون‌گذارى بنى اميه يا به قصد تبرّك و شادى و انجام وظيفه ، يك عيد ملى اسلامى باشد حرام است ، اين است كه امام مىفرمايد : آن روز رسميت روزه ندارد و شعار ماتم دارد و شايسته است دوستان حسين ( ع ) به اعتبار ماتم‌دارى از مفطرات روزه بر كنار باشند و حال گرفتارى به خود گيرند كه توان خوردن و نوشيدن ندارد و اين يكى از مواردى است كه رشد در مخالفت عامه و اتباع بنى اميه است .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n( 1 ) سيّد ( ره ) در « اقبال » گويد : بدان كه پسين روز عاشوراء بود كه حرم حسين ( ع ) و دختران و كودكانش اسير دشمن شدند و به اندوه و افسوس و گريه گرفتار آمدند و روز را به حالى به شب آوردند كه شرح اندازهء دل شكستگى و خوارى آنها در توان خامهء من نيست و آن شب را بدون حامى و مردان خود غريبانه گذرانيدند و دشمنان بىنهايت از آنها بيزارى جسته و روگردانى كرده و خوارشان مىشمردند تا بدين وسيله خود را در نزد عمر بن سعد از دين برگشته و يتيم كنندهء اطفال محمد ( ص ) و خراشندهء جگرها و به عبيد اللَّه بن زياد زنديق و به يزيد بن معاويهء كافر كه رأس الحاد و عناد بود مقرّب نمايند تا آنجا كه من در كتاب « مصابيح » ديدم سند را به امام جعفر صادق ( ع ) رسانيده است كه فرمايد :\r\nپدرم محمد بن على ( ع ) به من فرمود : از پدرم على بن الحسين ( ع ) دربارهء وسيلهء نقليه كه يزيد براى او فراهم كرده بود پرسيدم ، فرمود : مرا بر شترى لاغر و برهنه سوار كردند و سر حسين ( ع ) را بالاى نى زدند و زنان ما در عقب من بر استران بىزين سوار بودند و ديده‌بانان در پشت سر و اطراف ما حلقه‌وار با نيزه‌هاى كشيده مىآمدند ، اگر از ديدهء هر كدام ما اشكى سرازير مىشد ، سرش را با نيزه مىكوفتند تا ما را وارد شهر دمشق كردند و جارچى فرياد كشيد : اى اهل شام ، اينان اسيران خانواده‌اى ملعونند .\r\n( 2 ) مىگويم : گويا به پدر و مادر و عزيزان تو چنين گرفتارى رسيده است ، نبايد آن را كوچك شمرد و هيچ مسلمانى كه مقام بزرگ‌زادگان را شناسد ، نبايد آن را كوچك شمارد ؛ من هم مىگويم : پسين روز عاشوراء كه شد بايست و بر رسول\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nو با دلى شكسته و چشمى گريان و زبانى سوزناك ، آنها را بر اين مصائب تسليت بده و از تقصير خود در مصيبت‌دارى عذر بخواه و از آنكه مانند عزيز مردگان سوگوار نيستى ، بخشش بجو زيرا بعيد است كه انسان حقّ عزادارى اين مصيبت هولناك را ادا كند .\r\n( 1 )\r\n\r\nفصل در كوچ عمر بن سعد از كربلا به كوفه\r\nعمر بن سعد تا ظهر يازدهم در كربلا ماند ( مح ) كشتگان لشكر خود را جمع كرد و بر آنها نماز خواند و به خاك سپرد و حسين ( ع ) و يارانش را در بيابان گذاشت ( ط ) و به حميد بن بكر احمرى دستور داد كه جار كوچ به كوفه كشد ( ف ) و خاندان حسين ( ع ) را با خود برد و زنان حرم را بىعجز بر شتران بىجهاز سوار كرد و اين ودائع نبوت را چون اسيران ترك و روم در سخت‌ترين مصائب و هموم ، سوق داد و چه مناسب گفته است :\r\nبه برگزيدهء هاشم نسب دهد صلوات عجب كه با پسرانش كند ستيز و نبرد [ 1 
  ]\r\n\r\n\r\n","description":"","footnote":"\r\n[ 1 
  ]\r\n چه بر مقتل رسيدند آن اسيران * به هم پيوست نيسان و حزيران \r\nتا آخر اشعار . دينورى گفته است : عمر بن سعد دستور داد زنان و خواهران و دختران و كنيزان و حشم حسين ( ع ) را در محملهاى با سرپوش بر شتر سوار كنند .\r\n","page_name":" 490 ","page_number":490},
  {"content":"\r\n\r\n( 1 ) در « كامل بهائى » است كه : عمر بن سعد روز عاشوراء و فرداى آن روز را تا ظهر هنگام بماند و جميع شيوخ و معتمدان را بر امام زين العابدين ( ع ) و دختران امير المؤمنين ( ع ) و زنان ديگر كه همه بيست زن بودند بگمارد ، امام بيمار بيست و دو سال داشت و امام باقر ( ع ) چهار سال و هر دو در كربلا بودند و خدا آنها را حفظ كرد . در « مناقب » است كه همهء اهل حرم را به اسيرى بردند جز شهربانو كه خود را در فرات تلف كرد .\r\n[ رمز 93 
  ] اگر منظور ، مادر امام زين العابدين ( ع ) باشد كه طبق روايات صحيحه در حال ولادت امام وفات كرده است و در صحراى كربلا نبوده مگر آنكه شهربانويه نام ديگرى از همراهان حسين ( ع ) باشد .\r\n( 2 ) ابن عبد ربه در « عقد الفريد » گويد : دوازده بچه پسر از بنى هاشم اسير شدند كه محمد و على پسران حسين جزء آنها بودند و فاطمه بنت الحسين ( ع ) با آنها اسير شد و بنياد حكومت‌زادگان ابو سفيان متزلزل گرديد و آرام نشد تا پادشاهى آنها از ميان رفت تا عبد الملك بن مروان به حجاج بن يوسف نوشت ، مرا از خون اهل اين خانواده بر كنار دار زيرا خودم ديدم كه : چون بنو حرب حسين ( ع ) را كشتند ، ملكشان بر باد رفت ( 3 ) ( ط ) ازدى گويد : ابو زهير عبسى ، از قرة بن قيس تميمى بازگفت كه : من نگران بودم كه زنان حرم به قتلگاه حسين ( ع ) و اهل و اولادش گذشته و شيون كردند و سيلى به چهره زدند ، گفت : هر چه را فراموش\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nكنم از ياد نبرم كه چون زينب دختر فاطمه ( ع ) به برادرش حسين ( ع ) مىگذشت و او را به روى خاك ديد ، مىگفت : يا محمداه يا محمداه ، بر تو باد صلوات فرشتگان آسمان ، اين حسين است كه خون‌آلود و پاره پاره در ميان بيابان افتاده ، يا محمداه ، دخترانت اسيرند و ذريه‌ات كشته افتاده و باد غبار بر تن آنان مىريزد ، گويد : به خدا هر دوست و دشمنى را گرياند .\r\n( 1 ) در حديث معروف كه از زائده روايت شده است گويد كه : امام چهارم فرمود : چون در دشت كربلا آنچه بايست به ما رسيد ، پدرم و همراهانش از فرزندان و برادران و ديگران كشته شدند و زنان و حرمش را بر شتران بىجهاز رو به كوفه مىبردند ، من به شهدا نگريستم كه روى خاك افتاده و كسى آنها را دفن نكرده ، سينه‌ام تنگ شد و به اندازه‌اى بر من سخت گذشت كه نزديك بود جانم برآيد ، عمه‌ام زينب كبرى دختر على ( ع ) حالم را دانست و گفت : اى يادگار جدّ و پدر و برادرانم ، چرا با جان خود بازى مىكنى ؟ ! گفتم : چگونه بىتابى نكنم و خود را از دست ندهم با آنكه مىبينم آقاى خود و برادران و اعمام و عموزادگان و خاندانم در خاك و خون غلطان و لخت و عريان در ميان بيابان افتاده‌اند ، نه كفن شوند و نه به خاك سپرده شوند و نه كسى بر بالين آنها رود و نه انسانى گرد آنها گردد ، گويا از نژاد ترك و ديلم باشند . عرض كرد : از آنچه بينى بىتابى مكن ، به خدا پدرت و جدّت از رسول خدا سفارش تحمل اين مصيبت را داشتند و خدا جمعى از اين امت را كه فرعون‌منشان اين زمين آنها را نشناسند و معروف اهل آسمانند پيماندار كرده است كه اين تنهاى پاره پاره را جمع‌آورى كنند و به خاك سپارند و بر سر قبر پدرت نشانه‌اى گذارند در زمين كربلا كه تا\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nهميشه باقى ماند و محو نشود و هر چه پيشوايان كفر و پيروان ضلالت در محو آن بكوشند اثرش روشن‌تر و كارش روز به روز برتر شود .\r\n[ رمز 94 
  ] در عبور اسراى اهل بيت از قتلگاه شهداء ، براى بار دوم حيات امام عصر ( امام زين العابدين ع ) در خطر افتاد چون قلب مبارك امام ( ع ) مظهر رحمت كاملهء الهى و ترحّم بر عموم عباد است ، منظرهء دلخراش شهداى كربلا از دو نظر امام را تحت تأثير قرار داد : يكى از نظر حال رقّت‌بار آن تنهاى پاره پاره و بىسر كه لخت روى خاكها افتاده بودند و هر بيننده را تا حدّ جانبخشى متأثر مىكرد جز اشرار دشت كربلا كه خون چشم آنها را گرفته بود و از حال انسانيت بدر شده بودند و عواطف عاليهء بشريه از آنها سلب شده بود ؛ و دوم از نظر تأسفى كه براى آن مردم گمراه بر وجود امام كه شمع هدايت است مستولى شد و ملاحظه كرد كه اين مردم تا آنجا در تيرگى و ظلمت ظلم ، فرو شده‌اند كه به كلى مشاعر و احساسات خود را از دست داده و فرق ميان مؤمن و كافر و ذريهء پيغمبر ( ص ) و نژاد كفار ترك و ديلم نمىگذارند و با همان ديده‌اى كه به كشتگان كفار در ميدانهاى جهاد اسلامى نگاه مىكردند به كشتگان اولاد رسول و ياران با ايمان و خداپرست او نگاه مىكنند و اين همان تأثرى بود كه بر وجود پيغمبر ( ص ) از ملاحظهء گمراهى قريش در به دو بعثت مستولى مىشد و خدا در قرآن مجيد بدان اشاره فرموده است\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nكه : « لعلك باخع نفسك ان لا يكونوا مؤمنين » [ 1 
  ] : شايد تو خود را هلاك كنى كه ايمان نمىآورند .\r\nزينب كبرى معينة الولايه متوجّه حال امام شد و با قلبى مردانه و زبانى پيمبرانه او را تسليت داد و از هر دو جهت ، خاطر او را آرام كرد ، فرمود : اين كشتار فجيع شهيدان را پيغمبر ( ص ) پيش‌بينى كرده است و خبر داده و ما اهل بيت بر آن دل نهاديم ، نشانهء خوارى نيست و در پرتو نور شهادت آنان ، گروه بسيارى هدايت شوند و پروانه‌وار گرد شمع قبور آنان تا هميشه بگردند و فيض معنوى برند .\r\n( 1 )\r\n\r\nفصل در دفن مولاى ما حسين ( ع ) و اصحابش ( ره )\r\n( د ) چون ابن سعد كوچ كرد ، جمعى از بنى اسد كه در « غاضريه » منزل گرفته بودند ، آمدند بر حسين ( ع ) و يارانش نماز خواندند و خود آن حضرت را در همين جا كه اكنون قبر او است به خاك سپردند و على بن الحسين الاكبر را\r\n\r\n\r\n","description":"","footnote":"\r\n[ 1 
  ] سورهء شعراء ، آيهء 3 .\r\n","page_name":" 494 ","page_number":494},
  {"content":"\r\n\r\nپائين پاى او دفن كردند و شهداى خاندان و اصحابش را كه اطراف او به خاك افتاده بودند ، در يك قبر ، همه را سمت پائين پاى آن حضرت خاك كردند و عباس بن على ( ع ) را در راه غاضريه در همانجا كه كشته شده بود و اكنون قبر او است ، به خاك سپردند .\r\n( 1 ) در « كامل بهائى » است كه حر بن يزيد را خويشان در همانجا كه كشته شده بود دفن كردند ؛ و گويد : بنى اسد بر همهء قبائل عرب اين افتخار را داشتند كه ما بوديم بر حسين ( ع ) و اصحابش نماز خوانديم و آنها را به خاك سپرديم . ( 2 ) ابن شهر آشوب و مسعودى گفته‌اند : اهل غاضريه كه جمعى از بنى اسد بودند ، يك روز پس از شهادت آن حضرت ، اجساد آنها را به خاك سپردند ولى گويد : براى بسيارى از آنها قبرهاى آماده يافتند و مرغان سفيدى برگرد آنان ديدند .\r\n( 3 ) در « تذكره » سبط است كه زهير بن قين با حسين ( ع ) و اصحابش كشته شد و زنش به غلام او گفت : برو و كفن به آقاى خود بپوشان ، رفت و ديد حسين ( ع ) برهنه افتاده است ، گفت : مىشود كه من مولاى خود را كفن كنم و حسين ( ع ) را عريان بگذارم ؟ ! نه به خدا ، اول حسين ( ع ) را كفن كرد و سپس مولاى خود را در كفن ديگر پيچيد .\r\n( 4 ) بدان كه در جاى خود ثابت شده است كه متولى دفن و كفن معصوم بايد معصوم باشد و امام را جز امام غسل ندهد و اگر امامى در مشرق از دنيا برود و وصيّ او در مغرب باشد خدا آنها را همراه كند .\r\n( 5 ) از امام نهم ( ع ) روايت شده است كه : چون رسول خدا ( ص ) وفات كرد ، جبرئيل با فرشتگان و روح كه شب قدر فرود مىآيند ، نازل شدند و ديدهء\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nامير المؤمنين ( ع ) بازشد تا در فراز آسمانها نگريست و ديد كه با او وى را غسل مىدهند و بر او نماز مىخوانند و براى او قبر مىكنند ، به خدا قبر او را جز آنها نكندند و تا آنگاه كه او را در قبر مىنهادند ، با متصدّيان ، همكارى كردند و او را در قبر نهادند و آن حضرت با آنها سخن گفت و گوش على ( ع ) بازشد تا شنيد كه پيغمبر ( ص ) سفارش او را به آن فرشتگان مىكند ، و گريست و شنيد كه آنها در پاسخ پيغمبر ( ص ) گفتند :\r\nما در رعايت او كوتاهى نكنيم ، همانا پس از تو او والى بر ما است ولى جز اين بار با ديدهء خود ما را نخواهد ديد ، فرمود : در موت امير المؤمنين ( ع ) هم حسن ( ع ) و حسين ( ع ) همين وضع را براى تجهيز او ديدند ، و ديدند كه خود پيغمبر ( ص ) هم با فرشتگان كمك مىكند ، و چون حسن ( ع ) فوت شد حسين ( ع ) همين وضع را دربارهء او ديد و نگريست كه پيغمبر ( ص ) و على ( ع ) با فرشتگان كمك مىكنند و چون حسين ( ع ) از دنيا رفت ، على بن الحسين ( ع ) همين وضع را دربارهء او ديد . . . الخ .\r\n[ رمز 95 
  ] تشريفات دفن ميّت در هر ملتى آدابى دارد و براى اشخاص متعين و بزرگ ، تشريفات خاصى معمول است ، جنازهء جوانان ناكام را گل باران كنند و جنازهء افسران شهيد را با وضع خاصى به خاك سپرند و دربارهء دفن امام ( ع ) و پيغمبر ( ص ) هم اين تشريفات معنويه مراعات شده است كه با شركت فرشتگان بزرگ انجام مىشود ولى بسيار مرموز\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nو نامرئى كه امام با آن مقام بزرگى كه دارد به طور مكاشفه بر آن مطّلع مىگردد .\r\n( 1 ) در ضمن احتجاجات حضرت رضا ( ع ) بر واقفه است كه على بن ابى حمزه بر او اعتراض كرد : از پدرانت براى ما روايت شده است كه متصدّى جنازهء امام ، جز امام نباشد ( چون واقفه منكر امامت حضرت رضا ( ع ) بودند و در وقت وفات موسى بن جعفر ( ع ) ، آن حضرت در مدينه بود و جنازهء پدرش زير نظر دژخيمان هارون در بغداد به خاك رفت ، مىگفتند : اگر حضرت رضا ( ع ) امام بود بايد در دفن و كفن پدر شركت كند و چون شركت نكرده ، امام نباشد ) امام هشتم ( ع ) در جوابش فرمود : بگو بدانم كه متصدّى دفن امام حسين ( ع ) چه كسى بود ؟ امام بود يا ديگرى ؟ گفت متصدّى آن ، على بن الحسين ( ع ) بود . فرمود : على بن الحسين كجا بود ؟ او در كوفه زير دست عبيد اللَّه زندانى بود ؟ گفت : چنانچه ندانستند ، بيرون شد و متصدّى امر پدر گرديد و برگشت . امام هشتم ( ع ) فرمود :\r\nآن كه على بن الحسين ( ع ) را توانا كرد كه به كربلا آيد و متصدّى كار پدرش گردد ، صاحب امامت را توانا مىتواند كرد كه به بغداد آيد و متصدّى دفن پدر گردد با آنكه در زندان و اسيرى هم نبوده است .\r\n[ رمز 96 
  ] يكى از مقامات بلند عرفانى خلع جسد عنصرى است و فعاليت با جسد مثالى كه يكى از پرده‌هاى هستى نامرئى وجود بشر است و چون\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nامام حاوى مقام شامخ عرفان حقيقى است ، بر اين معنى قدرت دارد كه در مسافتهاى دور انجام كارهائى كند و با ظهور جسد مثالى خود متصدى مشاغلى گردد و مردم عادى از آن بىخبر باشند .\r\n( 1 ) شيخ طوسى بسند خود از امام صادق ( ع ) روايت كرده است كه : صبح روزى ام سلمه مىگريست ، به او گفتند : چرا گريه مىكنى ؟ گفت : امشب پسرم حسين ( ع ) كشته شده چون كه از در گذشت رسول خدا ( ص ) تا كنون او را به خواب نديده بودم جز امشب كه او را عزادار و دل شكسته به خواب ديدم و عرض كردم : يا رسول اللَّه ، چرا شما را گريان و دل شكسته مىبينم ؟ فرمود : امشب تا صبح قبر حسين و اصحابش را مىكندم .\r\n( 2 ) صدوق از ابن عباس روايت كرده است كه : نيمه روزى پيغمبر ( ص ) را در خواب ديدم ، پريشان و غبارآلود بود و شيشهء پرخونى در دست داشت و فرمود :\r\nاين خون حسينم مىباشد كه از صبح امروز تا كنون آن را برگرفته‌ام ، آن روز را شماره كردند ؛ و همان روز بود كه حسين ( ع ) كشته شده بود .\r\n( 3 ) روايات بسيارى به مضمون اين دو روايت وارد است ؛ در « مناقب » گويد : در روايت است كه ابن عباس پس از قتل حسين ( ع ) پيغمبر ( ص ) را در خواب ديد با چهرهء گردآلود و پاى برهنه و ديده‌هاى گريان و دامن پيراهن به كمر بسته و اين آيه را تلاوت مىكرد : « گمان مبر كه خدا از كار ستمكاران غافل است » [ 1 
  ] و\r\n\r\n\r\n","description":"","footnote":"\r\n[ 1 
  ] سورهء ابراهيم ، آيهء 42 .\r\n","page_name":" 498 ","page_number":498},
  {"content":"\r\n\r\nفرمود : من به كربلا رفتم و خون حسينم را از روى زمين برگرفتم و هم اكنون در دامن من است و مىروم تا نزد خداى خود آنها را محاكمه كنم .\r\n( 1 ) در « كامل » ابن اثير است كه ابن عباس در شبى كه حسين ( ع ) كشته شده بود در خواب ديد كه رسول خدا ( ص ) شيشه‌اى به دست دارد و خونهائى را در آن جمع مىكند ، گفتم : يا رسول اللَّه ، اينها چيست ؟ فرمود : اينها خون حسين و اصحاب او است كه به سوى خدا بالا مىبرم ؛ صبح كه شد ، ابن عباس قتل حسين ( ع ) را به مردم اعلام كرد و خواب خود را نقل كرد و بعد معلوم شد كه همان روز كشته شده است .\r\n[ رمز 97 
  ] چون اخبار خوابهاى ام سلمه و ابن عباس به مضمونهاى چندى و در اوقات مختلفه‌اى روايت شده است نبايد آنها را مخالف و معارض يكديگر دانست زيرا ممكن است خوابهاى متعدد ديده باشند و هر كدام آنها به صورتى قضيهء شهادت را در برابر آنها مجسم كرده باشد .\r\n( 2 ) من مىگويم : در كتب معتبره وضع دفن حسين ( ع ) و كسانى كه با او كشته شدند ، به تفصيل نرسيده است ، و از روايت شيخ طوسى برمىآيد كه بنى اسد حصير تازه‌اى آوردند و زير بدن حسين ( ع ) فرش كردند زيرا از ديزج روايت شده كه : من با غلامان مخصوص خود آمدم و قبر او را شكافتم و حصير تازه‌اى ديدم كه بدن حسين ( ع ) روى آن بود و بوى مشك از آن دريافت مىشد ، آن حصير\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nرا به همان وضع كه بدن حسين ( ع ) بالاى آن بود به حال خود گذاشتم و دستور دادم خاك بر آن انباشتند و آب بر آن بستم ؛ ( 1 ) و نيز در روايت ابى الجارود است كه براى اولين بار از بالاى سر و پائين پا ، قبر حسين ( ع ) را كندند و از آن بوى مشك اذفر برخاست كه شكّى در آن نداشتند ؛ و در حديث مشهور از زائده كه صدرش را در پايان فصل گذشته نقل كردم رسيده است كه جبرئيل به رسول خدا ( ص ) گفت : اين دخترزاده‌ات ( با دست خود به حسين ( ع ) اشاره كرد ) با جمعى از ذريه و اهل بيت و نيكان امّتت در كنار فرات بر زمينى به نام كربلا كشته شوند تا آنكه گفت : چون اين جمع به آرامگاه خود افتند خداى عز و جل به دست خود جان آنها را بگيرد و فرشتگان آسمان هفتم با ظرفهاى ياقوت و زمرد كه پر از آب حيات است و با كفنها و طيب بهشتى فرود آيند و صف به صف بر او نماز گزارند ، سپس خداوند قومى از امّتت كه معروف حكومت كفار نباشند و به گفتار و پندار و كردار شركتى در خون آنان ندارند ، برانگيزد تا آنها را به خاك بسپارند و براى قبر سيد الشهداء ( ع ) در آن پهنادشت نشان گذارند كه رهبر اهل حق و وسيلهء فيض يا بى مؤمنان باشد و در هر شبانه روز از هر آسمانى صد هزار فرشته بر قبر او احاطه كنند و بر او صلوات نثار كنند و خدا را تسبيح گويند و براى زوّار او آمرزش طلبند و نام زوّار او را بنويسند . الحديث .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n( 1 )\r\n\r\nفصل در ورود اهل بيت حسين ( ع ) به كوفه\r\nابن سعد اسيران را آورد و چون نزديك كوفه رسيد ، مردم كوفه به تماشاى آنها جمع شدند ؛ راوى گويد : زنى از كوفيان از پشت‌بام سر به زير آورد و گفت :\r\nشما از كدام اسيرانيد ؟ گفتند : اسيران آل محمد ( ص ) ، آن زن پائين رفت و رو لباسى و كمرپوش و روبند جمع‌آورى كرد و به آنها داد و خود را پوشاندند ، گويد : على بن الحسين ( ع ) با زنان بود و بيمارى او را بسيار نزار كرده بود و حسن مثنّى كه با عمو و امام خود همراهى كرده و زير ضربت تيغ و نيزه پايدارى كرده و زخم فراوانى داشت با آنها بود و زيد و عمرو دو پسر ديگر امام حسن ( ع ) هم همراه آنها بودند ، اهل كوفه از وضع آنان شيون و گريه سر دادند و على بن الحسين ( ع ) فرمود : شما براى ما شيون و گريه مىكنيد پس چه كس ما را كشت ؟ ! ( 2 ) گويم : از عقيلهء هاشميان زينب دختر على ( ع ) روايت شده كه چون ابن ملجم پدرش را ضربت زد و آثار مرگ در او ديد ، حديث ام ايمن را به پدر عرضه كرد و گفت : ام ايمن براى من چنين و چنان روايت كرده و دوست دارم از زبان خود شما بشنوم ، فرمود : دختر جانم ، حديث همان است كه امّ ايمن برايت گفته و گويا مىبينم كه تو و زنان خاندانت در اين شهر اسير هستيد و مورد اهانت و\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nترسانيد و مىهراسيد كه مردم شما را بربايند ؛ شكيبائى ، شكيبائى ، سوگند بدان كه دانه را شكافت و بشر را آفريد كه آن روز جز شما و دوستان و شيعيانتان در روى زمين ولىّ خدا نباشد .\r\n\r\nخطبهء زينب دختر على ( ع )\r\n( 1 ) ابو منصور طبرسى در « احتجاج » گويد : خطبهء زينب دختر على بن ابى طالب ( ع ) در حضور مردم كوفه در آن روز سركوبى و نكوهش آنان بود ؛ حذام بن ستير اسدى گفت : چون على بن الحسين ( ع ) را در حال بيمارى با زنان از كربلا به كوفه آوردند ، زنان كوفه گريبان دريدند و شيون بلند كردند و مردان هم با آنها مىگريستند ، زين العابدين ( ع ) با آوازى ضعيف كه بيمارى ، او را از دست برده بود فرياد كرد : اينها كه گريه مىكنند ، و جز اينها چه كسى ما را كشته است ؟ زينب دختر على بن ابى طالب ( ع ) اشاره كرد تا مردم خاموش شوند ؛ حذام اسدى گويد : من به خدا هرگز بانوى با شرمى نديدم كه از او سخنورتر باشد ، گويا از زبان امير المؤمنين ( ع ) سخن به قالب مىريخت و به مردم اشاره كرد گوش كنند ، نفسها در سينه‌ها برگشت و زنگها خاموش شدند و پس از ستايش خدا و صلوات بر رسول خدا ( ص ) گفت :\r\n( 2 ) « اما بعد ، اى اهل كوفه ، اى اهل لاف زدن و پيمان گسستن و عقب كشيدن ، هلا گريه‌ها نيارامد و ناله‌ها فرو ننشيند ، همانا مثل شما مثل آن زنى است كه رشتهء محكم خود را واتابد و شما پيمان خود را وسيلهء دغلى سازيد ، جز لاف و خودبينى و گزاف و دروغ در شما\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nچيزى نيست ، تملق گوئى كنيزان و كرشمه‌نوازى دشمنان را شيوهء خود كرده‌ايد ، سبزه پهن‌زاريد يا زيور گورستان ، هلا چه بد براى خود پيش آورديد كه خدا بر شما خشم كرد و در عذاب ابد جا كرديد ، براى پدرم گريه كنيد ؟ ! ! آرى به خدا بايد گريه كنيد زيرا شما را همان گريه شايسته است ، پر بگرييد و كم بخنديد كه چنان آلودهء ننگ و گرفتار رسوائى آن هستيد كه هرگز نتوانيد آن را شست .\r\n( 1 ) چگونه خون زادهء خاتم نبوت و معدن رسالت از خود بزدائيد كه سيّد جوانان اهل بهشت و ستاد نبرد و پناهگاه جمع شما بود ، براى شما جايگاه آرامش و سازش بود ، درد شما را درمان مىكرد و از پيش‌آمدهاى بد ، شما را نگهدارى مىكرد ، در ستيزه‌جوئى با هم به او مراجعه مىكرديد ، منطق درست شما به او تكيه داشت و او چراغ راه شما بود ، هلا چه بد براى خود پيش آورديد و چه بد بارى براى قيامت خود به دوش گرفتيد ؛ نابودى ، نابودى ، سرنگونى ، تلاشها بر باد رفت و دستها از كار ماند و معامله سرمايه را به باد داد ، در خشم خدا جا گرفتيد و سكهء خوارى و گدائى بر جبين شما زدند .\r\n( 2 ) واى بر شما ، مىدانيد چه جگرگوشه‌اى از محمد ( ص ) پاره كرديد ؟ و چه پيمانى از او شكستيد ؟ و چه خاندان گرامى از او به بازار آورديد ؟ و چه پردهء حرمتى از او دريديد ؟ و چه خونى از او ريختيد ؟ چيز ناهنجارى آورديد كه بسا آسمانها از هم فرو ريزد و زمين بپاشد و كوه‌ها با خاك يكسان شود به پيمانه روى زمين و\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nگنجايش آسمانها ، عروس عمليات شما بىمو ، بىسابقه ، بدنما ، كور و زشت و كج خلق است ، عجب كنيد اگر كه آسمان خون بارد ؟ عذاب براى آخرت رسواكننده‌تر است و آنان ياورى نجويند ؛ مهلت ، شما را سبك‌سر نكند ، زيرا كسى بر خداى عز و جل پيشدستى نتواند و خون‌خواهى از او فوت نشود ؛ نه ، هرگز پروردگارت براى ما و آنان در كمين است ، سپس اين شعرها را سرود :\r\nچه گوئيد ار پيمبر از شما پرسيد اى ملت چه كارى از شما سر زد كه بوديد آخرين امت ؟ ! به اهل بيت و اولاد عزيزانم چه‌ها آمد كه برخىشان اسير و جمع ديگر غرقه خونند و بىعزّت نبود اين مردم ار كردم وصيت با شما از دل كه بدرفتار با اولاد من باشيد و بىحرمت همىترسم كه آيد بر شما اى مردم كوفه عذابى ريشه‌كن چونان ارم ويران و در ذلّت سپس روى از آنان برتافت .\r\n[ رمز 98 
  ] شرح اين خطبه را كتابى بزرگ در خور است ، بلاغت و شيوائى و شهامت و توانائى آن را جز با همين عبارت نتوان ادا كرد كه از زبان على ( ع ) درفشانى شده است ، گله و انتقاد و موعظه و ارشاد ، موشكافى\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nاخلاق فاسد و اسباب فساد در آن به وجه بليغى بيان شده است .\r\nاين خطبه كه در برابر دشمنان خونخوار از حنجرهء زنى اسير و گرفتار بيرون آمده است ، اگر از سردارى نيرومند و امپراطورى ارجمند هم بود مايهء بسى شگفت و خيره‌كننده خطيبان زيردست بود ، آن را جز با كرامت مقام شامخ ولايت زينب نتوان توجيه كرد .\r\nدر قسمت اول خطبه ، سوء تأثير حكومت ستمكار معاويه را در مردم تشريح كرده و فرموده است چون حكومت ناحق و زور با نيروى خود بر بشر مسلّط شود ، چگونه سيرت فرشته مآب او را ديگرگون سازد و اين انسان شريف را در منجلاب اخلاق فاسد سرنگون كند ، خرد و ايمان او را بدزدد و او را در برابر انجام خدمتهاى نارواى خود به باد آفرين گيرد و لاف‌زن كند ، نشانه‌هاى رنگارنگ به سينهء او بياويزد و او را خودبين سازد ، ستايشهاى بىجاى او را بپذيرد و او را گزافه‌گو بار آورد ، خانمهاى زيبا به رخ او كشد و او را چاپلوس زنان هرزه كند ، ناز و كرشمهء آقائى خود را به او تحويل دهد و او را دشمن‌ستا نمايد ، سر و روى و زبانش خوش‌نما و فريبنده باشد ولى نهادش پليد و گنده ، بيرونش چون سيم پاك درخشان و درونش چون مردار گنديدهء بدبو و تيره و سرانجامش شكنجهء جاويدان و خشم حضرت يزدان .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n[ رمز 99 
  ] آثار جنايت بزرگ و ريشه‌دار و عمومى شيون و افسوس زينب ، نه از اين است كه برادران خود را از دست داده و به اسارت افتاده بلكه او در يك موج بىپايان تأسف بر حال ملت اسلامى و مردم كوفه گرفتار است و مىنگرد كه با كشتن حسين ( ع ) وضع عالم اسلامى به كجا كشيده شده است و كاخ عدالت عمومى فرو ريخته ، ديگر اين مردم روى آسايش نخواهند ديد و از فيوضات معنويهء دين نتوانند بهره‌مند شد و تا هميشه خود و نسل خود را آلوده و ننگين و گرفتار كرده‌اند ، و در آينده سيل خون در محيط كوفه به راه مىافتد و همهء خانواده‌ها داغدار و غمگسار خواهند شد و در پايان ، اين محيط ، آباد و معمورهء اسلامى تبديل به ويرانهء انباشته از خاك و خون خواهد گرديد .\r\n[ رمز 100 
  ] در قسمت سوم اين خطبه ، اوصاف و فوائد امام حق را رديف كرده است :\r\n( 1 ) بايد از خاندان نبوت باشد ( 2 ) رهبر اهل بهشت باشد ( 3 ) صاحب اختيار اعلام جنگ باشد ( 4 ) ليدر و سر حلقهء حزب باشد ( 5 ) صلح‌جو و آرامش طلب باشد ( 6 ) مرهم ريش دردمندان باشد\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n( 7 ) پناه از گرفتارىها باشد ( 8 ) رأى او قاطع ستيزه‌ها باشد ( 9 ) پشتيبان منطق امت باشد ( 10 ) رهبر طريقهء هدايت باشد .\r\nبا اين تعليمات عاليه كه زينب پخته كرد و به مردم اعلام نمود ، خودش هم تحت تأثير آن قرار گرفت و يك بار مانند درياى طوفانى برخروشيد و نفرين و لعنت بر آن مردم فرو باريد و نكوهش لايقى از آنها كرد و نوحهء مؤثرى خواند .\r\n[ رمز 101 
  ] زينب كبرى با اين منطق آتشين و پرمعناى خود ، انقلاب را آغاز كرد و اول نتيجه‌اى كه گرفت اين بود كه خاندان نبوت را از خطر بزرگى كه آنها را تهديد مىكرد نجات داد ، زيرا در هر آنى ممكن بود پسر زياد بدكينه و بد طينت كه اكنون مست پيروزى و از همه چيز بىخبر شده ، فرمان قتل عام آنها را صادر كند و يا ذرارى رسول را به بردگى گيرد و به بازارهاى دور دست كفار بفرستد تا فروش روند و تار و مار گردند ، ولى زينب چنان ماهرانه و مؤثر نطق كرد كه مردم كوفه را فرسنگها از حكومت بد بنياد اولاد زياد عقب راند .\r\n( 1 ) حذام گويد : ديدم همهء مردم سرگردان شدند و انگشت پشيمانى مىگزند ، شيخى در پهلوى من گريه سر داده بود تا ريشش از اشكش خيس شده بود و دستها\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nبه آسمان برداشته بود و مىگفت : پدر و مادرم قربانشان كه پيرانشان برگزيدهء پيرانند و جوانانشان برگزيدهء جوانان و زنانشان برگزيدهء زنان ، فاميلى گرامى دارند و فضلى بس عظيم ، سپس سرود :\r\nبهترين پيران بود پيرانشان و نسلشان چون شود سنجيده كى رسوا و بن كن مىشود على بن الحسين ( ع ) فرمود : عمه جان بس كن ، از گذشته بايد براى آينده عبرت گرفت ، تو به حمد اللَّه نياموخته دانش اندوختى و از پيش خود دلى بينا دارى ، به راستى گريه و ناله از دست‌شدگان را برنگرداند ، زينب خاموش شد و آن حضرت فرود آمد و چادر زد و زنان را پياده كرد و به چادر درآمد .\r\n( 1 )\r\n\r\nاحتجاج على بن الحسين ( ع ) بر اهل كوفه و سرزنش آنان بر شكستن پيمان و دغل كارى\r\nسپس حذام بن ستير گفته است : زين العابدين ( ع ) برابر مردم آمد و اشاره به سكوت كرد و ايستاد و خدا را حمد گفت و ستايش نمود و بر پيغمبرش صلوات فرستاد و فرمود :\r\n« اى مردم ، هر كه مرا مىشناسد كه مىشناسد ، هر كه نشناسد من على بن الحسينم كه او را بر كنار فرات ، بىگناه و جريمه سر بريدند ، من پسر آن كسى هستم كه پردهء حرمتش را دريدند و نعمت زندگانيش را ربودند و مالش را چپاول كردند و عيالش را اسير نمودند ، من پسر كسى هستم كه او را دسته جمعى كشتند و همين افتخار مرا بس ؛ اى\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nمردم ، شما را به خدا ، مىدانيد كه به پدرم نامهء دعوت نوشتيد و او را گول زديد و از طرف خود عهد و پيمان با او بستيد و با او بيعت كرديد و در عوض با او نبرد كرديد و او را واگذاشتيد ؟ نابود كند شما را آنچه براى خود پيش آورديد و زشت باد نظريهء شما ، با چه چشمى به رسول خدا ( ص ) نگاه كنيد ؟ آنگاه كه به شما گويد : عترتم را كشتيد و حرمتم را برديد ، و از امّتم نيستيد » .\r\n( 1 ) گويد : آواز مردم به گريه بلند شد و يكديگر را فرياد مىزدند : شما هلاك شديد و نمىدانيد . آن حضرت فرمود :\r\n« رحمت خدا بر آن كه اندرزم پذيرد و سفارشم را در راه خدا و رسول خدا و خاندانش نگهدارد كه ما را نسبت به رسول خدا ( ص ) پيروى خوبى است » گفتند : يا بن رسول اللَّه ، ما همه شنوا و فرمانبردار و حرمت‌دار شمائيم ، نه از تو كناره كنيم و نه رو گردانيم ، به ما دستور بده خدايت رحمت كند ، ما در جنگ و صلح با توايم و از هر كه بر تو و بر ما ستم كرده خون‌خواهى كنيم ؛ امام فرمود :\r\n« هيهات هيهات ، اى دغل‌بازان پرنيرنگ ، ميان شما و هوس بىجاى شما مانع بزرگى است ، مىخواهيد به من رو كنيد به همان وضعى كه پيش از اين به پدرانم رو كرديد ؛ نه ، هرگز به پروردگار شتران با نشاط حاجيان ، هنوز زخم عميق كشته شدن پدر و خاندانم در روز گذشته به هم نيامده ، داغى كه بر دل رسول خدا ( ص ) و پدرم و فرزندانشان آمده فراموشم نشده ، استخوانهاى گردنم را از هم جدا\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nكرده ، تلخى آن در ميان حلقوم و حنجره‌ام مانده و تا استخوان سينه گلوگير من است ، خواهشم اين است كه نه به سود ما باشيد و نه به زيان ما » سپس فرمود :\r\nعجب نه قتل حسين است باب او را هم كه بود بهتر و مهتر بقتل آوردند مباش شاد تو اى كوفى از مصيبت ما كه بد شهادت جدّم عظيم‌تر به خدا كنار نهر قتيلى است جان به قربانش سزاى آن كه ورا كشت دوزخ آتش ( 1 ) و نيز در آنجا احتجاج فاطمهء صغرى با اهل كوفه نقل شده :\r\nزيد بن موسى بن جعفر ، از پدرش ، از پدرانش خطبهء فاطمهء صغرى را پس از برگشت از كربلا چنين روايت كرده است :\r\n« حمد از آن خدا است به شمارهء شن و ريگ و به وزن عرش تا فرش ، حمدش گويم و به او بگروم و بر او توكّل كنم و گويم كه جز خدا معبودى بر حق نيست ، بيگانه است و شريك ندارد و محمد ( ص ) بنده و فرستادهء او است و فرزندانش را بر كنار فرات بىگناه سر بريدند ، بار خدايا به تو پناه برم از آنكه بر تو دروغ بندم و مخالف آنچه فرو فرستادى از پيمان بر وصايت على بن ابى طالب كه حقّش را ربودند بگويم ، او را هم بىگناه در يكى از خانه‌هاى خدا كشتند چونان كه ديروز فرزندانش را كشتند ، در آنجا گروهى بودند ، به\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nزبان ، مسلمان ؛ سر مباد بر تن آنان ، تشنه بود تا روحش نزد خود برگرفتى ، ستوده نهاد و پاك‌نژاد با مناقبى معروف و مذاهبى مشهور ، در راه تو از سرزنش و ملامت نهراسيد ؛ پروردگارا در خردسالى به اسلامش رهبرى كردى و در بزرگسالى مناقبش را ستودى ، هميشه اخلاصمند تو و رسولت بود صلوات تو بر او باد تا جانش را دريافتى و نسبت به دنيا زاهد بود نه حريص و نسبت به آخرت با رغبت بود و در راه تو جهاد كرد او را پسنديدى و برگزيدى و به راه راست رهبرى كردى .\r\n( 1 ) اما بعد ، اى اهل كوفه ، اى اهل نيرنگ و دغل و تكبر ، ما خاندانى هستيم كه خداوند ما را به شما گرفتار كرده و شما را به ما آزمايش نموده ، گرفتارى ما را خوش داشته و علم به حقيقت و فهم آن را به ما گذاشته ، ما گنجور علم و خزينهء فهم او باشيم ، و حكمت او را بشناسيم و در بلاد زمينش حجت بندگانش مىباشيم ، به كرمش ما را گرامى داشته و به پيغمبرش ما را بر بسيارى از آفريدگانش برترى داده ، شما ما را تكذيب كرديد و به ما كفر ورزيديد و كشتار ما را حلال دانستيد و اموال ما را غارت كرديد ، گويا ما كفار ترك و كابل بوديم و ديروز بود كه جدّ ما را كشتيد و از تيغ شما خون ما خاندان مىبارد ، براى كينهء ديرينه ديدهء خود را روشن ساختيد و دل شاديد از گستاخى بر خدا و نيرنگى كه باختيد ، خود را به خونريزى و غارت اموال ما خوشدل نكنيد زيرا آنچه از مصيبتهاى بزرگ و كشتار\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nسترگ به ما رسيد ، طبق اين آيه است : « در زمين و در جان شما مصيبتى نرسد جز آنكه در كتاب است پيش از آنكه آن را بهبود بخشيم زيرا آن بر خدا آسان است ؛ تا تأسّف نخوريد بدانچه از دست شما رفته و خرسند نشويد بدانچه به شما داده ؛ خدا هيچ كسى را كه به خود ببالد و بنازد دوست ندارد » [ 1 
  ] .\r\n( 1 ) ريشه كن شويد ، در انتظار عذاب باشيد كه هم اكنون بر شما درآمده و پياپى نقمتهاى آسمانى بر شما آيد و شما را بدانچه بر سر خود آورديد بسايد و به جان هم بيندازد و براى ستمى كه بر ما كرديد در قيامت ، مخلّد در عذاب اليم باشيد ، هلا لعنت خدا بر ستمكاران ، واى بر شما ، مىدانيد و مىفهميد ؟ آخر با چه دستى به ما نيزه زديد ؟ با چه روحيه به جنگ ما آمديد ؟ با چه قدمى به راه افتاديد تا با ما نبرد كنيد ؟\r\nدلهاى شما قساوت گرفته و جگرتان آهنين شده و دلتان كور شده و گوش و چشمتان مهر خورده ، شيطان شما را جادو كرده و براى شما ديكته نموده و چشم شما را بسته و راه به جائى نبريد .\r\nنابودى بر شما اى اهل كوفه ، چقدر خون از رسول خدا ( ص ) پيش شما است ؟ و چه اندازه به گردن داريد ؟ بازهم با برادرش على بن ابى طالب ( جدّم ) پيمان‌شكنى كرديد و با فرزندانش كه عترت\r\n\r\n\r\n","description":"","footnote":"\r\n[ 1 
  ] سورهء حديد ، آيهء 21 - 22 .\r\n","page_name":" 512 ","page_number":512},
  {"content":"\r\n\r\nپيغمبر و پاكان و نيكان بودند و يكى از شما بدان افتخار كرد و گفت :\r\nمائيم كه كشتيم على و اولادش با نيزه و تيغ هندى فولادش زنهاى حرم را به اسيرى برديم ما شاخ زديم هر چه بادا بادش ( 1 ) خاك بر دهنت اى گوينده ، به كشتن مردمى مىنازى كه خدايشان ستوده و پاك نموده و پليدى را از آنان برده ، دم در كش و چون پدرت همچون سگان بر سر دم نشين همانا هر مردى آن دارد كه پيش فرستد ، واى بر شما براى آنكه خدا ما را فضيلت داده به ما حسد برديد :\r\nما را چه گناهى است كه درياى پرآبيم درياى تو خشك است و نپوشد تن كرمى اين فضل خدا است ، به هر كه خواهد ، دهد ، هر كه را خدا نورى نداده ، نورى ندارد » .\r\nگويد : آواز گريه‌ها بلند شد و گفتند : اى دختر پاكان ، بس كن ، دل ما را آتش زدى و گردن ما را به زير كردى و درون ما را برافروختى ؛ و او خاموش شد ، درود بر او و پدرش و جدّش .\r\n( 2 )\r\n\r\nخطبهء ام كلثوم دختر على ( ع ) در كوفه\r\nگويم : سيّد ( ره ) اين خطبه‌ها را در « ملهوف » روايت كرده است و بعد از\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nذكر اين خطبه گويد : در همان روز ، ام كلثوم دختر على ( ع ) از پس پرده با شيون گفت :\r\n« اى اهل كوفه ، بد بينيد ، چرا دست از يارى حسين ( ع ) برداشتيد و كشتيد او را و اموالش را برديد و خود را وارث آن كرديد و زنانش را اسير كرديد و او را سركوب نموديد ؟ نابود و ريشه‌كن شويد ، واى بر شما ، مىفهميد چه بر سر خود آورديد ؟ و چه بار گناهى بر دوش برداشتيد ؟ و چه خونهائى را ريختيد ؟ و چه بانوانى را اسير كرديد ؟ و چه كودكانى را لخت نموديد ؟ و چه اموالى را غارت كرديد ؟ بهترين مردان پس از پيغمبر ( ص ) را كشتيد و رحم از دل شما برداشته شد ، هلا حزب خدا هم آنان كاميابند و حزب شيطان زيانكارند » سپس فرمود :\r\n كشتيد برادرم شكيبا * بر مادرتان هزار واى اى وا\r\nزود است سزاى خود بيابيد * در آتش شعله‌ور درآئيد\r\nخونها كه خدا حرام داند * قرآن و سپس از آن محمد\r\nرفتيد و به نار مژده گيريد * در دوزخ خلد چون بميريد\r\nگريم همه عمر بر برادر * بر خير بشر پس از پيمبر \r\nبا اشك چه سيل و همچو باران بر گونه روانه جاودانان ( 1 ) راوى گويد : مردم از گريه و شيون جنجال كردند ، زنها مو پريشان نموده و خاك بر سر ريخته و چهره خراشيده و سيلى به صورت زده و واى واى مىگفتند ، مردها گريستند و ريش بركندند ، مانند آن روز زن و مرد گريان ديده نشده است ؛\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n( 1 ) علامهء مجلسى در « بحار » از بعضى كتب معتبره بدون ذكر سند ، از مسلم گچ‌كار روايت كرده گفت : ابن زياد مرا براى تعمير دار الامارهء كوفه خواسته بود ، در اين ميان كه درها را گچ كارى مىكردم ، يك بار از اطراف شهر كوفه شيونها بلند شد ، خدمتكارى كه از ما پذيرائى مىكرد آمد ، گفتم : چه خبر است كه در كوفه جنجال است ؟ گفت : سر يك خارجى را وارد كردند كه بر يزيد شوريده ، گفتم :\r\nاين شورشى كيست ؟ گفت : حسين بن على ، ( 2 ) صبر كردم تا آن خدمتكار رفت و چنان مشت بر روى خود كوفتم كه ترسيدم چشمانم برآيد و دست خود را شستم و از پشت قصر بيرون رفتم و خود را به ميدان كوفه رسانيدم ، من ايستاده بودم و مردم در انتظار اسيران و سران بودند كه نزديك چهل هودج بر چهل شتر رسيد و ميان آنها زنان و حرم و فرزندان فاطمه ( ع ) بودند و امام بيمار ( ع ) بر شتر بىجهازى سوار بود و خون از پاهايش فواره مىزد و با اين حال مىگريست و مىفرمود :\r\n اى امّت بد ، مياد باران * بر زرع شما تباهكاران\r\nشرمى نه ز جدّ ما محمد * كرديد و نه از خداى سرمد\r\nدر روز پسين كه با پيمبر * باشيم و لواى عدل بر سر\r\nپاسخ چه دهيد زين جنايت ؟ * در پرسش آن شه عدالت\r\nبر اشتر بىجهاز ما را * رانيد به شهر و دشت و صحرا\r\nگويا كه نه دين ز پرتو ما * داريد و نه ما نژاد زهرا\r\nاولاد اميه ظلم تا چند * تا كى ندهيد گوش بر پند\r\nشاديد و چغانه‌كوب بر ما * دشنام دهيدمان به هر جا \r\n\r\n","description":"","footnote":"","page_name":" 515 ","page_number":515},
  {"content":"\r\n\r\n جدّم نه پيمبر خدا او است * هادى بشر ز گمرهى او است\r\nاى وقعهء طف حزن‌آور * هتّاك ستّار جمع بدتر \r\n( 1 ) گويد : اهل كوفه خرما و نان و گردو به دست كودكانى كه بر محمل اسيران بودند مىدادند ، ام كلثوم فرياد زد : اى اهل كوفه ، صدقه بر ما حرام است ؛ و آنها را از دست و دهان كودكان مىگرفت و به زمين مىانداخت ؛ گويد : اين سخنان را مىگفت و مردم از اين پيش‌آمد ناگوار مىگريستند ، ام كلثوم سر از محمل بيرون كرد و به آنها گفت : خاموش باشيد اى اهل كوفه ، مردان شما ما را كشتند و زنان شما بر ما گريه كنند ، حاكم ميان ما و شما خدا است در روز جزا ، در اين ميان كه با آنها سخن مىگفت شيونى برخاست و سرها را آوردند ، سر حسين ( ع ) جلوى آنها بود و آن سر زهرى و قمرى بود و از همهء مردم به رسول خدا ( ص ) شبيه‌تر بود ، ريشش خضاب شيه مانندى داشت و چهره‌اش چون قرص ماه تابنده بود ، و باد ، آن را بر سر نيزه به راست و چپ مىبرد ، ( 2 ) زينب روى گردانيد و سر برادر را ديد و پيشانى به چوبهء محمل كوفت و ما به چشم خود ديديم كه خون از زير روپوشش بيرون ريخت و با سوز دل به وى اشارت كرد و مىگفت :\r\nاى مه نو كه هنوزت نشده وقت كمال ناگهان برده خسوفت ز جفا سول زوال اى عزيز دل من باور من كى مىشد كه قضا و قدر اين روز سيه داده مجال اى برادر به سخن فاطمه‌ات را بنواز كه دلش آب شد و گشت ز غم مالامال\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nاى برادر دل پرمهر و وفاى تو كجا است از چه بىمهر شد و كرد فراموش عيال اى برادر تو نديدى كه على گشت اسير بىپدر بود و جوابى نتوانست و سؤال هر گهش دشمن بىرحم بيازرد بگفت وا حسيناه و روان اشك به چهرش بىحال اى برادر ببرش گير و به گرمى بنواز بكن آرام دل پر ز هراسش فى الحال اى دريغا ز يتيمى كه برآرد فرياد اى پدر جان و جواب از بدرش هست محال [ رمز 102 
  ] در فنّ رثاء كه يكى از فنون هفتگانهء ادب عربى است ، شعرى به اين بلاغت و جانگدازى و سوگ‌پردازى ديده نشده است و از جز زينب شنيده نشده ، يكى از نكات بلاغت اين قطعه در همان شعر اول اين است كه سر برادر را به هلال و ماه نو ( كه تا شب سوم ماه ) است تشبيه بليغى كرده و در اين تعبير اسرار فراوانى مندرج است ، مردم دنبال او مىگرديدند و او را با انگشت به هم مىنمودند و بالاى نيزه در افق نزديكى نمايان بود و طليعهء عهد نوى در تاريخ اسلام محسوب مىشد و با شهادت او محيط اسلامى كه بر اثر سياست شوم معاويه ، شب ظلمانى\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nگرديد و در محاق بود دورهء تازه‌اى را آغاز كرد و بر اثر شهادت ابى عبد اللَّه و گردش سر او در شهرها افق تاريك تاريخ اسلام روشن و بازشد .\r\nاينها پاره‌اى از اسرار اين تعبير كرامت شعار آن مخدره است و سپس يك نكتهء علمى را در تعبير خود گنجانيده و فرمود : تو ماه نوى و نبايد دچار خسوف شوى زيرا خسوف طبق قانون نجومى در موقع مقابله است كه قرص قمر به كمال رسيده و بدر شده و زمين ميان جرم قمر و آفتاب فاصله مىشود و سايه بر ماه مىاندازد ولى اين ماه نو زينب بدر نشده دچار خسوف گرديده بود ، از اين راه مىفرمايد خسوف او را غافلگير كرده و بناگهانى ربوده است و شايد كنايه از گرد و خاك و خاكسترى بوده كه بر چهرهء منوّر برادر ديده ، بنابراين ( لما استتم كمالا ) با لام تأكيد و « ما » نفى تركيب شده و تشديد ندارد چنانچه معروف است و بر فضلا هم اشتباه شده و بعلاوه از آنكه سياق و معناى ادبى و بلند شعر دليل آن است ، وزن عروضى آن هم مؤيد اين معنا است چنانچه بر اهل فن عروض پوشيده نيست و ما هم روى همين معناى نفى ، آن را به شعر فارسى ترجمه كرديم .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n( 1 )\r\n\r\nفصل در ذكر ورود اهل بيت حسين مظلوم ( ع ) در مجلس عبيد اللَّه بن زياد ميشوم\r\nاز راويان موثق به ثبوت رسيده است كه عمر بن سعد ودائع انبياء را بر شتران بىجهاز بىسرپوش حمل كرد و چون اسيران با آنها معامله كرد و چون نزديك كوفه رسيدند ، ابن زياد دستور داد سر بريدهء حسين ( ع ) را جلوى آنها برند ، سرهاى شهدا را بر نيزه رديف كردند و پيشاپيش اسيران كشيدند تا آنها را وارد كوفه كردند و در كوچه و بازار گردانيدند ؛ « فتوح » ابن اعثم چنين گفته است و عاصم از ذر روايت كرده سر حسين ( ع ) اول سرى بود كه در اسلام بالاى نيزه رفت و زن و مرد گريانى مانند آن روز ديده نشده ؛ جزرى گفته : سر او اول سرى بود كه در اسلام بالاى چوبه زدند ولى درست اين است كه اول سرى كه از مسلمانان بالاى نى رفت ، سر عمرو بن حمق بود .\r\n( 2 ) در « ينابيع الموده » سيد فاضل ، شيخ سليمان قندوزى است كه : هشام بن محمد ، از قاسم مجاشعى نقل كرده است كه : چون سرها را به كوفه وارد كردند سوارى كه زيباترين مردم بود سر عباس بن على ( ع ) را به گردن اسبش آويخته بود و رويش چون قير سياه شد و مىگفت : هر شب دو مأمور مرا در آتش مىاندازند ، و به بدترين حالى مرد .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n( 1 ) شيخ مفيد ( ره ) گويد : سر حسين به كوفه رسيد و فرداى آن روز با اسيران وارد شد ، ابن زياد در كاخ حكومتى نشست و بار عام داد و سر مقدس را آورد و پيش خود نهاد و بر او نگاه مىكرد و لبخند مىزد و با چوب‌دستى به دندانهاى پيشين او مىكوفت .\r\n( 2 ) در « صواعق » ابن حجر است كه : چون سر حسين را به خانهء ابن زياد درآوردند ، از ديوارهايش خون روان شد ، و از شرح همزيه نقل كرده كه : دستور داد آن سر را بر روى سپرى كه سمت راستش بود نهادند و مردم جلوى او دو صف ايستادند .\r\n( 3 ) در « مثير الأحزان » گويد : به من روايتى رسيده كه مالك بن انس گفت : من خودم ديدم عبيد اللَّه بن زياد با چوب‌دستى به دندانهاى حسين ( ع ) مىزد و مىگفت : حسين چه خوش دندان است ! ! گفتم : به خدا بد عاقبت مىدانم ، من رسول خدا را ديده‌ام كه جاى چوب تو را مىبوسيد ؛ سعيد بن معاذ و عمر بن سهل هم حاضر بودند كه عبيد اللَّه با چوب‌دستى بينى و چشمان حسين ( ع ) را مىزد و آن را به دهان مباركش فرو مىكرد .\r\n( 4 ) ازدى گويد : سليمان بن ابى راشد از قول حميد بن مسلم نقل كرد كه : عمر بن سعد مرا خواست و نزد خانواده‌اش روانه كرد تا به آنها مژدهء فتح و سلامتى او را بدهم ، آمدم خبر به خانواده‌اش رساندم و رفتم و وارد دار الاماره شدم و ديدم ابن زياد جلوس كرده و دسته‌ها آمدند و به آنها بار داده شد و به مردم اجازهء ورود دادند و من هم با ديگران وارد شدم و ديدم سر حسين ( ع ) را جلوى او گذاشتند و او با چوب‌دستى تا يك ساعت به دندانهاى او مىكوفت ؛ چون زيد بن ارقم ديد دست\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nنمىكشد ، گفت : چوبت را از اين دندانها بردار ، ( 1 ) بدان خدائى كه جز او معبودى نيست من خودم دو لب رسول خدا ( ص ) را بر روى اين دندانها ديدم كه بوسه مىزد ، سپس بغض آن پيره‌مرد تركيد و گريه سر داد ، ابن زياد گفت : خدايت بگرياند ، به خدا اگر پيرى نبودى كه خرف شده و خردش رفته ، گردنت را مىزدم ؛ گويد : برخاست و بيرون رفت ، چون من از دار الاماره بيرون آمدم شنيدم مردم مىگفتند : به خدا زيد بن ارقم نطقى كرد كه اگر پسر زياد بشنود ، او را مىكشد ، گفتم : چه گفت ؟ گفتند : مىگفت : يك بنده بنده‌اى بدست آورد و همهء مردم را خانه زاد خود دانست ( اين يك ضرب المثل عربى است ) اى گروه عرب ، شما از امروز ديگر بنده هستيد ، پسر فاطمه را كشتيد و پسر مرجانه را فرماندهء خود كرديد ، او نيكان شما را مىكشد و بدان شما را بندهء خود مىكند ، تن به خوارى داديد ، مرگ بر كسى كه تن به خوارى دهد .\r\n[ رمز 103 
  ] زيد بن ارقم از دوران كودكى در پرورش پيغمبر اسلام بود و در غزوات بسيارى همراه آن حضرت خدمت مىكرد و مردى درست و با اخلاص بود و قرآن در سورهء منافقون گفتار او را دربارهء منافقان تصديق كرد ، شيعه و سنّى اخبار بسيارى از او روايت نموده و او را مورد اعتماد مىدانند ، سياست زنجيروار بنى اميه بطورى سخت بود كه اين مردان بزرگ را خانه‌نشين و از خود بىخود كرده بود ؛ شهادت ابى عبد اللَّه اين عناصر فعّالى كه بر اثر اين سياست شوم و ستمگرانه افسرده\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nو يخ زده بودند ، به جنبش انداخت و پس از شورش آتشين آن زن از بكر بن وائل در دشت كربلا ، اكنون زيد بن ارقم مشتعل شده و زبانه مىكشد و شورش ضد اموى را با همين عمل مختصر و نطق كوتاه و پرمعناى خود اعلام مىدارد و جوهر حكومت ستمكاران را در اين دو كلمه خلاصه مىكند : ( خوبان را مىكشند و بدان را بردهء خود مىكنند ) .\r\n( 1 ) در « تذكره » سبط و « صواعق » طبق نقل از « تبر المذاب » نيز وارد است كه زيد قيام كرد و مىگفت : اى مردم ، شما از امروز بندگانيد ، پسر فاطمه را كشتيد و پسر مرجانه را فرمانده كرديد ، به خدا نيكان شما را مىكشد و بدان شما را بندهء خود مىكند ، مرگ بر كسى كه به خوارى و ننگ تن دهد ؛ سپس به ابن زياد گفت : من برايت حديثى بگويم كه از اين سخن بر تو ناگوارتر باشد ، من خودم رسول خدا را ديدم كه حسن ( ع ) را به زانوى راست و حسين ( ع ) را بر زانوى چپ نشانده بود و دست بر سر آنها گذارده بود و گفت : « بار خدايا من اين دو را با مؤمنين شايسته به تو سپردم » اى پسر زياد ، تو با امانت رسول خدا ( ص ) چه كردى ؟ ! ( 2 ) نيز در « تذكره » سبط است كه در « مفردات بخارى » از ابن سيرين نقل كرده كه سر حسين ( ع ) را ميان طشتى جلوى ابن زياد گذارند ، با چوب‌دستى به دندانهاى پيشين او زد و آنها را ستود ، انس بن مالك نزد او بود ، گريست و گفت :\r\nاز همه به رسول خدا ( ص ) شبيه‌تر بود ، در روى مباركش آثار وسمه يا خضاب سياه بود . و گفته‌اند كه آفتاب رنگش را تغيير داده بود و رنگ ديگرى نبود .\r\nهشام بن محمد گويد : چون سر را نزد ابن زياد گذاردند ، كاهن ابن زياد به او\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nگفت : برخيز و پا بر دهان دشمنت گذار ، مىگويم : سپس چيزى گفته است كه من نقل آن مصيبت ناگوار را دل ندارم ، و مهيار چه خوب سروده است : [ 1 
  ] منبرش بر سر گذارند از براى احترام زير پا اولاد امجاد و را داده مقام [ رمز 104 
  ] كاهن كه در لغت عرب معنى غيب‌گو و طالع‌بين دارد و از ملازمين و مخصوصين ابن زياد بوده است و از عناصر بيگانه و جاسوسان مخالف اسلام بوده كه براى از بين بردن اسلام بعنوان كاهن و مستشار وارد دستگاه حكومت اسلامى شده و در هر فرصت ، حدّ اكثر استفاده را بر زيان اسلام مىنموده است ، اين كاهن ملازم پسر زياد از قماش همان سرجون رومى مستشار معاويه و يزيد بود كه بوسيلهء او ابن زياد به حكومت كوفه منصوب شد و اين جنايت را مرتكب گرديد و اكنون بوسيلهء اين همكار شيطان او ، ابن زياد اهانت به آل رسول را به نهايت مىرساند .\r\n\r\n\r\n","description":"","footnote":"\r\n[ 1 
  ] در « حبيب السير » مسطور است كه : چون آن سر را نزد ابن زياد بردند برداشته بر رو و موى او مىنگريست ، ناگاه لرزه بر دست شومش افتاد ، آن سر مكرّم را بر روى ران خود نهاد ، قطرهء خونى از آن بچكيد و از جامه‌هاى آن ملعون درگذشت و رانش را سوراخ كرد چنان كه ناسور شد و نتن گشت ، و هر چند جرّاحان سعى نمودند معالجهء آن علّت نتوانستند كرد ، لاجرم ابن زياد لعين دائم با خود مشك نگاه مىداشت تا بوى بد ظاهر نشود .\r\n","page_name":" 523 ","page_number":523},
  {"content":"\r\n\r\n( 1 ) خدا مختار را جزاى خير دهد كه از ابن زياد انتقام كشيد ، شيخ ابو جعفر طوسى و شيخ ابن نما روايت كرده‌اند كه : چون سر ابن زياد را براى مختار آوردند ، غذا مىخورد ، خدا را بر اين پيروزى حمد گفت و اظهار داشت كه سر حسين ( ع ) را وقتى نزد ابن زياد گذاشتند كه غذا مىخورد و من هم غذا مىخورم كه سر ابن زياد را برايم آوردند ، و چون از خوردن فارغ شد برخاست و با كفش خود روى ابن زياد را ماليد و آن كفش را به غلام خود داد و گفت : آن را بشوى كه بر روى نجس كافرى نهاده‌ام .\r\n( 2 ) سپس گفته است كه : قيس بن عباد نزد ابن زياد بود ، به او گفت : دربارهء من و حسين چه گوئى ؟ گفت : روز قيامت جدّ و پدر و مادر حسين از او شفاعت كنند و جدّ و پدر و مادر تو هم از تو شفاعت كنند ، ابن زياد غضب كرد و او را از مجلس خود بيرون كرد .\r\n( 3 ) مدائنى گويد : مردى از بكر بن وائل بنام جابر يا جبير حاضر واقعه بود ، چون ديد كه ابن زياد با سر حسين ( ع ) چنان مىكند در دل خود نذر كرد كه اگر ده مسلمان بر ابن زياد خروج كنند ، با آنها همدست باشد و چون مختار به خون‌خواهى حسين ( ع ) برخاست و دو لشكر با هم مقابل شدند ، همين مرد به ميدان رفت و مىگفت :\r\n هر چه را بينم تباه است اى پسر * جز مقام نيزه در ظل فرس \r\nسپس حمله به صفوف ابن زياد كرد و فرياد كشيد : اى ملعون ، اى جانشين ملعون ؛ مردم از دور ابن زياد متفرق شدند و با خود ابن زياد دو نيزه رد و بدل كردند و هر دو كشته بر زمين افتادند و بعضى گفته‌اند : ابن زياد را ابراهيم بن اشتر كشته و\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nآن را در جاى خود نقل كنيم .\r\n( 1 ) نيز در « تذكره » از « طبقات ابن سعد » نقل كرده كه : مرجانه مادر ابن زياد به پسرش گفت : اى خبيث ، پسر رسول خدا را كشتى ؟ ! به خدا هرگز بهشت را نخواهى ديد ؛ ابن زياد همهء سرها را كه بيش از هفتاد بودند در كوفه بر سر چوب نصب كرد و پس از سر مسلم بن عقيل اين سرها در محيط اسلام براى اولين بار بر چوب نصب شدند .\r\n( 2 ) شيخ مفيد ( ره ) گفته : عيال حسين ( ع ) را نزد ابن زياد بردند و زينب هم ناشناس با جامه‌هاى بسيار پست با آنها بود ؛ ( 3 ) در روايت طبرى است كه : زينب جامه‌هاى پست خود را پوشيد و خود را ناشناس كرد و كنيزان گرد او را گرفتند . شيخ مفيد گفته : زينب گذشت تا در گوشهء قصر نشست و كنيزان گرد او حلقه زدند ، ابن زياد گفت : اين زن كه با زنان خود گوشه‌اى نشست ، چه كسى بود ؟ زينب جوابش نگفت ، دوباره و سه باره پرسيد ، يكى از كنيزان گفت : اين زينب زادهء فاطمه دختر رسول خدا است ، ابن زياد به او رو كرد و گفت : حمد خدا را كه شما را رسوا كرد و كشت و پديدهء شما را دروغ درآورد ، زينب ( ع ) فرمود :\r\nحمد خدا را كه ما را به پيغمبرش گرامى داشت و از پليدىها به نهايت پاكيزه كرد ، همانا فاسق رسوا مىشود و فاجر دروغ مىگويد و او جز ما است و الحمد للَّه ، ابن زياد گفت : خدا با خاندانت چه كرد ؟ فرمود : براى آنها شهادت را مقدّر كرده بود و به آرامگاه خود رسيدند و خداى تعالى ميان تو و آنها جمع كند و در برابر حضرت او با تو محاكمه و دادخواست كنند .\r\n( 4 ) در روايت سيّد است كه فرمود : من جز نيكى چيزى نديدم ، اينها مردانى\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nبودند كه خدا براى آنها شهادت مقدّر كرده بود و به آرامگاه خود بسيج شدند و خدا ميان تو و آنها جمع كند و تو محاكمه و بازپرسى شوى ، ببين آن روز پيروزى با كيست ؟ اى پسر مرجانه ، مادر بر تو بگريد ؛ راوى گويد : ابن زياد غضب كرد و قصد او را نمود .\r\n( 1 ) در « ارشاد » گويد : ابن زياد غضب كرد و بر او افروخت ، عمرو بن حريث گفت : أيها الامير ، اين زن است و زن به گفتار خود مؤاخذه نشود و بر خطاى خود مذمّت نگردد ، ابن زياد گفت : خدا دل مرا از طاغيهء تو و عصيان خانوادهء تو شفا داد ، زينب رقّت كرد و گريست و فرمود : به جان خودم پير و برنايم را كشتى و خاندانم را برانداختى و شاخه‌هايم را بريدى و ريشه‌ام را كندى اگر دلت از اين خنك شود . ابن زياد گفت : اين زن سجع‌بافى است و پدرش هم سجع‌باف و شاعر بود ، فرمود : زن را چه به سجع‌بافى ، من از سجع‌تراشى روگردانم ولى از سينهء پرآشوب اين سخن برخاست .\r\n( 2 ) على بن الحسين ( ع ) را نزد او آوردند ، گفت : تو كيستى ؟ فرمود : على بن الحسينم ، گفت : مگر خدا على بن الحسين را نكشت ، زين العابدين فرمود : من برادرى داشتم به نام على كه مردم او را كشتند ، ابن زياد گفت : خدا او را كشت ، زين العابدين فرمود : « اللَّه يتوفّى الأنفس حين موتها » [ 1 
  ] : وقت مرگ ، خدا هر جانى را قبضه كند ؛ ابن زياد غضب كرد و گفت : بازهم جرأت جواب مرا دارى و در تو توان ردّ بر من مانده است ؟ ! او را ببريد و گردن بزنيد ، زينب به او چسبيد و\r\n\r\n\r\n","description":"","footnote":"\r\n[ 1 
  ] سورهء زمر ، آيهء 42 .\r\n","page_name":" 526 ","page_number":526},
  {"content":"\r\n\r\nگفت : اى پسر زياد ، خونهائى كه از ما ريختى براى تو بس است ، و او را در آغوش كشيد و گفت : به خدا من از او جدا نشوم ، اگر مىكشى ، مرا هم با او بكش ؛ ابن زياد ساعتى به آنها نگريست و گفت : در رحم چه اسرار عجيبى است ؟ به خدا گمان دارم دوست دارد او را با وى بكشم ، او را واگذاريد كه من او را به درد خود گرفتار مىبينم . [ 1 
  ]\r\n[ رمز 105 
  ] زينب كبرى معينة الولايه در اين مورد هم براى بار سوم ، حجت خدا زين العابدين بيمار را با فداكارى و شهامت عجيبى از دست ابن زياد كه بهانه براى قتل او مىجست نجات داد .\r\n( 1 ) در « تذكرهء سبط » است كه گفته‌اند : رباب دختر امرء القيس زن حسين ( ع ) سر مقدس را برداشت و به دامن گذاشت و بوسيد و گفت :\r\nوا حسيناه ز يادش نبرم هرگز من كه بر او دشمن بىاصل چه سان نيزه كشيد كربلا روى زمينش تن بىسر انداخت كربلا تر نكند دشت تو را ربّ حميد\r\n\r\n\r\n","description":"","footnote":"\r\n[ 1 
  ] در روايت طبرى از امام پنجم ( ع ) گويد : از خاندان حسين ( ع ) جز پسرى نمانده بود كه با زنها اسير بود ، عبيد اللَّه دستور داد او را بكشند ، زينب خود را به روى او انداخت و گفت : كشته نشود تا مرا بكشيد ، عبيد اللَّه بر او رقّت كرد و او را رها كرد .\r\n","page_name":" 527 ","page_number":527},
  {"content":"\r\n\r\n( 1 ) سيّد ( ره ) گويد : چون زينب به ابن زياد گفت : كسى از ما باقى نگذاشتى و اگر خواهى او را هم بكشى ، مرا با او بكش ، امام بيمار به او فرمود : عمه جان ، بس كن تا من با او سخن كنم ، و رو به ابن زياد كرد و گفت : مرا از كشتن مىترسانى ؟\r\nنمىدانى كشته شدن ما را عادت است و كرامت ما در شهادت است .\r\nسپس ابن زياد امام بيمار و خاندان او را در خانه‌اى كه جنب مسجد بزرگ كوفه بود بازداشت كرد و زينب اعلام كرد : زنان عرب حق ندارند نزد ما بيايند ، تنها امّ ولد و كنيز نزد ما آيد كه مثل ما اسيرى كشيده .\r\nابن زياد دستور داد سر حسين ( ع ) را در كوچه‌هاى كوفه بگردانند ، در اينجا ذكر اين اشعار سزا است :\r\nسر سبط رسول و زاده هم جانشين او سر نيزه برآمد از براى ناظرين او بود در منظر و در مسمع كلّ مسلمانان نه دلسوزى بود نه منكرى بر طبق دين او ز ديدار تو اى سر ديده‌ها گشته است نابينا كند كر گوش هر فردى نواى آهنين او شده چشمان خواب‌آلودهء اعداى حق بيدار بخواب اندر شدستى چشمهاى نازنين او گلستان آرزو دارد كه گورستان او باشد ببوسد هر دمى پاى سعيد زائرين او ( 2 ) شيخ ما صدوق در « امالى » و فتال نيشابورى در « روضه » از دربان عبيد اللَّه\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nبن زياد نقل كرده كه : چون سر حسين ( ع ) را نزد او آوردند دستور داد او را در طشت طلا جا دادند و با چوب‌دستى به دندانهاى پيشين او مىزد و مىگفت : اى ابا عبد اللَّه ، زود پير شدى ! مردى از حاضران گفت : من رسول خدا ( ص ) را ديدم كه جاى چوبت را مىبوسيد ، جواب گفت : امروز به روز بدر است ، و دستور داد على بن الحسين ( ع ) را زنجير كردند و با زنان حرم و اسيران به زندان بردند و من همراه آنها بودم ، همهء كوچه‌ها از زن و مرد پر بود و به چهره مىزدند و گريه مىكردند ؛ آنها را به زندان انداختند و در را بستند ، سپس ابن زياد على بن الحسين ( ع ) و زنها را خواست و سر حسين ( ع ) را حاضر كرد و زينب با آنها بود و ابن زياد گفت : حمد خدا را كه شما را رسوا كرد و كشت ( و حديث را كشيده تا گفته ) ابن زياد دستور داد آنها را به زندان برگردانيدند و مژدهء كشتن حسين ( ع ) را به اطراف نوشت و اسيران را با سر حسين ( ع ) به شام فرستاد .\r\n( 1 )\r\n\r\nفصل در ذكر مقتل عبد اللَّه بن عفيف ازدى ( ره )\r\nسيّد ( ره ) گويد : سپس ابن زياد بالاى منبر رفت و خدا را حمد و ثنا كرد و در ضمن كلامش گفت : حمد خدا را كه حق و حق‌جويان را غلبه داد و امير المؤمنين و پيروانش را پيروز كرد و كذّاب بن كذّاب را كشت ؛ در همين جا عبد اللَّه بن عفيف ازدى يكى از نيكان و زهّاد شيعه كه يك چشمش روز جمل رفته بود و\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nچشم ديگرش در جنگ صفين ، و هميشه ملازم مسجد اعظم كوفه بود و تا شب در آن نماز مىخواند برخاست و گفت :\r\n( 1 ) اى پسر مرجانه ، كذّاب بن كذّاب تو هستى و پدرت و آنكه تو را گماشته و پدرش ، اى دشمن خدا ، فرزندان انبياء را مىكشيد و بالاى منابر مؤمنين چنين مىگوئيد ؛ راوى گويد : ابن زياد خشم كرد و گفت : اين سخنگو كيست ؟ گفت :\r\nاى دشمن خدا ، منم سخنگو ، ذريّهء طاهره‌اى كه خدا پليدى را از آنها برده كشتى و هنوز خود را مسلمان مىدانى ، وا غوثاه ، اولاد مهاجر و انصار كجايند كه از طاغيهء تو يزيد لعين بن اللّعين بر زبان رسول ربّ العالمين ( ص ) انتقام نمىكشند ؟ راوى گويد :\r\n( 2 ) غضب ابن زياد فزود و رگهاى گردنش باد كرد و گفت : او را نزد من آريد ، پاسبانان از اطراف به سوى او دويدند و بزرگان ازد كه عموزاده‌هايش بودند قيام كردند و او را از دست مأمورين رها كردند و از در مسجد بيرون بردند و به خانه‌اش رساندند ، ابن زياد گفت : برويد اين كور ازد را كه خدا نور از دلش برده چنانچه از ديده‌اش ، نزد من آوريد ، به منزل او رفتند و چون ازد مطّلع شدند با قبائل يمن جمع شدند تا از او دفاع كنند و خبر به ابن زياد رسيد ، او هم قبائل مضر را جمع‌آورى كرد و به سردارى محمد بن اشعث به جنگ آنها فرستاد .\r\n( 3 ) راوى گويد : نبرد سختى كردند و جمعى عرب كشته شدند و اصحاب ابن زياد خود را به در خانهء عبد اللَّه رسانيدند و آن را شكستند و ميان خانه ريختند ، دخترش فرياد زد : از آنچه حذر داشتى بر سرت آمد و لشكر آمدند ، گفت : باكت نباشد ، شمشير مرا بده ، شمشيرش را به او داد و از خود دفاع مىكرد و مىسرود :\r\n\r\n","description":"","footnote":"","page_name":" 530 ","page_number":530},
  {"content":"\r\n\r\n پسر صاحب فضلم كه عفيف است بنام * باب او باشد و ام عامر خوشنامم مام\r\nاز شما مرد زره‌پوش و قبادوش و يلان * زدم و كشتم و بر خاك نمودند مقام \r\n( 1 ) دخترش مىگفت : پدر جان ، كاش مرد بودم و امروز جلوى تو با اين نابكاران و كشنده‌هاى عترت نيكان مىجنگيدم و لشكر از هر سو بر او احاطه كرده بودند و او از خود دفاع مىكرد و كسى به او دست نمىيافت و از هر سو مىآمدند ، دخترش به او مىگفت تا فزونى گرفتند و او را در تنگناى محاصره گذاشتند و دخترش فرياد زد : وا ذلّاه ، پدرم را احاطه كردند و ياورى ندارد و او شمشير خود را مىچرخانيد و مىگفت :\r\n بو اللَّه گر ديده‌ام باز بودى * نبودى شما را رجوع و ورودى \r\nراوى گويد : حمله را ادامه دادند تا او را دستگير كردند و نزد ابن زياد آوردند و به او گفت : حمد خدا را كه تو را رسوا كرد ، عبد اللَّه بن عفيف در جوابش گفت : اى دشمن خدا ، براى چه مرا رسوا كرد ؟ :\r\n بو اللَّه اگر ديده‌ام باز مىشد * نبودى شما را به من دسترس \r\n( 2 ) ابن زياد گفت : اى دشمن خدا ، دربارهء عثمان چه گوئى ؟ در جوابش گفت :\r\nاى پسر بندهء علاج و زادهء مرجانه ، دشنامى هم به او داد ، تو را به عثمان بن عفان چه كار كه خوب كرد يا بد ؟ اصلاح كرد يا تباه ؟ خداى تبارك و تعالى ولىّ خلق خويش است و ميان آنها و عثمان به عدالت و حقّ ، حكم مىكند ، تو از پدرت و خودت و از يزيد و پدرش از من بپرس ، عبيد اللَّه بن زياد گفت : به خدا از تو\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nنمىپرسم تا با غصّه بميرى ، عبد اللَّه بن عفيف گفت : الحمد للَّه رب العالمين ، من از خدا ( پروردگارم ) درخواست كرده بودم كه شهادت روزى من كند پيش از آنكه مادر تو را بزايد و از خدا خواسته بودم آن را به دست بدترين خلق خود و مبغوض‌ترين آنان نزد او بنهد و چون چشمانم كور شده بود نوميد شدم و اكنون به حمد اللَّه پس از نوميدى ، آن را به من روزى كرد و دانستم كه دعاى ديرين مرا اجابت كرده ، ابن زياد گفت : گردنش را بزنيد ، گردن او را زدند و در « سبخه » او را به دارش آويختند .\r\n( 1 ) شيخ مفيد ( ره ) گفته : چون دژخيمان او را گرفتند ، به شعار ازد فرياد كشيد و هفتصد مرد ازدى دور او جمع شدند و او را از دژخيمان ستاندند و ابن زياد در دل شب فرستاد او را از خانه‌اش بيرون آوردند و گردنش را زد و در سبخه‌اش به دار آويخت و چون صبح شد ابن زياد سر حسين ( ع ) را فرستاد تا در ميان كوچه‌هاى كوفه و همهء قبائل گردانيدند ؛ زيد بن ارقم گويد : من در بالا خانه‌اى بودم كه سر را بالاى نيزه بر من عبور دادند و چون برابرم رسيد شنيدم قرائت مىكرد :  « أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً »  [ 1 
  ] موى بر تنم راست شد و فرياد كردم : يا بن رسول اللَّه ، سرّ تو و كار تو عجيب‌تر است و عجيب‌تر .\r\n( 2 ) چون از گردش آن در شهر كوفه فارغ شدند ، آن را به دار الاماره برگردانيدند و ابن زياد آن را به زحر بن قيس سپرد و با سرهاى اصحاب او براى يزيد بن معاويه فرستاد ؛ سيّد گويد : ابن زياد يك نامه به يزيد نوشت و قتل\r\n\r\n\r\n","description":"","footnote":"\r\n[ 1 
  ] سورهء كهف ، آيهء 9 .\r\n","page_name":" 532 ","page_number":532},
  {"content":"\r\n\r\nحسين ( ع ) و وضع خاندانش را به او خبر داد و نامهء ديگر به عمرو بن سعيد بن عاص حاكم مدينه به همين مضمون نوشت .\r\n( 1 ) طبرى از هشام از عوانه بن حاكم كلبى كه گويد : چون حسين ( ع ) كشته شد و بنه و اسيران را به كوفه نزد عبيد اللَّه آوردند و زندانى كردند ، اسيران در زندان بودند كه سنگى در آن پرتاب شد و نامه‌اى بدان بسته بود و در نامه نوشته بود كه در روز فلان با پست از يزيد راجع به شما دستور خواسته شده و تا چند روز ديگر مىرود و برمىگردد و در برگشت كه فلان روز است ، اگر آواز تكبير به گوش شما رسيد ، يقين داشته باشيد كه قتل عام مىشويد و اگر تكبير نشنيديد در امانيد انشاء اللَّه ؛ گويد : دو سه روز پيش از مراجعت پست ، نامه‌اى به زندان افكندند با تيغ‌تراش كه به سنگى بسته بود ، در نامه نوشته بود : وصيت كنيد و عهد خود را بسپاريد كه پست ، فلان روز مىرسد ، پست ، فلان روز رسيد و آواز تكبير بلند نشد و نامه‌اى آمد كه اسيران را به سوى من روانه كن .\r\n[ رمز 106 
  ] از اين روايت سختى وضع زندانهاى حكومت يزيدى مفهوم مىشود و استفاده مىگردد كه خاندان امام ( ع ) در چه زندانى جا داشتند و چه شكنجه و سختى مىكشيدند ؛ رسانيدن نامه بوسيلهء پرتاب با سنگ دليل آن است كه به هيچ وجه دسترسى به آنها نبوده و مأمورين مخلص و محرم دستگاه حكومت هم نمىتوانستند نزد آنها رفت و آمد كنند و گويا در قلعهء محكمى كه باروهاى بلندى داشته زندانى بودند و مدت زندان\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nآنها هم طولانى شده زيرا تا پست از كوفه به دمشق رود و بازگردد ، روزها طول مىكشد .\r\nعبيد اللَّه ، مخفر بن ثعلبه و شمر بن ذى الجوشن را خواست و گفت : بايد اسيران و سر حسين را نزد يزيد ببريد و آنها بيرون شدند تا به يزيد وارد شدند .\r\n( 1 ) در « كامل » ابن اثير است كه پس از برگشت عمر بن سعد از كشتن حسين ( ع ) ابن زياد به او گفت : اى عمر ، آن نامه‌اى كه دربارهء دستور كشتن حسين ( ع ) به تو نوشتم براى من بياور ، در جواب گفت : من دستور تو را اجراء كردم ، نامه گم شده است ، گفت : بايد آن را به من بدهى ، گفت : گم شده ، گفت :\r\nبايد آن را بياورى ، گفت : آن را گذاشتم تا به خدا بر پيره‌زنهاى قريش مدينه بعنوان عذرخواهى از طرف من بخوانند ، هلا به خدا دربارهء حسين ، من به تو نصيحتى كردم كه اگر به پدرم سعد بن ابى وقاص كرده بودم هرآينه حقّ پدرى او را ادا كرده بودم . عثمان بن زياد برادر عبيد اللَّه گفت : راست گفت ، به خدا من دوست داشتم كه تا قيامت به بينى همهء اولاد زياد مهارى باشد و حسين ( ع ) كشته نشود ، عبيد اللَّه بن زياد هم اين سخن را انكار نكرد .\r\n( 2 ) در « تذكره » سبط گويد : بعد از آن ، عمر بن سعد از مجلس ابن زياد برخاست كه به خانهء خود رود ، در راه مىگفت : هيچ كس به بدبختى من از ميدان جنگ برنگشته ، من ابن زياد ظالم فاحشه‌زاده را فرمان بردم و خداى عادل را نافرمانى كردم و قرابت با شرافت خاندان پيغمبر را قطع كردم ؛ مردم از او كناره گرفتند و چون به جمعى از مردم برمىخورد از او رو برمىگردانيدند و هر وقت پا\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nبه مسجد مىگذاشت ، مردم از آن بيرون مىآمدند و هر كس او را مىديد دشنام مىداد و خانه‌نشين بود تا وقتى كشته شد .\r\n( 1 ) ابو حنيفهء دينورى گويد : از حميد بن مسلم نقل شده كه عمر بن سعد با من رفيق بود و پس از برگشت از جنگ با حسين ( ع ) حال او را پرسيدم ، گفت : از حالم مپرس كه كسى از خانهء خود بيرون نرفته كه بدتر از آنچه من آوردم ، به خانهء خود آورده باشد ، رحم بسيار نزديكى را قطع كردم و امر عظيمى مرتكب شدم .\r\n( 2 )\r\n\r\nفصل در فرستادن ابن زياد عبد الملك سلمى را تا خبر شهادت حسين ( ع ) را به مدينه رساند و خطبهء ابن زبير در مكّه\r\n( 3 ) طبرى گويد : هشام از عوانة بن حكم بازگو كرد كه : چون عبيد اللَّه بن زياد حسين بن على را كشت و سرش را نزد او آوردند ، عبد الملك بن حارث سلمى را خواست و گفت : برو در مدينه و به عمرو بن سعيد بن عاص مژدهء كشتن حسين را برسان ، آن روز عمرو بن سعيد امير مدينه بود ، گويد : خواست عذر بياورد ، به او نهيب زد ، عبيد اللَّه از او چشم نمىخورد ، گفت : زودتر خود را به مدينه برسان كه پيش از آنكه خبر برسد به مدينه ، برسى ، و چند دينار هم به او داد و گفت : عذر مياور و اگر مركب تو واماند ، مركب ديگر بخر ؛ عبد الملك گويد : به مدينه رفتم و\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nمردى از قرشيان مرا برخورد و گفت : چه خبر دارى ؟ گفتم : خبر نزد امير است ، گفت : انا للَّه و انا اليه راجعون ، حسين ( ع ) كشته شد ؛ گويد : به عمرو بن سعيد وارد شدم ، گفت : چه واقع شده است ؟ گفتم : آنچه امير را خرسند كند ، حسين ( ع ) كشته شد ؛ گفت : جار بزن ، من جار شهادت او را كشيدم و شيونى كه از زنان بنى هاشم برخاست هرگز نديده بودم ، عمرو خنديد و گفت :\r\n زنهاى بنى زياد شيون كردند * مانند زنان ما به روز ارنب \r\nاين شعر را عمرو بن معديكرب در واقعهء غلبهء بنى زبيد بر بنى زياد ( تيره‌اى از بنى حارث بن كعب رهط عبد المدان ) گفته است : سپس عمرو گفت : اين شيون عوض شيون بر عثمان بن عفان ، سپس بالاى منبر رفت و قتل او را اعلام كرد .\r\n( 1 ) ابن ابى الحديد در « شرح نهج » دربارهء حكم بن عاص و پسرش مروان گفته :\r\nپسرش از او بدعقيده‌تر و الحاد و كفرش عظيم‌تر بود و او همان كس است كه چون سر حسين ( ع ) به مدينه رسيد و او امير مدينه بود سر را به دست خود گرفت و گفت :\r\n اندر كف من چه خوش نمائى * با گونه سرخ ارغوانى \r\n( 2 ) سپس سر را سوى قبر پيغمبر ( ص ) پرتاب كرد و گفت : يا محمد ، اين روز عوض روز بدر و اين گفتهء او از شعرى بازگرفته شده است كه يزيد بن معاويه روزى كه سر حسين ( ع ) به دو رسيد بدان مثل زد و آن شعر از ابن زبعرى است ؛ شيخ ما ابو جعفر چنين گفته است ولى صحيح آن است كه آن روز مروان امير مدينه نبود و امير مدينه عمرو بن سعيد بود و سر به مدينه حمل نشد بلكه عبيد اللَّه نامه نوشت و او را به قتل حسين بشارت داد و نامهء او را بالاى منبر خواند و رجز\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمذكور را سرود و به دست خود اشاره به قبر مقدس نمود و گفت : امروز به عوض روز بدر ، و جمعى از انصار ، گفتهء او را زشت شمردند ، اين موضوع را ابو عبيده در كتاب « مثالب » خود آورده . كلام ابن ابى الحديد تمام شد .\r\n( 1 ) ( ط ) هشام ، از ابى مخنف ، از سليمان بن ابى راشد ، از عبد الرحمن بن عبيد ابى الكنود حديث كرده است كه : چون به عبد اللَّه بن جعفر خبر رسيد دو پسرش همراه حسين ( ع ) كشته شدند ، مردم به سر سلامتى او مىآمدند كه يكى از موالى او كه به گمانم « ابا اللسلاس » بود وارد شد و گفت : اين بلا از ناحيهء حسين ( ع ) به ما رسيد ، عبد اللَّه بن جعفر كفش خود را به او پرتاب كرد و گفت : اى زادهء بوگند ، دربارهء حسين ( ع ) چنين مىگوئى ؟ به خدا اگر من هم در خدمت او بودم ، دوست نداشتم از او جدا شوم تا با او كشته شوم ، من آنها را از دل به حسين ( ع ) بخشيدم و مصيبت آنها بر من گوارا است كه با برادر و پسر عمّم مواسات و شكيبائى كردند و شهيد شدند ، سپس رو به هم‌مجلسان خود كرد و گفت : حمد خدا را ، من از شهادت حسين ( ع ) خود را بدين تسليت مىدهم كه اگر با دست خودم او را يارى نكردم و قربانى او نشدم ، دو فرزندم اين وظيفه را انجام دادند .\r\nگويند : چون خبر شهادت حسين ( ع ) به مدينه رسيد ، دختر عقيل بن ابى طالب بىمعجر جامهء خود را بر خود پيچيد و با دستهء زنان وابستهء خود بيرون آمد و مىسرود :\r\nچه گوئيد ار پيمبر از شما پرسيد اى ملت چه كارى از شما سر زد كه بوديد آخرين امت به اهل بيت و اولاد و عزيزانم چه‌ها آمد كه برخىشان اسير و جمع ديگر غرقه خونند و بىعزّت\r\n\r\n","description":"","footnote":"","page_name":" 537 ","page_number":537},
  {"content":"\r\n\r\n( 1 ) شيخ طوسى گويد : چون خبر شهادت حسين ( ع ) به مدينه رسيد ، اسماء دختر عقيل با جمعى از زنان خود بيرون شد و سر قبر رسول خدا ( ص ) پناهنده گرديد و نالهء جانگدازى كشيد و رو به مهاجر و انصار كرد و مىسرود :\r\nچه گوئيد ار پيمبر از شما پرسيد اى مردم به روز حشر كانجا راستى مسموع مىگردد رها كرديد عترت را و يا بوديد در غيبت حقيقت نزد حق معلوم و هم مجموع مىگردد به دست ظالمان داديد آنها را نباشد كس كه از بهر شما پيش خدا مشفوع مىگردد به دشت كربلا چون مرگشان نازل ببالين شد نبد يارى كه گويد مرگشان مدفوع مىگردد گويد : ما زن و مرد گريان بيش از آن روز نديديم .\r\n( 2 ) هشام گويد : بعضى اصحاب ما از عمرو بن ابى المقدام از قول عمرو بن عكرمه حديث كرده است كه گفت : بامداد روزى كه حسين ( ع ) كشته شده بود مولاى ما در مدينه بازگفت كه : ديشب شنيدم يكى آواز مىداد و مىگفت :\r\n ايا قاتلان حسين از جهالت * عذاب و عقوبت شما را بشارت\r\nسماواتيان بر شما كرده نفرين * ز خيل ملك تا بجمع نبيين\r\nز داود و موسى و عيسى بن مريم * شما راست لعنت فراوان و بر هم \r\n( 3 ) هشام گويد : عمرو بن حيزوم كلبى از قول پدرش حديث كرد كه : من هم اين آواز را شنيدم ؛ در « كامل » ابن اثير و كتب ديگر است كه : مردم تا دو سه ماه\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nهنگام آفتاب زدن ، ديوارها را خون‌آلود به نظر مىآوردند .\r\n( 1 ) سبط ابن جوزى گويد : چون خبر شهادت حسين ( ع ) در مكه به عبد اللَّه بن زبير رسيد به اين مضمون سخنرانى كرد :\r\n« اما بعد ، هلا اهل عراق ، مردمى عهدشكن و هرزه‌اند و هلا اهل كوفه از همه بدترند ، حسين ( ع ) را دعوت كردند تا والى آنها گردد و كارهاى آنها را اصلاح كند و آنها را بر دشمن خودشان يارى دهد و معالم اسلام را تجديد كند ، و چون بر آنها وارد شد بر او شوريدند و او را كشتند ، به او گفتند : دست به دست فاجر ملعون ، ابن زياد ملعون بده و تسليم نظر او شو ، او مرگ با افتخار را بر زندگى خوار برگزيد ، خدا حسين ( ع ) را رحمت كند و قاتل او را رسوا سازد و هر كس دستور آن را صادر كرد و بدين راضى شد لعنت كند .\r\n( 2 ) آيا پس از آنچه بر ابى عبد اللَّه ( ع ) گذشت ، احدى بر آنها اطمينان كند و پيمان اين عهدشكنان فاجر را بپذيرد ؟ هلا به خدا آن حضرت روزه‌گير و شب‌زنده‌دار بود و به پيغمبر آنان نزديكتر از فاجر زاده بود ، به خدا به جاى قرآن سرود نگذاشته و به جاى گريه از ترس خدا حدى خواندن و به جاى روزه مَى خوردن و به جاى شب‌زنده‌دارى نى زدن و به جاى مجالس ذكر ، دنبال شكار دويدن و با ميمونها بازى كردن قرار نداده بود ، به زودى در وادى غى دوزخ درآيند ؛ ألا لعنة اللَّه على الظالمين » .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\n[ رمز 107 
  ] قسمت اخير اين سخنرانى مربوط به يزيد و شرح فساد اخلاق او است ، ولى نامى از يزيد در آن ذكر نشده و گويا از مردم و حكومت مكه در اين موقع وحشتناك ترس داشته است كه نام او را به صراحت ببرد .\r\n( 1 ) جزرى اين خطبه را با اندك اختلافى در « كامل » ذكر كرده و از « طبقات ابن سعد » نقل شده است كه چون خبر قتل حسين ( ع ) به گوش امّ سلمه رسيد ، گفت : آيا آن را انجام داده‌اند ؟ ! خدا خانه‌ها و گورهايشان را پر از آتش كند ، سپس گريست تا بىهوش شد .\r\n( 2 ) ابن ابى الحديد گويد : ربيع بن خثيم [ 1 
  ] بيست سال سخن نگفت تا چون حسين ( ع ) كشته شد ، يك كلمه از او شنيدند كه گفت : آيا چنين كارى كردند ؟ ! سپس گفت : اللَّهم فاطر السموات و الأرض عالم الغيب و الشهادة ، أنت تحكم بين عبادك فيما كانوا فيه يختلفون ، سپس به خاموشى برگشت تا مرد .\r\n( 3 ) در « مناقب » از تفسير ثعلبى است كه ربيع بن خثيم به يكى از حاضران شهادت حسين ( ع ) گفت : شما سرها را آورديد و آويزان كرديد ؟ ! سپس گفت :\r\nبه خدا برگزيدگانى را كشتيد كه اگر رسول خدا آنها را برخورد مىكرد دهانشان\r\n\r\n\r\n","description":"","footnote":"\r\n[ 1 
  ] ربيع بن خثيم كه ثاء سه نقطه آن بر ياء مقدّم است ، يكى از زهّاد ثمانيه است و قبرش نزديك مشهد مقدّس واقع است و معروف است به خواجه ربيع و من در رجال خود حال او را نگاشته‌ام ، هر كه خواهد به آنجا رجوع كند .\r\n","page_name":" 540 ","page_number":540},
  {"content":"\r\n\r\nرا مىبوسيد و در دامن خود آنها را مىنشانيد ، سپس اين آيه را خواند : « اللَّهم فاطر السموات . . . تا آخر آيهء 46 سورهء زمر .\r\n( 1 )\r\n\r\nفصل فرستادن عبيد اللَّه بن زياد لعين سرهاى مطهره و اهل بيت طاهره را از كوفه تا شام و ذكر بعضى پيش‌آمدها\r\n( د ) چون از گردانيدن سر مطهر در كوفه فارغ شدند ، آن را به قصر برگردانيدند و ابن زياد آن را به زحر بن قيس داد و سر اصحاب هم به او داد و او را نزد يزيد گسيل داشت و ابو بردة بن عون ازدى و طارق بن ابى ظبيان و جمعى از اهل كوفه را با او روانه كرد تا به يزيد لعين وارد شدند ، در اينجا من حق دارم گريه را طولانى كنم و به فرمودهء امير المؤمنين سيد الأوصياء ( ع ) تمثّل جويم ( كجايند آنان كه به فداكارى هم‌پيمان شدند و سرهاى آنان نزد نابكاران برده شد ) و به اين شعرها هم تمثّل جويم :\r\n بقربان سرها كه بر نيزه شد * سوى شام سوقات آورده شد\r\nبقربان آن گونه‌هاى عزيز * كه با خاك و خون سخت آغشته شد\r\nبقربان تنهاى عريان به دشت * كه بهر عزا خوب سررشته شد\r\nبه ايتام آل محمد بنال * كه قرآن از آنها پراكنده شد \r\n\r\n","description":"","footnote":"","page_name":" 541 ","page_number":541},
  {"content":"\r\n\r\n سران ديانت ولات هدى * كه قربانى و حج از آنها بجا \r\n( 1 ) عبد اللَّه بن أبى ربيعه حميرى گويد : من در دمشق نزد يزيد بودم كه زحر بن قيس آمد و بر او وارد شد ، يزيد به او گفت : واى بر تو ، چه پشت سر دارى ؟ چه با خوددارى ؟ گفت : مژده گير به فتح و نصر خدا ، حسين با هيجده تن از كسان خود و شصت تن از شيعيان خود بر ما وارد شد ، جلوى آنها رفتيم و از آنها را خواستيم كه تسليم حكم امير عبيد اللَّه بن زياد شوند يا بجنگند ، جنگ را بر تسليم اختيار كردند ، ما با آفتاب زدن بر آنها تاختيم و گرد آنها را گرفتيم و چون شمشير بر سر آنها نشست بدون پناهگاه مىگريختند و از حملهء ما چون كبوترى كه از شاهين پناهى مىجويد به هر بلند و پستى پناهنده مىشدند ، يا امير المؤمنين ، به خدا به اندازهء نحر كردن شترى يا خواب ميانه روزى نگذشت كه تا نفر آخر آنها را كشتيم و تن‌هاى آنها برهنه و جامه‌هايشان خون‌آلود و چهره‌هايشان بر خاك ، آفتاب ، آنها را تافته كند و باد بر آنها غبار وزد و مرغان شكارى در بيابان سختى بر آنها بچرخند .\r\nيزيد لختى سر به زير انداخت و سر برداشت و گفت : من حسين را هم كه نمىكشتيد از اطاعت شما راضى بودم ، هلا اگر من در كار او وارد بودم از او مىگذشتم ، خدا حسين را رحمت كند و جائزه‌اى به او نداد .\r\n( 2 ) سيد شبلنجى در « نور الأبصار » و سبط در « تذكره » گفته‌اند : او را از نزد خود بيرون كرد و چيزى به او نداد .\r\n( 3 ) من گويم : سرانجام او را خبر داده‌اند چنانچه از . . . زهير بن قين روايت شده است كه چون به حسين ( ع ) پيوست به او فرمود : اى زهير بدان كه اينجا زيارتگاه\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nمن شود و اين سر مرا زحر بن قيس به طمع جائزه نزد يزيد برد و به او چيزى ندهد .\r\nعبيد اللَّه پس از فرستادن سر حسين ( ع ) كودكان و زنان او را تجهيز كرد و على بن الحسين را غل به گردن نهاد و آنها را دنبال سر با مخفر بن ثعلبه عائذى و شمر بن ذى الجوشن فرستاد و به كاروان سرها رسيدند ، امام بيمار از عراق تا شام با آن مردم سخنى نگفت .\r\nسيد حيدر حلّى گويد :\r\n كى به پيمبر برساند كه هان * حضرت سجاد به بند گران ؟\r\nكيست خبر در بر زهرا برد * درد دل زينب كبرى برد ؟\r\nدشمنشان شهر به شهر از ستم * مىبرد و بر دلشان درد و غم \r\n( 1 ) از كتب شيعه و سنّى روايت شده كه : حاملان سر شريف در منزل نخست كه بار انداختند به شرب نوشابه پرداختند و با سر مقدس به بازى و تفريح دست يافتند ، بناگاه كفى از ديوار برآمد ، قلم آهنين داشت و با خون ، اين سطور را نگاشت :\r\n أ ترجو أمة قتلت حسيناً * شفاعة جدّه يوم الحساب\r\nدگر اميد شفاعت بود كسانى را * كه كشته‌اند حسين غريب لب تشنه \r\nاز اين پيش‌آمد هراسيدند و ترسيدند ، از آن منزل كوچيدند ، ( 2 ) در « تذكره » سبط است كه : ابن سيرين گفته : يكصد و پنجاه سال پيش از بعثت پيغمبر ( ص ) سنگى يافتند كه به سريانى بر آن نقشى بوده است و به عربى چنين ترجمه شده :\r\n أ ترجو أمة قتلت حسيناً * شفاعة جدّه يوم الحساب \r\nسليمان بن يسار گويد : به سنگى بافت شد كه بر آن نوشته بود :\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nفاطمه اندر قيامت چون كه آيد روز محشر پيرهن آلوده با خون حسين خود سراسر واى بر آنان كه باشد خصمشان خيل شفيعان چون دمد در صور اسرافيل با فرمان داور ( 1 ) از « تاريخ خميس » نقل شده كه گفته است : رفتند تا در ميان راه به ديرى رسيدند ، در آنجا فرود آمدند تا نيمهء روز آسايش كنند ، ديدند در يكى از ديوارهاى آن نوشته است :\r\n أ ترجو أمة قتلت حسيناً * شفاعة جدّه يوم الحساب \r\nاز راهب پرسيدند : چه كس اين سطر را نوشته ؟ گفت : صد و پنجاه سال پيش از بعثت پيغمبر ( ص ) در اينجا نوشته بوده است .\r\n( 2 ) سبط ابن جوزى با سند از ابى محمد عبد الملك بن هشام نحوى مصرى در ضمن حديثى روايت كرده است كه آن جمع در هر منزلى بار مىانداختند ، سر مقدّس را از ميان صندوق بيرون مىآوردند و بالاى نيزه مىزدند و شب تا صبح پاسبانى مىكردند و هنگام كوچ باز او را در صندوق مىنهادند و كوچ مىكردند ، در يكى از منازل كنار دير راهبى فرود آمدند و به شيوهء خود سر را بالاى نيزه زدند و او را نگهبانى مىكردند و آن نيزه را به ديوار دير تكيه دادند ، نيمهء شب آن راهب ديد نورى از جاى نيزه تا آسمان تتق مىكشد ، از بالاى دير رو به سوى آنها كرد و گفت : شما كيستيد ؟ گفتند : از ياران ابن زياد . گفت : اين سر از كيست ؟ گفتند :\r\nسر حسين بن على بن ابى طالب پسر فاطمه دختر رسول خدا ( ص ) ، گفت : پيغمبر شما ؟ گفتند : آرى ، گفت : شما بد مردمى هستيد ، اگر مسيح فرزندى داشت ، ما\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nاو را به روى چشم جا مىداديم ، سپس گفت : ميل داريد كارى بكنيد ؟ گفتند : چه كارى ؟ گفت : ده هزار اشرفى پيش من است ، آن را بستانيد و اين سر را بدهيد نزد من باشد تا صبح و هرگاه كوچ كنيد آن را بگيريد ، گفتند : اين كار براى ما زيانى ندارد ، سر را به او دادند و او هم اشرفىها را به آنها داد ، راهب آن سر را شست و معطّر كرد و بر زانو نهاد و نشست تا صبح گريست ؛ چون صبح شد گفت : اى سر ، من جز خود را مالك نيستم ، اشهد أن لا إله الا اللَّه و ان جدّك محمداً رسول اللَّه ، تو هم شاهد باش كه من دوست و بندهء توام ، سپس دير را با هر چه در آن بود ترك كرد و خدمتكار اهل بيت شد .\r\n( 1 ) ابن هشام در « سيره » گويد : سر را گرفتند و به راه افتادند و چون نزديك دمشق رسيدند ، به يكديگر گفتند : بيائيد تا اين اشرفىها را ميان خود قسمت كنيم مبادا يزيد آنها را ببيند و از ما بگيرد ؛ كيسه‌ها را آوردند و باز كردند ديدند همه سفال شده است و بر يك روى آن نوشته است :  « وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ »  [ 1 
  ] : گمان مبر خدا از آنچه ستمكاران مىكنند غافل است تا آخر آيه ، و بر روى ديگر نوشته :  « وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ »  [ 2 
  ] :\r\nبه زودى ستمكاران بدانند چه سرانجامى دارند . آنها را در نهر « بردى » ريختند .\r\n( 2 ) شيخ اجل سعيد بن هبة اللَّه راوندى در « خرائج » اين روايت را به تفصيل نقل كرده و در ضمن گفته است كه : چون راهب سر را رد كرد ، از دير به زير آمد\r\n\r\n\r\n","description":"","footnote":"\r\n[ 1 
  ] سورهء ابراهيم ، آيهء 42 .\r\n( 2 ) سورهء شعراء ، آيهء 227 .\r\n","page_name":" 545 ","page_number":545},
  {"content":"\r\n\r\nو در كوهستانى به عبادت پرداخت و گفته : رئيس آن قوم عمر بن سعد بود و او بود كه پولها را دريافت كرد و چون ديد سفال شده ، به غلامان خود گفت : آنها را به نهر ريختند ، ( 1 ) من گويم : طبق تواريخ ، عمر بن سعد با اين دسته به شام نرفته و بعيد است كه با آنها باشد و بعيدتر آنكه در آخر خبر گفته : عمر بن سعد به « رى » رفت و چون به محل حكومت خود رسيد خدا عمرش را تباه كرد و در راه مرد ، زيرا محقق است كه عمر بن سعد را مختار در خانهء او در كوفه كشت و دعاى مولاى ما حسين ( ع ) كه فرمود : « سلّط اللَّه عليك من يذبحك بعدي على فراشك » خدا كسى را بر تو مسلط كند كه در بسترت سرت را ببرد ، دربارهء او مستجاب شد و اللَّه العالم .\r\n( 2 ) سيّد گفته است : ابن لهيعه و ديگران حديثى آورده‌اند كه موضع نياز خود را از آن برگرفتيم ، گويد : من گرد خانهء كعبه طواف مىكردم و مردى مىگفت :\r\nاللَّهم اغفر لي و ما أراك فاعلا ، خدايا مرا بيامرز و گمان ندارم بيامرزى ، گفتم : يا عبد اللَّه ، از خدا بترس و چنين مگو ، اگر گناهانت به اندازهء قطرات باران و برگ درختان باشد از خدا آمرزش بخواه و خدا آنها را مىآمرزد ، خدا آمرزنده و مهربان است ، به من گفت : بيا تا داستان خود را برايت بگويم ، گفت : ما پنجاه تن بوديم كه با سر حسين ( ع ) به شام مىرفتيم ، شب سر حسين ( ع ) را در جعبه مىنهاديم و گرد آن مىگسارى مىكرديم ، يك شب ياران من نوشيدند تا مست و بىخود شدند و من ننوشيدم و چون پاسى از شب گذشت آواز رعدى شنيدم و برقى ديدم و بناگاه درهاى آسمان بازشد و آدم و نوح و ابراهيم و اسماعيل و اسحاق و پيغمبر ما محمد با جبرئيل و فرشتگان آمدند و جبرئيل\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nنزديك جعبه رفت و سر مقدّس را بيرون آورد و در آغوش كشيد و بوسيد ، سپس هر يك از پيغمبران چنين كردند و پيغمبر خاتم ( ص ) بر سر حسين ( ع ) گريست و پيغمبران او را تسليت دادند و جبرئيل گفت : اى محمد ، من دربارهء امّت تو فرمانبر توام و اگر فرمائى ، زمين را بر آنها واژگون كنم چنانچه با قوم لوط كردم ، پيغمبر ( ص ) فرمود : اى جبرئيل ، به راستى من در پيش خدا با آنها محاكمه‌اى دارم ، سپس فرشتگان آمدند ما را بكشند ، من گفتم : الأمان الأمان يا رسول اللَّه ، فرمود : برو خدا تو را نيامرزد .\r\n( 1 )\r\n\r\nفصل در شمّه‌اى از حوادث ميان راه شام\r\nبدان كه ترتيب منازلى كه در آنجا بار انداختند و يا از آن گذشتند معلوم نيست و در كتب معتبره مذكور نيست و در بيشتر كتب ، كيفيت مسافرت اهل بيت به شام ذكر نشده ، فقط پاره‌اى از حوادث ميان راه در بعضى از آنها وجود دارد كه در اين كتاب بدان اشاره مىشود ان شاء اللَّه .\r\n( 2 ) ابن شهر آشوب در « مناقب » گويد : يكى از مناقب حسين ( ع ) كراماتى است كه از زيارتگاههاى سر او از كربلا تا عسقلان و در ميان آنها در موصل و نصيبين و حماة و حمص و دمشق و ديگر جاها هويدا است ، مىگويم : از اين عبارت برمىآيد كه سر معظم مقدس در اين جاها زيارتگاه معروفى دارد ، اما\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nزيارتگاه سر در خود دمشق كه معلوم است و محتاج به بيان نيست و من خود به زيارت آن مشرّف شده‌ام ، ( 1 ) و اما راجع به « موصل » بطور خلاصه از « روضة الشهداء » نقل مىشود : گويد : چون آن جمع خواستند به شهر موصل درآيند نزد حاكم شهر فرستادند كه توشه و آذوقه براى آنها فراهم كند و شهر را آذين بندند ، اهل موصل متّحد شدند كه هر چه خواهند براى آنها فراهم كنند ولى از آنها درخواست كنند كه به شهر نيايند و بيرون شهر منزل كنند و از همانجا بروند و وارد شهر نشوند ، آنها در يك فرسخى شهر منزل كردند و سر شريف را روى سنگى نهادند و از آن سر ، قطرهء خونى بر آن سنگ چكيد و مانند چشمه‌اى از آن خون مىجوشيد و مردم از اطراف آنجا جمع مىشدند و مراسم عزا و ماتم برپا مىكردند و اين شيوه تا دوران عبد الملك بن مروان بجا بود و او دستور داد آن سنگ را از آنجا به جاى ديگر بردند و اثر آن محو شد ولى در آنجا گنبدى ساختند و آن را « مشهد النقطه » ناميدند .\r\n( 2 ) حادثه‌اى كه در « نصيبين » رخ داد ، در « كامل بهائى » است كه : چون به نصيبين رسيدند ، منصور بن الياس دستور داد شهر را بسيار خوب آذين بستند و ملعونى كه سر حسين ( ع ) با او بود خواست وارد شهر شود و اسبش سرباززد و آن را عوض كرد و ديگرى هم سرباززد و تا چند اسب عوض كرد و سر از بالاى نيزه به زمين افتاد و ابراهيم موصلى آن را برداشت و شناخت كه سر حسين ( ع ) است و آنها را سرزنش كرد و توبيخ نمود ، و شاميان او را كشتند و سر را در بيرون شهر گذاشتند و به شهر نياوردند و شايد مسقط رأس شريف زيارتگاه باشد .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n( 1 ) و اما زيارتگاه « حماة » در بعضى كتب از برخى ارباب مقاتل نقل شده است كه گفته : من در سفر حج به « حماة » رسيدم و ميان باغات آنجا به مسجدى برخوردم كه آن را « مسجد الحسين » مىخواندند ؛ گويد : وارد مسجد شدم و در يكى از ساختمانهايش پرده‌اى به ديوار آويخته بود ، پرده را بالا زدم و پشت آن سنگ مورّبى نصب بود كه جاى گردنى بر آن فرورفتگى داشت و خون خشكى در آن نمايان بود ، و از يكى از خادمان مسجد پرسيدم : اين سنگ و اين اثر خون چيست ؟ گفت : اين سنگى است كه حاملين سر حسين ( ع ) به شام ، آن سر را روى آن نهاده‌اند و نقش گرفته است . . . الخ [ 1 
  ] .\r\n( 2 ) اما مشهد الرأس « حمص » را در جائى نديدم چنانچه از مشهد الرأس كربلا و عسقلان هم خبرى نيست ، آرى در كنار درب شمالى صحن امام حسين ( ع ) مسجدى است به نام « مسجد رأس الحسين » و در پشت كوفه نزد قائم الغرى مسجدى است به نام مسجد « حنّانه » كه زيارت حسين ( ع ) به مناسبت آنكه سرش را در آنجا نهادند مستحبّ است .\r\n( 3 ) مفيد و سيّد و شهيد در باب زيارت امير المؤمنين ( ع ) گفته‌اند : چون به علم كه حنانه است رسيدى آنجا دو ركعت نماز بخوان ؛ محمد بن ابى عمير ، از مفضل بن عمر روايت كرده كه : امام صادق ( ع ) به ستون خم راه غرى گذشت و در آنجا دو ركعت نماز خواند ، به او گفتند : اين چه نمازى است ؟ فرمود : اينجا\r\n\r\n\r\n","description":"","footnote":"\r\n[ 1 
  ] در « كامل بهائى » است كه : حاملان سر حسين ( ع ) مىترسيدند كه قبائل عرب بر آنها بشورند و سر را از آنها بگيرند ، از اين رو بيراهه مىرفتند و چون به قبيله‌اى برمىخوردند و آذوقه از آنها مىخواستند ، مىگفتند : اين سر يك خارجى است .\r\n","page_name":" 549 ","page_number":549},
  {"content":"\r\n\r\nموضع سر جدّم حسين ( ع ) است ، چون از كربلا آمدند آن را در اينجا نهادند و از اينجا نزد عبيد اللَّه لعين بردند .\r\n( 1 ) شيخ فقهاء عظام صاحب « جواهر الكلام » گفته است : ممكن است اينجا مدفن رأس شريف باشد . . . تا آخر كلامش كه نمىخواهم آن را نقل كنم ، و مورد تعجّب من است كه چگونه آن را نقل كرده است ؟\r\n( 2 ) امّا « مشهد الرأس الشريف » در « عسقلان » طبق بعضى از كتب معروف است . بدان كه نزديك « حلب » زيارتگاهى است به نام « مشهد السقط » كه بر كوه « جوشن » واقع است و آن كوهى است مشرف بر حلب كه در غرب آن ، گورستان و زيارتگاههاى شيعه است و از آن جمله مقبرهء ابن شهر آشوب صاحب « مناقب » است و مقبرهء احمد بن منير عاملى كه شرح حالش در « أمل الآمل » است و من هم در « فوائد رضويه » ذكر كرده‌ام .\r\n( 3 ) حموى در « معجم البلدان » گويد : « جوشن » كوهى است در غرب حلب كه معدن مس سرخ داشته و گويند از زمانى كه اسيران خاندان حسين ( ع ) را بر آن عبور دادند باطل شده چون يكى از زنان آن حضرت آبستن بود و در آنجا سقط كرد و از كارگران آن كوه نان و آبى خواست ، به او دشنام دادند و چيزى ندادند و بر آنها نفرين كرد و تاكنون هر كه در آن كار كند سودى نبرد و در سمت قبلهء كوه ، زيارتگاهى است به نام « مشهد السقط » و آن را « مشهد الدكه » هم مىخوانند و آن سقط را محسن بن حسين ناميدند و به حق بايد گفت :\r\n بدين نام بنگر كه او را رسد * ز دست اواخر چنو از اوائل \r\n\r\n","description":"","footnote":"","page_name":" 550 ","page_number":550},
  {"content":"\r\n\r\n( 1 )\r\n\r\nفصل ورود اهل بيت ( ع ) به شام دخول سر مقدس به دمشق روز اول ماه صفر\r\nشيخ كفعمى و شيخ بهائى و محدث كاشانى گفته‌اند : روز اول صفر ، سر حسين ( ع ) را به دمشق آوردند و آن روز عيد بنى اميه ، و روز ماتم است :\r\nروزهاى ماتمى اندر عراق آمد پديد بن اميه در مشق آن روزها كردند عيد ( 2 ) از « آثار الباقيه » ابو ريحان حكايت شده كه : روز اول صفر ، سر حسين را به دمشق آوردند و يزيد آن را پيش خود نهاد و با چوب‌دستى دندانهاى او را كاوش كرد و مىگفت : نباشم ز خندف . . . تا آخر ؛ در « مناقب » است كه روايتى از ابى مخنف رسيده كه : چون سر حسين ( ع ) را نزد يزيد آوردند ، بوى خوشى از آن تراويد كه بر هر عطرى مىچربيد . سيّد گويد : سر حسين ( ع ) و اسيران را كه نزديك دمشق رسانيدند ، ام كلثوم به شمر گفت : من به تو حاجتى دارم ، گفت : چه حاجتى است ؟ گفت : ما را از يك دروازهء كم جمعيت به شهر وارد كن و به اينان بگو سرها را از ميان كجاوه‌ها دور كنند و كمتر مردم ما را با اين حال تماشا كنند ، آن بد سرشت در جواب او دستور داد نيزهء سرها را از ميان كجاوه‌ها بكشند و آنها را ميان تماشاچيان ببرند و آنها را به اين وضع تا در مسجد جامع دمشق كه\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nتوقفگاه اسيران بود رسانيد :\r\nبقربان اولاد زهرا كه ناچار ترحم طلب كرده از شمر اشرار ز پرده برون بردشان دشمن دون شبى بىحمايت كش و بىمددكار نهان در پس پرده‌اى از جلالت كه هيبت سجافش بد از نور انوار جگرها از اين غم شده پاره پاره درون گشته پرجوش و سوز و شرربار ( 1 ) روايت شده كه يكى از فضلاء تابعين ، چون سر حسين ( ع ) را در شام بالاى نى ديد ، يك ماه روى از ياران نهان كرد و چون او را جستند و سبب پرسيدند گفت : نمىبينيد چه بر سر ما آمده ؟ و اين اشعار را سرود :\r\n اى زادهء دختر پيغمبر * آغشته به خون بيامدت سر\r\nآنها كه تو را شهيد كردند * كشتند عيان رسول اطهر\r\nكشتند تو را به كام تشنه * قرآن به كنار كرده يكسر\r\nدر قتل تو گفته‌اند تكبير * تكبير ديگر كجا ميسّر \r\n( 2 ) در « بحار » است و صاحب « مناقب » هم به سند خود از زيد از پدرانش روايت كرده كه سهل بن سعد گويد : من قصد بيت داشتم ، چون به وسط منطقهء شام رسيدم ، شهرى با نهرهاى جارى و درختهاى فراوان ديدم كه زينت بستند و شاد و خرسندند و زنها براى آنها هم آواز دف و طبل مىكوبند و بازى مىكنند ،\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nبا خود گفتم : عيدهاى شاميان را مىدانم و امروز عيد نيست ، ( 1 ) و ديدم جمعى با هم گفتگو دارند ، گفتم : شما در شام عيدى داريد كه من نمىدانم ؟ گفتند : گويا از بيابان رسيدى ؟ گفتم : من سهل بن سعدم و از اصحاب محمدم ، گفتند : اى سهل ، عجب است كه آسمان خون نمىبارد و زمين اهلش را فرو نمىبرد ! ! گفتم : چرا ؟ گفتند : وا عجبا ، سر حسين ( ع ) را از عراق به هديه مىبرند و مردم شادى مىكنند ! گفتم : وا عجبا ، سر حسين ( ع ) را مىبرند و مردم خرسندند ؟ ! ! ! گفتم : از چه درى وارد مىشود ؟ به يكى از درها اشاره كردند كه « باب ساعات » نام داشت ؛ گويد : در اين ميانه پرچمها را پى در هم ديدم و اسب سوارى با بيرق بلند بىپيكانى كه بر آن سرى شبيه‌ترين مردم به رسول خدا ( ص ) از نظر رخسار نصب بود آمد و پشت سرش زنها بر شتران بىجهاز سوار بودند و من خود را به مقدّم آنها رسانيدم و گفتم : دختر كيستى ؟ گفت : من سكينه دختر حسينم ، ( 2 ) گفتم :\r\nفرمايشى داريد ؟ من سهل بن سعد از اصحاب جدّت رسول خدايم ، فرمود : به حامل اين سر بگو سر را از جلوى ما پيشتر ببرد تا مردم بدان متوجه شوند و به حرم رسول اللَّه نگاه نكنند ، سهل گويد : من خود را به حامل سر رساندم و گفتم :\r\nمىتوانى چهارصد اشرفى بستانى و حاجت مرا برآورى ؟ گفت : چه حاجت دارى ؟ گفتم : سر را از جلوى زنان حرم پيشتر برى ، پذيرفت و اشرفىها را گرفت ، سر را در حقه‌اى نهادند و نزد يزيد بردند و من هم با آنها وارد شدم ، يزيد بر تختى نشسته بود و تاجى با آويزه‌هاى در و ياقوت بر سر داشت و جمعى از بزرگان قريش گردش بودند ، حامل سر وارد شد و مىسرود :\r\n بار كن از سيم و زر شترانم * قاتل شاهنشه دو جهانم \r\n\r\n","description":"","footnote":"","page_name":" 553 ","page_number":553},
  {"content":"\r\n\r\n قاتل رادى كه باب و مام گرامش * بهتر خلقند در زمين و زمانم \r\n( 1 ) يزيد گفت : اگر مىدانستى بهترين مردم است ، چرا او را كشتى ؟ گفت : به اميد جائزهء تو ، دستور داد گردنش را زدند و سرش را جدا كرد ، سر حسين ( ع ) را پيش خود نهاد و مىگفت : كيف رأيت يا حسين ؟ : چطور ديدى ؟ . انتهى .\r\n( 2 ) مىگويم : صاحب « كامل بهائى » خبر سهل بن سعد را مختصرتر بيان كرده و در ضمن آن گفته : سرها را بالاى نيزه ديدم و جلوى آنها سر عباس بن على ( ع ) بود ، سر امام دنبال همه و جلوى مخدّرات حرم بود ، هيبت عظيمى داشت و نور از آن مىدرخشيد ، ريش مدوّرى كه موهاى سپيد در آن بود و با وسمه خضاب شده ، بود در آن جلب نظر مىكرد ، چشمانى درشت و سياه و ابروانى پيوسته داشت ، پيشانى بلند و بينى كشيده داشت ، لبخندى سوى آسمان مىزد و چشم به افق دوخته بود و باد ، ريش او را به راست و چپ مىبرد و گويا امير المؤمنين ( ع ) بود .\r\n( 3 ) و نيز در « كامل بهائى » است كه اهل بيت را سه روز پشت دروازهء شام بازداشتند و شهر را زيور بستند به وضعى كه چشمى نديده بود و سپس پانصد هزار مردم شام از زن و مرد با دايره و صنج و طنبور ، جامهء نو پوشيده و خود را آراسته به جلوى آنها رفتند و آن روز چهارشنبه شانزدهم ربيع الأول بود و بيرون شهر محشرى شد و مردم ميان هم موج مىزدند ، چون روز برآمد ، سرها را به شهر وارد كردند ، وقت زوال با رنج فراوان از ازدحام مردم به در خانهء يزيد بن معاويه رسيدند ، براى يزيد تختى مرصّع نهاده بودند و خانه‌اش را زيورها بسته و كرسىهاى طلا و نقره گرد تختش گذاشته بودند ، دربانان يزيد حاملان سرها را\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nبار دادند و آنها وارد شده و گفتند : به عزّت امير ، اهل بيت ابو تراب را كشتيم و ريشهء آنها را بركنديم و گزارش واقعه را دادند و سرها را برابر او نهادند و در طول مدتى كه اهل بيت به دست آنها اسير بودند و شصت و شش روز ادامه يافته بود ، كسى نتوانسته بود به آنها سلامى بدهد ، در آن روز شيخى از شاميان خود را به على بن الحسين ( ع ) رسانيد و گفت : خدا را حمد كه شما را كشت . . . الخ .\r\n( 1 ) شيخ مفيد گفته : چون به در كاخ يزيد رسيدند ، مخفر بن ثعلبه فرياد برداشت كه : من مخفر بن ثعلبه‌ام كه لئام فجره را نزد يزيد آوردم ، على بن الحسين ( ع ) به او جواب داد كه : زادهء مادر مخفر بدتر و پست‌تر است ، و بعضى گفته‌اند : اين جواب را يزيد به او داد . ( 2 ) شيخ صدوق ( ره ) در « امالى » از حاجب ابن زياد حديثى آورده كه ما قسمت اول آن را در وقايع مجلس ابن زياد نگاشتم ، گفته است :\r\nپيك ، بشارت شهادت حسين ( ع ) را به همهء نواحى فرستاد و دستور داد اسيران و سر حسين ( ع ) را به شام بردند و جمعى از مردمانى كه همراه آنها بودند براى من گفتند كه شبها تا صبح زارى و نوحهء جنّيان براى حسين ( ع ) به گوش ما مىرسيد ، و چون وارد دمشق شديم زنها و اسراء را روز روشن وارد شهر كردند ، جفاكاران اهل شام مىگفتند : ما اسرائى بدين زيبائى نديديم ، شما چه كسانيد ؟\r\nسكينه دختر حسين ( ع ) فرمود : ما اسيران آل محمديم ، آنها را در پله‌كان مسجد كه توقّفگاه اسيران بود ، با امام بيمار بازداشتند و آن حضرت جوانى مىنمود ، شيخى از مشايخ شام نزد آنها آمد و گفت : حمد خدا را كه شما را كشت و نابود كرد و آشوب را خاموش كرد ، و هر چه توانست به آنها گفت ، چون سخنش تمام شد ، امام بيمار به او فرمود : قرآن خدا را خوانده‌اى ؟ گفت :\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nآرى ، فرمود : اين آيه را خواندى : « قل لا أسألكم عليه أجرا الّا المودّة في القربى » [ 1 
  ] : بگو من از شما مزدى نخواهم جز دوستى خويشانم ؟ گفت : آرى ، فرمود : ما همان خويشانيم ، سپس فرمود : اين آيه را نخواندى : « و آت ذا القربى حقّه » [ 2 
  ] : به ذوى القربى حقّشان را ادا كن ؟ گفت : چرا ، فرمود : ما همانهائيم ، آيا نخواندى : « انّما يريد اللَّه ليذهب عنكم الرجس اهل البيت و يطهّركم تطهيرا » [ 3 
  ] گفت : چرا ، فرمود : ما همانهائيم ؛ آن مرد شامى دو دست به آسمان برداشت و گفت : بار خدايا ، من از دشمنان آل محمد و كشندگان آنان به تو بيزارى جستم ، من هميشه قرآن خواندم و تا امروز اين نكته را دريافت نكرده بودم .\r\n( 1 ) شيخ طوسى از امام صادق ( ع ) روايت كرده كه : چون على بن الحسين ( ع ) پس از قتل پدر آمد ، ابراهيم بن طلحة بن عبد اللَّه به استقبال او آمد و گفت : اى على بن الحسين ، ظفر با چه كسى بود ؟ آن حضرت در ميان محمل ، سر مبارك خود را پوشانده بود ، به او فرمود : اگر خواهى بدانى كه ظفر با چه كسى بود ، در وقت نماز ، اذان و اقامه بخوان .\r\n[ رمز 108 
  ] ظاهرا اين ابراهيم پسر طلحه است كه از سران شورش جمل بر\r\n\r\n\r\n","description":"","footnote":"\r\n[ 1 
  ] سورهء شورى ، آيهء 23 .\r\n( 2 ) سورهء اسراء ، آيهء 26 .\r\n( 3 ) سورهء احزاب ، آيهء 33 .\r\n","page_name":" 556 ","page_number":556},
  {"content":"\r\n\r\nضدّ امير المؤمنين ( ع ) بود و در آن جنگ كشته شد ، خود طلحه از مسير شورش ضد عثمان منحرف شد و با على ( ع ) خصومت ورزيد و كشته شد و پسرش از اطرافيان معاويه گرديد و اكنون به امام بيمار طعنه مىزند و از دل شاد است كه گويا انتقام پدر او از اولاد على ( ع ) كشيده شده ، حضرت در جوابش مىفرمايد : هدف ما اعلاى كلمهء دين و بقاى اسلام است و ظفر ما در برپا بودن نماز است و روزى وسيله‌اش كشتن پدر تو طلحه بود و امروز وسيله‌اش شهادت اولاد على ( ع ) است و در نتيجه پيروزى با ما است .\r\n( 1 ) در « اخبار الطوال » دينورى است كه ابن زياد امام بيمار و زنان حرم را آماده كرد و با زحر بن قيس و مخفر بن ثعلبه و شمر بن ذى الجوشن نزد يزيد فرستاد و آمدند تا به شام رسيدند و در دمشق به همراه سر حسين ( ع ) وارد بر يزيد شدند و سر را تحويل دادند و شمر شروع به سخن كرد و گفت : اى امير المؤمنين ، اين مرد با هيجده تن از اهل بيت و شصت مرد از شيعيانش ، به ما وارد شدند ، جلوى آنها رفتيم و از آنها خواستيم كه تسليم حكم عبيد اللَّه شوند يا بجنگند . . . الخ ، ولى مشهور مورّخان گفته‌اند : اين گفتار از زحر بن قيس است و ما آن را در فصل فرستادن سرها از كوفه ذكر كرديم ، سپس اسراء را نزد يزيد آوردند و زنان آل يزيد و دختران و كسان معاويه شيون كردند و زارى نمودند و ماتم برپا كردند ، سر حسين ( ع ) را جلوى يزيد نهادند ، سكينه فرمايد : به خدا سخت‌دل‌تر از يزيد نديدم ، كافر و مشركى بدتر و جفاجوتر از او نيست ، نگاهى به سر انداخت و\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nمىگفت :\r\n ليت أشياخي ببدر شهدوا * جزع الخزرج من وقع الأسل\r\nكاش اشياخ بدر مىديدند * نالهء خزرج از دم شمشير \r\nسپس دستور داد سر حسين ( ع ) را بر در مسجد دمشق نصب كردند .\r\n( 1 ) سبط در « تذكره » گفته است : در همه جا روايت مشهور است كه چون سر حسين ( ع ) را جلوى يزيد آوردند ، همهء اهل شام را حاضر كرد و با چوب خيزران بر آن زد و اشعار ابن زبعرى را سرود ( ليت أشياخي ببدر شهدوا ) تا آنكه گويد : زهرى گفته : چون سر حسين ( ع ) آمد ، يزيد در « جيرون » به تماشا ايستاد و اين شعر را از خود سرود :\r\nچون عيان شد اين محامل شد درخشان چند سر بر بلنديهاى جيرون همچو خورشيد از فلك از كلاغى بانك مرگم بىدرنگ آمد به گوش گفتمش دينم ادا شد بانك ميزن يا خموش ( 2 ) از ابن ابى الدنيا روايت شده كه : چون با چوب‌دستى دندانهاى پيشين او را كاويد ، شعر حصين بن حمام مرّى را مىسرود :\r\nسر احباب را كنيم دونيم چون كه حق‌ناشناسى از آنها است مجاهد گفته : به خدا كسى نماند كه يزيد را دشنام ندهد و نكوهش نكند و از او كناره نگيرد .\r\n( 3 ) ابن ابى الدنيا گفته : ابو برزهء اسلمى پيش يزيد بود ، گفت : اى يزيد ، چوبت را\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nاز اين سر بردار ، به خدا من در زمانى رسول خدا ( ص ) را ديدم كه دندانهاى پيشين او را مىبوسيد . ابن جوزى [ 1 
  ] در كتاب « ردّ بر متعصّب عنيد » گفته : كار عمر بن سعد و عبيد اللَّه تعجب ندارد ، عجب از بدبختى يزيد است و چوب زدن او بر لب و دندان حسين ( ع ) و چپاول او شهر مدينه را ، آيا روا است كه با شورشيان چنين كنند ؟ در شرع ، وارد نشده كه بايد شورشيان اسلام را دفن كرد ؟ ! اينكه گفته :\r\nمن حق دارم آنها را اسير كنم براى كسى كه به لعن او معتقد است قانع‌كننده نيست ، كاش وقتى سر حسين ( ع ) به او رسيد احترامش كرده بود و بر او نماز خوانده بود و در طشتش نگذاشته و چوبش نزده بود با آنكه مقصود خود را از كشتن او به دست آورده بود ، ولى كينه‌هاى جاهليت در نهادش بود و دليلش سرودن اشعارى بود كه گذشت ( ليت أشياخي ببدر شهدوا ) .\r\n( 1 ) ابن عبد ربه اندلسى در « عقد الفريد » از رياشى به سندش از محمد بن على بن الحسين ( ع ) روايت كرده كه : پس از شهادت حسين ( ع ) ما دوازده پسر بوديم و بزرگتر از همه على بن الحسين بود كه نزد يزيد آوردند ، همهء ما را از دست تا گردن در غل و زنجير بوديم ، به ما گفت : بندگان اهل عراق شما را محاصره كردند و من خبرى از شورش ابو عبد اللَّه و كشته شدن او نداشتم ؛ ( 2 ) شيخ ابن نما\r\n\r\n\r\n","description":"","footnote":"\r\n[ 1 
  ] سبط بن جوزى گفته : جدّم گويد : عجب نيست كه ابن زياد با حسين ( ع ) جنگيد و عمر بن سعد و شمر را بر كشتن او مسلّط كرد و سرش را نزد او بردند ، عجب است كه يزيد بدبختى گزيد و چوب به دندان او زد و آل رسول را اسير كرد و بر شتران بىجهاز سوار كرد و مىخواست فاطمه بنت الحسين را به آن مرد بخشد كه او را درخواست كرد ، و عجب است كه شعرهاى ابن زبعرى را خواند ( ليت أشياخي . . . الخ ) .\r\n","page_name":" 559 ","page_number":559},
  {"content":"\r\n\r\nگويد : على بن الحسين ( ع ) فرمود : ما دوازده پسر بوديم كه زير غل و زنجيرمان نزد يزيد بردند ، چون برابر او ايستاديم من گفتم : تو را به خدا اى يزيد ، در نظر تو اگر رسول خدا ( ص ) ما را به اين وضع بيند چه حالى دارد ؟ به اهل شام گفت : دربارهء آنها چه رأى مىدهيد ، ملعونى سخن زشتى گفت كه من آن را نقل نكنم ( بدين مضمون بوده كه كشى افعى و بچه‌اش پرورى ) نعمان بن بشير گفت : با آنها همان معامله كن كه اگر رسول خدا ( ص ) آنها را به اين درماندگى مىديد چنان مىكرد .\r\n[ رمز 109 
  ] نعمان در جملهء كوتاهى به ياد او آورد كه پيغمبر ، پدران و عشيرهء او را كه در مكّه اسير او شدند ، آزاد كرد ، به ياد او آورد كه پيغمبر ( ص ) با آن لطف و كرم ، كودكان كفّار حربى را هم نمىكشت و آزاد مىكرد ، به ياد او آورد كه تو خود را خليفهء رسول خدا ( ص ) مىدانى و همهء قدرت و افتخار تو از اينجاست ، آخر اينها فرزندان و عزيزان رسول خدايند .\r\n( 1 ) فاطمه بنت الحسين فرمود : اى يزيد ، دختران رسول خدايند كه اسير شدند ؛ مردم گريستند و خاندان يزيد شيون كردند ؛ على بن الحسين ( ع ) فرمود : من در زنجير بودم ، گفتم : به من اجازه مىدهيد سخن گويم ؟ گفت : بگو و ناهنجار مگو ، گفتم : من در جايگاهى هستم كه چون من ، ناهنجار نگويد ، سخنم اين است كه اگر رسول خدا ( ص ) مرا در زنجير مىديد به نظر تو چه حالى داشت و چه\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nمىكرد ؟ ! ! ! به آنها كه اطرافش بودند گفت : او را آزاد كنيد .\r\n( 1 ) در « اثبات الوصيه » مسعودى است كه : چون حسين ( ع ) شهيد شد ، امام بيمار را با اهل حرم نزد يزيد آوردند و پسرش ابى جعفر هم كه دو سال و چند ماه داشت با او بود ، چون يزيد آن حضرت را ديد گفت : اى على ، چه وضعى ديدى ؟\r\nگفت : آنچه را خداى عز و جل پيش از آنكه آسمانها و زمين را بيافريند مقدّر كرده بود ؛ يزيد با اهل مجلس خود دربارهء او مشورت كرد و رأى به كشتن او دادند و كلمهء زشتى هم گفتند كه از نقل آن خوددارى كردم ، امام پنجم ( ع ) شروع به سخن كرد ، خدا را حمد و ثنا كرد و فرمود به يزيد كه : اينان تو را بر خلاف همنشينان فرعون رأى دادند ، و وقتى دربارهء موسى و هارون با آنها مشورت كرد گفتند : خودش و برادرش را مهلت ده ، و اينان به تو رأى دادند كه ما را بكشى و اين علّتى دارد ، يزيد گفت : علّت آن چيست ؟ گفت : آنها از نان نجيب بودند و اينها زادگان زنان نانجيب هستند ، زيرا پيغمبران و اولادشان را جز زنازادگان نكشند ؛ يزيد سر به زير انداخت .\r\n( 2 ) در « تذكره » سبط است كه امام بيمار و زنان حرم به ريسمانى بسته بودند و آن حضرت فرياد زد : اى يزيد ، به نظرت اگر رسول خدا ( ص ) ما را دربند بيند برهنه سوار بر شتر بىجهاز ، چه حالى دارد ؟ كسى نماند مگر آنكه گريست .\r\nشيخ مفيد و ابن شهر آشوب گويند : چون سرها را با سر حسين ( ع ) جلوى يزيد نهادند ، با چوب‌دستى بر دندانهاى او مىزد ، گفت : امروز به جاى روز بدر ، و سرود :\r\n سر مردان با عزّت شكافيم * براى آنكه حق‌نشناس بودند \r\n\r\n","description":"","footnote":"","page_name":" 561 ","page_number":561},
  {"content":"\r\n\r\nيحيى بن حكم ، برادر مروان كه با يزيد نشسته بود گفت :\r\n كشته كربلات خويشتر است * ز ابن مرجانه دنى فطرت\r\nنسل آل اميه چون ريگ است * نسل زهرا نيابى از ندرت \r\nيزيد به سينهء يحيى بن حكم كوفت و گفت : خاموش باش اى بىمادر . ( 1 ) ابو الفرج از كلبى روايت كرده كه عبد الرحمن پسر حكم بن ابى العاص نزد يزيد بود كه عبيد اللَّه بن زياد سر حسين ( ع ) را نزد او فرستاد ، چون طشت سر را پيش يزيد نهادند ، عبد الرحمن گريست و گفت :\r\n برسان بر يزيد و گو كه مباش * چون كمان كش بدون تير برت\r\nكشته كربلات . . . \r\nتا آخر ابيات .\r\n( 2 ) در روايت ابن نما است كه : چون حسن بن حسن ديد يزيد به بوسه‌گاه رسول خدا ( ص ) چوب مىزند گفت : واى از اين خوارى :\r\n نسل آل اميه چون ريگ است * نسل زهرا نيابى از ندرت \r\n( 3 ) شيخ ما صدوق از فضل بن شاذان روايت كرده كه : از امام رضا ( ع ) شنيدم مىفرمود : چون سر حسين ( ع ) را به شام آوردند ، يزيد دستور داد او را به زمين گذاشتند و خوانى بر آن گسترد و با يارانش مىخوردند و آبجو مىنوشيدند و چون فارغ شدند دستور داد طشت را زير تختش نهادند و بر روى تخت صفحهء شطرنج گسترد و نشست به شطرنج بازى و حسين ( ع ) و پدر و جدّش را به مسخره ، نام مىبرد و چون به طرف خود غالب مىشد آبجو مىنوشيد ، سه بار نوشيد و زيادى آن را پهلوى طشت ريخت ، هر كس شيعهء ما است بايد از نوشيدن آبجو و شطرنج بازى خوددارى كند و هر كه چشمش به آبجو يا شطرنج\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nافتد و ياد حسين ( ع ) كند و بر يزيد و آل يزيد لعن كند ، خدا گناهانش را محو كند اگر چه به شمارهء ستارگان باشد .\r\n( 1 ) و نيز از آن حضرت روايت شده است كه : اوّل كسى كه در اسلام و در شام آبجو مصرف كرد ، يزيد لعين بود ؛ گاهى كه بر روى سر حسين ( ع ) خوان طعام گسترده بود ، آن را براى او آوردند ، از آن مىنوشيد و به يارانش مىداد و مىگفت : بنوشيد ، نوشابهء مباركى است و از بركت آن است كه در آغاز تناول آن سر دشمن ما حسين پيش ما است و سفرهء ما بر روى آن است و با خاطرى رام و دلى آرام خوراك مىكنيم ، امام فرمود : هر كس شيعهء ما است از نوشيدن آبجو بپرهيزد كه نوشابهء دشمنان ما است .\r\n( 2 ) در « كامل بهائى » از كتاب « حاويه » نقل است كه : يزيد مى مىنوشيد و از آن بر سر شريف پاشيد ، زن يزيد آن سر را برداشت و با آب شست و گلاب زد ، و شب ، سيدهء نساء فاطمهء زهرا ( ع ) را در خواب ديد كه از او عذرخواهى مىكرد .\r\n( 3 ) شيخ مفيد ( ره ) گويد : سپس يزيد به امام بيمار گفت : پدرت با من قطع رحم كرد و حقّ مرا نشناخت و در سلطنت با من ستيزه كرد و آنچه را بينى خدا به او نمود ؛ حضرت در جوابش فرمود : « مصيبتى بر زمين نرسد و نه بر خود شما جز آنكه پيش از اجراى آن در كتابى است ، به درستى كه آن بر خدا آسان است » [ 1 
  ] يزيد به پسرش خالد گفت : جواب او را بگو ، خالد ندانست چه جواب گويد ، يزيد\r\n\r\n\r\n","description":"","footnote":"\r\n[ 1 
  ] سورهء حديد ، آيهء 22 .\r\n","page_name":" 563 ","page_number":563},
  {"content":"\r\n\r\nگفت : بگو : « و ما أصابكم من مصيبة فبما كسبت أيديكم و يعفو عن كثير » [ 1 
  ] :\r\nهر بد بينيد از كردار دست خود شما است و از بسيارى هم گذشت مىكند ؛ سپس زنان و كودكان را خواست و پيش او نشستند و وضع نامناسبى در آنها نگريست و گفت : خدا پسر مرجانه را زشت كند ، اگر با شما پيوند خويشى داشت و رحم بود با شما ، چنين نمىكرد و شما را به اين وضع نمىفرستاد .\r\n( 1 ) على بن ابراهيم قمى از امام صادق ( ع ) روايت كرده است كه : چون سر حسين ( ع ) و دختران امير المؤمنين ( ع ) را نزد يزيد آوردند ، امام بيمار غل به گردن داشت ، يزيد گفت : يا علي بن الحسين ، حمد خدا را كه پدرت را كشت ، امام بيمار در جوابش گفت : لعنت خدا بر كسى كه پدرم را كشت ، يزيد غضب كرد و دستور داد گردنش را بزنند ، على ( ع ) فرمود : چون مرا بكشى ، كيست كه دختران رسول خدا ( ص ) را به منزل خود برگرداند و جز من محرمى ندارند ؟\r\nگفت : تو آنها را به منزلشان برمىگردانى و فورا سوهانى خواست و به دست خود جامعه را از گردن او با سوهان بريد و گفت : مىدانى مقصود من چه بود ؟\r\nفرمود : مقصودت اين بود كه جز تو ديگرى بر من منّت ننهد ، يزيد گفت : به خدا همين مقصودم بود ، سپس گفت : اى على بن الحسين ، هر مصيبتى به شما رسيد به دست خودتان فراهم كرديد ، فرمود : هرگز ، اين آيه دربارهء ما نازل نشده است ، همانا دربارهء ما نازل شده است كه : « مصيبتى در زمين نرسد و نه بر خود شما مگر آنكه در كتابى است پيش آنكه آن را اجراء كنيم » ، مائيم كه بر آنچه از دست ما\r\n\r\n\r\n","description":"","footnote":"\r\n[ 1 
  ] سورهء شورى ، آيهء 30 .\r\n","page_name":" 564 ","page_number":564},
  {"content":"\r\n\r\nرفته غم نخوريم و بدانچه به دست ما آيد شاد نشويم .\r\n( 1 ) در كتاب « عقد الفريد » است كه حسين ( ع ) به خشم از حكومت يزيد بن معاويه به كوفه رفت ، يزيد به عبيد اللَّه بن زياد كه والى عراق بود نوشت : به من خبر رسيده كه حسين ( ع ) به كوفه رهسپار شده ، دورهء تو از همهء دوره‌ها به او گرفتار شده و شهرستان تو از همهء شهرستانها و تو در ميان كارگزاران به او گرفتار شدى و در برابر او ، آزادخواهى زيست يا بنده خواهى شد ؛ عبيد اللَّه او را كشت و سرش را با خاندانش نزد يزيد فرستاد و چون سر را پيش يزيد گذاردند ، به شعر حصين بن جماجم مزنى تمثّل جست :\r\n سر مردان با عزت شكافيم * براى آنكه حق‌نشناس بودند \r\n( 2 ) على بن الحسين ( ع ) كه در اسيران بود به او گفت : كتاب خداى تعالى از شعر براى تو اولى است ، خدا مىفرمايد : « هيچ مصيبتى در زمين و بر خود شما نمىرسد جز آنكه در كتابى است پيش از آنكه آن را اجرا كنيم براستى آن بر خدا آسان است ، تأسّف نخوريد بر آنچه از دست شما رفت و شاد نشويد بدانچه خدا به شما داد ، و خدا هيچ متكبّر و بر خود نازنده‌اى را دوست ندارد » [ 1 
  ] ، يزيد غضب كرد و با ريش خود بازى كرد و سپس گفت : آيهء ديگر از كتاب خدا به تو و پدرت اولى است ، خدا فرمايد : « آنچه مصيبت به شما رسد به دست خود فراهم كرده‌ايد و از بسيارى هم درگذرد » [ 2 
  ] ، اى اهل شام ، دربارهء آنها چه رأى مىدهيد ؟ يكى\r\n\r\n\r\n","description":"","footnote":"\r\n[ 1 
  ] سورهء حديد ، آيهء 22 .\r\n( 2 ) سورهء شورى ، آيهء 30 .\r\n","page_name":" 565 ","page_number":565},
  {"content":"\r\n\r\nاز مردان آنها سخن معلوم و ملعونى گفت ، ( 1 ) نعمان بن بشير انصارى گفت : ببين اگر رسول خدا ( ص ) آنها را مىديد در اين وضع ، با آنها چه مىكرد ، آن كار را با آنها بكن ، گفت : راست گفتى آنها را آزاد كنيد و براى آنها چادر برپا كنيد ، و براى آنان طبّاخ خانه معيّن كرد و به آنها جامه داد و جائزه‌هاى بسيارى به آنان بخشيد و گفت : اگر ميان آنان و پسر مرجانه نسبتى بود ، آنها را نمىكشت ، سپس آنها را به مدينه برگردانيد ؛ در « مناقب » و ديگر كتب روايت شده كه : يزيد رو به زينب كرد كه سخن گويد ، زينب اشاره به على بن الحسين ( ع ) نمود و گفت : او سيّد و خطيب قوم است ، حضرت سجّاد ( ع ) سرود :\r\n طمع مدار كه خوارم كنى و پرورمت * بيازريم و من آزار از تو گردانم\r\nخداى داند من دوستت نمىدارم * ملامتت نكنم دوست ار نمىدانم \r\n( 2 ) يزيد گفت : اى پسر ، راست گفتى ولى پدر و جدّت مىخواستند امير شوند و حمد خدا را كه آنها را كشت و خونشان را ريخت ؛ امام در جوابش گفته : هميشه نبوت و امارت از آن پدران و نياكان من بوده پيش از آنكه تو متولّد شوى ، و از اين رو سكينه گفت : من سخت‌دل‌تر از يزيد نديدم و كافر و مشركى بدتر و جفاجوتر از او نديدم .\r\n( 3 ) در « مناقب » از يحيى بن حسن روايت كرده كه : يزيد به على بن الحسين ( ع ) گفت : وا عجبا بر پدرت كه نام على و على به فرزندانش گذاشته ! ! فرمود : پدرم پدرش را دوست مىداشت و چند بار نام فرزندان خود را على گذاشت ؛ ( 4 ) سيّد ( ره ) گويد : سر حسين ( ع ) را جلوى او نهادند و زنان را به پشت تخت او جا دادند تا به دو ننگرند ، امام بيمار آن را ديد و پس از آن هرگز گوشت سر ميل\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nنفرمود ولى چون چشم زينب به دو افتاد گريبان دريد و به آواز حزينى ناله كشيد :\r\nيا حسيناه يا حبيب رسول اللَّه يا بن مكة و منى يا بن فاطمة الزهراء سيدة النساء يا بن بنت المصطفى ( ص ) . راوى گويد : هر كه در مجلس يزيد بود گريست و يزيد خود خاموشى گزيد و زنى از بنى هاشم كه در خانهء يزيد بود شيون بر حسين ( ع ) آغاز كرد و فرياد كشيد : يا حبيباه يا سيّد اهل بيتاه ، يا بن محمّداه ، يا ربيع الأرامل و اليتامى ، يا قتيل أولاد الأدعياء . راوى گويد : هر كس نالهء او را شنيد گريست :\r\n آنچه دل از جا بكند يكسره * سينه بسوزد چه به آتش بره\r\nبر سر پا بودن اولاد وحى * در بر آزاده خود چو گله\r\nبا رخ پژمرده و حال حزين * دشمنشان هم بكند و لوله \r\n( 1 ) سپس يزيد چوب خيزرانى طلبيد و به دندانهاى حسين ( ع ) كوبيد ، ابو برزهء اسلمى گفت : واى بر تو اى يزيد ، با چوب‌دستى خود به دندان حسين مىزنى ؟ من گواهم كه پيغمبر ( ص ) را ديدم دندانهاى او و برادرش حسن ( ع ) را مىمكيد و مىفرمود : شما دو سيّد جوانان اهل بهشتيد ، خدا كشندهء شما را بكشد و لعنت كند و جهنم را براى او آماده كند كه چه بد سرانجامى است .\r\n( 2 ) راوى گويد : يزيد غضب كرد و گفت : او را بيرون كنيد ، او را كشيدند و بيرون انداختند ؛ گويد : يزيد به اشعار ابن زبعرى تمثّل جست :\r\n كاش اشياخ بدر مىديدند * نالهء خزرج از دم شمشير\r\nمىكشيدند هلهلهء شادى * كه مبادا يزيد دست به زير\r\nسرهء سرورانشان كشتيم * به تلافى بدر بىتكسير\r\nسلطنت مقصد بنى هاشم * نه خبر آمد و نه وحى نذير \r\n\r\n","description":"","footnote":"","page_name":" 567 ","page_number":567},
  {"content":"\r\n\r\n نه من از خندف ار كه نستانم * ز بنى احمد انتقام مرير \r\n\r\nخطبهء زينب در مجلس يزيد لعين\r\n( 1 ) راوى گويد : زينب دختر على بن ابى طالب ( ع ) برخاست و گفت :\r\n« الحمد للَّه رب العالمين و صلّى اللَّه على رسوله و آله اجمعين ، صدق اللَّه سبحانه كذلك يقول : « سرانجام آنان كه بدكردارى كردند ، بد است چه كه آيات خدا را دروغ شمردند و بدان استهزاء ورزيدند » [ 1 
  ] ، به گمانت اى يزيد ، اكنون كه راههاى زمين و آفاق آسمان را بر ما بستى و مانند اسيران ما را راندى ، ما پيش خدا خوار شديم و تو گرامى شدى و براى اين است كه پيش خدا قدر و منزلتى دارى ، بينى بالا گرفتى و به گوشهء چشم نگاه مىكنى و شاد و خرّمى كه دنيا به تو رو آورده و امورت منظّم شده و اكنون ملك و سلطنت ما براى تو مصفّا گرديده ، يواش ، يواش گفتهء خداى عز و جل را فراموش كردى : « گمان نبرند آنچنان كسانى كه كافرند همانا بدانها مال داديم كه براى آنها بهتر باشد همانا به آنها مال داديم تا گناه بيفزايند و عذاب اليم از آن آنها باشد » [ 2 
  ] ؟\r\n\r\n\r\n","description":"","footnote":"\r\n[ 1 
  ] سورهء روم ، آيهء 10 .\r\n( 2 ) سورهء آل عمران ، آيهء 178 .\r\n","page_name":" 568 ","page_number":568},
  {"content":"\r\n\r\n( 1 ) اين رسم عدالت است كه زنان و كنيزان خود را پشت پرده نشانى و دختران رسول خدا را اسيروار برانى ؟ پرده از آنها برگيرى و آنها را آشكار نمائى ، دشمنان آنها را از شهرى به شهرى ببرند و اهل هر آبگاه و منزل به آنها بنگرند ؟ خويش و بيگانه و دنىّ و شريف در پى ديدار روى آنها باشند و از خود مردى و حمايت كنى نداشته باشند ؟\r\nچه اميدى است به مراقبت كسى كه جگر پاكان را از دهن به در كرده و گوشتش از خون شهيدان روئيده ، چگونه در كينه‌ورزى ما خاندان كوتاهى كند كسى كه از روى كبر و دشمنى و كينه به ما نگرد و بىپروا گويد : لأهلّوا و استهلّوا فرحا ثم قالوا يا يزيد لا تشل ، ( 2 ) و بر دندانهاى ابى عبد اللَّه سيد جوانان اهل بهشت متوجه گردد و با چوب‌دستى خود بر آن زند ، چرا چنين نگوئى ؟ تو كه زخم را به بن رساندى و با ريختن خون ذريهء محمد و ستارگان زمين از آل عبد المطلب ريشه را كندى و مشايخ خود را آواز دادى و به گمانت آنها را فراخواندى و به زودى به سرانجام آنها دچار شوى و آرزو كنى كاش افليج بودى و گنگ بودى و اين گفتار و كردار را نداشتى .\r\n( 3 ) بار خدايا ، حقّ ما را بگير و از كسى كه به ما ستم كرد انتقام كش و بر كسى كه خون ما را ريخت و حاميان ما را كشت خشم فروريز ، به خدا پوست خود را دريدى و گوشت خود را بريدى و با بار سنگين خونريزى ذريهء پيغمبر و هتك حرمت خاندان و وابستگان او به وى وارد شوى ، آنجا كه خدا پراكندگى آنها را جمع كند و واريختگى\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nآنها را فراهم آورد و حقّ آنها را بگيرد « گمان مبر آنها كه در راه خدا كشته شدند مردند بلكه زنده‌اند و نزد پروردگار خود روزى خورند » [ 1 
  ] ( 1 ) خدا بس است كه حاكم بر تو باشد و پيغمبر خصم تو باشد و جبرئيل پشتيبان او ، به زودى پدرت كه براى تو سلطنت آراست و تو را به گردن مسلمانان سوار كرد بداند كه ستمكاران چه بد جا عوض كنند و كدام شما جاى بدترى داريد و لشكر ناتوان‌ترى اگر چه پيش‌آمدهاى ناگوار مرا به گفتگوى با تو كشانيد ، من مقام تو را كوچك مىدانم و سرزنش تو را بزرگ مىشمارم و سركوفت تو را بيش به حساب مىآورم ولى ديده‌ها اشكبار است و سينه‌ها آتشبار ، ( 2 ) هلا بسيار عجب است كه حزب نجيبان خدا به دست حزب شيطان طلقاء كشته شوند ، اين دستهايند كه خون ما را مشت كرده و اين دهانها كه گوشت ما را مكيده ، آن تن‌هاى پاك و تابناك است كه گرگان به نوبت بر سر آنها آيند و كفتاران بر آنها خاك بپراكنند ، اگر ما را غنيمت گرفتى به زودى غرامت تو خواهيم شد ، آنگاه كه نيابى جز كردار دست خود و پروردگار تو ستمكار نيست ، به خدا شكوه برم و بر او توكل كنم ، هر دامى دارى بنه و هر گامى دارى بردار و هر تلاشى دارى بكن ، به خدا نتوانى ذكر ما را محو كنى و وحى ما را از ميان ببرى و دورهء ما را دريابى و ننگ اين\r\n\r\n\r\n","description":"","footnote":"\r\n[ 1 
  ] سورهء آل عمران ، آيهء 169 .\r\n","page_name":" 570 ","page_number":570},
  {"content":"\r\n\r\nحادثه را از خود بشوئى ، رأيت غلط است و روزگارت كوتاه و جمعيت تو متلاشى ، روزى كه منادى جار كشد : ألا لعنة اللَّه على الظالمين .\r\nحمد از آن پروردگار جهانيان است كه براى اول ما سعادت را ختم كرد با مغفرت و براى آخر ما شهادت را نصيب كرد با رحمت و از خدا خواستارم ثواب آنها را كامل كند و آن را فزونى دهد و جانشينى آنها را بر ما نيكو گرداند ، زيرا او مهربان است و دوست ، حسبنا اللَّه و نعم الوكيل » .\r\n[ رمز 110 
  ] اگر چه همهء اين نطق زينب كبرى ، خصوص در برابر يزيد ، شاهكار است و كرامت‌بار ، ولى مهمتر از همه ، قسمت آخر گفتار او است راجع به بقاء ديانت اسلام و روش حق امامت و بر باد شدن دستگاه حكومت يزيد و متلاشى شدن اين كشور پهناور اموى كه در آن روز ، فرمانرواى نيمهء معمورهء جهان بود و از مرزهاى چين تا اواسط افريقا را زير پرچم خود اداره مىكرد .\r\nيزيد در برابر اين نطق مفصل و پرمعناى زينب گفت :\r\nشيون از زنهاى داغديده پسند است مرگ چه بر زنهاى نوحه‌گر آسان است ( 1 ) مىگويم : در ضمن نامه‌اى كه ابن عباس به يزيد نوشت مندرج است كه\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nبزرگتر سرزنش اين است كه :\r\n« تو دختران و كودكان رسول خدا را از عراق تا شام بر سم اسيران جلب كردى و غارت نمودى و زور خود را بر ما به مردم نشان دادى تو ما را مقهور كردى و بر آل رسول اللَّه مستولى شدى و به گمانت خون‌خواهى كسان كافر و نابكار جنگ بدر خود را كردى و انتقام نهان خود را عيان كردى و كينه‌هائى كه چون آتش در سنگ آتش‌زنه پنهان بود آشكار كردى و تو و پدرت خون عثمان را وسيلهء اظهار آن ساختيد ، واى بر تو از ديّان يوم جزا ، به خدا اگر از ضرب دست من آسوده باشى از تيغ زبانم نياسائى ، خاك بر دهنت اى غلطكار ادبار ، سنگريزه از آن تو است و نكوهش ، اگر امروز به ما پيروز شدى فريب مخور كه فردا نزد حاكم عادلى كه حكمش خلاف‌گوئى ندارد ، ما پيروز خواهيم بود و به زودى تو را به وضع دردناكى بگيرد و از دنيا بدنهاد و ساقط و گناهكار بيرون برد ، پدرت مباد ، هر چه توانى عيش كن كه گنهكارى تو نزد خدا فزون گردد ، و السلام على من اتبع الهدى » .\r\n( 1 ) شيخ مفيد ( ره ) از فاطمه بنت الحسين ( ع ) روايت كرده كه : چون جلوى يزيد نشستيم ، به حال ما رقّت كرد ، مرد سرخ‌گونى از اهل شام برخاست و گفت :\r\nيا امير المؤمنين ، اين دخترك را به من بخش ( مقصودش من بودم كه دخترى خوش چهره مىبودم ) بر خود لرزيدم و گمان بردم كه اين كار براى آنها روا است ، به دامن عمه‌ام زينب چسبيدم كه مىدانست اين كار شدنى نيست ، عمه‌ام به آن شامى گفت : به خدا دروغ‌گوئى و پست‌فطرتى كنى ، نه تو و نه او چنين حقّى\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nندارد ، يزيد غضب كرد و گفت : تو دروغ مىگوئى ، به خدا من اين حق را دارم و اگر خواهم مىكنم ، زينب فرمود : نه هرگز به خدا كه خدا اين حق را به تو نداده مگر آنكه از ملّت ما بيرون شوى و به دين ديگرى درآئى ، ( 1 ) يزيد از غضب به جوش آمد و گفت : به چنين سخنى با من رو در رو مىشوى ؟ همانا پدر و برادرت از دين بيرون شدند ، زينب فرمود : اگر تو مسلمانى ، به دين خدا و دين پدرم و دين برادرم به راه حق آمدى تو و جدّ و پدرت ، گفت : اى دشمن خدا دروغ مىگوئى ، زينب فرمود : تو امارت دارى ، به ستم دشنام مىدهى و به سلطنت خود طرف را مقهور مىكنى ، گويا شرم كرد و خاموش شد ؛ و شامى خواهش خود را بازگفت كه اين دخترك را به من ببخش ، يزيد گفت : گم شو ، خدا مرگ به تو دهد [ 1 
  ] .\r\n( 2 ) سبط در « تذكره » از هشام بن محمد ؛ صدوق در « امالى » ؛ ابن اثير در « كامل » مختصر آن را نقل كرده‌اند ولى اين دو ، به جاى فاطمه بنت الحسين ، فاطمه بنت على گفته‌اند .\r\n( 3 ) در « ملهوف » است كه : آن مرد شامى به فاطمه بنت الحسين نگريست و\r\n\r\n\r\n","description":"","footnote":"\r\n[ 1 
  ] در مقتل شيخ ابن نما است كه : اهل شام براى تبريك فتح ، نزد يزيد آمدند ، مردى از آنها سرخ‌رو و كبود چشم به فاطمه بنت الحسين كه روى درخشانى داشت نگاه كرد و گفت : يا امير المؤمنين ، اين دخترك را به من ببخش ، فاطمه به عمه‌اش گفت : يتيم شدم و اكنون خدمتكار هم مىشوم ، زينب گفت : نه به خدا اى شامى ، كرامتى براى تو و يزيد ندارد كه از دين ما بيرون رود ؛ شامى سخنش را اعاده كرد و يزيد گفت : خدا مرگت دهد و به ابيات ابن زبعرى تمثّل جست و شعر « فأهلّوا » را با شعر « قد قلنا » خواند ، سپس دختر على ( ع ) برخاست و خطبه را خواند ؛ و بعد يزيد ، خطيب را خواست و دستور داد بالاى منبر رود ، و در اينجا دنبالهء كلام سيّد را ذكر كرده .\r\n","page_name":" 573 ","page_number":573},
  {"content":"\r\n\r\nگفت : يا امير المؤمنين ، اين دختر را به من ببخش ، فاطمه به عمه‌اش گفت : اى عمه ، به دادم برس ، يتيم شدم و خدمتكار هم بشوم ؟ ! فرمود : نه ، كرامتى در اين فاسق نيست ، شامى گفت : اين دختر كيست ؟ يزيد گفت : اين فاطمه دختر حسين است و آن زينب دختر على ، شامى گفت : حسين پسر فاطمه و على بن ابى طالب ؟ گفت : آرى ، شامى گفت : اى يزيد ، خدا لعنتت كند ، عترت پيغمبر را مىكشى و ذريهء او را اسير مىكنى ؟ ! من گمان كردم اينها اسيران روم‌اند ، يزيد گفت : من تو را به آنها مىرسانم و دستور داد گردنش را زدند .\r\n( 1 ) در « امالى صدوق » است كه : يزيد دستور داد زنان حرم حسين ( ع ) و امام بيمار را در زندانى انداختند كه نه سرما و نه گرما را از آنها دفع مىكرد ، و ماندند تا صورتشان پوست گذاشت و تركيد ؛ در « ملهوف » است كه يزيد خطيب را خواست و دستور داد بالاى منبر رود و حسين ( ع ) و پدرش را بد گويد ، بالا رفت و در مذمّت امير المؤمنين و حسين شهيد ( ع ) مبالغه كرد و معاويه و يزيد را ستود ، على بن الحسين ( ع ) به او فرياد زد : اى خطيب ، خوشامد مخلوق را به سخط خالق خريدى ، جايگاهت دوزخ است ؛ و ابن سنان خفاجى چه خوش در مدح امير المؤمنين ( ع ) گويد :\r\n بر منابر علنى سبّش كنيد * منبر از تيغ او بدست شما است \r\n( 2 ) مىگويم : خفاجى ابو محمد عبد اللَّه بن محمد بن سنان ، شاعر معروف به ابن سنان ، نسبت به خفاجه بنى عامر دارد و نيز اين اشعار از او است :\r\n اى امت كافرى كه دارد * قرآن و ضلال و رشد آنجا است\r\nبر منبرش از چه سب نمائيد * از تيغ وى اين شعار برجا است \r\n\r\n","description":"","footnote":"","page_name":" 574 ","page_number":574},
  {"content":"\r\n\r\n از بدر به سينه كينه داريد * كشتار حسين از آن بپاخاست \r\n\r\nخطبهء على بن الحسين ( ع )\r\n( 1 ) در « بحار » است و صاحب « مناقب » و ديگران روايت كرده‌اند كه يزيد دستور داد منبر نهادند و خطيب آوردند تا از حسين و على ( ع ) نكوهش كند و كارهاى آنها را به مردم گزارش دهد ، خطيب بالاى منبر رفت حمد خدا را كرد و ستايش او نمود و بسيار از على و حسين ( ع ) بد گفت و در مدح معاويه و يزيد طول داد و براى آنان هر كار نيكى را برشمرد تا على بن الحسين ( ع ) بر او بانگ زد : اى خطيب ، واى بر تو كه رضاى خلق را به سخط خالق خريدى و جايت دوزخ است ، سپس رو به يزيد كرد و گفت : اجازه مىدهى من هم سخنى گويم كه پسند خدا باشد و براى اين حاضران موجب اجر گردد ؟ يزيد سرباززد ، مردم گفتند : به او اذن بده بالاى منبر رود شايد ما از او چيزى بشنويم ، گفت : اگر او به منبر برآيد ، مرا و آل ابو سفيان را رسوا كند و به زير آيد ، به او گفتند : اين بيمار چه تواند گفت ؟ جواب داد : اين از خاندانى است كه علم را از كودكى با شير مكيده‌اند ، به او اصرار كردند تا اجازه داد ، و آن حضرت بالاى منبر رفت ، خدا را حمد گفت و ستايش كرد و خطبه‌اى خواند كه ديده‌ها گريان شد و دلها لرزان ، سپس گفت :\r\n( 2 ) « اى مردم ، به ما شش چيز داده شده و هفت فضيلت نهاده شده ، علم و حلم و سماحت و فصاحت و شجاعت و دوستى در دل مؤمنان از آن ما است ، فضيلت ما اين است كه نبىّ مختار از ما است ، صدّيق از ما\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nاست ، طيّار از ما است ، أسد اللَّه و أسد رسوله از ما است ، و دو سبط اين امّت از ما است ؛ هر كه مرا بشناسد ، مىشناسد و هر كس مرا نشناسد ، حسب و نسب خود را به او معرفى كنم : اى مردم ، منم پسر مكه و منى ، منم پسر زمزم و صفا . . . » الخطبة .\r\n( 1 ) مىگويم : در « كامل بهائى » گويد كه : آن حضرت از يزيد خواست كه روز جمعه ، خطبه‌اى بخواند ، گفت : آرى ، روز جمعه يزيد به ملعونى دستور داد بالاى منبر رود و هر چه بدگوئى به زبانش آيد دربارهء على ( ع ) و حسين ( ع ) بگويد و ستايش و تشكّر از عمر و ابى بكر كند ، آن ملعون بر منبر رفت و هر چه در اين باره خواست ، گفت . امام فرمود : به من اذن بده بروم و خطبه بخوانم ، يزيد از وعده‌اى كه به او داده بود پشيمان شد و به او اذن نداد و مردم شفاعت كردند و نپذيرفت تا پسر خردسالش معاويه گفت : پدر جان ، خطبهء او به كجا مىرسد ؟ اجازه بده خطبه بخواند ، گفت : شما در كار اينان ترديد داريد ، اينها علم و فصاحت را به ارث بردند و مىترسم از خطبهء او آشوبى برپا شود و بر سر ما بچرخد ، سپس به او اجازه داد و بالاى منبر رفت و گفت :\r\n( 2 ) « حمد از آن خدائى است كه آغازى ندارد ، پاينده‌اى كه پايانى ندارد ، اوّلى كه آغازش را آغازى نيست و آخرى كه آخرش را پايانى نيست ، آن كه همه فنا شوند و برجا است ، شب و روز را او اندازه كرده و قسمتها را فراهم آورده فتبارك اللَّه الملك العلّام . . . »\r\nخطبه را ادامه داد تا گفت :\r\n« خدا به ما علم و حلم و شجاعت و سخاوت و محبّت در دل مؤمنان عطا\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nكرده ؛ از ما است رسول خدا ، و وصىّ او و سيد الشهداء و جعفر طيّار در بهشت و دو سبط اين امت و مهدى كه دجّال را مىكشد ؛ ( 1 ) اى مردم ، هر كه مرا مىشناسد بشناسد و هر كه مرا نمىشناسد ، او را به حسب و نسب خود مطّلع كنم تا مرا بشناسد ، منم پسر مكه و منى ، منم پسر زمزم و صفا ، منم پسر آنكه حجر الأسود را به اطراف ردا برداشت ، منم پسر بهترين ازار و رداءپوشان ، منم پسر بهترين طواف و سعى كنندگان ، انا ابن خير من حجّ و لبّى ، من پسر آنم كه تا مسجد اقصى او را شبانه بردند و منم پسر آنكه او را به سدرة المنتهى رساندند ، انا ابن من دنى فتدلّى ، منم پسر آنكه به حق نزديك شد تا به اندازهء گمانى ، انا ابن من أوحى اليه الجليل ما أوحى ، انا ابن الحسين القتيل بكربلا ، انا ابن علي المرتضى ، انا ابن محمد المصطفى ، انا ابن فاطمة الزهراء ، انا ابن سدرة المنتهى ، انا ابن شجرة طوبى ، منم پسر آنكه در خاك و خون غلطيد ، منم پسر آنكه جنّيان در تاريكى بر او نوحه‌گرند ، و منم پسر آنكه پرندگان هوا بر او شيون كنند » .\r\n( 2 ) چون سخنش به اينجا رسيد ، فرياد مردم به گريه و ناله بلند شد و يزيد ترسيد كه آشوب شود ، به مؤذن گفت : براى نماز اذان گويد ، مؤذن برخاست و گفت :\r\nاللَّه اكبر اللَّه اكبر ، امام فرمود : آرى اللَّه اكبر و أعلى و أجلّ و أكرم مما أخاف و أحذر ، و چون گفت : أشهد أن لا إله الّا اللَّه ، فرمود : آرى من هم با هر شاهد ، شهادت دهم و بر هر منكرى حمله برم كه لا إله غيره و لا ربّ سواه ، چون گفت :\r\nأشهد ان محمد رسول اللَّه ، عمامهء خود را از سرش برداشت و به مؤذن گفت : تو را\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nبه همين محمد ، دمى ساكت باش ، ( 1 ) سپس رو به يزيد كرد و فرمود : اى يزيد ، اين رسول عزيز كريم ، جدّ من است يا جدّ تو است ؟ اگر بگوئى جدّ تو است ، همهء عالم مىدانند دروغ مىگوئى و اگر بگوئى جدّ من است ، چرا از ستم ، پدرم را كشتى و دارائيش را غارت كردى و زنانش را اسير كردى ؟ اين را گفت و دست برد و گريبان خود را چاك زد و گريست و گفت : به خدا در اين دنيا جز من كسى نيست كه جدّش رسول خدا باشد ، چرا اين مرد به ستم ، پدر مرا كشت و ما را چون روميان اسير كرد ؟ سپس فرمود : اى يزيد ، اين كار كنى ، و گوئى محمد رسول خدا است و رو به قبله بايستى ؟ واى بر تو از روز قيامت كه خصم تو جدّ و پدرم باشند ؛ يزيد به مؤذن فرياد زد كه اقامهء نماز بگو ، ميان مردم همهمه و زمزمهء بزرگى برخاست و برخى با او نماز خواندند و برخى نخواندند تا پراكنده شدند .\r\n( 2 ) گويد : سپس زينب ( ع ) نزد يزيد فرستاد و خواستار شد كه اجازه دهد براى حسين ( ع ) ماتم برپا كند ، به او اجازه داد و آنها را در « دار الحجاره » منزل داد و هفت روز در آنجا مجلس سوگوارى برپا كردند و هر روز جمع بىشمارى زنهاى شام با آنها در سوگوارى شركت مىكردند و مردم قصد كردند بر خانهء يزيد هجوم برند و او را بكشند و مروان از اين توطئه خبر شد [ 1 
  ] و به يزيد گفت :\r\nمصلحت تو نيست كه اهل بيت حسين ( ع ) را در شام نگهدارى ، آنها را به حجاز فرست ؛ و يزيد ، وسائل سفر آنها را آماده كرد و آنها را به مدينه فرستاد .\r\n( 3 ) مىگويم : صاحب « مناقب » از مدائنى نقل كرده است كه چون امام بيمار\r\n\r\n\r\n","description":"","footnote":"\r\n[ 1 
  ] اين روايت ، موافق قول كسى است كه گفته : در اين موقع ، مروان در شام بود و در مدينه نبود .\r\n","page_name":" 578 ","page_number":578},
  {"content":"\r\n\r\nبه مردم خود را معرّفى كرد و معلوم داشت كه ذريهء پيغمبر است ، يزيد به يكى از جلّادان خود گفت او را به باغچه برد و بكشد و زير خاك كند ؛ جلّاد ، آن حضرت را به باغچه برد و قبرى كند و سجّاد ( ع ) به نماز ايستاد ، و چون خواست او را بكشد ، دستى از هوا او را زد و به رو بر زمين خورد و ناله‌اى كشيد و از هوش رفت ، خالد پسر يزيد بر او خبردار شد و او را بازرسى كرد و ديد هلاك شده ، به پدرش خبر داد و او دستور داد جلّاد را در آن گور سپردند و حضرت را آزاد كردند .\r\nگويد : زندان امام زين العابدين ( ع ) اكنون مسجدى است ( 1 ) و صاحب « بصائر » از امام ششم روايت كرده كه چون امام بيمار را با اسيران نزد يزيد آوردند ، آنها را در خانهء ويرانى جا دادند ، يكى از آنها گفت : ما را در اين خانه منزل دادند كه روى سر ما خراب شود و ما را بكشد ، پاسبانان به زبان رومى گفتند : آنها را بنگريد كه ترس از خراب شدن خانه دارند و همانا فردا همه را خواهند كشت ، امام بيمار فرمود : كسى جز من در ميان آنها زبان رومى را نمىفهميد .\r\n[ رمز 111 
  ] از اين روايت استفاده مىشود كه در دستگاه حكومت ، جمعى مأمورين بيگانه و بىعقيده يا مخالف عقيدهء اسلامى استخدام شده بودند كه در انجام دستورات مخالف دين و نسبت به دينداران ، بىباك باشند و هيچ ملاحظه‌اى نكنند و بعيد نيست كه اينها بوسيلهء مستشاران خارجى\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nو براى بر هم زدن نظم اسلامى و فناى مسلمانان ، در اين حكومت وارد شده بودند .\r\n( 1 ) شيخ ما محدّث نورى ( ره ) و علّامهء مجلسى از « دعوات » راوندى نقل كرده‌اند كه گفته : روايت شده است كه چون امام بيمار را نزد يزيد بردند ، قصد داشت گردن او را بزند ، او را در برابر خود نگهداشت و بازپرسى كرد تا سخنى از او بگيرد كه بهانهء كشتن او كند ، و آن حضرت با او به مدارا سخن مىكرد و تسبيحى در دست داشت كه با انگشتان خود مىگردانيد و سخن مىكرد ، يزيد گفت : من با تو مشغول گفتگو هستم و تو سبحه مىگردانى ؟ اين كار چگونه روا باشد ؟ فرمود : پدرم از جدّم پيغمبر ( ص ) روايت كرده است كه : چون نماز صبح را مىخواند و برمىخاست با كسى سخن نمىگفت تا سبحه را مىگرفت و مىگفت : بار خدايا من صبح كردم و تو را تسبيح گويم و حمد كنم و تهليل نمايم و تكبير و تمجيد گويم به شمارهء گردش تسبيح ، و سبحه را به دست مىگردانيد و صحبتهاى ديگر مىكرد و تسبيح حق نمىگفت و مىفرمود : ثواب تسبيح براى او حساب مىشود و حرز او است تا به بستر خواب رود و چون به بستر خواب مىرفت همين جمله را مىگفت و سبحه را زير سرش مىگذاشت و براى او ثواب ذكر محسوب مىشد ، تا صبح ، من در اين كار اقتداء به جدّ خود كردم ؛ يزيد پىدرپى مىگفت : من با هر كدام شما سخن مىكنم ، در جواب فائز مىشويد ، و از او در گذشت و به او صله داد و او را آزاد كرد ؛ مقصود از جدّش ، امير المؤمنين ( ع ) است و شايد هم مقصود ، رسول اكرم ( ص ) باشد ، خصوص به قرينهء\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nاينكه طرف صحبت او به على ( ع ) معتقد نبوده است .\r\n( 1 ) در « ملهوف » است كه : آن روز يزيد به او وعده داد كه سه حاجت از او برآورد و آنها را در منزلى جا داد كه مانع سرما و گرما نبود و در آن ماندند تا صورتشان تركيد و تا در شهر شام بودند ، بر حسين ( ع ) زارى مىكردند .\r\n\r\nخواب ديدن سيده سكينه دختر حسين ( ع )\r\n( 2 ) سكينه گويد : روز چهارم در شام خوابى ديدم ، خوابى طولانى نقل كرده و در آخر آن گفته : زنى را خواب ديدم كه در هودجى بود و دست بر سر نهاده ، پرسيدم : اين بانو كيست ؟ گفتند : فاطمه دختر محمد رسول خدا ( ص ) و مادر پدر تو است ، گفتم : به خدا نزد او مىروم و از آنچه با ما كردند به او شكايت مىكنم ، نزد او دويدم و برابرش ايستادم و گريستم و مىگفتم : مادر جان ، حقّ ما را منكر شدند ؛ مادر جان ، جمع ما را متلاشى كردند ؛ مادر جان ، حرمت ما را شكستند ؛ مادر جان ، به خدا پدرم حسين را كشتند ؛ به من فرمود : اى سكينه جان ، زبان دركش كه رگ دلم را بريدى ، اين پيراهن پدر تو است كه نگهدارم تا خدا را با آن ملاقات كنم .\r\n( 3 ) شيخ ابن نما گفته : سكينه در دمشق خواب ديد كه پنج اسب نور مىآيند و بر هر كدام ، بزرگوارى سوار است و فرشتگان گرد آنها را گرفته‌اند و كنيزى بهشتى با آنها است ، سواران گذشتند و آن كنيزك نزديك من آمد و گفت : اى سكينه ، به راستى جدّت بر تو سلام مىرساند ؛ گفتم : بر رسول خدا سلام ، تو كيستى ؟ گفت : يكى از كنيزان بهشتم ، گفتم : اينها كيانند كه سوار بر اسبان\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nنجيب آمده‌اند ؟ گفت : اوّل : آدم صفوة اللَّه ، و دوّم : ابراهيم خليل اللَّه ، سوّم :\r\nموسى كليم اللَّه ، چهارم : عيسى روح اللَّه ، گفتم : آنكه دست بر ريش داشت و افتان و خيزان مىرفت چه كسى بود ؟ گفت : جدّت رسول خدا ( ص ) بود ، گفتم :\r\nكجا مىرفتند ؟ گفت : نزد پدرت حسين ( ع ) ؛ من نزد او دويدم تا به او خبر دهم كه بعد از او ، ظالمان با ما چه كردند ، در اين ميان پنج هودج نور آمد ( 1 ) و در هر هودجى زنى نشسته بود ، پرسيدم : اين زنها كيانند كه مىآيند ؟ گفت : اوّل : حوّاء امّ البشر است ، و دوّم : آسيه بنت مزاحم ، سوّم : مريم بنت عمران ، چهارم : خديجه بنت خويلد ، پنجم كه دست بر سر نهاده و افتان و خيزان است جدّهء تو فاطمه دختر محمد ( ص ) و مادر پدر تو است ؛ گفتم : به خدا به او خبر دهم كه با ما چه كردند ، برابرش ايستادم و مىگفتم : مادر جان ، به خدا حقّ ما را منكر شدند ؛ مادر جان ، جمع ما را تفرقه كردند ؛ مادر جان ، حرمت ما را پايمال كردند ؛ مادر جان ، به خدا پدرم حسين را كشتند ؛ فرمود : سكينه ، بس كن ، جگرم را سوختى ، بند دلم را بريدى ، اين پيراهن پدرت حسين است كه با من است تا خدا را ملاقات كنم .\r\nسپس بيدار شدم و مىخواستم اين خواب پنهان بماند ، و بخصوص خانوادهء خود گفتم و ميان مردم شايع شد .\r\n\r\nخواب ديدن زن يزيد و سوگوارى بر حسين ( ع )\r\n( 2 ) در « بحار » از هند ، زن يزيد نقل شده كه : من در بستر خود رفته بودم و ديدم در آسمان بازشد و فرشتگان دسته دسته بر سر حسين ( ع ) نازل مىشدند و بر او سلام مىدادند ، در اين ميان ديدم ابرى فرود آمد و مردان بسيارى در آن بودند\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nو يكى از آنها چهره‌اى بسيار نورانى داشت ، دويد تا خود را به سر حسين ( ع ) رسانيد و دندانهاى او را بوسيد و مىفرمود : اى پسرم ، تو را كشتند ، گمانت تو را نشناختند ، و از نوشيدن آب مانع تو شدند ؛ پسر جان ، من جدّ تو رسول خدايم ، اين پدرت علىّ مرتضى است ، اين برادرت حسن است و اين عمويت جعفر و اين عقيل و اين دو : حمزه و عباس ، و يكان‌يكان اهل بيت خود را شمرد .\r\n( 1 ) هند گويد : من ترسان و هراسان از خواب پريدم و ديدم نورى بر گرد سر حسين ( ع ) پراكنده است و به جستجوى يزيد برخاستم ، ديدم در اتاق تاريكى رفته و رو به ديوار كرده و مىگويد : مرا با حسين چه كار بود ؟ و غم دنيا بر سر او ريخته ؛ من خواب خود را براى او نقل كردم و او سربزير بود . گويد : صبح ، حرم حسين ( ع ) را خواست و گفت : دوست داريد نزد من بمانيد يا به مدينه رويد و جائزهء فراوان بگيريد ؟ گفتند : اول مىخواهيم بر حسين ( ع ) نوحه و زارى كنيم ، گفت : هر كار خواهيد ، بكنيد ؛ براى آنها خانه‌ها خالى شد و همهء زنان بنى هاشم و قريش سياه پوشيدند و هفت روز بر حسين ( ع ) شيون كردند .\r\n( 2 ) شيخ ابن نما گفته : زنهاى حرم تا در دمشق بودند ، بر او زارى و نوحه مىكردند و با دلسوزى و ناله و شيون مىكردند با گريه و ضجّه ، مصيبت اسيران بزرگ بود و دل سوختگى زود مردگان سترگ ، در مسكنى آنها را جا داده بودند كه از گرما و سرما محفوظ نبودند تا پوست تن نازنينانى كه پشت پرده بزرگ شده بودند تركيد و خون جارى گرديد ، شكيبائى رخت بربست و جزع بر جاى آن نشست و اندوه نديم آنها گرديد .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\n\r\nداستان خواب صغيرهء حسين ( ع )\r\n( 1 ) « كامل بهائى » از كتاب « حاويه » نقل كرده كه : اهل بيت نبوت ، شهادت پدران را از كودكان نهان مىداشتند و به آنها مىگفتند : پدر شما سفر كرده تا يزيد آنها را به خانهء خود طلبيد و دختر چهار سالهء حسين ( ع ) شبى از خواب برخاست و گفت : پدرم به كجا رفت ؟ اكنون او را در خواب ديدم كه نگران و پريشان بود ، زنان از شنيدن اين سخن گريان شدند و كودكان ديگر هم به گريه افتادند و شيون بلند شد ، يزيد از خواب بيدار شد و گفت : چه خبر است ؟ از واقعه تحقيق كردند و به او خبر دادند ، آن لعين دستور داد سر پدر را براى او ببرند ، سر را آوردند و در دامنش گذاشتند ، گفت : اين چيست ؟ گفتند : سر پدر تو است ، آن كودك هراسان شد و صيحه كشيد و بيمار شد و در دمشق وفات كرد .\r\n( 2 ) اين خبر در بعضى مؤلفات چنين نقل شده كه : دستمال ديبقى روى سر انداختند و آن طبق را جلوى آن كودك نهادند ، پرده از آن برگرفت و گفت :\r\nاين سر كيست ؟ گفتند : سر پدرت ؛ آن را از ميان طشت برداشت و به سينه گرفت و مىگفت : پدر جان ، چه كسى تو را با خونت خضاب كرده است ؟ چه كسى رگهاى گردنت را بريده ؟ چه كسى مرا به اين كودكى يتيم كرده ؟ پدر جان ، بعد از تو به چه كسى اميدوار باشيم ؟ پدر جان ، چه كسى يتيم را نگهدارى كند تا بزرگ شود ؟ و از اين سخنان با او گفت تا آنكه لب بر لب او نهاد و سخت گريست تا از هوش رفت و چون او را جنبش دادند ، روحش پرواز كرده بود ، و اهل بيت از ماجراى او آواز به گريه برداشتند و عزا را با اهل دمشق از سر گرفتند\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nو در آن روز هر مرد و زنى گريستند ؛ در آن كتاب است كه : يزيد دستور داد سر حسين ( ع ) و سرهاى ديگر را كه از اهل بيت و اصحابش بود بر دروازه‌هاى شهر به دار زدند ؛ و در آن كتاب است نيز كه : سر حسين ( ع ) تا چهل روز بر منارهء مسجد جامع دمشق آويخته بود و سرهاى ديگر بر در مسجدها و دروازه‌هاى شهر و يك روز هم بر در خانهء يزيد .\r\n( 1 ) شيخ راوندى از منهال بن عمرو روايت كرده : به خدا وقتى سر حسين ( ع ) را به دمشق آوردند ، ديدم كه مردى جلوى او سورهء كهف را تلاوت مىكرد تا رسيد به اين آيه : ( ( أم حسبت أن أصحاب الكهف و الرقيم كانوا من آياتنا عجبا ) ) [ 1 
  ] آن سر به زبان فصيحى گفت : كشتن و حمل من از اصحاب كهف عجيب‌تر است .\r\n( 2 ) علّامهء مجلسى در « بحار » پس از ذكر خطبهء امام بيمار بر منبر شام گويد :\r\nروايت شده كه در همين مجلس يزيد ، يكى از احبار يهود حضور داشت گفت : اى يزيد ، اين جوان كيست ؟ گفت : على بن الحسين است ، گفت : حسين كيست ؟\r\nگفت : پسر على بن أبى طالب است ، گفت : مادرش كيست ؟ گفت : فاطمهء دختر محمد ( ص ) است ؛ آن دانشمند گفت : سبحان اللَّه ، اين پسر دختر پيغمبر شما است كه به اين شتاب او را كشتيد ؟ چه بدرفتارى كرديد با ذريّه‌اش پس از او ، به خدا اگر موسى بن عمران از صلب خود سبطى در ميان ما داشت گمان مىداشتيم او را در برابر پروردگار خود بپرستيم ، شما ديروز پيغمبر خود را از دست داديد و اكنون بر پسرش پريديد و او را كشتيد ، چه بد امّتى هستيد ؛ گويد : يزيد ملعون\r\n\r\n\r\n","description":"","footnote":"\r\n[ 1 
  ] سورهء كهف ، آيهء 9 .\r\n","page_name":" 585 ","page_number":585},
  {"content":"\r\n\r\nدستور داد سه بار گلوى او را فشردند ، آن حبر برخاست و مىگفت : اگر خواهيد مرا بكشيد و اگر خواهيد بزنيد و اگر خواهيد وانهيد ، من در تورات خوانده‌ام كه :\r\nهر كس ذريّهء پيغمبرى را بكشد ، تا زنده است ملعون است و چون بميرد ، خدا او را به آتش دوزخ بكشاند .\r\n( 1 ) سيّد ( ره ) گويد : ابن لهيعه از ابو الأسود محمد بن عبد الرحمن روايت كرده كه گفت : رأس الجالوت مرا ديدار كرد و گفت : ميان من و حضرت داود هفتاد پدر است و يهود بدين نسبت مرا احترام مىكنند و شما زادهء پيغمبر خود را به يك پدر واسطه ، كشتيد .\r\n\r\nداستان ايلچى پادشاه روم در مجلس يزيد لعين\r\n( 2 ) از زين العابدين ( ع ) روايت شده كه : چون سر حسين ( ع ) را براى يزيد آوردند ، مجالس مىخوارى مىگسترد و سر مقدّس را مىآورد و پيش خود مىگذاشت و بر او مىخوارى مىكرد ، يك روز ايلچى پادشاه روم كه از اشراف و بزرگان روم بود در مجلس او حضور داشت ؛ پرسيد : اى پادشاه عرب ، اين سر از كيست ؟ يزيد گفت : تو را به اين سر چه كار ؟ گفت : من نزد پادشاه خودمان كه برگردم از هر چيزى كه ديدم از من مىپرسد و دوست دارم او را به داستان او خبر دهم و صاحبش را بدانم تا در سرور و شادى تو شريك گردم . ( 3 ) يزيد گفت : اين سر حسين بن على بن ابى طالب است ، آن رومى گفت : مادرش كيست ؟ گفت :\r\nفاطمه دختر رسول خدا است ، آن نصرانى گفت : اف بر تو و دين‌دارى تو ، دين من بهتر از دين شما است ، پدر من از نواده‌هاى داود است و ميان من و او پدران\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nبسيارى است و نصارى به اين واسطه مرا بزرگ مىشمارند و از خاك پايم براى تبرّك مىبرند كه از نواده‌هاى داود است و شما پسر دختر پيغمبر خود را مىكشيد و يك مادر بيش فاصله ندارد ، اين چه دين‌دارى است با شما ؟\r\n( 1 ) سپس گفت : اى يزيد ، داستان كنيسهء حافر را شنيدى ؟ به او گفت : بگو تا بشنوم ؛ مىگويم : سپس داستان احترامى را كه نصارى از سم خرى كه معتقدند عيسى ( ع ) بر آن سوار شده ، و ما براى اختصار از نقل آن صرف نظر كرديم ، براى يزيد گفت و او را سرزنش كرد و گفت : اين نظر نصارى است دربارهء سم خر عيسى و شما پسر دختر پيغمبر خود را مىكشيد ، خداى تعالى به شما بركت ندهد و دين‌دارى شما را نپذيرد ؛ يزيد گفت : اين نصرانى را بكشيد تا مرا در كشور خود رسوا نكند ، چون نصرانى چنين فهميد گفت : مىخواهى مرا بكشى ؟\r\nگفت : آرى ، گفت : بدان كه من ديشب پيغمبر شما را در خواب ديدم و به من گفت : اى نصرانى ، تو از اهل بهشتى ، من از كلام او در عجب شدم و اكنون مىگويم : اشهد أن لا إله الّا اللَّه و أشهد أن محمد رسول اللَّه ، سپس برجست و سر حسين ( ع ) را به سينه چسبانيد و او را مىبوسيد تا كشته شد ( ره ) .\r\n[ رمز 112 
  ] ايمان با اخلاص چون بوتهء پرحرارتى است كه انسان را از همه گونه كدورتها و پليديها پاك مىكند و زرناب وجود او را خالص مىگرداند و نشانهء ايمان پابرجا و درست همان فداكارى و جانبازى است و اين مرد نصرانى بر اثر تابش نور هدايت حسينى در افق تيرهء شام و\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nدستگاه يزيد ، راه حق را يافت و به درجهء شهادت و سرانجام به سعادت ابدى رسيد .\r\n( 1 ) گويد : يك روز امام زين العابدين ( ع ) از منزل بيرون آمد و در بازارهاى دمشق مىگرديد كه منهال بن عمرو به او رسيد و عرض كرد : چگونه شب گذراندى يا بن رسول اللَّه ؟ فرمود : شب ما چون شب بنى اسرائيل گذشت در آل فرعون كه پسرانشان را سر مىبريدند و زنانشان را اسير مىگرفتند ؛ اى منهال ، عرب را بر ديگران اين افتخار بود كه محمد ( ص ) عرب است و ما خاندان محمد ( ص ) به اين شب تار افتاديم كه مغضوب و مقتول و پراكنده شديم فانّا للَّه و انّا اليه راجعون ، از اين شب ما اى منهال ، آفرين خدا بر مهيار كه گفته است :\r\n منبرش را مىنمايند احترام * زير پا افكنده اولادش تمام\r\nچون شود زادش به فرمان شما * كه بود فخر شما زو اقتداء \r\n( 2 ) حكايت شده كه يزيد دستور داد سر را بر در خانهء او آويختند و اهل بيت را به خانهء او آوردند ، چون زنان حرم وارد خانهء يزيد شدند از آل معاويه و از آل ابى سفيان كسى نبود كه با گريه و شيون و نوحه بر حسين ( ع ) جلوى آنها نيامد ، همه جامه‌هاى زيبا و زيور خود را دور انداختند و سه روز ماتم برپا كردند و گفته‌اند كه منزلهائى براى زنان حرم در دمشق خالى كردند و همهء زنان هاشمى نسب و قرشى تا هفت روز سوگوارى كردند . در « ارشاد » است كه دستور رسيد زنان حرم با برادر خود ، امام بيمار در يك خانه‌اى پهلوى خانهء يزيد باشند و چند روز در آنجا ماندند .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\n( 1 ) در « كامل بهائى » است كه : چون زنان حرم وارد شدند ، زنان آل ابى سفيان جلوى آنها آمدند و دست و پاى دختران رسول اللَّه را بوسيدند و تا سه روز نوحه و گريه كردند ؛ هند ، زن يزيد سر برهنه كرد و جامه‌ها دريد و پرده را بر كنار زد و پاى برهنه در مجلس يزيد دويد و گفت : اى يزيد ، تو دستور دادى سر حسين ( ع ) را بر در خانه بالاى نيزه زنند ؟ يزيد كه تاجى مكلّل به در و ياقوت و گوهرى پربها بر سر داشت ، چون زنش را به اين وضع ديد ، از جا پريد و او را پوشانيد و گفت : اى هند ، عفو كن و بر پسر دختر رسول خدا گريه كن .\r\n( 2 ) در روايت ديگر است كه : هند زوجهء يزيد دختر عبد اللَّه بن عامر كريز پيش از آن ، همسر حسين ( ع ) بوده است و در مجلس عمومى نزد يزيد دويد و گفت :\r\nاى يزيد ، سر پسر فاطمه دختر رسول اللَّه ( ص ) در آستان خانه‌ام به دار است ؟ ! ! يزيد برجست و او را پوشانيد و گفت : آرى ، اى هند بر او شيون كن و بر پسر دختر رسول اللَّه فغان آور ، همهء قريش گريه كنند ، ابن زياد بر او شتاب كرد و او را كشت ، خدا او را بكشد ؛ پس از آن ، يزيد آنها را در خانهء خصوصى خود وارد كرد و چاشت و شام نمىخورد تا امام بيمار بر سر خوان او نمىنشست .\r\n( 3 ) در « كامل » ابن اثير و « ملهوف » است كه : يزيد چاشت و شامى نمىخورد مگر آنكه على بن الحسين ( ع ) را دعوت مىكرد ، يك روز آن حضرت را به همراهى عمر بن الحسين ( ع ) كه كودكى يازده‌ساله بود دعوت كرد و گفت : با اين پسر من خالد مىجنگى ؟ در جواب گفت : كاردى به دست من بده و كاردى هم به دست او تا با او بجنگم ، يزيد او را در آغوش گرفت و گفت :\r\n\r\n","description":"","footnote":"","page_name":" 589 ","page_number":589},
  {"content":"\r\n\r\n شيوه‌اى باشد كه بشناسم از او * مار را بچه نماند جز به او \r\n[ 1 
  ] ( 1 ) در « كامل » است كه گفته‌اند : چون سر حسين ( ع ) به يزيد رسيد ، از ابن زياد خوشدل شد و اعتمادش به او فزون گرديد و به او جائزهء فراوان بخشيد و از كار او شاد شد و ديرى نگذشت كه خبر بغض مردم و لعن و دشنام آنها بر وى به او رسيد و از كشتن حسين ( ع ) پشيمان گرديد و مىگفت : چه مىشد بر من اگر آزار او را بر خود هموار مىكردم و حسين ( ع ) را به خانهء خود مىآوردم و هر چه مىخواست از او پذيرا مىگشتم و گرچه به حكومتم خلل وارد مىشد و حرمت\r\n\r\n\r\n","description":"","footnote":"\r\n[ 1 
  ] در « تذكرهء سبط » است كه : زهرى گفته : چون زنان حرم حسين ( ع ) را با دخترانش به خانهء زنان يزيد آوردند ، همهء آنها برخاستند و شيون كردند و گريستند و بر حسين ( ع ) عزادارى كردند و يزيد به امام چهارم ( ع ) گفت : اگر خواهى ، نزد من باش و ما به تو نيكى كنيم و اگر خواهى ، تو را به مدينه برگردانيم ، فرمود : من جز مدينه نخواهم ، او را با خاندانش به مدينه برگردانيد ؛ شعبى گفته : چون زنان حرم حسين ( ع ) بر زنان يزيد وارد شدند ، گفتند : وا حسيناه ، يزيد ، شيون آنها را شنيد و گفت : شيون از زنهاى داغديده پسند است و مرگ بر زنهاى نوحه‌گر چه آسان است ، رباب دختر امرء القيس همسر حسين ( ع ) در ميان زنان بود و مادر سكينه بنت الحسين است و حسين ( ع ) بسيار او را دوست مىداشت و دربارهء او اشعارى سروده :\r\n بجانت خانه‌اى را دوست دارم * كه باشد هم سكينه و هم ربابم\r\nز جان و دل دوتاشان دوست دارم * ندارد هيچ‌كس حقّ عتابم\r\nنباشم من مطيع فتنه‌جويان * به عمرم تا بخوابم در ترابم \r\nيزيد و ديگر اشراف قريش خواستگار او بودند ، گفت : به خدا پس از رسول اللَّه ، پدر شوهرى نگيرم ، يك سال بعد از حسين ( ع ) زنده بود و از غصّه مرد و پس از حسين ( ع ) زير سايه جا نگرفت .\r\n","page_name":" 590 ","page_number":590},
  {"content":"\r\n\r\nرسول خدا را نگه مىداشتم و رعايت حقّ او را مىكردم و خويش را در نظر داشتم ، خدا پسر مرجانه را لعنت كند كه از او خواست تا دست به دست من دهد يا به مرزى رود و بماند تا خدا جانش را بگيرد و از او نپذيرفت و او را كشت و با كشتن او مرا نزد مسلمانان ، مبغوض كرد و دشمنى مرا در سينهء آنها كشت و اكنون نيكان و بدكاران براى كشتن ناهنجار حسين مرا دشمن دارند ، مرا با ابن مرجانه چه كار بود ؟ خدا او را لعنت كند و دشمن دارد .\r\n( 1 ) من مىگويم : از تأمّل در كردار و گفتار يزيد ، برآيد كه چون سر حسين ( ع ) را با خاندانش براى او آوردند بىنهايت خرسند شد و با آن سر شريف چنان كرد و چنان گفت و امام بيمار و سائر اهل بيت را در زندان بىسقفى بازداشت تا چهره‌شان پوست گذاشت و چون مردم آنها را شناختند و به جلالت آنها پى بردند و دانستند مظلومند و اهل بيت رسولند ، از كردار يزيد بدشان آمد و او را لعن كردند و دشنام دادند و روى به اهل بيت آوردند و چون يزيد چنين ديد خواست خود را از خون حسين ( ع ) بر كنار دارد و قتل او را به گردن ابن زياد گذاشت و او را بر اين كردار لعن كرد و از قتل او اظهار پشيمانى كرد و وضع خود را دربارهء امام بيمار و اهل بيت ديگرگون ساخت و آنها را در خانهء خود منزل داد براى حفظ ملك و سلطنت و جلب قلوب مردم نه اينكه از روى حقيقت پشيمان شده باشد و از كردار ابن زياد ناراضى گردد ، ( 2 ) دليلش اين است كه سبط در « تذكره » گفته است : يزيد ، ابن زياد را خواست و اموال بسيار و تحف بىشمارى به او داد و نزديك خودش نشانيد و مقام او را بالا برد و او را با زنان خود همنشين كرد و نديم خويش ساخت و يك شب مست شد و به خواننده‌اى گفت سرود بخواند و خودش\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nبديهتاً سرود :\r\n به من جامى بده تا تازه گردم * بده جام دگر بابن زيادم\r\nرفيق و صاحب سرّ و امينم * غنيمت‌آور و مرد جهادم\r\nكشندهء خارجى يعنى حسينم * مبيد دشمنان و حاسدانم \r\n( 1 ) ابن اثير در « كامل » از ابن زياد نقل كرده كه به مسافر بن شريح يشكرى در راه شام گفت : براى آن حسين را كشتم كه يزيد از من خواسته بود يا او را بكشم يا خود را ، و من كشتن او را اختيار كردم .\r\n( 2 )\r\n\r\nفصل يزيد حرم حسين ( ع ) را از شام به مدينة الرسول فرستاد\r\n\r\nبيان ورود آنها در مدينه و عزادارى حسين ( ع )\r\nبدان كه چون يزيد به دختران رسول ( ص ) و ذريّهء طاهره اجازه داد بر حسين ( ع ) نوحه‌گرى كنند و ماتم برپا كنند و به على بن الحسين ( ع ) وعده داد كه سه حاجت از او برآورد ، به گفته‌اى تا هشت روز عزادارى كردند و روز هشتم يزيد آنها را خواست و به آنها پيشنهاد كرد كه در دمشق بمانند و آنها نپذيرفتند و گفتند : ما را به محل هجرت جدّمان ( مدينه ) روانه كن ؛ يزيد ، نعمان بن بشير يكى از اصحاب رسول خدا ( ص ) را خواست و به او دستور داد كه زنهاى حرم را\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nآمادهء سفر كن و هر چه مىخواهند تهيه ببين و با آنها مردى از اهل شام كه امين و درستكار باشد گسيل كن و لشكر و خدمتكارى هم با آنها بفرست ، سپس جامه و بخشش به آنها داد و ارزاق و نان سفره براى آنها مقرر كرد . ( 1 ) شيخ مفيد گويد :\r\nچون خواست آنها را آماده كند ، على بن الحسين ( ع ) را در خلوت طلبيد و گفت : خدا پسر مرجانه را لعنت كند ، به خدا اگر من با پدرت طرف شده بودم ، هر چه از من مىخواست به او مىدادم و به هر وسيله مىتوانستم ، جلوى مرگ او را مىگرفتم ، ولى خدا چنين مقدّر كرده بود ، تو از مدينه به من نامه بنويس و هر چه خواهى برآورده است ، و پوشاك او و اهل بيت را به او تقديم داشت و نعمان بن بشير را هم بعنوان پيكى با آنها روانه كرد و به او سفارش كرد شبها آنها را به راه برد و خود پشت سر آنها ديده‌بان آنها باشد و چون منزل كنند با ياران خود اطراف آنها جا گيرد و پاسبان آنها باشند و از آنها دور باشند كه مزاحم وضوء و قضاى حاجت آنها نگردند ، و نعمان بن بشير در ضمن همسفران آنها بود و راه را با آنها پيمود و رفق و آسايش آنها را طبق سفارش يزيد فراهم كرد تا به مدينه رسيدند .\r\n( 2 ) از يافعى نقل شده است كه حافظ ابو علاء همدانى گفته كه : چون سر حسين ( ع ) را نزد يزيد بردند ، آن را به مدينه فرستاد و جمعى از مواليان بنى هاشم را خواست و جمعى از موالى بنى سفيان را با آنها پيوست و حرم حسين ( ع ) و باقيماندگان خاندانش را با آنها فرستاد و همهء وسائل را براى آنها آماده كرد و هر حاجتى خواستند ، دستور انجام آن را صادر كرد ؛ در « ملهوف » است كه : به على بن الحسين ( ع ) گفت : سه حاجتى كه وعدهء انجام آن را داده‌ام بيان كن ،\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nفرمود : اول آنكه روى آقا و مولا و پدرم حسين را به من بنمائى تا از آن توشه برگيرم ، دوم آنكه آنچه از اموال و اثاث ما برده‌اند به ما ردّ كنى ، و سوم آنكه اگر مىخواهى مرا بكشى ، با اين زنان كسى را بفرستى كه آنها را به حرم جدّشان برگرداند ؛ گفت : امّا روى پدرت را هرگز نخواهى ديد و من از قتل تو گذشت كردم و زنان را جز خودت كسى به مدينه نبرد ، و اما آنچه از شما برده‌اند من چند برابر بهاى آن را به شما مىدهم ، فرمود : ما چشمى به مال تو نداريم و بر خودت فراوان باد ، آنچه را از ما برده‌اند براى آن خواستم كه دست‌ريس فاطمه دختر محمد ( ص ) و مقنعه و گلوبند و پيراهن وى در ميان آنها است ، دستور داد آنها را ردّ كردند و دويست اشرفى هم از مال خود بر آنها افزود و زين العابدين ( ع ) اشرفىها را گرفت و به فقراء تقسيم كرد و يزيد دستور داد اسيران اهل بيت را به مدينة الرسول برگردانند .\r\n( 1 ) در بعضى مقاتل است كه : چون خواستند به مدينه برگردند ، يزيد دستور داد براى آنها كجاوه بستند و زيور نمودند و روكشهاى ابريشم بر آن انداختند و اموال فراوان در آن ريختند و به ام كلثوم گفت : اين اموال را عوض مصيبتى كه به شما رسيده بردار ، فرمود : اى يزيد ، چقدر بىشرم و سخت روئى ! ! برادر و خاندانم را مىكشى و به عوض آن ، مال مىدهى ؟ به خدا هرگز چنين نشود .\r\nكجا كشند خجالت بنى اميه ز چيزى حيائشان همه بر باد رفته است ز حيزى ( 2 ) در « كامل بهائى » گويد : امّ كلثوم خواهر حسين ( ع ) در دمشق وفات كرد ؛ ابن بطوطه معاصر فخر المحققين پسر علّامه ، در رحلهء خود به نام « تحفة النظّار في\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nغرائب الأمصار » گفته : در قبلهء شهر دمشق به فاصلهء يك فرسخ ، زيارتگاه امّ كلثوم دختر على بن أبى طالب ( ع ) است از فاطمه ( ع ) و گفته‌اند نامش زينب است و پيغمبر ( ص ) براى شباهت او به خاله‌اش ام كلثوم دختر او ، او را امّ كلثوم كنيه نهاد ، در اين زيارتگاه مسجد بزرگى است و اطراف آن مساكن است و اوقافى دارد و اهل دمشق آن را « قبرست امّ كلثوم » مىنامند . سيّد ( ره ) گويد :\r\nراجع به سر حسين ( ع ) روايت شده كه به كربلا برگردانيدند و به تن شريفش پيوستند و عمل طائفهء شيعه بر اين پايه است و اقوال بسيار ديگرى هم دربارهء آن نقل شده كه از ذكر آن براى شرط اختصار خوددارى شد .\r\n( 1 ) مىگويم : اقوال در محل دفن سر مقدس مختلف است ، جمعى گويند : يزيد او را نزد عمرو بن سعيد بن عاص عامل مدينه فرستاد و عمرو گفت : كاش آن را برايم نمىفرستاد و دستور داد در بقيع دفن شد ، و گفته‌اند : در خزانهء يزيد بود تا منصور بن جمهور آن را گشود و سر را در سبد سرخى يافت كه هنوز اثر خضاب سواد در آن بود و آن را در « باب الفراديس » دمشق دفن كرد ، و گفته‌اند كه : سليمان بن عبد الملك آن را در خزانهء يزيد يافت و پنج پارچهء كفن ديبا بر آن پوشانيد و با جمعى از اصحاب خود بر آن نماز خواند و او را به خاك سپرد ، و مشهور نزد علماى اماميه اين است كه با تن شريف بوسيلهء امام چهارم دفن شده و يا در مدفن امير المؤمنين ( ع ) دفن شده است چنانچه در اخبار بسيارى است . ( 2 ) ابن شهر آشوب گويد : سيّد مرتضى در يكى از رساله‌هاى خود گفته : سر حسين ( ع ) از شام به كربلا برگردانيده شد و به بدن پيوست ، و طوسى زيارت اربعين را از اينجا دانسته ، و در « تاريخ حبيب السير » است كه : يزيد همهء سرهاى شهداء را به\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nعلى بن الحسين ( ع ) داد و آن حضرت روز بيستم صفر آنها را به بدنها ملحق كرد و به مدينه متوجه شد ، و گفته : اين اصحّ روايات است در مدفن سر مطهر .\r\n( 1 ) سبط در « تذكره » گفته : دربارهء آن پنج قول است : ( 1 ) دفن در كربلا ( 2 ) دفن در مدينه نزد قبر مادرش ( 3 ) در دمشق ( 4 ) در مسجد رقه ( 5 ) در قاهره ، گفته :\r\n( 2 ) مشهورتر اين است كه با اسراء به مدينه برگشت و از آنجا در كربلا به تن پيوست و با او دفن شد ، تا آنكه گفته : به هر حال هر جا سر يا تن او دفن باشد در دل و وجدان بشر جا دارد و در نهاد و خاطر عمومى مأواى دارد ، و يكى از مشايخ ما در اين معنى سروده است :\r\nبه شرق و غرب مجوئيد قبر پاك حسين به سوى قلب من آئيد كان مزار وى است ( 3 ) در « ملهوف » است كه راوى گويد : چون حرم حسين ( ع ) و كسانش از شام برگشتند و به عراق رسيدند ، به راهنماى خود گفتند : ما را از راه كربلا ببر ، و چون به قتلگاه شهداء رسيدند ، ديدند جابر بن عبد اللَّه انصارى و جمعى از بنى هاشم و رجال آل رسول ( ص ) براى زيارت قبر حسين ( ع ) آمده‌اند ، با هم برخوردند و با گريه و اندوه و سيلى از هم ديدار كردند و ماتمى جگرسوز برپا كردند و زنان اطراف هم بدانها پيوستند و چند روز عزادارى كردند . در مقتل شيخ ابن نما هم نزديك بدين مضمون است .\r\n( 4 ) سيّد گويد : راوى گفت : از كربلا به سوى مدينه رفتند ، بشير بن جذلم گويد :\r\nچون نزديك مدينه رسيديم ، على بن الحسين ( ع ) بار انداخت و خيمه زد و زنان\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nحرم را پياده كرد و فرمود : اى بشير ، خدا پدرت را رحمت كند مرد شاعرى بود ، تو مىتوانى شعر بگوئى ؟ گفتم : آرى يا بن رسول اللَّه ، من هم شاعرم ، فرمود : به مدينه برو و خبر شهادت ابى عبد اللَّه را ابلاغ كن ، من سوار اسب خود شدم و تاختم تا وارد مدينه شدم ، چون به مسجد پيغمبر وارد شدم آواز گريه برداشتم و اين شعر را سرودم :\r\n يا أهل يثرب لا مقام لكم بها * قتل الحسين فأدمعي مدرار\r\nالجسم منه بكربلاء مضرج * و الرأس منه على القناة يدار\r\nاى اهل مدينه زان بكوچيد * كشتند حسين و ديده خونبار\r\nآغشته به خون تنش به صحرا است * بر نيزه سرش چه گوى دوار \r\n( 1 ) گفت : پس از آن گفتم : اين على بن الحسين ( ع ) است كه با عمه‌ها و خواهرهاى خود پيرامون شما و در آستانهء شهر مدينه وارد شده است و مرا فرستاده مكان او را به شما اعلام كنم ؛ گويد : همهء پردگيان شهر مدينه شيون كنان بيرون دويدند ، من مانند آن روز گريه نديدم و روزى بر مسلمانان چنان تلخ نفهميدم و شنيدم دختركى بر حسين ( ع ) نوحه مىكرد و مىسرود :\r\nخبر مرگ ز آقاى من آورد و فشرد كرد بيمارم و از اين خبرم دل آزرد چشم من اشك غم امروز فراوان ميريز اشك ميريز وز دل خون كه مرا دل افسرد اشك ميريز بر آن كو ز غمش عرش فتاد كشتن او شرف و دين و حميّت را برد\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nگريه بر زادهء پيغمبر و فرزند على گرچه دور است مزار وى و هم خاك سپرد ( 1 ) سپس آن دخترك به من گفت : اى قاصد مرگ ، اندوه ما را دربارهء ابا عبد اللَّه تازه كردى و ريش درون ما را كه هنوز به نشده خراشيدى ، خدايت رحمت كند تو كيستى ؟ گفتم : من بشير بن جذلم هستم كه آقايم على بن الحسين ( ع ) از فلان جا مرا فرستاده و خود با خاندان ابى عبد اللَّه الحسين ( ع ) و زنانش در آنجا منزل كرده ؛ گفت : مرا گذاشتند و شتافتند ، من بر اسب زدم و برگشتم و ديدم مردم همهء راه و جايگاه را گرفتند ، من از اسب پياده شدم و پا روى گردن مردم نهادم تا خود را نزديك خيمه رساندم و على بن الحسين ( ع ) درون خيمه بود ، با دستمالى كه اشك خود را مىگرفت بيرون آمد و پشت سرش خادمى كرسى به دست داشت ، آن را بر زمين گذاشت و آن حضرت بر آن نشست و اشك مهلتش نمىداد و آواز مردم به گريه بلند شد و زنان شيون برداشتند و مردم از هر سو عرض تسليت مىگفتند و جنجال سختى در آن سرزمين برخاسته بود .\r\n\r\nخطبهء امام زين العابدين ( ع )\r\n( 2 ) با دست ، اشارهء خموشى داد ، سوز ناله‌ها فرو نشست و فرمود :\r\n« الحمد للَّه رب العالمين مالك يوم الدين بارئ الخلائق اجمعين ، بخدائى كه تا فراز آسمان بلند دور است و تا حدّ راز شنوى نزديك ، او را ستايش گوئيم بر عظائم امور و فجايع دهور ، بر دردناكى مصائب و تلخ‌چشى گزندها و سوك بزرگ مصيبتهاى عظيم\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nو دل گداز و اندوهبار جگرخراش و ريشه‌كن .\r\nاى مردم ، به راستى خداى مستحقّ حمد ، ما را به مصائب بزرگى آزمود و رخنهء عميقى در اسلام پديد شد ، ابا عبد اللَّه الحسين و خاندانش كشته شدند و زنان و كودكانش اسير گرديدند و سرش را بالاى سنان به شهرها گردانيدند و اين رزيّه‌اى است كه آن را مانندى نيست .\r\n( 1 ) اى مردم ، كدام از مردان شما بعد از كشتنش شاد گردند و كدام دل براى او نطپد ، چه چشمى از اشك دريغ كند و از سيل روان خود جلو گيرد ؟ هفت آسمان برافراشته در قتلش گريستند ، دريا با امواج خود و آسمانها با اركان خود ، و زمين با اطراف خود و اشجار و شاخه‌هاى آن و ماهيها و لجّهء درياها و فرشتگان مقرّب و همهء اهل آسمانها در گريهء بر او هم‌آوازند .\r\nاى مردم ، چه دلى است كه براى قتل او شكاف نخورد ؟ و چه درونى است كه بر او نسوزد ؟ و چه گوشى است كه اين رخنه را كه در اسلام پديد شده بشنود و كر نشود ؟\r\n( 2 ) اى مردم ، ما رانده و آواره شديم ، بر كنار و دور از امصار بسر برديم گويا ما فرزندان ترك و كابليم بدون آنكه جرمى و كار زشتى از ما سر زده باشد و رخنه‌اى در اسلام افكنده باشيم در دوران پدران نخست خود چنين بىرحمى نشنيديم ، اين جز كارى مصنوعى نيست ، به خدا اگر پيغمبر بجاى آنكه سفارش ما را كرد به آنها سپرده بود كه با\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nما بجنگند ، بيش از آنچه با ما كردند ، ممكن نبود ، انا للَّه و انا اليه راجعون ، چه مصيبت بزرگ و دردناك و فجيع و غمنده و دلخراش و تلخى بود آنچه ديديم و كشيديم ، به حساب خدا مىگذاريم كه عزيز است و انتقام‌جو » .\r\n( 1 ) راوى گويد : صوحان بن صعصعة بن صوحان كه زمين‌گير بود پيش ايستاد و معذرت خواست كه پاى او افليج است ، حضرت به او پاسخ پذيرش داد و اظهار خوش‌بينى به او نمود و از او تشكر كرد و بر پدرش رحمت نمود .\r\n( 2 ) جزرى و ابن صباغ مالكى گفته‌اند : يزيد مردى امين از اهل شام با اهل بيت فرستاد و سفارش آنها را نمود و سوارانى هم با خود داشت تا آنها را به مدينه رسانيد . در « اخبار الدول » است كه : قافله سالار آنها نعمان بن بشير بود و سى مرد همراهش بود ، شب آنها را راه مىبرد و در چشم‌رس دنبال آنها مىرفت و چون منزل مىكردند ، با ياران خود دور تر از آنها جا مىگرفت و چون پاسبانى گرد آنها بود و از حوائج آنها پرسش مىكرد ، و با آنها ملاطفت مىنمود تا به مدينه رسيدند ، فاطمه دختر على ( ع ) به خواهرش زينب گفت : اين مرد به ما احسان كرد ، مىتوانى چيزى به او جائزه دهى ؟ فرمود : ما چيزى جز زيور خود نداريم به او جائزه دهيم ، دو جفت دستبند و بازوبند خود را در آورديم و براى او فرستاديم و معذرت خواستيم ، همه را برگرداند و گفت : اگر براى دنيا اين خدمت را كرده بودم ، همين مرا رضايت‌بخش بود ، ولى به خدا منظورم خدا و قرابت رسول اللَّه بود .\r\n( 3 ) همسر حسين ( ع ) ، رباب دختر امرء القيس و مادر سكينه در سفر كربلا با حسين ( ع ) بود و با اهل بيت به شامش بردند و به مدينه برگشت ، اشراف قريش\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nخواستگارش شدند و گفت : من بعد از رسول خدا ( ص ) پدر شوهرى نگيرم ، يك سال بعد از آن حضرت ، زير سقف خانه نرفت و بيمار شد و از غصّه جان داد و گفته‌اند : يك سال سر قبر او ماند و به مدينه آمد و از تأسّف مرد .\r\n( 1 ) در بعضى مقاتل است كه : چون امّ كلثوم سوى مدينه شد ، گريست و مىگفت :\r\n مدينة جدّنا لا تقبلينا * فبالحسرات و الأحزان جينا\r\nخرجنا منك بالأهلين جمعا * رجعنا لا رجال و لا بنينا\r\nاى مدينهء جدّ ما ، ما را مپذير * حسرت آورديم و غمها كردمان پير\r\nكن رسول اللَّه را بر ما خبردار * ما ز مرگ باب خود زاريم و دلگير\r\nچون برون گشتيم بد ما را كس و كار * چون كه برگشتيم نه مردى نه فرزندى عنان‌گير\r\nدر برون رفتن به دور يكديگر بوديم جمع * چون كه برگشتيم كم بوديم و لخت از دزد شبگير\r\nدر امان اللَّه بوديم آشكار و بىتكلّف * چون كه برگشتيم ترسانيم چون رمخورده نخجير\r\nبد انيس ما حسين آن سيد و و الا و مولا * چون كه برگشتيم زير خاك بود از جان خود سير\r\nبىكفيل اندر بيابان همچنان گم گشته حيران * بر برادر نوحه‌گر بوديم با صوت بم و زير \r\n\r\n","description":"","footnote":"","page_name":" 601 ","page_number":601},
  {"content":"\r\n\r\n اى نياى پاك ما كشتند نور ديده‌ات را * كى رعايت شد خدا درباره‌مان از كودك و پير\r\nاى نيا دشمن برآورد آرزوى خود ز ما * دل خنك كرد و شفا بخشيد قلب پر ز تزوير \r\nاشعار بيشتر است و براى اختصار به همين جا ختم شد . ( 1 ) راوى گويد : زينب دو لنگهء در مسجد را گرفت و فرياد كرد : يا جدّاه ، من خبر مرگ برادرم حسين را به تو مىدهم ، و با اين حال اشكش خشك نمىشد و از گريه و ناله وانمىگرفت و هر بار كه به على بن الحسين ( ع ) نگاه مىكرد اندوهش تازه مىشد و داغ دلش فزون مىگرديد .\r\n\r\nگريهء على بن الحسين ( ع )\r\n( 2 ) سيّد ( ره ) گويد : از امام صادق ( ع ) روايت شده كه زين العابدين ( ع ) چهل سال بر پدرش گريست و همه را روزه‌دار و شب‌زنده‌دار بود و چون افطار مىشد ، غلامش افطار براى او مىآورد و جلويش مىنهاد و مىگفت : مولاى من افطار كنيد ، مىفرمود : پسر رسول خدا ( ص ) گرسنه كشته شد و پسر رسول خدا ( ص ) تشنه كشته شد ، و پياپى همين را مىگفت و مىگريست تا خوراكش از اشك چشمش خيس مىشد و آبش بدان مىآميخت تا آخر عمرش چنين بود ، يكى از مواليان بازگفته كه : روزى آن حضرت رفت و من دنبالش رفتم ، ديدم پيشانى بر سنگ زبرى نهاده و من آواز ناله و گريه‌اش را مىشنيدم تا هزار بار شمردم كه مىگفت : « لا إله الّا اللَّه حقّا حقّاً لا إله الّا اللَّه تعبّدا و رقّا لا إله الّا اللَّه ايمانا و صدقا »\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nسپس سر از سجده برداشت و ريش و رويش غرق اشك ديده‌اش بود ، گفتم : اى آقاى من ، اندوهت بسر نيايد و گريه‌ات كم نشود ؟ فرمود : واى بر تو ، يعقوب پيغمبر بود و دوازده پسر داشت ، يكى از آنها را خدا از او غايب كرد ، موى سرش از اندوه ، سپيد و پشتش از غم خميد و ديد چشمش از گريه رفت با اينكه پسرش در دنيا زنده بود ، من پدر و برادر و هفده تن از كسان خود را به خاك افتاده و كشته ديدم ، چگونه اندوهم سرايد و گريه‌ام كم آيد .\r\n( 1 ) شيخ ابو جعفر طوسى به سند خود از خالد بن سديد روايت كرده كه : از امام ششم پرسيدم : مردى در مرگ پدر يا برادر و خويش خود جامه چاك زند ؟ فرمود :\r\nباكى ندارد ، موسى بن عمران در مرگ برادرش هارون گريبان چاك زد ، پدر بر فرزند خود جامه ندرد و شوهر بر زن خود جامه ندرد ولى زن بر شوهر جامه درد . . . تا آنكه فرمود : فاطميات براى حسين ( ع ) گريبان دريدند و سيلى بر چهره زدند ، براى مانند او بايد سيلى بر چهره زد و گريبانها را دريد . ( 2 ) در « دعائم الاسلام » از امام صادق روايت كرده كه او يك سال شب و روز بر حسين ( ع ) گريه كرد و تا سه سال از روز شهادت ، به گريه ادامه داد ؛ ( 3 ) برقى ( ره ) روايت كرده كه : چون حسين ( ع ) كشته شد زنهاى بنى هاشم سياه پوشيدند و جبّهء عزا بر تن كردند و از گرما و سرما شكايتى نكردند و على بن الحسين ( ع ) بود كه خوراك ماتمدارى آنها را آماده مىكرد .\r\n( 4 ) ثقة الاسلام كلينى ( برّد اللَّه مضجعه ) از امام ششم ( ع ) روايت كرده كه فرمود : چون حسين ( ع ) كشته شد ، يكى از زنانش عزا برپا كرد و گريست و زنها و خدمتكارها هم گريستند تا اشكشان تمام شد و ديد كه يكى از كنيزانش اشك\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nمىريزد ، او را خواست و پرسيد : تو چه كردى كه در ميان ما هنوز اشك دارى ؟\r\nگفت : چون خسته شدم قدرى سويق نوشيدم ، گويد : دستور داد طعام و سويق آوردند و خود خورد و نوشيد و به آنها داد و گفت : ما بدين وسيله براى گريه بر حسين ( ع ) نيرو مىگيريم ؛ گويد : قدحى به اين زن ماتم‌دار هديه شد كه در ماتم حسين ( ع ) از آن استفاده كند ، چون چشمش بدان افتاد گفت : اين چيست ؟\r\nگفتند : فلانى اين را هديه داده براى كمك در ماتم حسين ( ع ) ، فرمود : ما كه عروسى نداريم ، با اين چه كار داريم ؟ سپس به آن زنها كه در عزا شركت كرده بودند رخصت داد ، بيرون رفتند و چون پا از خانه بيرون نهادند ، ناپديد شدند و گويا ميان آسمان و زمين پرواز كردند و ديگر اثرى از آنها نديد .\r\n( 1 ) از امام صادق ( ع ) روايت شده كه فرمود : هيچ زن هاشمى نسب ، سرمه نكشيد و خضاب نكرد و دودى از خانهء بنى هاشم برنخاست تا پنج سال كه عبيد اللَّه بن زياد كشته شد .\r\n( 2 ) از « تاريخ ذهبى » نقل است كه گفت : سال 352 روز عاشوراء ، معزّ الدوله اهل بغداد را به عزادارى بر حسين ( ع ) واداشت و دستور داد بازارها را بستند و شعار عزا بر آنها آويختند و طبّاخيها را تعطيل كردند ، و زنان شيعه روى سياه كردند و بيرون آمدند لطمه بر رو مىزدند و شيون مىكردند و اين وضع تا چند سال ادامه داشت . « تاريخ ابن وردى » گويد : در سال 352 معزّ الدوله دستور داد كه براى حسين ( ع ) نوحه‌سرايند و سينه زنند و زنها مو پريشان كنند و رو سياه نمايند و سنّيان نتوانستند جلوگيرى كنند چون سلطنت با شيعه بود . ( 3 ) از كتاب « الخطط و الآثار » مقريزى است كه : ابن ذولاق در كتاب « سيرهء المعز لدين اللَّه »\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nگفته : در عاشوراى سال 363 جمعى از شيعه و پيروانش به همراهى سواران مغاربه و رجال آنها با موكب عزادارى بر حسين ( ع ) از زيارتگاه امّ كلثوم و نفيسه برمىگشتند .\r\n( 1 ) در بعضى كتب است كه در سال 423 در بغداد عزا و شيون براى حسين ( ع ) برپا شد و سنّيان بر آن شوريدند و جنگى برپا شد و جمعى كشته شدند و بازارها ويران گرديد . از « آثار الباقيه » ابو ريحان است كه : روز عاشورا نزد عرب روز محترمى بود تا حسين ( ع ) در آن كشته شد و با او و خاندانش كارى كردند كه هيچ ملّتى با اشرار مردم نمىكردند از كشتن و تشنگى و تيغ و سوختن و سر بالاى نى كردن و اسب بر بدنها تاختن و به اين جهت آن را شوم دانستند ولى بنى اميه آن را عيد كردند و لباس نو پوشيدند و وليمه و مهمانى برپا كردند و شيرينى و عطر به كار زدند و تا سلطنت بنى اميه برپا بود ، عامه را رسم اين بود و پس از زوال ملك آنها هم اين شيوه ميان عامه ماند ولى شيعه در اين روز براى اظهار تأسف بر قتل حسين ( ع ) نوحه‌خوانى و گريه دارند و در مدينة السلام بغداد و شهرهاى مانند آن معمول است و در آن روز به زيارت تربت مسعودهء كربلا مىروند و از اين رو عامهء مردم تجديد ظروف و اثاث را بد مىشمارند .\r\n\r\n","description":"","footnote":"","page_name":" 605 ","page_number":605},
  {"content":"\r\n . \r\n","description":"","footnote":"","page_name":" 606 ","page_number":606},
  {"content":"\r\n\r\n( 1 )\r\n\r\nباب چهارم در آنچه بعد از شهادت ابى عبد اللَّه الحسين ( ع ) پديد شد از گريهء آسمان و زمين و اهل آنها شيون فرشتگان به درگاه خداى عزّ و جلّ دربارهء آن حضرت ، نوحه‌خوانى جنّيان و مراثى شاعران\r\n\r\n","description":"","footnote":"","page_name":" 607 ","page_number":607},
  {"content":"\r\n . \r\n","description":"","footnote":"","page_name":" 608 ","page_number":608},
  {"content":"\r\n\r\n( 1 )\r\n\r\nفصل در گريهء آسمان و زمين و اهل آن بر آن حضرت\r\nشيخ ابو جعفر طوسى ( ره ) ، از مفيد ، از احمد بن وليد ، از پدرش ، از صفّار ، از ابن عيسى ، از ابن ابى عمير ، از حسين بن ابى فاخته روايت كرده گويد : من و ابو سلمه سراج و يونس بن يعقوب و فضل بن يسار نزد امام ششم ( ع ) بوديم ، من گفتم : قربانت ، من در مجالس اين مردم حاضر مىشوم و شما را در خاطر دارم چه بگويم ؟ فرمود : بگو سه بار صلّى اللَّه عليك يا أبا عبد اللَّه ، سپس رو به ما كرد و فرمود : به راستى چون ابو عبد اللَّه الحسين ( ع ) كشته شد هفت آسمان و هفت زمين و آنچه در آنها و ميان آنها است و هر كس در بهشت و دوزخ مىچرخيد و ديده و ناديده بر او گريستند جز سه تا ، گفتم : قربانت ، آن سه كه بر او نگريستند كدامند ؟ فرمود : بصره ، دمشق و خاندان حكم بن ابى عامر .\r\n( 2 ) شيخ صدوق از جبله مكيه روايت كرده كه از ميثم تمار شنيدم مىگفت :\r\nبه خدا اين امت ده روز از محرم گذشته ، زادهء پيغمبر خود را مىكشند و دشمنان خدا\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nآن روز را روز بركت مىگيرند ، اين امر شدنى است و در علم خداى تعالى ذكر آن گذشته و من آن را از مولاى خود امير المؤمنين ( ع ) دريافت كردم و به من خبر داده كه هر چيزى تا وحشيان بيابان و ماهيان دريا و پرندگان هوا بر او بگريند و خورشيد و ماه و ستارگان و آسمان و زمين و مؤمنان انس و جن و همهء فرشتگان آسمانها و زمينها و رضوان و مالك و حملهء عرش بر او بگريند و آسمان خون و خاكستر ببارد . . . تا آنكه فرمود : اى جبله ، چون ببينى آفتاب سرخى گرفت و گويا خون تازه است بدان كه سيد الشهداء كشته شده ، جبله گويد : روزى بيرون شدم و ديدم آفتاب ديوارها مانند ملافهء سرخ است ، فرياد كردم و گريستم و گفتم : به خدا سيّد ما حسين بن على ( ع ) كشته شد .\r\n( 1 ) شيخ ابو القاسم جعفر بن قولويه قمى ( ره ) به سند خود از امام ششم ( ع ) روايت كرده كه : هشام بن عبد الملك فرستاد و پدرم را خواست و به شام برد و چون بر او وارد شد گفت : يا ابا جعفر ، تو را خواستيم تا مسأله‌اى از تو بپرسيم كه جز من شايستهء پرسش آن نبود و كسى را در روى زمين معروف ندانم و نشناسم جز يكى كه آن را بداند ، پدرم فرمود : امير المؤمنين آنچه خواهد از من بپرسد ، اگر دانم جواب گويم و اگر ندانم گويم نمىدانم و راستى بهتر است ؛ گفت : به من گو شبى كه على بن ابى طالب در آن كشته شد كسى كه در شهر محل قتل او نبود چه دليلى داشت كه كشتن او را بداند و نشانهء آن براى مردم چه بود ؟ اگر آن را مىدانى و جواب گفتى به من بگو اين نشانى براى ديگرى جز على هم بود يا نه ؟\r\n( 2 ) پدرم در جوابش گفت : يا امير المؤمنين ، چون شبى رسيد كه امير المؤمنين على بن ابى طالب در آن كشته شد ، سنگى از زمين برنداشتند جز آنكه زيرش خون\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nتازه بود تا سپيدهء دم ، و چنين بود شبى كه هارون برادر موسى ( ع ) در آن كشته شد ، و چنين بود شبى كه يوشع بن نون در آن كشته شده بود ، و چنين بود شبى كه عيسى بن مريم در آن بالا رفت ، و چنين بود شبى كه شمعون بن جون الصفا در آن كشته شد ، و چنين بود شبى كه حسين بن على ( ع ) در آن كشته شد ؛ فرمود :\r\nچهرهء هشام برافروخت تا رنگش پريد و قصد كرد مشت بر پدرم زند ، پدرم فرمود :\r\nاى امير المؤمنين ، بر بندگان واجب است از امام خود اطاعت كنند و به راستى او را نصيحت كنند و سبب اينكه جواب امير المؤمنين را دادم اين بود كه مىدانستم طاعتش بر من واجب است و بايد به من خوش‌بين باشد ، هشام گفت : هر وقت بخواهى نزد اهل خود برگرد ؛ گفت : چون بيرون شد هشام به او گفت : عهد و ميثاق الهى به من بده كه تا زنده‌ام اين حديث را به ديگرى نگوئى ، پدرم رضايت او را بجا آورد .\r\n( 1 ) مىگويم : اينكه فرمود : شب قتل هارون همچنين بود ، مخالف اخبارى است كه دلالت دارد هارون مرد ، چنانچه از امام ششم ( ع ) روايت شده است كه موسى به هارون گفت : با من به كوه « سينا » بيا و چون رفتند ، به خانه‌اى رسيدند كه درختى بر در آن بود و بر آن درخت دو پارچه آويخته بود ، موسى به هارون گفت : برهنه شو و برو در اين خانه و اين دو حلّه را بپوش و بر تخت بخواب ، هارون چنان كرد ، وقتى روى تخت خوابيد خدا جانش را گرفت . . . الخ . در تواريخ معتبره همچنين وارد شده و شايد حضرت به عقيدهء هشام سخن گفته و او هم معتقد بوده كه هارون كشته شده چنانچه يهود به موسى گفتند هارون نمرده ، تو او را كشتى .\r\n\r\n","description":"","footnote":"","page_name":" 611 ","page_number":611},
  {"content":"\r\n\r\n\r\nحديث زهرى در شهادت حسين ( ع )\r\n( 1 ) ابن عبد ربه حديث قتل حسين ( ع ) را به سندى از عمر بن قيس و از عقيل چنين روايت كرده ، اين هر دو از زهرى بازگفتند كه : من با قتيبه به قصد شهر « مصيصه » بيرون شدم و بر عبد الملك بن مروان وارد شديم ، او در ايوان خود نشسته بود و دو صف مردان از درب ايوان تا نزد او ايستاده بودند هر حاجتى داشت به آن كه پهلويش بود مىگفت و زبان به زبان به درب ايوان مىرسيد و كسى ميان دو صف رفت و آمد نمىكرد ؛ زهرى گفت : ما آمديم و درب ايوان ايستاديم ، عبد الملك به كسى كه سمت راستش بود گفت : به شما رسيده است كه صبح شبى كه حسين ( ع ) در آن كشته شده بود در بيت المقدس چه رخ داد ؟ هر كدام از ديگرى پرسيدند تا مسأله به باب ايوان رسيد و كسى جوابى نداد ، ( 2 ) زهرى گويد :\r\nگفتم : در اين باره نزد من خبرى هست ، و اين گفتهء من زبان به زبان به عبد الملك رسيد و مرا خواست و از ميان دو صف رفتم تا به عبد الملك رسيدم و بر او سلام كردم ، گفت : تو كيستى ؟ گفتم : محمد بن مسلم بن عبد اللَّه بن شهاب زهرى و مرا به نسب شناخت و عبد الملك بسيار جوياى حديث بود ، گفت : در صبح شب قتل حسين ، در بيت المقدس چه رخ داد ؟ ( 3 ) گفتم : آرى ، فلانى براى من حديث كرد ( نام آن محدّث را نبرد ) كه در آن شب كه صبحش على بن ابى طالب و حسين بن على كشته شدند هر سنگى را در بيت المقدس برداشتند زيرش خون تازه بود ، عبد الملك گفت : راست گفتى ، آنكه اين حديث را به تو گفته به من هم گفته و من و تو در اخذ اين حديث تنها هستيم ؛ سپس گفت : براى چه آمدى ؟\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nگفتم : براى سرحددارى ، گفت : بر در ايوان ملازم باش ، من نزد او اقامت كردم و به من مال فراوانى داد ، از او اجازه گرفتم و به مدينه برگشتم و غلامى همراهم بود و پول بسيارى در چنتهء من بود ، چنتهء پول را گم كردم و به آن غلام گمان بردم و هر چه وعد و وعيد دادم اعتراف نكرد ، او را انداختم و بر سينه‌اش نشستم و آرنج بر سينهء او نهادم و فشار دادم ، قصد كشتن او نداشتم ولى زير فشار من مرد و من پشيمان شدم و به مدينه آمدم ، ( 1 ) و از سعيد بن مسيب و ابا عبد الرحمن و عروة بن زبير و قاسم بن محمد و سالم بن عبد اللَّه ، همه پرسش كردم و گفتند : ما براى تو راه توبه ندانيم ، اين داستان به على بن الحسين ( ع ) رسيد و مرا خواست و خدمت او رفتم و داستان خود را به او گفتم ، فرمود : راه توبه دارى ، دو ماه پياپى روزه گير و بندهء مؤمنى آزاد كن و شصت مسكين را اطعام كن ، من اين كار را كردم و به قصد عبد الملك بيرون آمدم ، به او رسيده بود كه من آن مال را تلف كردم ، چند روز بر در خانهء او ماندم و اجازهء دخول به من نداد ، با معلّم اولاد او الفت گرفتم ، او به فرزند او مىآموخت كه پيش پدر خود چه سخنى گويد ، من به مؤدّبش گفتم : برابر آنچه اميد دارى عبد الملك به تو جائزه دهد ، من به تو مىدهم كه به اين بچه تعليم كنى كه چون نزد پدرش برود براى من سخنى گويد ، گفت : حاجت تو چيست ؟\r\nگفتم : بگويد حاجتم اين است كه از زهرى راضى باشى ، اين كار را كرد و عبد الملك خنديد و گفت : زهرى كجا است ؟ گفت : بر در خانه است ، به من اجازهء ورود داد و چون پيش او رفتم گفتم : يا امير المؤمنين ، سعيد بن مسيب از ابى هريره از پيغمبر ( ص ) براى من روايت كرد كه : مؤمن دو بار از يك سوراخ گزيده نشود .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n( 1 ) مىگويم : مصّيصه به فتح ميم و كسر و تشديد دوم است و ياء ساكنه و صاد ديگر و بعضى به تخفيف هر دو صاد گفته‌اند ، شهرى است بر كنارهء « جيحان » از مرزهاى شام ميان انطاكيه و بلاد روم و از قديم محل مرزبانان مسلمين بوده ، مصيصه نام ده ديگرى است از دهات دمشق نزديك « بيت لهيا » پهلوى باب دمشق ، و مقصود زهرى اوّلى است زيرا خود را مرابط و مرزدار معرفى كرد و اينكه عبد الملك به او گفت : من و تو در اين حديث غريب هستيم مقصودش آن است كه متفرديم در نقل آن ، زيرا يكى از معانى غريب در حديث آن است كه يك نفر متن آن را روايت كرده باشد .\r\n( 2 ) شيخ ابو القاسم جعفر بن قولويه قمى از زهرى روايت كرده كه : چون حسين بن على ( ع ) كشته شد ، ريگى در بيت المقدس نبود جز آنكه زيرش خون تازه بود ؛ و نيز از حارث اعور روايت كرده كه گفت : على فرمود : پدر و مادرم قربان حسين ( ع ) كه در پشت كوفه كشته گردد ، به خدا گويا مىبينم انواع وحشيان گردن بر قبر او كشيده‌اند و بر او مىگريند و نوحه مىگويند از شب تا صبح ، چون چنين شد از جفا و ناسپاسى بر كنار باشيد .\r\n[ رمز 113 
  ] مقصود از بركنارى از جفا اين است كه حقّ امامت او را منظور دارند و به زيارت او روند و قبر او را تنها نگذارند .\r\n( 3 ) از زراره روايت شده كه : امام ششم ( ع ) فرمود : اى زراره ، به درستى كه\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nآسمان چهل صباح خون بر حسين ( ع ) گريست ، و زمين چهل صباح سياهى ، و آفتاب چهل صباح كسوف و حمره ، كوهها تيكه شده و پراكنده گرديد ، و درياها منفجر شد ، و فرشتگان چهل صباح بر حسين ( ع ) گريستند ، و تا سر ابن زياد نيامد ، زنان ما نه خضاب كردند و نه روغن زدند و نه سرمه كشيدند و نه شانه بر سر زدند ، و ما هميشه بعد از او گريان بوديم و جدّم هر وقت ياد او مىكرد مىگريست تا ريشش پر از اشك مىشد و تا هر كه او را مىديد دلش بر او مىسوخت و مىگريست ؛ ( 1 ) فرشتگانى هم كه سر قبر اويند مىگريند و از گريهء آنها هر آنكه در هوا و آسمان است مىگريد تا آنكه فرمود : ديده‌اى و اشكى پيش خدا محبوب‌تر از آن ديده نيست كه بر او اشك بارد و هر كس بر او گريد ، به فاطمه ( ع ) خبر رسد و وسيلهء سعادت او است و به رسول خدا ( ص ) مىرسد و حقّ ما را ادا كرده ، ( 2 ) و بنده‌اى نيست كه محشور شود جز آنكه چشمانش گريان است مگر گريه‌كننده بر جدّم كه با چشم روشن و بشارت و روى شاد محشور شود و مردم در فزع باشند و او در امان است و مردم پاى حساب باشند و آنان با حسين ( ع ) همصحبت باشند زير عرش و در سايهء عرش و از بدى حساب ترسان نيستند ، به آنها گويند : به بهشت رويد ، نپذيرند و دل از همنشينى و حديث حسين ( ع ) برندارند ، ( 3 ) حوريان به آنها پيام دهند كه ما و ولدان مخلّدين مشتاق ديدار شمائيم ، سر به سوى آنها بلند نكنند از بس در مجلس حسين ( ع ) غرق شادى و كرامتند ؛ و دشمنان آنها را : برخى را موى پيشانى گرفته‌اند و به آتش مىكشند و برخى فغان كنند كه ما شفيعى نداريم و رفيق دلسوزى نداريم ، دوستان بهشتى آنها مقام آنها را مىبينند و نمىتوانند نزد آنها آيند و به آنها برسند و\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nفرشتگان از طرف زنان خود و خزانه‌داران بهشتى آنها پيغام به آنها مىآورند كه خدا چه كرامتى به آنها عطا كرده ، مىگويند : ان شاء اللَّه نزد شما مىآئيم و گفتار آنها را به زنانشان مىرسانند و اشتياق آنها بواسطهء كرامت قرب مقام حسينى كه دارند فزون مىگردد و مىگويند : حمد خدا را كه ما را از فزع اكبر و از هراس صحراى محشر رهانيد و از آنچه مىترسيديم نجات داد و مردانى مركبهاى آنها را مىآورند و بر آنها سوار مىشوند و ثناگوى خدا و للَّه الحمد گويان و با صلوات بر محمد و آل او به منزلهاى خود مىرسند .\r\n( 1 ) از امير المؤمنين ( ع ) روايت شده كه در « رحبه » بود و اين آيه را تلاوت مىكرد : « آسمان و زمين بر آنها نگريست و مهلت نيافتند » [ 1 
  ] كه حسين ( ع ) از يكى از درهاى مسجد خدمت او رسيد ، فرمود : اين است كه كشته مىشود و آسمان و زمين بر او گريه مىكنند .\r\n( 2 ) امام ششم فرمود : آسمان و زمين بر قتل حسين ( ع ) گريستند و سرخ شدند و هرگز بر ديگرى نگريستند جز يحيى بن زكريا و حسين ( ع ) ؛ و باز فرموده است : كشندهء يحيى بن زكريا زنازاده بود و كشندهء حسين ( ع ) هم زنازاده بود و آسمان بر كسى جز آنها نگريست ، راوى گفت : گريهء آسمان چيست ؟ فرمود :\r\nآفتاب سرخ برمىآمد و سرخ غروب مىكرد ؛ ( 3 ) داود بن فرقد گويد : من در خانهء امام ششم ( ع ) نشسته بودم و كبوتر راعبى را ديدم قرقر طولانى مىكند ، امام به من نظرى طولانى كرد و فرمود : اى داود ، مىدانى اين پرنده چه مىگويد ؟ گفتم : نه\r\n\r\n\r\n","description":"","footnote":"\r\n[ 1 
  ] سورهء دخان ، آيهء 29 .\r\n","page_name":" 616 ","page_number":616},
  {"content":"\r\n\r\nبه خدا ، قربانت ؛ فرمود : بر كشندگان حسين ( ع ) نفرين مىكند ، او را در منزل خود داشته باشيد .\r\n( 1 ) حسين بن على بن صاعد بربرى قيّم قبر حضرت رضا ( ع ) ، از پدرش ، از امام هشتم روايت كرده كه فرمود : اين جغد را مىبينيد ؟ در دوران جدّم رسول خدا ( ص ) در ساختمانها و كاخها و خانه‌ها منزل داشت و وقتى مردم طعام مىخوردند جلوى آنها فرو مىپريد و خوراكى براى او مىريختند و آبى مىنوشيد و بجاى خود برمىگشت ، و چون حسين ( ع ) كشته شد از آبادانى به ويرانه و كوه و دشت گريخت ، گفت : شما چه بد امّتى باشيد كه پسر پيغمبر خود را بكشيد ، من بر جان خود از شما امنيت ندارم .\r\n( 2 ) شيخ صدوق از امام صادق ( ع ) ، از پدرش ، از جدّش ( ع ) روايت كرده كه روزى حسين بن على ( ع ) خدمت حسن ( ع ) آمد و به او نگاه كرد و گريست ، حسن ( ع ) فرمود : يا ابا عبد اللَّه ، چرا گريه كنى ؟ گفت : براى ستمى كه به تو رسد گريم ، حسن ( ع ) فرمود : ستم آخر به من اين است كه زهرى به كامم ريخته شود و كشته شوم ولى روزى چون روز تو نباشد اى ابو عبد اللَّه ، سى هزار لشكر كه خود را امّت جدّ ما محمد ( ص ) مىدانند و خود را به دين اسلام مىچسبانند براى كشتن و ريختن خون تو و هتك حرمت و اسير كردن ذريّه و زنانت و غارت خيمه‌هايت همدست مىشوند ، اينجا است كه لعنت به بنى اميه فرو مىريزد و آسمان خون و خاكستر مىبارد و همه چيز تا وحشيان بيابان و ماهيان درياها بر تو مىگريند .\r\n( 3 ) در زيارتى كه سيد مرتضى علم الهدى خوانده است گفته : اسلام با تو به خاك غلطيد و حدود و احكام تعطيل شد ، روزگار سياه شد و آفتاب گرفت و ماه\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nتيره گرديد و باران و رحمت بند آمد و عرش و آسمان لرزيد و زمين و بطحاء به لرزه افتاد و بلا عالمگير شد و آرمانها گوناگون شد ، رسول داغدار شد و بتول افكار و عقول تار و مار .\r\n( 1 ) ابن حجر در « صواعق » و ابو نعيم در « دلائل النبوة » از نصرة ، زنى از ازد نقل كرده‌اند كه گفت : چون حسين ( ع ) كشته شد ، آسمان خون باريد ، صبح كه شد خمره‌ها و كوزه‌هاى ما پر از خون بود ، و در احاديث ديگر همچنين نقل شده است ؛ و نيز از نشانه‌هاى شهادت آن بود كه آسمان به سختى سياه شد تا روز ، ستاره‌ها پيدا شدند ، و سنگى برنداشتند جز آنكه زيرش خون تازه بود . ابو الشيخ گفته : دانه‌هاى ورسى كه در لشكرگاهشان بود خاكستر گرديد ، اين كاروان از يمن به عراق مىرفت و هنگام قتل حضرت به آنها رسيده بود .\r\n( 2 ) ابن عيينه از جدّهء خود حكايت كرده كه : جمّالى كه ورسش خاكستر شده بود ، از اين موضوع به او خبر داده بود و شترى در لشكر خود نحر كرده بودند و در گوشتش موشهائى يافت شد و آن را پختند ، مثل علقم تلخ بود و آسمان از كشتن او سرخ شد و آفتاب گرفت تا نيمه روز ستاره‌ها نمودار شدند و مردم گمان بردند قيامت برپا شده و سنگى در شام برنداشتند جز آنكه زيرش خون تازه بود . عثمان بن ابى شيبه روايتى آورده كه : آسمان بعد از كشتن حسين ( ع ) تا هفت روز كه بر ديوارها مىتابيد از سرخى چون ملافهء قرمزى مىنمود و ستاره‌ها به يكديگر برخورد مىكردند .\r\n( 3 ) ابن جوزى از ابن سيرين نقل كرده كه : دنيا سه روز تاريك شد و سپس سرخى در آسمان پديد شد ؛ ابو سعيد گفته : سنگى در جهان برنداشتند جز آنكه\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nزيرش خون تازه بود و آسمان خون باريد كه اثرش مدّتى در جامه‌ها ماند ؛ و ثعلبى و ابو نعيم چنانچه گذشت روايت كرده‌اند كه : خون بر آنها باريد ، ابو نعيم افزوده است كه : چون صبح شد خمره‌ها و كوزه‌هاى ما پر از خون بودند .\r\n( 1 ) در روايتى است كه : بر ديوار و خانه‌هاى خراسان و شام و كوفه باران خونين رنگى آمد و چون سر حسين ( ع ) را به خانهء ابن زياد بردند بر ديوارهايش خون روان شد . ثعلبى گفته : آسمان گريست و گريه‌اش سرخىاش بود ؛ ديگرى گفته :\r\nآفاق آسمان تا شش ماه پس از قتلش سرخ مىنمود و بعد از آن هم سرخى در آن ديده مىشد ، ابن سيرين گفته : به ما خبر رسيده كه سرخى شفق پيش از قتل حسين ( ع ) نمايان نبود .\r\n( 2 ) ابن سعد گفته : اين سرخى پيش از قتل او در آسمان ديده نمىشد ؛ ابن جوزى گفته : ما كه غضب كنيم چهره‌مان سرخ مىشود ، حق تعالى از چهره داشتن منزّه است ولى غضبش در قتل حسين ( ع ) در سرخى افق تأثير كرد براى اظهار بزرگى اين جنايت . . . تا اينجا از « صواعق » نقل شد و از شرحى كه بر قصيدهء همزيه نوشته قريب به همين مضمون حكايت شده .\r\n( 3 ) در « تذكره » سبط از هلال بن ذكوان روايت شده كه : چون حسين ( ع ) كشته شد ، ما دو سه ماه ديوارها را از نماز صبح تا غروب آفتاب گويا خون‌آلوده مىديديم ، گويد : به سفرى رفتيم و بارانى بر ما باريد كه اثرش چون خون بر جامهء ما ماند .\r\n( 4 ) از « مناقب » ابن شهر آشوب است كه قرظة بن عبيد اللَّه گفته : نيمه روزى آسمان بر پتوى سفيدى باريد و نگاه كرديم خون بود ، شترها بر لب آب رفتند كه\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nآب بنوشند خون شده بود و معلوم شد كه آن روز قتل حسين ( ع ) بوده و نيز از آنجا است كه اسود بن قيس گفته : چون حسين ( ع ) كشته شد ، يك سرخى از سمت مشرق برآمد و يك سرخى از سمت مغرب و نزديك بود ميان آسمان بهم رسند ، تا مدّت شش ماه چنين بود .\r\n( 1 ) از « عقود الجمان » سيوطى است كه گفته‌اند : جز در روز 28 يا 29 كه حال مقارنه است ، آفتاب نگيرد ، خدا آنها را بكشد ؛ طبق روايت صحيحين : آفتاب روز مرگ پيغمبر ( ص ) كه دهم ربيع الأول بود گرفت ، زبير بن به كار آن را نقل كرده و در تواريخ مشهور است كه روز قتل حسين ( ع ) هم گرفت و آن هم روز عاشوراء بود . ( 2 ) شيخ شهيد ما ( ره ) در « ذكرى » گفته است : مشهور است كه آفتاب روز عاشوراء براى قتل حسين ( ع ) چنان گرفت كه نيمهء روز ستاره‌ها پديد شدند ؛ بيهقى و ديگران آن را روايت كرده‌اند و در پيش گفتيم روز مرگ ابراهيم پسر پيغمبر ( ص ) هم آفتاب گرفت و زبير بن به كار در كتاب « انساب » گفته : او در دهم ماه ربيع الأول فوت شد و اصحاب ما روايت كرده‌اند كه يكى از نشانه‌هاى مهدى ( ع ) آن است كه در نيمهء اول ماه رمضان آفتاب مىگيرد . انتهى .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\n( 1 )\r\n\r\nفصل در نالهء ملائكه به درگاه خدا دربارهء شهادت حسين ( ع ) و گريهء آنها بر او\r\nشيخ ابو جعفر طوسى از امام ششم ( ع ) روايت كرده كه : چون كار حسين ( ع ) بدانجا كه بايست ، رسيد ، ملائكه به درگاه خداى عز و جل شيون كردند و گفتند : پروردگارا با حسين صفيّت و زادهء پيغمبرت چنين عمل مىشود ؟ ! ! فرمود : خدا نمونهء قائم ( ع ) را به آنها نشان داد و فرمود : به اين از ظالمانش انتقام كشم .\r\n( 2 ) شيخ صدوق از ابان بن تغلب روايت كرده كه گويد : امام ششم ( ع ) فرمود :\r\nچهار هزار فرشته فرود آمدند تا به همراه حسين ( ع ) بجنگند و به آنها اجازه داده نشد براى جنگ ، برگشتند و اجازه خواستند و چون فرود آمدند ، حسين ( ع ) كشته شده بود و آنها ژوليده و خاك‌آلوده سر قبرش هستند و تا قيامت بر او گريه كنند و رئيس آنها فرشته‌اى باشد به نام منصور .\r\n( 3 ) مىگويم : در اينكه چهار هزار فرشته تا قيامت سر قبرش مىگريند ، احاديث بسيار است و در ضمن بعضى از آنها است كه هر كدام زوّار حسين ( ع ) بيايند ، از او استقبال كنند و هر زائرى بيمار شود ، از او عيادت كنند و هر زائرى بميرد بر جنازه‌اش نماز بخوانند و پس از مرگش براى او آمرزش خواهند و آنان در انتظار\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nقيام قائمند .\r\n( 1 ) شيخ ابن قولويه از عبد الملك بن مقرن از امام ششم ( ع ) روايت كرده كه فرمود : چون ابى عبد اللَّه ( ع ) را زيارت كرديد جز خير نگوئيد ، زيرا فرشتگان شب و روز همراه شما با فرشتگان حائر حسينى برخورد كنند و با آنها دست دهند و از سختى گريه ، پاسخ آنها ندهند و انتظار برند تا زوال آفتاب يا سپيدهء دم و آنگاه با آنها سخن گويند و مطالبى راجع به آسمانها از آنها بپرسند ولى ميان اين دو وقت دم نزنند و از گريه و دعاء بازنايستند . . . الخ .\r\n( 2 ) از حريز روايت شده كه : به ابى عبد اللَّه ( ع ) گفتم : قربانت ، چه اندازه عمر شما اهل بيت كم و مرگتان بهم نزديك است با اينكه اين خلق به شما محتاجند ؟\r\nفرمود : هر كدام ما صحيفه داريم كه وظائف ما در آن درج است ، چون دستوراتى كه در آن است انجام داديم هر كدام مىداند كه مرگش رسيده و پيغمبر ( ص ) مىآيد او را به مرگش خبر مىدهد و بدانچه نزد خدا دارد خبر مىدهد و چون حسين ( ع ) صحيفهء خود را خواند و آنچه مىآيد و مىماند ، براى او شرح داده شد ، چيزهائى بجا بود و عمل نشده بود كه به قتال كوفيان بيرون شد و چون اين وظائف باقى مانده بود ، فرشتگان از خداى عز و جل درخواستند كه او را يارى كنند ، و به آنها اجازه داده شد و خود را آمادهء جنگ مىنمودند كه آن حضرت كشته شد و وقتى فرود آمدند كشته شده بود ، فرشتگان عرض كردند : پروردگارا ، به ما اجازهء نزول دادى و اجازهء يارى او را دادى ، ما فرود آمديم و جان او را گرفتى ؟ ! خدا وحى كرد كه : در قبّهء او بمانيد تا خروج كند و او را يارى كنيد و اكنون بر او و از دست رفتن نصرت او گريه كنيد ، امتياز نصرت و گريه بر او از آن\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nشما است ، فرشتگان براى تقرّب و بىتابى از فوت نصرت او گريستند و چون خروج كند ، انصار او باشند .\r\n( 1 ) صفوان جمّال از امام ششم ( ع ) روايت كرده كه : در خدمت او از مدينه به مكه مىرفتيم ، در راه از آن حضرت پرسيدم : يا بن رسول اللَّه ، چرا شما را دل گرفته و اندوهناك و شكسته خاطر مىبينم ؟ فرمود : اگر آنچه من مىشنوم تو هم مىشنيدى ، ديگر از من پرسش نمىكردى ، گفتم : چه مىشنويد ؟ فرمود : زارى ملائكه را به درگاه خدا بر كشندگان امير المؤمنين ( ع ) و كشندگان حسين ( ع ) و نوحهء جنّيان و گريهء فرشتگانى كه اطراف اويند و بىتابى سخت آنها را ، كيست كه خوردن و نوشيدن و خواب بر او گوارا باشد . . . الخ .\r\n( 2 ) در « بحار » از حسن بن سليمان به سندش از ابى معاويه ، از اعمش ، از امام ششم ، از پدرش ، از جدّش ( ع ) كه گويد : پيغمبر ( ص ) فرمود : شب معراج به آسمان پنجم رسيدم و صورت على بن ابى طالب را ديدم ، گفتم : حبيبى جبرئيل اين چه صورتى است ؟ گفت : اى محمد ( ص ) ملائكه مشتاق شدند كه به صورت على بنگرند ، عرض كردند : پروردگارا ، بنى آدم در دنياى خود بامداد و پسين از نظر بر على بن ابى طالب حبيب حبيب تو محمد و خليفهء او ، وصىّ و امين او بهره‌مند شوند ، ما را هم از صورت او بهره‌مند كن به اندازه‌اى كه اهل دنيا از او بهره‌مند مىشوند ، خدا براى آنها از نور قدس خود عز و جل صورتى آفريد و على ( ع ) شب و روز پيش آنها است ، او را زيارت كنند و بامداد و پسين بر او نگاه كنند ؛ ( 3 ) گويد : اعمش به من خبر داد از قول جعفر بن محمد ( ع ) ، از پدرش ( ع ) كه : چون ابن ملجم لعين بر سر على ( ع ) ضربت زد ، آن ضربت بر\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nصورتى كه در آسمان بود پديد شد ، و ملائكه هر صبح و پسين كه به او نگاه كنند قاتل او ابن ملجم را لعن كنند ، و چون حسين ( ع ) كشته شد ملائكه فرود آمدند و او را بردند و كنار صورت على ( ع ) در آسمان پنجم نهادند و هر وقت ملائكه از بالا به زير آيند و ملائكهء آسمان پائين بالا روند تا آسمان پنجم براى زيارت صورت على ( ع ) و به او و حسين ( ع ) غرقه در خون خود نگاه كنند ، يزيد و ابن زياد و قاتلش را تا روز قيامت لعن كنند ؛ اعمش گويد : امام صادق ( ع ) به من فرمود : اين از علوم سرّى و مخزون است ، جز به اهل آن ابراز مكن .\r\n( 1 )\r\n\r\nفصل در نوحه‌گرى جن بر حسين ( ع )\r\nشيخ ابن قولويه قمى ( ره ) از ميثمى روايت كرده كه : پنج تن از اهل كوفه قصد يارى حسين بن على ( ع ) كردند و در دهى به نام « شاهى » آرميدند ، دو مرد كه پيرى بودند و جوانى رو به آنها آوردند و بر آنها سلام كردند و گفت : آن پيره‌مرد گفت : من مرد جنّيم و اين برادرزادهء من است و مىخواهد اين مرد مظلوم را يارى كند ، گويد : آن پيره‌مرد جنّى گفت : من نظرى دارم ، جوانان آدمى نژاد گفتند : چه نظرى ؟ گفت : رأى من اين است كه پرواز كنم و خبر آن جمع را براى شما بياورم تا از روى بصيرت برويد ، گفتند : خوب نظرى دارى ، گويد : آن روز و شب را ناپديد شد و صبح فردا آوازى شنيدند و كسى را نديدند و مىگفت :\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nبه خدا نزد شما نامده‌ام تا ديدم كه فتاد است به طف گونه به خاك و بىسر دور او چند جوان كشته و آغشته به خون همچو مصباح دجى نور در آنها افزون شترم سخت براندم كه بدانها برسم تا كه با حور بهشتى نرسيدند بهم ما نعم گشت قضا و قدر حضرت حق كه قضا و قدر او است مقدّر بر حق روشنىبخش چراغى به جهان نور حسين نيست بيهوده‌ام اين گفته بربّ الحرمين شد مجاور به پيمبر به غرفهاى بهشت با وصى و بر طيار به شادى بنشست يكى از جوانان انسى او را چنين جواب داد :\r\nتو برو تا به ابد ساكن قبرى هستى كه بر او رحمت حق تا به قيامت نازل روشى را تو گرفتى كه بود شايسته نوش كردى تو ز جامى كه بود جان را دل آن جوانها كه خدا را هدف خود كردند مال و احباب و وطن جمله نمودند به حل ( 1 ) سبط در « تذكره » و مدائنى گفته‌اند : مردى از اهل مدينه گفت : من بيرون\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nشدم تا خود را به حسين ( ع ) رسانم كه به عراق مىرفت ، چون به « ربذه » رسيدم ، مردى نشسته ديدم ، گفت : اى بندهء خدا ، مىخواهى به كمك حسين ( ع ) به روى ؟\r\nگفتم :\r\nآرى ، گفت : من هم اين قصد را دارم ولى بنشين ، من رفيق خود را فرستادم و الساعه خبر مىآورد ؛ گويد : ساعتى بيش نگذشت كه رفيقش آمد و مىگريست و مىسرود ( به خدا نزد شما نامده‌ام تا ديدم . . . الخ ) .\r\n( 1 ) ابن شهر آشوب در « مناقب » گويد : جنّيان تا يك سال ، هر روز بالاى قبر پيغمبر ( ص ) بر او نوحه‌گرى مىكردند و در آنجا است كه دعبل گويد كه : پدرم از جدّم از مادرش سعدى دختر مالك خزاعى نقل كرد كه نوحهء جن را بر حسين ( ع ) شنيده بود :\r\nاى شهيد اى كه عمويش بد شهيد بهترين عم جعفر طيّار ديد زدم تيغ عجب باد كه شد بر تو بلند بر رخ پر ز غبار تو جسورانه خميد ( 2 ) در روايت غير « مناقب » است كه دعبل گفت : از اينجا من در قصيدهء خود گفتم :\r\nسر قبرى برو كاندر عراق است زيارتگاه اهل اتفاق است به حرف منكران خر مده گوش تو آواز خران را كن فراموش\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nبقربان تو گردم اى حسين جان چرا زائر نباشم بر تو هر آن فدايت قوم و خويشان از نزارم فدايت جملگى اهل و تبارم خردمندان همه دل دادهء تو نفور از دشمن بد كينهء تو تو اى زاد شهيد عمّت شهيد است به از عمان چه طيّارت كه ديد است\r\n\r\nداستان جلوس موسى بن جعفر ( ع ) در روز نوروز\r\n( 1 ) ابن شهر آشوب گفته : حكايت است كه منصور به موسى بن جعفر ( ع ) پيشنهاد كرد كه روز نوروز براى تبريك ، جلوس كند و هر چه نزد او آوردند دريافت كند ، فرمود : من اخبار رسيده از جدّم رسول خدا ( ص ) را بررسى كردم و از اين عيد خبرى نديدم ، اين روش فرس بوده و اسلام آن را محو نموده و معاذ اللَّه كه آنچه را اسلام محو كرده ما زنده كنيم ، منصور گفت : ما اين كار را براى سياست لشكر خود مىكنيم ، تو را به خدا عليّ عظيم كه جلوس كن ، حضرت جلوس كرد و ملوك و امراء و لشكريان نزد او آمده تبريك گفتند و هدايا و تحف براى او آوردند ، و خادم منصور بالاى سر آن حضرت ايستاده بود و آنچه مىآوردند زير نظر داشت و مىشمرد ، دنبال مردم مرد بسيار پيرى آمد و گفت :\r\nيا بن رسول اللَّه ، من مردى بيچاره‌ام و مالى ندارم ، سه بيت كه جدّم دربارهء جدّت\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nحسين ( ع ) سروده برايت تحفه آوردم :\r\nز آن دم تيغ عجب باد كه شد بر تو بلند روز پيكار كه بر روى تو بنشسته غبار هم از آن تير كه در پيش زنان بر تو خليد اشك‌ريزان همه جستند ز جدّت انصار تير نشكست و نشد مانع آن از تن تو هيبت و حشمت و اجلال تو اى فخر كبار ( 1 ) فرمود : هديهء تو را پذيرفتم ، بنشين بارك اللَّه فيك و سر برداشت و به خادم گفت : نزد امير المؤمنين برو و اين اموال را به او معرّفى كن كه با آنها چه بايد كرد ، خادم رفت و برگشت و گفت : مىگويد همه را من به او بخشيدم ، هر چه خواهد با آنها عمل كند ، امام موسى ( ع ) به آن پيره‌مرد فرمود : همهء اين مال را من به تو بخشيدم . سبط ابن جوزى در « تذكره » نوحه‌خوانى جن را بر آن حضرت ذكر كرده است .\r\n( 2 ) زهرى از امّ سلمه روايت كرده كه گفت : من نوحه‌خوانى جن را نشنيدم مگر شب عاشوراى حسين ( ع ) كه گوينده‌اى مىسرود :\r\n هلا اى ديده كوشش كن به گريه * كه گريد بر شهيدان بعد از من ؟\r\nبر آن جمعى كه مرگ آنها كشانيد * به جبارى كه بد در جامهء عيد \r\nگويد : از اينجا دانستم كه حسين ( ع ) كشته شده است . شعبى گويد : مردم كوفه شنيدند كه گوينده‌اى شبانه مىسرود :\r\n بگريم كشته كرببلا را * همان آغشته تن اندر دماء را \r\n\r\n","description":"","footnote":"","page_name":" 628 ","page_number":628},
  {"content":"\r\n\r\n بگريم كشتهء جور و ستم را * نبودش جرم آن مرد وفاء را\r\nبگريم آنكه بر او گريه كرده * هر آنچه جا كند ارض و سما را\r\nروا كردند بر اهل حريمش * حرام آنچه بود حتى اماء را\r\nبقربان تن عريانش بابم * ربودندش بجز دين و حيا را\r\nز هر سو كى تسلى هست آخر * ولى اين سوك ماند اهل عزاء را \r\nزهرى گويد : جن بر او نوحه كردند و گفتند :\r\n زنان جن همه گريند سوزان * همه سيلى زنان بر روى رخشان\r\nسيه‌پوشان پس از پوشاك الوان \r\nگويد : در ضمن آنچه از گفتار جنّيان حفظ شده است اين است :\r\n جبينش را نبى ماليده بر دست * ز چهرش برق رخشانى همىجست\r\nز رادان قريشش باب و مام است * به جدّان نكو جدّش امام است\r\nتو را كشتند اى زاد پيمبر * به دوزخ تا ابد گشتند اندر \r\n( 1 ) ابن قولويه از ابى زياد قندى روايت كرده كه : گچ‌كاران سحرگاه در جبّانه نوحه‌سرائى جنّيان را بر حسين ( ع ) مىشنيدند كه :\r\n جبينش را نبى ماليده بر دست * ز چهرش برق رخشانى همىجست\r\nز رادان قريشش باب و مام است * به جدّان نكو جدّش امام است \r\n( 2 ) از على بن حزور گويد : از ليلى شنيدم مىگفت : نوحه‌خوانى جن را بر حسين ( ع ) من شنيده‌ام كه مىگفتند :\r\n اى ديده ببار اشك سوزان * حق است خبر تو باش گريان\r\nبر زادهء فاطمه بنال كامد * بر شطّ فرات و پس نيامد \r\n\r\n","description":"","footnote":"","page_name":" 629 ","page_number":629},
  {"content":"\r\n\r\n گريند ز سوز دل بر او جن * وقتى خبرش رسيد مؤمن\r\nكشتند حسين و همرهانش * آتش زده اين خبر به جانش\r\nگريم به تو سوزناك و پرغم * از وقت عشاء تا سحر دم\r\nگريم به تو تا كه خون روان است * تا ميوه بر شجر عيان است \r\n( 1 ) در « مناقب » : از نوحهء آنها اين است :\r\n ز قتل حسين شد زمين سرخ چونان * كه قرمز شود كرم از رنگ خون هان\r\nدو صد واى بر قاتلش واى پس واى * كه در دوزخ آتش بسوزاندش جان \r\nو نيز گفته‌اند :\r\n بر زادهء فاطمه بنال آن كو * از كشتن او سپيد شد مو\r\nاز كشتن او شويد لرزان * بگرفت قمر ز قتل او هان \r\n( 2 ) از « تاريخ الخلفاء » سيوطى است كه : ثعلب در امالى خود ، از ابى جناب كلبى روايت كرده است كه گفته : آمدم كربلا و به يكى از اشراف عرب گفتم : به من خبر رسيده كه شما نوحهء جنّيان را مىشنويد ، گفت : هيچ آزاد و بنده‌اى را نبينى جز آنكه به تو خبر دهد كه آن را شنيده ، گفتم : بگو بدانم تو خود از آنها چه شنيدى ؟ گفت : من خودم شنيدم كه مىگفتند :\r\n جبينش را نبى ماليده بر دست * ز چهرش برق رخشانى همىجست\r\nز رادان قريشش باب و مام است * به جدّان نكو جدّش امام است \r\n\r\n","description":"","footnote":"","page_name":" 630 ","page_number":630},
  {"content":"\r\n\r\n\r\n[ در رثاى سيد الشهداء ( ع ) - شانزده بند 
  ]\r\nبند اول\r\n بسيط روى زمين باز بساط غم است * محيط عرش برين دائرهء ماتم است\r\nباز چرا مهر و ماه تيره چه شمع عزا است * باز چرا دود آه تا فلك اعظم است\r\nماتم جانسوز كيست گرفته آفاق را * كه صبح روى جهان تيره چه شام غم است\r\nشور حسينى است باز كه با دو صد سوز و ساز * نه در عراق و حجاز در همهء عالم است\r\nبه حلقه ماتمش سدره‌نشين نوحه‌گر * به زير بار غمش قامت گردون خم است\r\nز شور خيل ملك دل فلك بىقرار * ديدهء انجم اگر خون بفشاند كم است\r\nداغ جهانسوز او در دل ديو و پرى است * نام غم اندوز او نقش گل آدم است\r\nعزاى سالار دين ، دليل اهل يقين * سليل عقل نخست ، سلالهء خاتم است\r\nخزان گلزار دين ماه محرّم بود * در او بهار عزا هماره خرّم بود \r\nبند دوم\r\n چه نوبت كارزار به نوجوانان رسيد * نخست اين كارزار بجان جانان رسيد\r\nقرعه جان باختن به نوجوانى فتاد * كه نالهء عقل پير به اوج كيوان رسيد\r\nآينه عقل كل مثال ختم رسل * جلوهء حسن ازل در او به پايان رسيد\r\nبجان نثارى شاه به عزم رزم سپاه * از افق خيمه‌گاه چه ماه تابان رسيد \r\n\r\n","description":"","footnote":"","page_name":" 631 ","page_number":631},
  {"content":"\r\n\r\n ذبيح كوى وفا ، خليل صدق و صفا * به زير تيغ جفا ، دست و سرافشان رسيد\r\nتيغ شرر بار او صاعقهء عمر خصم * ولى ز سوز عطش بر لب او جان رسيد\r\nبه حلقهء اهرمن شد اسم اعظم نگين * خدا گواه است و بس چه بر سليمان رسيد\r\nيوسف حسن ازل طعمهء گرگ اجل * نالهء جانسوز او به پير كنعان رسيد\r\nرسيد پير خرد بر سر آن نوجوان * بناله چون بلبل و شاخ گل ارغوان \r\nبند سوم\r\n كاى قد و بالاى تو شاخهء شمشاد من * وى به كمند غمت خاطر آزاد من\r\nاى مه سيماى تو مهر جهانسوز من * اى رخ زيباى تو حسن خدا داد من\r\nسوز تو اى شمع قد ، داغ تو اى لاله رو * تا به فلك مىبرد آه من و داد من\r\nملك دل آباد بود به جويبار وجود * آه كه سيل عدم ( فنا ) بكند بنياد من\r\nچه بر سليمان رسيد صدمه ديو پليد * شد از نظر ناپديد روى پريزاد من\r\nجلوهء پيغمبرى به خاك و خون شد طپان * مگر در اين غم رسد خدا به فرياد من\r\nحسرت داماديش بر دل زارم بماند * به حجلهء گور رفت جوان ناشاد من\r\nليلى حسن ازل واله و مجنون تست * چون برود تا ابد نام تو از ياد من\r\nپس از تو اى نوجوان شدم زمين‌گير تو * خدا ترحم كند بر پدر پير تو \r\n\r\n","description":"","footnote":"","page_name":" 632 ","page_number":632},
  {"content":"\r\n\r\nبند چهارم\r\n چه اكبر نوجوان به نوجوانى گذشت * به ماتمش عقل پير ز زندگانى گذشت\r\nشبيه عقل نخست ز زندگى دست شست * يا كه ز اقليم حسن يوسف ثانى گذشت\r\nروى جهان تيره شد چه شام غم تا ابد * چه صبح نورانى عالم فانى گذشت\r\nاگر دگرگون شود صورت گيتى روا است * كه يك فلك ز ماه و يك جهان معانى گذشت\r\nگلشن دهر كهن چه باك اگر شد تباه * كه يك چمن گل ز گلزار جوانى گذشت\r\nچشم فلك هر قدر اشك فشاند چه سود * چه تشنه‌كام از قضاى آسمانى گذشت\r\nچه كعبه شد پايمال گريست زمزم چنان * كه سيل اشك از سر ركن يمانى گذشت\r\nبه كام دشمن جهان شد آن زمان كانجوان * به نامرادى برفت به كامرانى گذشت\r\nكوكب اقبال شاه شد از نظر ناپديد * روى فلك شد سياه ، ديدهء انجم سفيد \r\nبند پنجم\r\n گوهر يكتاى عشق در يتيم حسن * خلعت زيباى عشق كرد به بر چون كفن\r\nغرهء غراى او بود چه يك پاره ماه * قامت رعناى او شاخ گل نسترن\r\nبه يارى شاه عشق خسرو جمجاه عشق * فكند در راه عشق دست و سر و جان و تن\r\nبه خون سر شد خضاب ، صورت چون آفتاب * معنى حسن المآب عيان به وجه حسن\r\nبه باد بيداد رفت شاخ گل ارغوان * ز تيشهء كين فتاد ز ريشهء سر و چمن\r\nتا شده رنگين به خون جعد سمن ساى او * خورده بسى خون دل نافهء مشك ختن \r\n\r\n","description":"","footnote":"","page_name":" 633 ","page_number":633},
  {"content":"\r\n\r\n هماى اوج ازل به دام قوم دغل * به كام گرگ اجل يوسف گل پيرهن\r\nبدور او بانوان حلقهء ماتم زدند * شاهد رخسار او شمع دل انجمن\r\nچه شمع در سوز و ساز لالهء باغ حسن * خدا است داناى راز ز سوز داغ حسن \r\nبند ششم\r\n چه نو خط شاه رفت به حجلهء قتلگاه * ساز مصيبت رسيد تا افق مهر و ماه\r\nكرده نثار سرش اهل حرم در اشك * لاله رخان در برش ستاده با شمع و آه\r\nنهاد گردون دون به طالعى واژگون * بساط سورى كه شد ماتم از او عذر خواه\r\nبه خون داماد بست ، به كف حنا نو عروس * رخت مصيبت به تن كرده چه بخت سياه\r\nعروس و داماد را نصيب شد مسندى * يك از جهاز شتر واندگر از خاك راه\r\nدود دل بانوان مجمرهء عود بود * ناله و فريادشان نفخهء آن بارگاه\r\nپردگيان حرم خون جگر از سوز غم * مويه كنان مو كنان زار و نزار و تباه\r\nسلسلهء بانوان چو مو پريشان شدند * روز چه شب شد سياه به چشم حق بين شاه\r\nقيامتى شد به پا بگرد آن سرو ناز * عراق شد پر ز شور ز بانوان حجاز \r\nبند هفتم\r\n چه اصغر شيرخوار نشانهء تير شد * مادر گيتى ز غم به ماتمش پير شد\r\nشير فلك بندهء همّت آن بچه شير * كه آب تيرش به كام نكوتر از شير شد \r\n\r\n","description":"","footnote":"","page_name":" 634 ","page_number":634},
  {"content":"\r\n\r\n چون كه ز قوس قضا سهم قدر شد رها * حلق محيط رضا مركز تقدير شد\r\nتا كه ز خار خدنگ گل گلويش دريد * بلبل بىدل از اين غصه ز جان سير شد\r\nتا ز سموم بلا غنچهء سيراب سوخت * لاله به دل داغدار ، سرو زمين‌گير شد\r\nناوك بيداد خصم داد چه داد ستم * خون ز سراپرده چون سيل سرازير شد\r\nيوسف كنعان عشق طعمهء پيكان عشق * قسمت يعقوب پير نالهء شبگير شد\r\nسلسلهء قدسيان حلقهء ماتم زدند * عقل مجرد ز غم بستهء زنجير شد\r\nديدهء گردون بر آن غنچهء خندان گريست * مادر بيچاره‌اش هزار چندان گريست \r\nبند هشتم [ 1 
  ]\r\n ناله برآورد كى طاقهء ( شاخهء ) ريحان من * وى گل نو رستهء گلشن دامان من\r\nاى بسر و دوش من زينت آغوش من * مكن فراموش من جان تو و جان من\r\nديده ز من بسته‌اى با كه تو پيوسته‌اى * ياد نمىآورى هيچ ز پستان من\r\nاز چه چنين خسته‌اى وز چه زبان بسته‌اى * شور و نوائى كن اى بلبل خوشخوان من\r\nغنچهء لب باز كن ، برگ سخن ساز كن * اى لب و دندان تو لؤلؤ و مرجان من\r\nتير ز شيرت گرفت وز من پيرت گرفت * تا چه كند داغ تو با دل بريان من\r\nمادر بيچاره‌ات كنار گهواره‌ات * منتظر ناله‌ات اى گل خندان من\r\nعنچهء سيراب را آتش پيكان بسوخت * رفت بباد فنا خاك گلستان من \r\n\r\n\r\n","description":"","footnote":"\r\n[ 1 
  ] اين بند و بند نهم و بند يازدهم ، يك بيت از ساير بندها بيشتر هستند .\r\n","page_name":" 635 ","page_number":635},
  {"content":"\r\n\r\n حرمله كرد از جفا ترا ز مادر جدا * نكرد انديشه از حال پريشان من\r\nگل گلوى ترا طاقت ناوك نبود * لايق آن تير سخت گلوى نازك نبود \r\nبند نهم\r\n كاش شدى واژگون رايت گردون دون * چون علم شاه عشق شد به زمين سرنگون\r\nساقى بزم الست ز زندگى شست دست * ديد چه بىيارى شاهد غيب مصون\r\nماه بنى هاشم از مشرق زين شد بلند * دميد صبح ازل از افق كاف و نون\r\nشد سوى ميدان روان ز بهر لب تشنگان * آب طلب كرد و ريخت در عوض آب خون\r\nتا كه جدا شد دو دست زان شه يكتاپرست * شمع قدش شد ز خون چو شاخ گل لاله‌گون\r\nسينه سپر كرد و رفت به پيش تير سه پر * تا كه شد از دام تن طائر روحش برون\r\nز ناله يا اخا شاه درآمد ز پا * از حركت بازماند معدن صبر و سكون\r\nرفت به بالين او با غم بىحدّ و حصر * ديد تنش چاك‌چاك ز زخم بىچند و چون\r\nناله ز دل بركشيد چه شد ز جان نااميد * گفت كه پشت مرا شكست گردون كنون\r\nمرا به مرگ تو سرگشته و بيچاره كرد * پردگيان مرا اسير و آواره كرد \r\nبند دهم\r\n اى به محيط وفا نقطهء ثابت قدم * نسخهء صدق و صفا دفتر جود و كرم\r\nهمّت والاى تو برده ز عنقا سبق * جز به تو زيبنده نيست قبهء قاف قدم \r\n\r\n","description":"","footnote":"","page_name":" 636 ","page_number":636},
  {"content":"\r\n\r\n سرو سهى ساى تو تا كه درآمد ز پاى * شاخهء طوبى شكست پشت مرا كرد خم\r\nرايت منصور تو تا كه نگونسار شد * زد شرر آه من بر سر گردون علم\r\nصبح جمال تو شد تيره چه در خاك و خون * بار عيال مرا بست سوى شام غم\r\nقبلهء روى تو رفت به بارگاه قبول * ريخت ز نامحرمان حرمت اهل حرم\r\nدست تو كوتاه شد تا كه ز تيغ جفا * شد سوى خرگاه من بلند دست ستم\r\nاى كه گذشتى ز جان ز بهر لب تشنگان * خصم ببين در حرم روان چه سيل عرم\r\nپس از تو اى جان من جهان فانى مباد * بىتو مرا يك نفس ز زندگانى مراد \r\nبند يازدهم\r\n چه شهسوار وجود بست ميان بهر جنگ * شد به عدم رهسپار فرقه بىنام و ننگ\r\nفضاى آفاق را بر آن سپاه نفاق * چه تنگناى عدم كرد به يك باره تنگ\r\nبه جان گرگان فتاد شير ژيان * به روبهان حمله‌ور ، ز هر طرف شد پلنگ\r\nمرغ دل خصم او به قدر يك طائرى * كه شاهباز قضا در او فرو برده چنگ\r\nتيغ شرربار او چون دهن اژدها * دشمن خونخوار او طعمهء كام نهنگ\r\nشد سر بدسيرتان چه گو به چوگان او * ز خون خونخوارگان روى زمين لاله رنگ\r\nز تيغ تيزش بلند نعرهء هل من مزيد * نماند راه فرار و نبود جاى درنگ\r\nتا به جبينش رسيد سنگ زبد گوهرى * شكست آئينهء تجلّى حق به سنگ\r\nنقطهء وحدت شد از تير سه پهلو دونيم * سر حقيقت عيان شد چه فروشد خدنگ\r\nبه تن توانائى از خدنگ كارى نماند * خسرو دين را دگر تاب سوارى نماند \r\n\r\n","description":"","footnote":"","page_name":" 637 ","page_number":637},
  {"content":"\r\n\r\nبند دوازدهم\r\n چه آتش تير كين جان و تن شاه سوخت * ز دود آه حرم خيمه و خرگاه سوخت\r\nچه نخلهء طور غم سوخت ز سوز ستم * ز فرق سر تا قدم سر انا اللَّه سوخت\r\nز رفرف عشق چون عقل نخستين فتاد * به سدرة المنتهى امين درگاه سوخت\r\nزد چه سموم بلا به گلشن كربلا * ز داغ آن لاله‌زار شمع رخ ماه سوخت\r\nاگر چه بيمار عشق ز سوز تب شد ز تاب * از الم تب نسوخت كز ستم راه سوخت\r\nمسيح گردون‌نشين آه دلش آتشين * چه زير زنجير كين شاه فلك جاه سوخت\r\nز شورش بانوان پر ز نوا نينوا * ز نالهء بىدلان هر دل آگاه سوخت\r\nز حالت بىكسان از ستم ناكسان * دوست نگويم چه شد ، دشمن بدخواه سوخت\r\nدو ديدهء فرقدان ز غصّه خونبار شد * دمى كه بانوى حق به نالهء زار شد \r\nبند سيزدهم\r\n كاى شه لب تشنگان كنار آب روان * زندهء لعل لبت خضر ره رهروان\r\nسموم جانسوز كين زد به گلستان دين * ريخت ز باد خزان سرو و گل و ارغوان\r\nسيل سرشك از عراق رفت به ملك حجاز * شور و نوا از زمين تا فلك از بانوان\r\nرباب دل برگرفت ز اصغر شيرخوار * گذشت ليلاى زار ز اكبر نوجوان\r\nسلسلهء عدل و داد به بند بيداد رفت * ز حلقهء غل فتاد غلغله در كاروان\r\nيوسف كنعان غم عازم شام ستم * عزيز مصر كرم قرين ذل و هوان \r\n\r\n","description":"","footnote":"","page_name":" 638 ","page_number":638},
  {"content":"\r\n\r\n لاله رخان خوار و زار ، پرپوشان بىستار * برهنه پا روى خار ز جور ديوان دوان\r\nنيست پرستار ما به غير بيمار ما * پناه اين بانوان نيست جز اين ناتوان\r\nسايهء لطف تو رفت از سر ما بىكسان * سوخت گلستان دين ز سوز قهر خسان \r\nبند چهاردهم\r\n جلوهء روى تو بود طور مناجات ما * كعبهء كوى تو بود قبلهء حاجات ما\r\nشربت ديدار تو آب حيات همه * صحبت اين ناكسان مرگ مفاجات ما\r\nخرمن عمر عزيز رفت به باد ستيز * ز آتش بيداد سوخت حاصل اوقات ما\r\nاز تو نگشتم جدا در همه جا وز قضا * تا به قيامت فتاد ديد و ملاقات ما\r\nبىتو اگر مىروم چاره ندارم ولى * اين همه دورى نبود شرط مكافات ما\r\nوعدهء ما و تو در بزم يزيد پليد * تا كنى از طشت زر جلوه به ميقات ما\r\nراه درازى به پيش همسفران كينه كش * همتى از پيش بيش بهر مهمّات ما\r\nشمع صفت مىروم سوخته و اشك‌ريز * اى سر نورانيت شاهد حالات ما\r\nبىتو نشايد كه ما بار به منزل بريم * يا كه به سختى مگر بار غم دل بريم \r\nبند پانزدهم\r\n تا تو شدى كشته ما بىسر و سامان شديم * يكسره سرگشتهء كوه و بيابان شديم\r\nخيمه و خرگاه ما رفت به باد فنا * به لجهء غم اسير دچار طوفان شديم \r\n\r\n","description":"","footnote":"","page_name":" 639 ","page_number":639},
  {"content":"\r\n\r\n از فلك عز و جاه به روى خاك سياه * به چاه غم سرنگون چو ماه كنعان شديم\r\nز كعبهء كوى تو به حسرت روى تو * به حلقهء فرقه‌اى ز بت‌پرستان شديم\r\nاى سر تو بر سنان شمع ره كاروان * به مهر روى تو ما شهرهء دوران شديم\r\nز جور خونخوارگان تو سربلندى و ما * ز دست نظارگان سر به گريبان شديم\r\nپردگيان تو را حجاب عزّت دريد * تا كه تماشاگه پرده‌نشينان شديم\r\nگاه به زندان غم حلقهء ماتم زده * به كنج ويرانه گاه چه گنج شايان شديم\r\nچه ساربان عزا نواخت بانك رحيل * سر تو شد روى نى گمشدگان را دليل \r\nبند شانزدهم\r\n چه نيزه شد سربلند از سرسر وجود * شمع صفت جلوه كرد شاهد بزم شهود\r\nسر به فلك بركشيد چه آه آتش فشان * بست بر افلاكيان راه صدور و ورود\r\nآنكه مسيحا بدى زندهء لعل لبش * به دير ترسا گهى ، گهى به دار يهود\r\nگاه به كنج تنور گاه به اوج سنان * يافته حدّ كمال قوس نزول و صعود\r\nگاه به ويرانه بود همدم آه و فغان * گاه به بزم شراب قرين شطرنج و عود\r\nاز افق طشت زر صبح ازل زد چه سر * به شام شد جلوه‌گر مهر سپهر وجود\r\nمنطق داوديش لب به تلاوت گشود * يا كه انا اللَّه سرود آيهء رب ودود\r\nنقطهء توحيد را دست ستم محو كرد * مركز دين را به ياد رفت ثغور و حدود\r\nكاش دل مفتقر در اين عزا خون شدى * در عوض اشك ، كاش ز ديده بيرون شدى \r\n\r\n","description":"","footnote":"","page_name":" 640 ","page_number":640},
  {"content":"\r\n\r\n\r\nدر شب عاشوراء\r\n امشب شب وصال است روز فراق فردا است * در پردهء حجازى شور عراق فردا است\r\nامشب قرآن سعد است در اختران خرگاه * يا آنكه ليلة البدر روز محاق فردا است\r\nامشب ز لاله رويان فرخنده لاله‌زارى است * رخسارهاى چون شمع در احتراق فردا است\r\nامشب نواى تسبيح از شش جهت بلند است * فرياد و احسينا تا نه رواق فردا است\r\nامشب به نور توحيد خرگاه شاه روشن * در خيمهء آتش كفر دود نفاق فردا است\r\nامشب ز روى اكبر قرص قمر هويدا است * آسيب انشقاق از تيغ شقاق فردا است\r\nامشب شكفته اصغر چون گل به روى مادر * پيكان و آن گلو را بوس و عناق فردا است\r\nامشب خوش است و خرم شمشاد قدّ قاسم * رفتن به حجلهء گور با طمطراق فردا است\r\nامشب نهاده بيمار سر روى بالش ناز * گردن به حلقهء غل پا در وثاق فردا است\r\nامشب به روى ساقى آزادگان گشاده * بند گران دشمن بر دست و ساق فردا است\r\nامشب نشسته مولا بر رفرف عبادت * پيمودن ره عشق روى براق فردا است\r\nامشب شب عروج است تا بزم قاب و قوسين * هنگام رزم و پيكار يوم السباق فردا است\r\nامشب شه شهيدان آمادهء رحيل است * ديدار روى جانان يوم التلاق فردا است\r\nامشب بگو به بانو يك ساعتى بيارام * هنگامهء بلاخيز ما لا يطاق فردا است\r\nامشب قرين يارى از چيست بىقرارى * دل گر شود ز طاقت يكباره طاق فردا است \r\n\r\n","description":"","footnote":"","page_name":" 641 ","page_number":641},
  {"content":"\r\n\r\n\r\nدر شب يازدهم\r\n خاك غم بر سر گلزار جهان باد امشب * رفته گلزار نبوّت همه بر باد امشب\r\nخرگه چرخ ستم پيشه بسوزد كه بسوخت * خرگه معدلت از آتش بيداد امشب\r\nسقف مرفوع نگون باد كه گرديده نگون * خانهء محكم تنزيل ز بنياد امشب\r\nشد سراپردهء عصمت ز اجانب ناپاك * در رواق عظمت زلزله افتاد امشب\r\nشده از سيل سپه كعبهء توحيد خراب * وين عجبتر شده بيت الصنم آباد امشب\r\nاز دل پرده‌نشينان حجازى ز عراق * مىدود تا به فلك ناله و فرياد امشب\r\nشورش روز قيامت رود از ياد گهى * كز ابو الفضل كنند اهل حرم ياد امشب\r\nاز غم اكبر ناشاد و نهال قد او * خون دل مىچكد از شاخهء شمشاد امشب\r\nنو عروسان چمن را زده آتش به جگر * شعلهء شمع قد قاسم داماد امشب\r\nمادر اصغر شيرين دهن از داغ كباب * تيشه بر سر زند از غصه چه فرهاد امشب\r\nحجت حق چه بناحق بغل جامعه رفت * كفر مطلق شده از بنده غم آزاد امشب\r\nبانوان اشكفشان ، ليك چه ياقوت روان * خاطر زادهء مرجانه بود شاد امشب\r\nديو ، انگشتر و انگشت سليمان را برد * نه عجب خون رود از چشم پريزاد امشب\r\nاى دريغا كه به همدستى جمال لعين * دست بيداد فلك داد ستم داد امشب\r\nچهرهء مهر سيه باد كه بر خاكستر * خفته آن آينهء حسن خداداد امشب\r\nبرق غيرت زده در خرمن هستى ز تنور * كه دو گيتى شده چون رعد پر از داد امشب \r\n\r\n","description":"","footnote":"","page_name":" 642 ","page_number":642},
  {"content":"\r\n\r\n\r\nدر شب يازدهم\r\n دل خاتم ز خون لبريز در اين ماتم است امشب * اگر گردون ببارد خون در اين ماتم كم است امشب\r\nتو گوئى فاتح اقليم عشق امشب بود بىسر * كه خاك تيره بر فرق نبىّ خاتم است امشب\r\nملك چون نىنوا دارد ، فلك خونابه مىبارد * مگر بر روى نى چشم و چراغ عالم است امشب\r\nچراغ دودهء بطحا ز باد فتنه خاموش است * نه يثرب بلكه اوضاع دو گيتى درهم است امشب\r\nز سيل كفر امشب كعبهء اسلام ويران است * حرم چون لجهء خون ز اشك چشم زمزم است امشب\r\nنمىدانم چه طوفانى است اندر عالم امكان * كه صد نوح از مصيبت غرقهء موج غم است امشب\r\nز دود خيمه‌گاه او خليل آتش به جان دارد * روان خونابهء دل از دو چشم آدم است امشب\r\nكليم اللَّه بود مدهوش از طور تنور او * ز خاكستر مگر آن زخم سر را مرهم است امشب\r\nزبانم باد لال از گفتگوى به جدل و جمال * دچار اهرمن گوئى كه اسم اعظم است امشب \r\n\r\n","description":"","footnote":"","page_name":" 643 ","page_number":643},
  {"content":"\r\n\r\n تعالى از قد و بالاى عباس آن مه و الا * كه پشت آسمان از بهر آن قامت خم است امشب\r\nنه تنها كرده ليلى را غم مرگ جوان مجنون * كه عقل پير در زنجير اين غم مدغم است امشب\r\nعروس حجلهء گيتى سيه‌پوش از غم قاسم * مگر آن لاله رو شمع عزا و ماتم است امشب\r\nز داغ شيرخوار ، اى مادر گيتى بزن بر سر * كه با ناوك گلوى نازك او توأم است امشب\r\nحديث شورش‌انگيزى است اندر عالم بالا * مگر در حلقهء زنجير عقل اقدم است امشب\r\nمگر سر رشتهء تقدير را از گردش گردون * به گردن حلقهء غل چون قضاى مبرم است امشب\r\nتن تب‌دار را امشب ز حد بگذشته تاب و تب * مگر بيمار با آه يتيمان همدم است امشب\r\nمهين بانوى خلوت خانهء حق عصمت كبرى * اسير و دستگير و بىكس و بىمحرم است امشب\r\nز حال بانوان نينوا چون نى نوا دارم * ولى از سوز اين ماتم زبانم ابكم است امشب \r\n\r\n","description":"","footnote":"","page_name":" 644 ","page_number":644},
  {"content":"\r\n\r\n\r\nبندهاى متفرقه\r\n مصباح نور جلوه‌گر اندر تنور بود * يا در تنور آية اللَّه نور بود\r\nگاهى به اوج نيزه گهى در حضيض خاك * در غايت خفاء و كمال ظهور بود\r\nگاهى مدارا دائرهء سوز و ساز شد * گاهى چه نقطه مركز شور نشور بود\r\nيا شمع جمع انجمن آه و ناله شد * يا شاهد بساط نشاط و سرور بود\r\nگاهى چه نقطه بر در سر حلقهء فساد * رأس الفخار بر در رأس الفجور بود\r\nآخر به بزم باده مست غرور رفت * لعل لبى كه عين شراب طهور بود\r\nيا للعجب كه نقطهء توحيد آشنا * با چوب خيزران اثيم كفور بود\r\nقرآن قرين ناله شد آن دم كه منطقش * داود بود و نغمه سراى زبور بود\r\nتورات زد به سينه چه از كينه شد خموش * صوت انا اللهى كه ز سيناى طور بود\r\nانجيل خون گريست چه آزرده بنگريست * لعلى كه روح‌بخش و شفاء صدور بود \r\n\r\nدر رثاى سيد الشهداء ( ع )\r\n چون شد محيط دائرهء خطهء جنود * خالى ز هر كه بود مگر نقطهء وجود\r\nنور تجلّى احديت تتق كشيد * سر زد جمال غيب ز آئينهء شهود\r\nدر پيشگاه شاهد هستى چه شمع سوخت * نابود شد به مجمرهء عشق همچو عود\r\nآشوب در سراى طبيعت ز حد گذشت * سلطان معرفت چه مجرد شد از حدود\r\nمرغ دلى نماند كه در قيد غم نشد * چون شد هماى سدره‌نشين مطلق از قيود \r\n\r\n","description":"","footnote":"","page_name":" 645 ","page_number":645},
  {"content":"\r\n\r\n آن مصدر وجود فرو كوفت كوس عشق * در عرصه‌اى كه عقل نيابد ره ورود\r\nدر راه عشق مبدء فيض آنچه داشت داد * تا شد عيان به عالميان منتهاى جود\r\nدست از جوان كشيد كه بد خوشترين متاع * وز نقد جان گذشت كه بد بهترين نقود\r\nمستغرق وصال چنان شد كه مىنمود * شور و وداع پردگيانش نواى عود\r\nشد بر فراز رفرف همت سوار و تاخت * من منتهى النزول الى غاية الصعود\r\nگردون هماره داشت به تعظيم او ركوع * شد تا كند ز هيبت تكبير او سجود\r\nخصم از نهيب تيغ چه ريح العقيم او * اندر گريز ، همچو ز خور طائر ولود\r\nتيغش بسر فشانى دشمن چه باد عاد * اسبش به شيهه آيتى از صيحهء ثمود\r\nتا شد سرش به نيزه چه عيسى به روى دار * ليكن نه فارغ از ستم فرقهء يهود\r\nاز حال آن سرم نبود تاب سرگذشت * چندان بلا كشيد كه آبش ز سر گذشت \r\n\r\nدر رثاى مظلوم ( ع )\r\n در جهان نشنيده‌ام تا بود اين چرخ كبود * كز سليمان اهرمن انگشت و انگشتر ربود\r\nدست بيداد فلك دستى جدا كرد از بدن * كز نهاد عالم امكان برآمد داد و دود\r\nاز پى ديدار جانان كرد نقد جان نثار * وه چه جانى ! يعنى اندر گنج هستى هر چه بود\r\nكرد قربانى جوانى را كه چشم عقل پير * چشمهء خون در عزاى جانگزاى او گشود\r\nمادر گيتى چنان در ماتم او ناله كرد * تا كه كر شد گوش گردون از نواى رود روى\r\nداد بهر جرعه‌اى از آب درى آبدار * در كنار آب دريا ، آه از اين سودا و سود\r\nقاب قوسين عروجش بود بر اوج سنان * شد به او ادنى روان چون در تنور آمد فرود \r\n\r\n","description":"","footnote":"","page_name":" 646 ","page_number":646},
  {"content":"\r\n\r\n از سر نى شاهد بزم حقيقت زد چه سر * گمرهان را جلوهء شمع طريقت مىنمود\r\nسر به نى ليكن ز سر عشق جانانش به لب * نغمه‌اى كان نغمه در مزمار داودى نبود\r\nدير ترسا را گهى روشن‌تر از خورشيد كرد * گاه پندارى مسيحا بود بر دار جهود\r\nبا لب و دندان او جز چوب بيداد يزيد * همدم ديگر ندانم ! داد از اين گفت و شنود\r\nآنچه ديد آن لعل لب از جور دوران كم نداشت * از چه چوب خيزران اين نغمهء ديگر فزود \r\n\r\nدر رثاى مظلوم ( ع )\r\n اى كه زخم فراوان مظهر بىچند و چونى * در حجاب خاك و خون چون شاهد غيب مصونى\r\nآه و وا ويلا چنان كوبيدهء سم هيونى * همچو اسم اعظمى كز حيطهء دانش برونى\r\nويكه با آن تشن‌هكامى غرقهء درياى خونى * آنچه گويم آنچنانى باز صد چندان فزونى\r\nبانوان را خيمه سر بودى اكنون سرنگونى * خيمه سوزان را نمىگوئى چرا « يا نار كوني » ؟\r\nنازپرورد تو بودم داد از اين حال كنونى * عزت و حرمت مبدل شد به خوارى و زبونى\r\nسرخ روئى را به سيلى برد چرخ‌نيلگونى * سرفرازى رفت و شد پامال هر پستى و دونى\r\nاز رباب دل‌كباب آخر نمىپرسى كه چونى * يا كه از ليلى چرا سرگشتهء دشت جنونى\r\nعمه‌ام آن دختر سلطان اقليم « سلوني » * نيست اندر عالم امكان چو او ذات الشجونى\r\nنيست جز بيمار ما را محرمى يا رهنمونى * ناگهان بشنيد از حلقوم شه راز درونى\r\nشيعتي ما ان شربتم ريّ عذب فاذكروني * أو سمعتم بغريب أو شهيد فاندبوني \r\n\r\n","description":"","footnote":"","page_name":" 647 ","page_number":647},
  {"content":"\r\n\r\n\r\nمخمس غزل شيخ سعدى در مصيبت\r\n رفت اصغر شيرينم ز آغوشم و دامانم * برگ گل نسرينم يا شاخهء ريحانم\r\nآن غنچهء خندان را من غنچه نمىخوانم * آن دوست كه من دارم و اين يار كه من دانم\r\nشيرين دهنى دارد دور از لب و دندانم * كى مهر و وفا باشد اين چرخ بد اختر را\r\nتا خلعت دامادى در بر كنم اكبر را * بينم بدل شادى آن طلعت دلبر را\r\nبخت آن نكند با من كانشاخ صنوبر را * بنشينم و بنشانم گل بر سرش افشانم\r\nاى جعد سمن سايت دام دل شيدائى * در نرگس شهلايت شور سر سودائى\r\nبىلعل شكرخايت كو تاب و توانائى ؟ * اى روى دل آرايت مجموعهء زيبائى\r\nمجموع چه غم دارد از من كه پريشانم * اى شمع رخت شاهد در بزم شهود من\r\nموى تو و بوى تو مشك من و عود من * از داغ تو داد من وز سوز تو دود من\r\nدرياب كه نقشى ماند از طرح وجود من * چون ياد تو مىآرم خود هيچ نمىمانم\r\nاى لعل لبت ميگون وى سر و قدت موزون * عذراى جمالت را من وامق و من مفتون\r\nرفتى تو و جانا رفت جان از تن من بيرون * اى خوبتر از ليلى بيم است كه چون مجنون\r\nعشق تو بگرداند در كوه و بيابانم \r\n\r\n","description":"","footnote":"","page_name":" 648 ","page_number":648},
  {"content":"\r\n\r\n اى كشت اميدم را خود حاصل بىحاصل * سهل است گذشت از جان ليكن ز جوان مشكل\r\nتند آمدى و رفتى اى دولت مستعجل * دستى ز غمت بر دل پائى ز پيت در گل\r\nبا اين همه صبرم هست از روى تو نتوانم * زود از نظرم رفتى اى كوكب اقبالم\r\nيكباره نگون گشتى اى رايت اجلالم * آسوده شدى از غم من نيز به دنبالم\r\nدر خفيه همىنالم وين طرفه كه در عالم * عشاق نمىخسبند از نالهء پنهانم\r\nسوز غمت اى مهوش در سوخته مىگيرد * فرياد مصيبت كش در سوخته مىگيرد\r\nخوناب مرارت چش در سوخته مىگيرد * بينى كه چه گرم آتش در سوخته مىگيرد\r\nتو گرم‌تر از آتش من سوخته‌تر زانم * اى دوست نمىگويم چون آگهى از حالم\r\nاز مرگ جوانانم وز نالهء اطفالم * گر دست جفا سازد نابودم و پامالم\r\nبا وصل نمىپيچم وز هجر نمىنالم * حكم آن كه تو فرمائى من بندهء فرمانم\r\nاز بيش و كم دشمن هر چند كه بسيارند * با كم نبود هرگز چون در ره گل خارند\r\nبا نقش وجود تو چون نقش به ديوارند * يك پشت زمين دشمن گر روى به من آرند\r\nاز روى تو بيزارم گر روى بگردانم \r\n\r\n","description":"","footnote":"","page_name":" 649 ","page_number":649},
  {"content":"\r\n\r\n زندان بلايت را صد باره چه ايّوبم * من يوسف حسنت را همواره چه يعقوبم\r\nمن عاشق ديدارم من طالب مطلوبم * در دام تو محبوسم در دست تو مغلوبم\r\nاز ذوق تو مدهوشم در وصف تو حيرانم * زد مفتقر شيدا ز اول در اين سودا\r\nشد بار دلش آخر سود و بر اين سودا * تا گشت سمندروار در اخگر اين سودا\r\nگويند مكن سعدى جان در سر اين سودا * گر جان برود شايد من زندهء با جانم \r\n\r\nايضاً مخمس غزل شيخ سعدى در مصيبت\r\n تشنه‌لبا به آب مهر تو سرشته شد گلم * چون بكنم دل از تو و چون ز تو مهر بگسلم\r\nگرچه بلاى دوست را از سر شوق حاملم * بار فراق دوستان بسكه نشسته بر دلم\r\nمىروم و نمىرود ناقه به زير محملم * ملك قبول كى شود جز كه نصيب مقبلى\r\nلايق عشق و عاشقى برگ گل است و بلبلى * بار غم ترا چو من كس نكند تحملى\r\nبار بيفكند شتر چون برسد به منزلى * بار دل است همچنان ور به هزار منزلم\r\nداس غم تو مىكند حاصل عمر را درو * درد و بلا همىرسد از چپ و راست نو به نو\r\nرفتم و دل بماند در سلسلهء غمت گرو * اى كه مهار مىكشى صبر كن و سبك برو\r\nكز طرفى نو مىكشى وز طرفى سلاسلم \r\n\r\n","description":"","footnote":"","page_name":" 650 ","page_number":650},
  {"content":"\r\n\r\n شوق تو مىزند ز سر شور وز ناى غم نوا * تن سوى شام غم روان دل به زمين كربلا\r\nجز من داغديده را درد نبوده بىدوا * بار كشيدهء جفا پرده دريدهء هوا\r\nراه ز پيش و دل ز پس واقعه‌اى است مشكلم * تا تو بخاطر منى ديده بخواب كى شود ؟\r\nراحت و عشق روى تو آتش و آب كى شود ؟ * غفلت از تو در ره شام خراب كى شود ؟\r\nمعرفت قديم را هجر ، حجاب كى شود ؟ * گرچه به شخص غائبى ، در نظرى مقابلم\r\nما به هواى كوى تو دربدريم و كو به كو * وز غم هجر روى تو با اجليم روبرو\r\nكى شود آنكه من كنم شرح غم تو مو به * آخر قصد من توئى غايت جهد آرزو\r\nتا نرسد به دامنت دست اميد نگسلم * سوخت ز آتش غم هجر تو پروبال من\r\nچون شب تار روز من هفته و ماه و سال من * نقش تو در ضمير من مونس لايزال من\r\nذكر تو از زبان من فكر تو از خيال من * كى برود كه رفته‌اى در رگ و در مفاصلم\r\nگرچه اسير حلقهء سلسلهء اجانبم * يا كه چه نقطه ، مركز دائرهء مصائبم\r\nور چه ز حد برون بود منطقهء نوائبم * مشتغل توام چنان كز همه چيز غائبم\r\nمفتكر توام چنان كز همه خلق غافلم \r\n\r\n","description":"","footnote":"","page_name":" 651 ","page_number":651},
  {"content":"\r\n\r\n اى كه به عرصهء وفا از همه برده‌اى سبق * جز تو كه سر نهاده از بهر نثار بر طبق\r\nخواهر داغديده را يك نظر اى جمال حق * گر نظرى كنى كند كشته صبر من ورق\r\nور نكنى چه بر دهد كشت اميد حاصلم ؟ * مفتقرا به عاشقى گشت بساط عمر طى\r\nكى برسى به دولت وصل نگار خويش كى ؟ * پيرى و بند بند دل شور و نوا كند چه نى\r\nسنت عشق سعديا ترك نمىدهى بمى * چون ز دلم رود برون خون سرشته در گلم\r\nمن كه به لاف عاشقى همسر صد مبارزم * گرچه فنون عشق را با همه جهل حائزم\r\nور چه نصاب شوق را با همه فقر فائزم * داروى درد شوق را با همه علم عاجزم\r\nچارهء كار عشق را با همه عقل جاهلم \r\n\r\nدر رثاى سيد الشهداء ( ع )\r\n اى كه به ميدان وفا از دل و جان كرده نثار * كرده هفتاد و دو تن يكتنه قربان نگار\r\nسر و تن در ره يار * همگى شير شكار\r\nسر به نى شمع دل انجمن ناله و آه * نقطهء مركز يك دائره ، سرمه رخسار\r\nشاهد بزم إله * محو نور الأنوار\r\nتن پر از غنچهء بشكفته ز پيكان خدنگ * لاله‌زارى سر هر غنچه دو صد مرغ هزار\r\nگلشنى رنگارنگ * زار چون ابر بهار\r\nنونهالان همه روئيده به پيرامن او * ليك از سوز درون فى الشجر الأخضر نار \r\n\r\n","description":"","footnote":"","page_name":" 652 ","page_number":652},
  {"content":"\r\n\r\n سبزهء دامن او * تا فلك رفته شرار\r\nهمه چون نخله طور از عطش افروخته دل * همه از باد خزان ريخته در فصل بهار\r\nخشك لب سوخته دل * مانده بىگل گلزار\r\nهمه شاداب ز خوناب ولى سينه كباب * يك گلستان همه بىآب و دو دريا به كنار\r\nتشنه از قحطى آب * بهرهء هر خس و خار\r\nيك طرف سرو سهى ساى أبو الفضل قلم * سرو آزاد قدش گشته تهيدست زبار\r\nاز كف افتاده علم * دستش افتاده زكار\r\nتا از آن هيكل توحيد جدا گشت دو دست * رفت و بگسيخت ز هم سلسلهء يار و تبار\r\nكمر شاه شكست * شد حرم بىسالار\r\nيك طرف يوسف حسن ازل و گرگ اجل * رنگ خون بر رخ ماهش چه بر آئينه غبار\r\nگشته همدست و بغل * شد جهان تيره و تار\r\nطره اكبر ناكام به خون رنگين است * نه عجب گر ز غمش خون شده تا روز شمار\r\nدل شه خونين است نافه مشك تتار * يك طرف قاسم ناشاد كه در حجله گور\r\nنوعروسان چمن غمزده و زار و نزار * بسته آئين سرور\r\nداغ آن لاله عذار * بدن نازك او تا شده پامال ستور\r\nدست و پا تا كه به خون سر و تن كرده نگار * شد به پا شور نشور\r\nچشم گردون خونبار * يك طرف اصغر شيرين دهن از ناوك تير\r\nغنچه با تنگدلى خنده زد از ناوك خار * آب نوشيده ز تير\r\nبر رخ بلبل زار * طوطى باغ بهشت از ستم زاغ و زغن\r\nشكر شكر فشاند از دهن شكر بار \r\n\r\n","description":"","footnote":"","page_name":" 653 ","page_number":653},
  {"content":"\r\n\r\n رخت بست از گلشن * بهر قربانى يار\r\nيك طرف پردگيان شور و نوا سر كرده * بانوان دو سرا شهرهء هر شهر و ديار\r\nهمگى بىپرده * دستگير اغيار\r\nلاله رويان همه را داغ مصيبت بر دل * بىكس و بىسر و سالار بجز يك بيمار\r\nهمه را پا در گل * دست و پا سلسله دار \r\n\r\nدر رثاى مظلوم ( ع )\r\n اى اسم اعظم حق كز عالمى نهانى * وى شمع نور مطلق كز روى نى عيانى\r\nدر خاك و خون طپانى * چون ماه آسمانى\r\nاى كعبهء حقيقت كز اوج عرش هستى * وى كعبهء طريقت كز لطف و مهربانى\r\nپامال پيل مستى * سرخيل كاروانى\r\nاى در مناى ميدان از نقد جان گذشته * رسم از تو شد بدوران آئين جانفشانى\r\nوز نوجوان گذشته * در راه يار جانى\r\nاى شاه خرگه عشق اى جوهر فتوت * كافشانده در ره عشق هر گوهر گرانى\r\nاى عنصر مروت * هر گنج شايگانى\r\nسيمرغ قاف همت مرغى ز آشيانت * شهباز اوج حشمت بىقدر ديدبانى\r\nيا سر بر آستانت * بىنام و بىنشانى\r\nطوفان ماتم تو شورى بپانموده * در لجهء غم تو يا بحر بىكرانى\r\nكز نوح دل ربوده * او غرقه و جهانى\r\nاى يوسف گل‌اندام از چيست غرقه خونى * وز گرگ زشت فرجام صد پاره آنچنانى \r\n\r\n","description":"","footnote":"","page_name":" 654 ","page_number":654},
  {"content":"\r\n\r\n در چاه غم نگونى * كاندر نظر نمانى\r\nاى سينهء تو سينا از زخمهاى پيكان * ليكن ز چشم بينا اى طور لن ترانى\r\nدر خلوت دل و جان * در خاك و خون نهانى\r\nاى سبز بوستانت از غنچه‌هاى خندان * وى سرخ گلستانت از خون هر جوانى\r\nيا از نيازمندان * چون لاله ارغوانى\r\nاى مخزن معارف اى گنج علم و حكمت * از مركب مخالف يك مشت استخوانى\r\nوى كان جود و رحمت * در حيرتم چنانى\r\nاى سر كه از غم عشق سر گرد كوى يارى * پيوسته در خم عشق يا نيزه آشيانى\r\nگوئى كه گوى يارى * يا گنج خاكدانى\r\nاى سر كه طور نورى گاهى چه آيهء نور * يا در ته تنورى يا بر سر سنانى\r\nگاهى چه سر مستور * گوئى كه لا مكانى\r\nاى لعل عيسوى دم با رنج عشق چونى * اى بوسه‌گاه خاتم با آن شكرفشانى\r\nوز چيست تيره گونى * دمساز خيزرانى\r\nاى نغمه ساز توحيد افسرده از چه هستى * كز آن لب و دهن ديد خضر آب زندگانى\r\nآزرده از كه هستى * داود نغمه‌خوانى\r\nچون نغمهء انا اللَّه از طور نور سر زد * دست بريده ناگاه چون مرگ ناگهانى\r\nيا سر ز طشت زر زد * كرد آنچنان كه دانى \r\n\r\nنوحه خطاب به حضرت ولى عصر ( ع )\r\n يا امام العصر يا ابن الطاهرين الطيبين * شور محشر را عيان با ديدهء حق بين ببين \r\n\r\n","description":"","footnote":"","page_name":" 655 ","page_number":655},
  {"content":"\r\n\r\n يا ولي المؤمنين * يا ولي المؤمنين\r\nعترت خير الورى را بنگر اندر كربلا * بين مقتول و مأسور بأيدي الظالمين\r\nدشت پررنج و بلا * يا ولي المؤمنين\r\nحرمة الرحمن أضحت في انتهاك و انتهاك * بسكه خون حق بناحق ريخت در آن سرزمين\r\nأحسن اللَّه عزاك * يا ولي المؤمنين\r\nاز حضيض خاك شد تا اوج گردون موج خون * فاستبانت حمرة من قبل ما كادت تبين\r\nآسمان شد لاله‌گون * يا ولي المؤمنين\r\nأمست الغبراء حمرى لدماء سائلات * شد پر از خون دامن صحرا و ما را آستين\r\nمن نحور زاكيات * يا ولي المؤمنين\r\nاز سموم كين خزان شد گلشن آل رسول * و على الأغصان للورقاء نوح و أنين\r\nروضهء قدس بتول * يا ولي المؤمنين\r\nلهف نفسي قامت الساعة و انشق القمر * رنگ خون بنشست بر آئينهء غيب مبين\r\nحين وافاه الحجر * يا ولي المؤمنين\r\nسهم كين اندر مقام قاب قوسين كرد جاى * فهوى للَّه شكراً و هو مقطوع الوتين\r\nيا كه در عرش خداى * يا ولي المؤمنين\r\nلست أنساه صريعاً و هو مغشيّ عليه * برد آن ملحد سر از سر دفتر ايمان و دين\r\nاذ أتى الشمر اليه * يا ولي المؤمنين\r\nسر ز گنج معرفت برداشت آن افعى صفت * لم يراقب فيه جبار السما ذاك اللعين\r\nبا كمال معرفت * يا ولي المؤمنين\r\nو نعاه بعد ما ناغاه دهراً جبرئيل : * جان جانان كرد جان قربانى جان آفرين \r\n\r\n","description":"","footnote":"","page_name":" 656 ","page_number":656},
  {"content":"\r\n\r\n قتل السبط الأصيل * يا ولي المؤمنين\r\nبحر مواج بقا ، سرچشمهء آب حيات * لم يذق حتى قضى من بارد الماء المعين\r\nبر لب شط فرات * يا ولي المؤمنين\r\nو لقد أمسى سليباً و هو من عليا نزار * كرد در بر جامه‌اى از خون حلق نازنين\r\nفاكتسى ثوب الفخار * يا ولي المؤمنين\r\nروح قرآن معنى تورات و انجيل و زبور * يا له صدراً حوى اسرار رب العالمين\r\nگشت پامال ستور * يا ولي المؤمنين\r\nأشرقت شمس الهدى من مطلع الرمح الطويل * عالم تكوين شده پرنور از آن ماه جبين\r\nيا له رزء جليل * يا ولي المؤمنين\r\nكوكب درّى و مصباح ازل مشكاة نور * فانثنى رأس العلى ذلا له و هو حزين\r\nسر زد از كنج تنور * يا ولي المؤمنين\r\nفي خباء لم يخب وفاده عند الوفود * شعلهء او زد علم بر قبّهء عرش برين\r\nأضرموا نار الحقود * يا ولي المؤمنين\r\nكعبهء توحيد شد پامال جمعى پيل مست * فاستحلّوا و استباحوا ثقل خير المرسلين\r\nيا گروهى بت‌پرست * يا ولي المؤمنين\r\nأبرزت أسرى بنات الوحي ربّات الخدور * همنشين ناله و همراه آه آتشين\r\nحسّراً حرّى الصدور * يا ولي المؤمنين\r\nبانوان ملك يثرب رهسپار شام شوم * نادبات باكيات خلف زين العابدين\r\nهمچو سبى ترك و روم * يا ولي المؤمنين\r\nقائد الاسلام أمسى في قيود من حديد * شاهباز اوج وحدت شد به دام مشركين \r\n\r\n","description":"","footnote":"","page_name":" 657 ","page_number":657},
  {"content":"\r\n\r\n و هو يهدى ليزيد * يا ولي المؤمنين\r\nاى امام منتظر اى شهسوار نشأتين * سيدي قم ، فمتى تشفي صدور المسلمين ؟\r\nيا لثارات الحسين * يا ولي المؤمنين \r\n\r\nزبانحال زينب كبرى ( ع ) در عزاى سيد الشهداء ( ع )\r\n نالهء نى است اى دل يا كه از لب شاه است * يا كه نخلهء طور و نغمهء انا اللَّه است\r\nداستان دستانت از فراز شاخ گل * يا كه بانك قرآن است كز شه فلك جاه است\r\nگرچه بانوان يكسر بىسرند و بىسالار * ليك شاهد مقصود شمع جمع اين راه است\r\nاو چه شمع كاشانه بانوان چو پروانه * يا چه خوشهء پروين گرد خرمن ماه است\r\nاى هماى بىهمتا سايه را مگير از ما * سايهء سرت ما را خيمه است و خرگاه است\r\nشهسوار من آرام بر پيادگان رحمى * پاى همرهى لنگ است دست چاره كوتاه است\r\nاى كه سربلندى تو زير پاى خود بنگر * زان كه نازنينان را سر به خاك درگاه است\r\nاز فراز نى لطفى كن به گوشهء چشمى * زان كه بىپناهان را گوشه‌اى پناگاه است\r\nاز لب روان‌بخشت زنده كن دل ما را * گرچه نغمهء اين نى دلخراش و جانكاه است\r\nآنكه با غمت ساز است همنشين و همراز است * دود سينهء سوزان يا كه شعلهء آه است\r\nغمگسار بيمارت داغدار ديدارت * گريهء شبانگاه و نالهء سحرگاه است\r\nاز دو چشم بيدارش وز غم دل زارش * آن يگانه غمخوارش واقف است و آگاه است \r\n\r\n","description":"","footnote":"","page_name":" 658 ","page_number":658},
  {"content":"\r\n\r\n\r\nزبانحال زينب كبرى ( ع ) در عزاى سيد الشهداء ( ع )\r\n اى بقربان تو خواهر تو * خواهر با جان برابر تو\r\nكاش بودى زير خنجر شمر * جگر من جاى حنجر تو\r\nتشنه‌كاما سوخت جان مرا * كام خشك و ديدهء تر تو\r\nخاك عالم باد بر سر من * روى خاك افتاده پيكر تو\r\nيا بعيد الدار عن وطنه * عاقبت شد خاك بستر تو\r\nيوسف گل پيرهن نگذاشت * خصم دون يك جامه در بر تو\r\nجوى اشك چشم من چه كند * با تن در خون شناور تو\r\nاى شهنشاه قلمرو عشق * كو سپهسالار لشكر تو\r\nرايت گردون هماره نگون * كو علمدار دلاور تو\r\nنه تو تنها بسوختى كه بسوخت * عالمى از داغ اكبر تو\r\nخون روان از چشم مادر دهر * از غم بىشير اصغر تو\r\nنونهال باغ من بكجا است * قاسم آن شاخ صنوبر تو\r\nاى برادر سر برآر و بپرس * چه شد اى غمديده معجر تو\r\nگردش چرخ كبود ربود * گوشوار از گوش دختر تو\r\nرفتم از كوى تو زار و نزار * با دلى پر از غصّه از بر تو\r\nتا كند چون نىنوا دل من * چون ببينم روى نى سر تو\r\nتا به شام و بزم عام رود * خواهر بىيار و ياور تو\r\nتا ببيند اين ستمكش زار * ناسزاها از ستمگر تو \r\n\r\n","description":"","footnote":"","page_name":" 659 ","page_number":659},
  {"content":"\r\n\r\n تا كه چوب خيزران چه كند * با لبان روح‌پرور تو\r\nتا بنالد همچو مرغ هزار * خواهر بىبال و بىپر تو \r\n\r\nزبانحال زينب كبرى ( ع ) در عزاى سيد الشهداء ( ع )\r\n اى نازنين برادر شد نوبت جدائى * بهر وداع خواهر دستى نمىگشائى\r\nيا روز بينوائى * لطفى نمىنمائى\r\nاى شاه اوج هستى از چيست ديده بستى * از ما چرا گسستى غافل چرا ز مائى\r\nهنگام سرپرستى * پيوسته با كجائى\r\nيك كاروان اسيريم چون مرغ پر شكسته * زين غم چرا نميريم ناموس كبريائى\r\nدربند خصم بسته * چون پرده ختائى\r\nما را حجاب عصمت گردون دون دريده * ما را نگشته قسمت جز خون دل دوائى\r\nمعجر ز سر كشيده * جز در دل دوائى\r\nپرده . . . . . . . . . . . . ده كرده دوران * بيداد خصم ما را داده سخن‌سرائى\r\n. . . . . . . . . . ران * در بزم بىحيائى\r\nاطفال . . . . . . . . . . . . . . . . . . [ 1 
  ] * چون بچهء كبوتركى باشدش رهائى\r\nزين آتش فروزان * از كركس دغائى\r\nبيمار و حلقهء غل وانگه شتر سوارى * كى باشدش تحمّل زينگونه ماجرائى\r\nبىمحمل و عمارى * از حد برون جفائى \r\n\r\n\r\n","description":"","footnote":"\r\n[ 1 
  ] نقطه‌گذارىها در نسخهء اصل محو شده است . ( مصحح ) .\r\n","page_name":" 660 ","page_number":660},
  {"content":"\r\n\r\n گر رفتم از بر تو معذورم اى برادر * حاشا ز خواهر تو آئين بيوفائى\r\nمقهورم اى برادر * يا ترك آشنائى\r\nگر غائب از حضورم در دام غم گرفتار * يك نيزه از تو دوريم ليكن نه دست و پائى\r\nليكن سر تو سالار * نه فرصت نوائى\r\nچون لاله داغداريم چون شمع اشكريزان * هر يك دو صد هزاريم در شور و غم‌فزائى\r\nاى شاهد عزيزان * در سوز غصه‌زائى\r\nساز غم تو كم نيست ليكن مجال دم نيست * در سينهء حرم نيست جز آه جان‌گزائى\r\nزين بيشتر ستم نيست * جز اشك بىصدائى\r\nكشتى شكستگانيم در موج لجهء غم * يك دسته خسته جانيم ما را تو ناخدائى\r\nيا در شكنجهء غم * زين غم بده رهائى\r\nراه دراز در پيش وز چاره دست كوتاه * يك حلقه زار و دل‌ريش نه برگ و نه نوائى\r\nنه خيمه و نه خرگاه * نه جز خرابه جائى\r\nامروز روز يارى است از بانوان بىكس * هنگام غمگسارى است گاه گره‌گشائى\r\nاز كودكان نورس * يا منتهى رجائى\r\nبا يك سپاه دشمن با صد بلا دچارم * يا رب مباد چون من آواره مبتلائى\r\nناچار خوار و زارم * بيچاره مبتلائى\r\nز آغاز شد سرانجام ما را اسيرى شام * ما را نداده ايّام جز ناسزا سزائى\r\nصبح اميد شد شام * جز محنت و بلائى\r\nدردا كه با دل ريش سرگرد راه شاميم * ما از پس و تو از پيش ما را تو رهنمائى\r\nرسواى خاص و عاميم * يا قبلهء دعائى \r\n\r\n","description":"","footnote":"","page_name":" 661 ","page_number":661},
  {"content":"\r\n\r\n اى آنكه بر سر نى دمساز راه عشقى * چون نالهء نى از پى نبود مرا جدائى\r\nدر كوفه يا دمشقى * از چون تو دلربائى \r\n\r\nزبانحال زينب كبرى ( ع ) در عزاى سيد الشهداء ( ع )\r\n اى يك جهان برادر وى نور هر دو ديده * چون حال زار خواهر چشم فلك نديده\r\nبىمحمل و عمارى بىآشنا و يارى * سرگرد هر ديارى خاتون داغديده\r\nخورشيد برج عصمت شد در حجاب ظلمت * پشت سپهر حشمت از بار غم خميده\r\nدردانه بانوى دهر بىپرده شهرهء شهر * دوران چه كرده از قهر با ناز پروريده !\r\nاى لالهء دل ما اى شمع محفل ما * برنى مقابل ما سر بر فلك كشيده\r\nبنگر به حال اطفال در دست خصم پامال * چون مرغ بىپروبال كز آشيان پريده\r\nيك دسته دل شكسته بندش به دست بسته * يك حلقه زار و خسته خارش به پا خليده\r\nگردون شود نگونسر ديوانه عقل رهبر * ليلى اسير و اكبر در خاك و خون‌طپيده\r\nدست سكينه بر دل پاى رباب در گل * كافتاده در مقابل اصغر گلو دريده\r\nبربسته دست تقدير بيمار را به زنجير * عنقاء قاف و نخجير هرگز كسى شنيده\r\nآهش زند زبانه روزانه و شبانه * از ساغر زمانه زهر الم چشيده\r\nرفتم به كام دشمن در بزم عام دشمن * داد از كلام دشمن خون از دلم چكيده\r\nكردند مجلس آرا ناموس كبريا را * صاحب‌دلان خدا را دل از كفم رميده\r\nگر مو به مو به مويم آرام دل نجويم * از آنچه شد نگويم با آن سر بريده\r\nزان لعل عيسوى دم حاشا اگر زنم دم * كز جان و دل دمادم ختم رسل مكيده \r\n\r\n","description":"","footnote":"","page_name":" 662 ","page_number":662},
  {"content":"\r\n\r\n\r\nوداعيّه\r\n اى خسرو خوبان مكن آهنگ ميدان * بهر خدا رحمى بر اين شيرين زبانان\r\nاى جان جانان * اطفال حيران\r\nاى شمع جمع و مونس دلهاى غمخوار * جانا مكن جمعيّت ما را پريشان\r\nما را مكن خوار * اى شاه ذى شان\r\nشاها به سامانى رسان آوارگان را * ما را ميفكن اى پناه بىپناهان\r\nبيچارگان را * در اين بيابان\r\nاى شاهباز لامكان ترك سفر كن * مرغان قدسى را منه در چنگ زاغان\r\nصرف نظر كن * در دام عدوان\r\nما را ميان دشمنان مگذار و مگذر * يك كاروان زن چون بماند بىنگهبان\r\nبىيار و ياور * اى شاه خوبان\r\nبا خصم ناكس چون كنند اطفال نورس * يا رب اسيرى چون كند با نازنينان\r\nزنهاى بىكس * خلوت‌نشينان\r\nآيا به امّيد كه ما را مىگذارى * مائيم و يك تن ناتوان سوزان و نالان\r\nبا آه و زارى * دشمن فراوان\r\nشد شاه دين با يك سپه از ناله و آه * شد رو به ميدان و ز قفا خيل عزيزان\r\nبيرون ز خرگاه * افتان و خيزان\r\nكاى شهريار كشور صبر و تحمّل * كاندر قفا دارى بسى دلهاى بريان\r\nقدرى تأمّل * با چشم گريان \r\n\r\n","description":"","footnote":"","page_name":" 663 ","page_number":663},
  {"content":"\r\n\r\n مهلًا حماك اللَّه عن شرّ النوائب * تا توشه برداريم از ديدار جانان\r\nيا بن الأطائب * كامد به لب جان\r\nجانا مكن قطع رسوم آشنائى * ما را ببر همره ترا گرديم قربان\r\nروز جدائى * اى ماه تابان\r\nاز خواهران و دختران دل برگرفتى * از ما گسستى با كه پيوستى بدينسان\r\nيكباره رفتى * آوخ ز هجران\r\nتنها مزن خود را بر اين لشكر حذر كن * تا در ركابت جانفشانيم از دل و جان\r\nما را سپر كن * جاى جوانان \r\n\r\nزبانحال حضرت رقيه ( ع )\r\n صبا به پير خرابات از خرابهء شام * ببر ز كودك زار اين جگر گداز پيام\r\nكه اى پدر ز من زار هيچ آگاهى * كه روز من شب تار است و صبح روشن شام\r\nبه سرپرستى ما سنگ آيد از چپ و راست * به دلنوازى ماها ز پيش و پس دشنام\r\nنه روز از ستم دشمنان تنى راحت * نه شب ز داغ دل آرامها دلى آرام\r\nبه كودكان پدر كشته مادر گيتى * همى ز خون جگر مىدهد شراب و طعام\r\nچراغ مجلس ما شمع آه بيوه‌زنان * انيس و مونس ما نالهء دل ايتام\r\nفلك خراب شود كاين خرابهء بىسقف * چه كرده با تن اين كودكان گل‌اندام\r\nدريغ و درد كز آغوش ناز افتادم * به روى خاك مذلّت به زير بند لئام\r\nبپاى خار مغيلان بدست بند ستم * ز فرق تا قدم از تازيانه نيلىفام\r\nبه روى دست تو دستان خوش‌نوا بودم * كنون چه قمرى شوريده‌ام ميانهء دام \r\n\r\n","description":"","footnote":"","page_name":" 664 ","page_number":664},
  {"content":"\r\n\r\n بدامن تو چه طوطى شكرشكن بودم * بريخت زاغ و زغن زهر تلخم اندر كام\r\nمرا كه حال ز آغاز كودكى اين است * خداى داند و بس تا چه باشدم انجام\r\nهزار مرتبه بدتر ز شام ماتم بود * براى غمزدگان صبح عيد مردم شام\r\nبه نالهء شررانگيز بانوان حجاز * به نغمهء دف و نى شاميان خون‌آشام\r\nسر تو بر سر نى شمع و ما چه پروانه * به سوز و ساز ز ناسازگارى ايّام\r\nشدند پردگيان تو شهرهء هر شهر * دريغ و درد ز ناموس خاصّ و مجلس عام\r\nسر برهنه به پا ايستاده سرور دين * يزيد و تخت زر و سفرهء قمار و مدام\r\nز گفتگوى لبت بگذرم كه جان به لب است * كرا است تاب شنيدن كرا مجال كلام ؟ \r\n آنان كه نافريد خداوند بىمثال * از رتبه در سلالهء آدم مثالشان\r\nكشتند تشنه‌كام به تيغ و سنان و ظلم * اهل ضلال در لب آب زلالشان\r\nآن ناكسان كه بود ز شيطانشان نژاد * بر آن كسان كه بود ز يزدان مقالشان\r\nگفتند ناسزا كه سزاوارشان نبود * اى كاش كرده بود خداوند لالشان\r\nآنان كه پارهء تن شير خدا بدند * كردند زير سم فرس پايمالشان\r\nآه از دمى كه با سپه كوفه سوى شام * از كربلا روانه شد اهل و عيالشان\r\nداخل به شهر شام چو گشتند گشته بود * قد الف مثال خميده چو دالشان\r\nدل بودشان ملول ز كرببلا ولى * در شهر شام گشت دو چندان ملالشان\r\nدر مجلس يزيد كه ترسا نشسته بود * بر پاى داشتند به صف نعالشان\r\nبىدين يزيد كرد به اولاد بو تراب * ظلمى كه سوختى دل كافر به حالشان\r\n« اختر » به خود ببال كه بر طبع اهل فارس * مطبوع گشت شعر تو بعد از وصالشان \r\n\r\n","description":"","footnote":"","page_name":" 665 ","page_number":665},
  {"content":"\r\n\r\n\r\nخطاب به هلال پررنج و ملال محرم است\r\n باز اى هلال ماه محرم شدى عيان * با روى زعفرانى و با پشت چون كمان\r\nآرى بدين صفت شده زان سبب پديد * كز بهر اهل دين محمد ز انس و جان\r\nدارى خبر ز قتل امامى كه بر زمين * باريد خون به ماتم او چشم آسمان\r\nيعنى حسين آنكه به صحراى كربلا * كردند كوفيان لعينش چو ميهمان\r\nاول به روى اهل و عيالش ز راه كين * بستند راه آب در آن تيره خاكدان\r\nزان پس به امر زادهء سعد ستم شعار * از چار سوى بانى و شمشير جانستان\r\nگرگان شام و كوفه به وى حمله‌ور شدند * با آنكه بود گلّهء اسلام را شبان\r\nبيش از نجوم بر تن او زخم كين زدند * از پشت زين به روى زمين چون شدش مكان\r\nزان ماجرا چو يافت خبر مصطفى نمود * از ديده اشك بر رخ رخشان خود روان\r\nتير الم به سينهء شير خدا نشست * بر پهلويش سنان ستمگر چو زد سنان\r\nچون سر بريد از تن او شمر زشت‌خو * خير النسا كشيد ز دل ناله در جنان\r\nاز بار غم ز پا حسن مجتبى فتاد * بنمود چون جدا ز تنش دست ساربان\r\nاز بس به روى پيكر او تاختند اسب * گرديد توتيا صفتش نرم استخوان\r\nحق دارد ار به ماتم آن شاه دين ز دل * تا روز حشر « اختر طوسى » كشد فغان \r\n\r\n","description":"","footnote":"","page_name":" 666 ","page_number":666},
  {"content":"\r\n\r\n\r\nدر مصائب آن حضرت عرض شده\r\n چون زد به پهلوى شه خوبان سنان سنان * شد از تنش به جانب جنت روان روان\r\n[ 1 
  ] احمد ز داغ آن گل گلزار فاطمه * مجروح شد ز تير غمش در جنان جنان [ 2 
  ]\r\nزينب چو ديد پيكر او را به بحر خون * شد آه از دلش به سوى كهكشان كشان\r\nگشتند با خبر چو از آن ماجرا ، شدند * در ماتمش به سينه و بر سر زنان زنان\r\nسازد مقام « اختر طوسى » به باغ خلد * چون با ولاى او شود از اين جهان جهان \r\n\r\nدر سؤال نمودن ابن سعد از سنان بن انس و جواب دادن آن ملعون از حال سيد الشهداء است\r\n چو پيش ابن سعد آمد سنان از جانب ميدان * ز وى پرسيد از حال حسين آن شوم بىايمان\r\nبگفتا اى امير از حال زار او چه مىپرسى * كه شرح حال او را كس نمىداند بجز يزدان\r\nهزار و نهصد و پنجاه زخمش خورد بر پيكر * ز زوبين و سنان و تيغ و تير و خنجر بران \r\n[ 3 
  ]\r\n\r\n\r\n","description":"","footnote":"\r\n[ 1 
  ] سنان به كسر اوّل : سر نيزه ، و سنان به فتح اوّل : نام چند كس است .\r\n( 2 ) جنان به كسر اوّل : جمع جنّت است ، و جنان به فتح اوّل : جمع اوّل است .\r\n( 3 ) زوبين بپاى فارسى نيزهء كوتاه را گويند .\r\n","page_name":" 667 ","page_number":667},
  {"content":"\r\n\r\n بد انسان تشنگى آتش زده بر خرمن جانش * كه آهش مىرود از سينه همچون دود تا كيوان\r\nبه گوش خود شنيدم كو به زير لب همىگويد * كه : آه از تشنگى در سينه شد مرغ دلم بريان\r\nندارد قدرت برخاستن از جاى خود اصلا * ز بس خون رفته است از پيكر آن شاه انس و جان\r\nگهى از فرقت عباس اشك از ديده مىبارد * گه از داغ على اكبر برآرد از جگر افغان\r\nگهى از بهر قاسم گاه از بهر على اصغر * بريزد اشك خون‌آلوده‌اش از ديده در دامان\r\nبه اين حالت كه گفتم چون بديدم آنستم كش را * نهادم پاى جرأت پيش و زان پس از زه عدوان\r\nبراى آن كه بخشد جايزه از ديگران بيشم * يزيد بن معاويه ، من بد سيرت نادان\r\nسنان نى زدم او را چنان با خشم بر پهلو * كه بر روى اوفتاد آن پادشاه عالم امكان\r\nستم كردم به آن سلطان مظلومان و مىدانم * كه كردم خويشتن را مستحق آتش نيران\r\nبنال امروز بر حال حسين اى « اختر طوسى » * كه فردايت كند حق مستحق روضهء رضوان \r\n\r\n","description":"","footnote":"","page_name":" 668 ","page_number":668},
  {"content":"\r\n\r\n\r\nدر احتراز از اهل دنيا و مصائب حضرت سيد الشهداء عرض شده\r\n اى دل ز اهل دنيا بايد قدم كشيدن * چون اهل آخرت دست از بيش و كم كشيدن\r\nگنج قناعت ار هست در كنج صبر پنهان * چون اژدها مر او را بايد بدم كشيدن\r\nپرخور مشو چو حيوان كم خوار شو چو انسان * كز پرخوريت بايد درد شكم كشيدن\r\nبر درگه لئيمان چون اهل حرص بايد * تا چند زرد روئى بهر درم كشيدن\r\nدر كاسهء سفالين تا باده مىتوان خورد * زشت است از پى جام منت ز جم كشيدن\r\nلوحى كه اندر او نيست قانون عشق مسطور * از پاى تا سر او را بايد قلم كشيدن\r\nگر كعبه دل تست زيبا مكان صمد را * در طاق او بود زشت نقش صنم كشيدن\r\nدر اين دو روزهء عمر از بهر حشمت و جاه * بر دوش خود نبايد بار الم كشيدن \r\n\r\n","description":"","footnote":"","page_name":" 669 ","page_number":669},
  {"content":"\r\n\r\n صد قرن ديگر ار در ملك وجود مانى * آخر ببايدت رخت سوى عدم كشيدن\r\nبهر حسين مظلوم فرياد بايد اى دل * پيوسته همچو « اختر » از فرط غم كشيدن\r\nشاهنشهى كه بودش از بهر دفع دشمن * از جن و انس آسان خيل حشم كشيدن\r\nاما به راه جانان مىكرد چون فدا جان * از شمر شوم خوش داشت جور و ستم كشيدن\r\nخوردش به تن بسى تير مژگان بهم نزد چون * زشتش نمود در چشم ابرو بهم كشيدن\r\nدر حيرتم كه راضى چون شد خدا كه بيرون * اهل و عيال او را خصم از حرم كشيدن\r\nيا شمر شوم كافر آن شاه ملك دين را * لشكر براى غارت سوى خيم كشيدن\r\nيا زين العابدين را با آن همه نقاهت * از زير پاى بستر آن بد شيم كشيدن\r\nيا كودكان او را آن گرگ‌خو به هر سو * با يك رسن ز بيداد همچون غنم كشيدن\r\nيا از پس بريدن حنجر به ضرب خنجر * پيراهن از تن آن مير امم كشيدن \r\n\r\n","description":"","footnote":"","page_name":" 670 ","page_number":670},
  {"content":"\r\n\r\n\r\nايضا در مصائب آن حضرت عرض شده\r\n دلبر من كش بود چون چشمهء كوثر دهان * رشتهء گوهر ز دندان باشدش اندر دهان\r\nهر كه خواند وصف رويش را به باغ از وجد بوس * غنچه گل مىزند او را مكرر بر دهان\r\nجز دهان آن بت شيرين زبان نوش لب * من نديدستم كه بدهد بوى چون عنبر دهان\r\nبانك نوش جان به گوش دل رسد از ساغرش * آن پرىرو چون گذارد بر لب ساغر دهان\r\nخورده پندارى بجاى شير شكر آن نگار * برده چون در كودكى بر سينهء مادر دهان\r\nباز همچون « اختر طوسى » بود آن ماه را * از پى مدح عزيز خالق اكبر دهان\r\nسبط پيغمبر حسين بن على كو را بود * صد هزاران مرتبه شيرين‌تر از شكر دهان\r\nهر كه باشد بدسگال آن امام نيكنام * چاك سازد دست دهرش يا رب از خنجر دهان\r\nاز پى اوصاف ذات پاك آن روشن ضمير * واعظان را باز باشد بر سر منبر دهان \r\n\r\n","description":"","footnote":"","page_name":" 671 ","page_number":671},
  {"content":"\r\n\r\n تا ببلعد دشمنانش را به روز رستخيز * از جهنم باز بنمايد ز هم اژدر دهان\r\nآه از آن روزى كه از كين كوفيان نگذاشتند * تا شود ز آب فرات آن خشك لب را تر دهان\r\nخواست تا آبى بنوشد از فرات امّا نشد * زان كه از تير عدو پرخون شدش يكسر دهان\r\nبر سخنهاى بد آن سنگين دلان روزگار * باز كردند از پى ايذاى آن سرور دهان\r\nابترى كو گفت حرف بد به آن مظلوم كاش * خردش از سنگ حوادث مىشد آن ابتر دهان\r\nبسكه همچون دود بود انفاس او پنداشتى * كش بود از تشنگى چون كورهء آذر دهان\r\nزخم چندى از جفاى آن گروه شوم بار * كرده بود آن سيد مظلوم را بر سر دهان\r\nتشنه لب جان داد آخر در لب آب فرات * آنكه او را متصل بوسيد پيغمبر دهان\r\nخالق اكبر كشد از دشمنانش انتقام * چون گشايد از براى شكوه در محشر دهان \r\n\r\n","description":"","footnote":"","page_name":" 672 ","page_number":672},
  {"content":"\r\n\r\n\r\nو له ايضا در چوب زدن يزيد است بر لب و دندان آن حضرت\r\n شود يار مرا چون از ميان لب عيان دندان * كند از شرم دندانش پرى در لب نهان دندان\r\nمن پير پريشان حال دندان ريخته دائم * برم حسرت چو بينم در دهان آن جوان دندان\r\nفشاند گوهرش دندان به لب جاى سخن گرچه * نديده هيچ‌كس اندر جهان گوهر فشان دندان\r\nچنان كز حقه مرجان كند لؤلؤ برى جلوه * كند جلوه مر او را از دو لب گاه بيان دندان\r\nچو آن يار پرىروى ملك خوى صنوبر قد * ندارد بىسخن اندر دهن حور جنان دندان\r\nبگاه گفتن مدح حسين چون « اختر طوسى » * مدد او را پياپى مىرساند بر زبان دندان\r\nسليل حيدر صفدر كه آهوى حريم او * تواند بشكند با شاخ از شير ژيان دندان\r\nجناب فاطمه پيوسته بوئيدى دهانش را * كه اندر وى بسى بودش لطيف و دلستان دندان\r\nچو درگاه تبسم مىگشود از هم لب شيرين * ز خوبى مىزدش طعنه به ياقوت روان دندان \r\n\r\n","description":"","footnote":"","page_name":" 673 ","page_number":673},
  {"content":"\r\n\r\n كسى كش بر زبان پيوسته مدح او بود جارى * بماند ايمنش از دردهاى ناگهان دندان\r\nفغان زاندم كه از كينه به طشت زر يزيد دون * شكست آن شاه را از ضرب چوب خيزران دندان\r\nهمى مىگفت با حضار مجلس آن ستم پيشه * كه اين شه را بود خوشتر ز گوهر در دهان دندان\r\nچو زينب از يزيد شوم ديد آن ظلم بىحد را * فشرد از فرط غم بر لب به صد آه و فغان دندان\r\nبه سوى آن جفا جو روى كرد و از غضب گفتا * تو را بادا شكسته يا رب از سنگ گران دندان\r\nنيامد رحمت اى مردود سنگين دل كه بشكستى * به ضرب چوب از سبط رسول انس و جان دندان\r\nهمان دندان زيبا را كه از چوب ستم خستى * مكرر بوسه مىزد جدّش احمد بر همان دندان\r\nنديده ديدهء چرخ كهن از هيچ انسانى * كه دندانش به زيبائى بود مانند آن دندان\r\nمگر كافى نبود از تن جدا كردن سر او را * كش از چوب ستم بشكستى اى ننگ جهان دندان \r\n\r\n","description":"","footnote":"","page_name":" 674 ","page_number":674},
  {"content":"\r\n\r\n\r\nو له ايضا در همين مقام است\r\n چون گشايد مه من از پى گفتار زبان * ريزدش جاى سخن لؤلؤ شهوار زبان\r\nموى او را چو به عطار نمائى خاموش * شودش از صفت نافه تاتار زبان\r\nوصف ماه رخ او را بنمايد شب و روز * پاى تا سر شود ار گنبد دوار زبان\r\nگو بيا چشم به رويش بگشا و بنگر * هر كرا مىكند از حسن وى انكار زبان\r\nآن بت سرو قد ماه رخ سيم بدن * كش چو شيرين به دهان است شكر بار زبان\r\nشكر للَّه كه چون « اختر طوسى » همه دم * مىگشايد به ثناى شه ابرار زبان\r\nآفتاب فلك جود حسين آنكه بدش * شاكر نعمت خلاق جهان‌دار زبان\r\nهمچو ماهى كه شناور بود اندر كوثر * بود اندر دهن آن شه احرار زبان\r\nبامامى وى آن كو شده منكر بايد * ببرندش به دم خنجر خونخوار زبان\r\nهر كه شد با رخ آن خسرو دين روز جزا * از جهنم بكشد جانب او نار زبان\r\nآه از آن روز كه آن شه به لب آب فرات * شدش از فرط عطش در دهن افكار زبان\r\nشد زبانش به دهن خشك ز بىآبى آن * كه نهادش به دهان احمد مختار زبان\r\nآنكه بودى پدرش ساقى حوض كوثر * ماند از تشنگيش باز ز گفتار زبان\r\nبس نبد تشنه لبى كز پى آزار دلش * باز بنمود ز كين شمر ستمكار زبان\r\nپى بد گفتن آن شاه در آن دشت بلا * باز كردند همه لشكر اشرار زبان\r\nگرچه از معجز آن پادشه كم لشكر * جمله را شد به دهان لال به يك بار زبان\r\nبا همه ظلم كه ديد از سپه كوفه و شام * بهر نفرين نگشود آن گل بىخار زبان\r\nاز عطش در لب آب فرح‌افزاى فرات * خشك شد در دهن عترت اطهار زبان \r\n\r\n","description":"","footnote":"","page_name":" 675 ","page_number":675},
  {"content":"\r\n\r\n\r\nزبانحال سيد الشهداء ( ع ) است با شمر ولد الزنا\r\n شه دين گفت به شمر اى كه توئى دشمن من * خواهى از كينه ببرى سر من از تن من\r\nجرعهء آب بده تا لب خود تر سازم * كه نباشد لب من خشك دم مردن من\r\nچون ببرى سر من از تن صد پاره مكن * غارت اى دشمن خونخوار تو پيراهن من\r\nتا منم زنده بگو حمله نيارند سپاه * به خيامم پى تاراج ز پيرامن من\r\nشمر گفت اى پسر فاطمه گفتارت را * نبود هيچ اثر در دل چون آهن من\r\nگر همه روى زمين آب شود نگذارند * كه خورى يكدم از و لشكر شيرافكن من\r\nدر صف حشر به دل خوف ندارم ز خدا * گر بود خون تو و آل تو بر گردن من\r\nگر ترا من نكشم ابن معاويه يزيد * از زر و سيم لبالب نكند دامن من\r\nمىبرم سر ز تنت گرچه يقين مىدانم * كه بود روز جزا قعر سقر مسكن من\r\nدارم اميد كزين خدمت شايان به يزيد * مملو از گوهر شهوار شود مخزن م\r\nن سال و ماه و شب و روز « اختر طوسى » گويد * شكر للَّه كه شده نوحه‌سرائى فنّ من \r\n\r\nدر شرح شهادت آن امام مظلوم است\r\n چون حسين از پشت مركب واژگون * شد ز جور كوفيان شوم دون\r\nحمله‌ور بر وى شدند از چارسو * با صداى كوس و بانك ارغنون\r\nشد براى كشتن او ابن سعد * شمر بىشرم و حيا را رهنمون\r\nآنستم كردار آورد از غضب * از نيامش خنجر بران برون \r\n\r\n","description":"","footnote":"","page_name":" 676 ","page_number":676},
  {"content":"\r\n\r\n چون سر او را جدا كرد از بدن * شد ز خونش خاك هامون لاله‌گون\r\nتاختند از بعد قتل آن شهيد * بر تن صد پاره‌اش از كين هيون\r\nآنچنان ظلمى نديده چشم كس * در جهان در به دو خلقت تاكنون\r\nعاقبت سرو قدش از پا فتاد * آنكه بودى خيمهء دين را ستون\r\nشير يزدان را زنار ماتمش * قامت همچون الف خم شد چو نون\r\nاز غم او مادرش خير النسا * دم به دم درد دلش مىشد فزون\r\nخواهران و دختران از داغ او * خون دل جارى نمودند از عيون\r\nدر عزاى آن شه دين بر زمين * تا چهل روز آسمان باريد خون\r\nبو العجب نبود اگر در ماتمش * « اختر طوسى » شود جفت جنون \r\n\r\nدر مصائب آن حضرت است\r\n اى كه مىخواهى كه باشى سرخ‌رو در نشأتين * خون بريز از ديده بهر شاه مظلومان حسين\r\nآن شهنشاهى كه شد فرش زمين از راه كين * پيكر پاكش كه بودى عرش حق را زيب و زين\r\nزد سنان بن انس چون نيزه بر پهلوى او * گشت محزون شهسوار عرصهء بدر و حنين\r\nچون بريد او را ز پيكر سر به خنجر شمر شوم * محشرى برپا نمودند آل او از شور و شين\r\nيك هزار و نهصد و پنجاه و يك زخمش زدند * كوفيان بر جسم پاك از خنجر و تير و سنين\r\nباخت جان را در راه دين خداوند و دود * گوئيا جان باختن بر گردن او بود دين\r\nروز و شب در ماتم آن سرور لب تشنگان * « اختر طوسى » بريزد خون دل از هر دو عين \r\n\r\n","description":"","footnote":"","page_name":" 677 ","page_number":677},
  {"content":"\r\n\r\n\r\nدر آوردن شمر اهل بيت را به قتلگاه است\r\n آل على چو كشته شد از كينه شاهشان * باقى نمانده بود كسى از سپاهشان\r\nجز زين العابدين دل افسرده كس نبود * در دشت كربلاى غم‌افزا پناهشان\r\nنيلى ز ضرب سيلى شمر شرير گشت * اطفال خرد سال رخ به ز ماهشان\r\nيكتن به آن بزرگ ستمكارها نگفت * كين طفل‌هاى خرد چه باشد گناهشان\r\nبر خيمه‌هايشان چو بزد آتش آن شرير * روى فلك سياه شد از دود آهشان\r\nآه از دمى كه برد ز راه جفا و جور * آن شوم رو سياه سوى قتلگاهشان\r\nكردند جامه‌ها به بدن پاره چون فتاد * بر كشته‌هاى بىسر و عريان نگاهشان\r\nديدند غرق خون چو تن اقرباى خويش * شد صبح پيش چشم چو شام سياهشان\r\nدردا كه خوار در نظر اشقيا شدند * آنان كه خوانده‌اند عزيز الهشان\r\nبردند چون به كوفه ز صحراى كربلا * اعداى شوم بخت بد دين تباهشان\r\nدر پيش خلق بر سر هر كوچه از جفا * مىداشتند بهر تماشا نگاهشان\r\nگريد مدام « اختر طوسى » به سان ابر * تا آن زمان كه جان بسپارد به راهشان \r\n\r\nزبانحال سيد الشهداء است در شب عاشورا با عليا جناب زينب\r\n مىگفت شاه شهيدان با زينب اى خواهر من * چون شمر با تيغ بران برد سر از پيكر من \r\n\r\n","description":"","footnote":"","page_name":" 678 ","page_number":678},
  {"content":"\r\n\r\n بر عهد يزدان وفا كن در را رضا بر قضا كن * آهسته چون نىنوا كن برنى چو بينى سر من\r\nگر بسته شد باب چاره بر رويت از هر كناره * بر تن مكن جامه پاره‌اى خواهر مضطر من\r\nآخر از اين دار شش‌در رفتند اى جان خواهر * هم جدّ پاكم پيمبر هم باب و هم مادر من\r\nبر روى بالش سرت را ديگر تو ننهى بعدا * چون گردد از جور اعدا خاك سيه بستر من\r\nدر اين بيابان كه مسكن ما راست از جور دشمن * گردد جدا دستش از تن عباس آب‌آور من\r\nليلا نهد سر به هامون از غصه مانند مجنون * گردد شناور چو در خون جسم على اكبر من\r\nقاسم به حال مشوش از سم اسبان سركش * گردد تنش توتياوش پيش دو چشم تر من\r\nبيرون رود از سرم هوش از نوك تير اندر آغوش * پاره شود گوش تا گوش چون حنجر اصغر من\r\nزين العباد دل افكار در بند اعداى غدار * ناچار گردد گرفتار با عترت اطهر من\r\nاز آن شه بنده‌پرور باشد تمنّاى « اختر » * كو گويدش پيش داور اين است مدحت گر من \r\n\r\n","description":"","footnote":"","page_name":" 679 ","page_number":679},
  {"content":"\r\n\r\n\r\nدر مدايح و مصائب آن امام انس و جان است\r\n اى شهنشاهى كه خورشيد است عكس روى تو * سرو آزاد است پا بست قد دلجوى تو\r\nطاير روح محبان تو دارند آشيان * اى هماى اوج خوبى در خم گيسوى تو\r\nپيش تير عشق رويت سينه را سازد سپر * هر كه را چشم اوفتد بر دلربا ابروى تو\r\nروح بخشد مرده صدساله را از روح خويش * روضه جانبخش‌تر از روضهء مينوى تو\r\nكيمياگر گردد از اكسير اعظم بىنياز * مشتى ار يابد ز خاك كوى عنبربوى تو\r\nهمچو ماهى كو دهد جان گر جدا گردد ز آب * جان دهد هر كو جدا گردد ز خاك كوى تو\r\nهر كه را دردى بود در دل ز دست روزگار * از براى شكوه او روى آرد سوى تو\r\nتو شهنشاه شهنشاهان دورانى و هست * نه سپهر لاجوردى خيمهء نه توى تو\r\nاز ملايك هركجا لشكركشى اى شهريار * جبرئيل از جان بود لشكركش اردوى تو \r\n\r\n","description":"","footnote":"","page_name":" 680 ","page_number":680},
  {"content":"\r\n\r\n روز هيجا دشمن دين رسول ذو المنن * سوى نيران رو نهد از وحشت نيروى تو\r\nسروران را سر ز تن چون گوى غلطاند به خاك * از خم چوگان تو پران چو گردد گوى تو\r\nبر خلاف آنكه سازد شير را آهو شكار * شير را سازد شكار خويشتن آهوى تو\r\nجاى آن دارد كه بالد برمه و مهر و سپهر * « اختر طوسى » كه از جان است مدحت گوى تو\r\nليك نالد زاندمى كاندر زمين كربلا * كوفيان بستند راه آب را بر روى تو\r\nچون جدا شد حضرت عباس را از تن دو دست * شد برون تاب و توان از بازو و زانوى تو\r\nچون ز پا قد على اكبر و قاسم فتاد * چون كمان گرديد تير قامت دلجوى تو\r\nآه از آن ساعت كه تير حرمله آمد برون * از گلوى اصغر و بنشست بر بازوى تو\r\nچون تو بر روى زمين گشتى نگون از پشت زين * شمر بىشرم و حيا شد قاتل بدخوى تو\r\nباده و دو ضربت خنجر جدا كرد از قفا * رأس پاك نازنين از پيكر نيكوى تو \r\n\r\n","description":"","footnote":"","page_name":" 681 ","page_number":681},
  {"content":"\r\n\r\n ناوك غم كرد جا بر سينهء خير النسا * چون سنان بن انس زد نيزه بر پهلوى تو\r\nموكنان مويه كنان گرديد زينب خواهرت * ديد چون از خون سر گرديده رنگين موى تو\r\nجان سپردى تشنه‌كام اندر لب آب فرات * با وجودى كو بدى يك قطره‌اى از جوى تو \r\n\r\nدر شرح كشته شدن و تاراج كردن خيام آن امام است\r\n تركى كه هست بهترش از روى ماه رو * گردد مكدرش ز گذار نگاه رو\r\nهر كو بطرفه گندم خالش نه عاشق است * زرد از وفور غم بود او را چو كاه رو\r\nخورشيد زير ابر ز خجلت شود نهان * سازد اگر ز پرده عيان گاه‌گاه رو\r\nدر خوبيش نظير نباشد به روزگار * خواهى گواه اگر بود او را گواه رو\r\nهر كو به روى او فتدش چشم يك نظر * آرند از دو سو سوى او عزّ و جاه رو\r\nخندان بود چو « اختر طوسيش » در جهان * از يمن مدح شاه ملايك سپاه رو\r\nسبط نبى سليل على شبل فاطمه * كو را منوّر است ز نور إله رو\r\nشاهان تا جدار بسايند بنده وار * او را به خاك درگه عرش انتباه رو\r\nيزدان گداى راه‌نشينش كند ز فقر * تابد اگر ز درگه او پادشاه رو\r\nهر كس كه زائر حرم او شود به حشر * او را سياه مىنبود از گناه رو\r\nآه از دمى كه سر ز تنش بىگنه بريد * شمر شرير شوم كه بادش سياه رو\r\nاز بهر غارت حرم از بعد قتل وى * كردند لشكرش به سوى خيمه‌گاه رو \r\n\r\n","description":"","footnote":"","page_name":" 682 ","page_number":682},
  {"content":"\r\n\r\n پاى برهنه جانب صحراى خوف خصم * كردند آل او به دو صد اشك و آه رو\r\nسيلى به روى دختر زارش سكينه زد * شومى كه بود پيش خدايش تباه رو\r\nسوى نجف نمود در آن دشت فتنه‌خيز * از بهر شكوهء سپه آن بىپناه رو\r\nگفتا به داد من برس اى جدّ نامدار * از سيلى عدو تو سياهم مخواه رو\r\nاز بس به روى خار پياده دويده‌ام * بنگر كه تيره‌ام شده از گرد راه رو\r\nبس ريخته است خون ز جراحات پاى من * بنموده سرخ‌تر ز بقم هر گياه رو \r\n\r\nدر شهادت آن امام انام است\r\n مرا تا گشته خالى زان نگار نازنين پهلو * دگر نهاده‌ام از بهر راحت بر زمين پهلو\r\nنگار نازنينى كش مسلسل زلف خم در خم * زند از رنگ و بوى خويشتن با مشك چين پهلو\r\nنهاده خال او پهلو به رخسار دل آرامش * و يا بنهاده هندوئى به برگ ياسمن پهلو\r\nميان دو لب لعلش دو رسته دلربا دندان * زنند از نازكى بر رشتهء درّ ثمين پهلو\r\nبه حمد اللَّه و المنّه كه آن دلدار طوبى قد * كه اندر جنت خوبى زند با حور عين پهلو \r\n\r\n","description":"","footnote":"","page_name":" 683 ","page_number":683},
  {"content":"\r\n\r\n حسين بن على را تا شده چون « اختر طوسى » * ثناخوان مىزند از رتبه بر چرخ برين پهلو\r\nشهنشاهى كه از ضرب حسام لاغر بابش * على شد در جهان دين محمد را سمين پهلو\r\nبه چشم فاطمه چون شام تارى صبح روشن شد * به خاك كربلا بنهاد چون آن شاه دين پهلو\r\nز ضرب سنگ خستندش سپاه كوفى و شامى * در آن صحراى غمزا از يسار و از يمين پهلو\r\nز سر تا پاى بودش خسته اعضا سر به سر آرى * نه تنها خسته بودش آن امام بىمعين پهلو\r\nتنش در خون طپان گرديد سلطانى كه در گيتى * متكا داشتش از شهپر روح الأمين پهلو\r\nبه پهلويش سنان بن انس چون زد سنان نى * ز تاب درد مىغلطيد از آن پهلو به اين پهلو\r\nبريدش سر ز پيكر شمر كافر اندر آن ميدان * سنان بشكافتش چون با سنان نى ز كين پهلو\r\nبرآورد از جگر فرياد چون نى خواهرش زينب * چو آن مظلوم را با صدمهء نى شد قرين پهلو \r\n\r\n","description":"","footnote":"","page_name":" 684 ","page_number":684},
  {"content":"\r\n\r\n\r\nايضا در مدائح و مصائب آن حضرت است\r\n شهريارى كه بدى مهر سپهر افسر او * با لب تشنه جدا گشت سر از پيكر او\r\nشمر چون سر ز تن اطهر او كرد جدا * ناله كردند به جنت پدر و مادر او\r\nكرد در خيمه سرا معجر نيلى بر سر * چون خبردار شد از كشتن او خواهر او\r\nبر سر نعش وى از ضربت سيلى نيلى * گشت رخسار سكينه كه بدى دختر او\r\nتن او را كه در آغوش نبى پروردى * آخر الامر بشد خاك سيه بستر او\r\nآه از آن دم كه دواندند در آن دشت بلا * اسب از كينه به روى بدن اطهر او\r\nآه از آن دم كه دو دست از تن عباس جدا * از چپ و راست شدى پيش دو چشم تر او\r\nآه از آن دم كه برآمد ز فراق قاسم * از جگر نالهء جانسوزتر از آذر او\r\nآه از آن دم كه شد از ضربت شمشير خسان * پاره پاره بدن پاك على اكبر او\r\nآه از آن دم كه زدى حرملة بن كاهل * تير مسموم به حلقوم على اصغر او\r\nآه از آن دم كه يزيد بن معاويه ز كين * چوب مىزد به لب انور جان‌پرور او\r\nدخترش را به كنيزى بنمودند طلب * آنكه جبريل امين بود غلام در او\r\nگرنه بالطبع بدى شمر ستمكار لئيم * جامهء كهنه نمىكرد برون از بر او\r\n« اختر طوسى » اگر جان بسپارد شايد * چون كند ياد ز غمهاى دل مضطر او \r\n\r\nدر تهنيت عيد مولود سعيد آن حضرت است\r\n تركى كه بود پاكتر از سيم بر او * بر قند زند طعنه لب چون شكر او \r\n\r\n","description":"","footnote":"","page_name":" 685 ","page_number":685},
  {"content":"\r\n\r\n گويند ندارد ثمرى سرو قد او است * سروى كه بود ناز و كرشمه ثمر او\r\nاز بس كه لطيف است تن همچو بلورش * در سينه عيان است دل چون حجر او\r\nدارد هوس آب بقا زان زده خرگاه * گرد لب جانبخش خط خضر فر او\r\n[ 1 
  ] عشاق پى ديدن رخسار نكويش * استاده مدامند بر او گذر او\r\nگردد چو مسافر نگرد ماه رخش را * فرخنده و فيروز و مبارك سفر او\r\nمسرور دل آن پدرى هست كه باشد * در حسن چو آن دلبر زيبا پسر او\r\nدر سينه مرا آتشى افروخته عشقش * كز گنبد دوار گذشته شرر او\r\nگرديده سيه‌روز سفيد من و مردم * از فتنهء چشم سيه جان شكر او\r\n[ 2 
  ] بر گردن جان بسته مرا طرفه كمندى * گيسوى به از نافهء مشك تتر او\r\n[ 3 
  ] هرگز نكند با دل من خنجر فولاد * كارى كه كند مژهء چون نيشتر او\r\nبر قتل دل غمزدهء من دو گواهند * ابروى چو شمشير و رخ چون سپر او\r\nپيوسته شب و روز بدندان بگزم لب * از حسرت دندان چو عقد گهر او\r\n[ 4 
  ] عاجز شده طبع شعرا با همه دانش * از وصف رخ فرخ با فال و فر او\r\nچون « اختر طوسى » شب و روز آن بت زيباست * مداح شه تشنه و جدّ و پدر او\r\nشاهنشه كونين حسين بن على آنك * جبريل يكى هست ز خدام در او \r\n\r\n\r\n","description":"","footnote":"\r\n[ 1 
  ] فر بر وزن سر : شكوه و جلال است .\r\n( 2 ) شكر مخفّف شكار است .\r\n( 3 ) تتر مخفّف تاتار است .\r\n( 4 ) عقد به كسر اوّل بمعنى سلك مرواريد و گلوبند است .\r\n","page_name":" 686 ","page_number":686},
  {"content":"\r\n\r\n شبل اسد اللَّه كه به دنيا و ز دنيا * يك طفل نه آيد نه رود بىخبر او\r\n[ 1 
  ] بر پيكر اجلال مرر او راست قبائى * كز اطلس چرخ كهن است آستر او\r\nخلقت شده از روز ازل روضهء رضوان * از نور دل آرا رخ به از قمر او\r\nهرگز ننمايد هوس گلشن فردوس * هر كس كه بود كوى نكويش مقرّ او\r\nدر آخرتش جاى به جنات علا نيست * هر كس كه به دنيا نرود بر اثر او\r\nگر بنگرد از مهر سوى ابر بهارى * بهتر شود از لؤلؤ لالا مطر او\r\n[ 2 
  ] فضل و هنر خلق جهان است سراسر * يك شمهء از جمله فضل و هنر او\r\nمعلوم شود بر همهء خلق جلالش * آيند چو در عرصهء محشر حشر او\r\nاندر صدف كون و مكان نيست خدا را * پاكيزه و زيباگهرى چون گهر او\r\nنازيد بخورشيد چو اندر مه شعبان * زائيد ورا مادر نيكو سير او\r\nلعيا كه بدى قابله آن شه خوبان * حورى به جنان نيست به جاه و خطر او\r\nفطرس چو به قنداق وى آلود تن خويش * روئيد ز تن بار ديگر بال و پر او\r\nپرورده شد از شيرهء جان نبى اللَّه * پا تا بسر اعضاى ز گل خوب‌تر او\r\nفرياد از آن روز كه در كرببلا شد * مقتول سراسر سپه نامور او\r\nتير قد عباس چو از پاى درآمد * از بار الم خم چو كمان شد كمر او\r\nگيسوى على اكبر او شد چو پريشان * عالم همه تاريك شد اندر نظر او\r\nچون قاسم داماد به خون گشت شناور * گرديد روان خون جگر از بصر او \r\n\r\n\r\n","description":"","footnote":"\r\n[ 1 
  ] شبل به كسر اوّل بمعنى بچّه شير درنده است .\r\n[ 2 
  ] مطر به فتح اوّل بمعنى باران است .\r\n","page_name":" 687 ","page_number":687},
  {"content":"\r\n\r\n شد پاره چو از تير گلوى على اصغر * از ناوك غم گشت مشبك جگر او\r\nتن داد به مرگ آن شه ابرار بناچار * شد بسته چو بر روى ز شش سو مفر او\r\nافتاد چو از خانه زين جفت طرب شد * از وجد دل دشمن بيدادگر او\r\nلرزيد به خود عرش علا چون ز بدن شمر * با خنجر بيداد جدا كرد سر او\r\nدر ماتم او ناله كند « اختر طوسى » * اين گونه بود حالت شب تا سحر او \r\n\r\nدر مصائب آن حضرت\r\n اى فلك شد كشته شاه انس و جان از دست تو * الامان اى بىمروت الامان از دست تو\r\nز آتشى كافروختى از فتنه در اين خاكدان * در تن او را سوخت جان ناتوان از دست تو\r\nبسكه بر دوشش نهادى بار اندوه و بلا * تير قد دلكشش شد چون كمان از دست تو\r\nدر عزاى ياوران سرو قد ماه روى * شد ز چشم خويشتن اخترفشان از دست تو\r\nدر لب نهرى كه بود آن نهر مهر مادرش * از عطش خشكش زبان شد در دهان از دست تو\r\nاز كف شمر شرير زشت خوى بدنژاد * عاقبت بيرون نبرد آن شاه جان از دست تو\r\nپيكر پاكش كه بودى زينت دوش رسول * شد به دشت كربلا در خون طپان از دست تو\r\nدر ميان خاك خون آن دم كه مىزد دست و پا * زد به پهلويش سنان نى سنان از دست تو\r\nاز پى يك بند شلوارش دو دست نازنين * از بدن ببريد آخر ساربان از دست تو\r\nبجدل بىدين ربود انگشت با انگشترى * ديوآسا زان سليمان زمان از دست تو\r\n« اختر طوسى » كه باشد نوحه‌خوان اهل بيت * از زمين آهش رود بر آسمان از دست تو \r\n\r\n","description":"","footnote":"","page_name":" 688 ","page_number":688},
  {"content":"\r\n\r\n\r\nدر تحريص دنيا و مدايح و مصائب آن حضرت\r\n اى دل مباش مايل دنيا و مال او * پيوسته باش از وى و مالش كناره جو\r\nزان رو كه گفته‌اند بزرگان دين كه هست * دنيا زنى كه كشته برون از شمار شو\r\nچون هست رأس كل خطيئه ز حب وى * بگذر به خويشتن تو اگر نيستى عدو\r\nبا چشم دل به صورت او گر كنى نظر * خواهى فكند بر رخ آن زشت‌خو تفو\r\nاز پنج روز عشرت او گفتگو مكن * كاين پنج روز عيش نيرزد به گفتگو\r\nتا رشتهء محبت او در كف تو هست * چاك درون سينه نمىسازدت رفو\r\nدنيا و آخرت نشود مجتمع بهم * مانندهء دو زن شده با يكديگر هو و\r\nاز دوستى او است كه اين گونه گشته * دشمن به مادر و پدر و عمه و عمو\r\nهرگز نمىكنى ز « و لا تسرفوا » تو ياد * تا خاطرت به فكر « كلوا » هست و « اشربوا »\r\nپيشت تفاوتى نكند به هر سد جو * گر قانعى به طبع مزعفر ز لبلبو\r\nآرى ز كام لذت او مىرود برون * چون لقمه از دهان تو شد در گلو فرو\r\nرخسار خويش را منما زردتر ز به * در پيش باغبان پى يك‌دانهء هلو\r\nروزى ز غير حق مطلب زان كه گفته‌اند : * روزى دهنده همه كس يك بود نه دو\r\nتو خون خورى ز خلق و بگيرد طبيب خون * گاهى بنشتر از بدنت گاه با زالو\r\nكى گرددت نماز به نزد خدا قبول * گر تاروپود جامه نمائى ز كاسمو\r\nآرى چو چوب بيد ندارد بها و قدر * گر بوى مشك ناب نيايد ز دار بو\r\nياد از ز خشت و خاك لحد مىكنى مكن * بالين ز بال تيهو و بستر ز پر قو\r\nپيوسته همچو « اختر طوسى » زبان گشاى * در مدح شبل شير خدا شاه نيك‌خو \r\n\r\n","description":"","footnote":"","page_name":" 689 ","page_number":689},
  {"content":"\r\n\r\n يعنى حسين زينت آغوش فاطمه * كش خلق گشته حورى و جنت ز نور رو\r\nآن سرورى كه روز ازل راى انورش * از سر كاينات خبر داشت مو به مو\r\nدانى كه چيستند نه افلاك بىستون * او را بوند خيمهء گلريز تو به تو\r\nجز از در سراش كه باب الحوائج است * راه بهشت را نتوان كرد جستجو\r\nجبريل را كه سرور خيل ملايك است * كردش ز لطف ايزد منان غلام او\r\nخاك درش بدست صبا مشك بوى چين * روزى هزار طعنه فرستند ز رنگ و بو\r\nخم گشته است از پى تعظيم درگهش * اين آسمان سيم بدن با همه سمو\r\nحرف تمام خلق هياهو بود برش * تا گوش او شنيده كلام از زبان هو\r\nبر هر طرف كه روى كند در زمين حشر * بر خلق جبرئيل زند بانك طرقوا\r\nدر هر سرى كه نيست هوايش بجاى مغز * زان سر هزار مرتبه بهتر بود كدو\r\nبغض وى اطاعت حق بهر انس و جان * چون بنگرى حكايت سنگ است با سبو\r\nآخر نه اين بود پسر آنكه نام وى * پيغمبر خداى نمىبرد بىوضو\r\nاز حب جد و باب ابا مىكنم اگر * با او بوند جدّ من و باب من عدو\r\nفرياد از آن زمان كه به صحراى كربلا * از جور اهل كوفه به پيش دو چشم او\r\nگشتند كشته جمله جوانان گل‌عذار * در خون طپان شدند به ميدان ز چار سو\r\nعباس را دو دست ز پيكر چو شد جدا * رنگين ز خون فرق شدش چهرهء نكو\r\nبر فرق انور على اكبر ز كينهء تيغ * زد منقذ بن مرهء بىشرم و آبرو\r\nكردند نرم قاسم داماد را بدن * اعدا به ضرب سم فرسهاى برق‌پو\r\nاز اهتمام حرملهء شوم پاره كرد * پيكان على اصغر بىشير را گلو\r\nطفلان زينب از ستم كوفيان به خاك * بردند از جوانى خود هر دو آرزو \r\n\r\n","description":"","footnote":"","page_name":" 690 ","page_number":690},
  {"content":"\r\n\r\n از بعد قتل آن شهدا را به خون خويش * اندر لب فرات بدادند شست و شو\r\nدر خيمه‌ها بدند زنان گرم ويل و واى * از بس بلند بود در آن دشت‌هاى و هو\r\nجارى بود ز چشمهء چشم از عزايشان * اندر كنار « اختر طوسى » هميشه جو \r\n\r\nدر مناجات با قاضى الحاجات و مراثى آن امام نيكنام\r\n بار الها گرچه از پا تا سرم غرق گناه * چون تو غفار الذنوبى بر تو مىآرم پناه\r\nعذر خواهم گر پذيرى عذر من نبود عجب * پادشاهى گر پذيرد عذر عبدى عذر خواه\r\nگر به دنيا من نگردم رو سفيد از عفو تو * نامهء اعمال من در آخرت باشد سياه\r\nبا وجود آنكه بينا خلق بنمودى مرا * راه را مانند نابينا ندانستم ز چاه\r\nتو مرا رزاق بودى بهر رزق خويشتن * بر در مخلوق رفتم سخت كردم اشتباه\r\nاز تو مىدانم من اى خالق نه از مخلوق تو * گر بگريم زارزار ور بخندم قاه‌قاه\r\nقادرى بر هر چه مىخواهى و از فرمان تست * پادشاهى گر گدا گردد گدا گر پادشاه\r\nرهنمائى جست هر كو در ره دين غير تو * كافر مطلق شد و از فرط غم گم كرد راه\r\nكى توانم گشت منكر از گناه منكرت * زان كه بر اعمال من اعضاى من باشد گواه\r\nاز پى دفع گنه چون « اختر طوسى » كنم * گريه بر سبط پيمبر صبح و شام و سال و ماه\r\nآنكه خلق ماسوا شد از طفيل او بلى * آب در گلشن خورد در پاى يك گل صد گياه\r\nدارم اميد آنكه گردد در روز محشر شافعم * نزد يزدان چون شوم محشور با حال تباه\r\nآه از آن روزى كه اندر كربلا گشتند جمع * از براى كشتن آن شاه يك عالم سپاه\r\nكشته گرديدند ياران وى از خورد و بزرگ * از جفاى كوفيان شوم طالع ، بىگناه \r\n\r\n","description":"","footnote":"","page_name":" 691 ","page_number":691},
  {"content":"\r\n\r\n از فراق نوجوانان به خون خويش غرق * مىفشاند از ديده اشك و مىكشيد از سينه آه\r\nمىفزودى هر دمش بر درد ، درد ديگرى * مىنمودى چون به سوى كشتهء ايشان نگاه\r\nآن ولى خالق يكتا ز جور آن گروه * گشته بود از بار غم همچون كمان پشتش دو تاه\r\nايستاده در صف ميدان و بود او را نظر * گاه سوى قتلگاه و گه بسوى خيمه‌گاه\r\nعاقبت با كام خشك اندر لب آب فرات * سر بريدش از بدن شمر شرير از حب جاه\r\nجسم پاك آن شهيد بىمعين و يار بود * در ميان بحر خون مانند ماهى در شناه\r\nآنچنان عريان نمودندش كه آن شاه شهيد * نه به پايش كفش باقى ماند و نه بر سر كلاه\r\nما سوى اللَّه را بدان از بار غم شد مرتعش * چون شهيد از كينه شد آن مخزن علم إله \r\n\r\nدر شرح حال اهل بيت است در مجلس ابن زياد بدنژاد\r\n دلا تا كى ترا باشد مى غفلت به پيمانه * مدام افتاده باشى مست و لا يعقل به ميخانه\r\nازين مى خوردن و مستى شدستى در جهان رسوا * نمىدانم ز رسوائى خوددارى خبر يا نه\r\nبرآورد پنبهء غفلت ز گوش و پند من بشنو * مپندار آنكه مىخوانم من از بهر تو افسانه\r\nبه آب توبه كن غسل و لباس زهد در بر كن * بزن دامان همت بر ميان خويش مردانه \r\n\r\n","description":"","footnote":"","page_name":" 692 ","page_number":692},
  {"content":"\r\n\r\n زبان بگشا به شكر و حمد يزدان بيشتر از آن * كه ياراى سخن گفتن رود بيرونت از چانه\r\nبه سان « اختر طوسى » براى سبط پيغمبر * حسين بن على بركش حنين مانند حنانه\r\nفغان و آه از آن روزى كه شمر شوم آلش را * به كوفه برد پيش زادهء ملعون مرجانه\r\nعيال اللَّه بىمعجر به بزمش آمدند اما * نه از خويش آنستم گستر خجل شد نه ز بيگانه\r\nبه بزم او اگر يكتن از ايشان مىكشيد افغان * سنان او را بن نى مىزد از بيداد بر شانه\r\nميان طشت بنهاد آن سر پرنور پاكى را * كه بر شمع رخش خورشيد خاور بود پروانه\r\nهمى چوب آنستم كردار زد بر آن لب و دندان * كه بودند از نكوئى غيرت مرجان و دردانه\r\nچنان ظلمى نمود آن بدگهر با آل پيغمبر * كه نه عاقل در اين دنيا شنيده است و نه ديوانه\r\nبه ياد آرد اگر انسان دمى از ظلمهاى او * يقين ديوانه گردد گر مسلمان است و فرزانه\r\nبود اندر عزاى آن عزيز خالق اكبر * هر آن مرغى كه شب تا صبح مىنالد به كاشانه \r\n\r\n","description":"","footnote":"","page_name":" 693 ","page_number":693},
  {"content":"\r\n\r\n\r\nدر شكايت از دست فلك كج‌مدار ناپايدار است\r\n جهان را اى فلك كردى خراب آهسته آهسته * شدى دشمن به آل بو تراب آهسته آهسته\r\nبه دشت كربلاشان از حجاز آوردى و آنجا * نموديشان گرفتار عذاب آهسته آهسته\r\nبراى قتلشان از شام و كوفه جمع بنمودى * در آن صحرا سپاه بىحساب آهسته آهسته\r\nبامداد تو كردند آنچه كردند آن ستم‌كيشان * به آل خواجه ختمى مآب آهسته آهسته\r\nكنون بشنو ز من تا با تو شرح حال ايشان را * بگويم فصل فصل و باب باب آهسته آهسته\r\nبه روى آن غريبان زمين كربلا اول * ببستند از ره كين راه آب آهسته آهسته\r\nچنان اندر تنور سينه‌شان زد تشنگى آتش * كه شد مرغ دل ايشان كباب آهسته آهسته\r\nحسين بن على را شمر افكند از پس كشتن * تن عريان ميان آفتاب آهسته آهسته\r\nچو شد بىدست عباس على افتاده با صد غم * به روى خاك از پشت عقاب آهسته آهسته \r\n\r\n","description":"","footnote":"","page_name":" 694 ","page_number":694},
  {"content":"\r\n\r\n به پيش چشم مامش ام ليلا غرق در خون شد * على اكبر به هنگام شباب آهسته آهسته\r\nنديده بود قاسم سير روى نوعروسش را * كه از خون دست و پايش شد خضاب آهسته آهسته\r\nبه گردن عابد بيمار را بنهاد زنجيرى * كه از دل برد او را صبر و تاب آهسته آهسته\r\nپس از قتل حسين و ياورانش شصت و شش زن را * به بازو بست شمر از كين طناب آهسته آهسته\r\nچه تير حمله بنشست بر ناى على اصغر * كشيد افغان چو نى از دل رباب آهسته آهسته\r\nزد آتش خيمه‌اى را آن ستم‌گستر كه جبريلش * به حرمت مىنهادى سر به باب آهسته آهسته\r\nخموش اى « اختر طوسى » شو از اشعار جانسوزت * كه آتش زد به جان شيخ و شاب آهسته آهسته \r\n\r\nدر نصايح و مواعظ دل خود گويد\r\n دلا اين سان پى دنيا شوى دلگير يعنى چه * نمائى خويشتن را در جوانى پير يعنى چه\r\nز كار آخرت وامانده‌اى از فرط نادانى * كنى در كار دنيا اين همه تدبير يعنى چه\r\nشمارى خويش را اهل جنان بىطاعت يزدان * بگو خواب نديده مىكنى تعبير يعنى چه\r\nبراى آنكه مشتى سيم و زر آرى به چنگ خود * شب و روزى به فكر حيله و تزوير يعنى چه \r\n\r\n","description":"","footnote":"","page_name":" 695 ","page_number":695},
  {"content":"\r\n\r\n نكرده امتحان مردانه زور بازوى خود را * زنى اى كمتر از زن پنجه با تقدير يعنى چه\r\nكشى شبگير اگر آه از جگر بر درگه داور * نباشد آه شبگير ترا تأثير يعنى چه\r\nبسان « اختر طوسى » مس قلب ار طلا خواهى * نيارى در كف از حبّ على اكسير يعنى چه\r\nبه حال زار فرزندش حسين آن خسرو خوبان * كنى در ناله كردن اينهمه تأخير يعنى چه\r\nاگر دانى كه بىتقصير اهل كوفه كشتندش * ننالى از غم آن شاه بىتقصير يعنى چه\r\nبه دشت كربلاى پربلا اهل و عيال او * كند از خوف اعدا رنگشان تغيير يعنى چه\r\nسليل ناتوان زار زين العابدينش را * به گردن شمر بگذارد غل و زنجير يعنى چه\r\nز جور حرمله طفل صغير او على اصغر * مكد از نوك پيكان آب جاى شير يعنى چه\r\nكسى مىگفت با آن بدگمان اى كاش كاى ظالم * گلوى نازك طفل صغير و تير يعنى چه \r\n\r\nو له ايضا در همين مقام است\r\n دلا اين سان پى دنيا شوى دلگير يعنى چه * نمائى در جوانى خويشتن را پير يعنى چه\r\nپى دو نان بر دو نان كشى تصوير يعنى چه * خورى حسرت به عزّ و جاه شاه و مير يعنى چه\r\nنمىكوشى خدا را از پى تكبير يعنى چه * به عقل ار مىشمارى خويش را از خيل انسانى\r\nچرا از فعل و قول تست پيدا خوى حيوانى \r\n\r\n","description":"","footnote":"","page_name":" 696 ","page_number":696},
  {"content":"\r\n\r\n پريشان خاطرى پيوسته از وسواس شيطانى * ز كار آخرت وامانده‌اى از فرط نادانى\r\nكنى در كار دنيا اينهمه تدبير يعنى چه * مدامى همدم ارباب جهل و حيله و دستان\r\nشدستى غرق از پا تا به سر در لجهء نسيان * مشامت گوئيا نشنيده هرگز بوئى از ايمان\r\nشمارى خويش را اهل جنان بىطاعت يزدان * بگو خواب نديده مىكنى تعبير يعنى چه\r\nبه آن قدرى كه مغرورى به عقل و هوش و هنك خود * چرا گرديده‌اى غافل ز هول گور تنگ خود\r\nنباشى يك نفس اندر خيال نام و ننگ خود * براى آنكه آرى مشت سيم و زر به چنگ خود\r\nشب و روزى به فكر حيله و تزوير يعنى چه * فضيلت از تو باشد بيشتر هم دام و هم دد را\r\nاگر نيكو شمارى فعل زشت مردم بد را * وگر گوئى كه من سر حلقه‌ام ارباب بخرد را\r\nنكرده امتحان مردانه زور و بازوى خود را * زنى اى كمتر از زن پنجه با تقدير يعنى چه \r\n\r\n","description":"","footnote":"","page_name":" 697 ","page_number":697},
  {"content":"\r\n\r\n نباشى از صفا گر معتقد بر دين پيغمبر * شمارندت مسلمانان به كيش خويشتن كافر\r\nشوى رسوا ميان امت مرحومه در محشر * كشى شبگير اگر آه از جگر بر درگه داور\r\nنباشد آه شب‌گيرت را تأثير يعنى چه * در اين دنيا ز قيد غم اگر خود را رها خواهى\r\nبيايد آنچه از بهر تو مىخواهد خدا خواهى * دل خود را رضا هم بر قدر هم بر قضا خواهى\r\nبسان « اختر طوسى » مس قلب ار طلا خواهى * كنى در ناله كردن اينهمه تأخير يعنى چه\r\nشهى كاندر لب آب روان دلگير كشتندش * به ضرب تيغ و طعن رمح و صدمهء تير كشتندش\r\nبه حكم زادهء مرجانهء بد شير كشتندش * اگر دانى كه اهل كوفه بىتقصير كشتندش\r\nننالى از غم آن شاه بىتقصير يعنى چه * شهى كز انسى و جانى نبودى كس مثال او\r\nبدى دست خرد كوته ز دامان جلال او \r\n\r\n","description":"","footnote":"","page_name":" 698 ","page_number":698},
  {"content":"\r\n\r\n خجل بودند مهر و ماه از نور جمال او * به دشت كربلاى پربلا اهل و عيال او\r\nكند از خوف اعدا رنگشان تغيير كند يعنى چه * چو پامال فرس سازند جسم نازنينش را\r\nكنند از كينه غارت خيمه‌هاى بىقرينش را * به بازو ريسمان بندند اطفال حزينش را\r\nسليل ناتوان زار زين العابدينش را * به گردن شمر بگذارد غل و زنجير يعنى چه\r\nدر آن دشتى كه شد عطشان شهيد آن شاه كم لشكر * شدند اعوان او يكسر قتيل از نيزه و خنجر\r\nبه راه دين حق دادند جان خويشتن يكسر * ز جور حرمله طفل صغير او على اصغر\r\nمكد از نوك پيكان آب جاى شير يعنى چه * از آن قوم بدانديشى كه بودند اندر آن هامون\r\nهمه رفته ز دين پاك حيّ ذو المنن بيرون * دمادم مىشدى بر آل طه ظلمشان افزون\r\nكسى مىگفت با آن بدگمان اى كاش كاى ملعون * گلوى نازك طفل صغير و تير يعنى چه \r\n\r\n","description":"","footnote":"","page_name":" 699 ","page_number":699},
  {"content":"\r\n\r\n\r\nدر مراثى آن امام تشنه‌كام است\r\n اى دل به ياد خسرو لب تشنه آب خواه * وز آتش عطش دل خصمش كباب خواه\r\nلب تر ز آبش آن شه دين چون كرد خشك * شط فرات را شده همچون سراب خواه\r\nچون شد خراب خانهء ايمان ز قتل او * هر جا كه هست خانهء كفرى خراب خواه\r\nچون ياد از محاسن پرخون او كنى * از خون دل محاسن خود را خضاب خواه\r\nاز داغ آن شهيد به خون غرقه از دو چشم * دائم بجاى اشك روان خون ناب خواه\r\nمانند آسمان كه بود نيليش ثياب * نيلى به ماتمش به تن خود ثياب خواه\r\nدر مجلس مصائب آن شاه خويش را * پيوسته اشكبار بسان سحاب خواه\r\nخواهى ملول از غمش ار شيخ و شاب را * خود را ملول در نظر شيخ و شاب خواه\r\nاول به سان « اختر طوسى » به وى بنال * آخر از او شفاعت يوم الحساب خواه \r\n\r\nدر شهادت آن شاه شهيدان است\r\n چو شاه دين فتاد از پشت باره * برويش بسته شد ابواب چاره\r\nسپاه رو سياه شام و كوفه * به حكم ابن سعد بد قواره\r\nبراى كشتن آن شاه مظلوم * هجوم‌آور شدند از هر كناره\r\nبه ضرب تير و طعن نيزه كردند * تن آن بىمعين را پاره پاره\r\nتن آن آسمان عزت و جاه * بد افزون زخمهايش از ستاره\r\nنشد ممكن براى هيچ منشى * كه زخمش را بيارد در شماره \r\n\r\n","description":"","footnote":"","page_name":" 700 ","page_number":700},
  {"content":"\r\n\r\n به پيش چشم زينب خواهر او * به بانك كوس و آواز نقاره\r\nبريدش سر ز تن شمر ستمگر * كه سختش دل بدى از سنگ خاره\r\nدر آن حال ابن سعد بىمروت * ستاده بود پيش صف سواره\r\nبه چشم زشت آن مردود مىكرد * به زيبا جسم آن سرور نظاره\r\nبه لشكر بعد قتل آن شه دين * به تاراج حريمش كرد اشاره\r\nيكى از فرق اختش برد معجر * يكى از گوش دختش گوشواره\r\nز دست و پا زنانش را ربودند * ز روى ظلم و كين خلخال و ياره\r\nچو رعد اى « اختر طوسى » فغان كن * به حال آل پيغمبر هماره \r\n\r\nدر شرح بعد از شهادت آن حضرت است\r\n چون شد به دشت كربلا شاه مدينه * مقتول از تيغ جفاى اهل كينه\r\nشد غوطه‌ور اندر ميان لجهء خون * شاهى كه بودى بحر هستى را سفينه\r\nدرج زمين بهتر نديده است و نه بيند * در خويشتن چون گوهر ذاتش دفينه\r\nاسبش دواندند از جفا بر سينهء كو * بد گوهر علم الهى را خزينه\r\nقلب عيالش را شكستند آن لعينان * از سنگ بيداد و ستم چون آبگينه\r\nدر خون طپان ديدش چو زينب خواهر او * گاهى به سر زد دست غم گاهى به سينه\r\nنيلى ز ضرب سيلى شمر لعين شد * رخسارهء نيكوتر از ماه سكينه\r\nكردند غارت آن گروه بىسر و پا * از دخترانش گوشوار و عنبرينه \r\n\r\n","description":"","footnote":"","page_name":" 701 ","page_number":701},
  {"content":"\r\n\r\n\r\nشرح آمدن آن جناب است از حجاز به عراق\r\n شاهى كه داشت روئى در تازگى چو لاله * وز خط مشك بو داشت برگرد ماه هاله\r\nيعنى حسين مظلوم فرزند شير يزدان * كو ختم انبيا را بد بهترين سلاله\r\nچون از حجاز آمد سوى عراق ناچار * او را زبادهء غم لبريز شد پياله\r\nزان رو كه كرد آگاه آن شاه كم سپه را * شخصى ز قتل مسلم در منزل زباله\r\nاز آن خبر دلش ريش گرديد و اشك خونين * باريد ز ابر مژگان بر روى خويش ژاله\r\nدر كربلا چو آمد آبش به روى بستند * آنان كه خورده بودند از خوان او نواله\r\nبد خون دل غذايش شام و نهار گويا * از خوان هستى او شد اين غذا حواله\r\nلب تشنه در لب نهر جان داد با وجودى * كان نهر مام او را بد مهر در قباله\r\nروباه چند گشتند غالب به آنكه بودى * شير درنده رامش مانندهء غزاله\r\nدر قلب دوستانش آن شاه ملك هستى * هر سال تازه گردد داغ هزارساله\r\nاز بهر آن شه دين در شهر طوس « اختر » * صبح و مسا ندارد كارى به غير ناله \r\n\r\nدر شكايت از چرخ كج‌مدار و مصائب اهل بيت اطهار است\r\n جفا اى چرخ با آل عبا كردى چرا كردى * به ظلمى هر يكى را مبتلا كردى چرا كردى\r\nمحمد خاتم پيغمبران را دل قرين غم * ز بيداد ابو جهل دغا كردى چرا كردى \r\n\r\n","description":"","footnote":"","page_name":" 702 ","page_number":702},
  {"content":"\r\n\r\n سر پاك على را شق ميان مسجد كوفه * ز تيغ ابن ملجم برملا كردى چرا كردى\r\nز ظلم دشمنان دين بابش احمد مرسل * بسى خون در دل خير النسا كردى چرا كردى\r\nامام ممتحن يعنى حسن را پاره پاره دل * به زهر كين جعده بىوفا كردى چرا كردى\r\nحسين را از مدينه جانب كرببلا بردى * شهيدش از جفا با اقربا كردى چرا كردى\r\nبراى مشك آبى حضرت عباس را تشنه * دو دست نازنين از تن جدا كردى چرا كردى\r\nعلى اكبر ناشاد را از كينهء منقذ * قتيل اندر زمين كربلا كردى چرا كردى\r\nبسان توتيا جسم شريف پاك قاسم را * به ضرب سم اسب اشقيا كردى چرا كردى\r\nز جور حرمله بر دوش بابش حلق اصغر را * نشان نوك پيكان جفا كردى چرا كردى\r\nتمام اهل ايمان را بسان « اختر طوسى » * به ماتم مبتلا زين ماجرا كردى چرا كردى \r\n\r\n","description":"","footnote":"","page_name":" 703 ","page_number":703},
  {"content":"\r\n\r\n\r\nدر مرثيهء آن پيشواى انس و جان است\r\n حسين بن على كو نور عين مصطفى بودى * سرور سينهء بىكينهء خير النسا بودى\r\nچو جدّ و باب و مادر آن جهان دانش و بينش * وجودش باعث ايجاد كل ماسوا بودى\r\nفغان و آه ز آن روزى كه آن سلطان كم لشكر * به دشت كربلا غمگين ز جور اشقيا بودى\r\nبه حنجر خنجرش بنهاد چون شمر از پى كشتن * هنوزش لعل لب مشغول بر ذكر خدا بودى\r\nشدش خاك زمين كربلاى پربلا بستر * شهى كز پر جبريل امينش متكا بودى\r\nقرين اشك و آه از جور و ظلم لشكر اعدا * به دشت نينوايش اهل بيت بينوا بودى\r\nجناب سيد سجاد از خوف بدانديشان تنى زار و رخى زردش بسان كهربا بودى * ببيند تا فتاده با تن عريان به خاك او را\r\nنمىدانم كجا بابش على شير خدا بودى * فدا مىكرد جان را در ره تو « اختر طوسى »\r\nاگر در روز عاشورا به دشت كربلا بودى \r\n\r\nدر شهادت آن سبط ثانى رسول و نور چشم بتول است\r\n از پشت زين چو شاه شهيدان نگون شدى * بر قتل او ستيزهء اعدا فزون شدى\r\nاز بسكه تير و نيزه و خنجر به او زدند * مرغ روانش از قفس تن برون شدى\r\nاز خون زخم‌هاى تن نازنين او * خاك زمين كرببلا لاله‌گون شدى\r\nاز بعد قتل آن شه مظلوم پيكرش * چون توتيا ز صدمهء سم هيون شدى\r\nاز كين شدند قاتل او خولى و سنان تنها همى نه قاتل او شمر دون شدى * جسمش كه بود نور فزاينده‌تر ز ماه\r\nماهى مثال غرق به درياى خون شدى \r\n\r\n","description":"","footnote":"","page_name":" 704 ","page_number":704},
  {"content":"\r\n\r\n از بار ماتمش الف قد اهل بيت * در آن زمين حادثه ز اخم چو نون شدى\r\nبا پشت چون كمان ز جگر تير آهشان * بالاتر از نهم فلك نيلگون شدى\r\nزينب چو ديد پيكر او را بريده سر * عقل از سرش پريدى و جفت جنون شدى\r\nاطفال بىپناه و را در عزاى او * خون جگر روانه به روى از عيون شدى\r\nاز بس گريست « اختر طوسى » به ماتمش * عقل از سرش پريدى و جفت جنون شدى \r\n\r\nدر استقبال قصيده مرحوم خلد آشيان صباحى عليه الرحمه است\r\n اى دل به مال و منصب اين دار سست پى * مسرور تا به چندى و مغرور تا به كى\r\nبا آنكه تخت و تاج جم و كى به باد رفت * مايل تو هم به تخت جمى هم به تاج كى\r\nاز دام مرگ جان نتوانى برى به زور * گر پادشاه رومى و گر شهريار رى\r\nگر صد هزار سال ديگر زندگى كنى * طومار عمر سازدت آخر زمانه طى\r\nپنجاه سال رفته ز عمر تو و هنوز * آگه نه اى كه فرق چه دارد ز رشد غى\r\nخواهى نمود روز وفات از فشار گور * شيرى كه خورده‌اى تو ز پستان مام قى\r\nاز بهر رفع هول صف حشر كاندرو * نه از بنات نعش اثر است و نه از جدى\r\nتا زنده‌اى چون « اختر طوسى » على الدوام * بركش نوا براى شه نينوا چو نى\r\nيعنى حسين آن كه به صحراى كربلا * كردند بعد قتل سرش را به نوك نى\r\nچون خوليش ز كرببلا سوى كوفه برد * اندر تنور مطبخ خود داد جا به وى\r\nمىگفت انا الغريب مكرر در آن تنور * آن سر كه بود سرور و سردار كل شيء\r\nچون در تنور ديد بدان حال مادرش * از دل كشيد ناله و گفتا كه يا بني \r\n\r\n","description":"","footnote":"","page_name":" 705 ","page_number":705},
  {"content":"\r\n\r\n كاش آن زمان كه خواست ببرد ز تن سرت * مىشد بهار عمر عدوت بدل بدى\r\nبردند چون ز كوفه به شامش بر يزيد * وى بد روان ز پيش و عيالش دوان ز پى\r\nدر طشت زر نهاد چون آن شومش از جفا * آلوده كردش از سر مستى به درد مى\r\nبيگانه بود چون ز خدا چوب خيزران * مىكرد آشنا به لب روح‌بخش وى\r\nآن ظلم را چو زينب مظلومه خواهرش * ديد از يزيد روى به وى كرد و گفت اى\r\nظالم مزن تو چوب به اين لب كه از دمى * اموات را تمام تواند نمود حى \r\n\r\nو له ايضا در همين مقام است\r\n اى دل به مال و منصب اين دار سست پى * مسرور تا به چندى مغرور تا به كى\r\nزان پيشتر كه بر تو زند شير مرگ هى * تعجيل كن به طاعت پروردگار حى\r\nتا روز واپسين نشوى منفعل ز وى * تنها از اين جهان نه همين كيقباد رفت\r\nنوشيروان كه كرد بسى عدل و داد رفت * اسكندر و نجاشى فرخ نژاد رفت\r\nبا آنكه تخت و تاج جم و كى به باد رفت * مايل تو هم به تخت جمى هم به تاج كى\r\nبهرام‌وار صبح و مسا از قفاى گور * غافل ز شير مرگ و دوانى همى ستور\r\nدارا مثال دارى و دارائى و سمور * از دام مرگ جان نتوانى برى به زور\r\nگر پادشاه رومى و گر شهريار رى \r\n\r\n","description":"","footnote":"","page_name":" 706 ","page_number":706},
  {"content":"\r\n\r\n تا خويش را خلاص ز شرمندگى كنى * خوشتر همان كه بر در حق بندگى كنى\r\nاظهار بندگى و سرافكندگى كنى * گر صد هزار سال ديگر بندگى كنى\r\nشيرى كه خورده‌اى تو ز پستان مام قى * چون بندگان خاص جگر خون سينه‌سوز\r\nنه قائمى تو در شب و نه صائمى به روز * پيوسته مايلى به تماشاى باز و يوز\r\nپنجاه سال رفته ز عمر تو و هنوز * آگه نه اى كه فرق چه دارد ز رشد غى\r\nتا خويش را خلاص ز شرمندگى كنى * خوشتر همان كه بر در حق بندگى كنى\r\nاظهار بندگى و سرافكندگى كنى * گر صد هزار سال دگر زندگى كنى\r\nطومار عمر سازدت آخر زمانه طى * دارى اگر به كار براى خود آبرو\r\nبهر دو نان به درگه دونان زشت‌خو * منماى روى و باش رضا بر رضاى هو\r\nاز بهر دفع هول صف حشر كاندرو * نه از بنات نعش اثر است و نه از جدى\r\nاز بعد حمد ذات خداوند مستعان * وز بعد نعت و مدح دو سلطان انس و جان\r\nيعنى محمد و على عرش آستان * تا زنده‌اى چو « اختر طوسى » درين جهان\r\nبركش نوا براى شه نينوا چونى \r\n\r\n","description":"","footnote":"","page_name":" 707 ","page_number":707},
  {"content":"\r\n\r\n نوباوهء رسول خدا ختم انبيا * فرزند ارجمند على شاه اوليا\r\nفرخ سليل فاطمه محبوبهء خدا * يعنى حسين آن كه به صحراى كربلا\r\nكردند بعد قتل سرش را به نوك نى * آن سر كه گرد فاطمه از گيسويش سترد\r\nاندر ره حمايت او پاى مىسترد * بر دوش داد پرورشش تا كه بود خرد\r\nچون خوليش ز كرببلا سوى كوفه برد * اندر تنور مطبخ خود داد جا به وى\r\nزان ماجرا به ملك و ملك اوفتاد شور * پنهان بابر كرد رخ از فرط شرم هور\r\nخاكسترى شدش چو رخ بهتر از بلور * مىگفت انا الغريب مكرر در آن تنور\r\nآن سر كه بود سرور و سردار كل شيء * گرديد اشكبار ز غم جدّ اطهرش\r\nشد جفت با ملال و محن باب مضطرش * از غصه چاك كرد گريبان برادرش\r\nچون در تنور ديد بدان حال مادرش * از دل كشيد ناله و گفتا كه يا بنى\r\nبگشاى چشم خويش و نظر كن كه مادرت * با چشم اشكبار ستاده برابرت\r\nاى جان من فداى مه روى انورت * كاش آن زمان كه خواست ببرد ز تن سرت\r\nمىشد بهار عمر عدويت بدل بدى \r\n\r\n","description":"","footnote":"","page_name":" 708 ","page_number":708},
  {"content":"\r\n\r\n اعداى بىمروت بىدانش عنيد * كز جنتند روز قيامت بسى بعيد\r\nوز حق مدام لعنتشان باد بريزيد * بردند چون ز كوفه به شامش بريزيد\r\nوى بد روان ز پيش و عيالش روان ز پى * در مجلسى كه بود در او خيل اشقيا\r\nبنشسته هر يكى به روى كرسى طلا * پنهان ز چشم خلق نه با للَّه بر ملا\r\nدر طشت زر نهاد چو آن شومش از جفا * آلوده كردش از سرمستى به درد مى\r\nدر پيش چشم عابد بيمار ناتوان * مىكرد زهر مار مى آن مير ظالمان\r\nمىخواند شعر از سر مستى و هر زمان * بيگانه بود چون ز خدا چوب خيزران\r\nمىكرد آشنا به لب روح‌بخش وى * آن سر كه بود روى به از مهر خاورش\r\nوز ضرب تيغ بود بسى زخم منكرش * آزرده شد ز چوب لب روح پرورش\r\nآن ظلم را چو زينب مظلومه خواهرش * ديد از يزيد روى به وى كرد و گفت اى\r\nخصم خدا كه هيچ ندارى به دل غمى * از جورت ار شوند غمين خلق عالمى\r\nدارى اگر به دين نبى رأى محكمى * ظالم مزن تو چوب به اين لب كه از دمى\r\nاموات را تمام تواند نمود حى \r\n\r\n","description":"","footnote":"","page_name":" 709 ","page_number":709},
  {"content":"\r\n\r\n\r\nدر مصائب جانگداز آن حضرت\r\n شاهى كه بود مادر او دختر نبى * بابش بهر قضيه بدى ياور نبى\r\nچون شد به دشت كرببلا تشنه لب شهيد * خون گشت دل به ماتم او در بر نبى\r\nهر تير كامدش به تن از شصت دشمنان * تا پر نشست بر دل غم‌پرور نبى\r\nبر حنجرش چو خنجر بران كشيد شمر * آزرده شد ز خنجر غم حنجر نبى\r\nلب تشنه جان سپرد چو وى در لب فرات سرشار شد ز بادهء غم ساغر نبى * چون خشك شد لب از عطشش گشت خون دل\r\nجارى به جاى اشك ز چشم تر نبى * آغشته شد چو روى وى از خون تاركش\r\nآشفته گشت حال دل اطهر نبى * دردا كه پاره پاره شد آن پيكرى كه هيچ\r\nفرقى نداشت در شرف از پيكر نبى * آوخ كه گشت زيب سنان سنان شوم\r\nآن سر كه بد به دوش نبى زيور نبى * خيل رسل چو كشته شد آن شهريار جمع\r\nگشتند بهر تسليه در محضر نبى * آتش به خيمه‌ها چو زدندش سپهر سوخت\r\nاز آه سوزناك پر از آذر نبى * دارد اميد « اختر طوسى » كه بخشدش\r\nروز جزا به سبط نبى داور نبى \r\n\r\nدر مصائب آن حضرت\r\n اى آنكه سبط ثانى خير البشر توئى * شير خدا على ولى را پسر توئى\r\nآن عاشقى كه سينهء خود را به راه دوست * بنمود پيش تير بلاها سپر توئى\r\nنخلى است زندگانى كونين فى المثل * آن طرفه نخل را به حقيقت ثمر توئى \r\n\r\n","description":"","footnote":"","page_name":" 710 ","page_number":710},
  {"content":"\r\n\r\n شاهى كه از براى ملاقات حق نمود * از كاينات يكسره قطع نظر توئى\r\nشاهى كه داد تن به قضاى خداى خويش * اندر جهان به گونهء جدّ و پدر توئى\r\nشاهى كه در زمين بلاخيز كربلا * در راه دوست داد تن و جان و سر توئى\r\nشاهى كه در عزاى عزيزان و دوستان * از بار غم شكست مرا او را كمر توئى\r\nشاهى كه سر بريد به خنجر ز پيكرش * شمر شرير ظالم بيدادگر توئى\r\nشاهى كه بسكه تير ستم بر تنش نشست * مانند شاهباز برآورد پر توئى\r\nشاهى كه زير نه فلك از جور اشقيا * بود از ستاره زخم تنش بيشتر توئى\r\nشاهى كه شصت و شش زن مظلومه از غمش * گشتند زار و نوحه‌گر و خون جگر توئى\r\nشاهى كه جبرئيل امين در عزاى او * هر موى گشت در بدنش نيشتر توئى\r\nشاهى كه تا به دامن محشر بود به پا * بزم عزاش بر سر هر رهگذر توئى\r\nشاهى كه ريزد « اختر طوسى » به ماتمش * پيوسته از دو ديده به دامن گهر توئى \r\n\r\nدر خاتم‌بخشى امير مؤمنان و بريدن بجدل انگشت سيد الشهدا را براى انگشترى است\r\n گر نبودى بهر زيب دست يار انگشترى * ساختى كى زرگر از زر عيار انگشترى\r\nآن نگارى كو ببخشد عاشقان خويش را * در شب وصلش برسم زينهار انگشترى \r\n\r\n","description":"","footnote":"","page_name":" 711 ","page_number":711},
  {"content":"\r\n\r\n آرى آرى خوش بود گر عاشقان را در جهان * باشد از معشوق در كف يادگار انگشترى\r\nمىكند انگشترى افزون وقارش را بلى * مىفزايد آدمى را بر وقار انگشترى\r\nگر نباشد اينچنين پس از چه در انگشت خويش * مىنمايد آن نگار گل‌عذار انگشترى\r\nخرمى بر وى كند روى از يمين و از يسار * چون نمايد در يمين و در يسار انگشترى\r\nگر به ياد لعل در بار گهر پوشش نبود * كى نگين جستى ز لعل آبدار انگشترى\r\nشكر للَّه كان نگار سرو قد ماهروى * كش كند از يمن انگشت افتخار انگشترى\r\nنيست مداح شهى چون « اختر طوسى » كزو * بود در دست سليمان مستعار انگشترى\r\nآن ولى حق كه سائل را به هنگام ركوع * داد در مسجد به راه كردگار انگشترى\r\nتا مگر نازل شود در شأنش آيهء انّما * سائلان را داد خصمش بىشمار انگشترى\r\nآه از آن روزى كه با انگشت برد از زاده‌اش * بجدل شوم شرير نابكار انگشترى \r\n\r\n","description":"","footnote":"","page_name":" 712 ","page_number":712},
  {"content":"\r\n\r\n كرد ظلم آنسان به آن مظلوم آن ظالم كه شد * شرمگين از كردهء آن ديوسار انگشترى\r\nهمچو آن انگشترى غمزاى و جان‌فرساى نيست * گر شود غارت ز مردم صد هزار انگشترى\r\nتا نمىشد ظلم بر آن شاه دين از بهر وى * كاشكى هرگز نبد در روزگار انگشترى\r\nدر كف هر مؤمنى زان ماجراى جانگداز * مىكند پنهانى افغان زار زار انگشترى\r\nگر نه از بار غم آن شاه دين باشد چرا * كرده چنبر پشت خود را حلقه‌وار انگشترى\r\nواى از آن ساعت كه شاهزاده على اكبرش * مىمكيد از قحط آب خوشگوار انگشترى \r\n\r\nدر سرزنش اهل دنيا و مصائب سيد الشهدا ( ع )\r\n اى كه مسكينى و دارى حب دنياى دنى * از قناعت خويشتن را از چه ننمائى غنى\r\nبا خدا گر دوستى چون دوستان صادقش * از چه رو با دشمنان او ندارى دشمنى\r\nنه ز دنيا بىنياز و نه ز دينى سرفراز * راستى دارى شباهت با گداى ارمنى\r\nچون تو از يك قطرهء ماء منى پيدا شدى * از كجا آوردى آخر اين همه ما و منى\r\nبا وجود آنكه از نيش پشهء نالى چو پيل * در شجاعت مىنمائى دعوى پيل افكنى\r\nعاقبت خواهى فتاد اندر تك چاه اجل * زر قارونى اگر دارى و زور قارنى \r\n\r\n","description":"","footnote":"","page_name":" 713 ","page_number":713},
  {"content":"\r\n\r\n كى تو را انسان كامل مىشمارند اولياء * تا نسازى دور از خود شيوهء اهريمنى\r\nتا جوانى گر كنى ترك زنا باشد بجا * ورنه خود عاجز شوى گردى چو پير منحنى \r\n( 1 ) در « بحار » است ، در بعضى مؤلفات متأخرين ديده‌ام ، از دعبل خزاعى حكايت شده ، گويد : در چنين ايامى خدمت سيّد و مولاى خود على بن موسى الرضا ( ع ) رسيدم ، ديدم اندوهناك و غمگين نشسته و اصحابش گرد اويند ، چون مرا ديد فرمود : مرحبا به تو اى دعبل ، مرحبا به ياور ما با دست و زبان خود ، سپس جا برايم گشود و مرا پهلوى خود نشانيد ، سپس به من فرمود : اى دعبل ، دوست دارم شعرى براى من بسرائى كه ايام ماتم ما اهل بيت است و ايام شادى دشمنان ما خصوص بنى اميه ؛ اى دعبل ، هر كه بگريد يا بگرياند بر مصيب ما گواينكه يكى را اجرش با خدا است ؛ اى دعبل ، هر كس اشك در چشمش بگردد و بگريد در مصيبتى كه ما از دشمنان ديديم ، خدا او را با ما محشور كند ؛ اى دعبل ، هر كس در مصيبت جدّم حسين ( ع ) بگريد ، خدا البته گناهان او را بيامرزد ؛ سپس برخاست ، پردهء ميان ما و زنان حرم كشيد و خانوادهء خود را پس پرده نشانيد تا در مصيبت جدّشان حسين ( ع ) گريه كنند ، سپس به من رو كرد و فرمود : اى دعبل ، براى حسين ( ع ) نوحه‌سرائى كن ، تو تا زنده هستى يار و مدّاح ما باش و تا توانى از يارى ما كوتاهى مكن ، دعبل گويد : اشكم روان شد و سرودم :\r\nاى فاطمه ار ديدى آغشته به خون فرزند بر شط فرات عطشان او را به ستم كشتند آنگاه زدى سيلى اى فاطمه بر رويت بر چهره روان اشكت از ديدهء حق جويت\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nاى فاطمه برپاخيز با نالهء شورانگيز بنگر به بيابان بر هر اختر پرتوخيز يك مقبره در كوفه يك مقبره در يثرب يك مقبره اندر فخ رحمت به همه واجب در كرببلا بر نهر ، يك مقبرهء ديگر بر شط فرات آنها كردند ز خون بستر عطشان همه جان دادند در ملك و عراق اى كاش مىمردم از اين غم من پيش از آنكه شود فرداش نالم به خدا هر دم يادى كنم از آنها نوشيده ز جام غم نوميد ز درمانها تا آخر ابيات .\r\nمىگويم : دعبل ، اشعار بسيارى در نوحه بر حسين ( ع ) سروده و اين ابيات از قصيدهء تائيّهء مشهور او است .\r\n( 1 ) أبو الفرج در « اغانى » گويد : دعبل از شيعيان مشهور دوستدار على ( ع ) است و قصيدهء او كه مطلعش : مدارس آيات خلت من تلاوة مىباشد از بهترين شعر و مفاخر مديحه‌ها است كه دربارهء اهل بيت ( ع ) گفته شده و آن را در خراسان براى على بن موسى الرضا ( ع ) برد و ده هزار درهم از سكه‌هاى بنام خود و خلعتهائى كه جامه‌اى از تن خود با آنها بود ، به وى صله داد و اهل قم همان جامه را به سى هزار درهم خريدند و آن را نفروخت تا راه بر او زدند و آن را ربودند ، به آنها گفت : اين جامه را براى خدا مىخواهيد و بدون رضاى او بر آنها\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nحرام است ، سى هزار درهم را به او دادند و سوگند ياد كرد كه آن را نفروشد تا پاره‌اى از آن را براى درج در كفن خود به او بدهند ، يك آستين را به او دادند و آن را در كفنش نهاد ، ( 1 ) و گفته‌اند كه قصيدهء خود مدارس آيات خلت من تلاوة را بر جامهء احرامى نوشت و در آن محرم شد و دستور داد آن را كفنش كنند ، هميشه از زبان او مىترسيدند و خلفاء از هجو او هراسان بودند و او هم عمرانه گريزان و آواره به سر مىبرد ؛ و نيز در « اغانى » است به سندى از عبد الله بن سعيد اشعرى گويد : دعبل بن على براى من بازگفت كه چون از خليفه گريختم ، شبى را تنها در نيشابور خفتم و قصد داشتم قصيده‌اى در آن شب براى عبد الله بن طاهر بپردازم ، در اين انديشه بودم كه با در بسته شنيدم كسى گفت : السلام عليك يرحمك اللَّه ، از اين آواز تنم لرزيد ، گفت : خدايت عافيت دهد نترس ، من مردى از برادران جنّى تو هستم و در يمن ساكنم ، يكى از عراق آمد قصيدهء تو ( مدارس آيات خلت من تلاوة و منزل وحي مقفر العرصات ) را براى ما خواند ، من دوست دارم آن را از زبان خودت بشنوم ؛ گويد : آن قصيده را براى او سرودم و گريست تا بر زمين افتاد ، ( 2 ) سپس گفت : رحمك اللَّه ، برايت حديثى نگويم كه ايمانت را بيفزايد و تو را به تمسك به مذهبت مدد كند ؟ گفتم : چرا ، گفت :\r\nعمرى گذراندم و نام جعفر بن محمد ( ص ) مىشنيدم تا به مدينه رفتم و از زبانش شنيدم مىفرمود : پدرم از پدرش از جدّش حديث كرد كه رسول خدا ( ص ) فرمود :\r\nعلى و شيعيانش هم آنان كامياب و فائزند ؛ سپس با من وداع كرد كه برود ، به او گفتم : يرحمك اللَّه ، اگر موافقى نامت را به من بگو ، گفت : من ظبيان بن عامرم .\r\nدعبل در سال 246 وفات كرد .\r\n\r\n","description":"","footnote":"","page_name":" 716 ","page_number":716},
  {"content":"\r\n\r\n( 1 ) شيخ صدوق از على بن دعبل روايت كرده كه : چون وفات پدرم رسيد ، رنگش دگرگون شد و زبانش گرفت و رويش سياه شد و در مذهب او برايم ترديد آمد و نزديك بود از آن برگردم ، بعد از سه روز او را در خواب ديدم كه جامهء سپيدى پوشيده و كلاه سپيدى بر سر دارد و به او گفتم : پدر جان ، خدا با تو چه كرد ؟ گفت : پسر جان ، اينكه ديدى رويم سياه شد و زبانم گرفت از اين بود كه در دار دنيا مىخوارى كردم ، و بر اين حال ماندم تا رسول خدا ( ص ) را ديدار كردم كه جامه و كلاه سپيدى پوشيده بود ، به من فرمود : تو دعبل هستى ؟ گفتم : آرى يا رسول اللَّه ، فرمود : از آنچه دربارهء اولادم گفتى بخوان برايم ، من اين شعر را خواندم :\r\nلا أضحك اللَّه سنّ الدهر ان ضحكت و آل احمد مظلومون قد قهروا نخنداند خدا ديگر مرا اين دهر كه آل احمد اندر ظلم و قهر است همه آواره از كاشانهء خود تو گوئيشان جنايت فوق جداست گويد : به من فرمود : آفرين ، و دربارهء من شفاعت كرد و جامه‌هاى خود را كه اينها است به من داد ( اشاره به جامهء تنش كرد ) .\r\n( 2 ) صدوق ( ره ) نقش لوحهء قبر دعبل را از ابو نصر محمد بن حسن كرخى كاتب نقل كرده ، گويد : ديدم بر قبر دعبل بن على خزاعى نوشته است :\r\n اعد للَّه يوم يلقاه * دعبل ان لا إله الّا هو \r\n\r\n","description":"","footnote":"","page_name":" 717 ","page_number":717},
  {"content":"\r\n\r\n يقولها مخلصاً عساه بها * يرحمه في القيمة اللَّه\r\nاللَّه مولاه و الرسول و من * بعدهما فالوصي مولاه \r\nمىگويم : جمع بسيارى براى حسين ( ع ) مرثيه گفته‌اند كه اگر جمع‌آورى شود ، بيش از چند مجلد است .\r\n( 1 ) در « مقاتل الطالبيين » گفته : حسين ( ع ) را جمعى از شعراى متأخر مرثيه گفته‌اند كه از ذكر آنها براى گريز از طول كلام مستغنى هستيم و اما از متقدمين در مرثيهء او چيزى به ما نرسيده ، چون شعراء از ترس بنى اميه اقدام بر آن نداشتند . انتهى . چه خوش گفته صاحب بن عباد :\r\nبهترين ممدوح آن باشد كه مدحش گفته‌اند شاعران هر بلادى هم زبان فى كل ناد ( 2 ) شيخ ابن شهر آشوب از « امالى » مفيد نيشابورى ( ره ) روايت كرده كه آن زن نوحه‌گر ، فاطمه ( ع ) را در خواب ديد كه روى قبر حسين ( ع ) افتاده و مىگريد و به او دستور داد اين نوحه را بخواند :\r\n ديده‌ها جوشيد با هم * اشكتان هرگز نخشكد\r\nگريه كن بر كشتهء طف * سينه‌اش نرم چه گنجد\r\nكشته بود و بىپرستار * نى كجا مىبود بيمار \r\n\r\n","description":"","footnote":"","page_name":" 718 ","page_number":718},
  {"content":"\r\n\r\n( 1 )\r\n\r\nباب پنجم در ذكر اولاد حسين بن على ( ع ) و ازدواج او و فضيلت زيارت او و جور خلفاء بر قبر او در اين باب چند فصل است\r\n\r\n","description":"","footnote":"","page_name":" 719 ","page_number":719},
  {"content":"\r\n . \r\n","description":"","footnote":"","page_name":" 720 ","page_number":720},
  {"content":"\r\n\r\n( 1 )\r\n\r\nفصل در ذكر اولاد حسين ( ع ) و بعضى ازواج آن حضرت\r\nشيخ مفيد گفته است : حسين ( ع ) شش فرزند داشت :\r\n1 - على بن الحسين الأكبر كه كنيه‌اش ابو محمد و مادرش شاه زنان دختر خسرو يزدجرد بود .\r\n2 - على بن الحسين الأصغر كه در كربلا با پدر شهيد شد و ذكرش در سابق گذشت ، مادرش ليلى دختر ابى مرة بن مسعود ثقفى بود .\r\n3 - جعفر بن حسين كه نسلى نداشت و مادرش قضاعيه بود و در زندگى حسين ( ع ) فوت شد .\r\n4 - عبد الله بن الحسين كه در كودكى با پدرش كشته شد ، در دامن پدر بود كه تيرى آمد و بر حلقومش نشست و او را ذبح كرد و ذكر او نيز در سابق گذشت .\r\n5 - سكينه دختر حسين ( ع ) كه مادرش رباب دختر امرء القيس بن عدى كلبى است و هم او مادر عبد الله بن الحسين ( ع ) است .\r\n\r\n","description":"","footnote":"","page_name":" 721 ","page_number":721},
  {"content":"\r\n\r\n6 - فاطمه بنت الحسين كه مادرش ام اسحاق دختر طلحه بن عبد الله است .\r\nانتهى .\r\n( 1 ) على بن عيسى اربلى در « كشف الغمه » و « كمال الدين » گفته‌اند : اولاد حسين ( ع ) ده تن بودند ، شش پسر و چهار دختر ، پسران او را سه تن على نام دانسته و محمد و عبد الله و جعفر كه على اكبر در برابر پدر جنگيد تا كشته شد و على اصغر صغير را تير زدند و گفته‌اند نيز عبد الله هم با پدر كشته شد و دختران او زينب و سكينه و فاطمه بودند ( يكى را نام نبرده و شايد همان رقيه باشد كه قبرش در دمشق زيارتگاهى است ) اين قول مشهور است و گفته‌اند : چهار پسر و دو دختر داشته و قول اول اشهر است ولى يادگار جاويد و سازمان بنياد او بوسيلهء على اوسط زين العابدين است ( ع ) نه ديگران .\r\n( 2 ) من گويم : شمارهء فرزندانش را گفته و نام برخى را نبرده ؛ ابن خشاب گويد :\r\nشش پسر داشت و سه دختر به نامهائى كه اربلى گفته است ؛ حافظ بن عبد العزيز بن اخضر جنابذى گفته : حسين بن على ( ع ) شش فرزند داشته : چهار پسر و دو دختر به نامهائى كه در كلام شيخ مفيد گذشت ولى مقتول به كربلا را علىّ اكبر دانسته و گفته : نژاد حسين ( ع ) از على اصغر است و مادرش ام ولد است و افضل اهل زمانش بوده است . زهرى گفته : هيچ هاشمى افضل از او نديدم .\r\n( 3 ) من گويم : حافظ ، نام زين العابدين را ذكر نكرده چون همان على اكبر و على اصغر را نام برده و درست اين است كه سه على نام داشته چنانچه « كمال الدين » گفته : و زين العابدين ( ع ) همان وسطى است و ميان نقل « كمال الدين » و حافظ چهار تن تفاوت است ، مىگويم : در نام مادر امام زين العابدين ميان محدثين\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nو مورخين اختلاف است .\r\n( 1 ) سبط ابن جوزى مادرش را ام ولد دانسته ، و ابن قتيبه او را سنديه به نام « سلامه » دانسته ، و گفته‌اند : نامش « غزاله » بوده ، و در « كامل » مبرد گفته : نام مادر على بن الحسين « سلامه » است و از اولاد يزدجرد است و از زنهاى بسيار خوب است . انتهى . و گفته‌اند : نامش « خوله » يا « سلافه » يا « بره » است ؛ در « ارشاد » است كه مادرش شاه زنان دختر يزدجرد بن شهريار بن كسرى است و گفته‌اند : نامش شهربانو است . امير المؤمنين ( ع ) حريث بن جابر حنفى را والى ناحيه‌اى از مشرق كرد و او دو دختر يزدجرد بن شهريار بن كسرى را نزد آن حضرت فرستاد و شاه زنان را به فرزندش حسين ( ع ) داد و زين العابدين را براى او آورد و ديگرى را به محمد بن ابى بكر داد و قاسم بن محمد بن ابى بكر را براى او آورد و اين دو ، خاله‌زاده‌اند . انتهى .\r\n( 2 ) مىگويم : من احتمال قوى مىدهم كه نام اصلى او « سلافه » است و به « سلامه » تصحيف شده يا برعكس ، و شاه زنان لقب او است و شهربانويه نامى است كه امير المؤمنين ( ع ) براى او گذاشته زيرا حكايت است كه امير المؤمنين ( ع ) به او فرمود : نامت چيست ؟ گفت : شاه زنان دختر كسرى ، امير المؤمنين ( ع ) فرمود : شاه زنان نيست بر امّت محمد ( ص ) كه سيدة النساء باشد ، تو شهربانويه باشى و خواهرت مرواريد دختر كسرى ، گفت : آرى . و اما « غزاله » يا « بره » نام امّ ولد ديگر حسين ( ع ) است كه على بن الحسين ( ع ) را در دامن پروراند و آن حضرت او را « مادر » خطاب مىكرد زيرا روايت شده كه مادرش در سر زايش وفات كرد و او را يكى ديگر از امّ ولدهاى پدرش كفالت نمود\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nو چون بزرگ شد جز او مادرى نمىشناخت و سپس دانست كه او مولاة او است و مردم او را مادرش مىخواندند و گمان مىكردند كه مادر او است . . . الخ ، و ظاهر شد كه آنچه در روايت رسيده كه كنيز مولاة خود را تزويج كرد مقصود همان است كه مردم او را مادر آن حضرت مىناميدند .\r\n( 1 )\r\n\r\nو اما سكينه دختر حسين ( ع )\r\n: نامش « آمنه » است و گفته‌اند : آمنه مادرش رباب دختر امرء القيس بن عدى است كه رئيس بكر بن وائل بود در روز جنگ ملح در دوران جاهليت ، نصرانى بود و در زمان عمر بن الخطاب مسلمان شد و هنوز نمازى نخوانده بود كه عمر به او ولايت ناحيه‌اى داد و شب بر او نيامد كه على ( ع ) دخترش رباب را براى حسين ( ع ) خواستگارى كرد و او هم وى را به آن حضرت ازدواج نمود و عبد اللَّه و سكينه را براى او زائيد و آن حضرت دربارهء سكينه و مادرش فرمايد :\r\nبه جانت خانه‌اى را دوست دارم كه دارد هم سكينه و هم ربابم دهم در دوستىشان هر چه دارم ندارد هيچ‌كس حق عتابم گر از ديده نهان در ياد باشند بعمرم تا بخوابم در ترابم ( 2 ) گفته‌اند : امير المؤمنين ( ع ) دو فرزندش حسن و حسين ( ع ) را نزد امرء القيس برد و فرمود : يا عم ، من على بن ابى طالب پسر عمّ و داماد رسول خدايم و اين\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nدو پسرزادهء دختر اويند و ما ميل داريم با تو پيوند زناشوئى داشته باشيم ، در جواب گفت : يا على ، من « محياة » دختر خود را به تو تزويج كردم ؛ و اى حسن ، من « سلمى » دختر ديگرم را به تو تزويج كردم ؛ و اى حسين ، من « رباب » دختر خود را هم به تو تزويج كردم .\r\n( 1 ) هشام گويد : رباب از بهترين و فاضل‌ترين زنان بود و پس از شهادت حسين ( ع ) او را خواستگارى كردند ، گفت : پس از رسول خدا ( ص ) پدر شوهرى نخواهم ، و در روايت است كه رباب اين مرثيه را براى حسين ( ع ) گفته است :\r\nآنكه نورى بود پرتوخيز ، اندر كربلا كشته شد بىدفن و عريان اوفتاده سر جدا سبط پيغمبر خدايت نيك پاداشى دهد از من و ميزانت از خسران و كم بودى رهد كوه سختى بودى و من در پناهت بىگزند بر سر ما سرورى با مهر و دين و ارجمند كى يتيمان و گدايان را نوازد بعد تو ؟\r\nكى به مسكينان دهد مأوى و زر مانند تو ؟\r\nمن نمىجويم به حق صهرى ديگر بعد از شما تا به زير خاك و شن پنهان شوم بىاقربا ( 2 ) در وقايع مجلس عبيد اللَّه بن زياد گفتيم كه : سر مقدّس را برداشت و اين شعر را سرود : وا حسينا فلا نسيت حسينا . . . الخ .\r\n\r\n","description":"","footnote":"","page_name":" 725 ","page_number":725},
  {"content":"\r\n\r\n( 1 ) جزرى گفته : همراه حسين ، زوجه‌اش رباب دختر امرء القيس بود و او مادر سكينه است و با اهل حرم او را به شام بردند و به مدينه برگشت ، اشراف قريش خواستگار او شدند و گفت : پس از رسول خدا ( ص ) پدر شوهرى نخواهم ؛ و يك سال ماند و زير سقف خانه نرفت تا كاهيده شد و از غصّه مرد ، و گفته‌اند كه يك سال بالاى قبر آن حضرت ماند و به مدينه آمد و از غم مرد .\r\n( 2 ) ابو الفرج اصفهانى گويد : سكينه با دختر عثمان در مجلس ماتمى بودند ، دختر عثمان گفت : منم دختر شهيدم ، سكينه ساكت بود و مؤذن گفت : اشهد انّ محمدا رسول اللَّه ، سكينه به او فرمود : اين پدر من است يا پدر تو ؟ ! دختر عثمان گفت :\r\nمن هرگز به شما فخر نكنم . دميرى از « فائق » نقل كرده كه گفته : سكينه دختر حسين ( ع ) نزد مادرش رباب آمد و مىگريست و كودك بود ، مادرش گفت : تو را چه مىشود ؟ گفت : زنبوركى با نيش كوچكش مرا گزيد .\r\n( 3 ) سبط ابن جوزى از سفيان ثورى روايت كرده كه على بن الحسين ( ع ) مىخواست به سفر حج يا عمره رود و خواهرش سكينه سفرهء سفرى به بهاى هزار درهم براى او آماده كرد و فرستاد و آن حضرت در ظهر حرّه ( همان نزديك مدينه ) آن را به فقرا تقسيم كرد .\r\n( 4 ) ابن شهر آشوب در « مناقب » گويد : چون حسين ( ع ) شهيد شد ، هفتاد و چند هزار اشرفى مقروض بود و على بن الحسين ( ع ) براى وام پدر غمنده بود و خوراك و نوشيدن و خواب در بيشتر اوقات نمىتوانست ؛ كسى را در خواب ديد كه به او گفت : از دين پدر غم مخور كه خدا به مال نحيس آن را ادا كرده ،\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nعلى ( ع ) فرمود : در اموال پدر خود مالى به اين نام نمىشناختم ، و شب دوم هم همين خواب را ديد و از كسان خود پرسش كرد ، يكى از زنان خانواده‌اش گفت :\r\nپدرت بنده‌اى رومى به نام « نحيس » داشت كه در « ذى خشب » براى او چشمه‌اى بيرون آورد ، حضرت از آن خبر گرفت و به او اطلاع دادند . چند روز بعد ، وليد بن عتبه بن ابى سفيان خدمت حضرت فرستاد و پيغام داد : به من گفته‌اند پدرت در « ذى خشب » چشمه‌اى به نام « نحيس » دارد ، اگر خواهى بفروشى ، من خريدارم ، حضرت فرمود : آن را به اداى دين حسين ( ع ) مىفروشم ، و مقدار دين را به او تذكّر داد ، او هم به همان بهاء آن را گرفت و حقا به شب شنبه را براى سكينه استثناء كرد .\r\n( 1 ) سكينه ( ع ) روز پنجشنبه پنجم ماه ربيع الأول سال صد و هفده هجرى وفات كرد و در همان سال خواهرش فاطمه بنت الحسين هم وفات كرد كه مادرش امّ اسحاق دختر طلحة بن عبيد اللَّه بود و او همسر امام حسن ( ع ) بود و طلحه را كه در كودكى مرد براى او زائيد و حسين ( ع ) پس از برادر او را تزويج كرد و فاطمه بنت الحسين را آورد .\r\n( 2 ) ابو الفرج گويد : مادر امّ اسحاق « جرباء » دختر قسامة بن طى بود ، او را از بس زيبا بود « جرباء » لقب كرده بودند زيرا هر زن زيبائى هم كه پهلويش بود در برابر او زشت مىنمود ، امّ اسحاق پيش از حسين ( ع ) زوجهء حسن بن على بن ابى طالب ( ع ) بود و چون وفاتش رسيد ، به برادرش حسين ( ع ) گفت : من از اين زن راضى هستم و چون وفات كردم مبادا از خانهء شما برود ، پس از عدّه‌اش او را تزويج كن ؛ و چون حسن ( ع ) وفات كرد ، حسين ( ع ) او را تزويج كرد ، و براى\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nحسن ( ع ) طلحه را زائيده بود كه بىنسل مرد . انتهى .\r\n( 1 ) در « تقريب » ابن حجر است كه : فاطمه بنت الحسين ثقه است و در طبقهء چهارم راويان است و پس از سال يكصد هجرى در پيرى وفات كرده . شيخ مفيد ( ره ) گويد : حسن بن حسن از عمويش حسين ( ع ) يكى از دو دخترش را خواستگارى كرد و حسين ( ع ) فرمود : دخترم فاطمه را كه به مادرم فاطمه بنت رسول اللَّه ( ص ) شبيه‌تر است به تو مىدهم .\r\n( 2 )\r\n\r\nفصل در فضل زيارت آن حضرت ( ع )\r\nزيارت ابى عبد اللَّه الحسين ( ع ) مستحبّ است و تأكيد در زيارت او از ضروريّات دين است تا آنكه وارد شده : زيارت او بر هر مؤمن فرض است و بر مرد و زن واجب است و هر كس ترك كند ، حقّ خداى تعالى و رسولش را ترك كرده و تركش ناسپاسى رسول خدا ( ص ) و نقص در ايمان و دين است و هر كس بىسببى ترك آن كند ، از اهل آتش است . امام پنجم ( ع ) به محمد بن مسلم فرمود : شيعيان ما را به زيارت قبر حسين بن على ( ع ) امر كنيد كه انجام آن بر هر مؤمنى كه حسين ( ع ) را امام داند از طرف خداى عز و جل فرض است .\r\n( 3 ) امام ششم ( ع ) فرمود : هر كدام شما همهء عمر حج كند و به زيارت حسين ( ع ) نرود ، حقّى از حقوق رسول خدا ( ص ) را ترك كرده زيرا حقّ\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nحسين ( ع ) از طرف خدا بر هر مسلمانى واجب است . و فرمود : هر كس سر قبر حسين ( ع ) نيايد تا بميرد و معتقد است شيعهء ما است ، شيعهء ما نباشد ، و اگر به بهشت هم رود ، مهمان بهشتيان خواهد بود ، ( 1 ) و به ابان بن تغلب فرمود : اى ابان ، كى بوده كه به زيارت قبر حسين ( ع ) رفتى ؟ گفتم : نه ، به خدا يا بن رسول اللَّه ، دير زمانى است كه با آن عهد تازه نكردم ، فرمود : سبحان ربي العظيم و بحمده ، تو هم كه از رؤساى شيعه‌اى ، قبر حسين ( ع ) را ترك كردى و او را زيارت نكنى ؟\r\nهر كس حسين ( ع ) را زيارت كند ، خدا به هر گامى حسنه‌اى براى او نويسد و به هر گامى گناهى از او محو كند و گذشته و آينده گناهانش را بيامرزد .\r\n( 2 ) در روايات بسيارى رسيده كه در موقع ترس هم دست از زيارت قبر حسين ( ع ) نكشيد و هر كس او را ترسان زيارت كند ، خدايش از هراس بزرگ قيامت ايمن كند و به اندازهء ترسى كه داشته ، ثواب برد و هر كس براى ترس آنان ، ترس كند ، خدا او را در سايهء عرشش جا دهد و زير عرش ، هم صحبت حسين ( ع ) باشد و از هراسهاى روز قيامت در امان باشد .\r\n( 3 ) در جمله‌اى از روايات است از امام صادق ( ع ) كه : بر توانگران است سالى دو بار حسين ( ع ) را زيارت كنند و بر فقيران سالى يك بار ؛ فرمود : نزديكان ، حد اقل ماهى يك بار و بر آن كه خانه‌اش دور است سه سال يك بار . در حديث است كه : بيش از چهار سال تخلّف از آن روا نيست ؛ ( 4 ) و از ابى الحسن ( ع ) روايت است كه : هر كه در سال ، سه بار به قبر حسين ( ع ) آيد ، از فقر رها شود ، و اخلاص و اشتياق به قبر او تأكيد دارد ، و هر كس با اشتياق سر قبر او رود ، از بندگان مكرّم است و زير پرچم حسين بن على ( ع ) است ، و هر كس براى خدا او را زيارت كند ،\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nخدا چون نوزادى او را از گناهان بيرون آورد و ملائكه در سير همراه او باشند .\r\nو در حديث ديگر است كه : جبرئيل و ميكائيل و اسرافيل با او همراه باشند تا به منزل خود برگردد . ( 1 ) و از حمران است كه : من قبر حسين ( ع ) را زيارت كردم ، و چون به خانه آمدم ، امام پنجم محمد بن على ( ع ) با عمر بن على بن عبد اللَّه بن على به ديدن من آمدند و امام پنجم ( ع ) فرمود : اى حمران ، مژده گير ، هر كه قبور شهداء آل محمد ( ص ) را زيارت كند به قصد تقرّب به خدا و صلهء رسول او ، چون روزى كه مادرش او را زائيده از گناهان بيرون آيد .\r\n( 2 ) امام ششم ( ع ) فرمود : چون روز قيامت شود ، منادى فرياد كشد : زائران حسين ( ع ) كجايند ؟ جمع بسيارى كه جز خداى عزّ و جل آنها را شماره نتواند ، از جا برخيزند ، خدا فرمايد : براى چه قبر حسين ( ع ) را زيارت كرديد ؟ گويند :\r\nپروردگارا ، براى دوستى رسول خدا ( ص ) و به خاطر على و فاطمه ( ع ) و دلسوزى آنچه بر او رسيد ، به آنها گفته شود : اينها محمد و على و فاطمه و حسن و حسين هستند ، به آنها پيونديد ، شما با آنان همدرجه باشيد ، به لواء رسول خدا ( ص ) پيونديد و در سايهء آن باشيد كه بر دست على ( ع ) است تا همه به بهشت درآئيد و آنها را در اطراف لواء از جلو و راست و چپ برآيند .\r\n( 3 ) در احاديث بسيار است كه زيارت او موجب آمرزش گناهان و دخول بهشت و آزادى از دوزخ و ريزش سيئات و رفع درجات و اجابت دعوات است ، هر كس عارفا بحقّه به زيارت قبر حسين ( ع ) آيد ، خدا گذشته و آيندهء گناهانش را بيامرزد ؛ و در روايت ديگر : شفاعتش را در هفتاد گنهكار بپذيرد ، و سر قبر آن حضرت حاجتى نخواهد جز آنكه خدا برآورد . ( 4 ) امام ششم ( ع ) به عبد اللَّه بن نجار\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nفرمود : شما به زيارت حسين ( ع ) مىرويد و سوار كشتىها مىشويد ؟ گويد :\r\nگفتم : آرى ، فرمود : نمىدانى كه اگر كشتى شما واژگون شود ، به شما ندا رسد كه پاكيزه شديد و بهشت براى شما خوشدل است ؟ .\r\n( 1 ) قائد حناط به آن حضرت گفت كه با زنهاى نوحه‌گر و خوراك سر قبر حسين ( ع ) مىآيند ، فرمود : شنيده‌ام ، گويد : امام فرمود : اى قائد ، هر كس سر قبر حسين ( ع ) آيد و عارف به حقّ او باشد ، گذشته و آيندهء گناهانش آمرزيده شود .\r\nوارد شده است كه : زائران حسين ( ع ) چهل سال پيش از مردم به بهشت مىروند و ديگران گرفتار حساب و موقفند و زائر او گناهش را بر در خانه‌اش پل مىكند و از آن مىگذرد چنانچه شما از پل مىگذريد و آن را دنبال خود مىگذاريد .\r\n( 2 ) در حديث است كه : روز قيامت به زائران حسين ( ع ) گويند : هر كه را دوست داريد ، دستش را بگيريد و به بهشتش بريد ، هر مردى دست دوست خود را بگيرد تا مردى باشد كه به مرد ديگر گويد : فلانى ، مرا نشناسى ؟ منم كه در فلان روز براى تو از جا برخاستم ، او را بىمانع و جلوگير وارد بهشت كند . سليمان بن خالد از امام ششم ( ع ) گويد : شنيدم مىفرمود : خدا در هر شبانه‌روزى صد هزار لحظه بر زمين دارد تا هر كه را خواهد ، بيامرزد و هر كه را خواهد ، عذاب كند ، و زائر حسين ( ع ) و خاندان او و هر كه در قيامت شفاعت كند كائناً من كان بيامرزد ، گفت : اگر چه مردى باشد كه مستحقّ آتش است ؟ فرمود : اگر چه مستحقّ آتش باشد به شرطى كه دشمن اهل بيت نباشد .\r\n( 3 ) در روايات بسيارى است كه : زيارت آن حضرت برابر حج و عمره و جهاد و آزاد كردن بنده‌ها است بلكه برابر بيست حج است و بهتر از بيست حج است و\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nبلكه خدا هشتاد حجّ مقبول نويسد و زيارتش برابر حجّ با رسول خدا ( ص ) است و بلكه عارف به حقّش به زيارت او رود چنان كسى باشد كه با رسول خدا ( ص ) صد حج كرده باشد و هر كه پياده به زيارت او رود به هر گامى كه بردارد و بگذارد ، ثواب آزاد كردن بنده‌اى از اولاد اسماعيل را دارد .\r\n( 1 ) حضرت صادق ( ع ) فرمود : اگر من فضيلت زيارت قبرش را براى شما حديث كنم ، حج را ترك كنيد و احدى از شما به حج نرود ( حجّ استحبابى مقصود است ) واى بر تو ، نمىدانى كه خدا كربلا را حرم امن و مبارك خود اتخاذ كرده پيش از آنكه مكه را حرم خود قرار دهد ؟ امام ششم ( ع ) فرمود : يك روز حسين ( ع ) در دامن پيغمبر بود و آن حضرت با او شوخى و خنده مىكرد ، عايشه گفت : يا رسول اللَّه ، چقدر از اين بچه خوشت مىآيد ؟ فرمود : واى بر تو ، چطور دوستش ندارم و از او خوشم نيايد ؟ ! او ميوهء دل و روشنى چشم من است ، هلا بدان كه امّتم محققاً او را مىكشند ، هر كس پس از وفاتش او را زيارت كند ، خدا براى او يك حجّ مرا بنويسد ، عايشه گفت : يا رسول اللَّه ، يك حجّ تو را ؟ ! فرمود : آرى ، و دو حجّ مرا ، گفت : يا رسول اللَّه ، دو حجّ تو را ؟ ! فرمود : آرى ؛ و عايشه بازهم با او ردّ و ايراد كرد و او بر ثواب افزود تا به نود حجّ رسول خدا ( ص ) رسيد با عمره‌هاى آن . ( 2 ) قداح از امام ششم ( ع ) گويد : به او گفتم : كسى كه بر سر قبر حسين ( ع ) به زيارت رود و عارف به حقّ او باشد و تكبّر و استنكافى نكند ، چه دارد ؟ فرمود : هزار حج مقبول برايش نوشته شود و هزار عمرهء مبروره و اگر شقى باشد ، سعيد نوشته شود و هميشه در رحمت خدا غوطه‌ور است .\r\n( 3 ) در احاديث بسيارى است كه زيارتش موجب طول عمر و حفظ نفس و مال و\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nفزونى رزق و بر طرف شدن گرفتارى و قضاء حوائج است بلكه كمتر ثمره‌اش اين است كه خدا جان و مالش را نگهدارد تا به اهلش برگرداند و روز قيامت خدا بهتر حفظش كند . و حكايت شده است كه : چون خبر شهادتش به شهرها رسيد ، صد هزار زن نازاد سر قبر او رفتند و همه فرزندان آوردند و عرب به هر زن مىگفتند :\r\nاگر سر قبر اين مرد كريم نروى ، فرزند نياورى .\r\n( 1 ) از امام پنجم ( ع ) روايت شده است كه : حسين ( ع ) صاحب كربلا ، مظلوم و گرفتار و تشنه و بىدادرس كشته شد و خداى عز و جل به ذات خود سوگند خورد كه هيچ درمانده و گرفتار و گنهكار و مغموم و تشنه و بيمارى نزد او نرود و دعا نكند و به حسين ( ع ) تقرّب نجويد به سوى خداى عز و جل جز آنكه گرفتارى او را رفع كند و خواستهء او را برآورد و گناهش را بيامرزد و عمرش را دراز كند و روزيش را فراوان كند ، فاعتبروا يا اولي الأبصار . ( 2 ) از ابن ابى يعفور گويد : به امام ششم ( ع ) عرض كردم : اشتياق بر شما مرا واداشت كه بيايم و از شما مسئلتى كنم ، فرمود : از پروردگار خود شكايت مكن ، خوب بود نزد كسى به روى كه حقّش از من بر تو بزرگتر است ؛ اينكه فرمود : خوب بود نزد كسى روى كه حقّش بر تو از من بزرگتر است از اينكه فرمود : از پروردگارت شكايت مكن ، بر من سخت‌تر بود ، عرض كردم : حقّ چه كسى بر من از شما بزرگتر است ؟ فرمود : حسين ( ع ) ، خوب بود به روى نزد حسين ( ع ) و خدا را نزد او بخوانى و حوائج خود را به سوى او عرضه دارى . و از آن حضرت روايت شده كه فرمود : هر كه قبر حسين ( ع ) را زيارت نكند ، از خير بسيارى محروم شده و يك سال از عمرش كم شود .\r\n( 3 ) و در جملهء روايات است كه : زيارت او ( ع ) افضل اعمال است و هر درهمى\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nدر آن خرج شود به هزار درهم است ، بلكه امام صادق ( ع ) در حديث ابن سنان فرمود : به يك درهم ، هزار هزار محسوب شود و تا ده شمرد و انبياء و رسل و ائمه و ملائكه براى زيارت او مىآيند و در آسمان به زوّار او بيشتر دعا مىكنند و آنها را به خير مژده مىدهند و جز اينها كه در فضيلت زيارتش نقل شده و ما براى تبرّك ، چند حديث مىآوريم :\r\n( 1 ) از شيخ أبو القاسم جعفر بن محمد بن قولويه قمى ، به سندش از معاوية بن وهب روايت شده كه : من اجازهء شرفيابى از امام ششم ( ع ) خواستم و به من گفتند : وارد شو ، وارد شدم ديدم حضرت در خانهء خود بر مصلّاى خويش نشسته ، من نشستم ، از نماز فارغ شد و شنيدمش كه با پروردگار خود مناجات مىكرد و مىگفت : بار خدايا ، تو كه ما را به كرامت ، مخصوص كردى و شفاعت به ما وعده دادى و وصيت را خاصّ ما نمودى و علم گذشته و آينده به ما عطا كردى و محبت ما را در دل مردم انداختى ، مرا و برادرانم را و زوّار قبر حسين ( ع ) را بيامرز كه مال خود خرج كردند و تن خود را به رنج انداختند ، براى رغبت در احسان به ما و اميد به ثواب نزد تو در صلهء با ما و شاد كردن دل پيغمبرت و اجابت دستور ما و غيظ وارد كردن بر دل دشمنان ما ، به اين وسيله رضاى تو را خواستند از طرف ما ، رضوان را به آنها پاداش ده و شب و روز آنها را حفظ كن و در اهل و اولاد آنها به خوبى خلافت كن و با آنها يار باش و شرّ هر جبّار عنيدى را از آنها بگردان و هر ناتوان و توانائى از خلق خود را و شرّ شياطين جن و انس را و به آنها بزرگترين آرزوئى كه از تو دارند در غربت و وطن عطا كن و آنچه را براى فرزندان و اهالى و خويشان خود خواستند ؛ بار خدايا ، دشمنان ما خروج آنها را عيب گرفتند و آنها\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nبازنايستادند براى مخالفت مخالفان ما ، رحم كن بر اين چهره‌ها كه آفتاب ، آنها را ديگرگون كرده ، ( 1 ) رحم كن بر اين چهره‌ها كه بر قبر ابى عبد الله ( ع ) گردش مىكنند ، رحم كن بر اين چشمها كه براى دلسوزى ما اشك مىريزند ، رحم كن بر اين دلهائى كه بىتابند و بر ما مىسوزند ، رحم كن اين شيونهاى بر ما را ؛ بار خدايا ، من اين نفوس و اين بدنها را به تو مىسپارم تا در سر حوض كوثر ، روز عطش برسانى ؛ پى در هم در سجده اين دعا مىكرد ، و چون فارغ شد عرض كردم :\r\nقربانت ، اينكه از شما شنيدم اگر براى كسى بود كه خدا را هم نمىشناخت ، به خدا هرگز آتش ، او را طعمه نمىساخت ، به خدا آرزو كردم او را زيارت كرده بودم و حج نرفته بودم ، فرمود : تو به او بسيار نزديكى ، چه مانعى داشتى كه او را زيارت نكردى ؟ سپس فرمود : اى معاويه ، آنها كه در آسمان بر زوّار او دعا كنند بيشتر از آنهايند كه در زمين بر آنها دعا كنند .\r\n( 2 ) در « بحار » است كه مؤلف « مزار كبير » به اسناد خود به اعمش از او روايت كرده كه : من در كوفه نزول كردم و همسايه‌اى داشتم كه بيشتر اوقات با او مىنشستم ، شب جمعه‌اى بود ، به او گفتم : دربارهء زيارت حسين ( ع ) چه گوئى ؟\r\nگفت : بدعت است و هر بدعتى ضلالت است و هر ضلالتى در آتش است ، من از نزد او برخاستم و پر از غضب بودم و گفتم : هنگام سحر نزد او روم و از فضائل امير المؤمنين ( ع ) براى او احاديثى گويم كه خدا با آن چشمش را گرم كند ، گويد : نزد او آمدم و در را زدم ، آوازى از پشت در خانه آمد كه او از سر شب به قصد زيارت رفته ، من شتابان پشت سر او بيرون رفتم تا به حاير حسين ( ع ) رسيدم و ديدم آن شيخ در سجده است و از سجود و ركوع خسته نمىشود ، به او گفتم :\r\n\r\n","description":"","footnote":"","page_name":" 735 ","page_number":735},
  {"content":"\r\n\r\nديروز به من مىگفتى : زيارت او بدعت است و هر بدعتى ضلالت است و هر ضلالتى در آتش است و امروز او را زيارت مىكنى ؟ ( 1 ) گفت : اى سليمان ، مرا سرزنش مكن ، من معتقد به امامت اهل اين بيت نبودم تا امشب خوابى ديدم كه مرا به هراس افكند ، گفتم : اى شيخ ، چه خواب ديدى ؟ گفت : مردى را در خواب ديدم كه نه بسيار بلند بود و نه بسيار كوتاه و از بس زيبا بود نتوانم او را وصف كنم ، با او مردمى بودند كه دور او را فرا گرفته بودند و او را در ميان داشتند و جلويش سوارى بر اسب انبوه دمى بود و بر سرش تاجى بود و تاجش چهار ركن داشت و بر هر ركنى گوهرى بود كه تا مسافت سه روز راه را روشن مىكرد ، گفتم : اين كيست ؟ گفتند : وصيّش على بن ابى طالب ( ع ) ، سپس چشمم را فراتر انداختم ، شترى از نور ديدم كه هودجى از نور بر آن است و ميان آسمان و زمين پرواز مىكند ، گفتم : اين ناقه از كيست ؟ گفتند : از خديجه دختر خويلد و فاطمه دختر محمد ( ص ) است ، گفتم : آن جوان كيست ؟ گفتند : حسن بن على ( ع ) است ، گفتم : كجا مىروند ؟ گفتند : همه به زيارت كشتهء ستم ، شهيد كربلا حسين بن على ( ع ) مىروند ، من سوى هودج رفتم و ديدم رقعه‌هائى از آسمان فرو مىريزد كه نوشته است : امان خداى جلّ ذكره است براى زائران قبر حسين ( ع ) در شب جمعه ، سپس هاتفى به ما آواز داد : هلا ما و شيعيان ما در درجهء بلند بهشت هستيم .\r\nبه خدا اى سليمان ، من از اينجا جدا نشوم تا جانم از تنم برود .\r\n( 2 ) شيخ أبو القاسم جعفر بن محمد بن قولويه روايت كرده است از پدرش ، از ابن محبوب ، از حسين دخترزادهء ابو حمزهء ثمالى گويد : در آخر دوران بنى مروان\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nپنهانى از اهل شام به زيارت قبر حسين ( ع ) رفتم تا به كربلا رسيدم و در گوشهء ده پنهان شدم و پس از نيمهء شب به سوى قبر رفتم و چون نزديك رسيدم ، مردى جلوى من آمد و گفت : اجرت با خدا است برگرد ، دستت به او نرسد ، برگشتم و نزديك سپيده دم به سمت قبر رفتم و چون نزديك رسيدم ، آن مرد آمد و گفت : اى بندهء خدا ، دستت به قبر نرسد ، به او گفتم : عافاك اللَّه ، چرا به آن نرسم ، من از كوفه براى زيارت آمدم ، مانع من مباش ، مىترسم صبح شود و اگر شاميان مرا اينجا پيدا كنند ، مىكشند ؛ به من گفت : اندكى صبر كن كه موسى بن عمران از خدا اجازهء زيارت قبر حسين ( ع ) را خواسته و به او اذن داده و با هفتاد هزار ملك از آسمان فرود آمده و آنها از سر شب در حضور او هستند و منتظر طلوع فجر هستند كه به آسمان برگردند ، گويد : به او گفتم : عافاك اللَّه ، تو كيستى ؟ گفت :\r\nمن از فرشتگانم كه مأمور پاسبانى قبر حسين ( ع ) اند و استغفار براى زوّار او ، گويد : برگشتم و از گفتهء او مىخواست خردم پرواز كند ، گويد : پس از سپيده دم سر قبر رفتم و كسى مانع نشد ، سلام دادم و بر قاتلانش نفرين كردم و نماز صبح را خواندم و از ترس شاميان به سرعت برگشتم .\r\n( 1 ) و از او به سندش از اسحاق بن عمار روايت شده كه گفت : به امام ششم ( ع ) عرض كردم : قربانت يا بن رسول اللَّه ، من شب عرفه در حائر بودم و سه هزار مرد زيبارو و خوشبو و سپيدپوش ديدم كه تا صبح نماز مىخواندند و من هر چه خواستم خود را به قبر رسانم و دعا بخوانم ، از كثرت مردم نتوانستم ؛ صبح كه شد ، سجده‌اى كردم و سر برداشتم و يكى از آنها را نديدم ، امام ششم ( ع ) به من فرمود :\r\nمىدانى آنها كيانند ؟ گفتم : نه ، فرمود : پدرم از گفتهء پدرش به من خبر داد كه :\r\n\r\n","description":"","footnote":"","page_name":" 737 ","page_number":737},
  {"content":"\r\n\r\nچهار هزار فرشته در هنگامى كه حسين ( ع ) را مىكشتند به آن حضرت گذشتند و به آسمان پرواز كردند ، خدا به آنها وحى كرد : اى گروه ملائكه ، شما به دوست‌زادهء من و صفىّ محمد ( ص ) گذشتيد و او را مىكشتند و در فشار ظلم بود و شما او را يارى نكرديد ، به زمين فرود رويد و سر قبرش بمانيد و گريه كنيد و ژوليده و خاك‌آلود باشيد تا روز قيامت ، آنها تا قيام ساعت نزد آن قبر هستند .\r\n( 1 ) و از او به سندش از مفضل بن عمر گفت كه : امام ششم ( ع ) به من فرمود :\r\nبه خدا گويا مىبينم كه ملائكه بر سر قبر حسين ( ع ) مزاحم مؤمنان باشند ، گويد :\r\nگفتم : به چشم آنها مىآيند ؟ فرمود : هيهات ، هيهات ، به خدا ملازم مؤمنين باشند تا آنجا كه دست خود به روى آنها كشند ، فرمود : خدا هر چاشت و شام از طعام بهشت براى زوّار حسين ( ع ) بفرستد و ملائكه ، خدمتكار آنها باشند و بنده‌اى حاجت دنيا و آخرت خود را نخواهد جز به او داده شود ، گفتم : به خدا كرامت اين است ، فرمود : اى مفضل ، بيشتر برايت بگويم ؟ گفتم : آرى اى آقاى من ، فرمود :\r\nگويا يك تختى از نور مىنگرم كه يك قبهء ياقوت سرخ مكلّل به جواهرات بر آن است و گويا حسين ( ع ) بر آن نشسته و نود هزار قبهء سبز گرد آن است و گويا بينم مؤمنان او را زيارت كنند و بر او سلام دهند و خداى عز و جل به آنها فرمايد :\r\nدوستان من ، از من خواهش كنيد ، دير زمانى شما آزار كشيديد و خوار شديد و در فشار بوديد و اين است روزى كه هيچ حاجتى از من نخواهيد از حوائج دنيا و آخرت جز آن را براى شما برآورم ، و خوردن و نوشيدن آنها از بهشت باشد ، اين است به خدا كرامتى كه مانند آن چيزى نيست . علامهء مجلسى ( ره ) گفته :\r\nنزول طعام در برزخ است و افراشتن قبه در دوران رجعت است چون فرمود :\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nحوائج دنيا و آخرت .\r\n( 1 ) و از او به سندش از عبد اللَّه بن عماد بصرى ، از امام ششم ( ع ) كه به من فرمود : نزد شما يا فرمود نزديك به شما فضيلتى است كه به احدى مانند آن داده نشده و گمان ندارم به كنه آن واقف باشيد ، آن را درست حفظ نكنيد و بر آن قيام ننمائيد و آن اهل مخصوصى دارد كه براى آن نام برده شدند با آنكه حول و قوّتى جز آنچه خدا به آنها داده ، ندارند ، و اين سعادت را خدا از رحمت و رأفت خود به آنها داده ، گفتم : قربانت ، اين كه وصف كردى چيست ؟ و چرا نام آن را نبردى ؟\r\nفرمود : زيارت جدّم حسين ( ع ) است كه غريب است و در زمين غربت است ، هر كس او را زيارت كند و بر او گريه كند و هر كس او را زيارت نكند بر او محزون گردد و هر كس او را حاضر نبوده دلش بر او بسوزد و بر او رحمت كن ، هر كه به قبر پسرش پائين پاى او بنگرد ، در زمين بيابان كه نه خويش داشت و نه تبارى از حقّش ممنوع شد و اهل ردّه بر او همدست شدند تا او را كشتند ، و ضايع كردند و در معرض درندگان گذاشتند و از شرب آب فراتش بازداشتند كه سگها از آن مىنوشيدند ، و حقّ رسول خدا ( ص ) را ضايع كردند و وصيّت او را در بارهء او و اهل بيت او رعايت نكردند ، و در قبرش جفا كشيده خوابيد و به همراه خويشان و شيعيانش به خاك افتاد و در دشت وحشتناك غربت به خاك رفت ، در آنجا كه جز كسانى كه خدا دل آنها را با ايمان امتحان كرده كسى نزد او نرود ، به او عرض كردم : قربانت ، من به زيارت او مىرفتم تا گرفتار كار حكومت شدم و مأمور حفظ اموال آنها گرديدم و نزد آنها معروف شدم و از روى تقيّه زيارت او را ترك كردم با آنكه مىدانم چه خيرى در آن است ، ( 2 ) گفت : مىدانى\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nزائرش چه فضيلتى دارد و نزد ما چه خير جزيلى دارد ؟ گفتم : نه ، فرمود : فضيلتش اين است كه ملائكهء آسمان به او مباهات كنند و آنچه نزد ما دارد اين است كه هر صبح و پسين بر او رحمت طلبيم و پدرم به من حديث كرده از آنگاه كه كشته شده قبرش از نمازخوان خالى نمانده چه از ملائكه چه جن و چه از انس يا از وحوش ، چيزى نباشد كه بر زائر او رشك نبرد و او را مسح نكند و هر چيز در نگاه بر او اميد خير دارد چون به قبر او نگاه كرده ، سپس فرمود : به من خبر رسيده كه جمعى از نواحى كوفه و مردمى ديگر و زنانى شيون كن به زيارت او آيند در نيمهء شعبان ، يكى قرآن خواند و يكى قصه گويد و يكى شيون كند و يكى مرثيه خواند ، به او گفتم : آرى قربانت ، من بعضى از آنچه وصف كنى ديده‌ام ، فرمود : حمد خدا را كه براى ما ميان مردم كسانى را قرار داده كه به ما ورود كنند و ما را مدح كنند و براى ما مرثيه خوانند و دشمنان ما را كسانى نموده كه به آنها طعن زنند چه از خويشان باشند و چه از ديگران كه به آنها هدايت شوند و آنچه كنند ، زشت شمارند .\r\n( 1 ) از « بشارة المصطفى » از اعمش ، از عطيهء كوفى كه گويد : با جابر بن عبد اللَّه انصارى ( ره ) به زيارت قبر حسين ( ع ) رفتيم ، چون وارد كربلا شديم جابر به شط فرات رفت و غسل كرد و ازارى بست و ردائى به دوش افكند و كيسه سعدى گشود و بر تن خود پاشيد و به هر گام ذكر خدا گفت تا نزديك قبر رسيد و به من گفت : مرا بدان بچسبان ، او را به قبر چسبانيدم و بىهوش روى قبر افتاد و آب بر او پاشيدم تا به هوش آمد و سه بار گفت : يا حسين ، و سپس گفت : چرا دوست ، جواب دوست خود را ندهد « حبيب لا يجيب حبيبه » سپس گفت : از كجا مىتوانى\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nجواب گفت كه خون رگهايت بر گلوگاهت ريخته و ميان تن و سرت جدائى افتاده ؟ من گواهم كه تو پسر خير النسائى ، چرا چنين نباشى با آنكه كف سيد المرسلين تو را غذا داده و در دامن متقيان پرورش يافته‌اى و از پستان ايمان شير خورده‌اى و با اسلام از شير بريده شدى ، به پاكى جان دادى و به پاكى زندگى كردى و دل مؤمنان از فراقت ناخوش است و در سرانجام نيكت ترديدى ندارد ، فعليك سلام اللَّه و رضوانه ، من گواهم كه تو بر همان روشى رفتى كه برادرت يحيى بن زكريا رفت ، سپس ديده گرد قبر گردانيد و گفت : « السلام عليكم أيّتها الأرواح الّتي حلّت بفناء قبر الحسين ( ع ) و أناخت برحله ، أشهد أنكم أقمتم الصلاة و آتيتم الزكاة و أمرتم بالمعروف و نهيتم عن المنكر و جاهدتم الملحدين و عبدتم اللَّه حتّى أتاكم اليقين » ( 1 ) بحقّ آنكه محمد ( ص ) را به راستى فرستاده ، ما هم در مبارزه‌اى كه شما كرديد شريك هستيم ؛ عطيه گويد : من گفتم : چطور شريكيم ؟ ما كه به پست و بلند زمين برنيامديم و شمشيرى نزديم ، و اين شهداء سر و تن دادند و از اولاد خود جدا شدند و زنهايشان بيوه شد ؟ فرمود : اى عطيه ، از حبيب خود رسول خدا ( ص ) شنيدم مىفرمود : هر كه مردمى را دوست دارد با آنها محشور شود و هر كس كار قومى را دوست دارد شريك كار آنها باشد ، قسم به آن كه محمد ( ص ) را به راستى فرستاد ، نيّت من و نيّت اصحابم همانى است كه حسين ( ع ) و اصحابش بر آن رفتند ، مرا ببريد طرف خانه‌هاى كوفه ، چون قدرى راه را طى كرديم گفت : اى عطيه ، به تو سفارشى كنم ، گمان ندارم بعد از اين سفر ، تو را برخورم ، دوستان آل محمد را دوست دار چه قدر آنها را دوست دارم ، دشمنان آل محمد را دشمن دار چه دشمنى داشتنى هستند و اگر چه\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nروزه گير شب‌زنده‌دار باشند ، با دوست آل محمد مهربان باش كه اگر از فزونى گناه قدمى از آنها بلغزد و قدم محبت آنها بر جا بماند و دوست آنها به بهشت برگردد و دشمن آنها به دوزخ .\r\n( 1 )\r\n\r\nفصل در جور خلفاء بر قبر شريف آن حضرت\r\nابن اثير در « كامل » ضمن وقايع سال 236 گويد : در اين سال ، متوكّل امر كرد قبر حسين ( ع ) را ويران كنند و هر چه خانه و منزل اطراف او است ويران سازند ، و تخم جاى آن بكارند و آب بر آن بندند و مردم را از زيارت آن منع كنند و در آن نواحى جار زدند كه : بعد از سه روز هر كس را اطراف قبرش دريابيم او را در زندان مطبق اندازيم ، مردم گريختند و زيارتش را ترك كردند و خراب شد و زراعت گرديد ؛ متوكل ، على بن ابى طالب ( ع ) و خاندانش را بسيار دشمن مىداشت و از هر كس به او مىرسيد كه دوست على ( ع ) و خاندان او است مال و جانش را مىگرفت ، يكى از نديمانش « عبادهء مخنث » بود كه زير پيراهن خود روى شكمش بالشى مىبست و سر اصلع خود را برهنه مىكرد و جلوى متوكل مىرقصيد و آوازخوان‌ها مىخواندند : ( قد أقبل الأصلع البطين ، خليفة المسلمين ) متوكل هم مى مىخورد و مىخنديد ، يك روز در حضور منتصر اين اجتماع شد و او عباده را تهديد كرد و از ترسش خاموش شد ، متوكل از حالش\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nپرسيد و او برخاست و از تهديد منتصر به او خبر داد ، منتصر گفت :\r\nيا امير المؤمنين ، آن را كه اين سگ تقليد مىكند و مردم بر او مىخندند عموزاده و بزرگ خاندان تو است و فخر تو به او است ، اگر خواهى خودت گوشت او را بخور و او را طعمهء اين سگ و امثال او مكن ، متوكل به آوازخوان‌ها گفت : همه بخوانيد :\r\n جوان غيرت آمد بابن عمّش * سر اين جوان بر . . . . . . . . . مادرش \r\nاين هم سبب شد كه منتصر ، خون متوكل را حلال شمرد ، ( 1 ) ابو الفرج در « مقاتل الطالبيين » گفته : متوكل بسيار سخت‌گير بود بر آل ابى طالب و امر آنها را مهم مىشمرد و خشم و كينه به آنها داشت و بدبينى و تهمت به آنها روا مىداشت و من باب اتفاق عبيد اللَّه بن يحيى وزيرش هم به آنها بدنظر بود و بدكردارى با آنها را در نظرش جلوه مىداد و با آنها كار را به جائى رسانيد كه هيچ‌كدام از خلفاء بنى عباس پيش از او چنان نكردند و از اين باب بود شيار قبر حسين ( ع ) و محو آثار آن و بر همهء راهها پاسگاهها ساخت كه هر كه را بيابند به زيارت او مىآيد ، بگيرند و نزد او آوردند و زائران را مىكشت يا سخت عقوبت مىكرد ، ( 2 ) احمد بن جعد وشاء براى من حديث كرد و خود مشاهده كرده بود كه سبب شيار قبر حسين ( ع ) اين بود كه يكى از زنان آوازه خوان كنيزان خود را نزد متوكل مىفرستاد پيش از آنكه خليفه شود و براى او آواز مىخواندند و مىخوارى مىكرد ، يك روز دنبال او فرستاد و معلومش شد كه مسافر است ، او به زيارت قبر حسين ( ع ) رفته بود و خبر احضار متوكل به او رسيد و به شتاب برگشت و يكى از كنيزان خود را نزد او فرستاد كه با او الفت داشت ، متوكل\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nگفت : كجا بوديد ؟ گفت : خانم من به حج رفته بود و ما را هم با خود برده بود ، ماه شعبان بود ، گفت : در ماه شعبان به حجّ كجا رفته بوديد ؟ گفت : سر قبر حسين ( ع ) ؛ سخت غضبناك شد و دستور داد خانمش را آوردند و زندانش كرد و همهء املاكش را ضبط كرد و مردى از يارانش به نام « ديزج » كه يهودى بود ، سر قبر حسين ( ع ) فرستاد و دستور داد قبر را شيار كند و محو كند و هر چه اطراف او است ويران كند ، او رفت و هر چه ساختمان اطراف آن بود ويران كرد و ساختمان قبر را خراب كرد و به اندازهء دويست جريب اطراف آن را شيار كرد و چون به قبر رسيد كسى براى آن اقدام نكرد ، جمعى يهودى را آورد تا آن را شيار كردند و آب بر اطراف آن بست و پاسگاههائى اطراف آن ساخت كه ميان هر دوتاى از آنها يك مايل ( دو كيلومتر ) فاصله بود و احدى به زيارت نمىرفت مگر آنكه او را مىگرفتند و نزد او مىبردند .\r\n( 1 ) محمد بن حسين اشنانى براى من حديث كرده كه آن روزها از ترس ، مدّتى دراز شد كه من به زيارت نرفتم و در مقام برآمدم خود را به خطر اندازم و زيارت بروم و يك مرد عطّار هم با من يار شد و به قصد زيارت بيرون شديم ، روزها پنهان بوديم و شبها راه مىرفتيم تا به نواحى « غاضريه » رسيديم و نيمهء شب بيرون شديم و از ميان دو پاسگاه كه در خواب بودند عبور كرديم تا سر قبر او رسيديم و آن را نمىدانستيم و به فراست و جستجو ، خود را بدان رسانيديم ، صندوق را كنده و سوزانده بودند و آب بر آن بسته بودند و محل خشتها چون خندقى فرو رفته بود ، ما آن را زيارت كرديم و به روى آن افتاديم و بوى خوشى از آن به مشام ما رسيد كه هرگز مانند آن را در عطرها نديده بوديم ، من به آن عطرفروشى كه همراهم بود\r\n\r\n","description":"","footnote":"","page_name":" 744 ","page_number":744},
  {"content":"\r\n\r\nگفتم : اين بوى چيست ؟ گفت : به خدا من عطرى مانند آن نبوئيدم ، با آن وداع كرديم و علامتى اطراف قبر نهاديم ، و چون متوكّل كشته شد با جمعى از طالبيين و شيعيان رفتيم سر قبر و آن علامات را جستيم و آن را به وضع كنونى برگردانديم .\r\n( 1 ) متوكل ، عمر بن فرج رجحى را بر مكه و مدينه گماشت و آل ابى طالب را از دريافت اعانه از مردم بازداشت و مردم را از احسان به آنها جلوگيرى كرد و اگر خبر مىشد كه كسى به آنها احسانى كرده اگر چه كم باشد ، او را سخت شكنجه مىكرد و جريمهء بسيارى از او مىگرفت تا آنكه جمعى از زنهاى علويه را يك پيراهن بيش نبود كه به نوبت در آن نماز مىكردند و آن را بيرون مىآوردند و عريان پشت چرخ خود مىنشستند تا آنكه متوكل كشته شد و منتصر به آنها توجه كرد و احسان نمود و پولى فرستاد ، به آنها تقسيم شد و او از هر جهت مخالفت پدر را وجههء همت ساخته بود و بر ضدّ او عمل مىكرد براى طعن بر او و اظهار تنفّر از كارهاى او .\r\n( 2 ) شيخ طوسى در « امالى » خود به سندش از محمد بن عبد الحميد روايت كرده گفت : من همسايهء ابراهيم ديزج بودم و براى عيادت او در مرض موتش پيش او رفتم ، ديدم بسيار بد حال است و گويا بىهوش است و پزشك بالين او است و به سابقهء انس و رفاقتى كه با او داشتم و به من اطمينان داشت حالش را پرسيدم و كتمان كرد و اشاره به وجود پزشك كرد ، پزشك ملتفت اشارهء او شد و نمىدانست كه چه داروئى به او نسخه دهد و برخاست و رفت و خلوت شد و باز از حال او پرسيدم ، گفت : به تو خبر مىدهم و از خدا آمرزش مىخواهم ، متوكّل به\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nمن دستور داد به « نينوى » روم و بر سر قبر حسين مأمور باشم ، دستور داشتيم آن را شخم كنيم و اثر قبر را محو كنيم ، ( 1 ) شب هنگام با كارگران و سركاران كه بيل و كلنگ داشتند به آنجا رسيديم ، من به غلامان و ياران خود گفتم فعله‌ها را به خراب كردن قبر و كشتن زمين آن وادارند ، و از خستگى راه ، دراز كشيدم و خوابم برد ، ناگاه جنجال برپا شد و فريادها كشيدند و غلامان مرا از خواب برانگيختند ، گفتم : شما را چه شده است ؟ گفتند : پيش آمد عجيبى است ، گفتم :\r\nچيست ؟ گفتند : ميان ما و قبر ، قومى حائل‌اند و تير به ما مىزنند ، و خودم برخاستم تا موضوع را روشن كنم ، ديدم وضع چنان است كه وصف كردند ، اين شب اوّل ليالى بيض ( 13 - 15 ) بود ، گفتم : شما هم به آنها تير بزنيد ، تير زدند و تيرها برگشت و هر كدام به صاحبش خورد و او را كشت ، من از اين وضع به هراس افتادم و بىتابى كردم و تب و لرز مرا گرفت و از سر قبر كوچيدم همان وقت ، و دل بر آن نهادم كه چون جميع دستورات متوكل را راجع به قبر انجام ندادم مرا خواهد كشت ، ابو بريره گويد : به او گفتم : راحت شدى از ترس ، متوكل ديشب او را به كمك منتصر كشتند ، به من گفت : اين خبر را شنيدم ولى آسيبى به تن من رسيده كه ديگر اميد زنده ماندن ندارم ، ابو بريره گويد : اين اول روز بود و ديزج آن روز را به شب نرسانيد و مرد .\r\n( 2 ) ابن خنيس گويد : مفضل گفت كه منتصر شنيد پدرش به فاطمه ( ع ) دشنام مىدهد و از يكى از مردم موضوع را پرسيد ، به او گفت : قتلش واجب است ولى هر كس پدر خود را بكشد ، عمرش كوتاه باشد ، گفت : در صورتى كه در كشتن او اطاعت خدا كرده باشم باكى ندارم كه عمرم كوتاه شود ، و بعد از پدر هفت ماه\r\n\r\n","description":"","footnote":"","page_name":" 746 ","page_number":746},
  {"content":"\r\n\r\nزنده بود . ( 1 ) و در همان كتاب از قاسم بن احمد اسدى روايت كرده كه : چون به متوكّل ( جعفر بن معتصم ) خبر رسيد مردم دهات در زمين « نينوى » براى زيارت حسين ( ع ) جمع مىشوند و خلق بسيارى سر قبر او مىروند ، يكى از سران لشكر خود را با قشون بسيارى به كربلا فرستاد تا قبر حسين ( ع ) را شيار كند و مردم را از يارت و اجتماع سر قبر آن حضرت بازدارد ، آن سردار به كربلا آمد و به دستور او عمل كرد و سال 237 بود ، اهل سواد شوريدند و گرد او را گرفتند و گفتند : اگر تا فردا آخر ما را هم بكشى آنها كه بمانند ، دست از زيارت او برندارند ، كراماتى ديدند كه چنين كنند ، موضوع را به متوكل نوشت و جواب داد دست از آنها بردارد و به كوفه رود و وانمود كند كه براى اصلاح كار مردم آمده و به پايتخت برگردد ، و كار به همين وضع بود تا سال 247 آمد و باز به متوكل گزارش رسيد كه مردم سواد و اهل كوفه براى زيارت حسين ( ع ) به كربلا مىروند و جمعيت آنها بسيار شده و بازار بزرگى دارند ، سردار ديگرى را با قشون بسيارى فرستاد و دستور داد جار زدند : هر كس قبر حسين را زيارت كند خونش و مالش هدر است ، و قبر را كند و زمينش را كشت و مردم از زيارت دست برداشتند و آل ابى طالب و شيعه را تعقيب كرد و كشته شد و آنچه در نظر داشت تمام نشد ؛ ( 2 ) در آن كتاب از عبيد اللَّه بن رابيه نقل شده است كه : من سال 247 به حج رفتم و در برگشت به عراق آمدم و با ترس از حكومت ، قبر امير المؤمنين ( ع ) را زيارت كردم و به زيارت قبر حسين ( ع ) رفتم ، ديدم زمينش را كشتند و آب بر آن بستند و گاو كار بر آن روان كردند و به چشم خود ديدم گاوها را مىراندند تا محاذى مكان قبر و از آنجا به راست و چپ برمىگشتند و به سختى با عصا آنها\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nرا مىزدند و سودى نداشت و به هيچ‌وجه و وسيله گام بر قبر نمىگذاشتند و زيارت برايم ممكن نشد و به بغداد آمدم و مىگفتم :\r\n به خدا گر اميد آوردند * قتل بن دختر نبى ز ستم\r\nبنو العباس پيرو آنها * قبر او را بريختند به هم\r\nدر تأسف چون نكشتندش * استخوانش به قبر كرده دژم \r\nو چون به بغداد رسيدم غوغائى شنيدم و گفتم : چه خبر است ؟ گفتند : پرنده نشسته و كشتن جعفر متوكل را آورده ، من در عجب شدم و گفتم : الهى ، آن شب به اين شب . ( 1 ) و در آن كتاب است از يحيى بن مغيرهء راضى گويد : من نزد جرير بن عبد الحميد بودم ، مردى از اهل عراق نزد او آمد ، جرير از اخبار مردم پرسيد گفت :\r\nرشيد ، قبر حسين ( ع ) را شيار كرد و دستور داد آن سدره را ببرند ، جرير دو دست برداشت و گفت : اللَّه اكبر ، دربارهء آن حديثى از رسول خدا ( ص ) به ما رسيده بود كه سه بار فرمود : خدا قطع كنندهء سدره را لعن كند و ما تا كنون معناى آن را نمىدانستيم زيرا مقصود از قطع آن ديگرگونى مصرع حسين ( ع ) است تا مردم قبر او را ندانند ؛ ( 2 ) و در آن كتاب از عمر بن فرج رجحى است كه گفت : متوكل مرا براى ويران كردن قبر حسين ( ع ) فرستاد و به آن ناحيه رفتم و دستور دادم گاوها به قبرها راندند ، و چون به قبر حسين ( ع ) رسيدند ، بر آن عبور نكردند ، من به دست خود عصا بر آنها زدم تا عصا در دستم شكست ، به خدا از قبرش نگذشتند و بر آن گام ننهادند . از كتاب « مناقب » نقل است كه : « مستر شد » مال حائر و كربلا را گرفت ، گفت : قبر نياز به خزانه ندارد ، و آن را به قشون داد و چون بيرون شد با پسرش « راشد » كشته شد .\r\n\r\n","description":"","footnote":"","page_name":" 748 ","page_number":748},
  {"content":"\r\n\r\n( 1 )\r\n\r\nخاتمه در شرح حال توّابين و خروج مختار و انتقام او از قاتلان حسين ( ع )\r\n\r\n","description":"","footnote":"","page_name":" 749 ","page_number":749},
  {"content":"\r\n . \r\n","description":"","footnote":"","page_name":" 750 ","page_number":750},
  {"content":"\r\n\r\n( 1 ) ما به ذكر آنچه ابن اثير در « كامل » آورده اكتفا كنيم :\r\n\r\nدر ذكر توّابين\r\nگفته‌اند : چون حسين ( ع ) كشته شد و ابن زياد از لشكرگاه نخيله به كوفه برگشت ، شيعه به سرزنش و ندامت با هم برخورد كردند و ديدند خطاى بزرگى مرتكب شدند كه حسين ( ع ) را دعوت كردند و دست از يارى و اجابت او كشيدند تا در جوار آنها كشته شد و ديدند جز با كشتن كشندگان او يا كشته شدن خودشان ننگ و گناه آنها شسته نگردد ، در كوفه گرد پنج تن از رؤساء شيعه جمع شدند : سليمان بن صرد خزاعى كه از صحابهء پيغمبر هم بود ، مسيب بن نجبهء فزارى از اصحاب امام على ( ع ) ، عبد اللَّه بن سعد بن نفيل ازدى و عبد اللَّه بن وال تيمى از تيم بكر بن وائل و رفاعة بن شدّاد بجلى كه از بهترين ياران على ( ع ) بودند و در منزل سليمان بن صرد خزاعى انجمن كردند و مسيب بن نجبه آغاز سخن كرد ، پس از حمد خدا چنين گفت :\r\n( 2 ) « اما بعد ، خدا ما را به طول عمر امتحان كرد و در معرض انواع فتنه‌ها درآورد ، از پروردگار خود خواهم كه از كسانى نباشيم كه فرداى\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nقيامت مورد اين عتاب گرداند : آيا به شما عمرى نداديم كه هر كس بايد در آن نپذيرند ، گردد ؟ امير المؤمنين على ( ع ) فرمود : عمرى كه خدا عذر بنى آدم را در آن پذيرا است تا شصت سال است ، همهء ماها به شصت رسيديم و همه خودستا بوديم و خدا ما را دروغگو يافت در هر پيشامدى براى پسر دختر رسول خدا ( ص ) ، نامه‌ها و فرستاده‌هاى او از پيش به ما رسيد و حجّت را بر ما تمام كرد و از آغاز تا انجام ، آشكار ما را به يارى خواست ، ما از جانبازى دريغ كرديم تا در كنار ما كشته شد ، نه با دست خود او را يارى كرديم و نه با زبان خود از او طرفدارى نموديم و نه به اموال خود او را تقويت كرديم و نه از عشائر خود براى او مدد خواستيم ، نزد پروردگار خود چه عذرى داريم و پيش پيغمبر چه معذرت طلبيم كه فرزند محبوب و ذريه و نسلش كشته شدند ، نه به خدا ، عذرى جز اين نيست كه يا قاتلان او را بكشيم و يا در راه او كشته شويم اميد است كه پروردگار ما به اين جانبازى از ما راضى شود و از عقوبت او ايمن گرديم ؛ اى مردم ، بايد يكى از شما پيش قدم گردد و به ناچار اميرى داشته باشيد كه به او پناهنده گرديد و پرچمى كه زير آن گردآئيد » .\r\n( 1 ) سپس رفاعة بن شدّاد بجلى رشتهء سخن را به دست گرفت و گفت :\r\n« اما بعد ، خدا درست‌ترين گفتار را به دهان تو نهاد و تو به ارشد امور كه جهاد با فاسقان و توبه از گناهان بزرگى است آغاز سخن كردى ، گفتارت مسموع و مستجاب است ، اينكه گفتى : اميرى لازم است كه\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nبر او پناه گيريد و پرچمى كه گرد آن فراهم شويد درست است و ما هم همين نظر را داريم ، اگر خود قبول اين كار كنى نزد ما پسنديده و خيرخواه و در جمع ما محبوبى و اگر تو رأى بدهى و اصحاب ما موافقت كنند ، شيخ شيعه و صاحب رسول خدا ( ص ) و مرد سابقه‌دارى چون سليمان بن صرد خزاعى را متصدى اين كار كنيم كه شجاعت و دين‌داريش پسنديده و دورانديشى او مورد وثوق است » .\r\nعبد اللَّه بن سعد هم گفتهء او را تأييد كرد و مسيب گفت : درست رفتيد ، سليمان بن صرد را امير خود كنيد ؛ ( 1 ) در اينجا سليمان رشتهء سخن را به داست گرفت ، خدا را حمد كرد و گفت :\r\n« اما بعد ، من مىترسم از اين روزگار تنگ معيشت و بزرگ مصيبت كه جور همهء بزرگان شيعه را فرا گرفته به روز بهترى نرسيم ، ما همه گردن كشيديم كه خاندان پيغمبر ( ص ) نزد ما آيند و وعدهء يارى به آنها داديم و خواهش آمدن آنها كرديم و چون آمدند سست شديم و درمانديم و غفلت كرديم و دست دست كرديم تا پسر پيغمبر ما و سلالهء او و عصارهء او و پارهء تنش كشته شد ، انصاف خواست و به او عطا نشد ، فاسقان او را هدف تير و آماج نيزه نمودند و به او تاختند و انصاف را كنار نهادند ، هلا نهضت كنيد كه پروردگار شما بر شما خشم كرده و چشم از زن و فرزند بپوشيد تا خدا راضى شود ، به خدا گمان ندارم راضى گردد تا با كسانى كه او را كشتند پيكار كنيد ، از مرگ نهراسيد ، هر كه از مرگ بهراسد خوار شود ، و پيرو\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nبنى اسرائيل گرديد كه پيغمبرشان به آنها فرمود : شما به خود ظلم كرديد كه گوساله پرستيديد ، به آفرينندهء خود برگرديد و خود را بكشيد و انكار كردند و زانو زدند و گردن كشيدند چون دانستند كه جز قتل ، از اين گناه بزرگ نجاتى ندارند اگر شما را به مانند آنها بخوانند چگونه باشيد ، شمشيرها را تيز كنيد و پيكان بر سنان بزنيد و آنچه توانيد ساز و برگ براى دشمن آماده سازيد تا بسيج فرا رسد » .\r\n( 1 ) خالد بن نفيل گفت : من كه به خدا اگر بدانم نجاتم از گناهم و رضايت پروردگارم در كشتن خودم هست خود را بكشم ، همهء حاضران گواه باشند كه هر چه دارم جز سلاح خود كه با آن با دشمن خود نبرد كنم همه را صدقه بر مسلمانان نمودم براى تقويت بر نبرد با فاسقان ؛ ابو معيمر بن حبس بن ربيعهء كنانى هم به او اقتدا كرد . سليمان گفت : گفتار بس است ، هر كس از اين بابت چيزى مىدهد به عبد اللَّه بن وال تيمى بسپارد و چون بودجهء كافى نزد او جمع شد ، فقراء شيعه را با آن مجهز كنيم .\r\n( 2 ) سليمان بن صرد نامه‌اى به سعد بن حذيفه نوشت و او را از تصميم خودشان آگاه كرد و به كمك دعوت نمود ، سعد آن نامه را بر شيعيان مدائن خواند و آنها پذيرفتند و در ضمن نامه‌اى به سليمان بن صرد اعلام كردند كه براى حركت و كمك او آماده‌اند ، سليمان نامهء ديگرى به مثنى بن مخربهء عبدى در بصره به مضمون همان نامهء سعد نوشت ، مثنى در جوابش نوشت : ما گروه شيعيان از اين تصميم شما خدا را حمد كنيم و و هر وقتى وعده گذارى ، به شما ملحق شويم و در آخر نامه اين شعر را نوشت :\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nپرچم افراشته آيم ببرت خوش بنگر بر سر تل بيابان تو گريزان بر در . . . الخ ( 1 ) در سال 61 پس از شهادت حسين ( ع ) شروع به كار كردند ، پيوسته ابزار جنگ فراهم مىكردند و مردم را به خونخواهى حسين ( ع ) دعوت مىنمودند و يكى يكى به آنها مىپيوست و به كار خود ادامه دادند تا سال 64 يزيد هلاك شد ، ياران سليمان نزد او آمدند كه يزيد مرد و اوضاع حكومت سست شد و اگر اجازه بدهى ما بر عمر و بن حريث نايب ابن زياد بتازيم و خونخواهى حسين ( ع ) اعلام كنيم و قتلهء او را تعقيب نمائيم و مردم را به ولايت اهل بيت كه از حقّ خود ممنوعند دعوت كنيم ، سليمان بن صرد گفت : شتاب مكنيد ، من پيشنهاد شما را مطالعه كردم و ديدم قتلهء حسين ( ع ) همه اشراف كوفه‌اند و پهلوانان عرب و بايد خون را از آنها خواست و چون آنها اين موضوع را بدانند از همهء مردم بر شما سخت‌تر بتازند و حساب كردم كه جمعى از شما كه تابع منند اگر خروج كنند انتقام خود را نگيرند و دل را شفا ندهند و طعمهء دشمن شوند ، بازهم مبلّغين خود را بفرستيد و مردم را به همكارى خود دعوت كنيد ؛ اين كار را كردند و مردم بسيارى پس از هلاكت يزيد به آنها پيوستند ، ( 2 ) مردم كوفه هم عمرو بن حريث را بيرون كردند و براى عبد اللَّه بن زبير بيعت كردند و سليمان و يارانش هم به دعوت خود مشغول بودند . مختار بن ابى عبيده شش ماه پس از هلاكت يزيد نيمهء ماه رمضان به كوفه آمد ، عبد اللَّه بن يزيد انصارى هم از طرف ابن زبير امير كوفه شد و ابراهيم بن محمد بن طلحه هم به همراهى او مأمور جمع خراج بود ، مختار قيام به دعوت مردم براى خونخواهى حسين ( ع ) كرد و شعار دعوتش اين بود كه من از\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nطرف مهدى محمد بن حنفيه به عنوان وزير امينى مأموريت دارم و جمعى از شيعه به او رجوع كردند ، او مىگفت : سليمان مىخواهد خروج كند و خود را و مردم را به كشتن دهد ، او بصيرتى در جنگ ندارد .\r\n( 1 ) به عبد اللَّه بن يزيد خبر دادند كه همين روزها در كوفه بر او شورشى خواهند كرد ، و به او گفتند مختار را زندان كند و اگر آزادش گذارد ، عاقبت خوشى نخواهد داشت ، عبد اللَّه گفت : اگر با ما جنگ كردند با آنها مىجنگيم و اگر متعرض ما نشوند كارى با آنها نداريم ، اينها خون حسين ( ع ) را مىخواهند و خدا بر آنها رحمت كند ، در امانند ، آشكارا خروج كنند بر آن كه حسين ( ع ) را كشته بيرون روند كه بر سر آنها مىآيد ( مقصودش ابن زياد بود ) من هم پشتيبان آنها هستم ، اين ابن زياد قاتل حسين ( ع ) و قاتل نيكان و همقطاران شما است كه به سوى شما مىآيد ، قاصدان يك منزل آن طرف « پل منبج » خبر او را آورده‌اند ، بهتر است كه همه با هم آمادهء نبرد او باشيد و با هم نجنگيد و همديگر را نكشيد تا دشمن شما را ناتوان دريابد و به آرزوى خود برسد ، اين ابن زياد دشمن‌ترين خلق خدا است ، خودش و پدرش هفت سال بر شما حكومت كردند و از كشتار اهل عفّت و دين دست بازنگرفتند ، شما از طرف او بدبخت شديد و او است كه كسى را كه خونش را مىخواهيد كشته ، او بر شما مىآيد ، با زور و بازو و شوكت خود جلوى او برويد و همه را به خرج او دهيد و بر خود مصرف نكنيد ، من خير شما را مىخواهم ( مروان ، ابن زياد را به جزيره فرستاده بود و دستور داده بود كه چون از تسخير آن فارغ شود ، به عراق حمله كند ) .\r\n( 2 ) چون عبد اللَّه بن يزيد از نطق خود فارغ شد ، ابراهيم بن محمد بن طلحه\r\n\r\n","description":"","footnote":"","page_name":" 756 ","page_number":756},
  {"content":"\r\n\r\nگفت : اى مردم ، فريب گفتهء اين ظاهرساز را نخوريد ، به خدا هر كس بر ما شورش كند او را مىكشيم و اگر به ما خبر رسد كه جمعى قصد شورش بر ما دارند پدر را به پسر و مولود را به والد و خويش را به خويش و كدخدا را به محيط كدخدائى او مؤاخذه كنيم تا حق را بپذيرند و گردن به فرمان نهند . مسيب بن نجبه از جا جست و سخن او را قطع كرد و گفت : يا بن المساكين ، تو با شمشير و زور خود ، ما را مىترسانى ؟ به خدا تو از اين خوارترى ، ما تو را بر دشمنى خود سرزنش نكنيم ، ما پدر و جدّ تو را كشتيم ، ولى اى امير ، تو خوب گفتى ، ابراهيم گفت :\r\nبه خدا ما كشتار كنيم و اين عبد اللَّه بن يزيد سستى مىكند . ( 1 ) عبد اللَّه بن وال گفت :\r\nچرا ميان ما و امير ما مداخله مىكنى ، تو كه امير ما نيستى ، تو مأمور مالياتى ، برو مالياتت را جمع كن و اگر مىخواهى كار اين امّت را تباه كنى ، پدر و جدّت هم اين كار را كردند و بر سر آنها بدى آمد ؛ ابراهيم و همراهانش آنها را دشنام دادند و به هم بد گفتند و امير از منبر به زير آمد و ابراهيم او را تهديد كرد كه به ابن زبير از او شكايت خواهد كرد ، عبد اللَّه به منزل او رفت و از او عذر خواست و پذيرفت و سليمان و يارانش بيرون شدند و آشكار مشغول خريد اسلحه گرديدند و آمادهء نبرد شدند .\r\n( 2 )\r\n\r\nدر ذكر ورود مختار به كوفه\r\nشيعه ، مختار را دشنام مىدادند و او را بد مىگفتند چون هنگامى كه در « ساباط » ، حسن بن على ( ع ) را خنجر زدند و او را به كاخ سفيد مدائن بردند ، از طرف مختار تأييد شده بود چون دوران حسين ( ع ) رسيد و مسلم بن عقيل را به كوفه فرستاد ، مهماندار مسلم شد و او را در خانهء خود كه امروز ( در زمان هشام\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nكلبى ) از آن مسلم بن مسيب است وارد كرد با او بيعت نمود و مردم را به متابعت او دعوت كرد ؛ هنگام خروج مسلم ، مختار در ده خود به نام « لفغا » رفته بود ، ظهر هنگام خبر خروج بىسابقهء مسلم به او رسيد و با وابستگان خود به كوفه آمد و بعد از مغرب ( كه جمعيت مسلم از هم پاشيده بود ) خود را به « باب الفيل » مسجد كوفه رسانيد كه عبيد اللَّه عمرو بن حريث را با پرچم در مسجد واداشته بود ، مختار سرگردان و بلاتكليف ماند ، عمرو از او اطلاع يافت و او را دعوت كرد و امان داد و نزد او بماند ، ( 1 ) صبح كه شد ، عماره پسر وليد بن عتبه خبر او را به عبيد اللَّه رسانيد و او را با ديگران احضار كرد و گفت : تو جمعيت‌ها براى يارى ابن عقيل آوردى ؟ گفت : خير ، من زير پرچم عمرو پناهنده شدم ، عمرو هم گواه شد و عبيد اللَّه با عصا به روى مختار زد كه پلك چشم او را واژگون نمود و گفت : اگر عمرو گواه تو نبود ، تو را مىكشتم ، و او را به زندان انداخت تا حسين ( ع ) كشته شد و مختار كسى نزد عبد اللَّه بن عمر شوهر خواهر خود صفيه فرستاد و او نامه به يزيد نوشت و وساطت كرد و يزيد به ابن زياد دستور داد او را آزاد كرد به شرط آنكه سه روز بيشتر در كوفه نماند ، ( 2 ) مختار به حجاز رفت و ابن عرق پس از « واقصه » به او برخورد و سلامش داد و از حال چشمش پرسيد ، گفت : اين زنازاده چوب بر آن زده و چنين شده كه مىبينى ، سپس گفت : خدا مرا بكشد اگر انگشتان او را با اعضاى او تيكه‌تيكه نكنم ؛ مختار وضع ابن زبير را از او پرسيد ، گفت : به خانهء كعبه پناهنده است و پنهانى براى او بيعت مىگيرند و اگر قدرتى به دست آورد خروج مىكند ، مختار گفت : يگانه مرد عرب امروز او است و اگر رأى مرا به كار بندد ، كار مردم را براى او درست مىكنم ، طوفان فتنه در رعد و برق\r\n\r\n","description":"","footnote":"","page_name":" 758 ","page_number":758},
  {"content":"\r\n\r\nاست و دنبال آن مىگردند ، چون بشنوى كه من با جمعى مسلمانان در جائى قيام كردم و خون شهيد مظلوم مقتول در كربلا سيّد مسلمين و زادهء دختر سيد المرسلين حسين بن على ( ع ) را خواهانم ، به پروردگارت قسم ، به شمارهء آنها كه سر خون يحيى بن زكريا كشته شدند ، بكشم ، و از او درگذشت و ابن عرق از گفتارش تعجب كرد .\r\n( 1 ) ابن عرق گويد : به خدا آنچه گفت به چشم خود ديدم و براى حجاج بن يوسف مىگفتم و مىخنديد و گفت : از خدايش آفرين ، چه مرد ديندار و جنگ‌آور و دشمن‌كوبى بود ؛ مختار نزد ابن زبير رفت ولى او را محرم ندانست و راز خود را از او پوشيد و مختار از او كناره گرفت و يك سال او را ديدار نكرد ، ابن زبير حال او را پرسيد ، گفتند : در « طائف » است و معتقد است كه غضب خدا و هلاك كنندهء جبّاران است ، ابن زبير گفت : خدا او را بكشد ، دنبال دروغگو و غيبگو را گرفته ، اگر خدا جبّاران را هلاك كند ، مختار اول جبّار است ؛ در اين گفتگو بودند كه مختار وارد مسجد شد ، طواف كرد و دو ركعت نماز خواند و نشست و آشنايانش دور او آمدند و با او صحبت كردند ( 2 ) و ابن زبير به ديدار او نيامد و عباس بن سهل بن سعر را به جاسوسى نزد او فرستاد و آمد حالش را پرسيد و گفت : چون توئى از انجمن اشراف قريش و انصار ثقيف غائب ماندى ؟ قبيله‌اى نيست كه زعيمش نيامده و با اين مرد بيعت نكرده ، گفت : من سال گذشته نزد او آمدم و او راز خود را به من نگفت چون خود را از من بىنياز دانست ، من هم خود را به او بىنياز نمودم ، عباس به او گفت : امشب با من به ديدار او بيا ، پذيرفت و پس از نماز عشاء پيش ابن زبير حاضر شد و گفت : به سه شرط من با تو بيعت مىكنم :\r\n\r\n","description":"","footnote":"","page_name":" 759 ","page_number":759},
  {"content":"\r\n\r\n1 - هيچ كارى بىموافقت من نكنى .\r\n2 - مرا اول وارد در كار خود بدانى .\r\n3 - چون خروج كردى ، بهترين كارهاى خود را به من سپارى .\r\n( 1 ) ابن زبير گفت : من با تو طبق حكم قرآن و سنت بيعت كنم ، در جوابش گفت : با پست‌ترين غلامان من هم به همين شرط بيعت كنى ، به خدا هرگز من با تو بيعت نكنم مگر طبق اين شروط . ابن زبير پذيرفت و با او بيعت كرد و نزد او ماند و در جنگ با حصين بن نمير شركت كرد و بهترين امتحان را داد و مردانه جنگيد و از همه مردم بر شاميان سخت‌گيرتر بود و چون يزيد هلاك شد و اهل عراق مطيع ابن زبير شدند ، پنج ماه نزد او بماند و او را به كارى نگمارد و هر كس از اهل كوفه به مكه مىآمد ، مختار حال مردم كوفه را مىپرسيد ، هانى بن حبهء وداعى به او خبر داد كه مردم كوفه همه يكدل سر به فرمان ابن زبير نهادند ولى جمعى از مردم هستند كه به شمارهء اهل كوفه مىرسد ، اگر سره‌اى پيدا كنند كه آنها را در منظورشان گرد هم آرد تا مدتى بوسيلهء آنها زمين عراق را مىتواند خورد ، ( 2 ) مختار گفت : من ابو اسحاقم ، من هستم كه آنها را گرد حق فراهم سازم و به دست آنها باطل را بر زمين اندازم و هر جبّار معاندى را هلاك سازم ، و بىدرنگ شتر خود را سوار شد و به كوفه روانه شد ، خود را به شهر « حيره » رسانيد و روز جمعه غسل كرد و جامه پوشيد و به مسجد سكون و ميدان كنده گذر كرد و به هر مجلسى مىرسيد سلام مىكرد و مىگفت : مژده گيريد به پيروزى و كاميابى ، آنچه مىخواستيد آمد ، و در « بنى بدء » عبيدة بن عمرو بدى را ديدار كرد كه يكى از بنى كنده بود ، به او سلام كرد و گفت : به تو مژدهء پيروزى و رستگارى مىدهم ، تو\r\n\r\n","description":"","footnote":"","page_name":" 760 ","page_number":760},
  {"content":"\r\n\r\nابو عمرو و خوش عقيده‌اى ، خدا با آن عقيده ، گناهانت را مىآمرزد و بدىهايت را مىپوشاند ، عبيده اشجع و اشعر مردم بود و نسبت به على ( ع ) پيرو درست‌دارتر همه بود ولى از نوشابه دست بازنمىداشت ، ( 1 ) در جوابش گفت : بشّرك اللَّه بالخير ، آيا اين مژده را براى من شرح توانى كرد ؟ گفت : آرى ، امشب مرا ديدار كن ، در بنى هند هم اسماعيل بن كثير را ديدار كرد و گفت : با برادرت امشب مرا ديدار كنيد ، خبر خوبى براى شما دارم ، و به حلقهء همدانيان هم گذشت و گفت : آنچه شما را شاد كند براى شما آوردم ، سپس به مسجد آمد و مردم به او متوجه شدند و او كنار ستونى به نماز ايستاد تا نماز برپا شد و با مردم نماز جمعه را خواند و تا وقت نماز عصر هم نماز خواند و به خانهء خود برگشت و شيعه نزد او رفت و آمد كردند ، ( 2 ) و اسماعيل بن كثير و برادرش با عبيدة بن عمرو نزد او آمدند و از آنها پرسش كرد و خبر نهضت سليمان بن صرد را به او دادند و گفتند : منبردار ، او است ؛ مختار پس از حمد خدا گفت : مهدى فرزند وصىّ ، مرا نزد شما گسيل داشته كه امين و وزير و شيخ و امير باشم ، به من دستور داده ملحدان را بكشم و خونخواهى اهل بيت كنم و از ضعفاء طرفدارى كنم ، شما پيش‌تر از همهء خلق خدا بپذيريد ؛ دست به او دادند و با او بيعت كردند و به شيعيانى كه گرد سليمان بن صرد بود همين پيغام را داد و به آنها گوشزد كرد كه سليمان به جنگ بصيرتى ندارد و كارآزموده نيست و مىخواهد شما را به خروج وادارد و با خود به كشتن دهد ، من روى نقشه و دستور روشنى كه به من دادند كار مىكنم ، به دوستان كمك مىكنم و دشمنان را مىكشم و دل شما را خنك مىكنم ، سخن مرا گوش كنيد و فرمان مرا ببريد و منتشر شويد .\r\n\r\n","description":"","footnote":"","page_name":" 761 ","page_number":761},
  {"content":"\r\n\r\n( 1 ) با همين تبليغات ، جمعى شيعه را گرد خود جمع كرد و نزد او رفت و آمد مىكردند و او را بزرگ مىشمردند ولى بزرگان شيعه دور سليمان بودند و كسى را برابر او نمىدانستند و او در نظر مختار از همه كس گرانتر مىنمود و سرانجام كار سليمان را در نظر مىآورد ، چون سليمان به سوى جزيره بيرون رفت ، عمر بن سعد و شبث بن ربعى و زيد بن حرث بن رويم به عبد اللَّه بن يزيد حطمى حاكم كوفه و ابراهيم بن محمد بن طلحه همكار او گفتند : مختار از سليمان براى شما خطرناكتر است ، او رفت با دشمن شما بجنگد و مختار مىخواهد بر شما بپرد در همين شهر ، شما او را دربند كنيد و به زندان افكنيد تا كار مردم درست گردد ؛ او را غافلگير كردند و بر سر او ريختند ، چون آنها را ديد گفت : چه در نظر داريد ؟\r\nبه خدا دست شما پيروز نگردد ، ( 2 ) ابراهيم بن محمد بن طلحه به عبد اللَّه گفت : كتفش را محكم بربند و پاى برهنه او را ببر ، عبد اللَّه گفت : با كسى كه تا كنون با ما اظهار خلافى نكرده اين عمل را نكنم ، ما او را از روى بدگمانى گرفتيم ، ابراهيم به مختار گفت : اينجا آشيانهء تو نيست كه پروبال بگشائى ، اى پسر ابى عبيد ، اين چه خبرها است كه از تو به من رسيده ؟ مختار گفت : به تو دروغ گفته‌اند و من به خدا پناه مىبرم از دغلى كه مانند دغلى پدر و جدّ تو باشد ؛ و او را بىزنجير به زندان بردند ، و گفته‌اند در زنجير بود ، در زندان هم مىگفت : به پروردگار درياها و نخلها و درختان و صحراها و بيابان و نيكان فرشتگان و برگزيدگان نيك روان ، من مىكشم همهء سركشان را با شمشير تيز برّان با همراهى گروهان‌هاى ياران كه نباشند چون رذلان و فريب‌خور و بدنهادان تا چون ستون دين را استوار كردم و تفرقهء مسلمانان را برانداختم و دل مؤمنان را خنك ساختم و خون پيغمبران را\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nدريافتم ، زوال دنيا بر من گران نيست و از مرگ نگرانى ندارم .\r\n( 1 ) دربارهء خروج مختار به سوى كوفه و سبب آن ، جز اينكه گذشت هم گفته‌اند كه مختار به ابن زبير گفت : من قومى را مىشناسم كه اگر مردى باشد از روى دانش و بصيرت و روى نقشه و مقدمه‌چينى خوبى آنها را اداره كند لشكرى از آنها براى تو فراهم گردد كه بتوانى با آنها به جنگ اهل شام قيام كنى ، گفت :\r\nكيانند ؟ گفت : شيعهء على ( ع ) كه در كوفه‌اند ، ابن زبير گفت : تو همان مرد باش ، او را به كوفه فرستاد و در گوشه‌اى منزل كرد و بر حسين ( ع ) مىگريست و مصائب او را يادآورى مىكرد تا مردم كم‌كم دور او جمع شدند و او را به مركز كوفه بردند و جمع كثيرى دور او را گرفتند و چون نيرومند شد به ابن مطيع حمله كرد .\r\n( 2 )\r\n\r\nذكر رفتن توّابان و كشته شدن آنان\r\nسليمان بن صرد خزاعى چون در سال 65 قصد حركت كرد ، سران ياران خود را خواست و نزد او آمدند ، چون هلال ماه ربيع الآخر رؤيت شد ، طبق قرارى كه داشتند خروج كردند و در « نخيله » جمع شدند ، سليمان آمد و آنها را سان ديد و شمارهء آنها را كم شمرد ، حكيم بن منقذ كندى و وليد بن عصير كنانى را به كوفه فرستاد و در كوفه فرياد : « يا لثارات الحسين » كشيدند و او اوّل كسى بود كه اين ندا را بلند كرد ، صبح كه شد به شمارهء آنها كه در لشكرگاهش بودند بدانها پيوست و به دفتر خود رجوع كرد ، شانزده هزار با او بيعت كرده بودند ، گفت :\r\nسبحان اللَّه ، از شانزده هزار ، چهار هزار با ما وفا كردند ؟ ! ! گفتند : مختار ، مردم را از راه بازداشته و دو هزار به او گرويده‌اند ، گفت : بازهم ده هزار ديگر مىماند ،\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nآيا اينها ايمان ندارند ؟ خدا را به ياد نمىآورند ؟ و عهد و پيمان را منظور ندارند ؟\r\nسه روز در « نخيله » ماند و دنبال متخلفان فرستاد و هزار كس ديگر به او پيوستند ( 1 ) و مسيب بن نجبه نزد او برخاست و گفت : رحمك اللَّه ، كاهلان براى تو سودى ندارند و با تو نبرد نكند مگر آنكه با عقيده ، خروج كرده باشد ، انتظار كسى را مبر و به كار خود بكوش ، گفت : آرى ، خوب رأى زدى ، سپس سليمان در ميان ياران خود ايستاد و گفت :\r\n« هر كس آمده و مقصودش راه خدا و سراى آخرت است ، از ما است و ما هم از اوئيم و رحمت خدا بر او باد ، زنده باشد يا مرده ، و هر كه به قصد دنيا آمده بداند كه ما نه غنيمتى به دست آوريم و نه خراجى ستانيم جز رضايت خدا ، و طلا و نقره و كالائى جز شمشير و توشه‌اى كه به اندازهء قوت است با خود نداريم ، هر كس قصدش دنيا است با ما همراه نگردد » .\r\n( 2 ) اصحابش از هر سو فرياد زدند : ما دنيا طلب نيستيم و براى آن نيامده‌ايم ، ما همه آمديم براى توبه و خونخواهى پسر دختر رسول خدا ( ص ) ؛ چون تصميم حركت گرفتند ، عبد اللَّه بن سعد بن نفيل گفت : من پيشنهادى دارم ، اگر درست باشد از توفيق خدا است و اگر نادرست باشد از من است ، ما براى خونخواهى حسين ( ع ) بيرون شديم ، قاتلان او همه در كوفه‌اند چون عمر بن سعد و سران چهار بخش كوفه و سران قبائل ، خونها را در اينجا بگذاريم و به كجا رويم ؟ همهء اصحابش اين رأى را پسنديدند ، سليمان گفت : من چنين رأى ندهم زيرا آنكه در حقيقت او را كشت و لشكركشى كرد و گفت : تا تسليم حكم من نشود ، امان\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nندارد ، همان فاسق پسر فاسق ، عبيد اللَّه بن زياد است ، به بركت حق به جانب او رويد ، اگر خدا ما را بر او پيروز كرد اميد است ديگران آسان‌تر باشند و اميد است اهل كوفه همه با ما همدست شوند و هر كه شريك خون حسين ( ع ) بوده بكشند و دغلى نكنند و اگر هم شهيد شديد با آنها نبرد كرديد كه خونشان حلال است و ما عند اللَّه خير للأبرار ، و من خوش ندارم كه در برابر غير مهدور الدم‌ها كوشش كنيد و اگر با اهل شهر خود بجنگيد هر كدام شما دچار به مردى شويد كه برادر يا پدر يا خويش او را كشته و مىخواهد او را بكشد ، از خدا خير خواهيد و حركت كنيد .\r\n( 1 ) به عبد اللَّه بن يزيد و ابراهيم بن محمد بن طلحه خبر رسيد كه ابن صرد حركت مىكند ، با اشراف اهل كوفه نزد او آمدند جز آنها كه در كشتن حسين ( ع ) شركت كرده بودند و براى ترس از او كناره گرفتند تا آنجا كه عمر بن سعد در اين اوقات در قصر الاماره متحصّن بود ، عبد اللَّه بن يزيد به او گفت :\r\nمسلمان برادر مسلمان است و نبايد به او خيانت كند يا او را فريب دهد ، شما برادران و همشهريان ما هستيد و از همهء اهل شهر محبوبتريد ، ما را داغدار خود نكنيد و جمع ما را كسر ننمائيد ، شما بمانيد تا ما هم آماده شويم و چون دشمن ما به سوى ما آمد ، همه با هم جلوى او برويم و خراج « جوخى » ( دهستانى بوده است در « واسط » ) را هم در صورت اقامت به آنها وانهاد ، ابراهيم بن محمد هم گفتار او را تأييد كرد ؛ سليمان در جواب او گفت : شما حقّ نصيحت را به جاى آورديد و آنچه توانستيد مشورت خوب نموديد ولى ما خود را به خدا داديم و از خدا خواستاريم كه براستى برآئيم ، ما بايد برويم ، عبد اللَّه گفت : پس بمانيد تا لشكر\r\n\r\n","description":"","footnote":"","page_name":" 765 ","page_number":765},
  {"content":"\r\n\r\nبسيارى براى همراهى شما آماده كنيم و با عدّهء فراوانى با دشمن روبرو شويد ، ( 1 ) چون خبر رسيده بود كه عبيد اللَّه با لشكرهاى فراوان از شام مىآيد ، سليمان توقف نكرد و شب جمعه پنجم ربيع الثانى 65 حركت كرد و خود را به « دير الأعور » رسانيد و جمعى بسيار از همراهانش هم از او عقب كشيدند و او هم گفت : دوست نداشتم عقب كشند ولى اگر هم با ما بودند نكبت مىافزودند ، خدا هم انگيزش آنها را بد داشت و آنها را از همراهى ما بازداشت و شما را بدين فضيلت ، مخصوص گردانيد ، و آمدند و خود را به قبر حسين ( ع ) رسانيدند و هم آواز شيون برداشتند و بسيار گريستند و براى او رحمت خواستند و از ترك يارى و نبرد همراه او توبه كردند و يك شبانه‌روز آنجا ماندند و گريه و زارى كردند و بر او رحمت فرستادند و بر اصحابش ، و در برابر قبرش در ضمن گفتند :\r\nخدايا ، بر حسين ( ع ) رحمت فرست كه شهيد پسر شهيد است و مهدى پسر مهدى و صدّيق پسر صدّيق ؛ خدايا ، گواه باش كه ما بر دين و روش آنهائيم و كشندهء دشمنان آنها و دوست دوستان آنهائيم ؛ بار خدايا ، ما پسر دختر پيغمبر خود را واگذاشتيم ، گناه گذشتهء ما را بيامرز و توبهء ما را بپذير و حسين ( ع ) و اصحابش كه شهيدان و صدّيقانند رحمت كن و ما تو را گواه كنيم كه بر دين آنهائيم و بر عقيده‌اى كه براى آن كشته شدند و اگر تو ما را نيامرزى و به ما رحم نكنى از زيانكارانيم ؛ و نظر به قبر آن حضرت غضب آنها فزود ، سپس با قبر آن حضرت وداع كردند و رفتند و مانند حجر الأسود بر آن ازدحام نمودند و رفتند تا « انبار » .\r\n( 2 ) در آنجا نامه‌اى از عبد اللَّه بن يزيد حاكم كوفه به آنها رسيد ، نوشته بود :\r\n\r\n","description":"","footnote":"","page_name":" 766 ","page_number":766},
  {"content":"\r\n\r\n« اى مردم ما ، از دوستان مبريد و به فرمان دشمنان خود مرويد ، شما همه نيكان شهر خود هستيد و چون دشمن به شما دست يابد بداند كه شما بزرگان شهر هستيد و به طمع ديگران افتد ؛ اى مردم ما ، اگر آنها بر شما دست يابند ، سنگسارتان كنند و يا شما را به كيش خود درآورند و هرگز رستگار نگرديد ؛ اى مردم ما ، دست ما و دست شما يكى است ، دشمن ما و دشمن شما هم يكى است ، هرگاه در برابر دشمن وحدت كلمه داشته باشيم بر او پيروز گرديم ، و اگر دچار اختلاف شويم ، شوكت ما بشكند ؛ اى مردم ، نصيحت مرا غرض‌آلود ندانيد و مخالفت امر من نكنيد و چون نامه مرا براى شما خواندند به سوى ما برگرديد ، و السلام » .\r\n( 1 ) سليمان و يارانش گفتند : در همان شهر خود هم كه بوديم اين پيشنهاد به ما شد و اكنون كه دل بر جهاد نهاديم و به سرزمين دشمن نزديك شديم اين رأى پسند نيست ، سليمان پاسخ او را نوشت و از او تشكّر كرد و او را ستود و گفت :\r\nاين جمع خردمند كه خويش را به پروردگار خود فروخته و از گناه بزرگ خود توبه كرده و رو به سوى خدا دارند و بر او توكل كرده‌اند و بدانچه خدا براى آنها مقدّر كرده رضايت دارند ؛ چون جواب نامه به عبد اللَّه رسيد گفت : اين جمع ، دل به مرگ نهاده‌اند و اول خبرى كه از آنها برسد كشته شدن آنها است ، به خدا با كرامت و ديانت ، جان خواهند داد ؛ سپس روانه شدند تا آمادهء خود را به « قرقيسيا » رساندند و زفر بن حرث كلابى در برابر آنها دربندان كرده بود و نزد آنها بيرون نيامد ، مسيب بن نجبه را نزد او فرستاد و از او خواهش كردند كه\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nخواروبار و وسائلى به آنها بفروشد ، ( 1 ) مسيب به دروازهء « قرقيسيا » آمد و خود را معرفى كرد و اجازه خواست كه زفر را ديدار كند ، هذيل پسر زفر نزد پدر رفت و گفت : مرد خوش سيمائى به نام مسيب بن نجبه اجازهء ورود بر شما مىخواهد ، گفت : پسرم ، نمىدانى اين مرد كيست ؟ اين يگانه سوار همهء مضر حمراء است و اگر ده تن اشراف آنان شمرده شوند او يكى از آنها است ، مردى است عابد و زاهد و ديندار ، به او اجازهء ورود داد و چون نزد او آمد او را در كنار خود نشانيد و از او پرسش كرد ، مسيب حال خود و مقصود خود را به او گفت : زفر گفت : ما براى آن دربندان كرديم كه نمىدانستيم شما به قصد ما آمده‌ايد يا ديگران ، ما درمانده نيستيم و دوست نداريم با شما بجنگيم ، به ما خبر رسيده كه شما اصلاح طلب و خوش‌رفتاريد ، سپس به پسرش دستور داد بازارى براى آنها بيرون شهر ترتيب داد و هزار درهم با اسبى هم به مسيّب جايزه داد ، مسيّب پول را پس داد و اسب را گرفت ، گفت : شايد اسبم از پا درآيد بدان نيازمند شوم ، زفر نان و علوفه و آرد فراوانى براى آنها فرستاد كه حاجت به خريد پيدا نكردند ، فقط بعضى از آنها تازيانه‌اى يا جامه‌اى خريدند ( 2 ) و فردا فرمان كوچ دادند ، زفر به مشايعت آنها بيرون آمد و به سليمان خبر داد كه پنج سرلشكر كه عبارت از حصين بن نمير و شرحبيل بن ذى الكلاع و ادهم بن محرز و جبلة بن عبد اللَّه خثعمى و عبيد اللَّه بن زياد است از « رقّه » به سوى عراق بيرون آمده‌اند و لشكر فراوانى چون خار و درخت بيابان با خود دارند ، اگر خواهيد در شهر ما بمانيد و همدست مىشويم و چون دشمن آمد ، همه با او نبرد كنيم ، سليمان گفت : همشهريان ما هم همين را خواستند و نپذيرفتيم ، زفر گفت : پس زودتر از آنها خود را به « عين الورده »\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nبرسانيد كه سرچشمه‌اى است و پشت به شهر كنيد و دهات و آبها و مواد خوراكى را در تصرّف آوريد ، از طرف ما خاطر جمع باشيد ، به خدا من هرگز جمعى گرامىتر از شما نديدم و اميدوارم بر آنها سبقت جوئيد و اگر با آنها در جنگ شديد ، در ميدان پهناور نجنگيد كه تير به هم اندازيد و نيزه بر هم زنيد ، چون آنها بيشتر از شمايند و مىترسم شما را محاصره كنند ، برابر آنها نايستيد تا شما را به خاك افكنند و در برابر آنها صف نكشيد چون شما پياده نظام نداريد و آنها با خود پيادگان دارند و سواره‌ها بايد يكديگر را حمايت كنند ، شما بايد دسته دسته و جوخه جوخه شويد و يك بار در ميان جناح راست و جناح چپ آنها پراكنده گرديد و هر دسته‌اى يك دستهء ديگر با خود داشته باشد و اگر يكى را محاصره كردند ، آن دسته كمكى آنها را نجات دهد و راحت باش دهد و بتوانند اين دو دسته به نفع يكديگر بالا و پائين شوند و اگر شما يك صف بايستيد و پيادگان بر شما حمله كنند و بخواهيد از صف خود دفاع كنيد صف مىشكند و شكست مىخوريد .\r\n( 1 ) سپس با آنها وداع كرد و به همديگر دعا كردند و او را ستودند و با كوشش روانه شدند تا خود را به « عين الورده » رساندند و در غرب آن اردو زدند و پنج روز آسايش كردند و لشكر شام تا يك منزلى « عين الورده » رسيدند ، سليمان برخاست و آخرت را يادآور ياران خود كرد و آنها را بدان تشويق نمود و گفت :\r\n« اما بعد ، آن دشمنى كه شب و روز به دنبالش دويديد برابر شما رسيده ، شما در برخورد با او درست بجنگيد و پايدارى كنيد كه خدا با صابران است ، هيچ كس پشت به جنگ ندهد مگر طبق نقشهء جنگ يا\r\n\r\n","description":"","footnote":"","page_name":" 769 ","page_number":769},
  {"content":"\r\n\r\nبراى پيوستن به ستاد ، گريزانها را نكشيد ، زخم‌داران را سر نبريد ، اسيران مسلمان را نكشيد مگر آنكه پس از اسيرى به شما هجوم برند ، روش على ( ع ) در شورشيان اسلام چنين بود » .\r\n( 1 ) سپس گفت : اگر من كشته شدم ، مسيب بن نجبه امير شما است و اگر او هم كشته شد ، عبد اللَّه بن سعد بن نفيل امير است و پس از او عبد اللَّه بن وال و اگر او هم كشته شود ، رفاعة بن شدّاد امير است ، خدا رحمت كند مردى را كه درست بر عهد خدا بپايد ، سپس مسيب را با چهار صد سوار دستور داد برود دستهء مقدّم لشكر شام را به باد حمله گيرد و اگر به خواست او انجام شد ادامه دهد و اگر نه برگردد ، گفت : مبادا يكى از يارانت را بجا گذارى يا كسى را پيش فرستى مگر چاره‌اى نداشته باشى ، مسيب يك شبانه روز راه بريد و سحرگاه فرود آمد ؛ صبح ، دسته‌هاى گشتى به اطراف فرستاد تا كسى را بياورند ، يك اعرابى را آوردند و از نزديكترين دسته‌هاى لشكر دشمن از او پرسيد ، گفت : مقدّم بر همه ، لشكر شرحبيل بن ذى الكلاع است ، از شما يك مايل دور است و با حصين هم اختلاف نظر دارد ، او خود را سرفرمانده مىداند و شرحبيل نپذيرد و هر دو در انتظار دستور ابن زياد هستند .\r\n( 2 ) مسيب با همراهان خود شتاب كردند و لشكر شام را غافلگير نموده و بر آن تاختند و آنها گريختند و مسيب و اصحابش چند نفر را كشتند و بسيارى را زخم‌دار كردند و چهارپايان آنها را گرفتند ، لشكر شام لشكرگاه را تخليه نموده و گريختند و اصحاب مسيب هر چه خواستند ، غنيمت جمع كردند و با غنائم فراوان نزد سليمان برگشتند ، ( 3 ) خبر به ابن زياد رسيد و حصين بن نمير را با دوازده\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nهزار لشكر برابر سليمان فرستاد و اصحاب سليمان چهار روز از ماه جمادى الاولى مانده بود كه برابر آنها صف‌آرائى كردند ، عبد اللَّه بن سعد رئيس جناح راست بود و مسيب بن نجبه رئيس جناح چپ و سليمان خود در قلب لشكر قرار داشت ؛ حصين ، جملة بن عبد اللَّه را رئيس ميمنه كرد و ربيع بن مخارق غنوى را بر ميسره گماشت ، چون به هم نزديك شدند ، شاميان آنها را به متابعت عبد الملك بن مروان دعوت كردند و اصحاب سليمان در پاسخ ، آنها را به خلع عبد الملك و تسليم عبيد اللَّه بن زياد دعوت نمودند به شرط آنكه آنها اصحاب ابن زبير را از عراق بيرون كنند و كار خلافت را به اهل بيت پيغمبر ( ص ) برگردانند و پيشنهادهاى همديگر را رد كردند ، و ميمنهء سليمان بر ميسرهء حصين حمله كرد و ميسرهء او بر ميمنهء دشمن و سليمان از قلب حملهء عمومى را آغاز كرد و شاميان از لشكرگاه خود گريختند و تا شب ، پيروزى با ياران سليمان بود ؛ شب ، هر دو لشكر استراحت كردند ( 1 ) و فردا صبح زادهء ذى الكلاع با هشت هزار قشون تازه نفس از طرف ابن زياد به كمك شاميان آمد و اصحاب سليمان تا شب با آنها نبرد مردانه‌اى كردند كه سخت‌تر از آن ديده نشده بود ، شب دست از هم كشيدند و زخم‌دار در هر دو لشكر بسيار بود و از طرف سليمان مبلّغانى فرستاده شد و اصحاب او را به ادامهء نبرد تشويق مىكردند ، بامداد كه شد ادهم بن محرز باهلى با ده هزار قشون تازه نفس از طرف ابن زياد به كمك شاميان رسيد و تا ظهر روز جمعه نبرد سختى كردند و شاميان بر آنها افزونى گرفتند و گرداگرد آنها را گرفتند .\r\n( 2 ) سليمان چون وضع ياران خود را ديد دل به شهادت داد ، از اسب فرود آمد و\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nفرياد كشيد : بندگان خدا ، هر كس مىخواهد زودتر به پروردگارش برسد و گناهش آمرزيده شود نزد من آيد ، و غلاف شمشير خود را شكست و جمعى هم از او پيروى كردند و غلاف شمشير خود را شكستند و پياده با آنها جنگيدند و بسيارى از لشكر شام را كشتند و بسيارى را زخمى كردند ، و چون حصين صبر و شجاعت آنها را ديد ، پياده‌ها را جلوى آنها فرستاد تا آنها را تيرباران كردند و سواره و پياده دور آنها را گرفتند و سليمان كشته شد ( رحمه اللَّه ) ، يزيد بن حصين به او تيرى زد و افتاد و از جا جست و بازافتاد ، ( 1 ) و چون سليمان كشته شد مسيب بن نجبه پرچم را برداشت و رحمت به سليمان فرستاد ، پيش رفت و ساعتى جنگيد و برگشت و چند بار حمله را تكرار كرد تا كشته شد و كشته‌هائى را به خاك انداخته بود ( رضي اللَّه عنه ) ؛ پس از قتل او عبد اللَّه بن سعد بن نفيل پرچم را برگرفت و بر آنها رحمت فرستاد و اين آيه را خواند : « فمنهم من قضى نحبه و منهم من ينتظر و ما بدّلوا تبديلا » [ 1 
  ] : « برخى درگذشتند و بعضى دنبال آنها روانند و منتظر مرگند و ديگرگون نشدند » ( 2 ) و دوستان ازدى او هم گرد او را داشتند و در گيرودار جنگ ، سه تن سوار آمدند و مژده دادند كه سعد بن حذيفه با صد و هفتاد تن از مدائن به كمك آنها مىرسد و مثنى بن مخربهء عبدى هم از بصره با سيصد سوار مىآيد ، عبد اللَّه بن سعد گفت : كاش تا زنده بوديم مىآمدند ، ( 3 ) و چون رسولان مدائن را چشم بر كشتگان برادران خود افتاد متأسف شدند و استرجاع كردند و به همراه آنان مشغول نبرد شدند و عبد اللَّه بن سعد بن نفيل هم\r\n\r\n\r\n","description":"","footnote":"\r\n[ 1 
  ] سورهء احزاب ، آيهء 23 .\r\n","page_name":" 772 ","page_number":772},
  {"content":"\r\n\r\nكشته شد ، ابن اخى ربيعة بن مخارق او را كشت و خالد بن سعد برادرش بر قاتل برادر حمله كرد و شمشيرى بر او فرو كرد و ديگرى او را در بغل گرفت و يارانش حمله بردند و او را خلاص كردند و خالد را هم كشتند و پرچم بىصاحب ماند و عبد اللَّه بن وال را خواستند و او با جمعى سرگرم نبرد بود و در محاصرهء شاميان قرار داشت ، رفاعة بن شدّاد حمله كرد و شاميان را پراكنده نمود و او را بيرون آورد و پرچم را به دست گرفت و مدّتى جنگيد و به يارانش گفت : هر كس آن زندگانى خواهد كه پس از آن مرگ نيست و آسايشى خواهد كه رنج دنبالش نيست و شادى جويد كه پس از آن اندوه نباشد ، به جنگ اينها به خدا تقرّب جويد كه محلّان محرّمات خدايند ، شب را در بهشت باشيد ؛ ( 1 ) هنگام عصر بود و با ياران خود يورش سختى كردند و مردانى از اهل شام را كشتند و آنها را عقب نشاندند و شاميان از هر طرف به آنها رو آوردند و آنها را به جايگاه خود كه جز از يك سو راه حمله نداشت عقب راندند ، شب هنگام ادهم بن محرز باهلى متصدّى نبرد با آنها شد و با سواره و پياده خود بر آنها يورش برد و به ابن وال رسيد كه اين آيه را مىخواند : « و لا تحسبنّ الذين قتلوا في سبيل اللَّه أمواتا . . . » [ 1 
  ] : « گمان مبر آنها كه در راه خدا كشته شدند مردگانند ، آنها زنده‌اند و نزد پروردگار خود روزى مىخورند » ( 2 ) ادهم از اين موضوع در غضب شد و بر او حمله كرد و دست او را از تن جدا كرد و از او دور شد و گفت : گمان دارم دلت مىخواست در خانهء خود باشى ، ابن وال در جوابش گفت : بدگمانى به دل راه دادى ، به خدا من دوست ندارم\r\n\r\n\r\n","description":"","footnote":"\r\n[ 1 
  ] سورهء آل عمران ، آيهء 169 .\r\n","page_name":" 773 ","page_number":773},
  {"content":"\r\n\r\nكه دست تو به جاى دست خودم قطع مىشد ، همان دوست دارم كه ثواب دستى را كه در راه خدا دادم برده باشم و گناه تو بزرگ باشد و ثواب من هم بزرگ باشد ، از اين سخن او باز در خشم شد و بر او حمله كرد و با نيزه او را كشت و او رو به دشمن داشت و گامى عقب نگذاشت ، ( 1 ) ابن وال يكى از فقهاء عابد بود ، چون كشته شد پرچم را به رفاعة بن شدّاد بجلى دادند و او گفت : عقب‌نشينى كنيم و شايد خدا ما را براى روز بدترى كه دشمن دچار شود جمع‌آورى كند ، عبد اللَّه احمر گفت :\r\nاگر برگرديم همه كشته شويم و دشمن بر دوش ما سوار شود و به فرسخ نرسيم كه تا آخرين تن كشته شويم و اگر كسى هم نجات يابد ، اعراب او را بگيرند و وسيلهء تقرّب به دشمن سازند و دست بسته كشته شويم ، غروب نزديك است و در برابر آنها ايستادگى كنيم و در تاريكى شب اسبهاى خود را برانيم و تا صبح عقب برويم و مهلتى دريابيم و هر مردى هم رفيق و زخم‌دار خود را بردارد و بايد بدانيم به كجا مىرويم ، رفاعه گفت : خوب پيشنهادى كردى ، پرچم را برداشت و نبرد سختى كرد و شاميان خواستند آنها را تا شب از ميان بردارند ولى نتوانستند ، چون سخت و مردانه مىجنگيدند .\r\n( 2 ) عبد اللَّه بن عزيز كنانى پيش رفت و با شاميان جنگيد و بنى كنانهء شام را نزد خود خواست و پسر صغيرش محمد را به آنها سپرد كه او را به كوفه برسانند و آنها او را در پناه گرفتند و نپذيرفت و جنگيد تا كشته شد و كرب بن يزيد حميرى شب هنگام با صد تن از ياران خود با شاميان نبرد سختى كرد و ذى الكلاع حميرى او را با يارانش در پناه خود گرفت و به آنها امان داد ، گفت : ما در دنيا امان داشتيم و بيرون شديم كه امان آخرت را به دست آوريم و با آنها جنگيدند تا كشته شدند\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nو سپس صخر بن هلال مزنى با سى تن از مزينه پيش رفتند و جنگيدند تا كشته شدند و شب ، شاميان به لشكرگاه خود برگشتند ، ( 1 ) و رفاعه مردان خود را سان ديد و هر كس اسبش هلاك شده يا زخمى بود به كسان خودش سپرد و شب به بار زد و عقب نشست ، و صبح حصين به دنبال آنها آمد ، كسى را نديد و به دنبال آنها نفرستاد و آنها رفتند تا به « قرقيسيا » رسيدند و زفراز آنها خواست كه آنجا بمانند و سه روز آنها را مهمان كرد و به آنها توشهء راه داد و به كوفه روانه شدند و سعد بن حذيفه با اهل مدائن به « هيت » رسيده بود كه خبر آنها را دريافت و برگشت و مثنى بن مخربهء عبدى را با بصريان در « صندودا » ديدار كرد و به آنها خبر داد و در آنجا ماندند تا رفاعه رسيد ، او را استقبال كردند و با هم گريستند و يك شبانه روز در آنجا به سر بردند و هر دسته‌اى به شهر خود برگشتند ، ( 2 ) و چون رفاعه به كوفه رسيد مختار در زندان بود و از زندان به او پيغام فرستاد كه :\r\n« اما بعد ، مرحبا به مردانى كه خدا ثواب بزرگى به آنها داد كه برگشتند و كار آنها را پسنديد كه شهيد شدند ، به پروردگار كعبه سوگند هر گامى برداشتيد و به هر تلّى برآمديد ثوابش از دنيا بزرگتر است ، سليمان به عهد خود وفا كرد و خدا روح او را گرفت و با ارواح پيغمبران و صدّيقان و شهداء قرار داد و او سركار پيروزمند شما نبود ، به راستى منم آن امير مأمور و امين مأمون ، كشندهء جبّاران و انتقام كش از دشمنان دين و قصاص جوى خونها ؛ آماده گرديد و ساز و برگ فراهم سازيد و مژده گيريد به كتاب خدا و سنّت پيغمبر او و خونخواهى اهل بيت و دفاع از ضعفاء و جهاد محلّان محرّمات خدا ، و السلام » .\r\n\r\n","description":"","footnote":"","page_name":" 775 ","page_number":775},
  {"content":"\r\n\r\n( 1 ) كشتار سليمان و همراهانش در ماه ربيع الآخر بود ، و چون عبد الملك بن مروان خبر كشته شدن سليمان و گريز يارانش را شنيد ، به منبر رفت و حمد خدا نمود و ستايش او كرد و گفت : از سران عراق فتنه‌ساز و سرهء ضلالت سليمان بن صرد هلاك شد و شمشيرها سر مسيّب را چون گوى به ميدان انداختند و دو سردار بزرگوار ضالّ و مضلّ آنان عبد اللَّه بن سعد ازدى و عبد اللَّه بن وال بكرى هم كشته شدند و بعد از آنها سرپيچى نمانده است . در اين حكايت تأمل است زيرا هنوز پدرش مروان زنده بود .\r\n( 2 )\r\n\r\nداستان جهش مختار در كوفه\r\nدر اين سال يعنى سال شصت و شش 14 ربيع الأول مختار در كوفه جهش كرد و عبد اللَّه بن مطيع كارگزار عبد اللَّه بن زبير را از آن بيرون كرد ، مقدمه‌اش اين بود كه چون سليمان بن صرد كشته شد و يارانش به كوفه برگشتند و ديدند مختار در حبس عبد اللَّه بن يزيد حطمى و ابراهيم بن محمد بن طلحه است و شرح آن گذشت ، مختار از زندان نامه‌اى به آنها نوشت و آنها را ستود و وعدهء پيروزى به آنها داد و به آنها اعلام كرد كه او از طرف محمد بن على معروف به « ابن الحنفيه » مأمور خونخواهى است ، ( 3 ) نامهء او را رفاعة بن شدّاد و مثنى بن مخربهء عبدى و سعد بن حذيفة بن يمان و يزيد بن انس و احمر بن شميط احمرى و عبد اللَّه بن شدّاد بجلى و عبد اللَّه بن كامل خواندند و پس از خواندن نامه ، ابن كامل را نزد او فرستادند و پيام دادند كه ما به دلخواه تو هستيم و اگر خواهى ، هجوم كنيم و تو را از زندان بيرون آوريم ، مختار از اين خبر خرسند شد و گفت : من همين روزها از\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nزندان رها مىشوم ، ( 1 ) مختار نزد ابن عمر فرستاده بود كه مرا مظلوم به زندان افكنده‌اند و از او خواسته بود كه پيش عبد اللَّه بن يزيد و ابراهيم بن طلحه شفاعت او را كند ، او هم نامهء شفاعتى به آنها نوشت و پذيرفتند و او را از زندان رها كردند و ضامن از او گرفتند و قسمش دادند كه تا آنها حكومت كوفه را دارند براى آنها گرفتارى درست نكند و بر آنها نشورد و اگر اين كار را كند متعهد باشد هزار شتر نزد كعبه نحر كند و همهء مملوكانش آزاد باشند از مرد و زن ، و چون بيرون شد ، به خانهء خود منزل كرد و به هر كه برمىخورد مىگفت : خدا آنها را بكشد چه احمق هستند كه معتقدند من به تعهّدى كه به آنها دادم وفا مىكنم ، امّا قسمى كه ياد كردم ، وقتى ديدم كارى بهتر از آن است كفّاره مىدهم و از عهدهء آن بيرون مىآيم و شوريدن من بر آنها بهتر از كناره‌گيرى من از آنها است و اما قربانى شتران و آزاد شدن مملوكان من از تف انداختن براى من آسانتر است ، من دوست دارم به آرزوى خود برسم و بعد از آن هرگز مملوكى نداشته باشم .\r\n( 2 ) سپس شيعه با او رفت و آمد كردند و به اتفاق او را پسنديدند و يارانش پىدرپى افزون شدند و نيرو گرفت تا ابن زبير عبد اللَّه بن يزيد حطمى و ابراهيم بن محمد بن طلحه را بر كنار كرد و عبد اللَّه بن مطيع را حاكم كوفه نمود و چون مىخواست به كوفه رود ، بحير بن رستان حميرى او را ديد و گفت : امشب نرو كه قمر در منزل ناطح است ، گفت : ما هم براى شاخ زدن مىرويم و شاخى را كه مىخواست برخورد ، و گويا گفتارش گرفتارش كرد و او مردى شجاع بود ، ابراهيم به مدينه رفت و كسر خراج داشت و گفت آشوب بود و خراج وصول نشد و ابن زبير هم او را تعقيب نكرد ، ابن مطيع پنج روز از ماه رمضان مانده وارد كوفه\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nشد ( 1 ) و اياس بن ابى مضارب عجلى را رئيس شرطهء خود ساخت و به او دستور داد با مردم خوش‌رفتارى كند و بر مظنونان سخت بگيرد ، چون وارد كوفه شد به منبر رفت و خطبه خواند و گفت :\r\n« اما بعد ، امير المؤمنين مرا به شهر شما و مرزهاى شما فرستاده و دستور داده خراج شما را دريافت كنم و بىرضاى شما آنچه از مخارج علاوه باشد از شهر شما بيرون نفرستم ، با شما طبق وصيّت دم مرگ عمر رفتار كنم و به روش عثمان بن عفان ، از خدا بپرهيزيد و راست باشيد و اختلاف مورزيد و دست سفيهان خود را كوتاه كنيد و اگر نكرديد ، خود را ملامت كنيد ، به خدا بد دل مخالف را سخت عقوبت كنم و پشت كج روان فرومايهء مظنون را راست نمايم » .\r\n( 2 ) سائب بن مالك اشعرى برخاست و گفت : راجع به فيء ، ما اعلام مىكنيم كه راضى نيستيم زيادى آن را بيرون برى و بايد ميان ما قسمت كنى و نبايد جز به روش على بن ابى طالب ( ع ) كه در اين شهرستان با ما داشت عمل كنى و ما به روش عثمان نيازى نداريم ، نه دربارهء خراج و نه دربارهء خودمان و نه به روش عمر بن خطاب و اگر چه روش او براى ما نرم‌تر است از روش عثمان ، چون گاهى به مردم نيكى مىكرد .\r\n( 3 ) يزيد بن انس گفت : سائب درست مىگويد ، ابن مطيع گفت : به روش هر كس شما دوست داريد من با شما رفتار مىكنم ، و از منبر به زير آمد ، اياس نزد او آمد و گفت : اين سائب بن مالك از سرداران مختار است ، بفرست مختار بيايد و او را به زندان انداز تا كار مردم منظّم شود ، زيرا وسائل او آماده است و گويا قصد\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nدارد شورش كند . ابن مطيع ، زائدة بن قدامه و حسين بن عبد اللَّه برسمى را دنبال مختار فرستاد و به او گفتند : امير را اجابت كن ، و تصميم رفتن گرفت كه زائده اين آيه را قرائت كرد : « و اذ يمكر بك الذين كفروا ليثبتوك . . . » [ 1 
  ] : « وقتى كفّار دربارهء تو نيرنگ ريختند كه تو را زندان كنند يا بكشند يا تبعيد كنند » مختار جامه افكند و گفت : قطيفه‌اى روى من اندازيد كه تب ، مرا گرفت و لرز شديد در خود درك مىكنم ، آنها برگشتند و خبر او را به ابن مطيع دادند و ابن مطيع دست از او برداشت ( 1 ) و مختار فرستاد و ياران خود را خواست و آنها را در خانه‌هاى اطراف خود متمركز كرد و مىخواست در محرّم در شهر كوفه خروج كند ، مردى از تيرهء « شبام » كه جزء همدان بودند و بسيار شريف بود و نامش عبد الرحمن بن شريح بود آمد و سعيد بن منقذ ثورى و سعر بن ابى سعر حنفى و اسود بن جرار كندى و قدامة بن مالك جشمى را ملاقات كرد و به آنها گفت :\r\nمختار مىخواهد ما را به شورش كشاند و ما درست نمىدانيم كه محمد بن حنفيه او را فرستاده يا نه ؟ بيائيد خود نزد او رويم و امر مختار را به او گزارش دهيم ، اگر به ما دستور داد از او اطاعت كنيم و پيرو او باشيم و اگر ما را نهى كرد ، از او كناره گيريم ، به خدا نبايد براى دنيا از دين خود دست برداريم ، گفتند : درست گفتى ، ( 2 ) رفتند خدمت ابن الحنفيه و از آنها احوال مردم را پرسيد ، به او گزارش دادند و كار خود را هم گفتند و او را از حال مختار آگاه كردند و اجازهء پيروى او را خواستند ، و چون از گفتار خود فارغ شدند در جواب آنها پس از حمد و ثناى خدا و ذكر\r\n\r\n\r\n","description":"","footnote":"\r\n[ 1 
  ] سورهء انفال ، آيهء 30 .\r\n","page_name":" 779 ","page_number":779},
  {"content":"\r\n\r\nفضيلت اهل بيت و يادآورى مصيبت شهادت حسين ( ع ) فرمود : اينكه راجع به كسى گفتيد كه شما را براى خونخواهى ما دعوت مىكند به خدا دلم مىخواهد خداوند به دست هر كس باشد انتقام ما را از دشمن ما بگيرد و اگر ناراضى بود مىگفت نكنيد ، ( 1 ) اينها برگشتند و جمعى از شيعه هم در انتظار آنها بودند كه از مقصد آنها مطّلع بودند ولى مراجعهء آنها به محمد بن الحنفيه بر مختار ناگوار بود و مىترسيد دستورى بياورند كه شيعه او را ترك گويند ، چون آمدند به كوفه ، پيش از آنكه به خانهء خود روند نزد مختار آمدند ، به آنها گفت : چه خبر بود ؟\r\nشما در ترديد و فتنه افتاديد ؟ گفتند : ما مأمور به يارى تو شديم ، گفت : اللَّه اكبر ، شيعه را نزد من جمع كنيد ، آنها كه دسترس بودند جمع‌آورى كردند و به آنها گفت : عدّه‌اى مىخواستند صدق دستورى كه آوردم بدانند و نزد امام مهدى رفتند و راجع به من از او پرسيدند و به آنها جواب داده كه من وزير و ظهير و رسول اويم و دستور پيروى و اطاعت مرا به شما داده در موضوع دعوت من براى نبرد با مخالفين و خونخواهى اهل بيت پيغمبر مصطفين .\r\n( 2 ) عبد الرحمن بن شريح برخاست و مسافرت خود را گزارش داد و اعلام كرد كه ابن حنفيه به آنها دستور داده به او كمك كنند و از او پشتيبانى نمايند و گفت : حاضران به غائبان برسانند و آماده و خبردار باشيد ، همراهان او هم برخاستند و گفته‌هاى او را تأييد كردند و شيعه دور مختار جمع شدند و در ميان آنها « شعبى » و پدرش « شراحيل » بودند ، چون تصميم خروج گرفتند يكى از ياران او پيشنهاد كرد كه اشراف كوفه به همراهى ابن مطيع همداستان با شما نبرد خواهند كرد ( 3 ) و اگر ابراهيم بن اشتر با ما موافقت كند ، اميد مىرود بر دشمن\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nپيروز گرديم زيرا او جوانى رياست‌مدار است و پدرش مرد شريفى و عشيره‌دارى بود و عشيرهء او با عزّت و پرجمعيّتند ، مختار گفت : او را ملاقات كنيد و دعوت كنيد ، جمعى به همراهى شعبى نزد او رفتند و حال خود را به او اعلام كردند و از او درخواست مساعدت نمودند و به او يادآور شدند كه پدرش از دوستان على ( ع ) و خاندان او بود ، ( 1 ) در جواب آنها گفت : من براى خونخواهى حسين ( ع ) و خاندانش با شما همراهم به شرط آنكه مرا امير خود كنيد ، گفتند : شما شايستهء امارت هستيد ولى راهى براى آن نمانده ، چون مختار از طرف مهدى آمده و مأمور اين كار است كه با دشمنان بجنگد و ما هم دستور داريم از او اطاعت كنيم ، ابراهيم سكوت كرد و جوابى نداد و آنها نزد مختار برگشتند و گزارش دادند ، مختار سه روز صبر كرد و با بيش از ده تن از اصحاب خود به همراهى شعبى و پدرش نزد ابراهيم رفتند و بر او وارد شدند و او هم پذيرائى خوبى از آنها كرد و مختار را پهلوى خود نشانيد ، مختار به او گفت : اين نامه از مهدى محمد بن على امير المؤمنين رسيده كه امروز بهترين مردم روى زمين است و پسر بهترين مردم است در گذشته تا برسد به پيغمبران خدا و رسولان او و او از شما خواسته كه ما را يارى كنيد و پشتيبانى نمائيد ، شعبى گويد : نامه در دست من بود ، چون سخنش را تمام كرد گفت : نامه را به او بده ، شعبى نامه را به او داد و خواند ، نوشته بود :\r\n( 2 ) « از طرف محمد مهدى به ابراهيم بن مالك اشتر ، سلام عليك ، من حمد خدائى را كه جز او معبودى نيست به سوى تو روانه مىكنم ، و اما بعد ، من وزير و امين و آنكه او را پسند كردم و به نبرد با دشمن خود و خونخواهى اهل بيت فرمان دادم نزد شما فرستادم ، تو با عشيرهء خود و\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nهر كه تو را اطاعت كند با آنها نهضت كن ، اگر تو اطاعت مرا كردى و دعوت مرا پذيرفتى ، نزد ما مقامى دارى و سردار سواره نظام و لشكرهاى غزوات و هر شهر و منبر و مرزى هستى كه از كوفه تا اقصى بلاد شام بر آن پيروز گردى » .\r\n( 1 ) چون از خواندن نامه فارغ شد گفت : ابن الحنفيه پيش از امروز نامه‌ها به من نوشته و در آنها فقط نام خود و پدرش را برده ، مختار گفت : آن دورانى بود و اكنون دوران ديگرى است ، گفت : چه كسى مىداند كه اين نامه از او است ؟\r\nجمعى از همراهان مختار چون زيد بن انس و احمر بن شميط و عبد الله بن كامل و همهء ديگران جز شعبى گواهى دادند كه نامه از او است ، چون گواهى آنها را شنيد از صدر فراش برخاست و مختار را به جاى خود نشانيد و با او بيعت كرد و از نزد او بيرون شدند ، ابراهيم به شعبى گفت : تو و پدرت همراه اين جماعت اداى شهادت نكرديد ، به نظر شما اينها دروغ گفتند ؟ در جواب گفت : اينان سادات علماء و قرّاء قرآن و شيوخ شهر و پهلوانان عربند و امثال آنها جز حق نگويند ؛ نام آنها را نوشت و نزد خود نگهداشت و عشيره و پيروان خود را دعوت كرد و هر شب نزد مختار مىرفت و به انجام نقشهء خود مىپرداختند و تصميم گرفتند شب پنجشنبه 14 ربيع الأول سال 66 خروج كنند ؛ ( 2 ) آن شب ، ابراهيم با ياران خود نماز مغرب را خواند و سلاح پوشيده نزد مختار رفتند ، اياس بن مضارب نزد عبد الله بن مطيع رفت و گفت : مختار امشب تا فردا شب بر تو مىشورد ، من پسرم را به ميدان كناسه فرستاده‌ام و اگر تو در هر يك از ميدانهاى كوفه مردى از اصحاب خود با جمعى آماده باش بفرستى ، مختار و يارانش از خروج بر تو\r\n\r\n","description":"","footnote":"","page_name":" 782 ","page_number":782},
  {"content":"\r\n\r\nمىهراسند ، ابن مطيع به اين شرح مأموريتى به ميدانها فرستاد :\r\n( 1 ) عبد الرحمن بن قيس همدانى را به ميدان « سبيع » فرستاد و گفت : فقط جلوى قبيلهء خود را بگير و حادثه‌اى به وجود مياور .\r\nكعب بن ابى كعب خثعمى را به ميدان « بشر » فرستاد .\r\nزحر بن قيس جعفى را به ميدان « كنده » فرستاد .\r\nعبد الرحمن بن ابى مخنف را به ميدان « صائديين » فرستاد .\r\nشمر بن ذى الجوشن را به ميدان « سالم » فرستاد .\r\nيزيد بن رويم را به ميدان « مراد » فرستاد و به همه دستور داد كه شورشيان از ناحيهء آنها وارد شهر نشوند .\r\n( 2 ) شبث بن ربعى را به « سبخه » فرستاد و به او گفت : هر وقت آواز مردم را شنيدى به سوى آنها برو ، روز دوشنبه بود كه حكومت ميدانها را اشغال كرد و شب سه‌شنبه ابراهيم مىخواست به مختار ملحق شود و به او خبر دادند ميدانها پر از قشون است و اياس بن مضارب هم با پاسبانان ، بازار و قصر حكومت را در حفاظت گرفته‌اند ، ابراهيم صد تن از ياران خود را كه زير قبا زره در برداشتند همراه خود برداشت ، يارانش گفتند : از بيراهه برويم ، گفت : نه به خدا من از وسط بازار و كنار قصر حكومت مىروم و دشمن را مىترسانم و به آنها اعلام مىكنم كه به چشم ما خوار و بىمقدارند ، ابراهيم به « باب الفيل » عبور كرد و به خانهء عمرو بن حريث دور زد و اياس بن مضارب با فوج پاسبانان غرق در اسلحه به او برخورد گفت : شما كيستيد ؟ جواب داد : من ابراهيم بن اشترم ، اياس گفت : اين جمعيت چيست با خود آوردى و چه مقصودى داريد ؟ من دست از تو برندارم تا تو\r\n\r\n","description":"","footnote":"","page_name":" 783 ","page_number":783},
  {"content":"\r\n\r\nرا نزد امير برم ، ابراهيم گفت : از سر راه ما كنار رو ، گفت : كنار نمىروم ، ( 1 ) ابو قطن همدانى كه از دوستان ابراهيم بود همراه اياس بود ، ابن الاشتر او را خواست و او به گمان آنكه ابراهيم مىخواهد او را واسطه قرار دهد نزد ابراهيم رفت و چون به او نزديك شد نيزهء او را ربود و به گلوى اياس فرو برد و او را به خاك انداخت و به يكى از يارانش دستور داد سر او را برگرفت ، ياران او گريختند و خود را به ابن مطيع رساندند ، او راشد بن اياس را به جاى پدر ، رئيس شرطه‌ها كرد و سويد بن عبد الرحمن منقرى را به جاى او به كناسه فرستاد ، ابراهيم ابن اشتر خود را به مختار رسانيد و گفت : ما آماده شده بوديم كه فردا شب قيام كنيم ولى پيشامدى كرد كه بايد امشب قيام كنيم و كشتن اياس را به او گزارش داد و مختار از اين خبر شاد شد و گفت : نوبار پيروزى است انشاء اللَّه ، ( 2 ) و به سعيد بن منقذ گفت : برخيز و چوبهاى خشك و نىها را آتش زن و علامت بده و به عبد الله بن شدّاد گفت : تو برخيز و شعار « يا منصور امت » را بلند كن و به سفيان بن ليلى و قدامة بن مالك گفت : شما هم شعار « يا لثارات الحسين » را بلند كنيد ، و خود لباس جنگ در بر كرد ، ابراهيم گفت : اين قشونها كه ميدانها را گرفته‌اند نمىگذارند ياران ما به ما برسند ، خوب است من با همراهان خود به قبيلهء خود بروم و پيروان خود را فراهم سازم و در نواحى كوفه دور زنم و شعار بدهم تا هر كه قصد شورش دارد به ما پيوندد و هر كس هم نزد تو آمد او را نگهدار نزد خود و اگر بر تو حمله كردند به اندازهء دفاع با تو هستند تا من خود را به تو رسانم .\r\n( 3 ) مختار گفت : برو ولى شتاب كن و مبادا به امير ، حمله كنى و با او بجنگى ، و با كسى هم نبرد مكن تا بتوانى مگر آنكه به تو حمله كند ، ابراهيم و همراهانش\r\n\r\n","description":"","footnote":"","page_name":" 784 ","page_number":784},
  {"content":"\r\n\r\nرفتند تا به عشيرهء خود رسيد و همهء آنها كه دعوت او را پذيرفته بودند با او همراه شدند و همان شبانه آنها را به كوچه‌هاى كوفه وارد كرد و از ميدانهائى كه سرداران ابن مطيع موضع گرفته بودند كناره مىگرفت ، به جمعى از سواران زحر بن قيس جعفى برخورد كه فرمانده نداشتند ، ابراهيم به آنها حمله كرد و آنها را تا ميدان كنده عقب نشاند و مىگفت : بار خدايا ، تو مىدانى كه براى اهل بيت پيغمبرت به خشم آمديم و خون آنها را مىخواهيم ، ما را بر اينان پيروز كن ، ( 1 ) سپس از دنبال گريخته‌ها برگشت و خود را به ميدان « اثير » رسانيد و دسته‌جمعى شعار دادند و در آنجا توقف كرد ، بناگاه سويد بن عبد الرحمن منقرى به طمع تقرّب به ابن مطيع بر آنها تاخت و وقتى ابراهيم خبر شد كه به او رسيده بود و فرياد كشيد : يا شرطة اللَّه ، فرود آئيد كه شما به پيروزى شايسته‌تريد از اين فسّاقى كه در خون اهل بيت پيغمبر شما فرو رفته‌اند ، فرود آمدند ، و بر آنها حمله كرد تا آنها را به بيابان گريزاند و به دوش يكديگر بالا مىرفتند و همديگر را ملامت مىكردند و آنها را دنبال كرد تا در ميدان وارد ساخت و ياران ابراهيم به او گفتند :\r\nبازهم دنبال آنها برويم و از ترسى كه آنها را گرفته استفاده كنيم ، گفت : نه ، بايد خود را به مختار رسانيم و او را دل آسوده كنيم و او بداند ما ياور او هستيم و با همراهانش قوىدل شوند ، با اينكه ممكن است اكنون بر او حمله كرده باشند ، ابراهيم خود را به در خانهء مختار رسانيد و جنجال برپا بود و داشتند جنگ مىكردند ، شبث بن ربعى از طرف « سبخه » به آنها حمله كرده بود و مختار ، يزيد بن انس را سر راه او فرستاده بود ، و حجار بن ابجر عجلى هم حمله كرده بود و احمر بن شميط را به روى او واداشته بود .\r\n\r\n","description":"","footnote":"","page_name":" 785 ","page_number":785},
  {"content":"\r\n\r\n( 1 ) در اين ميان كه مىجنگيدند ، ابراهيم از طرف قصر حكومتى رسيد و حجار و يارانش فهميدند كه ابراهيم از پشت‌سر آنها مىرسد و فوراً در كوچه‌ها متفرّق شدند ، و قيس بن طهفهء نهدى يكى از اصحاب مختار هم با صد تن رسيد و با شبث بن ربعى كه با انس در جنگ بود حمله كرد و راه باز كرد و خود را به انس بن يزيد رسانيد ، شبث چون چنين ديد نزد ابن مطيع برگشت و گفت : بايد همهء سردارانى كه در ميدانها گماشتى جمع كنى و قشون را يك جا كنى و با اينها بجنگى زيرا اينها نيرومند شدند و مختار كار خود را آماده كرده و خروج كرده ، چون مختار از اين وضع خبردار شد ، از خانه بيرون آمد ( 2 ) و با جمعى از ياران خود در « سبخه » پشت « دير هند » موضع گرفت و ابو عثمان نهدى بيرون آمد و تيرهء « شاكر » را كه درون خانه‌هاى خود جمع شده و از ترس كعب خثعمى كه نزديك آنها موضع گرفته بود و سر راهها را بر آنها بسته بود آشكار نمىشدند ، فرياد « يا لثارات الحسين » كشيد و شعار « يا منصور امت امت » بلند كرد و گفت : اى قبيلهء هدايت شده ، امين و وزير آل محمد خروج كرده و در « دير هند » موضع گرفته و مرا فرستاده ، شما را دعوت كنم و به شما مژده دهم ، بيرون شويد رحمكم اللَّه ، همه بيرون ريختند و فرياد « يا لثارات الحسين » كشيدند و با كعب جنگيدند تا راه خود را باز كردند و خود را به مختار رسانيدند و با او موضع گرفتند و عبد الله بن قتاده هم با دويست تن به مختار پيوست و كعب به آنها تعرّض كرد و چون فهميد از قبيلهء اويند از سر راهشان كنار رفت ، ( 3 ) « شبام » هم كه تيره‌اى از « همدان » بودند آخر شب بيرون شدند و خبر آن به عبد الرحمن بن سعيد همدانى رسيد كه از سرداران حاكم بود ، به آنها پيغام داد كه اگر قصد يارى مختار داريد به\r\n\r\n","description":"","footnote":"","page_name":" 786 ","page_number":786},
  {"content":"\r\n\r\n« جبانهء سبيع » عبور نكنيد ، آنها هم به مختار پيوستند و سه هزار و هشتصد تن از 12000 نفرى كه با او بيعت كرده بودند تا سپيده‌دم دور او جمع شدند و تا صبح از تنظيم آنها فارغ شد و نماز صبح را در تاريكى با اصحاب خود ادا كرد .\r\n( 1 ) ابن مطيع سرداران همهء ميدانها را در مسجد احضار كرد و به راشد دستور داد جار كشيد : كسى كه امشب به مسجد نيايد خون و مالش هدر است ، همه جمع شدند و ابن مطيع ، شبث بن ربعى را با سه هزار برابر مختار فرستاد و راشد بن اياس را با چهار هزار پاسبان گسيل داشت ، شبث به سوى مختار روانه شد و بعد از نماز صبح خبرش به مختار رسيد و كس براى تحقيق نزد او فرستاد و سعر بن ابى سعر حنفى هم كه از اصحاب مختار بود و تاكنون نتوانسته بود خود را به او رساند ، نزد مختار آمد و از راشد بن اياس به او خبر داد كه در راه به او برخورده بود ؛ ( 2 ) مختار ، ابراهيم بن اشتر را با پانصد يا ششصد سوار و پانصد پياده جلوى راشد فرستاد و نعيم بن هبيره برادر مصقله بن هبيره را با سيصد سوار و ششصد پياده جلوى شبث بن ربعى فرستاد و دستور داد شبانه بجنگند و خود را هدف‌رس دشمن نكنند زيرا شمارهء آنها بيشتر است ، ابراهيم به سوى راشد رفت و مختار ، يزيد بن انس را با نهصد تن در محل مسجد شبث پيش او صف كرد و نعيم با شبث نبرد نمايانى كرد ؛ نعيم ، سعر بن ابى سعر را فرماندهء سواران كرد و خود با پيادگان پيش رفت و با آنها جنگيد تا آفتاب بلند شد و پهن گرديد ، ( 3 ) ياران شبث به اصحاب نعيم حمله كردند ، اصحاب نعيم متفرق شده بودند و گريختند ، خود نعيم ايستادگى كرد تا كشته شد و سعر بن ابى سعر هم با جمعى از يارانش اسير گرديد و عربها را آزاد كردند و وابستگان غير عرب را كشتند ، شبث آمد تا مختار را محاصره كرد و او\r\n\r\n","description":"","footnote":"","page_name":" 787 ","page_number":787},
  {"content":"\r\n\r\nهم براى كشته شدن نعيم سست شده بود .\r\n( 1 ) ابن مطيع ، يزيد بن حرث بن رويم را با دو هزار فرستاد تا سر كوچه‌ها را بستند و مختار سواره را به يزيد بن انس سپرد و خود با پيادگان به ميدان رفت و سواره‌هاى شبث به او حمله كردند و اصحاب مختار ايستادگى نمودند .\r\nيزيد بن انس به آنها گفت : اى گروه شيعه ، شما را براى دوستى اهل بيت مىكشتند و دست و پا مىبريدند و چشمتان را كور مىكردند و بالاى تنهء خرما به دار مىزدند با آنكه در خانه نشسته بوديد و به فرمان دشمن بوديد ، چه گمان كنيد اگر اينها بر شما پيروز شوند ، امروز به خدا چشم بهم‌زنى از شما نگذارند و شما را دست بسته بكشند و با اولاد و زن و مال شما كارى كنند كه مردن به از آن است ، به خدا راه نجاتى از دست آنها نداريد جز پافشارى و شكيبائى و نيزه بجا و تيغ زدن مؤثر ، براى حمله آماده شويد ؛ آنها به جنبش آمدند و زانو زدند و چشم به فرمان او داشتند ، ( 2 ) ابراهيم اشتر خود را به راشد رسانيد و چهار هزار تن همراهش بودند ، به يارانش گفت : از فزونى اينان هراس نكنيد ، به خدا مردى است كه از ده تن بهتر است و اللَّه مع الصابرين . ابراهيم به پرچمدار خود مىگفت : پرچم را پيش ببر و قشون را به دنبال خود بكش ، جنگى سخت كردند و خزيمة بن نصر عبسى به راشد حمله كرد و او را كشت و فرياد كشيد : به پروردگار كعبه ، راشد را كشتم ، و ياران او گريختند و ابراهيم و خزيمه و همراهان آنها پس از قتل راشد به سمت مختار روانه شدند و مژده به او فرستادند ، و چون مژده به آنها رسيد تكبير گفتند و دل آنها قوى شد .\r\n( 3 ) ابن مطيع ، حسّان بن قائد بن بكر عبسى را با دو هزار سوار سر راه ابراهيم بن\r\n\r\n","description":"","footnote":"","page_name":" 788 ","page_number":788},
  {"content":"\r\n\r\nاشتر فرستاد تا او را از ياران ابن مطيع كه در « سبخه » بودند جلو گيرند ، ابراهيم به آنها حمله برد و همه بدون جنگ گريختند و حسّان عقب ماند و حمايت اصحاب خود مىكرد ، خزيمه به او حمله كرد و او را شناخت و گفت : اى حسّان ، اگر خويشى نبود ، تو را كشته بودم ، خود را نجات بده ، اسبش سر در آمد و به زمين افتاد و مردم دورش را گرفتند و ساعتى جنگيد و خزيمه به او گفت : تو در امانى ، خود را به كشتن مده ، مردم همه دست از او برداشتند و او به ابراهيم گفت : اين عموزادهء من است و من او را امان دادم ، گفت : خوب كردى ، دستور داد اسبش را آوردند و او را سوار كرد و گفت : به خانه‌ات برو ؛ ( 1 ) ابراهيم به سوى مختار آمد و شبث بن ربعى او را محاصره كرده بود ، يزيد بن حرث كه مأمور دهانهء كوچه‌ها بود جلوى او آمد تا او را از شبث بازدارد ، ابراهيم جمعى از ياران خود را با خزيمة بن نصر برابر آنها فرستاد و خودش با ديگران به يارى مختار رفت و بر قشون شبث از پشت حمله كرد و يزيد بن انس هم فرمان حمله داد ، شبث و قشون گريزان شدند و به خانه‌هاى كوفه رفتند و خزيمة بن نصر هم يزيد بن حرث را شكست داد و فرار كردند و در دهانهء كوچه‌ها و سرِ پشت‌بامها ازدحام نمودند ، مختار پيشروى كرد و چون به دهانهء كوچه‌ها رسيد ، او را تير باران كردند و مانع شدند از آن راه وارد كوفه شود ، لشكر شكست‌خوردهء « سبخه » نزد ابن مطيع آمد و خبر قتل راشد هم به او رسيد و سر به گريبان شد .\r\n( 2 ) عمرو بن حجاج زبيدى به او گفت : اى مرد ، دست روى دست مگذار ، پيش مردم بيرون رو و آنها را در برابر دشمنت دعوت كن ، مردم بسيارند و همه با تو هستند مگر اين دستهء شورشى و خدا آنها را رسوا كند ، من اول كس باشم كه\r\n\r\n","description":"","footnote":"","page_name":" 789 ","page_number":789},
  {"content":"\r\n\r\nاجابت كنم و جمعى هم با من هستند و جمعى هم با ديگرانند ، ابن مطيع بيرون آمد و مردم را بر گريز سرزنش كرد و دستور داد جلوى مختار و اصحابش را بگيرند ، چون مختار ديد يزيد بن حرث نمىگذارد وارد كوفه شود ، راه را گردانيد و به سمت بيوت « مزينه » و « احمس » و « بارق » رفت ، اينها خانه‌هاى جدائى از شهر داشتند ، آنها به يارانش آب دادند و خودش چون روزه بود ، ننوشيد .\r\n( 1 ) احمر بن شميط به ابن كامل گفت : مىدانى روزه است ؟ گفت : آرى ، گفت : كاش افطار مىكرد و قوىتر مىشد ، گفت : او معصوم است و به تكليف خود داناتر است ، احمر گفت : راست گفتى استغفر اللَّه ، مختار گفت : اينجا براى جنگ بسيار خوب است ، ابراهيم گفت : قوم مخالف را خدا دچار هزيمت كرد و به دل آنها هراس افكند ، ما را به كوفه ببر ، به خدا مانعى بر سر راه قصر حكومتى نيست ، مختار پيره‌مردان و بيماران و بنهء خود را در آنجا گذاشت و ابو عثمان نهدى را بر آنها گماشت و ابراهيم را پيش روى خود فرستاد ، ابن مطيع عمرو بن حجاج را با دو هزار سر راه مختار فرستاد ، ( 2 ) مختار به ابراهيم پيغام داد كه برابر او مايست او را دور بزن ، او را دور زد و مختار به يزيد بن انس دستور داد كه در برابر عمرو بن حجاج بايستد و خودش دنبال ابراهيم رفت و در محل مصلّاى خالد بن عبد اللَّه توقف كرد ، ابراهيم مىخواست از « كناسه » وارد كوفه شود ، شمر بن ذى الجوشن با دو هزار سر راهش بيرون شد ؛ مختار ، سعيد بن منقذ همدانى را برابرش فرستاد و به ابراهيم دستور داد پيش رود ، ابراهيم پيش رفت تا به كوچهء شبث رسيد و نوفل بن مساحق با دو هزار و به قول اصح ، پنج هزار آنجا را بسته بود و ابن مطيع ميان مردم جارچى فرستاده بود كه به ابن مساحق پيوندند و خود\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nابن مطيع در « كناسه » موضع گرفت و قصر را به شبث بن ربعى سپرد ، ( 1 ) ابن اشتر خود را به ابن مطيع رسانيد و به اصحابش دستور داد پياده شوند و گفت : هراس نكنيد كه مىگويند : شبث آمد ، آل عتبة بن نهاس آمد و آل اشعث آمد و آل يزيد بن حرث آمد و آل فلان آمد و همهء بيوتات كوفه را نام برد ، گفت : اگر اينها آتش شمشير چشند مانند گوسفند كه از گرگ گريزد از گرد ابن مطيع بگريزند ، همه اطاعت كردند و ابن اشتر خود دامن به كمر زد و به مجرّد يك حملهء مردانه همه گريختند و بر دوش هم بالا رفتند و به دهانهء كوچه‌ها با هم ازدحام كردند و ابن اشتر خود را به ابن مساحق رسانيد و مهار اسبش را گرفت و شمشير بر او كشيد ، ابن مساحق گفت : اى پسر اشتر ، تو را به خدا ميان من و تو كينه‌اى است يا خونى از من طلب دارى ؟ او را رها كرد و گفت : يادت باشد ، و او هميشه احسان او را ياد مىكرد ، ( 2 ) و دنبال فراريان وارد كناسه شدند و بازار و مسجد را در تصرف آوردند و ابن مطيع و اشراف كوفه كه با او در قصر بودند به جز عمرو بن حريث كه در خانهء خود مانده و به بيابان زده بود در محاصره افتادند ، مختار هم آمد و در كنار بازار موضع گرفت و ابراهيم و يزيد بن انس و احمر بن شميط را مأمور محاصرهء قصر كرد و سه روز در محاصرهء سختى گذرانيدند ، شبث به ابن مطيع گفت : براى خود و همراهانت چاره‌اى جو ، به خدا اينها براى تو و براى خودشان كارى نتوانند كرد ، گفت : به من نظرى بدهيد ، شبث گفت : چاره اين است كه براى خود و ماها امان بخواهى و تسليم شوى و با همراهانت بيرون روى و خود و همراهانت را هلاك نكنى ، ابن مطيع گفت : من عار دارم كه از او امان طلبم با آنكه امير المؤمنين ( ابن زبير ) بر حجاز و بصره مسلّط است ، گفت : پس ممكن است بىاطّلاع كسى از\r\n\r\n","description":"","footnote":"","page_name":" 791 ","page_number":791},
  {"content":"\r\n\r\nقصر فرود آئى و به خانهء كسى كه به او وثوق دارى به روى تا خود را به صاحبت برسانى ، ( 1 ) عبد الرحمن بن سعيد و اسماء بن خارجه و ابن مخنف و اشراف كوفه هم اين نظر را تأييد كردند و ماند تا شب شد و به آنها گفت : من مىدانم اراذل و اوباش شما چنين كردند و اشراف و اهل فضل شما همه سامع و مطيع هستند و من اين موضوع را به صاحب خود ابلاغ مىكنم و طاعت و جهاد شما را به او گزارش مىدهم تا خدا چه خواهد ، همه او را ستودند و او تنها بيرون شد و به خانهء ابو موسى رفت و ابن اشتر بر در قصر آمد و ياران ابن مطيع پس از رفتن او در را باز كردند و گفتند : يا بن الاشتر ما در امانيم ؟ گفت : همهء شما در امانيد ، و بيرون آمدند و با مختار بيعت كردند و مختار وارد قصر شد و شب را در آنجا گذرانيد و اشراف مردم در مسجد و بر در قصر صبح كردند .\r\n( 2 ) مختار بيرون آمد و بر منبر رفت ، حمد خدا كرد و او را ستود و گفت :\r\n« حمد از آن خدائى است كه به دوستش وعدهء پيروزى داد و به دشمنش بهرهء خسارت ، و اين نويد را تا پايان روزگار مورد عمل نموده و حكمش را امضاء كرده و هر كه افتراء بندد نوميد است ؛ اى مردم ، پرچمى براى ما افراشتند و وقتى معيّن كردند ، گفتند : پرچم را بلند كنيد و در آن وقت معيّن دنبال كار رويد و از آن تجاوز ننمائيد ، ما به دعوت داعى گوش داديم و گفتار منادى را شنوديم ، چه بسيار مرد و زنى كه خبر مرگ كشتگان جنگ را دادند ، دور باد آنكه طغيان كند و پشت دهد و نافرمانى نمايد و تكذيب كند و رو برگرداند ؛ هلا اى مردم ، وارد شويد و از روى هدايت بيعت كنيد ، سوگند به آن كه\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nآسمان را سقفى بر هم ساخته و در زمين درّه‌ها و راهها پرداخته است ، پس از بيعت با على بن ابى طالب ( ع ) و آل على از اين بيعت به هدايت مقرونترى نكرديد » .\r\n( 1 ) سپس فرود آمد و همهء اشراف كوفه آمدند و با او بيعت كردند بر كتاب خدا و سنّت رسول و خونخواهى اهل بيت و جهاد محلّين و دفاع از ضعفاء و قتال با مهاجمين و صلح با مسالمين .\r\n( 2 ) منذر بن حسّان و پسرش حسّان هم با مختار بيعت كردند و چون از نزد او بيرون آمدند ، سعيد بن منقذ ثورى با جمعى از شيعه به آنها برخوردند و گفتند :\r\nبه خدا اين دو تن از سران جبّارانند و هر دو را كشتند و هر چه منذر گفت : دست بازداريد تا دستور از مختار بستانيم ، گوش ندادند و چون مختار اين واقعه را شنيد بدش آمد ، مختار وعده‌هاى خوش به مردم مىداد و نظر اشراف را به خود جلب مىكرد و خوش‌رفتارى مىنمود ، به او گفتند : ابن مطيع در خانهء ابو موسى است ، جواب نداد و شب صد هزار درهم براى او فرستاد و به او پيغام داد كه اين را هزينهء مسافرت كن ، من مىدانم كجا هستى و مىخواهى به روى ولى خرجى ندارى ، ميان آنها دوستى بود ، مختار نه هزار هزار درهم در خزانه يافت و به آنان كه تا محاصرهء قصر با او همراه بودند و سه هزار تن بودند به هر كدام پانصد درهم داد و به آنها كه پس از محاصرهء قصر به او پيوستند و سه روز محاصره را با او بودند ، هر كدام دويست درهم داد ( 3 ) و با مردم به روى خوش برخورد مىكرد و اشراف را همنشين خود ساخت و عبد اللَّه بن كامل شاكرى را رئيس شرطهء خود نمود و كيسان ابا عمره را رئيس پاسبانان دار الحكومهء خود ساخت ، يك روز كه ابو عمره بالاى\r\n\r\n","description":"","footnote":"","page_name":" 793 ","page_number":793},
  {"content":"\r\n\r\nسرش ايستاده بود و او رو به اشراف داشت و دل به گفتار آنها داده بود يكى از ياران عجمى نژاد ابو عمره به زبان فارسى به او گفت : نمىبينى ابو اسحاق رو به عرب آورده و نگاهى به ما نمىكند ، مختار از او پرسيد : چه گفتند ؟ ابو عمره برايش نقل كرد ، مختار گفت : بر شما ناگوار نباشد ، شما از من هستيد و من از شما و مدّتى سر به زير انداخت و خاموش بود و اين آيه را تلاوت كرد : ( ( انّا من المجرمين منتقمون ) ) [ 1 
  ] : ( ( ما از مجرمان انتقام‌گيرنده‌ايم ) ) چون اين را شنيدند گفتند : مژده باد شما را ، گويا شما باشيد كه بكشيد ، مقصودش رؤسا بود ؛ ( 1 ) اول پرچمى كه مختار بست براى عبد اللَّه بن حرث برادر مالك اشتر بود ، او را والى ارمنستان كرد ، محمد بن عمير بن عطارد را والى آذربايجان كرد ، و عبد اللَّه بن سعيد بن قيس را به موصل فرستاد ، و اسحاق بن مسعود را به مدائن و سرزمين جوخى ، و قدامة بن ابو عيسى بن زمعهء نصرى را كه حليف ثقيف بود بر بهقباذ اعلى فرستاد ، و محمد بن كعب بن قرظه را به بهقباذ اوسط و سعد بن حذيفة بن يمان را حاكم حلوان كرد و دستور داد با كردها بجنگد و راه را امن كند ؛ ابن زبير ، محمد بن اشعث بن قيس را حاكم موصل كرده بود و چون عبد الرحمن بن سعيد از طرف مختار به موصل رفت ، محمد از آنجا به تكريت رفت و انتظار مىكشيد كه كار مردم به كجا كشد و از آنجا نزد مختار آمد و با او بيعت كرد .\r\n( 2 ) چون مختار از انجام شورش و كارها فارغ شد ، جلسه‌اى داشت كه ميان مردم قضاوت مىكرد و با مردم گفت : من كارهائى دارم كه به كار قضاوت\r\n\r\n\r\n","description":"","footnote":"\r\n[ 1 
  ] سورهء سجده ، آيهء 22 .\r\n","page_name":" 794 ","page_number":794},
  {"content":"\r\n\r\nنمىرسم و شريح را براى قضاوت معيّن كرد ، شريح از مردم مىترسيد و خود را به بيمارى زد ، مردم مىگفتند : او عثمان دوست است و بر عليه حجر بن عدى گواهى داده و پيغام هانى بن عروه را از زندان به مردم نرسانيده و على هم او را از قضاوت معزول كرده ، چون انتقادات مردم به گوش او رسيد خود را به بيمارى زد و استعفاء كرد و مختار ، عبد اللَّه بن عتبة بن مسعود را به جاى او گماشت ، او هم بيمار شد و عبد اللَّه بن مالك طائى را به جاى او گماشت .\r\n( 1 )\r\n\r\nذكر كشتار مختار در قاتلان حسين ( ع )\r\nدر اين سال يعنى سال شصت و شش ، مختار دست به كشتن قاتلان حسين ( ع ) زد ، علّتش اين بود كه چون مروان بن حكم كار شام را منظّم كرد ، دو لشكر بيرون فرستاد : يكى به سردارى حبيش بن دلجهء قينى به حجاز فرستاد و ديگرى را با عبيد اللَّه بن زياد به عراق ، و ما داستان او را با توّابين نقل كرديم ، با ابن زياد قرار داده بود هركجا را مسخّر كرد ، از آن او باشد و اجازه داده بود كوفه را سه روز غارت كند ، در جزيره كه قيس عيلان و زفر بن حرث طرفدار ابن زبير بودند گير كرد و تا يك سال با آنها در زد و خورد بود و از عراق بازماند ( 2 ) تا مروان مرد و پسرش عبد الملك به جاى او نشست و همان قرارى كه ابن زياد با پدرش داشت تمديد كرد و دستور داد در كار خود تلاش كند ، و چون به زفر و قيس دست نيافت ، دور زد و رو به موصل آورد ، عبد الرحمن بن سعيد كه از طرف مختار حاكم موصل بود به او نوشت كه : عبيد اللَّه وارد خاك موصل شده است و او هم موصل را تخليه كرده و به تكريت رفت ؛ مختار ، يزيد بن انس اسدى را خواست و\r\n\r\n","description":"","footnote":"","page_name":" 795 ","page_number":795},
  {"content":"\r\n\r\nبه او دستور داد به موصل رود و در نزديكترين اراضى آن ، منزل گيرد تا لشكرها به كمك او فرستد ، ( 1 ) يزيد گفت : به من اختيار بده خودم سه هزار سوار انتخاب كنم و با خود ببرم و در كار خود آزاد باشم و اگر نيازى پيدا كردم از تو كمك خواهم ، مختار پيشنهاد او را پذيرفت و او سه هزار سوار برگزيد و روانه شد ، مختار با مردم او را بدرقه كردند و در ضمن وداع به او گفت : چون به دشمن خود رسيدى مهلتش مده و هيچ فرصتى را به فردا نيانداز ، هر روز گزارش خود را به من بده و اگر محتاج كمك شدى به من بنويس و من تو را كمك كنم و اگر هم كمك نخواهى زيرا بازويت را قويتر و دشمنت را هراسانتر سازد ؛ مردم براى او دعاى سلامتى كردند و او هم به مردم دعا كرد و گفت : از خدا براى من سعادت شهادت بخواهيد ، به خدا اگر پيروزى از دستم برود ، شهادت را از دست ندهم .\r\n( 2 ) مختار به عبد الرحمن بن سعيد نوشت : شهرستان موصل را به يزيد واگذارد ، يزيد به مدائن رفت و سرزمين جوخى را نورديد و از « راذانات » گذشت و خود را به موصل رساند و در « باقلى » موضع گرفت ( 3 ) و خبرش به ابن زياد رسيد ، گفت : در برابر هر هزارى دو هزار فرستم ، ربيعة بن مخارق غنوى را با سه هزار و عبد اللَّه بن جملهء خثعمى را با سه هزار فرستاد ، ربيعه يك روز پيش از عبد اللَّه وارد « باقلى » شد و برابر يزيد فرود آمد ، يزيد بن انس كه سخت بيمار بود بر الاغى سوار شد و او را بالاى آن نگهداشتند و قشون خود را جابجا كرد و به جهاد تشويق نمود و گفت : اگر من مردم ، امير شما ورقاء بن عازب اسدى است و پس از او عبد اللَّه بن ضمرهء عذرى و پس از او سعر بن ابى سعر حنفى ، و عبد اللَّه را سردار ميمنه و سعر را سردار ميسره و ورقاء را سردار سواران كرد و خود در قلب سپاه بالاى تختى\r\n\r\n","description":"","footnote":"","page_name":" 796 ","page_number":796},
  {"content":"\r\n\r\nافتاد و گفت : اگر خواهيد از امير خود دفاع كنيد يا او را بگذاريد و بگريزيد ، و سپاه را رهبرى مىكرد و گاهى بىهوش مىشد و گاهى به هوش مىآمد ؛ ( 1 ) لشكر ، سپيده دم روز عرفه دست به جنگ زدند و تا چاشت ، نبرد سختى كردند و شاميان گريختند و لشكرگاه آنها به تصرف ياران يزيد افتاد و خود را به ربيعة بن مخارق سردار شاميان رسانيدند كه يارانش گريخته بودند و خودش پياده شده و فرياد مىكشيد : يا اولياء الحق ، من پسر مخارقم ، شما با بندگان گريخته و خارجان از اسلام نبرد مىكنيد ، جمعى دور او آمدند و دوباره جنگ درگرفت و سخت شد و بازهم شاميان گريختند و ربيعة بن مخارق كشته شد ، عبد اللَّه بن ورقاء اسدى و عبد اللَّه بن ضمرهء عذرى او را كشتند ، ( 2 ) شكست‌خوردگان ساعتى عقب نشستند و عبد اللَّه بن جمله با سه هزار به آنها برخورد و گريختگان را هم برگردانيد و در « باقلى » منزل كرد ، آن شب را به پاسبانى گذرانيدند و همان صبح روز عيد قربان جنگ سختى كردند ، سپس به اندازهء نماز ظهر دست بازگرفتند و دوباره جنگ كردند تا شاميان گريزان شدند و ابن جمله را با جمعى واگذاشتند و نبرد سختى كردند تا عبد اللَّه بن قراد خثعمى به او حمله كرد و او را كشت و اهل كوفه لشكرگاه آنها را به تصرف آوردند ، ( 3 ) كشتار ريشه‌كنى از آنها نمودند و سيصد تن اسير گرفتند و يزيد بن انس دستور داد همه را كشتند و رمقى به تن داشت ، آنها را كشتند و او هم آخر روز مرد و اصحابش او را دفن كردند و سرگردان ماندند .\r\n( 4 ) ورقاء بن عازب اسدى را كه جانشين خود كرده بود ، بر او نماز خواند و سپس به يارانش گفت : چه رأى مىدهيد ؟ به من خبر رسيده كه خود ابن زياد با هشتاد هزار قشون مىآيد ، و من هم يكى از شمايم ، به من رأى بدهيد ، به نظر من\r\n\r\n","description":"","footnote":"","page_name":" 797 ","page_number":797},
  {"content":"\r\n\r\nبا اين وضع كه يزيد از دست رفته و بعضى هم تفرقه شدند ، در برابر شاميان تاب مقاومت نداريم ، اگر امروز به اختيار خود عقب نشينيم ، گويند براى مردن سردار خود و بلاتكليف بودن برگشتيم و ترس ما در دل آنها بماند و اگر با آنها برخورد كنيم ، در درخطريم ، و اگر امروز ما را هزيمت كنند ، هزيمتى كه ما ديروز به آنها داديم سودى نخواهد داشت ؛ همه گفتند : خوب پيشنهادى كردى ، برگشتند ، ( 1 ) خبر آنها به مختار رسيد و كوفيان جنجال كردند و گفتند : يزيد كشته شده و خودش نمرده ، و مختار ، ابراهيم بن اشتر را خواست و او را با هفت هزار كس فرستاد و گفت : اگر به قشون يزيد بن انس برخوردى ، تو فرماندهء آنها هم هستى ، آنها را با خود برگردان تا به ابن زياد و قشونش برسى و با آنها نبرد كنى ، ابراهيم در « حمام اعين » ستاد زد و روانه شد و چون رفت ، اشراف كوفه بر عليه مختار در خانهء شبث بن ربعى انجمن كردند و گفتند : به خدا مختار بىرضايت ما بر ما امير شده و غلامان ما را گستاخ كرده و سوار بر اسبان نموده و از خراج ما به آنها سهم داده ، ( 2 ) شبث شيخ دوران جاهليت تا اسلام آنها بود ، شبث گفت : بگذاريد من با او ملاقات كنم ، نزد مختار رفت و همهء اعتراضات اشراف را به او گزارش داده ، و در برابر هر اعتراضى مختار گفت : من حاضرم رضايت آنها را به جا آورم و هر چه بخواهند ، عمل كنم ، و راجع به موالى و شركت در خراج گفت : دست از آنها مىكشم و همهء خراج را به شما مىدهم تا با بنى اميه و ابن زبير بجنگيد به شرط آنكه به من عهد و ميثاق مورد اطمينان بدهيد ، ( 3 ) شبث گفت : من پيشنهادات شما را با ياران ، مورد مذاكره قرار دهم ؛ نزد آنها رفت و ديگر برنگشت و همه تصميم گرفتند با او بجنگند ، شبث بن ربعى و محمد بن اشعث و عبد الرحمن بن سعيد بن\r\n\r\n","description":"","footnote":"","page_name":" 798 ","page_number":798},
  {"content":"\r\n\r\nقيس و شمر با هم نزد كعب بن ابى كعب خثعمى رفتند و در اين باره با او گفتگو كردند و او هم با آنها موافقت كرد و به اتّفاق نزد عبد الرحمن بن مخنف ازدى رفتند و او را هم دعوت كردند ، او گفت : اگر از من مىشنويد ، شورش نكنيد ، گفتند : چرا ؟ گفت : مىترسم اختلاف ميان شما پديد شود و شجاعان و پهلوانان شما ( عدّه‌اى را نام برد ) با اويند و عبيد شما و آزادشدگان هم با اويند ، كلمهء آنها يكى است و موالى از دشمنهاى عرب نژاد شما نسبت به شما كينه‌جوترند و با شجاعت عرب و دشمنى عجم با شما مىجنگند ، اگر اندكى او را مهلت دهيد ، ديگران كفايت شما را خواهند كرد ، لشكر شام و بصره به زودى مىرسند و او را از ميان برمىدارند و شما خودتان با هم نجنگيد ، گفتند : تو را به خدا با ما مخالفت مكن و پيشنهاد مورد اتّفاق ما را تباه مكن ، گفت : همانا من يكى از شمايم و هرگاه خواستيد ، بشوريد .\r\n( 1 ) پس از رفتن ابراهيم بن اشتر ، بر مختار جهيدند و ميدانهاى كوفه را گرفتند و هر رئيسى در ميدانى موضع گرفت ، چون خبر خروج آنان به مختار رسيد ، قاصد تيزپا دنبال ابراهيم فرستاد و به « ساباط » به او رسيد و دستور داد شتابانه برگردد ، و نزد سرداران شورشى كس فرستاد و گفت : به من بگوئيد چه مىخواهيد ؟ هر چه خواهيد چنان كنم ، گفتند : مقصود ما اين است كه از ما كناره‌گيرى ، چون تو اظهار داشتى كه محمد بن حنفيّه تو را فرستاده و معلوم شد كه او تو را نفرستاده ، گفت : شما نمايندگانى نزد او فرستيد و من هم نمايندگانى مىفرستم و صبر كنيد تا جواب برسد ، و مقصودش اين بود كه با اين گفتار ، آنها را سرگرم كند تا ابراهيم برسد ، به ياران خود هم دستور داد دست از آنها\r\n\r\n","description":"","footnote":"","page_name":" 799 ","page_number":799},
  {"content":"\r\n\r\nبازگيرند ، و اهل كوفه ، دهانهء كوچه‌ها را بر شورشيان بسته بودند و جز خواربار اندكى به آنها نمىرسيد .\r\n( 1 ) عبد اللَّه بن سبيع به ميدان موضع گرفت و بنى شاكر سخت با او جنگيدند ، و عقبة بن طارق جشمى آمد و با او همراهى كرد تا آنها را از او دفع كرد ، عقبه آمد و با شمر و قيس عيلان در « جبانه سلول » موضع گرفت ، و عبد اللَّه بن سبيع با يمنىها در ميدان سبيع موضع گرفت ؛ پيك مختار تا شب همان روز ، خود را به ابن اشتر رسانيد ، او هم همان شب برگشت تا فردا فرود آمد و اسبهاى خود را استراحتى دادند و شب روانه شدند و فردا عصر به كوفه رسيد و شب را با اصحاب خود در مسجد به سر برد ، ( 2 ) چون اهل يمن در ميدان سبيع جمع شدند وقت نماز شد ، هر كدام از سران بد داشت ديگرى امام جماعت باشد ، عبد الرحمن بن مخنف گفت : اين اوّل اختلاف است ، شما آن مرد پسنديده كه سيّد قرّاء است يعنى رفاعة بن شدّاد بجلى را پيشنماز كنيد ، و او پيشنماز آنها بود تا جنگ برپا شد ؛ ( 3 ) مختار ، ياران خود را در بازار صف‌بندى كرد ؛ بازار ، ساختمانى نداشت ، به ابن الاشتر دستور داد كه در برابر مضريان برود كه رئيس آنها شبث بن ربعى بود و محمد بن عمير بن عطارد و در « كناسه » موضع گرفته بودند ، مىترسيد او را در برابر اهل يمن كه عشيرهء او بودند بفرستد مبادا در نبرد با قوم خود سستى كند ، مختار خودش برابر اهل يمن رفت كه در ميدان سبيع موضع گرفته بودند و نزد خانهء عمرو بن سعيد ايستاد و احمر بن شميط بجلى و عبد اللَّه بن كامل شاكرى را پيش فرستاد و به هر يك دستور داد از راه معيّنى كه به ميدان سبيع مىرسيد ، پيش رود ، محرمانه به آنها گفت كه شبام به او اطّلاع دادند كه از پشت به آنها حمله\r\n\r\n","description":"","footnote":"","page_name":" 800 ","page_number":800},
  {"content":"\r\n\r\nخواهند كرد ، آنها طبق دستور پيش رفتند ، و اهل يمن از آمدن آنها خبر شدند و دو دسته شدند و برابر آنها آمدند و جنگى كردند كه مردم سخت‌تر از آن نديده بودند و اصحاب احمر بن شميط و ابن كامل عقب نشستند و به مختار پيوستند و پرسيد : چه خبر است ؟ گفتند : منهزم شديم ، احمر بن شميط با جمعى ياران خود پياده شده بود ( 1 ) و ياران ابن كامل گفتند : ما از او خبرى نداريم ، مختار با آنها رو به ميدان كرد تا برابر خانهء ابى عبد اللَّه جدلى رسيد ، آنجا توقّف كرد و عبد اللَّه بن فؤاد خثعمى را با چهار صد تن دنبال ابن كامل فرستاد و گفت : اگر نابود شده ، تو به جاى او فرمانده باش و با دشمن نبرد كن و اگر زنده است سيصد تن از اين عدّه را نزد او بگذار و صد تن آنها را بردار و به ميدان سبيع برو و از طرف « حمام قطن » بر آنها حمله بر ، او رفت و ديد ابن كامل با جمعى از ياران خود سرگرم نبرد است ، سيصد تن از همراهان خود را نزد او گذاشت و با صد تن به مسجد عبد القيس رفت و به اصحابش گفت : من دوست دارم مختار پيروز گردد ولى بد دارم كه امروز اشراف قبيله‌ام به دست ما نابود شوند ، به خدا مرگ نزد من محبوب‌تر است از اينكه آنها به دست من نابود شوند ، اينجا توقّف كنيد ، من شنيدم شبام از پشت به آنها حمله مىبرند ، شايد آنها اين كار را بكنند و ما معاف بمانيم ، از او پذيرفتند و نزد مسجد عبد القيس شب را گذرانيد ( 2 ) و مختار ، مالك بن عمرو نهدى كه مرد شجاعى بود با عبد اللَّه بن شريك نهدى و چهار صد تن به كمك احمر بن شميط فرستاده و وقتى به او رسيدند كه دشمن بر سر او ريخته بود و دور او را پر كرده بود و با رسيدن اين عدّه ، نبرد آنها بسيار سخت شد .\r\n( 3 ) ابن اشتر با لشكر خود برابر مضريان رفت و شبث بن ربعى و همراهانش را\r\n\r\n","description":"","footnote":"","page_name":" 801 ","page_number":801},
  {"content":"\r\n\r\nديدار كرد و به آنها گفت : واى بر شما ، از جنگ دست بكشيد و برگرديد ، نپذيرفتند و با او پيكار كردند و هزيمت شدند ، حسّان بن قائد عبسى زخم برداشت و او را به خانه‌اش بردند و مرد ، او با شبث همدست بود ، به مختار مژده دادند كه « مضر » منهزم شدند و او هم اين مژده را براى احمر بن شميط و ابن كامل فرستاد و جبههء آنها محكم شد و شبام هم جمع شدند و ابو القلوص را بر خود سردار كردند كه از پشت به اهل يمن حمله برند ولى به يكديگر گفتند : كاش به مضر و ربيعه حمله مىبرديم كه درست‌تر بود ، ابو القلوص سخنى نگفت ، گفتند : تو چه مىگوئى ؟ گفت : خداى تعالى فرموده است : ( ( قاتلوا الّذين يلونكم من الكفّار ) ) [ 1 
  ] : ( ( با آن كافرانى نبرد كنيد كه پهلوى شمايند ) ) ( 1 ) و با او سوى اهل يمن روانه شدند و چون به دهانهء ميدان سبيع رسيدند ، اعسر شاكرى به آنها برخورد و او را كشتند و فرياد : « يا لثارات الحسين » كشيدند ، يزيد بن عمير بن ذى مران همدانى آن را شنيد و فرياد كرد : « يا لثارات عثمان » ، رفاعة بن شدّاد گفت : ما را با عثمان چه كار ؟ من همراه خونخواهان عثمان جنگ نمىكنم ، جمعى از عشيره‌اش اعتراض كردند كه : تو ما را به ميدان آوردى و اكنون كه مىبينيم تيغ در آنها گذارده‌اند ، مىگوئى كه برگرديد و آنها را واگذاريد ؟ رو به آنها كرد و اين شعر را سرود :\r\n من زاد شدّادم و بر دين على * نه دوست به عثمانم و مرد دغلى\r\nامروز به همراه يلان همچو يلى * پيكار كنم چه آتشى تند و جلى \r\n\r\n\r\n","description":"","footnote":"\r\n[ 1 
  ] سورهء توبه ، آيهء 123 .\r\n","page_name":" 802 ","page_number":802},
  {"content":"\r\n\r\nو جنگيد تا كشته شد ، ( 1 ) رفاعه در آغاز با مختار بود ، چون دروغ او را دانست ، خواست غفلتا او را بكشد ، گفت : گفتهء پيغمبر كه هر كس طرف اعتماد مردى شود در جان خود و او را بكشد ، من از او بيزارم ، او را مانع شد ، و در اين روز با اهل كوفه همراه شد و چون يزيد بن عمير فرياد « يا لثارات عثمان » كشيد ، از آنها برگشت و به نفع مختار جنگيد تا كشته شد و يزيد بن عمير بن ذى مران و نعمان بن صهبان جرمى كه مرد عابدى بود ، كشته شدند ، فرات بن زحر بن قيس هم كشته شد و ابو زحر زخمى شد و عبد اللَّه بن سعيد بن قيس و عمر بن مخنف كشته شدند و عبد الرحمن بن مخنف جنگيد تا زخمى شد و او را بىهوش به خانه‌اش بردند و رجال ازد گرد او جنگيدند و اهل يمن به طرز زشتى منهزم شدند ( 2 ) و از خانهء « وادعين » پانصد اسير گرفتند و دست بسته نزد مختار آوردند و گفت :\r\nآنها را بازرسيد ، هر كدام در قتل حسين ( ع ) شركت داشتند ، به من اعلام كنيد و آنها را كه دويست و چهل و هشت تن بودند ، كشت ، و يارانش شروع به كشتن دشمنان خود كردند و چون مختار چنين ديد ، دستور داد هر كس از اسيران باقى مانده آزاد كنند و از آنها عهد و پيمان گرفت كه با دشمن او همراه نشوند و بر او و يارانش نشورند و توطئه نكنند و جارچى مختار فرياد كشيد : هر كس در خانهء خود را ببندد ، در امان است جز كسى كه در خون آل محمد شركت كرده است .\r\n( 3 ) عمرو بن حجّاج زبيدى كه در قتل حسين ( ع ) شركت داشت ، بر شتر خود سوار شد و از راه « واقصه » فرار كرد و تاكنون كسى از او خبر ندارد ، و گفته‌اند :\r\nياران مختار او را دريافتند كه از تشنگى از پا درآمده بود و او را كشتند و سرش را برگرفتند ، و چون فرات بن زحر بن قيس كشته شد ، عايشه دختر خليفة بن عبد اللَّه\r\n\r\n","description":"","footnote":"","page_name":" 803 ","page_number":803},
  {"content":"\r\n\r\nكه از زوجات حسين ( ع ) بود ، فرستاد و اجازهء دفن او را از مختار خواست ، به او اجازه داد و او را به خاك سپرد ؛ ( 1 ) مختار ، يكى از غلامان خود را به نام « زربى » دنبال شمر بن ذى الجوشن فرستاد كه با ياران خود بود ، چون نزديك او رسيدند ، شمر به يارانش گفت : شما عقب بكشيد تا اين غلام در من طمع كند ، از او دور شدند و « زربى » به جانب او دويد ، شمر بر او حمله كرد و او را كشت ، شمر با همراهان خود از شهر كوفه بيرون رفت و تا شب ، خود را به « سدنا » رسانيد و از آنجا به دهى كه « كلتانيه » اش مىگفتند و كنار نهرى و پاى تلى بود روانه شد و فرستاد مردى عجمى از اهل آن ده گرفتند آوردند و او را كتك زد و گفت : بايد نامهء مرا پيش مصعب بن زبير ببرى ، آن مرد عجمى به ده رفت و در آن ده ، ابو عمره يكى از ياران مختار در مركز پاسبانى بود و آنجا ميان مختار و اهل بصره پاس مىداد ، آن مرد عجم به عجم ديگرى از اهل ده برخورد و از حال خود به او شكايت كرد كه از دست شمر چه ديده است و چه مأموريّتى به او داده ؛ در اين ميان ، يكى از اصحاب ابو عمره به نام عبد الرحمن بن ابى كنود به آنها برخورد و نامه‌اى بعنوان مصعب بن زبير از طرف شمر در دست آنها ديد ، و به آن عجمى گفت : شمر كجا است ؟ نشانى او را داد و ميان آنها سه فرسخ بيشتر فاصله نبود ، ياران شمر به او گفته بودند كه اينجا خطرناك است و بهتر است از آنجا كوچ كنيم ، ( 2 ) گفت : اين قدر از اين دروغگو مىترسيد ؟ به خدا من سه روز اينجا استراحت مىكنم ، ولى دل آنها پر از هراس بود ، در خواب بودند كه آواز سم اسبان را شنيدند ، گفتند : اين آواز ملخ دريا است ، و به آنها نزديك شد و تا يارانش آمدند از جا برخيزند كه سواران از تل سرازير شدند و فرياد تكبير بلند كردند و خيمه‌ها\r\n\r\n","description":"","footnote":"","page_name":" 804 ","page_number":804},
  {"content":"\r\n\r\nرا محاصره كردند ، يارانش سراسيمه گريختند و اسبهاى خود را هم بجا گذاشتند ، شمر يك بردى به خود بست و پيسى تنش از بالاى آن نمايان بود و نيزه‌اى به دست گرفت و به آنها مىزد ، مهلتش نداده بودند لباس پوشد و سلاح بر تن كند ، يارانش كه مسافتى از او دور شده بودند ، آواز تكبير شنيدند و فرياد كسى كه مىگفت : « قتل الخبيث » ناپاك كشته شد ، همان ابن ابى الكنود كه نامهء او را دست عجمى ديده بود او را كشت و تنش را پيش سگها انداختند ، گفت : پس از آنكه با نيزهء خود با ما رزم داد و آن را افكند ، تيغ برگرفت و رزميد ، شنيدم مىگفت :\r\n چه شير عرين بانك دادم بر آنها * گره بر جبين پشت‌كوبان يلها\r\nنديد است روزى ز دشمن گريزان * همه جنگجويان سرافكن ز گردان\r\nزند تيغ و سيراب سازد زمين را \r\n( 1 ) مختار از ميدان سبيع به قصر برمىگشت و سراقة بن مرداس بارقى را اسير مىآورد ، سراقه فرياد كرد و سرود :\r\n امروز مرا ببخش اى خير معد * اى بهتر هر سرور كوشا و مجد\r\nدر حج و همى بخشش و در سجده بجد \r\nمختار ، او را به زندان فرستاد و فردا احضارش كرد و رو به مختار كرد و سرود :\r\n ببو اسحاق گو از جانب ما * كه برجستيم و بد بر عهده از جا\r\nضعيفان را نه بشمرديم چيزى * خروج ما هلاك و مرگ بر ما\r\nاز آنها ضربتى مردانه خورديم * ز طعن نيزه افتاديم از پا \r\n\r\n","description":"","footnote":"","page_name":" 805 ","page_number":805},
  {"content":"\r\n\r\n تو هر روزه به دشمن گشته پيروز * بگردانى شعار و احسينا\r\nچه پيروزى پيغمبر ابر بدر * و يا در روز شعب اندر حنينا\r\nببخشا سرورا منگر تو برما * كه جور و ظلم باشد شيوهء ما\r\nپذيرا باش از من توبهء من * گزارم شكر امروزت به فردا \r\n( 1 ) چون نزد مختار آمد ، گفت : اصلح اللَّه الأمير ، بدان خدائى كه جز او معبودى نيست ، من ديدم فرشتگان سوار بر اسبهاى ابلق ميان آسمان و زمين تو را يارى مىكردند ، مختار گفت : برو بالاى منبر و آنچه ديدى به مردم اعلام كن ، او بالاى منبر رفت و گزارش كرد و فرود آمد و مختار با او خلوت كرد و گفت :\r\nخودم مىدانم چيزى نديدى و مقصودت اين بود كه از قتل تو درگذرم ، تو هر جا خواهى ، برو آزادى ، ولى يارانت را بر من مشوران ، او از كوفه به بصره رفت و به مصعب پيوست و سرود :\r\n ببو اسحاق گو از جانب من * كه ابلقها سيه بودند و خاموش\r\nبه وحيت كافرم نذرى نمودم * كه تا ميرم بجنگم با تو پرجوش\r\nدو چشم من ببيند تا نبيند * خرافات من و تو هست در هوش \r\n( 2 ) در آن روز ، عبد الرحمن بن سعيد قيس همدانى كشته شد و سعر بن ابى سعر و ابو الزبير شبامى مدّعى كشتن او بودند و مردى ديگر ( شبام ، تيره‌اى از همدان بود ) پسر عبد الرحمن به ابو الزبير شبامى گفت : تو پدرم عبد الرحمن سيّد تيرهء خود را كشتى ؟ گفت : مردمى كه ايمان به خدا و روز قيامت دارند با خصمان خدا و رسولش دوستى ندارند گرچه پدر و برادر آنها باشند ؛ و در اين حادثه ، هشتصد و هشتاد تن كشته شدند كه بيشتر آنها از اهل يمن بودند و تاريخ آن ششم ذيحجهء\r\n\r\n","description":"","footnote":"","page_name":" 806 ","page_number":806},
  {"content":"\r\n\r\n66 بود ، اشراف گريختند و خود را به بصره رسانيدند و مختار براى كشتن قاتلان حسين ( ع ) فراغت يافت ، گفت : كيش ما اين نيست كه زنده باشيم و كشندگان حسين ( ع ) را زنده گذاريم ، در اين صورت چه بد يارانى براى آل محمد در اين جهان مىباشيم و من هم آن كذّابى باشم كه به من لقب داده‌اند ، من از خدا يارى جويم بر آنها ، آنها را به من صورت دهيد و تعقيب كنيد تا همه را بكشيد كه خوردن و نوشيدن بر من گوارا نباشد تا زمين را از آنها پاك كنم .\r\n( 1 ) عبد اللَّه بن اسيد جهنى ، مالك بن بشير بدى و حمل بن مالك محاربى را به او معرّفى كردند ، مختار فرستاد از « قادسيّه » آنها را احضار كرد و چون چشمش به آنها افتاد گفت : اى دشمنان خدا و رسول خدا ، حسين بن على ( ع ) كجا است ؟ دين حسين ( ع ) را بپردازيد ، كسانى كه بايد بر آنها صلوات فرستيد ، كشتيد ؟ گفتند : رحمك اللَّه ، به زور ما را فرستادند ، بر ما منّت گذار و ما را زنده بدار ، به آنها گفت : چرا شما بر حسين ، پسرِ دخترِ پيغمبرِ خود منّت نگذاشتيد و او را زنده نگذاشتيد و به او آب نداديد ؟ بدى ، شب كلاه حسين ( ع ) را ربوده بود ، دستور داد هر دو دست و پايش را بريدند و او را گذاشتند تا به خود پيچيد و مرد و دو نفر ديگر را هم كشت .\r\n( 2 ) زياد بن مالك ضبعى ، عمران بن خالد قشيرى ، عبد الرحمن بن ابى خشكارهء بجلى و عبد اللَّه بن قيس خولانى را خواست ، و آنها را آوردند ، چون چشمش به آنها افتاد گفت : اى كشندگان نيكان و كشندگان سيّد اهل جنان ، امروز خدا از شما قصاص مىكند ، روز نحسى بود كه ورس را برديد ( اينها ورسى را كه با حسين ( ع ) بود غارت كرده بودند ) دستور داد آنها را كشتند ، عبد اللَّه و\r\n\r\n","description":"","footnote":"","page_name":" 807 ","page_number":807},
  {"content":"\r\n\r\nعبد الرحمن پسران صلخب را با عبد اللَّه بن وهب بن عمرو همدانى عموزادهء اعشى همدان آوردند و دستور داد آنها را هم كشتند ، ( 1 ) عثمان بن خالد بن اسيد دهمانى جهنى و ابو اسماء بن بشر بن شميط قانصى كه در قتل عبد الرحمن بن عقيل شركت داشتند و او را لخت كرده بودند ، آوردند و گردن هر دو را زد و به آتش ، آنها را سوزاند .\r\n( 2 ) سپس خولى بن يزيد اصبحى را خواست كه سر حسين ( ع ) را به كوفه آورده بود ، چون به دنبال او رفتند ، در مستراح خود پنهان شد و اصحاب مختار در خانه به جستجوى او پرداختند ، زنش « عيوف » دختر مالك كه از آن شب كه سر حسين ( ع ) را به خانه آورده بود ، با او دشمن بود ، بيرون آمد و گفت : چه مىخواهيد ؟ گفتند : شوهرت كجا است ؟ به زبان گفت : نمىدانم ، و با دست به مستراح اشاره كرد ، و در آنجا رفتند و او را جستند ، يك خيكى به سر خود كرده بود ، او را بيرون آوردند ، در پيش خاندان او كشتند و با آتش سوزاندند ، لعنه اللَّه .\r\n( 3 )\r\n\r\nكشته شدن عمر بن سعد و ديگران از قتلهء حسين ( ع )\r\nمختار ، روزى به يارانش گفت : فردا ، مردى بزرگ قدم و چشم گود و سطبر ابرو را مىكشم كه از قتلش مؤمنان و فرشتگان مقرّب شاد شوند .\r\nهيثم بن اسود نخعى نزد او بود و فهميد كه مقصودش عمر بن سعد است ، به منزل آمد و پسرش « عربان » را نزد عمر فرستاد و به او خبر داد ، عمر گفت : خدا پدرت را جزاى خير دهد ، چگونه مرا مىكشد بعد از عهد و پيمانى كه به من داده است ؟ ( عبد اللَّه بن جعدة بن هبيره كه خويش على ( ع ) بود از همهء مردم پيش\r\n\r\n","description":"","footnote":"","page_name":" 808 ","page_number":808},
  {"content":"\r\n\r\nمختار گرامىتر بود ، عمر بن سعد او را واسطه كرده بود و نامهء امانى براى او گرفته بود ، مختار در آن نامه قيد كرده بود كه حدثى از او سر نزند و مقصودش قضاى حاجت بوده ) ( 1 ) چون « عربان » برگشت ، عمر بن سعد از خانهء خود بيرون آمد و نزد « حمامه » رفت و به يكى از مواليان او اين خبر را با امان نامهء خود شرح داد و آن شخص در جوابش گفت : شرط شده است در امان نامهء تو كه حادثه‌اى از تو سر نزند و كدام حادثه از اين بزرگتر است كه از خانهء خود گريختى و اينجا آمدى ؟\r\nزود به خانهء خود برگرد و راه بهانه براى خود درست مكن ، عمر بن سعد به خانهء خود برگشت ، به مختار خبر دادند كه عمر بن سعد از خانهء خود بيرون رفته ، گفت : هرگز نتواند ، او زنجيرى در گردن دارد كه او را بازمىگرداند ؛ صبح ، مختار ابو عمره را دنبال او فرستاد ، نزد او آمد و گفت : امير را اجابت كن ، عمر برخاست و پايش به جبه‌اش پيچيد و بر زمين خورد ، ابو عمره با ضربت شمشير خود او را كشت و سرش را نزد مختار آورد ، مختار به پسرش حفص كه پيش او نشسته بود گفت : اين سر را مىشناسى ؟ گفت : آرى ، زندگى بعد از او خوبى ندارد ، مختار دستور داد او را هم كشتند و گفت : اين به جاى حسين ( ع ) و اين به جاى على بن الحسين ، ولى به خدا اگر سه ربع قريش را بكشم ، حقّ يكى از انگشتان آنها ادا نشده ، ( 2 ) و علّت هيجان مختار براى قتل او اين بود كه يزيد بن شراحيل انصارى خدمت محمد بن حنفيّه رسيد و بر او سلام داد و رشتهء صحبت به مختار كشيد ، ابن الحنفيّه گفت : معتقد است كه شيعهء ما است و قاتلان حسين ( ع ) روى كرسيها برابر او نشسته و با او گفتگو مىكنند ، و چون يزيد به كوفه برگشت به مختار خبر داد و او عمر بن سعد را كشت و سرش را براى محمد\r\n\r\n","description":"","footnote":"","page_name":" 809 ","page_number":809},
  {"content":"\r\n\r\nبن حنفيّه فرستاد و به او نوشت كه بر هر كدام دست يافته ، آنها را كشته و در تعقيب باقيماندگان آنها است كه در قتل حسين ( ع ) شركت داشتند ، ( 1 ) عبد اللَّه بن شريك گويد : من صاحبان رداى حاشيه‌دار و كلاهان سياه اصحاب سوارى را ديدم كه چون عمر بن سعد پيش از آنكه كشته شود به آنها برمىخورد ، مىگفتند : اين كشندهء حسين ( ع ) است . ابن سيرين مىگفت كه : على ( ع ) به عمر بن سعد گفت : تو وقتى به مقامى رسى كه ميان بهشت و دوزخ مخيّر گردى ، دوزخ را اختيار كنى .\r\n( 2 ) سپس مختار دنبال حكيم بن طفيل طائى فرستاد كه جامه‌هاى عباس بن على را ربوده بود و تيرى به حسين ( ع ) انداخته و مىگفت : تيرم به پيراهنش آويخت و به او آسيبى نرسانيد ، اصحاب مختار او را گرفتند و كسانش نزد عدى بن حاتم رفتند و او را واسطه كردند ، عدى با مأمورين او سخن گفت و جواب دادند : اختيار با مختار است ، و عدى نزد مختار رفت ، مختار شفاعت او را دربارهء چند تن از عشيره‌اش كه روز ميدان سبيع ، آنها را گرفته بود ، پذيرفته بود ، شيعه گفتند :\r\nمبادا شفاعت او را دربارهء او بپذيرد ، او را تيرباران كردند و كشتند به سزاى آنكه به حسين ( ع ) تير زده بود ، و تنش را چون خارپشت كردند ، عدى بن حاتم نزد مختار رفت و او را در بر خود نشانيد و دربارهء او شفاعت كرد ( 3 ) و مختار گفت : روا است كه كشندگان حسين ( ع ) را رها كنم ؟ گفت : او را به دروغ متّهم كردند ، گفت : اگر چنين است او را به تو وامىگذاريم ، ابن كامل وارد شد و خبر قتل او را به مختار داد ، گفت : چرا در قتل او شتاب كرديد ؟ چرا او را نزد من نياورديد ؟ ولى در دل ، از كشتن او شاد بود ، ابن كامل گفت : شيعيان او را به زور گرفتند و\r\n\r\n","description":"","footnote":"","page_name":" 810 ","page_number":810},
  {"content":"\r\n\r\nكشتند ، عدى به ابن كامل گفت : دروغ مىگوئى ، گمان بردى كه بهتر از تو كسى شفاعت مرا دربارهء او قبول مىكند ، و او را كشتى ، ابن كامل او را دشنام داد و مختار او را جلو گرفت .\r\n( 1 ) مختار ، دنبال قاتل على اكبر ، منقد بن مرّه از عبد القيس فرستاد ، او مرد شجاعى بود ، دور خانه‌اش را گرفتند و سوار بر اسب نيزه به دست از خانه بيرون آمد و با نيزه به آنها حمله كرد ، ضربتى به دست او زدند ولى از ميان آنها گريخت و نجات يافت و خود را به مصعب بن زبير رسانيد ولى دستش عليل شد و از كار افتاد ؛ ( 2 ) مختار ، دنبال زيد بن رقاد حبانى فرستاد ، او مىگفت : با يك تير ، كف دست يكى از شهداء را بر پيشانيش دوختم كه عبد اللَّه بن مسلم بن عقيل بود ، نتوانست دست خود را بكشد و گفت : بار خدايا ، ما را كم شمردند و خوار شمردند ، آنها را بكش چنانچه ما را كشتند ، تير ديگرى به قلب او رسيد ، من وقتى بالاى سرش آمدم ، جان داده بود و تيرى كه او را كشته بود از قلبش بيرون كشيدم و تيرى كه به پيشانيش بود جنبانيدم و آن را درآوردم ولى پيكانش بيرون نيامد ، چون اصحاب مختار دور او را گرفتند ، با شمشير به آنها حمله كرد ، ابن كامل گفت : نه به او نيزه بزنيد و نه شمشير ، او را تيرباران و سنگ‌باران كنيد ، با تير و سنگ او را از پاى درآوردند و زنده او را آتش زدند ؛ ( 3 ) مختار دنبال سنان بن انس فرستاد كه مدّعى قتل حسين ( ع ) بود و معلوم شد به بصره گريخته ، خانه‌اش را خراب كرد .\r\n( 4 ) عبد اللَّه بن عقبهء غنوى را خواست ، او هم به جزيره گريخته بود ، خانه‌اش را خراب كرد ، او پسر بچه‌اى را در كربلا كشته بود ، يكى از بنى اسد را به نام حرملة\r\n\r\n","description":"","footnote":"","page_name":" 811 ","page_number":811},
  {"content":"\r\n\r\nبن كاهل كه يكى از اهل بيت را كشته بود طلب كرد و به دست نيامد ( 1 ) و ديگرى را از خثعم بنام عبد اللَّه بن عروهء خثعمى تعقيب كردند كه مىگفت : دوازده تير به اصحاب حسين زده‌ام ، او هم به دست نيامد و به مصعب بن زبير پيوسته بود ، خانه‌اش را ويران كرد ؛ عمرو بن صبح صدائى را كه مىگفت : بر شهداء زخم زدم ولى از آنها نكشتم ، تعقيب كردند و او را گرفتند ، شبانه نزد مختار آوردند و گفت او را نيزه زدند تا جان داد ؛ محمد بن اشعث را خواستند كه در ده خود جنب « قادسيه » رفته بود ، ولى او را نيافتند ، نزد مصعب گريخته بود ، مختار خانه‌اش را خراب كرد و با خشت و گلش ، خانهء حجر بن عدى را كه زياد خراب كرده بود ، ساخت .\r\n( 2 )\r\n\r\nرفتن ابن اشتر به جنگ ابن زياد\r\nدر همين حال ، هشت روز از ذيحجه مانده بود كه ابراهيم بن اشتر براى نبرد با ابن زياد ، روانه شد ، همان دو روز پس از حادثهء سبيع حركت كرد و مختار ، همهء پهلوانان و وجوه و دانشمندان تجربه آموختهء اصحاب خود را همراه او فرستاد و تا « دير عبد الرحمن بن ام حكم » او را بدرقه كرد ، در آنجا كرسىداران مختار كه آن را بر استر سرخى نهاده بودند و دعاى نصرت مىخواندند ، به او برخوردند [ 1 
  ] و\r\n\r\n\r\n","description":"","footnote":"\r\n[ 1 
  ] اين كرسى را مختار از آل جعدة بن هبيره خواهرزادگان على ( ع ) گرفته و آن را آراسته كرده و جمعى را بر آن گماشته بود و وسيلهء تشويق ياران خود ساخته بود و در مواقع سخت و در رزمها دور آن جمع مىشدند و دعا مىكردند و آن را نمونهء تابوت نصرت بنى اسرائيل كرده بود و از\r\n","page_name":" 812 ","page_number":812},
  {"content":"\r\n\r\nچون چشم مختار به آنها افتاد ، گفت : به رب المرسلات غرقا ، دشمنان صف به صف كشته شوند و هزار به هزار ستمگران نابود گردند ، سپس با ابراهيم وداع كرد و گفت : اين سه را از من در خاطر نگهدار : از خدا در نهان و عيان بترس ، در رفتن شتاب كن ، چون به دشمن رسيدى بىدرنگ بر او بتاز ؛ ابراهيم رفت تا به كرسىداران رسيد كه گرد آن حلقه زده بودند و دست به آسمان برداشته دعا مىكردند ، ابراهيم گفت : خدايا ، ما را به كار سفيهان ما مگير ، به آن كه جانم به دست او است ، اين روش از بنى اسرائيل است كه گرد گوسالهء خود ملازمت مىكردند ، اصحاب كرسى برگشتند و ابراهيم به مقصد روانه شد .\r\n( 1 )\r\n\r\nكشته شدن ابن زياد\r\nابراهيم بن اشتر از كوفه شتابانه مىرفت تا پيش از آنكه ابن زياد وارد خاك عراق گردد ، به او برسد ، ابن زياد با لشكر بزرگى از شام آمده و موصل را تصرّف كرده بود ، ابراهيم آمد تا از عراق گذشت و وارد خاك موصل شد ، طفيل بن لقيط نخعى را كه مرد دلاورى بود ، بر مقدّمهء لشكر خود امير كرد ، و چون به ابن زياد نزديك شد ، لشكر را تعبيه كرد و صف‌بندى نمود و به همان وضع پيش مىرفت و فقط طفيل را براى كسب اطّلاعات ، پيش مىفرستاد تا خود را به نهر « خازر » از\r\n\r\n\r\n","description":"","footnote":"\r\nاينجا معلوم مىشود در انقلابات اسلامى عناصر يهودى دست داشته و به هر وسيله در مقام احياء آداب منسوخهء خود برمىآمدند ، اين هم يكى از نشانه‌هاى آن است كه ابراهيم بدان پى برده بود و چاره‌اى نمىتوانست كرد .\r\n","page_name":" 813 ","page_number":813},
  {"content":"\r\n\r\nبلاد موصل رسانيد و در دهى به نام « بارميثا » موضع گرفت و ابن زياد هم در برابر او آمد و نزديك او كنار نهر « خازر » موضع گرفت .\r\n( 1 ) عمير بن حباب سلمى ، يكى از ياران ابن زياد ، محرمانه نزد ابن اشتر فرستاد كه : خصوصى مرا ديدار كن ( همهء قيس از حادثهء « مرج راهط » با عبد الملك بن مروان كينه داشتند و لشكر عبد الملك در آن روز همان قبيلهء كلب بود ) عمير و ابن اشتر يكديگر را ديدند و عمير گفت : سردار ميسرهء ابن زياد منم و به او وعده داد كه ميسره را به گريز وادارد ، ابن اشتر از او پرسيد : نظر تو چيست ؟ خندق بزنم و دو سه روز استراحت كنم ؟ عمير گفت : مبادا ، دشمن جز اين نمىخواهد ، هر چه جنگ تأخير افتد براى آنها كه چند برابر شمايند ، بهتر است ، لشكر كم با دشمن بسيار در صورت تأخير ، تاب مقاومت ندارد ، بىدرنگ با آنها وارد نبرد شويد و دل آنها را هراس گرفته و اگر آنها با ياران تو درآميزند و روز به روز بجنگند و نوبه به نوبه با آنها انس گيرند ، بدانها گستاخ شوند . ابراهيم گفت : اكنون دانستم كه تو خيرانديش منى و مختار هم همين سفارش را به من داده ، عمير گفت : او را اطاعت كن ، او جنگ ديده است و كسى به اندازهء او جنگ‌آزموده نيست و همان صبح با آنها نبرد كن .\r\n( 2 ) عمير به لشكر خود برگشت و ابن اشتر دندان تيز كرد و خواب به چشمش نرفت و سحرگاه ، لشكر خود را آماده كرد و دسته‌جات آنها را منظّم نمود و سرداران خود را تعيين كرد ، سفيان بن يزيد ازدى را سردار ميمنه كرد و على بن مالك جشمى را بر ميسره گماشت ، او برادر احوص بود ، و عبد الرحمن بن عبد اللَّه برادر مادرى خود را سردار سواران ساخت و سواره نظامش كم بودن و\r\n\r\n","description":"","footnote":"","page_name":" 814 ","page_number":814},
  {"content":"\r\n\r\nطفيل بن لقيط را فرماندهء پياده‌ها كرد و پرچم خود را به مزاحم بن مالك سپرد ( 1 ) و سپيده دم به تاريكى نماز خواند و ياران خود را ضف كرد و فرماندهان را به جاى خود گماشت و خودش پياده راه مىرفت و لشكر را ترغيب مىكرد و وعدهء پيروزى به آنها مىداد و آنها را خرده خرده بالاى تلّ بزرگى برد كه به سوى دشمن سرازير مىشد و معلوم شد احدى از آنها از جا نجنبيده ، عبد اللَّه بن زهير سلوانى را فرستاد وضع آنها را بازرسى كند و برگشت و گفت : همه هراسان و سست بودند ، يكى از آنها مرا ديدار كرد و همين را دارند كه مىگويند : يا شيعة آل ابى تراب يا شيعة المختار الكذّاب ، من گفتم : آنچه ما در ميان داريم از دشنام مهمتر است ، ابراهيم سوار شد و بر پرچمها دورى زيد و يادآور شد كه : ابن زياد با حسين ( ع ) و اصحاب و خاندان او از اسيرى و كشتار و منع آب فروگذار نكرده ، و آنها را به كشتن او تشويق كرد .\r\n( 2 ) لشكر دشمن جلوى آنها آمدند ؛ ابن زياد ، حصين بن نمير را سردار ميمنهء شاميان كرده بود و ميسره را به عمير بن حباب سلمى سپرده بود و شرحبيل بن ذى الكلاع سردار سواران بود و چون نزديك رسيدند ، حصين با جناح راست شاميان بر ميسرهء ابراهيم حمله كرد و على بن مالك جشمى برابرش ايستادگى كرد تا كشته شد و پرچمش را قرة بن على برداشت و او هم با مردانى دلاور پاى فشرد تا كشته شدند و ميسره رو به هزيمت نهاد ، پرچم را عبد اللَّه بن ورقاء بن جنادهء سلولى برادرزادهء حبشى بن جناده از اصحاب رسول خدا ( ص ) برداشت و جلوى منهزمين را گرفت و گفت : اى شرطه‌هاى خدا ، دور من آئيد ، و بيشتر آنها را دور خود جمع كرد و گفت : امير شما با خود ابن زياد در نبرد است ، بيائيد نزد\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nاو برگرديم ، ( 1 ) نزد او برگشتند و ديدند ابراهيم سر برهنه كرده و فرياد مىكشد : اى شرطه‌هاى خدا ، نزد من آئيد ، من ابن اشترم ، بهترين فرارى كسى است كه دوباره حمله كند ، كسى كه با تجديد حمله عذرخواهى كند ، بد نكرده است ؛ و اصحابش گرد او برگشتند ، ميمنهء ابراهيم به اميد آنكه عمير بن زياد طبق وعده ، هزيمت مىشود ، بدان حمله بردند ولى عمير با آنها سخت جنگيد ، از فرار عار داشت ، چون ابراهيم چنين ديد گفت : دسته جمعى بر انبوه لشكر قلب حمله بريم و اگر آنها را از جا كنديم و گريزان كرديم ، اينها كه در سمت راست و چپ ملاحظه كنيد چون پرندهء ترسان برمند ، لشكرش يك جا بدان سو حمله بردند و پس از نيزه‌بازىها دست به تيغ و گرز بردند و مدّتى مىزدند ، آواز آهن چون آواز كوبيدن كازران در فضا پيچيد ، ( 2 ) ابراهيم به پرچمدار خود مىگفت : پرچم را درون صفوف دشمن بر ، مىگفت : راه پيش رفتن نيست ، ابراهيم مىگفت : چرا ، هست ؛ و چون گامى پيش مىنهاد ، ابراهيم به سختى شمشير مىزد و بر هر كس وارد مىشد ، او را به خاك مىانداخت و پيادگان را مانند گلّهء بره مىراند و ياران او هم هم‌آهنگ حمله كردند و نبرد سخت درگرفت و لشكر ابن زياد گريزان شدند و از دو لشكر كشتگان بسيارى بر زمين افتاد و گفته‌اند : عمير بن حباب اوّل كس بود كه گريخت و نبرد اوّل او براى بهانه بود ، چون لشكر دشمن گريختند ، ابراهيم گفت : من مردى را زير پرچمى تنها در كنار نهر « خازر » كشتم ، او را بجوئيد ، بوى مشك از او شنيدم ، دو دستش به سوى شرق افتادند و دو پايش به مغرب ؛ او را جستند ، ابن زياد بود كه به ضربت ابراهيم دونيم شده به همان وضعى كه ابراهيم گفته بود ، سرش را برگرفتند و تنش را سوزاندند .\r\n\r\n","description":"","footnote":"","page_name":" 816 ","page_number":816},
  {"content":"\r\n\r\n( 1 ) شريك بن جدير تغلبى هم بر حصين بن نمير سكونى حمله كرد و گمان برد ابن زياد است و با هم گلاويز شدند و تغلبى فرياد مىكشيد : مرا با اين زنازاده بكشيد ، حصين را كشتند ، و گفته‌اند كه شريك ، ابن زياد را كشت ؛ شريك در صفّين همراه على ( ع ) بود و چشمش آسيب ديد و چون دوران على ( ع ) گذشت ، به بيت المقدس رفت و در آنجا گوشه گرفت و چون حسين ( ع ) كشته شد ، با خدا عهد كرد كه اگر خونخواهى براى او پديد شود ، ابن زياد را بكشد يا خود جان دهد ، و چون مختار براى خونخواهى حسين ( ع ) خروج كرد رو به او آورد و با ابراهيم به جبهه رفت و چون به لشكر شام حمله شد با همراهان خود كه از « ربيعه » بودند صفها را دريدند تا به ابن زياد رسيدند و گرد و غبارى برخاست كه كسى ، كسى را نمىديد و جز طراق و طراق آهن شنيده نمىشد و چون گرد فرو نشست هر دو نفر ، شريك و ابن زياد ، كشته افتاده بودند ، ولى قول اوّل اصحّ است و شريك همان كس است كه گفت :\r\n هر چه را بينم تباه است اى پسر * جز مقام نيزه در ظلّ فرس \r\n( 2 ) شرحبيل بن ذى الكلاع حميرى هم كشته شد و سفيان بن يزيد ازدى ، ورقاء بن عازب اسدى ، عبد اللَّه بن زهير سلمى ، هر سه مدّعى كشتن او بودند .\r\nعيينة بن اسماء همراه ابن زياد بود و چون لشكر ابن زياد شكست خورد و گريزان شد ، خواهرش هند دختر اسماء را كه زوجهء ابن زياد بود برداشت و با خود برد و اين رجز را سرود :\r\n گر بريدى رشتهء الفت بسا * پهلوان در جنگ افكندى ز پا \r\n( 3 ) چون لشكر ابن زياد پشت به جنگ دادند ، ياران ابراهيم به دنبال آنها تاختند\r\n\r\n","description":"","footnote":"","page_name":" 817 ","page_number":817},
  {"content":"\r\n\r\nو آنها را به نهر ريختند و غرق‌شدگان آنها بيشتر از كشتگان بود و لشكرگاه آنها را كه همه چيز داشت ، غنيمت گرفتند ؛ ابراهيم مژدهء اين پيروزى را به مختار فرستاد و خبر در مدائن به او رسيد ؛ ابراهيم ، كارگزاران خود را به شهرستانهاى تابع موصل فرستاد : عبد الرحمن بن عبد اللَّه برادرش را حاكم « نصيبين » كرد و بر « سنجار » و « دارا » و اطراف آن از اراضى جزيره تسلّط يافت ، و زفر بن حارث را بر « قرقيسيا » والى كرد ، و حاتم بن نعمان باهلى را به « حران » و « رها » و « سميساط » و ناحيهء آن گمارد ، و عمير بن حباب سلمى را والى « كفرتوثا » و « طور عبدين » نمود ، ( 1 ) و خود ابراهيم در موصل اقامت كرد و سر عبيد اللَّه بن زياد را با سرهاى سرداران او براى مختار فرستاد و آنها را در قصر ريختند و مار نازكى پديد آمد و در ميان سرها گرديد و به دهان عبيد اللَّه فرو رفت و از سوراخ بينى او بيرون آمد و از سوراخ بينى او فرو رفت و از دهنش بيرون آمد و چند بار تكرار كرد ، ترمذى در « جامع » خود اين روايت را آورده .\r\n( 2 ) مغيره گفته : عبيد اللَّه اوّل كسى است كه در اسلام سكّهء قلب زد ، يكى از دربانان عبيد اللَّه بن زياد موقع شهادت حسين ( ع ) با او وارد قصر شد و چهرهء ابن زياد آتش گرفت ، با آستين جامه آن را گرفت و به آن دربان گفت : مبادا به كسى اظهار كنى ، مغيره گويد : پس از قتل حسين ، مرجانه ، مادر عبيد اللَّه به او گفت :\r\nاى خبيث ، پسر دختر رسول خدا را كشتى ، هرگز روى بهشت نبينى . نقل از « كامل » ابن اثير پايان يافت .\r\n( 3 ) در « بحار » از « ثواب الأعمال » به سند خود از عمّار بن عمير تميمى روايت كرده كه : چون سر عبيد اللَّه بن زياد ملعون و سر اصحابش را آوردند ، من نزد آنها\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nرفتم و مردم مىگفتند : آمد آمد ، يك مارى آمد و ميان سرها گرديد تا در سوراخ بينى عبيد اللَّه فرو رفت و بيرون آمد و در سوراخ ديگر فرو رفت ، در « كامل الزياره » به سند خود از عبد الرحمن غنوى روايت كرده است در ضمن حديثى كه :\r\nبه خدا يزيد ملعون زود گرفتار شد و پس از قتل حسين ( ع ) بهره‌اى نبرد و ناگهانى مرد ؛ شب ، مست خوابيد و صبح مردهء او چون قير ، سياه شده بود و با تأسّف دريافت شد و كسى نماند كه در قتل آن حضرت پيروى از او كرد و با آن حضرت جنگيد جز آنكه ديوانه شد يا مبتلا به خوره يا برص شد و در نسل او ارثى شد .\r\n( 1 ) در « اخبار الدول » يوسف قرمانى گويد : يزيد ، سال بيست و پنج يا بيست و شش متولّد گرديد ، تنومند و پرگوشت و پرمو بود ، مادرش ميسون دختر بجدل كلبى بود . . . تا آنكه گفته است : نوفل بن ابى الفرات مىگفت : من نزد عمر بن عبد العزيز بودم ، مردى نام يزيد را با لقب امير المؤمنين برد ، عمر به او گفت : او را امير المؤمنين مىخوانى ؟ ! ! و دستور داد بيست تازيانه به او زدند .\r\n( 2 ) رؤيانى در مسند خود از ابى درداء روايت كرده كه : شنيدم رسول خدا ( ص ) مىفرمود : اوّل كسى كه سنّت مرا تغيير دهد ، مردى است از بنى اميّه به نام يزيد ؛ يزيد در ماه ربيع الأوّل سال شصت و چهار به مرض ذات الجنب در « حوران » مرد و جنازه‌اش را به « دمشق » آوردند و برادرش خالد و گفته‌اند پسرش معاويه بر او نماز خواند و در گورستان « باب الصغير » دفن شد و گورش اكنون زباله‌دانى است ، سى و هفت سال عمر كرد و سه سال و نه ماه خلافت .\r\n* * * * *\r\n\r\n","description":"","footnote":"","page_name":" 819 ","page_number":819},
  {"content":"\r\n\r\nتمام شد كتاب « نفس المهموم در مقتل حسين مظلوم ( ع ) » در عصر روز جمعه بيستم جمادى الآخره سال 1335 كه روز تولّد بىبى ما فاطمهء زهرا است صلوات اللَّه عليها و على أبيها و بعلها و بنيها ، به دست مؤلّف مجرم آن به نام عباس بن محمد رضا قمى عفى اللَّه عن جرائمه ، برابر گنبد امام رضا على صاحبها آلاف التسليم و التحيّة و الحمد للَّه أوّلا و آخرا و صلّى اللَّه على محمّد و آله الطيّبين الطاهرين المعصومين .\r\n\r\n","description":"","footnote":"","page_name":" 820 ","page_number":820},
  {"content":"\r\n\r\n( 1 )\r\n\r\nنفثة المصدور\r\n\r\n","description":"","footnote":"","page_name":" 821 ","page_number":821},
  {"content":"\r\n . \r\n","description":"","footnote":"","page_name":" 822 ","page_number":822},
  {"content":"\r\n\r\n\r\nصورت نگارش مصنّف در آغاز كتاب\r\n بِسْمِ اللَّهِ الرَّحْمنِ الرَّحِيمِ *  اين « نفثة المصدور » است و در بيان آنچه اندوه روز عاشورا را تازه كند ، جامع آن نويسنده‌اش عباس بن محمد رضا قمى است و بايد دانست كه من دريغ دارم كسى اين نسخهء شريفه را رونويس كند و بس متن آن را بنگارد و از اعراب و حاشيه‌ها صرف‌نظر كند ، اميد از برادران دينى اين است كه همهء حواشى را نقل كنند كه فوائد بسيارى را در بردارند چنانچه بر بصيران پوشيده نيست و خواهش دارم كلمات را اعراب نهند چنانچه ما اعراب نهاديم و آن را به برادرش كتاب « نفس المهموم در مقتل حسين مظلوم صلوات اللَّه عليه » پيوندند ، سپس خواهشم از هر كه از اين مختصر بهره گيرد آن است كه در اوقات دعا و مجالس روضه‌خوانى ، مرا فراموش نكند ، و الحمد للَّه أوّلا و آخرا و صلّى اللَّه على محمد و عترته الزكية ، در دههء آخر ذىقعده سال 1342 .\r\n\r\n","description":"","footnote":"","page_name":" 823 ","page_number":823},
  {"content":"\r\n\r\nاين « نفثة المصدور در تجديد احزان يوم عاشور » است ( 1 )  بِسْمِ اللَّهِ الرَّحْمنِ الرَّحِيمِ *  الحمد للَّه و سلام على عباده الذين اصطفى و بعد ، اين مختصرى است نگارش آوردم تا به كتاب « نفس المهموم در مقتل حسين مظلوم صلوات اللَّه عليه » ملحق گردد ، داراى چند فصل و خاتمه‌اى است و آن را ناميدم « نفثة المصدور فيما يتجدّد به حزن يوم العاشور » و من اللَّه الاستعانة و عليه التوكّل في كلّ الامور .\r\n\r\n","description":"","footnote":"","page_name":" 824 ","page_number":824},
  {"content":"\r\n\r\n( 1 )\r\n\r\nفصل در پاره‌اى از مناقب حسين ( ع )\r\nپيغمبر ( ص ) فرمود : براى حسين ( ع ) در نهاد اهل ايمان ، معرفتى است نهان ؛ شيخ صدوق [ 1 
  ] از حسين بن على ( ع ) روايت كرده است كه فرمود : نزد رسول خدا ( ص ) رفتم و أبي بن كعب شرفياب بود ، رسول خدا ( ص ) به من فرمود :\r\n\r\n\r\n","description":"","footnote":"\r\n[ 1 
  ] شيخ صدوق رئيس المحدّثين شيخنا الأجلّ أبو جعفر محمد بن على بن حسين بن بابويه قمى به دعاى صاحب الامر متولّد شده و براى آن ، افتخار و فضيلت بزرگى يافته ، آيت اللَّه العلّامه دربارهء او گفته : شيخنا و فقيهنا موجّه شيعه بوده است در خراسان و سال 355 هجرى به بغداد آمد و جوانى نورس بود و اساتيد شيعه در محضر او استفادهء حديث كردند ، مردى جليل و حافظ احاديث و بصير به رجال و ناقد اخبار بود و در ميان علماى قم مانند او ديده نشد نه در حفظ و نه در كثرت علم ، مصنّفات او در حدود سيصد جلد است كه بيشتر آنها را در كتاب كبير خود ياد كرديم .\r\nدر 381 در « رى » وفات كرد ( رضي اللَّه عنه ) و قبرش در شهر رى نزديك مشهد حضرت عبد العظيم حسنى زيارتگاه معروف و ساختمان عالى دارد و در ميان باغى خرّم است و داستان مشهورى دارد كه صاحب « روضات » در كتاب خود ذكر كرده و آن را از كرامات او شمرده .\r\n","page_name":" 825 ","page_number":825},
  {"content":"\r\n\r\nمرحبا بر تو اى ابا عبد اللَّه ، اى زيور آسمانها و زمين ، أبي به او عرض كرد : چطور كسى جز شما زيور آسمانها و زمين است ؟ ! ! فرمود : اى أبي ، بدان كه به راستى مرا به پيغمبرى فرستاده ، به راستى حسين بن على ( ع ) در آسمان ، بزرگوارتر از زمين است زيرا در سمت راست عرش خدا او را مصباح هدايت و سفينهء نجات نوشته‌اند .\r\n( 1 ) شيخ جليل ثقه ، على بن محمد خزّاز قمى [ 1 
  ] به سند خود از ابو هريره روايت كرده است كه گفت : من نزد پيغمبر ( ص ) بودم با أبو بكر و عمر و فضل بن عباس و زيد بن حارثه و عبد اللَّه بن مسعود كه ناگاه حسين بن على ( ع ) درآمد ، پيغمبر ( ص ) او را گرفت و بوسيد و فرمود : « حزقة حزقة ، ترق عين بقه » : « كوچولو ، موچولو ، بالا بيا چشم پشه » و لب بر لب او نهاد و گفت :\r\nبار خدايا ، من دوستش دارم ، او را دوست دار و دوست او را دوست دار ؛ اى حسين ، تو امامى ، زاد امامى ، پدر نه امامى از فرزندان خود كه پيشوايان نيكند .\r\n( 2 ) علّامهء مجلسى ( ره ) در « بحار » گويد : در حديث طبرانى [ 2 
  ] با سند خوبى از\r\n\r\n\r\n","description":"","footnote":"\r\n[ 1 
  ] على بن محمد بن على خزّاز با حروف نقطه‌دار قمى است و ثقهء اصحاب ما است و ابو القاسم كنيه دارد ، فقيه و موجّه بوده ، كتاب « ايضاح » و « احكام الدينيه » و « كفايه » داشته است و گويا از شاگردان شيخ صدوق و ابو مفضل شيبانى بوده .\r\n( 1 ) طبرانى همان ابو القاسم سليمان بن احمد بن ايوب لخمى يكى از حافظان حديث و صاحب كتاب معجم است ، در « طبريه شام » متولّد شده و در اصفهان مسكن گزيده و در آن به سال 360 وفات كرده و او را « مسند الدنيا » خوانند و دربارهء كثرت حديث وى از او پرسيدند ، گفت : من سى سال روى حصير خوابيدم .\r\n","page_name":" 826 ","page_number":826},
  {"content":"\r\n\r\nابى هريره روايت شده كه گفت : اين دو گوشم شنيد و اين دو چشمم ديد رسول خدا ( ص ) را كه هر دو دست حسن يا حسين را گرفته بود ، و گام او بر روى دو قدم رسول خدا ( ص ) بود ، آن حضرت مىفرمود : « حزقة حزقة ، ترق عين بقه » تا آن پسرك بالا رفت و گام بر سينهء رسول خدا ( ص ) نهاد و سپس به او فرمود : دهانت را بگشا ، دهان او را بوسيد و فرمود : هر كس او را دوست بدارد ، من دوستش دارم .\r\n( 1 ) بزار هم [ 1 
  ] نزديك به همين مضمون ، حديث را روايت كرده ، حزقه :\r\nضعيف‌اندام و كوتاه گام را گويند و پيغمبر ( ص ) بر سبيل شوخى و نوازش به او فرموده است ، و ترق : يعنى بالا بيا ، و عين بقه : كنايه از كوچكى چشم است و خبر مبتداى محذوفى است .\r\n( 2 ) در بعضى كتب معتبره از طاوس يمانى روايت شده است كه : چون حسين بن على ( ع ) در جاى تاريكى مىنشست ، مردم از پرتو جبين و گلويش ، او را مىشناختند ، چون رسول خدا ( ص ) جبين و گلويش را بسيار بوسيد ، يك روز جبرئيل نازل شد و زهراء ( ع ) در خواب بود و حسين ( ع ) در گهواره مىگريست ، جبرئيل براى او لالائى گفت و او را آرامش داد تا مادرش بيدار شد و آواز لالائى شنيد و كسى را نديد و پيغمبر ( ص ) به او خبر داد كه جبرئيل بود ، من گويم : مرثيه‌اى كه از رباب ، زوجهء حسين ( ع ) دربارهء او روايت شده است ، اشاره\r\n\r\n\r\n","description":"","footnote":"\r\n[ 1 
  ] بزّار با باء مقدّم بر راء بىنقطه بر وزن شدّاد ، فروشندهء روغن تخم كتان را گويند ، و آن لقب احمد بن عمرو حافظ بصرى صاحب « مسند كبير » است ، در زهد و ورع مانند احمد بن حنبل بوده و در آخر عمرش به شام و اصفهان كوچ كرده و علم خود را منتشر نموده و سال 292 در « رمله شام » وفات كرده است .\r\n","page_name":" 827 ","page_number":827},
  {"content":"\r\n\r\nبه صدر اين خبر دارد :\r\nآنكه نورى بود پرتوبخش اندر كربلا روى خاك افتاده بىدفن و سرش از تن جدا ( 1 ) در يكى از كتب اخلاق به اين تعبير ديدم كه عصام بن مصطلق گفت : به مدينه درآمدم و چشمم به حسين بن على ( ع ) افتاد و از سيما و منظرهء او در شگفت شدم و كينه‌اى كه از پدرش در سينه داشتم ، تركيد ، و حسد من شراره كشيد ، به او گفتم : تو پسر ابى ترابى ؟ فرمود : آرى ، و تا توانستم به او و پدرش دشنام دادم ، او نگاهى پرمهر و محبّت به من كرد و فرمود : اعوذ باللَّه من الشيطان الرجيم بسم اللَّه الرحمن الرحيم : « عفو را پيشه كن و به خوش‌رفتارى دستور بده و از جاهلان رو برگردان ، اگر از طرف شيطان ، ناهنجارى شنيدى ، به خدا پناه بر كه شنوا و دانا است ، به راستى آنان كه تقوى پيشه كرده‌اند چون ولگرد شيطانى به آنها برخورد به خود آيند و بىدرنگ چشم بگشانيد و برادرانشان آنها را به گمراهى كشند و كوتاهى نكنند » [ 1 
  ] .\r\n( 2 ) سپس به من فرمود : بر خود آسان‌گير ، من از خدا براى خود و شما آمرزش خواهم ، اگر تو از ما كمك خواهى ، به تو كمك كنيم و اگر بر ما وارد شوى ، از تو پذيرائى كنيم و اگر راه صواب جوئى ، به تو نمائيم ؛ عصام گويد : در رخسارهء من آثار پشيمانى ديد و فرمود : « بر شما باكى نيست ، امروز خدا شما را مىآمرزد و او ارحم الراحمين است » [ 2 
  ] تو شامى هستى ؟ گفتم : آرى ، فرمود : اين شيوه را\r\n\r\n\r\n","description":"","footnote":"\r\n[ 1 
  ] سورهء اعراف ، آيهء 199 - 202 .\r\n( 2 ) سورهء يوسف ، آيهء 92 .\r\n","page_name":" 828 ","page_number":828},
  {"content":"\r\n\r\nاز شاميان مىدانم ، خدا ما و تو را زنده دارد ، در نيازمنديها و پيشامدها با چهرهء گشاده به ما مراجعه كن و ان شاء اللَّه به دلخواه تو عمل مىشود ؛ ( 1 ) عصام گويد : زمين به اين پهناورى بر من تنگ شد و كاش مرا فرو مىبرد ، من خود را از برابر او به گوشه‌اى كشيدم و بر روى زمين از او و پدرش محبوبترى نداشتم ؛ مىگويم : معنى « لا تثريب » اين است كه سركوفت و عتابى نداريد ، صاحب « كشّاف » دربارهء عفو يوسف از برادران خود در ذيل اين آيهء « لا تثريب عليكم » روايتى نقل كرده كه خوشم مىآيد آن را نقل كنم در اينجا و آن اين است كه : چون برادران يوسف او را شناختند به او پيغام دادند كه چاشت و شام ما را در سر سفرهء خود مىخوانى و ما از تقصيرى كه دربارهء تو كرديم شرمساريم ، يوسف در جواب فرمود كه : مصريان با آنكه من پادشاه آنها شده بودم ، به چشم بندگى به من نگاه مىكردند و مىگفتند : منزّه است آن خدائى كه يك بندهء بيست درهمى را بدين مقام رسانيده و اكنون بوسيلهء شما من شرف يافتم و در چشم مردم بزرگ شدم ، چون دانستند كه شما برادران منيد و من از نژاد حضرت ابراهيم هستم ؛ ببين يوسف صدّيق با برادرانش چه شيوه بزرگوارى داشته و گويا شاعر زبان حال آنها را سروده :\r\nگفتم ز بس آمدم گرانم گفتا كردى تو گران‌بار ز احسان دوشم گفتم كه پلاس گشتم اينجا گفتا لطف است و وفا و من بسى سرخوشم ( 2 ) شنشنة أعرفها من أخزم - دنبالهء شعرى است كه صدر آن اين است « ان بنى رملونى بالدم » و اين شعر از جدّ پدر حاتم است كه پسرى به نام اخزم داشته و\r\n\r\n","description":"","footnote":"","page_name":" 829 ","page_number":829},
  {"content":"\r\n\r\nناسپاس بوده ، چون مرده پسرانى بجا گذاشته كه روزى به سر جدّ خود ( أبي أخزم ) هجوم برده و او را خون‌آلود كردند و او اين شعر را گفته و مقصودش اين است كه نوه‌هاى او مانند پدر خود ناسپاسند و « شنشنه » بمعنى طبع و عادت است و شايد مقصودش از ذكر اين مثل اين است كه ستم و سبّ ما عادتى است كه از شاميان مىدانم زيرا معاويه ، اين روش زشت را ميان آنها رواج داد كه بالاى منبرها آشكارا على ( ع ) را لعن مىكردند .\r\n( 1 ) روايت شده است كه چون به على ( ع ) خبر دادند معاويه با صد هزار لشكر مىآيد ، فرمود : از كدام مردمند ؟ گفتند : اهل شامند ، فرمود : نگوئيد اهل شام ، بگوئيد اهل شوم ، اينان مصرىزادگانىاند كه به زبان داود ( ع ) لعن شده‌اند و از همانها است كه ميمون و خوك شده‌اند . مولاى ما امام باقر ( ع ) فرمود : چه جاى خوبى است شام و چه بدند اهل آن .\r\n( 2 ) نصر بن مزاحم روايت كرده كه : روز صفّين مردى شامى به ميدان آمد و هم نبرد خواست ، يكى از ياران على ( ع ) برابر او رفت و ساعتى با هم نبرد كردند ، و عراقى پاى آن شامى را قطع كرد و ساعتى ديگر جنگيدند و دست او را هم قطع كرد ، آن شامى با دست چپ ، شمشير خود را نزد شاميان انداخت و گفت : اين شمشير مرا برداريد و با آن بر دشمن خود كمك گيريد ، آن را برداشتند و معاويه آن شمشير را از بازماندگان مقتول به ده هزار درهم خريدارى كرد .\r\n( 3 ) « درّ النظيم » از شيخ جمال الدين يوسف بن حاتم عاملى شاگرد محقّق حلّى ( قدّس سرّهما ) با سند از مولاى ما حسين بن على ( ع ) روايت كرده است كه گفت : سائلى در شبى بيرون آمد و كوچه‌هاى مدينه را زير پا كرد تا بر در خانهء\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nحسين بن على بن ابى طالب ( ع ) رسيد و در را كوبيد و گفت :\r\nلم يخب الآن من رجاك و من حرّك من خلف بابك الحلقة نوميد نگردد آنكه دارد اميد به تو وانكس كه زند حلقه بر اين خانهء تو ( 1 ) حسين ( ع ) در محراب خود به نماز ايستاده بود ، نماز را مختصر كرد و به در خانه آمد و نگاهش به گدائى برهنه افتاد و به او فرمود : بر جاى خود باش تا من برگردم ، و غلام خود را خواست و فرمود : وجهى نزد تو هست ؟ عرض كرد : آن دو هزار درهمى كه ديروز به من دادى ، ميان خانواده و موالى تو پخش كنم با من است .\r\nفرمود : آنها را به من بده ، سزاوارتر از خانواده و موالى من آمده است ، دو برد يمانى بر تن داشت ، آن پولها را در ميان يكى از آن بردها بست ، به دست سائل داد و مىسرود :\r\nخذها فانّي اليك معتذر و اعلم بأنّي عليك ذو شفقه برگير تو اين پول و مرا عذرپذير ميدان كه منم شفيق كاشانهء تو سائل آن را گرفت و مىسرود :\r\nپاكند و بود جامه و دامنشان پاك صلوات به يادشان رسد بر افلاك\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nسادات بزرگيد شما و برتان مىباشند معناى كتاب حق و دين و ادراك هر كس كه نباشد علوى در نسبش فخرى نه براى او است از سمك تا بسماك ( 1 ) شيخ فقيه اقدم ابو محمد حسن بن على بن شعبه ، يكى از پيشروان علماى شيعه و صاحب كتاب « تحف العقول » روايت كرده كه : مردى از انصار نزد ( ظ ) حسين ( ع ) آمد و حاجتى مىخواست ، فرمود : اى برادر انصارى ، آبرويت را از خوارى سؤال ، مصون دار ، و مطلب خود را در نامه‌اى به من بنگار و ان شاء اللَّه تو را خرسند مىسازم ، نوشت : اى ابا عبد اللَّه ، فلانى از من پانصد اشرفى مىخواهد و مرا سخت مورد مطالبه قرار داده ، شما واسطه شويد ، مرا مهلت دهد تا وسعتى يابم ، چون حسين ( ع ) نامه را خواند ، به منزل رفت و كيسه‌اى كه هزار اشرفى داشت آورد و به او فرمود : با پانصد اشرفى ، بدهكارى خود را بپرداز و با پانصد ديگر زندگانى برگزار كن و حاجت نزد جز سه كس مبر : ديندار ، جوانمرد ، خانواده‌دار .\r\n( 2 ) من مىگويم : در دستور نامه‌نويسى ، به پدر خود اقتداء كرده زيرا روايت شده كه : مردى نزد على ابن ابى طالب ( ع ) آمد و به او گفت : يا على ، مرا به شما حاجتى است ، فرمود : آن را به روى زمين بنگار ، من خود بينوائى تو را آشكارا مىبينم .\r\nدر روى زمين نوشت : من درويش و نيازمندم ، على ( ع ) فرمود : اى قنبر ، دو حلّه به او بپوشان ، آن مرد چنين سرود :\r\n\r\n","description":"","footnote":"","page_name":" 832 ","page_number":832},
  {"content":"\r\n\r\nگرم تو جامه زنخ داده‌اى كه كهنه شود بپوشمت ز ستايش هزارها جامه ستايشم ز براى تو حرمتى باشد كه جاى آن نپذيرى هزار بىژامه شود ز مدح و ثنا زنده نام صاحب آن چنو كه زنده شود كوه دشت از باران به عمر خويش ز احسان به كس كناره مكن كه بنده راست خزا طبق آنچه كرده عيان ( 1 ) على ( ع ) فرمود : صد اشرفى هم به او بدهيد ، به او عرض شد : يا امير المؤمنين ، او را توانگر ساختى ، فرمود : من از رسول خدا ( ص ) شنيدم مىفرمود :\r\nاز مردم قدردانى كنيد ، سپس فرمود : من از مردمى در شگفتم كه با پول خود بنده مىخرند و آزادان را به احسان خود نمىخرند ، روايت شده كه روز عاشوراء در پشت حسين ( ع ) پينه‌اى ديدند و از امام زين العابدين ( ع ) دربارهء آن پرسش كردند ، فرمود : اين اثر انبانى است كه به دوش مىكشيد و به خانهء بيوه‌زنان و يتيمان و مساكين مىبرد .\r\n\r\n","description":"","footnote":"","page_name":" 833 ","page_number":833},
  {"content":"\r\n\r\n( 1 )\r\n\r\nفصل در شجاعت حسين ( ع )\r\nروايت شده است كه ميان حسين ( ع ) و وليد بن عقبه دربارهء مزرعه‌اى نزاعى شد و حسين ( ع ) عمامهء او را از سرش برگرفت و به گردنش بست با آنكه وليد حاكم مدينه بود ، با پنجهء آهنين خود گلوى مروان را فشرد و عمامه‌اش را به گردنش تابيد تا غش كرد و او را رها نمود ، در روز عاشورا به او گفتند : تسليم فرمان پسر عمّت شو ، فرمود : نه به خدا ، دست خوارى به شما ندهم و چون بندگان نگريزم ، و سپس فرياد كرد : اى بندگان خدا ، من به پروردگار خودم و پروردگار شما از متكبّرى كه ايمان به روز قيامت ندارد ، پناهنده‌ام ، فرمود : مرگ با عزّت از زندگى در ذلّت بهتر است و روز شهادت خود مىسرود :\r\n مرگ به از ننگ بود اى پسر * ننگ بود به ز دخول سقر \r\nروز عاشوراء شجاعتى ابراز كرد كه شگفت افزود .\r\n( 2 ) يك راوى گويد : به خدا هرگز نديدم كسى در محاصرهء دشمن باشد و فرزندان و خاندان و يارانش كشته شده باشند و از حسين ( ع ) دلدارتر باشد ، پهلوانان به او حمله‌ور مىشدند و او با تيغ بر آنها يورش مىبرد و چون گوسفندى گرگ زده ، از جلوى او مىگريختند ، به لشكرى كه سى هزار بودند يورش مىبرد و چون ملخ آنها را تار و مار مىكرد و به ستاد خود برمىگشت و مىفرمود : لا حول و لا قوّة الّا\r\n\r\n","description":"","footnote":"","page_name":" 834 ","page_number":834},
  {"content":"\r\n\r\nباللَّه العلىّ العظيم .\r\n( 1 ) مىگويم : شجاعت حسين ( ع ) ضرب المثل است و ايستادگى او در جبهه‌هاى نبرد ، اوّلين و آخرين را درمانده كرده ، و شكيبائى او در برابر كثرت دشمن و كمى ياران چون صبر پدرش على ( ع ) است در صفّين و جمل ؛ در اينجا به ذكر مختصرى از شجاعت پدرش پردازيم و به همان ، سخن را پايان دهيم زيرا او از همه كس به پدر مانندتر بود و شجاعت پدر را در بازو داشت و از روش او گام فراتر نگذاشت ، عمر بن سعد به شمر لعين گفت : به خدا حسين تسليم نشود ، او روح سرفرازى در كالبد دارد .\r\n( 2 ) صاحب كتاب « درّ النظيم » دربارهء حادثهء جمل گفته : چون مسلم مجاشعى قرآن را از امير المؤمنين گرفت و به دستور او مردم را بدانچه در آن است دعوت كرد و سپس على ( ع ) ديد آن مردم تصميم نبرد با او دارند و آهنگ پيكار نموده‌اند ، محمد بن حنفيّه پرچمدار خود را خواست ، فرمود : پيش رو و در ميان دشمن فرو شو ، عرض كرد : به چشم ، دوباره حضرت به او دستور داد : اى زادهء خوله ، خود را در صفوف دشمن افكن ، عرض كرد : به چشم ؛ در برابر محمد ، صفى تيراندازان بودند ، او را تيرباران كردند و به سختى با او جنگيدند و او قدرى پس كشيد و به ياران خود گفت : اين دشمنان شما را تيرباران و زخمى كردند و در يك حملهء ديگر تير آنها تمام مىشود و پس از آن بر آنها حمله كنيد ، براى بار سوّم على ( ع ) به او فرمود : اى زادهء خوله ، مادرت مباد ، خود را ميان دشمن افكن و او باز سستى كرد ، على ( ع ) خودش از استر پياده شد و بر اسب خويش نشست و شمشير كشيد و از پشت سر محمّد آمد و شانهء راست او را گرفت و او را از روى\r\n\r\n","description":"","footnote":"","page_name":" 835 ","page_number":835},
  {"content":"\r\n\r\nزمين بلند كرد و فرمود : مادرت مباد ، محمد گويد : بدان كه جز او معبود بر حقّى نيست ، هر بار كه اين كار او يادم مىآيد گويا اثر نفس او را مىيابم ، پرچم را از دست من گرفت و هنگام ظهر روز شنبه بود كه بر آن لشكر حمله برد و بر آنها نيزه مىكوفت و مىسرود :\r\nبزن نيزه همچون پدر بىدرنگ چه خيرى است بىجوش و غرّش ز جنگ كه با تيغ و با نيزه در كارزار نيفروزيش چست همچون پلنگ ( 1 ) سپس بر آنها حمله كرد تا در آن درياى لشكر فرو شد و خود را ميان آنها افكند و دو لشكر در هم ريختند و جنگ سختى كردند و آن حضرت با شمشير خميده از كنار لشكر بيرون آمد و با سر زانو شمشير خود را راست كرد و يارانش دورش را گرفتند و گفتند : يا امير المؤمنين ، ما تو را كفايت كنيم ، جوابى نداد و ديده به دشمن دوخته بود و بار دوّم حمله كرد و خود را به ميان لشكر انداخت و ناپديد گرديد و پس از لختى آواز تكبيرش به گوش رسيد و چون شير مىغرّيد .\r\n( 2 ) گويم : گويا شيخ حسين بن شهاب الدين به اين مقام اشاره كرده است كه در بارهء آن حضرت سروده :\r\nامير المؤمنين با تيغ برّان بشد در آتش جنگى فروزان به همراه سپاهى از فرشته ببنگى كوه از آن فرسوده گشته\r\n\r\n","description":"","footnote":"","page_name":" 836 ","page_number":836},
  {"content":"\r\n\r\nز گردنها روان خون همچو باران چه تيغش برق و صوتش رعد غرّان وصىّ و وارث علم پيمبر به خمش جانشين فرمود و سرور ( 1 ) سپس لشكر از گرد او پراكنده شدند و دور او را خالى كردند و ما خود را به او رسانديم ، ايستاده و كف بر دهان آورده چون اشتر مست و شير حمايت كش و گردش از سر و دست و تن پشته‌ها ساخته ، عرض كرديم : يا امير المؤمنين ، ما تو را كفايت كنيم ، فرمود : به خدا از آنچه بينيد جز رضاى خدا و سراى آخرت مقصودى ندارم ، سپس برگشت و پرچم را به محمّد داد و فرمود : اى زادهء خوله ، چنين كن .\r\nمىگويم : اگر بيش از اين خواهى ، ملاحظه كن در صفّين ، خصوص در ليلة الهرير چه شجاعتى از او پديدار گرديد .\r\n( 2 ) راوى گويد : از آنگاه كه آسمان و زمين آفريده شده ، نشنيديم سردار لشكرى در يك روز به دست خود به شمارهء كشتگان على ( ع ) كشته باشد ، طبق آمار ، بيش از پانصد كس از پهلوانان عرب را كشت ، با شمشير خميده از صف دشمن بيرون مىآمد و مىفرمود : براى عذرخواهى نزد خدا و شماها از اين پيشامد ، قصد كردم آن را بشكافم ولى مانع من اين بود كه وقتى با آن برابر رسول خدا ( ص ) نبرد مىكردم فرمود : « لا سيف الّا ذو الفقار ، لا فتى الّا علي » گويد : ما آن را مىگرفتيم و راست مىكرديم و آن را از دست ما برمىگرفت و به دشمن حمله مىكرد و صف‌ها را مىشكافت ، به خدا شير از او دشمن‌كش‌تر نبود ؛ ( 3 ) در\r\n\r\n","description":"","footnote":"","page_name":" 837 ","page_number":837},
  {"content":"\r\n\r\nوصف ليلة الهرير او گفته‌اند : يلى را نديد جز آنكه خونش ريخت و پهلوانى نه جز آنكه قدمش لرزاند ، هر كس قصد او كرد نابودش ساخت و هر ستمكارى ديد رشتهء عمرش گسيخت و پشيمانيش افزود و نديد جمع منافقين را جز آنكه پراكنده نمود و نه فرزندان گمراهى را جز آنكه از بنياد كند و چون پهلوانى مىكشت با تكبيرى اعلام مىفرمود و تكبيرات ليلة الهرير او را شمردند ، پانصد و بيست و سه بود كه نشانهء 523 كشتهء جهنّمى بودند ، و گفته‌اند : در آن شب از بس خون در آستين زرهش سرازير مىشد و سنگينى مىكرد ، چاك زره را گشوده بود ، و گفته‌اند : در روز ، كشتگان او شناخته شدند براى آنكه ضربتهاى او به يك روش بود ، هر كه را بر فرق زده بود از سر به پا دونيم كرده و هر كس را بر كمر زده بود دونيم متساوى كرده بود و گويا آنها را داغ نهادند ، ( 1 ) در غزوهء « حنين » كه اصحاب پيغمبر ( ص ) گريختند ، روايت شده است كه على ( ع ) با چند تن از بنى هاشم ايستادگى كرد و آن روز چهل مبارز را از سر تا بينى يا تا آلت مردى به دونيم كرده بود ، ضربتهاى او بكر بود يعنى كشنده بود و نياز به ضربت ديگر نداشت ، در « خيبر » به « مرحب » حمله كرد و به يك ضربت ، عمامه و كلاه‌خود و سر و حلق و زره را از پس و پيش شكافت تا او را به دونيم كرد ، و به هفتاد پهلوان حمله برد و آنها را نابود كرد و دو لشكر از كارش حيران شدند .\r\n( 2 ) در « احد » چنان شمشير به كمر « صواب » پهلوان قريش نواخت كه نيمهء پائين او از كمر به زمين بر جا مانده بود و مسلمانان بدان نظر مىكردند و مىخنديدند ، سيّد حميرى در وصف نبردش سروده :\r\n چو نگه پيكار نيزه باران شد * خيل گردان از آن گريزان شد \r\n\r\n","description":"","footnote":"","page_name":" 838 ","page_number":838},
  {"content":"\r\n\r\n مىدود سوى هم نبرد و به دست * تيغ برّان و تيرش اندر شصت\r\nهمچو شيرى ميان اشبالش * بر شكارى گشوده چنگالش \r\n( 1 ) مىگويم : من چون اين شعر سيّد را مىخوانم ، به ياد روايت نصر بن مزاحم مىافتم كه ضمن وقائع صفّين از زيد بن وهب نقل كرده كه على ( ع ) در آن روز با پسرانش به بازديد ميسره آمد كه تنها « ربيعه » آن را اداره مىكردند ، من به چشم ديدم تيرهاى دشمن پرزنان از پشت و شانه‌اش مىگذشت و هر كدام از فرزندان او خود را سپر او مىنمود و على ( ع ) خوشش نيامد و خود را جلو مىانداخت و ميان شاميان و آنها حائل مىكرد و با دست خود ، فرزندان را عقب خود مىكشيد ؛ در اين ميان ، « احمر » وابستهء بنى اميه كه پهلوانى بود ، آن حضرت را ديد و گفت :\r\nخدايم بكشد اگر تو را نكشم ، به سوى آن حضرت دويد و « كيسان » آزاد كردهء على ( ع ) جلوى او رفت و دو ضربت ردّ و بدل كردند و كيسان را كشت و خود را به على ( ع ) رسانيد ، على ( ع ) دست دراز كرد و گريبان زره او را گرفت و از سر زينش در ربود و بر شانهء خود نهاد و من ديدم كه بالاى شانهء على ( ع ) دست و پا مىزد و او را به زمين كوفت كه شانه و بازويش شكست و دو پسرش حسين ( ع ) و محمد بر او حمله كردند و با تيغ ، جانش را ربودند ، گويا على ( ع ) را مىنگرم كه ايستاده و شير بچه‌گانش آن مرد را زير ضربت دارند ، و چون هلاك شد نزد پدر آمدند .\r\n( 2 ) خوشم مىآيد كه اين فصل را به چند بيت از قصيدهء هائيّهء ازريّه ، پايان دهم ، گويد للَّه درّه :\r\n\r\n","description":"","footnote":"","page_name":" 839 ","page_number":839},
  {"content":"\r\n\r\nاز او در بشر صولتى شد پديد كه از كلّ مردم كس آن را نديد چه عمر بن ودّ لشكرى بيكران بياورد و دنيا بشد تنگ از آن يگانه به شهر مدينه بتاخت هراسش ز دشمن به دل ره نساخت مبارز طلب كرد زان چند هزار ولى از هراسش همه دلفكار بگفتا : كه آيد بر عامرى كه شيرش گريزد به بيشه پرى كه مشتاق فردوس باشد و يا كه دشمن به دوزخ فرستد هلا پيمبر به ياران سخن‌ساز كرد ثواب شكيبائى آغاز كرد كه باشد خدا را بهشتى برين كه تنها مجاهد در آنجا گزين هر آن كس كه با عمرو سازد نبرد به فردوس اعلا منش وام گرد چه حيوان همه از جوابش خموش جوابى از آنها نيامد به گوش\r\n\r\n","description":"","footnote":"","page_name":" 840 ","page_number":840},
  {"content":"\r\n\r\nكه ناگه قريشى يلى شهسوار كه از گام او شد زمين‌لرزه دار بگفتا : منم بهر او هم نبرد خدا قتل او را به من در سپرد به ميدان او رفت اندر شتاب چه شخصى گرسنه به سوى كباب به شمشير تيزش ببريد ساق بيفكند بر خاك او را چلاق ز آواز شمشير او تا به حشر جهان پر ز شور است و فرياد بشر چه خوش ضربتى مكرمت خيز و پر كه از اجر ثقلين افزون شمر ورا از معالى يكى باشد اين تو مىسنج ديگر معالى بر اين\r\n\r\n","description":"","footnote":"","page_name":" 841 ","page_number":841},
  {"content":"\r\n\r\n( 1 )\r\n\r\nفصل در مدح اصحاب حسين ( ع ) و ذكر برخى از آنان\r\nاصحاب حسين ( رضوان اللَّه عليهم ) روز قيامت ، سرور شهدايند ، از خدا رضايند و خدا از آنها راضى است ، پيغمبر ( ص ) در ضمن پيشگوئى از شهادت حسين ( ع ) از آنها نام برده و فرموده : حسينم آن روز همراه يارانى است كه گويا ستارگان آسمانند و در جانبازى به هم پيشدستى كنند ، من گويا لشكرگاه و بارانداز و قبر آنها را مىنگرم .\r\n( 2 ) ابن عباس شبى كه حسين ( ع ) شهيد شده بود ، آن حضرت را در خواب ديد كه شيشه‌اى در دست داشت و خونهائى در آن فراهم آورده بود ، عرض كرد :\r\nيا رسول اللَّه ، اين چيست ؟ فرمود : اين خون حسين و ياران او است كه به درگاه خدا مىبرم .\r\n( 3 ) امّ سلمه او را پريشان و اندوهناك در خواب ديد و عرض كرد : يا رسول اللَّه ، مرا چه شده كه شما را رنگ پريده و اندوهناك مىنگرم ؟ فرمود : همهء شب را به كندن قبور حسين و يارانش گذراندم ، ميثم [ 1 
  ] به جبلهء مكيّه گفت : بدان كه روز\r\n\r\n\r\n","description":"","footnote":"\r\n[ 1 
  ] ميثم تمّار از خواصّ اصحاب امير المؤمنين ( ع ) و از حواريّين آن حضرت است ، علم بسيار از باب مدينهء علم نبى اخذ كرده به حدّى كه به ابن عباس كه تلميذ امير المؤمنين ( ع ) بود و او را ربّانى\r\n","page_name":" 842 ","page_number":842},
  {"content":"\r\n\r\nقيامت ، سرور شهيدان است و اصحابش يك درجه بالاتر از شهيدان ديگرند .\r\n( 1 ) كعب الاحبار [ 1 
  ] گفت : در كتاب ما وارد است كه مردى از فرزندان رسول خدا ( ص ) كشته شود و هنوز عرق اسبهاى يارانش نخشكيده باشد كه به بهشت روند و حور العين را در آغوش كشند ، و از امام صادق ( ع ) روايت است كه چون زمينها و آبها بر يكديگر باليدند ، كربلا گفت : من زمين مبارك و مقدّس خدايم و تربت و آبم شفاء است و به خود ننازم بلكه خاضع و خوار آن كسم كه اين عنايت را به من فرموده و بر زير دستان نبالم بلكه براى خدا شكرگزارم ، خدا او را به حسين ( ع ) و اصحابش گرامى داشت و بدين تواضع و تشكر فضل او را فزود .\r\n\r\n\r\n","description":"","footnote":"\r\nامّت مىگفتند ، مىگفت : يا بن عبّاس ، سؤال كن از من آنچه بخواهى از تفسير قرآن كه من قرائت كرده‌ام بر امير المؤمنين ( ع ) تنزيل قرآن را و تعليم فرمود مرا تأويل آن را ، ابن عباس استنكاف ننمود ، دوات و كاغذ طلبيد و نوشت بيانات او را ، او از زهّاد و كسانى بود كه از كثرت عبادت پوستش به استخوانش خشك شده بود .\r\n[ 1 
  ] كعب الاحبار يهودى بود و در خلافت عمر ، اسلام آورد و مردم از پيش‌آمدهاى آخر الزمان از او مىپرسيدند و به آنها خبر مىداد و از شهادت و بعد از آن هم خبر داد . ابن ابى الحديد گويد : با على ( ع ) كج بود ، و حضرت او را « كذّاب » مىخواند ، شيخ ما صدوق از ليث بن سعد روايت كرده كه گفت : به كعب در حضور معاويه گفتم : وصف مولد پيغمبر ( ص ) را شما چگونه دريافته‌ايد ؟ و براى عترتش در نزد شما چه فضلى است ؟ كعب به معاويه نظر كرد تا بداند دلخواه او چيست ؟ خدا به زبانش انداخت كه گفت : اى ابو اسحاق ، هر چه دارى بگو ، گفت : من هفتاد و دو كتاب آسمانى خواندم و همهء كتاب دانيال را خواندم و در همه ذكر ولادت او و ولادت عترتش را خواندم .\r\n","page_name":" 843 ","page_number":843},
  {"content":"\r\n\r\n( 1 ) شيخ كشى [ 1 
  ] گفته است : حبيب از آن هفتاد مردى بود كه حسين ( ع ) را يارى كردند و به كوه آهنين برخوردند و سينه جلوى نيزه‌ها دادند و چهره جلوى شمشيرها به آنها امان دادند و نپذيرفتند و گفتند : ما نزد رسول خدا ( ص ) عذرى نداريم كه چشمى از ما باز باشد و حسين ( ع ) كشته شود و همه گرد او كشته شدند و بسيار خوب گفته كسى كه دربارهء آنها سروده :\r\n وفادار و مردانه ياران او * بر انبوه لشكر چه شير غرّان\r\nهمه پاك اصل و همه پاك نفس * پدر نيك و مادر نجيب زمان\r\nقصور جنان نزدشان شد عيان * قصورى در آنها نبد غير آن \r\nمن به آنها اشارت كنم و گويم : السلام على الأرواح المنيخة بقبر أبي عبد اللَّه الحسين عليه السلام :\r\n در مكارم پيشدستى كرده‌اند * حوض كوثر را به چنگ آورده‌اند\r\nگر نبودى تيغ و تير آن يلان * كس نيوشيدى ديگر صوت اذان \r\n( 2 ) من آنچه بدانها تعلّق دارد در كتاب « نفس المهموم » ياد كردم و اين روايت از مسعودى آوردم كه آنان با اصحاب رسول خدا ( ص ) در « بدر » و اصحاب قائم آل محمد ( ص ) از آن هزار كسند كه خدا دينش را بدانها يارى كرده است و در اينجا مناسب است روايتى در فضل اصحاب قائم بياوريم كه همكنان اصحاب\r\n\r\n\r\n","description":"","footnote":"\r\n[ 1 
  ] كشّي با فتح كاف و تشديد شين نقطه‌دار ، منسوب به « كش » شهرى در ما وراء النهر است و او شيخ اجلّ مقدّم و ثقه و عالم بصير به رجال و اخبار ، ابو عمرو محمد بن عمر بن عبد العزيز كشّى است ، صاحب رجال معروفى كه شيخ ابو جعفر طوسى آن را خلاصه كرده ، و كتاب او را درس مىخوانند چون پرفائده است .\r\n","page_name":" 844 ","page_number":844},
  {"content":"\r\n\r\nحسين ( ع ) باشند و در روى زمين به مانند مشكى هستند كه از آن هميشه بوى خوش تراود و ديگرگون نشود و در آسمان ماه درخشنده‌اى را مانند كه هرگز خاموش نگردد .\r\n( 1 ) « بحار » از سيد على بن عبد الحميد به سندى از امام ششم ( ع ) روايت كرده است كه : براى آن حضرت در « طالقان » گنجى است كه نه طلا است و نه نقره و پرچمى است كه هنوز تاى آن باز نشده و مردانى كه دلهاى آهنين دارند و دربارهء خدا هيچ ترديدى در آنها راه نيافته و از سنگ محكمترند و اگر بر كوه حمله برند آن را از جا بركنند ، پرچم به هر شهرى كشند ، آن را ويران سازند ، مرغان گوشت خوار بر اسبان آنها نشيند و خود را به زين اسب امام بمالند و بركت جويند و بر او گرد آيند و در جنگها سپر او گردند و هر چه فرمايد ، انجام دهند ، و مردانى باشند شب‌زنده‌دار و در نماز خود چون زنبور عسل بنك دراندازند و شبها روى پاى خود به نماز گذرانند و روزها بالاى اسبان بر دشمن تازند ، راهبان شب باشند و شيران روز نسبت به او از كنيزان فرمانبرترند ، همه چراغ هدايتند و دلهايشان قنديل را ماند و از خدا ترسانند و شهادت خواهند و آرزومندند كه در راه خدا كشته شوند و شعارشان « يا لثارات الحسين » است ، به هر سو روند تا مسافت يك ماه راه ، ترس آنها به دل دشمنان افتد وى به سوى مولاى خود شتابانه بروند ، و به آنها ، خدا امام برحق را يارى دهد ؛ گويم : در وصف آنها شايد هر كه سرايد :\r\nخدا را ز قومى كه چون شب درآيد به درگاه رحمن ز بستر برآيد\r\n\r\n","description":"","footnote":"","page_name":" 845 ","page_number":845},
  {"content":"\r\n\r\nبر اسبان رهوار خود برنشينند چه صبحى صداى منادى شنيدند چه بينند در صبح روى سپيده ز شوق عبادت به شب دل كشيده به دنيا مطيعند از سيّد خود به عقبى همه سيّد كهبد و بد زمين چون بميرند گريد بر آنها چه باشند اوتادش از كوه و صحرا ( 1 ) در « حديقة الحكمة » [ 1 
  ] ضمن شرح حديث ششم در موضوع رضا به قضاى خدا گفته است : در حديث است كه موسى ( ع ) عرض كرد : پروردگارا ، محبوبترين خلق خودت را نزدت ، به من بنما كه بيشتر از همه عبادت كرده است ، خدا به او فرمود برود به دهى كنار دريا ، و به او خبر داد كه او را در مكانى كه نام برد دريابد ، موسى ( ع ) بدانجا رسيد و مردى زمين‌گير مجذوم ابرصى را ديد كه تسبيح خدا كند ، موسى ( ع ) به جبرئيل گفت : آن مردى كه از خدا خواستم به من\r\n\r\n\r\n","description":"","footnote":"\r\n[ 1 
  ] « حديقة الحكمة » شرح چهل حديث نبوى است ، نسخهء قديمى از آن را در مشهد رضا ( ع ) به دست آوردم كه تا يازده حديث داشت و در پشتش نوشته بود : تأليف امام منصور باللَّه عبد اللَّه بن حمزة بن سليمان متولّد سال 551 و متوفّاى 610 در « كوكبان » .\r\n« كوكبان » كوهى است نزديك « صنعاء » در آن قصرى است كه از برون با سنگ و نقره ساختمان شده و از درون با ياقوت و گوهر و در شب چون ستاره مىدرخشد و به اين جهت « كوكبان » ناميده شده ، در « مراصد » چنين گفته .\r\n","page_name":" 846 ","page_number":846},
  {"content":"\r\n\r\nبنمايد ، كجا است ؟ گفت : يا كليم اللَّه ، همين مرد است ، ( 1 ) موسى ( ع ) گفت : اى جبرئيل ، من مىخواستم او را روزه‌دار و نمازگزار بشناسم ، جبرئيل گفت : اين مرد نزد خدا محبوبتر و عابدتر از روزه‌دار و شب‌زنده‌دار است ، من خود مأمور شدم دو چشم او را نابود كنم ، بشنو كه براى كورى خود چه مىگويد ، جبرئيل به دو چشم او اشاره كرد و هر دو از حدقه درآمدند و به چهره‌اش ريختند ، گفت :\r\nتا خواستى مرا از آنها بهره‌مند كردى و چون خواستى ، آنها را از من گرفتى و اميد عميق مرا نسبت به خودت برجا گذاشتى ، اى خدا ، نيكوئى كن و بنده وارس ؛ موسى ( ع ) به او گفت : اى بندهء خدا ، من مردى مستجاب الدعوه‌ام ، اگر دوست دارى به درگاه خدا دعا كنم تا آنچه از اعضايت از ميان رفته به تو برگرداند و تو را بهبودى بخشد ، خدا رحمت كرده گفت : من چيزى از آنها را نخواهم ، خواست او را از خواست خود دوست‌تر دارم و اين رضاى محض است كه ملاحظه مىكنى ، ( 2 ) موسى ( ع ) گفت : شنيدم خدا را بارّ و وصول خواندى ، برّ و صلهء پروردگارت به تو چه بوده است ؟ گفت : مرا در اين شهر به معرفت خودش مورد لطف ساخته ، موسى ( ع ) با تعجّب روانه شد و گفت : اين مرد اعبد اهل جهان است ، و تعجّبى كه موسى ( ع ) از رضاى به قضاى اين بندهء خدا دارد ، ما از رضاى به قضاى در امرى داريم كه جان و مال و اولاد و زن بر سر آن از دست رفته مانند فداكارى زهير بن قين بجلى ، مسلم بن عوسجهء اسدى ، ابى حجل مشهر ، حبيب بن مظاهر و همكنان آنها ( رضي اللَّه عنهم و أبلغهم رحمته غاية الرضا ) زيرا آنها به چشم خود ، كوههاى آهن را ديدند كه دنياپرستان زير آن چون كورهء افروخته‌اند و خود را از روى رضا به قضا و پسند خدا در آن افكندند ، ( 3 ) در اينجا\r\n\r\n","description":"","footnote":"","page_name":" 847 ","page_number":847},
  {"content":"\r\n\r\nمناسب است مخصوصاً عابس بن ابى شبيب شاكرى را نيز يادآور شويم ( بيّض اللَّه وجهه ) او در رجال شيعه ، مردى رئيس و شجاع و خطيب و عابد و نماز شب‌خوان بود و بنو شاكر كه خاندانى از تيرهء « همدان » بودند ، از مخلصين امير المؤمنين ( ع ) و پهلوانان و حمايت‌كشان عرب بشمار بودند و آنها « فتيان الصباح » ملقّب بودند و عابس اشجع مردم بود و چون روز عاشورا به ميدان رفت ، احدى جرئت نكرد برابر او آيد ، شمشير كشيد و با نشان تيغى كه در پيشانى داشت به سوى لشكر دشمن پيشرفت و فرياد مىزد : أ لا رجل ، أ لا رجل ؟ مردى نيست كه به ميدان آيد ؟ ( 1 ) عمر بن سعد فرياد زد : واى بر شما ، او را سنگ باران كنيد ، از هر سو به او سنگ زدند و چون چنان ديد ، زره از تن و خود از سر دور انداخت و به زبان حال مىگفت :\r\nوقت آن آمد كه من عريان شوم جسم بگذارم سراسر جان شوم آنچه غير از شورش و ديوانگى است اندرين ره روى در بيگانگى است آزمودم مرگ من در زندگى است چون رهم زين زندگى پايندگى است ( 2 ) سپس بر لشكر كوفه حمله كرد ؛ و من مىگويم : گويا حسّان بن ثابت دربارهء او سروده است :\r\nنيزه‌ها را به گلو جاى دهد جاى خودش سر خود بازنهد\r\n\r\n","description":"","footnote":"","page_name":" 848 ","page_number":848},
  {"content":"\r\n\r\nنيزه‌ها چون به تنش درگيرد زره از پاكى عنصر گيرد گويد اى اسب شكيبا ز سنان نخورى زخم يلى شد ويران شاعر عجم گفته است :\r\nجوشن ز بر گرفت كه ما هم نه ماهيم مغفر ز سر افكند كه بازم نيم خروس بىخود بىزره بدر آمد كه مرگ را در بر برهنه مىكشم اينك چه نوعروس ( 1 ) راوى گويد : او را ديدم كه بيش از دويست تن از لشكر را عقب مىراند و سپس گرداگردش را گرفتند و شهيدش كردند ( رحمة اللَّه عليه ) مرا خوش آيد كه به اين دو بيت ، او را نوحه‌خوانى كنم : [ 1 
  ]\r\n\r\n\r\n","description":"","footnote":"\r\n[ 1 
  ] اين دو شعر از متمّم بن نويره است كه در نوحهء برادرش مالك سروده نقل است كه بامدادى پس از نماز صبح كه مردم با أبو بكر خوانده بودند و مسجد مدينه پر بود برخاست و بر دستهء كمانش تكيه زد و خواند :\r\n چه خوش كشته‌اى را به وقتى ز نيزه * پس خيمه افتاده كشتى بن ازور \r\nابن الازور همان زراء است كه به دستور خالد بن وليد ، مالك بن نويره را سر بريد ؛ سپس متمّم اشاره به أبو بكر كرد و گفت :\r\n بخواندى به سوى خداش و بكشتى * گر او خوانده بودت نكندى تو را سر \r\nأبو بكر گفت : به خدا من او را دعوت نكردم ، با او دغلى و خيانت نورزيدم ، سپس متمّم سرود :\r\n","page_name":" 849 ","page_number":849},
  {"content":"\r\n\r\n درون و برون زره خوش يلى بد * به آوارگان شبان مصدرى بد\r\nز فحشاء در زير جامه نداشت * نكو منظر و پارسا مأزرى بد \r\nالسلام عليك يا عابس بن أبي شبيب الشاكري ، أشهد انّك مضيت على ما مضى عليه البدريّون و المجاهدون في سبيل اللَّه .\r\n( 1 ) از محمد بن اسحاق روايت شده كه عاصم بن عمرو بن قتاده‌اش بازگفته است كه عوف بن حرث كه همان ابن عفراء است ، روز جنگ بدر به رسول خدا ( ص ) عرض كرد : يا رسول اللَّه ، پروردگار از بندهء خود چه خوش آيد ؟ فرمود : برهنه چنگ در دشمن فرو بردن عوف جوشنى كه در بر داشت به دور افكند و تيغ برگرفت و با دشمن جنگيد تا كشته شد ( رحمة اللَّه عليه ) .\r\n( 2 ) بايد دانست كه « شوذب » بفتح ، مولى شاكر به معنى اين است كه بر آنها وارد بوده يا با آنها هم پيمان شده و چاكر و يا بندهء عابس نيست و شايد رتبه‌اش برتر از خود عابس باشد چون درباره‌اش گفته‌اند : پيشواى شيعه بوده ؛ در « ابصار العين » گويد : شوذب از رجال و وجوه شيعه است و از پهلوانان انگشت شمار و حافظ و ناقل احاديث است از امير المؤمنين ( ع ) ؛ صاحب « حدائق ورديّه » گفته است : شوذب جلسه‌اى براى شيعه داشت كه مىآمدند و از او اخذ حديث مىكردند و در ميان آنها مورد توجّه و آبرومند بود .\r\n\r\n\r\n","description":"","footnote":"\r\nدرون و برون زره . . . تا آخر ، و آن قدر گريست كه از روى كمانش به زمين غلطيد و پياپى گريست تا از چشم كورش هم اشك بيرون آمد .\r\n","page_name":" 850 ","page_number":850},
  {"content":"\r\n\r\n( 1 )\r\n\r\nفصل\r\nقطب راوندى رحمه اللَّه [ 1 
  ] ، از ابى عبيدة بن عبد اللَّه بن مسعود ، از پدرش\r\n\r\n\r\n","description":"","footnote":"\r\n[ 1 
  ] قطب راوندى شيخ جليل عالم فاضل متبحّر ابو الحسن سعيد بن هبة اللَّه راوندى صاحب مؤلّفات فائقه است چون « شرح نهج البلاغه » و كتاب « خرائج و جرائح » و كتاب « دعوات » كه اين روايت از آن نقل شده است ، گويد : در روايتى است كه خداى تعالى به موسى فرمود : هرگز كارى كردى ؟ عرض كرد : برايت نماز خواندم و روزه داشتم و صدقه دادم و ذكر گفتم ، خداى تبارك و تعالى فرمود : نماز ، برهان تو است ؛ و روزه سپر دوزخ تو است ؛ و صدقه ، سايبان ؛ و ذكر ، چراغ تو است ؛ براى من چه كردى ؟ موسى عرض كرد : مرا به عملى كه از آن تو است رهنمائى كن ، خدا فرمود : بخاطر من ، با دشمنم دشمنى ، و با دوستم دوستى كردى ؟ موسى ( ع ) دانست كه افضل اعمال ، حبّ فى اللَّه و بغض فى اللَّه است ، و بدان اشاره كرده است . امام رضا ( ع ) در نامهء خود كه فرموده : دوستدار آل محمد باش گرچه فاسقى ، و دوستداران آل محمد را دوست دار اگر چه فاسق باشند . و از احاديث نادر اين است كه اين نامه اكنون نزد يكى از اهل « كرمند » اصفهان است و داستانش اين است كه يكى از اهالى آن ده در موقع مسافرت امام رضا ( ع ) از مدينه به خراسان ، جمّال آن حضرت بوده و هنگام مراجعت به او عرض كرده : يا بن رسول اللَّه ، از خود از خطّ خود تبرّكى به من مرحمت كن ، و آن مرد سنّى بوده و حضرت آن نوشته را به او داده .\r\nقطب راوندى ظهر چهارشنبه 14 شوّال 573 وفات كرده است و قبرش در قم و جوار قبر فاطمهء معصومه است و محلّ نزول فيوضات سبحانيّه و در صحن جديد واقع است و به گمانم در لوح قبرش تاريخ وفات او را 548 نوشته و اين اشتباه است زيرا او در 562 از جمع فقه قرآن فارغ شده ؛ « راوند » شهر كوچكى است نزديك كاشان و اصفهان .\r\n","page_name":" 851 ","page_number":851},
  {"content":"\r\n\r\nروايت كرده كه : خداوند به پيغمبرش ( ص ) دستور داد وارد كنيسه‌اى شود ( معبد يهود ) تا مردى را به بهشت برد ، چون با گروهى همراهان خود وارد كنيسه شد ، ديد جمعى از يهود ، توراة را مىخوانند و به آنجا رسيدند كه اوصاف پيغمبر ( ص ) را شرح مىدهد ، چون چشمشان به آن حضرت افتاد خموشى گرفتند ؛ در گوشهء كنيسه ، بيمارى بود ، ( 1 ) پيغمبر ( ص ) از آنها پرسيد : چرا خموشى گرفتيد ؟ آن يهود بيمار بر سر دست آمد و خود را به توراة رسانيد و آن را برگرفت و خواند تا آخر وصف پيغمبر ( ص ) و امّت او و گفت : اين اوصاف از آن تو و امّت تو است و من شهادت مىدهم كه معبود بحقّى جز خدا نيست و تو رسول خدائى ، و سپس جان داد ، پيغمبر ( ص ) به همراهانش فرمود : متصدّى جنازهء برادر خود گرديد . ( 2 ) به نظر من حال اين بيمار آزادهء جوانمرد چقدر شبيه است به حالت حرّ بن يزيد رياحى طبق آنچه سبط بن جوزى در « تذكره » آورده است ، گفته است : حسين ( ع ) شبث بن ربعى [ 1 
  ] و حجار بن ابجر [ 2 
  ] و قيس بن اشعث و\r\n\r\n\r\n","description":"","footnote":"\r\n[ 1 
  ] در « تقريب » ابن حجر گويد : شبث اوّلش مفتوح است و دوّمش باء يك نقطه و سوّم ثاء سه نقطه ، پسر ربعى تميمى يربوعى است ؛ ابو عبد القدّوس گويد : كوفى است و دوران جاهلى را ديده ، مؤذّن سجاح بود ، و سپس اسلام آورد و در شورش بر عثمان كمك كرد و سپس در صحبت على ( ع ) درآمد و پس از آن از خوارج شد و باز توبه كرد و در قتل حسين ( ع ) شركت نمود و پس از آن با مختار در شمار خونخواهان حسين ( ع ) درآمد و رئيس شرطهء كوفه گرديد و در قتل مختار هم شركت جست و در حدود سال 80 هجرى در كوفه بمرد .\r\n( 2 ) حجّار بن ابجر با حاء يك نقطه و جيم با تشديد ، همان است كه در قتل حسين ( ع ) شركت جست ،\r\n","page_name":" 852 ","page_number":852},
  {"content":"\r\n\r\nيزيد بن حرث را آواز داده كه : مگر شما به من ننوشتيد ميوه‌ها رسيده و باغها خرّم شده و بر لشكرى آماده فرود آئى ، به كوفه بيا ، و گفته : در جوابش گفتند : ما ننوشتيم و ندانيم چه مىگوئى .\r\n( 1 ) سپس گفته است كه : حرّ بن يزيد يربوعى [ 1 
  ] كه يكى از سروران آنها بود ، در جواب آن حضرت گفت : آرى ، به خدا ما بوديم كه با تو مكاتبه كرديم و مائيم كه تو را به اينجا آورديم ، خدا باطل و اهل باطل را دور كند ، به خدا من دنيا را به آخرت نگزينم و بر اسب خود زد ، وارد قشون حسين ( ع ) گرديد ، حسين ( ع ) به او فرمود : اهلا و سهلا ، به خدا تو در دنيا و آخرت آزادى .\r\n( 2 ) و سپس چون مولاى ما حسين ( ع ) باب وسيله و كليد خزائن رحمت و چراغ هدايت و كشتى نجات است دور نيست كه آنچه از آن حضرت راجع به\r\n\r\n\r\n","description":"","footnote":"\r\nپدرش ابجر طبق آنچه نقل شده نصرانى بود و در كوفه به دين نصارى مرد ، و نصارى و مسلمانان بخاطر خودش و پسرش در تشييع او شركت كردند و او را تا « جبانه » بردند و عبد الرحمن بن ملجم لعين به اين مشايعت مشترك برخورد و گفت :\r\n مسلمان اگر بود حجّار ابجر * ز نعش پدر بود بيگانه يكسر\r\nوگر او ز كفّار باشد چه باكى * ز كفّار نبود چنين خوى منكر\r\nنبود ار بدل مقصدى جمعشان را * پراكنده كردم به شمشير دو سر \r\nآن ملعون در اين موقع ، قصد قتل امير المؤمنين ( ع ) را داشت و شمشيرى كه به آن حضرت زد با او بوده .\r\n[ 1 
  ] يربوع بن حنظله ، پدر قبيله‌اى است از تميم كه متمّم بن نويره از آنها است ، او مردى صحابى شاعر بود و در كوفه رياست داشت .\r\n","page_name":" 853 ","page_number":853},
  {"content":"\r\n\r\nاسترحام و گريه و خواهش و اصرار بر ترك كشتن او از وى روايت شده است براى دلسوزى آن حضرت بوده بر اهل كوفه كه مرتكب چنين جنايت و جرم‌هاى فظيع نشوند كه امّتهاى اهل عالم ، يكى از آنها را مرتكب نشده و شايد سرّ اينكه مكرّر استغاثه كرده و ناصر و ياور خواسته همين بوده و مقصدش حفظ جان خود نبوده ، بلكه حفظ سعادت آنان بوده و مىخواست تا حدّ امكان ، بعضى از آنها را نجات دهد در صورتى كه نجات همه ، امكان‌پذير نبوده است .\r\n( 1 ) آغاز استغاثهء آن حضرت از هنگامى است كه ديد لشكر ، تصميم گرفتند با او بجنگند و آن مواعظى كه بدانها فرمود دل سنگ را مىشكافت و كودكان را از گهواره مىپرانيد ، در آنها اثر نبخشيد ، در اينجا فرياد كرد : « أما من مغيث يغيثنا لوجه اللَّه ؟ أما من ذابّ يذبّ عن حرم رسول اللَّه ؟ » كسى نيست از حرم رسول خدا ( ص ) دفاع كند ؟ چون حرّ ديد كه لشكر تصميم نبرد با حسين ( ع ) دارند و فرياد او را شنيد ، نزد عمر بن سعد رفت و گفت : اى عمر ، تو با اين مرد نبرد كنى ؟ گفت : آرى به خدا ، نبردى كه دست كم سرها را بيفكند و دستها را بپراند ، گفت : اين پيشنهادها كه به شما داده پسند شما نيست ؟ عمر گفت : اگر كار به دست من بود ، چنان مىكردم ، ولى امير تو سرباززده ؛ حرّ برگشت و به جايگاه خود ايستاد و لرزه بر تنش افتاد كه نشانهء بازگشت به خدا و تحريك الهى است ، مهاجر بن اوس به او گفت : وضع تو شك‌آور است ، به خدا من در هيچ جنگى نديدم كه مانند اين جبهه بلرزى و اگر از من بپرسند اشجع اهل كوفه كيست ؟ از تو درنگذرم ، اين چه وضعى است كه در تو مىبينم ، حرّ به او گفت :\r\nبه خدا من اكنون خود را ميان بهشت و دوزخ مىنگرم ، به خدا چيزى را بر بهشت\r\n\r\n","description":"","footnote":"","page_name":" 854 ","page_number":854},
  {"content":"\r\n\r\nترجيح ندهم اگر چه تيكه‌تيكه شوم و سوخته شوم :\r\n تا دل سرگشته كجا رو كند * تا به كه اين شيفته جان خو كند\r\nمىرود و مىبردم سوى دوست * تا كشدم در خم گيسوى دوست\r\nرخت به سر منزل سلمى كشم * تا ز ثرى سر به ثريّا كشم\r\nگر من و دل بر در او جا كنيم * ديگر از اين به چه تمنّا كنيم \r\n( 1 ) سپس بر اسب خود زد و دست بر سر سوى حسين ( ع ) آمد و مىگفت :\r\nخدايا ، به تو بازگشتم و توبه‌ام بپذير ، همان منم كه دل دوستان و زادگان پيغمبرت را به هراس آوردم ؛ به حسين ( ع ) پيوست و زبان حالش گويا بود :\r\n اى كرمت همنفس بىكسان * جز تو كسى نيست كس بىكسان\r\nپيش تو با ناله و آه آمديم * معتذر از جرم و گناه آمديم\r\nجز تو ره قبله نخواهيم ساخت * گر ننوازى تو كه خواهد نواخت\r\nيار شو اى مونس غمخوارگان * چاره كن اى چارهء بيچارگان\r\nدرگذر از جرم كه خواهنده‌ايم * چارهء ما كن كه پناهنده‌ايم\r\nچارهء ما ساز كه بىياوريم * گر تو برانى به كه رو آوريم \r\n* * *\r\n تا نسازيد در ستم نروم از اين در * يا پذيريد به اين عيب و كم كاست مگر\r\nگر پذيريد چه به باشد از اين عزّ و شرف * ور برانيد كنم روى به سوى چه طرف \r\n* * *\r\n\r\n","description":"","footnote":"","page_name":" 855 ","page_number":855},
  {"content":"\r\n\r\n اى در تو مقصد و مقصود ما * وى رخ تو شاهد و مشهود ما\r\nنقد غمت مايهء هر شادىاى * بندگيت به ز هر آزادىاى\r\nكوى تو بزم دل شيداى ما است * مسكن ما منزل ما جاى ما است\r\nعشق تو مكنون ضمير من است خاك سراى تو سرير من است * اى غمت از شادى احباب به\r\nدرد تو از داروى اصحاب به * كوه غمت سينهء سيناى من\r\nروشنى ديدهء بيناى من \r\n( 1 ) گفته‌اند : چون نزديك خيام حسين ( ع ) رسيد ، سپر ، وارونه گرفت و گفتند : پناه آورده تا چون او را شناختند ، به حسين ( ع ) سلام داد و عرض كرد :\r\nقربانت گردم ، من همان همراه توام كه از برگشت تو جلوگيرى كردم و در راه ، همراه تو بودم و در اينجا به تو سخت گرفتم و تو را بازداشت كردم و هرگز گمان نمىبردم اين مردم پيشنهادهاى تو را همه رد كنند و تو را به اين روز برسانند ، به خدا اگر مىدانستم كه سرانجامت را به اينجا مىرسانند ، آنچه با تو كردم ، نمىكردم ، من از آنچه كردم به خدا توبه كردم ، آيا از اين گناه به نظر شما توبه‌ام پذيرفته شود ؟ !\r\n گر تو برانى كسم شفيع نباشد * رو به تو دانم دگر به هيچ وسائل \r\n( 2 ) حسين ( ع ) فرمود : آرى ، خدا توبه‌ات را بپذيرد ، فرود آى ، عرض كرد :\r\nمن سواره باشم براى شما بهتر است ، از آنكه پياده شوم ، ساعتى بر پشت اسب با اين لشكر نبرد كنم و آخر كارم پيادگى باشد ، حسين ( ع ) فرمود : خدايت رحمت كند ، هر چه در نظر دارى بكن ، جلوى حسين ( ع ) ايستاد و فرياد زد : اى اهل كوفه ، مادرتان به عزايتان نشيند و بر شما بگريد ، اين بندهء شايسته را دعوت\r\n\r\n","description":"","footnote":"","page_name":" 856 ","page_number":856},
  {"content":"\r\n\r\nكرديد و چون نزد شما آمد ، او را به دشمن داديد . . . تا آخر .\r\n( 1 ) به نظر من ، علّت آنكه حرّ امتثال امر آقا را نكرد و پياده نشد ، اين بود كه شرم مىكرد به روى او نگاه كند براى آنچه با او كرده بود ، در اينجا دوست دارم به آن اشعارى كه علم الدين سخاوى هنگام مردنش سروده تمثّل جويم :\r\nگويند كه فردا به در يار برآئيم بار افكنم و جبهه به درگاه بسائيم هر كس كه بود سامع و فرمانبر اين در از ديدن آن خرّم و شاد است و منوّر گفتم كه گنه دارم و كو چاره و درمان من با چه رخى گردم بر آن در اندر گفتند گذشت است در آن درگه عادت ويژه ز كسى كه بود اميد سعادت\r\n( 2 )\r\n\r\nفصل\r\nكميت اسدى [ 1 
  ] در قصيدهء لاميّهء خود گفته است :\r\n\r\n\r\n","description":"","footnote":"\r\n[ 1 
  ] كميت بن زيد اسدى ، شاعر اوحدى و مادح آل احمدى ، صاحب قصيدهء هاشميّات ، جلالت شأنش بسيار است بعلاوه از آنكه از مادحين خاندان رسالت بوده است ، مردى خطيب و فقيه و نسّابه و\r\n","page_name":" 857 ","page_number":857},
  {"content":"\r\n\r\nايا پروردگارا يارى از تو است بر ايشان و همه دلدارى از تو است عجب دارم مر ايشان را ستوران درون گرد پيكارند غرّان ندادند آب بر آن تشنه‌كامان كسى يارى نكرد از آن عزيزان\r\n\r\n\r\n","description":"","footnote":"\r\nحسن الخط و فارس و رامى و سخى و ديّن بوده ، وقتى خدمت امام محمد باقر ( ع ) رسيد و خواند قصيدهء ( من لقلبٍ متيّمٍ مستهامٍ - چه كسى رسد به داد دل عاشقى ديوانه ) و چون به اين شعر رسيد :\r\n كشتهء طف كه به خاك افكندند * بين جنجال امّت و اوباش \r\nآن حضرت گريست و فرمود : اى كميت ، اگر نزد ما مالى بود ، تو را صله مىداديم لكن براى تو است آن كلامى كه رسول خدا ( ص ) به حسّان بن ثابت فرمود : « لا زلت مؤيّداً بروح القدس ما ذببت عنّا أهل البيت » . صاحب « معاهد التنصيص » نقل كرده از محمد بن سهل ، رفيق كميت كه گفت : داخل شدم با كميت بر حضرت صادق ( ع ) در ايّام تشريق ، كميت گفت : فدايت شوم ، اذن مىدهى براى شما شعر بخوانم ؟ فرمود : ( انّها ايّام عظام - اين روزها ، روزهاى عظيم و شريفى است ) يعنى شايسته نيست در آن شعر خواندن ، عرض كرد : آن اشعار در حقّ شما است ؛ فرمود :\r\nبخوان ، و فرستاد تا بعضى اهل بيتش نزديك آمدند تا گوش كنند ، پس كميت شعر خود را خواند و گريه بسيار شد تا رسيد به اين بيت :\r\n با كمان ديگران تيرش زدند * گمرهى آخر از اوّل بود \r\nحضرت ، دستها بلند كرد و گفت : اللَّهم اغفر للكميت ما قدّم و أخّر و ما أسرّ و أعلن و اعطه حتّى يرضى .\r\n","page_name":" 858 ","page_number":858},
  {"content":"\r\n\r\nمگر جمعى كه از آنها حبيب است به خاك افتاده از جان بىنصيب است بود آن كاهلى در خون ابر خاك ابو الشعثاء به خاك افتاده پرخاك ابا حجل است كشته بر زمين بر بمرد است از بنى صيداء سرور ابو موسى اسير و زير زنجير كشاند دشمنش مانند نخجير حسين و پهلوانانش در اطراف درو از تيغشان آن قوم اجلاف زدندش با كمان ديگران تير شد آخر گمره از اوّل گو پير ( 1 ) كميت در اين اشعار به شش تن از ياران حسين ( ع ) كه از بنى اسد بودند ، اشاره كرده است :\r\n( 2 )\r\n\r\n1 - حبيب بن مُظهر\r\n: ( به ميم مضموم و ظاء مفتوح ) ابو القاسم فقعسى است ؛ در « ابصار العين » گويد :\r\nصحابى بوده و پيغمبر را ديده ، ابن كلبى او را نام برده عموزادهء ربيعة بن حوط بن رئاب مكنّى به ابا ثور ، شاعر و پهلوان است ، مورّخان گفته‌اند : حبيب در كوفه منزل كرد و در همهء جنگهاى على ( ع ) همراه او بود و از مخصوصان و حاملان\r\n\r\n","description":"","footnote":"","page_name":" 859 ","page_number":859},
  {"content":"\r\n\r\nعلم او است . انتهى .\r\n( 1 ) من داستان شهادتش را در « نفس المهموم » آورده‌ام و در جلالت قدرش كافى است روايتى كه لوط بن يحيى ازدى از محمد بن قيس آورده است ، گويد :\r\nچون حبيب بن مظاهر كشته شد ، حسين ( ع ) شكسته شد و فرمود : نزد خدا ( نزد اين خ ب ) خود و حاميان اصحابم را به حساب مىگذارم ، و در اينجا است كه « ابصار العين » سروده است :\r\n حسين ار خميده ز قتل حبيب * ز قتلش دل هر مسلمان طپيد\r\nيلى بود و بر كوه دشمن شتافت * به شمشير چون پنبه‌اش در شكافت\r\nز انبوه لشكر نه باكش بدى * چه طوفان بر انبوه لشكر زدى\r\nبه خونخواهى خويش برخاست او * سلف صف دشمن مىكاست او\r\nحبيب حسين على كشته شد * به خون نيكمردى در آغشته شد \r\n( 2 )\r\n\r\nداستان خواب مژده‌بخش جعفرى كاشف از جلالت حبيب در آستان مقدّس حسينى\r\nيكى از گواهيهاى جلالت حبيب ، داستانى است كه شيخ اجلّ محدّث متبحّر نورى ( قدس سره ) در كتاب « دار السلام » حكايت كرده :\r\nگويد : عالم جليل و معظّم نبيل شيخ اعظم رفيع الشأن لامع البرهان ، كشّاف حقائق شريعت به بياناتى كه پيش از او انس و جن نديده‌اند ، ناموس عصر و فريد دهر ، بدر انوار شيخ المسلمين شيخ جعفر شوشترى المزيّن بوجوده المبارك في هذه السنة أرض الغري دام ظلّه گفت كه : چون از تحصيل علوم دينيّه\r\n\r\n","description":"","footnote":"","page_name":" 860 ","page_number":860},
  {"content":"\r\n\r\nدر نجف اشرف فارغ شدم و دوران نشر علم و انذار در رسيد ، به وطن خود برگشتم و به اداى وظيفه پرداختم و طبقات مردم را به اندازهء فهم آنها هدايت مىكردم ( 1 ) و چون در آثار متعلّقه به مواعظ و مصائب توانائى و اطّلاع كامل نداشتم در ايام ماه رمضان و روزهاى جمعه تفسير « صافى » را بالاى منبر مىبردم و در ايّام عاشوراء « روضة الشهادة » مولى حسين كاشفى را ، و از روى آنها براى مردم موعظه و مصيبت بيان مىكردم و نمىتوانستم از حفظ وعظ كنم و روضه بخوانم ، يك سال بدين منوال گذشت و ماه محرّم نزديك شد ، شبى با خود گفتم : تا كى صحفى باشم و كتاب به دست باشم ؟ برخاستم و انديشه مىكردم تدبيرى كنم كه از كتاب مستغنى باشم و در خطابه و سخنرانى مستقل گردم ، و در اطراف اين موضوع توسن فكر را آن قدر جولان دادم كه خسته شدم و خوابم برد ، در خواب ديدم گويا در كربلا هستم و ايّامى است كه موكبهاى حسينى در آنجا است و خيمه‌هاى آن حضرت برپا است و لشكر دشمن طبق روايات در برابر آنها است ، ( 2 ) من وارد چادر مخصوص سيّد الانام ابا عبد الله ( ع ) شدم و بر او سلام كردم ، مرا مقرّب نمود و نزد خود جا داد و به حبيب بن مظاهر فرمود : اين ( به من اشاره كرد ) مهمان ما است ، آب كه نداريم ولى آرد و روغن هست ، برخيز خوراكى از آنها آماده كن و نزد او بياور ، برخاست و خوراكى از آن تهيّه كرد و نزد من گذاشت و قاشقى هم روى آن بود ، من چند لقمه از آن خوردم ، و از خواب بيدار شدم و دريافتم كه به دقائق و اشارات مصائب و لطائف و كنايات آثار ائمهء اطائب به وجهى مطّلعم كه پيش از من كسى مطّلع نبوده و هر روز اين احاطه و اطّلاع افزوده مىشد تا ماه صيام آمد و در مقام وعظ و بيان به غايت مقصود رسيدم . انتهى .\r\n\r\n","description":"","footnote":"","page_name":" 861 ","page_number":861},
  {"content":"\r\n\r\n( 1 ) بدان كه احاديث چند از زبان حبيب روايت شده است ، در « بحار » است كه :\r\nمحمد بن بحر شيبانى گويد : از حبيب بن مظاهر اسدى ( بيّض اللَّه وجهه ) براى ما روايت شده است كه به حسين بن على بن أبى طالب ( ع ) گفت : پيش از آنكه خداى عز و جل آدم را بيافريند ، شما چه بوديد ؟ فرمود : اشباحى نورانى اطراف عرش رحمان دور مىزديم و به ملائكه تسبيح و تهليل و تمجيد مىآموختيم ، و اين حديث تأويل دقيقى دارد كه اينجا مقام آن نيست ، و ما در جاى ديگر آن را شرح كرديم . انتهى .\r\n( 2 ) در كتاب حجّ « جواهر الكلام » هم حديثى از حبيب بن مظاهر نقل شده است كه گويد : من شروع به طواف فريضه كردم ، يك شوط كه گرديدم ، انسانى با بينى من اصابت كرد و آن را خون آورد ، من بيرون رفتم آن را شستم و آمدم طواف را از سر گرفتم و آن را براى ابى عبد الله ( ع ) نقل كردم ، فرمود : بد كارى كردى ، بايست از همان شوط دوّم طواف را تمام كنى و شوط گذشته را به حساب بياورى ولى بر تو چيزى لازم نيست ؛ ولى در اينجا ترديد است كه مقصود همان حبيب بن مظاهر اسدى است و ابو عبد الله هم همان حسين بن على ( ع ) است يا ديگرى است كه او را نشناسيم ، و ظاهر اين است كه ديگرى باشد زيرا ابى عبد الله مطلق در مقام نقل حديث جعفر بن محمد الصادق ( ع ) است و حبيب بن مظاهر درك زمان او نكرده است .\r\n( 3 )\r\n\r\n2 - انس بن حرث اسدى كاهلى\r\n: كاهل ، خاندانى است از اسد بن خزيمه ( بص ) انس از اصحاب بزرگوار\r\n\r\n","description":"","footnote":"","page_name":" 862 ","page_number":862},
  {"content":"\r\n\r\nپيغمبر ( ص ) بوده و از آن حضرت اخذ حديث كرده ، از آن جمله حديثى است كه جمع بسيارى از عامّه و خاصّه از او روايت كردند كه گفت : شنيدم رسول خدا ( ص ) كه حسين ( ع ) را در دامن داشت مىفرمود : اين پسرم در زمين عراق كشته شود ، هلا هر كس حاضر او باشد بايد او را يارى كند ، اين حديث را جزرى در « اسد الغابه » و ابن حجر در « اصابه » و ديگران آورده‌اند ، و چون در عراق حسين ( ع ) را ديدار كرد و به حضورش رسيد او را يارى كرد و با او شهيد شد .\r\n( 1 ) مىگويم كه : من داستان شهادتش را در « نفس المهموم » نگاشتم و باز ننگارم ولى اين آگاهى در اينجا سزا است كه بدانى جمعى از اصحاب رسول خدا ( ص ) بودند كه به همراه حسين ( ع ) شهيد شدند :\r\n1 - همين كاهلى نامبرده .\r\n2 - حبيب بن مظهر ، طبق گفته ( بص ) از ابن حجر .\r\n3 - مسلم بن عوسجهء اسدى ، چنانچه ابن سعد در « طبقات » گفته .\r\n4 - در كوفه ، هانى بن عروه هم از اصحاب پيغمبر ( ص ) بود زيرا گفته‌اند :\r\nبيش از هشتاد سال داشته .\r\n5 - عبد الله بن يقطر حميرى همشير حسين ( ع ) ( بص - ابصار العين ) مادرش دايهء حسين ( ع ) بوده چنانچه امّ قيس بن ذريح دايهء حسين ( ع ) بوده ، شير از پستان او نخورده ولى او را در دامن پروريده ، مادر فضل بن عباس بنام « لبابه » هم للهء حسين ( ع ) بوده و او را شير نداده ، چون اخبار از صحيحه دارد كه آن حضرت جز از پستان مادرش فاطمه و ابهام جدّش رسول خدا ( ص ) و گاهى از زبان مباركش ، شير ديگرى نخورده ؛ ابن حجر در « اصابه » گفته : او از صحابه است\r\n\r\n","description":"","footnote":"","page_name":" 863 ","page_number":863},
  {"content":"\r\n\r\nزيرا همزاد حسين ( ع ) بوده .\r\n( 1 ) مىگويم : در شرح قصيدهء ابو فراس ضمن بيان شهادت حسين ( ع ) و اصحابش گفته است : سپس جابر بن عروهء غفارى به ميدان رفت ، او پيره‌مرد سالخورده‌اى بود با رسول خدا ( ص ) در بدر و حنين جهاد كرده بود با عمامه كمر خود را بست و دستمالى روى ابروانش بست كه بر چشمانش نريزند ، حسين ( ع ) به اين آماده شدن او نگاه مىكرد و مىفرمود : « شكر اللَّه سعيك يا شيخ » سپس حمله كرد و جنگيد تا شصت مرد را كشت و شهيد شد ( ره ) .\r\n( 2 )\r\n\r\n3 - ابو الشعثاء يزيد بن زياد بن مهاصر\r\n: با صاد ، كندى بهدلى كه مردى شريف و شجاع و دلاور بود ، از كوفه قبل از حركت حرّ بيرون آمد و خدمت حسين ( ع ) رسيد و گفتگوى او را با فرستادهء ابن زياد و شهادت او را در « نفس المهموم » ياد كرديم .\r\n( 3 )\r\n\r\n4 - ابو حجل كه همان مسلم بن عوسجه\r\nبن سعد بن ثعلبه بن دودان بن اسد بن خزيمهء اسدى است ( بص ) مردى شريف و سرور و عابد و ناسك بوده .\r\nابن سعد در « طبقات » [ 1 
  ] خود گفته : از اصحاب رسول خدا ( ص ) است و از\r\n\r\n\r\n","description":"","footnote":"\r\n[ 1 
  ] ابن سعد ابو عبد الله محمد بن سعد زهرى بصرى كاتب واقدى صاحب كتاب « طبقات الصحابة و التابعين » است ؛ سبط در « تذكره » از او روايت كند . سال 230 وفات كرده ، و آن ابن سعد كه حسين ( ع ) را كشت ، عمر بن سعد بن ابى وقّاص است ، مختار سال 65 او را كشت ؛ ابن حجر در\r\n","page_name":" 864 ","page_number":864},
  {"content":"\r\n\r\nاو حديث نقل كرده ، و شعبى [ 1 
  ] از او روايت آورده و پهلوانى دلاور بوده و در نبردها و فتوحات اسلاميّه نامدار است . انتهى . شهادت او را در « نفس المهموم » ذكر كرديم .\r\n( 1 )\r\n\r\n5 - قيس بن مسهر صيداوى\r\n: كه در « بنى صيداء » مردى شريف بوده و شجاع و مخلص خاندان رسول ( ص ) ، و مقصود كميت از شيخ بنى صيداء ، او است ؛ « صيداء » خاندانى است از تيرهء بنى اسد و ( فاظ ) در شعر كميت به معنى ( مات ) است يعنى مُرد ، اگر\r\n\r\n\r\n","description":"","footnote":"\r\n« تقريب » گفته : عمر بن سعد بن ابى وقّاص مدنى و نزيل كوفه است ، صدوق است ولى مردم او را دشمن داشتند براى آنكه فرماندهء قشونى بود كه حسين بن على ( ع ) را كشتند ، از طبقهء دوّم است و مختار در سال 65 يا پس از آن او را كشت و كسى كه او را از صحابه دانسته ، غلط رفته زيرا ابن معين معتقد است روز وفات عمر متولّد شده .\r\nدر « تقريب » گفته : طبقهء اولى ، صحابه‌اند با اختلاف درجاتى كه دارند و آنان كه فقط پيغمبر را ديدار كردند ، از ديگران جدا سازيم ؛ طبقهء دوّم : بزرگان تابعين باشند چون ابن مسيّب ؛ سوّم : طبقهء وسطاى تابعين چون حسن و ابن سيرين . . . الخ .\r\nاز كلام ابن حجر برآيد كه عمر بن سعد پيش او رديف سعيد بن مسيّب است كه ميان تابعين به دانش بسيار معروف است و يكى از هفت فقيه عصر خود است و بلكه افضل همه است و مرسلاتش در نهايت اعتبار است بلكه شافعيّه ، مرسلات او را به قوّت مرسلات ابن ابى عمير دانند ، نزد ما - زهى شريعت و ملّت زهى طريقت و كيش ! !\r\n[ 1 
  ] شغبي ، به فتح اوّل و سكون دوّم ، ابو عمر و عامر بن شراحيل كوفى ، تابعى است ؛ ابن حجر ، او را موثّق داند ولى نزد ما مذموم است و مطعون .\r\n","page_name":" 865 ","page_number":865},
  {"content":"\r\n\r\nبعد از او نفس آورند بايد با ضاد تلفّظ شود و ظاء هم روا باشد ، و در مقتل گفتيم كه حسين ( ع ) او را به اهل كوفه رسول فرستاد و به چنگ ابن زياد افتاد و او را از كنگرهء قصر به زير انداختند و درگذشت ، چون خبر مرگش به حسين ( ع ) رسيد ، اشك در چشمانش گرديد و گريهء خود را بىاختيار سر داد و فرمود : « منهم من قضى نحبه و منهم من ينتظر و ما بدّلوا تبديلا » بار خدايا ، براى ما و آنها بهشت مقرّر فرما و ميان ما و آنها در قرارگاه رحمتت و ذخيره‌گاه نهان ثوابت فراهم آور .\r\n( 1 )\r\n\r\n6 - موقع بن ثمامهء اسدى\r\n: كه مقصود كميت از ( ابا موسى اسير مكبل ) او است مُوقع به واو و با قاف و عين بىنقطه بر وزن معظم ، در اصل لغت به معنى گرفتار محنت است و بعضى ادبا آن را چنين ضبط كردند و مشهور ( مرقع ) به راء بىنقطه است جاى واو ، و ثمامه با ثاء سه نقطهء مضموم و ميم بىتشديد ( بص ) مُوقع از كسانى است كه در كربلا با ديگران به حسين ( ع ) پيوست و شبانه با جمعى خود را به او رسانيد .\r\n( 2 ) ابو مخنف گفته : مُوقع به خاك افتاد و خويشانش او را در بردند و به كوفه آوردند و پنهان كردند و ابن زياد فرستاد او را بكشند و جمعى از بنى اسد وساطت كردند تا از كشتن او درگذشت ولى او را زنجير كرد و به « زاره » فرستاد و بر اثر زخمهائى كه داشت ، بيمار بود و در « زاره » يك سال در زير زنجير ، بيمارى كشيد تا وفات كرد ( « زاره » تبعيدگاهى بوده است در « عمان » كه زياد و پسرش هر كه از اهل كوفه و بصره را مىخواستند ، به آنجا تبعيد و زندانى مىكردند ) . و\r\n\r\n","description":"","footnote":"","page_name":" 866 ","page_number":866},
  {"content":"\r\n\r\nبدان كه جز او دو تن ديگر از انصار حسين ( ع ) بر اثر زخم درگذشتند :\r\n( 1 ) اوّل : سوّار ( بر وزن شدّاد : شير بيشه ، و نام جمعى است ) بن منعم بن حابس بن ابى عمير بن نهم همدانى نهمى ، او در ايّام متاركهء جنگ ، خود را به حسين ( ع ) رسانيد و در حملهء نخست جنگيد تا زخم خورد و افتاد ( بص ) در « حدائق الورديّه » گفته : سوّار نبرد كرد تا بر خاك افتاد ، او را اسير كردند و نزد عمر بن سعد آوردند و خواست او را بكشد و خويشانش شفاعت او نمودند و او را نزد خود بردند و شش ماه زخم‌دار بماند و درگذشت ، برخى مورّخان گفته‌اند : در اسارت ماند تا مرد و وساطت خويشانش براى اين بود كه از قتلش درگذشتند و عبارت زيارت قائميّه هم بر آن دلالت دارد كه فرموده : « السلام على الجريح المأسور سوّار بن ابى عمير النهدى » با اينكه ممكن است مقصود ، همان اسارت اوّل كار باشد ، نَهمى با نون مفتوحه و هاء ساكنه است و ميم ، و فهمى تصحيف است .\r\n( 2 ) دوم : عمرو بن عبد الله همدانى جندعى است با جيم و نون و دو بىنقطه بعد از آن ، منسوب به « جُندُع » بر وزن قنفذ ، بنو جندع خاندانى است از همدان ( بص ) عمرو ايّام ترك جنگ در كربلا به حسين ( ع ) پيوست و با او ماند ، در « حدائق » گفته : به همراه حسين ( ع ) جنگيد و غرق زخم بر خاك افتاد و زخمى بر سر داشت كه كار او را ساخته بود ، خويشان او را به در بردند و يك سال تمام در بستر بيمارى افتاده بود و سپس وفات كرد ( رضي اللَّه عنه ) و گواهش آن است كه در قائميّه فرموده : « السلام على الجريح المرتث عمرو الجندعى » ( المرتث معه عمرو بن عبد الله الجندعى خ ب ) .\r\n\r\n","description":"","footnote":"","page_name":" 867 ","page_number":867},
  {"content":"\r\n\r\n( 1 )\r\n\r\nفصل\r\nدر « بحار » است كه در برخى مؤلفات اصحاب از ابن عباس روايت شده كه گفت : ما در نبرد صفّين بوديم كه على ( ع ) پسرش محمد بن حنفيّه را خواست و به او فرمود : پسر جان ، به لشكر معاويه حمله كن ، بر ميمنه حمله برد ، آن را شكافت و زخم‌دار نزد پدر برگشت و گفت : پدر جان ، العطش العطش ، قدحى آب به او داد تا نوشيد و باقيمانده را ميان زره او ريخت ، به خدا ديدم خونهاى بسته از حلقه‌هاى زرهش بيرون مىآمد ، ساعتى به او مهلت داد و فرمود : پسرجان ، بر ميسره يورش بر ، به ميسرهء لشكر معاويه يورش برد و آن را در هم شكافت و با زخمهائى برگشت و مىگفت : آب آب پدر جان ، قدحى آب به او داد ، نوشيد و باقى را در ميان زره و پوستش ريخت .\r\n( 2 ) سپس فرمود : پسرجانم ، بر قلب لشكر يورش بر ، به آنها حمله كرد و چند پهلوان را كشت و نزد پدر برگشت و مىگريست و زخمهاى سنگين بر تن داشت ، پدرش برخاست ميان چشمانش را بوسيد و فرمود : پدرت قربانت ، به خدا پسرجانم ، به اين جهادت ، مرا خرسند كردى ، چرا گريه مىكنى ؟ از شادى است يا از بىتابى ؟ ! عرض كرد : پدر جان ، چرا نگريم ؟ تو سه بار مرا به دهان مرگ افكندى و خدايم سلامت بخشيد و اكنون زخم‌دارم چنانچه ملاحظه مىفرمائيد و هر بار كه خدمت شما برگشتم تا لختى آسايش كنم به من مهلت ندادى و اين دو\r\n\r\n","description":"","footnote":"","page_name":" 868 ","page_number":868},
  {"content":"\r\n\r\nبرادرم حسن و حسين را به نبرد دستور نفرمائى ؛ امير المؤمنين ( ع ) برخاست و روى او را بوسيد و به او فرمود : اى پسر جانم ، تو فرزند منى و اين دو ، فرزندانِ رسول خدايند ، نبايد آنها را از كشته شدن نگهدارم ؟ ! عرض كرد : چرا پدر جان ، خدا مرا قربانت كند و قربان آن دو نمايد از هر بدى . انتهى .\r\n( 1 ) مىگويم : در صورتى كه حسين ( ع ) در جبههء صفّين بوده و ديده است كه امير المؤمنين ( ع ) با پسرش محمّد پس از برگشت از نبرد دشمنان و فرياد العطش العطش چه مىكرده ، او را آب مىداده و آب زير زره به تنش مىريخته تا سوزش زخم و سوزش آهن گرم زره را از او تخفيف دهد ، پس روز عاشوراء چه حالى داشت كه ديد فرزندش علىّ اكبر از نبرد دشمنان برگشته و زخمها برداشته و مىگويد :\r\n( 2 ) پدر جان ، العطش قد قتلني و ثقل الحديد أجهدني ، تشنگى مرا كشت و سنگينى آهن مرا خسته كرد ، به پدر خود از تشنگى و فشار زره آهن گرم بر زخمهايش شكايت كرد ، حضرت گريست و فرمود : وا غوثاه ، پسر جانم ، لختى ديگر جنگ كن ، به زودى جدّت محمد ( ص ) را ديدار كنى و با جام لبالب خود شربتى به تو نوشاند كه بعد از آن هرگز تشنه نگردى .\r\n\r\nتحقيقى در معنى « ثقل الحديد أجهدني »\r\n( 3 ) محتمل است كه مقصود على بن الحسين ( ع ) از ثقل الحديد ، كثرت لشكر دشمن و رنجى كه از آنها برده باشد زيرا آن حضرت در ميان شهداء در كثرت حمله امتياز دارد تا آنجا كه راوى دربارهء او گفته : چند بار بر لشكر حمله كرد و\r\n\r\n","description":"","footnote":"","page_name":" 869 ","page_number":869},
  {"content":"\r\n\r\nجمع بسيارى از آنها كشت و شيون لشكر از فزونى كشتگان خود بلند شد ؛ در يكى از تواريخ است كه دوازده بار حمله كرد ، تعبير از لشكر به آهن شايع و معروف است و كلام شيخ كشى دربارهء حبيب بن مظاهر پيش از اين گذشت كه حبيب از آن هفتاد كس بود كه يارى كردند و با كوههاى آهن برخورد نمودند . . . الخ .\r\nمن چون داستان شهادت آن حضرت را در « نفس المهموم » نگاشتم ، در اينجا به مختصرى از مقتل او اكتفا كنم :\r\n( 1 ) على بن الحسين زيباترين مردم بود و در خلقت و اخلاق و گفتار ، از همهء مردم به رسول خدا ( ص ) شبيه‌تر بود ، در دامن عموى خود حسن ( ع ) و پدرش حسين ( ع ) پرورش يافته و آداب آن دو امام را آموخته و شاهدش زيارت معتبرى است كه در كتاب « كافى » و « تهذيب » و « فقيه » نقل شده ، در سلام بر او دستور رسيده كه :\r\n« السلام عليك يا بن الحسن و الحسين » و چون در روز عاشوراء همراه پدرش جز خاندان او كس نماند ، روح سرافرازش او را برابر لشكر گمراه كوفه برانگيخت و حميّت هاشميه‌اش به گرفتن جان گمراهان واداشت و زره‌كشان نوميد از جان ، و عازم بر مرگ برابر لشكر رفت و پدرش با نوميدى به او نگريست و اشك از ديده ريخت و دل او در آتش سوخت و اندوه خود را به خدا اظهار كرد ؛ ( 2 ) چنانچه در بعضى مقاتل است كه ريش مبارك به سوى آسمان گرفت و زبان حالش اين بود كه : مصيبتى دل‌گداز و گرفتارى بزرگى به من رسيده و اندوه و غم خود را به خدا مىبرم ، زيرا برگرفتن ريش نشانهء هجوم اندوه و فزونى غم است\r\n\r\n","description":"","footnote":"","page_name":" 870 ","page_number":870},
  {"content":"\r\n\r\nچنانچه شيخ ما رئيس المحدّثين ابو جعفر [ 1 
  ] بن بابويه قمى بدان اشاره كرده . على بن الحسين بر آن لشكر حمله برد و مىگفت :\r\n منم على بن حسين بن على * ما به خدا هستيم اولى به نبى \r\nو مردم را از جاى خود بركند و از مواضع خود عقب راند و با لب تشنه ، يكصد و بيست مرد را كشت .\r\n( 1 ) ابو الفرج گويد : بر آنها حمله مىكرد و نزد پدر برمىگشت و مىگفت :\r\nپدر جان ، العطش ، حسين ( ع ) به او مىفرمود : حبيبم ، صبر كن ، به شب نمىرسى كه رسول خدا ( ص ) با جام خود تو را سيراب مىكند و پياپى حمله مىبرد تا آنكه\r\n\r\n\r\n","description":"","footnote":"\r\n[ 1 
  ] شيخ صدوق ( رحمه اللَّه ) در حكمت اينكه موسى ( ع ) ريش و سر برادرش را گرفت ، گفته است :\r\nموسى سر و ريش برادر را به جاى سر و ريش خود گرفت به شيوهء متعارف ميان مردم كه در موقع غم و مصيبت دست بر سر نهند و در پيشامدهاى ناگوار بزرگ ، ريش خود قبضه كنند و گويا با اين كردار خود مىخواست به هارون اعلام كند كه بر او لازم است غمنده و بىتاب باشد براى كار ناشايسته‌اى كه قومش كردند و لازم است از آنچه مرتكب شدند ، سوگوار باشد زيرا امّت چون گوسفند در سرپرستى پيغمبر و امام خود مىباشند و چوپان در پريشانى و تفرقه و هلاك گلّهء خود سزاوارتر است كه غمنده باشد زيرا وكيل نگهدارى آنها و امانت‌دار آنها است و در ارشاد امّت و حسن رعايت آنها پاداش نيك وعده دارد و بر تضييع آنها مجازات و كيفر دارد .\r\nحسين بن على ( ع ) هم همين كار كرد زيرا لشكر را كه با او نبرد مىكردند به حرمتهاى خود يادآورى كرد و آنها را رعايت نكردند و آن حضرت ريش مبارك به دست گرفت و آن سخنان را گفت ، و از اينجا دانسته شد راز اينكه حسين ( ع ) وقت ميدان رفتن فرزندش ، ريش در دست گرفت ، چنانچه از اينكه زينب پس از قتل حسين ( ع ) دست بر سر نهاد و فرياد كشيد :\r\nوا محمّداه ، اين حسين تو است ، كسى كه بىعمامه و رداء روى خاك است ، دانسته شد .\r\n","page_name":" 871 ","page_number":871},
  {"content":"\r\n\r\nتيرى به حلقوم او رسيد و گلويش را دريد و در خون خود غلطيد و فرياد كشيد : يا أبتاه ، عليك السلام ، هذا جدّي رسول اللَّه يقرئك السلام ، اين جدّم رسول خدا ( ص ) است كه به تو سلام مىرساند و مىفرمايد : زودتر نزد ما بيا ، و ناله‌اى كشيد و از دنيا مفارقت كرد .\r\n( 1 )\r\n\r\nفصل\r\nمورّخان روايت كردند كه پيغمبر ( ص ) به جمعى از كفّار قريش گذشت كه شترى براى بت‌ها قربانى كرده بودند ، و قربانى بت‌ها را « فهيره » مىناميدند ، بر آنها سلام نكرد و نزديك « دار الندوه » [ 1 
  ] رفت و به نماز ايستاد ، قريش به يكديگر گفتند : ابن ابى كبشه به ما مىگذرد و سلام نمىكند ، كدام شما مىرويد و نماز او را بر هم مىزنيد ؟ عبد اللَّه بن زبعرى سهمى گفت : من مىروم ، مقدارى سرگين و خون برداشت و خود را به پيغمبر ( ص ) كه در سجده بود رسانيد و جامهء او را پر كرد ، پيغمبر ( ص ) برگشت تا خود را نزد عمويش ابو طالب رسانيد و به او گفت :\r\nعمو جان ، من چه كسم ؟ گفت : براى چه ، پسر برادرم ؟ او داستان اهانت قريش را به او گفت ، از او پرسيد : آنها كجا بودند ؟ فرمود : در « ابطح » ، ابو طالب در قوم\r\n\r\n\r\n","description":"","footnote":"\r\n[ 1 
  ] « دار الندوه » خانه‌اى بود كه قصى بن كلاب در مكّه ساخت و محل شور رؤساى قريش بود و قصى پس از خود رياست آن را به پسرش عبد الدار واگذارد و امروز جزء مسجد الحرام است ، معاويه آن را خريد و دار الاماره كرد و پس از او جزء مسجد شد - در « مراصد » چنين گفته .\r\n","page_name":" 872 ","page_number":872},
  {"content":"\r\n\r\nخود فرياد كشيد : ( 1 ) يا آل عبد المطّلب ، يا آل هاشم ، يا آل عبد مناف ؛ از هر جا ، به وى رو آوردند و مىگفتند : لبّيك لبّيك ، به آنها گفت : چند تن باشيد ؟ گفتند :\r\nچهل تن ، گفت : سلاح خود را برداريد ، سلاح برگرفتند و ابو طالب ، آنها را برد تا به قريش رسيد ، چون چشم قريش به ابو طالب افتاد ، خواستند متفرّق شوند و بگريزند ، فرمود : به پروردگار كعبه ، هر كس از جاى خود بجنبد او را با شمشير دونيم كنم ، سپس سنگى را كه در « ابطح » بود در نظر آورد ، با شمشير از آن سه مغزكوب جدا كرد ، سپس گفت : اى محمّد ، پرسيدى كه تو چه كسى ؟ سپس اين اشعار را سرود :\r\nتو هستى امين و تو هستى محمّد توئى مهتر و سرور و راد و امجد نژاد كريمان با افتخارى كه پاكند و پاك است بنياد و مولد چه بنياد خوبى است در خانواده ز عمرو آن مهين سرور نيك اوحد [ 1 
  ] كه اطعام مىكرد با كاسهء پر به وقتى كه بد مكّه را عيش انكد [ 2 
  ]\r\n\r\n\r\n","description":"","footnote":"\r\n[ 1 
  ] عمرو نام جناب هاشم بن عبد مناف است كه شاعر در حقّ او گفته :\r\n عمرو العلى هشم الثريد لقومه * و رجال مكة مسنتون عجاف \r\nعمرو براى قوم خود ، ثريد خرد كرد و مردان مكّه قحط زده و لاغر بودند .\r\n( 2 ) انكد : زندگانى سخت و دشوار .\r\n","page_name":" 873 ","page_number":873},
  {"content":"\r\n\r\nبهين كار او سنّتى گشت مجرى بر ميهمانان تريد منضّد به حجّاج مائيم سقّا به مكّه ز آب مويزى كه خشكيده باشد ز ما « مأزمان » است و وادى موقف [ 1 
  ] ابا هرچه دارند و از ما است مسجد [ 2 
  ] ستم از تو دور است تا زنده باشيم منم پهلوانى چه مار مسود [ 3 
  ] تبارت همه گرد باشند و سرور چه شيران بيشه فروزان سپهبد به تو عهد بستم وفادار و صادق به گفتار من از كجا كذب آيد هميشه صواب است گفتار نيكت ز گاهى كه بودى تو يك طفل امرد تو اندرزگوئى و يكتا مجاهد به تو ابر بارد به تو ابر غرّد\r\n\r\n\r\n","description":"","footnote":"\r\n[ 1 
  ] وادى موقف : عرفات است .\r\n( 2 ) مقصود اين است كه اين مشاعر متبرّكهء حج به دست ما اداره مىشود و باقى است .\r\n( 3 ) مسود : سياه .\r\n","page_name":" 874 ","page_number":874},
  {"content":"\r\n\r\nبه روى تو باران كند تر زمين را از آن قطره‌هاى چه در و زبرجد توئى در شدائد پناه و وسيله ز تو نوبهار است سبز و مؤيّد ( 1 ) سپس فرمود : اى محمّد ، كدام يك به تو اهانت كردند ؟ پيغمبر ( ص ) به ابن زبعرى اشاره كرد ، ابو طالب او را خواست و بينى او را چنان ماليد كه خون افتاد ، و با سرگين و خون سر همهء اشراف را آلود و سپس گفت : اى برادر زاده ، راضى شدى ؟ گوئى من كه باشم ؟ تو محمد بن عبد اللَّه باشى ، و نسب او را تا آدم برشمرد ، گفت : به خدا تو از همه در نسب شريف‌ترى و در مقام بالاتر ؛ اى قريش ، هر كدام شما خواهد از جا بجنبد ، من آنم كه مرا مىشناسيد .\r\n( 2 ) من گويم : داستانهاى يارى ابو طالب نسبت به رسول خدا ( ص ) به دست و زبان ، بيش از آن است كه به گفت آيد ، در دوران محاصرهء شعب ، پيغمبر ( ص ) در بستر خود به خواب مىرفت و چشمها همه خواب بودند كه ابو طالب مىآمد او را از بستر خود بيرون مىآورد و على ( ع ) را به جاى او مىخوابانيد و فرزندان و برادرزادگان خود را به حفظ او مىگماشت ، على ( ع ) مىگفت : پدر جان ، آخر شبى من كشته خواهم شد ، ابو طالب در پاسخ او مىگفت :\r\nشكيبا باش فرزندم شكيبائى است ارزنده به سوى مرگ بگرايد سرانجام هر آن زنده به سختى آزمايم من تو را هر باره‌اى جانم به قربانگاه آن مرد گرامى و برازنده\r\n\r\n","description":"","footnote":"","page_name":" 875 ","page_number":875},
  {"content":"\r\n\r\nپياپى تير اگر بارد رسد مرگ تو از قسمت بسا تير خطاكار و بسا تير شتابنده بود هر زنده را گر عمر طولانى نصيب آيد در آخر تير مرگى بر نشان جانش آينده ( 1 ) على ( ع ) در پاسخ پدر گفت :\r\nمرا در يارى احمد تو فرمائى شكيبائى نگفتم آنچه را گفتم به حق از روى بىتابى و ليكن خواستم بينى كه من يارم محمد را بدانى من هميشه طائعت هستم به هر جائى براى قرب حق در نصر احمد مىتلاشم من نبىّ هادى و محمود در طفلى و برنائى ( 2 ) رسول خدا ( ص ) فرمود : تا ابو طالب زنده بود ، قريش از من ترس داشتند و از آزار من كناره مىكردند ؛ چه خوش سروده است ابن ابى الحديد :\r\nابو طالب و زاد او گر نبودى ز دين پيكرى زنده بر جا نبودى همان بد پناه فداكار مكّه همين در مدينه خطر را بسودى [ 1 
  ]\r\n\r\n\r\n","description":"","footnote":"\r\n[ 1 
  ] يعنى امير المؤمنين ( ع ) در مدينه ، هميشه در نصرت پيغمبر ( ص ) با مرگ دست به گريبان بود ، و مقصود : كثرت جهاد و فداكارى است .\r\n","page_name":" 876 ","page_number":876},
  {"content":"\r\n\r\n( 1 ) مىگويم : سيّد ما و مولاى ما عبّاس بن على بن ابى طالب در نصرت و مواسات فرزند رسول خدا ( ص ) از آنها پيروى كرد و كردار پدرانش را پيش گرفت ، ببين ابو طالب در دوران محاصرهء شعب در يارى رسول خدا ( ص ) گفته است :\r\nنپنداريد ما را از محمّد دست برداريم چه اندر غربت و چه قرب مردم روز شب آريم به دستى هاشمى ضربت جلوگيريم از دشمن همان دستى كه دشمن را نگون‌سازيم خوار آريم ( 2 ) بازبين ، نبيرهء او ابو الفضل العبّاس ( ع ) روز عاشوراء در يارى فرزند رسول اللَّه چه فرمايد :\r\nبه خدا گر كه ببريد به شمشير يمينم من هميشه بشوم حامى آن دين متينم حامى رهبر خود صادق حق‌گو به يقينم نجل پيغمبر فرزانه و آن پاك و امينم و گفتارهاى ديگر آن حضرت و شايد در فقرهء زيارتى كه از مفيد و ديگران نقل شده است بدين موضوع اشاره شده كه گويد : فألحقك اللَّه بدرجة آبائك في جنّات النعيم ، خدا تو را به مقام پدرانت رسانيد در بهشت پرنعمت .\r\n\r\n","description":"","footnote":"","page_name":" 877 ","page_number":877},
  {"content":"\r\n\r\n\r\nفصل پيشگوئى پيغمبر ( ص ) از شهادت عمّار\r\n( 1 ) شيخ اجلّ على بن محمد خزّاز قمى از عمّار روايت كرده كه در يكى از غزوات ، حضور رسول خدا ( ص ) بود و پيغمبر ( ص ) در ضمن حديثى به او فرمود :\r\n« اى عمّار ، پس از من آشوبى خواهد بود و در اين آشوب ، تو پيرو على باش و حزب او ، زيرا او با حقّ است و حق با او است ؛ اى عمّار ، تو بعد از من همراه على با دو صنف ناكثان و قاسطان بجنگى و گروه گمراه و ستمكار ، تو را مىكشند » گويد : عرض كردم : اين پسند خدا و شما نيست ؟ فرمود : چرا ، پسند خدا است و پسند من و آخر توشهء تو شربتى از شير است كه آن را مىنوشى .\r\n( 2 ) روزى در صفّين ، عمّار بن ياسر حضور على ( ع ) رفت و عرض كرد : اى برادر رسول خدا ( ص ) ، به من اجازهء نبرد مىدهى ؟ فرمود : آرام باش خدايت رحمت كند ، ساعتى ديگر پيشنهاد خود را بازگفت و همان پاسخ شنيد و براى بار سوّم اجازهء ميدان خواست ، امير المؤمنين ( ع ) گريست و عمّار گفت : يا امير المؤمنين ، به راستى همان روزى است كه پيغمبر ( ص ) آن را برايم وصف كرده ، امير المؤمنين ( ع ) از استرش پياده شد و با عمّار هم آغوش گرديد و او را وداع كرد و فرمود : اى ابو يقظان ، خدايت از طرف خود و پيغمبرش جزاى خير دهد ، چه خوب برادرى بودى ، چه خوب رفيقى بودى تو ؛ سپس گريست و عرض كرد :\r\n\r\n","description":"","footnote":"","page_name":" 878 ","page_number":878},
  {"content":"\r\n\r\nيا امير المؤمنين ، من از روى بصيرت ، پيروى تو كردم ( 1 ) زيرا از پيغمبر ( ص ) شنيدم در روز غزوهء « حنين » مىفرمود : اى عمّار ، پس از من فتنه‌اى خواهد بود و چون چنين شد تو پيرو على و حزب او باش زيرا او با حقّ است و حق با او است ، و تو بعد از من محققاً با ناكثان و قاسطان خواهى جنگيد ؛ خدا اى امير المؤمنين ، تو را از طرف اسلام بهترين پاداش را عطا كند ، به تحقيق حق را ادا كردى و تبليغ نمودى و نصيحت كردى ، سپس سوار شد و امير المؤمنين ( ع ) هم سوار شد ، عمّار به ميدان رفت و شربتى آب طلبيد ، گفتند : آب همراه نداريم ، و مردى انصارى برخاست و شربتى شير به او نوشانيد و آن را نوشيد و گفت : رسول خدا ( ص ) با من چنين سفارش داد كه آخر زادم از اين دنيا شربت شيرى خواهد بود ، سپس بر آن لشكر حمله برد و هيجده مرد را كشت و دو تن شامى بر او شوريدند و او را با نيزه زدند و كشتند ( رحمة اللَّه عليه ) ؛ چون شب شد ، امير المؤمنين ( ع ) در ميان كشتگان گرديد و عمّار را جست كه افتاده بود ، سرش را بر زانو نهاد و گريست و مىفرمود :\r\n هلا مرگى كه دست از من ندارى * مرا بر ، بردى از من هر خليلى\r\nتو بينائى به هر كس دوست دارم * روى بالين آنها با دليلى \r\n( 2 ) مىگويم : در صورتى كه حال امير المؤمنين ( ع ) پس از قتل عمّار چنين است ، پس پسرش حسين ( ع ) پس از قتل برادر و ياور خود عباس چه حالى داشته كه او را هر دو دست بريده و چهره بر خاك و آغشته به خون نگريسته كه در بيابان به خاك غلطيده .\r\n( 3 ) روايت شده كه در جنگ « احد » چون حمزه كشته شد ، پهلويش را شكافتند\r\n\r\n","description":"","footnote":"","page_name":" 879 ","page_number":879},
  {"content":"\r\n\r\nو جگرش را درآوردند و گوش و بينى او را بريدند و چون جنگ به پايان رسيد ، رسول خدا ( ص ) فرمود : چه كسى از عمويم حمزه خبر دارد ؟ حرث بن صمّه گفت : من قتلگاه او را مىدانم ، آمد و بالين او ايستاد و دلش يارى نكرد كه برگردد و وضع اسفناك حمزه را به پيغمبر گزارش دهد ، رسول خدا ( ص ) به امير المؤمنين ( ع ) فرمود : اى على ، از عمويت جستجو كن ، على ( ع ) آمد بالاى سر حمزه ايستاد و دلش نيامد كه نزد رسول خدا ( ص ) برگردد ، رسول خدا ( ص ) خودش آمد و بالاى تن حمزه ايستاد و چون وضع او را ديد گريست و فرمود :\r\nبار خدايا ، حمد از آن تو است و شكايت به تو سزا است و توئى ياور بر آنچه بينى ، سپس فرمود : اگر دست يافتم مثله كنم و مثله كنم ( به هفتاد تن از قريش خ ب ) خداى عز و جل اين آيه را فرستاد : ( ( اگر انتقام كشيد بايد مانند همان باشد كه به شما وارد شده و اگر صبر كنيد براى صابران بهتر باشد ) ) [ 1 
  ] رسول خدا ( ص ) فرمود : صبر كنم ، صبر كنم .\r\n( 1 ) روايت شده كه پيغمبر ( ص ) رداى خود را كه بر دوش داشت ، روى حمزه انداخت و كوتاه بود ، چون به سرش مىكشيد پاهايش بيرون بود ، و چون روى پاهايش مىكشيد سرش بيرون بود ، آن را بر سرش كشيد و با گياه بيابان ، پاهايش را پوشاند و فرمود : اگر نبود كه زنان عبد المطّلب اندوهناك مىشدند ، او را وامىنهادم تا مرغان شكارى و درندگانش بخورند و روز قيامت از شكم درنده و پرنده محشور گردد ؛ اين بود داستان حمزه ، و امّا عبّاس ( سلام اللَّه عليه ) روز\r\n\r\n\r\n","description":"","footnote":"\r\n[ 1 
  ] سورهء نحل ، آيهء 176 .\r\n","page_name":" 880 ","page_number":880},
  {"content":"\r\n\r\nعاشوراء مغزش پريشان بود و دستها از تنش جدا و پس از زخم فراوان كه داشت ، او را كشتند ، و حكيم بن طفيل ( أخزاه اللَّه ) او را لخت كرد ، چون حسين ( ع ) او را ديد ، گريست و گفته‌اند كه فرمود : « الآن انكسر ظهري و قلّت حيلتي » اكنون كمرم شكست و چاره‌ام از دست شد ، و حق داشت كه چنين فرمايد چون حكايت است كه لقمان از سفرى بازآمد و غلامش را در راه ديد و پرسيد : پدرم چه كرد ؟\r\nگفت : مرد ، لقمان گفت : خودمختار شدم ، زنم چه كند ؟ گفت : مرد ، لقمان گفت : تجديد فراش كنم ، خواهرم چه كند ؟ گفت : مرد ، لقمان گفت : عورتم مستور شد ، برادرم چه مىكند ؟ گفت : مرد ، لقمان گفت : پشتم شكست .\r\n( 1 ) حكايت است كه چون سيّد رضى ( ره ) در ششم محرّم سال 406 وفات كرد ، فخر الملك وزير و همهء اعيان و اشراف و قضات براى تشييع جنازه و نماز بر او حاضر شدند ولى برادرش سيّد مرتضى ( ره ) [ 1 
  ] از بىتابى به زيارت جدّش موسى\r\n\r\n\r\n","description":"","footnote":"\r\n[ 1 
  ] سيّد مرتضى - على بن حسين بن موسى بن محمد بن موسى بن ابراهيم بن امام موسى كاظم ( ع ) است ، سيّد علماى امّت و محيى آثار ائمه است ، به مرتضى مشهور است و از جدّش مرتضى علم الهدى لقب دارد ، در جمع فنون علم و كسب رموز فضائل بىمانند است ؛ علّامه ( رفع اللَّه مقامه ) گويد : از دوران او تا عصر ما ، شيعهء اماميّه از كتب او استفاده كرده‌اند كه سال 696 بوده و او ركن و معلّم شيعه است ( قدّس اللَّه روحه و جزاه عن أجداده خيراً ) . انتهى .\r\nسيّد رضى ، برادرش ، محمد بن حسين شأنش در علم و فضل و ادب و ورع و عفّت نفس و علوّ همّت و جلالت مشهورتر از آن است كه ذكر شود ، با برادرش مرتضى شاگرد ابن نباته صاحب خطب بودند در دوران كودكى ، و از شيخ مفيد ( ره ) حكايت شده كه فاطمهء زهراء ( سلام اللَّه عليها ) را در خواب ديد كه حسن و حسين ( ع ) را نزد او آورد و گفت : اى استاد ، به اين دو فرزندم\r\n","page_name":" 881 ","page_number":881},
  {"content":"\r\n\r\nبن جعفر ( ع ) رفت و نتوانست به جنازه و دفن برادر نگاه كند ، ابو غالب فخر الملك بر او نماز خواند و آخر روز خودش به مشهد كاظمين ( ع ) رفت و او را\r\n\r\n\r\n","description":"","footnote":"\r\nفقه بياموز و صبح همان شب ، فاطمه دختر سيّد ناصر ( مادر سيّد مرتضى و رضى ) آنها را نزد او آورد و همان را گفت ، اين داستان مشهور است و مقامات علمى سيّد رضى با كمى سنّ او پنهان مانده زيرا كتبش نشر نشد و كم نسخه است و او را تفسيرى است بر قرآن به نام « حقائق التأويل و دقائق التنزيل » كه گفته‌اند از همهء تفاسير برتر و از تفسير شيخ طوسى بزرگتر است ، خدا ديدار آن را به ما روزى كند و به هر حال چون بدر عمرش به كمال رسيد و عمرش چهل و هفت سال شد ، خدا خانهء جاويد را براى او برگزيد و او را درخواند و اجابت كرد و از دنيا رخت بربست در بامداد روز شنبه ششم محرّم سال چهار صد و شش هجرى ، براى او ماتمهاى اديبانه برپا شد و نوك خامه شكست و چشم فضيلت ، نور خود را از دست داد ، و جبههء روزگار ، سپيدى خود را باخت ؛ افاضل و فضائل بر او گريستند و أكارم و مكارم بر او نوحه خواندند جز آنكه هر كس نامش باقى است نمرده است و آنكه نظم و نثرش در جهان پاينده است جاويد است ، خداوندش مشمول عفو و غفران خود سازد و از روح و ريحانش گرامى دارد ؛ من شرح حال علماى اماميّه ( ره ) را در كتاب « فوائد الرضويّه » نگاشتم ، شاگردش مهيار ديلمى قصيده‌اى در مرثيهء او گفته كه از آن جمله است :\r\n به مرگش ز شب صبحدم تيره شد * فرو ريخت بر صبح آن تيره شب\r\nز زاد على فارسى بىنظير * بمرد و مهين ناطقى در عرب\r\nچراغ عشيره ز مرگش خموش * به علامه‌اش خورده تير غضب\r\nفروزان دليلى عدو خيره كن * از او خال و اعمام اندر طرب \r\nقصيدهء ديگرى هم در مرثيهء او گفته كه مطلعش اين است :\r\nآيا قربش نبينم زبان و دست برايت بدارد دست ز بخشش ببند محفل و رايت\r\n","page_name":" 882 ","page_number":882},
  {"content":"\r\n\r\nوادار به مراجعت به خانهء خود كرد و برادرش سيّد مرتضى براى او مرثيه‌اى ساخت كه از آن جمله است :\r\n دريغا ز داغى كه دستم بريد * دلم بود اگر هم سرم مىبريد\r\nهميشه از آن بودم اندر حذر * بناگه گلويم فشرد از قدر\r\nزمانى به تأخيرش انداختم * چه آمد بناگه خودم باختم\r\nچه كوتاه عمرت به پاكى گذشت * بسا عمر طولانى اندر تايلت \r\n( 1 ) براى عباس ( ع ) هم ، نبيره‌اش فضل بن محمد بن فضل بن حسن بن عبيد اللَّه بن عباس مرثيه گفته است :\r\n ز عباس ياد آورم موقفش * كه سر مىربود از عدو در طفش\r\nلب تشنه مىكرد يارى حسين * نشد سست آن سرور خافقين\r\nنديدم چنو مشهدش مشهدى * كه فضل و شرف با حسينش بدى\r\nشگفتا از اين مشهد با شرف * كه كردار او شد نصيب خلف \r\n( 2 ) ( بص ) من دچار رقّت مىشوم از نوحهء مادرش فاطمه امّ البنين ( ره ) كه ابو الحسن اخفش آن را در شرح « كامل » آورده است ، هر روز به قبرستان بقيع مىرفت و پسرش عبيد اللَّه را با خود مىبرد ، براى او نوحه مىخواند و اهل مدينه كه مروان هم همراه آنها بود ، براى شنيدن نوحه‌خوانى او جمع مىشدند و از سوز شيون او مىگريستند كه مىسرود :\r\nاى كه ديدستى برد عباس يورش همچو شير بر گروه گوسفندانى همه زشت و قصير\r\n\r\n","description":"","footnote":"","page_name":" 883 ","page_number":883},
  {"content":"\r\n\r\nدر پيش از زادگان حيدر كرّار بود شير مردانى قوى كوپال و گرد و شير گير اين خبر آمد كه فرزندم ز سر آسيب ديد چون كه دستش را بريد آن بدمنش پست شرير اى دريغا شيرى چه نور چشمم در نبرد از عمود آهنين خصم دين شد سر به زير گر كه تيغش بود اندر آن كف مردانه كى ؟\r\nمىشدش نزديك كس از شير تا روباه پير و سروده است :\r\n نپندارى ديگر امّ البنينم * به ياد آيد مرا شيران شيرم\r\nبه نام آن پسرها نام بودم * ندارم من ديگر گردان نبينم\r\nچه كركسهاى تبه چار بودند * كه جان دادند از قطع و بنينم\r\nبه زير نيزه‌هاى تيز دشمن * همه افتاده بر خاك و حزينم\r\nنمىدانم كه بر طبق حكايت * بريده دست عباس عزيزم \r\n( 1 )\r\n\r\nفروزش آتش احزان به ذكر مرثيهء فاطمه براى پدرش سيّد انس و جان\r\nمىگويم كه : چون مرثيهء امّ البنين را يادآور شدم ، بنظرم رسيد نوحه‌ها كه فاطمه ( ع ) براى پدرش گفته پس از بيان شمّه‌اى از حزن و گريه‌اش ذكر كنم :\r\nبدان كه چون رسول خدا ( ص ) وفات كرد ، مدينه يك پارچه عزا شد و در آن ، مرد\r\n\r\n","description":"","footnote":"","page_name":" 884 ","page_number":884},
  {"content":"\r\n\r\nو زنى نبود كه نگريد يا شيون نكند و سوگ او بر خاندان پاكش بسيار بزرگ آمد بخصوص بر پسر عم و برادرش امير المؤمنين ( ع ) ، از وفات رسول خدا ( ص ) اندوهى بر او فرود آمد كه گمان مبر اگر بر كوهها فرود شده بود تاب آن را داشتند و در خاندانش كسى چون سيّدهء مظلومه فاطمهء زهرا ( ع ) غمنده نشد و آن اندازه غم بر دلش آمد كه جز خداى عز و جل كسى اندازهء آن را نداند و پياپى غمش تازه مىشد و گريه‌اش بالا مىگرفت و ناله‌اش آرامى نداشت و آهش فرو نمىنشست و روز آينده گريه‌اش از ديروز گذشته بيش بود ، روزى گفت :\r\nمىخواهم آواز مؤذّن پدرم ( بلال ) را بشنوم ، اين خبر به بلال رسيد كه پس از وفات پيغمبر ( ص ) اذان نمىگفت و براى خاطر زهرا ( ع ) شروع به اذان كرد ، چون بلال گفت : « اللَّه اكبر اللَّه اكبر » فاطمه ( ع ) به ياد پدر و دوران او افتاد و بىاختيار گريست ، و چون در گفتار خود به « اشهد انّ محمّداً رسول اللَّه » رسيد ، فاطمه ( ع ) ناله كشيد و به رو بر زمين افتاد و غش كرد ، مردم به بلال گفتند : بس كن ، دختر رسول خدا ( ص ) از دنيا رفت و گمان بردند كه وفات كرده ؛ بلال ، اذان خود را قطع كرد و به پايان نرسانيد ، فاطمه ( ع ) به هوش آمد و از او خواست كه اذانش را تمام كند ، قبول نكرد و عرض كرد : يا سيّدة النساء ، از اتمام اذان خود بر جان شما ترسانم ، و او را معاف كرد .\r\n( 1 ) راوى گويد : فاطمه ( ع ) بعد از پدر خود هميشه دستمال بيمارى به سر بسته بود و تنش كاهيده مىشد و خود را از دست مىداد و چشمش گريان بود و دلش سوزان و ساعت به ساعت از خود بىخود مىشد و به فرزندانش مىگفت : آن پدر شما كه شما را گرامى مىداشت و دنبال هم در آغوش مىكشيد ، كجا رفت ؟\r\n\r\n","description":"","footnote":"","page_name":" 885 ","page_number":885},
  {"content":"\r\n\r\nكجا است آن پدر شما كه از همهء مردم بر شما مهربان‌تر بود و راضى نمىشد شما روى زمين راه برويد ؟ ديگر اين در خانه را به روى ما نخواهد گشود و شما را به دوش نخواهد برداشت كه هميشه با شما چنان مىكرد ؛ و چنان روزگار به سر مىبرد كه پدرش خبر داده بود ، همه در اندوه و گرفتارى و گريه ، يك بار به ياد مىآورد كه وحى از خانه‌اش بريده شد و يك بار ديگر جدائى پدر را ياد مىآورد ، و چون موج سياه شب او را فرو مىگرفت و آواز پدر را نمىشنيد كه در تهجّد خود قرآن تلاوت مىكرد ، به وحشت مىافتاد و ملاحظه مىكرد كه در روزگار پدر چه عزّتى داشت و اكنون خوار شده است ، و براى او نوحه مىخواند و مىسرود :\r\nچه شوقم شعله‌ور گردد سر قبرت بيايم من بنالم شكوه‌ها گويم ولى پاسخ نيابم من به زير خاك خفتى و مرا آموختى گريه ز ياد تو مصيبتهاى خود بردم ز يادم من اگر در زير خاك تيره از چشمم نهانى تو ولى كى غائبى از اين دل اندوه‌بار من ( 1 ) و نيز « درّ النظيم » شيخ جمال الدين يوسف شامى اين اشعار را در مرثيهء پدرش از او دانسته :\r\nبگو اى آنكه اندر زير خاك تيره پنهانى نيوشى شيونم را وا ابايم را تو مىدانى\r\n\r\n","description":"","footnote":"","page_name":" 886 ","page_number":886},
  {"content":"\r\n\r\nصبّت علىّ مصائب لو أنّها صبّت على الأيّام صرن لياليا فرو باريده بر من سوگهائى گر فرو بارد به ايّام جهان ، گردند چون شبهاى ظلمانى محمّد بد پناهم سايه‌اش بد افتخار من نترسيدم ز ظلم و رويم از وى بود نورانى ولى امروز زير دست پستان اوفتاد ستم هراس از ظلم دارم دفع ظالم با پريشانى اگر قمرى به شب گريد ز سوز دل سر شاخه همىگريم من از مرگ پدر هر صبح و هر آنى پدر جان بعد تو غم را گرفتم مونس جانم ز اشك خويش مىسازم حمايل همچو مرجانى ( 1 ) شيخ على بن محمد خزّاز قمى از محمود بن لبيد روايت كرده است كه :\r\nچون رسول خدا ( ص ) وفات كرد ، فاطمه ( ع ) سر قبر شهداء مىآمد و بالاى قبر حمزه مىگريست ، من يك روز سر قبر حمزه رفتم و آنجا مشغول گريه بود ، او را مهلت دادم تا خاموش شد و خدمت او آمدم و بر او سلام كردم و گفتم : اى سيّدهء زنان جهان ، به خدا از گريهء خود ، رگ دلم را بريدى .\r\nفرمود : اى ابا عمرو ، حق دارم گريه كنم ، من بهترين پدر را كه رسول خدا ( ص ) است از دست دادم ، وا شوقاه الى رسول اللَّه ؛ سپس شروع به سرودن اين اشعار كرد :\r\n\r\n","description":"","footnote":"","page_name":" 887 ","page_number":887},
  {"content":"\r\n\r\n هر آن كس بميرد شود ياد او كم * ولى ياد بابم چه مرده فزوده \r\n[ 1 
  ] ( 1 ) محقّق ( ره ) در « معتبر » و شيخ شهيد ( قدس سره ) در « ذكرى » گفته‌اند كه روايت شده است فاطمه ( صلوات اللَّه عليها ) قبضه‌اى از خاك قبر پيغمبر ( ص ) برگرفت و بر ديده نهاد و فرمود :\r\n كسى كو ببوئيد از خاك احمد * نبويد ديگر مشك و عطرى بسرمد\r\n[ 2 
  ] فرو ريخت بر من مصائب چنانى * كه روز جهان گشت ليل مؤبّد \r\nمىگويم : چه خوش گفته است بوصيرى در مديحه‌اى كه براى پيغمبر ( ص ) سروده :\r\n نباشد چه خاكش معطّر به عالم * خوشا آنكه بوسد خوشا آنكه بويد \r\nفاطمه ( ع ) با خاك قبر پدر ، معاملهء گل و ريحان نمود زيرا از پيغمبر ( ص ) روايت شده كه فرمود : چون ريحانى به دست يكى از شما دادند ، آن را ببويد و بر چشم نهد زيرا از بهشت است .\r\n( 2 ) اينجا مناسب است نقل آنچه شيخ جمال الدين يوسف شامى تلميذ محقّق ( قدس اللَّه روحيهما ) از هشام بن محمد روايت كرده گويد : چون آب بر قبر حسين ( ع ) بستند ، پس از چهل روز ، آب فرو نشست و اثر قبر محو شد و يكى از اعراب بنى اسد آمد و از خاك قبضه قبضه برداشت و بوئيد تا بر قبر\r\n\r\n\r\n","description":"","footnote":"\r\n[ 1 
  ] دنبال آن :\r\n ميانه جدائى چه افكند مرگش * دلم از محمّد تسلّى غنوده\r\nبگفتم كه مرگ است انجام هر كس * به فردا بميرد هر آن كو نمرده \r\n[ 1 
  ] اين دو شعر را عسقلانى به حكايت « ارشاد الساري » نقل كرده است .\r\n","page_name":" 888 ","page_number":888},
  {"content":"\r\n\r\nحسين ( ع ) رسيد و چون او را مىبوسيد گريه مىكرد و مىگفت : پدر و مادرم قربانت ، چه اندازه خوشبوئى كه قبر و تربت تو چنين خوشبو است ، سپس شروع كرد به سرودن اين شعر [ 1 
  ] :\r\nخواهند نهان سازند قبرش ز حبيبش خوشبوئى خاك قبر گرديده دليلش ( 1 ) گويم كه : من در « نفس المهموم » ذكر كردم كه متوكّل دستور داد قبر حسين ( ع ) را شخم زنند و محو كنند و هر چه اطراف آن است ويران سازند ، آن را شيار كردند و آب اطراف آن بست و پاسگاهها گرد آن ساخت كه ميان هر دو پاسگاه يك مايل فاصله بود و هر كس به زيارت او مىرفت ، مىگرفتند و نزد متوكّل مىفرستادند .\r\n( 2 ) ابو الفرج گويد : محمد بن حسين اشنانى [ 2 
  ] گفت : من در آن ايام از روى\r\n\r\n\r\n","description":"","footnote":"\r\n[ 1 
  ]\r\n شنيدستم كه مجنون دل افكار * چه شد از مردن ليلى خبردار\r\nگريبان چاك زد رو در بيابان * به سوى قبر ليلى شد شتابان\r\nيكى كودك بديد آنجا ستاده * به هر سو ديدهء حسرت گشاده\r\nسراغ قبر ليلى را از او جست * پس آن كودك بخنديد به دو گفت\r\nكه اى مجنون تو را گر عشق بودى * ز من كى اين تمنّا مىنمودى\r\nدر اين مدفن به هر جانب تو رو كن * ز هر خاكى كفى بردار و بو كن\r\nز هر خاكى كه بوى عشق برخاست * يقين دان تربت پاكش در آنجاست \r\n( 2 ) اشنانى به ضم و كسر : اشنان فروش ، و لقب چند محدّث است كه آن را مىفروختند و قنطرة الاشنان در بغداد است .\r\n","page_name":" 889 ","page_number":889},
  {"content":"\r\n\r\nترس ، از زيارت آن حضرت بعيد العهد شدم و براى ادراك زيارت ، خود را به خطر انداختم و مردى عطّار هم با من مساعد و همراه شد و به قصد زيارت حركت كرديم ، روزها پنهان بوديم و شبها راه مىرفتيم تا خود را به نواحى « غاضريّه » رسانديم و نيمهء شب از آنجا بيرون شديم و از ميان دو پاسگاه كه در خواب بودند ، عبور كرديم و خود را به قبر رسانديم و بر ما معلوم نبود ، و از آن نشانه مىگرفتيم و جستجو مىكرديم تا بر سر آن رسيديم ، صندوقى كه گرد آن بود برداشته و سوزانيده بودند و جاى خشتها چون خندقى فرو رفته بود ، و ما به روى آن افتاده و آن را زيارت كرديم و بوى خوشى از آن استشمام كرديم كه هرگز مانند آن را نبوئيده بوديم ، من به عطرفروشى كه همراهم بود گفتم : اين بوى چه عطرى است ؟\r\nگفت : به خدا از هيچ عطرى آن را نبوئيدم ، با قبر وداع كرديم و گرد آن در چند جا نشانه نهاديم ؛ و چون متوكل كشته شد با جمعى از سادات و شيعيان رفتيم سر قبر ، آن نشانه‌ها را در آورديم و آن را به صورت ساختمان اوّل بازگردانديم .\r\nمىگويم : آن حضرت چه اندازه سزاوار جملهء بلند معنائى است كه در زيارت شريفهء او وارد است :\r\n« أشهد لقد طيّب اللَّه بك التراب و أوضح بك الكتاب » گواهم كه خدا به تو خاك را معطّر كرده و قرآن را توضيح داده است .\r\n\r\nتتميم\r\n( 1 ) من در ديوان سيّد اجلّ شهيد خودمان سيّد نصر اللَّه حائرى قدّس اللَّه\r\n\r\n","description":"","footnote":"","page_name":" 890 ","page_number":890},
  {"content":"\r\n\r\nروحه [ 1 
  ] ديدم كه از بعضى موثقين اهل بحرين ( حماها اللَّه من طوارق الزمان ) حكايت كرده است كه : يكى از اخيار ، فاطمهء زهرا ( سلام اللَّه عليها ) را در خواب ديده كه با جمعى زنان انجمن كرده و بر حسين مظلوم ( ع ) نوحه‌سرائى دارند ، و اين شعر را مىخوانند :\r\n وا حسيناه سر بريده از قفا * وا حسيناه غسيل بالدماء \r\n( 1 ) و صاحب آن ديوان ( سيد نصر الله ) آن را به اين چند شعر دنباله داد :\r\n غريبى كه شد شيبه‌اش قطن او * ز خاك زمين گشت كافور او\r\nبرهنه به دو بافت كفن و را * ز خاك زمين باد در كربلا\r\nطعينى كه تابوت او را نبد * بجز نيزهء دشمن بىحيا\r\nوحيدى كه كس چشم او را نبست * به رفق اندران دشت كرب و بلا\r\nصريعى كه اسبان خود تاختند * به صدرش كه بد گنج علم خدا\r\nسرش از قفا تشنه ببريد شمر * بود ساقى حوض بابش هلا\r\nقتيلى كه خرگاه او سوختند * كه بهر ديانت بدى جايگاه\r\nآه و صد آه نبد ياور او * جز سرشك چشم غم اندر او \r\nتا آخر اشعار .\r\n( 2 ) بدين ماند كه در يكى از دفترها نقل شده است : مردى از نيكان ، بانوى ما\r\n\r\n\r\n","description":"","footnote":"\r\n[ 1 
  ] سيد اجل سيد نصر الله بن حسن موسوى حائرى شهيد ، مدرس در روضهء منورهء حسينيه ؛ در فهم و هوش ، آيتى بوده است ، خوش تقرير و شيوا تعبير بوده و شاعر و اديب ، ديوانى دارد ، و كتاب « روضات الزهرات در معجزات بعد از وفات » و « سلاسل الذهب » و مؤلفات ديگر دارد ، از شيخ بن حسن جد صاحب جواهر از علامهء مجلسى روايت كند ، سنّىها او را كشتند ( ره ) .\r\n","page_name":" 891 ","page_number":891},
  {"content":"\r\n\r\nفاطمهء زهرا ( ع ) را در خواب ديد و به او دستور داد شاعرى كه از دوستان او بود بفرمايد تا قصيده‌اى در مرثيهء سيد الشهداء بسرايد كه اوّلش اين مصرع باشد :\r\n من غير جرم الحسين يقتل * بىجرم حسين گشت مقتول \r\n( 1 ) و سيّد حائرى نامبرده به امتثال او ، اين قصيده را به نظم آورد :\r\n بىجرم حسين گشت مقتول * غسلش ز دماء جسم او بُد\r\nاز خاك كفن بر او بافت * باد از همه سوى او كفن شد\r\nاز شيبه گرفت قطن و تابوت * از نيزه سنان به پشت او زد\r\nبر سينهء او بتاخت اسب دشمن * كش علم و كتاب حق در آن بُد \r\nتا آخر قصيده كه در كتاب « دار السلام » در فصل مربوط به رؤيا و منام بالتمام ضبط است .\r\n( 2 ) كتاب « اغانى » در آغاز هفتمين جزئش در اخبار سيّد حميرى گويد كه :\r\nتميمى على بن اسماعيل از پدرش نقل كرده كه : من نزد ابى عبد اللَّه جعفر بن محمد ( ع ) بودم و دربانش براى سيّد حميرى اجازهء ورود خواست ، حضرت دستور داد او را وارد نمود و خاندانش را پشت پرده نشانيد ، و او داخل شد و سلام كرد و نشست و حضرت از او خواست شعر بخواند ، او اين شعر خود را خواند :\r\n بگذر به قبر حسين و * بر گو به پيكر پاكش\r\nاى پيكرى كه تا به هميشه * از اشك چشم بود آبش\r\nچون بگذرى به قبر غريبش * برگير عنان ز شتابش\r\nكن گريه بر تن پاكى * پاك است مادر و كس و بابش\r\nهمچون زنى كه ويله نمايد * بر رود تك سپرده به خاكش \r\n\r\n","description":"","footnote":"","page_name":" 892 ","page_number":892},
  {"content":"\r\n\r\nگويد : ديدم اشكهاى جعفر بن محمد ( ع ) بر گونه‌هايش سرازير شد و شيون و گريه از خانه‌اش برخاست تا به جائى كه دستور داد سيّد خاموش گردد [ 1 
  ] .\r\n( 1 )\r\n\r\nفصل\r\nشيخ ابو محمد عبد الملك بن هشام بصرى نزيل مصر ، متوفّاى سال 213 يا 218 در مصر ، در كتاب « سيرهء نبويّه » از عدى بن حاتم روايت كرده است گويد : به من رسيده است كه عدى بن حاتم مىگفت : هيچ كدام از عرب كه نام و وصف\r\n\r\n\r\n","description":"","footnote":"\r\n[ 1 
  ] شيخ ابن قولويه قمى ( قدس سره ) از ابى هارون مكفوف روايت كرده كه بر امام ششم ( ع ) وارد شدم ، به من فرمود : دربارهء حسين ( ع ) شعرى بخوان ، من شعرى خواندم ، فرمود : نه ، نوحه‌سرائى كن و چنان بخوان كه سر قبرش مىخوانى ، من براى او خواندم :\r\n بگذر به قبر حسين و * برگو به پيكر پاكش \r\nو چون گريست ، توقّف كردم ، فرمود : ادامه بده ، ادامه دادم ، سپس فرمود : بر آن افزا ، براى آن حضرت خواندم :\r\n يا مريم قومي و اندبي مولاك * و على الحسين فاسعدي ببكاك \r\nگويد : حضرت گريست و زنان حرم شيون با هيجانى نمودند و چون خاموش شدند ، فرمود :\r\nاى ابا هارون ، هر كس در مرثيهء حسين ( ع ) شعر بخواند و ده كس را بگرياند ، بهشت از آن او است و يكى يكى از شماره كاست تا به يكى رسيد و فرمود : هر كس نوحهء حسين را بخواند و يكى را بگرياند ، براى او است بهشت ، و باز فرمود : هر كه ياد او كند و بگريد ، براى او است بهشت .\r\n","page_name":" 893 ","page_number":893},
  {"content":"\r\n\r\nآنها را مىشنيدم چون رسول خدا ( ص ) دشمن نداشتم ، ( 1 ) من خود مردى بودم شريف و ترسا مذهب و از قوم خود در غارتها كه مىرفتم چهار يك مىگرفتم كه رسم بزرگان عرب بود در زمان جاهليّت ، من خود را ديندار و پادشاه تيرهء خود مىشمردم براى احترامى كه از من مىگرفتند ، چون نام رسول خدا ( ص ) را شنيدم از او بدم آمد ، به يكى از غلامان خود كه عرب بود و شتران مرا مىچرانيد ، گفتم :\r\nاى بىپدر ، از ميان شتران خود چند شتر رهوار فربه براى من آماده كن و نزديك من نگهدارى كن و هر وقت شنيدى لشكر محمد گام در اين زمين نهادند ، مرا خبر كن ، همين كار را كرد و يك بامدادى نزد من آمد و گفت : اى عدى ، وقتى كه لشكر محمّد تو را فروگيرند چه كار مىخواستى بكنى ؟ اكنون در مقام باش كه من پرچمهائى ديدم و پرسيدم از كيست ؟ گفتند : از قشونهاى محمد است ؛ ( 2 ) گفتم : همان شتران سپردهء مرا نزد من آور ، آنها را آورد ، و من خانواده و فرزندانم را بر آنها بار كردم و با خود گفتم : به همكيشان ترساى خود در شام ملحق مىشوم و راه جفا رفتم و دخترى از حاتم را بجا گذاشتم ، و خود را به شام رسانيدم و در آنجا اقامت گزيدم و لشكر رسول خدا ( ص ) به جاى من ريخت و دختر حاتم را با ديگران به اسارت برد و او را با اسيران ديگر تيرهء « طى » نزد رسول خدا ( ص ) بردند و خبر گريختن مرا به شام به رسول خدا ( ص ) رساندند ، دختر حاتم را در حصارى بر در مسجد كه توقّفگاه اسيران بود بازداشتند و رسول خدا ( ص ) بر او مىگذشت كه برخاست رو به او كرد ( زنى بود خردمند و فهميده و شيوا ) و ( 3 ) گفت : « يا رسول اللَّه ، هلك الوالد و غاب الوافد فامنن علىّ منّ اللَّه عليك » پدر نابود و پذيرا مفقود است ، بر من منّت نه خدا بر تو منّت نهد ، رسول خدا ( ص )\r\n\r\n","description":"","footnote":"","page_name":" 894 ","page_number":894},
  {"content":"\r\n\r\nفرمود : پذيراى تو چه كسى بود ؟ گفت : عدى بن حاتم ، فرمود : همان كه از خدا و رسولش گريخته ؛ آن زن گفت : و گذشت و مرا وانهاد و فردا كه بر من گذشت ، برخاستم همان را گفتم و همان جواب ديروز را شنيدم ، تا پس فردا شد و رسول خدا ( ص ) بر من مىگذشت و من نوميد و خاموش بودم ، مردى از دنبالش به من اشاره كرد كه : برخيز و با او سخن كن ، گويد : برخاستم و به او رو كردم و گفتم :\r\nيا رسول اللَّه ، پدر نابود و پذيرا مفقود ، بر من منّت نه خدا بر تو منّت نهد ، ( 1 ) فرمود : تو را آزاد كردم ولى مشتاب به رفتن تا مردى مورد اعتماد از قوم خود به دست آورى كه تو را به وطنت رساند ، هنگام رفتن ، مرا هم مطّلع كن ، پرسيدم : اين مرد كه به من اشاره كرد كه با آن حضرت صحبت كنم چه كسى بود ؟ گفتند : او علىّ بن ابى طالب بود ، من اقامت كردم تا كاروانى از تيرهء بلى از قبيلهء قضاعه [ 1 
  ] به مدينه آمد ، من قصد داشتم كه نزد برادرم به شام روم ، آمدم نزد رسول خدا ( ص ) و عرض كردم : يا رسول اللَّه ، جمعى از وابستگان من كه به آنها اعتماد دارم كه مرا به وطنم مىرسانند ، آمده‌اند ؛ رسول خدا ( ص ) به من جامه داد و شتر داد و خرج راه داد و با آنها حركت كردم و تا به شام رسيدم . انتهى .\r\n( 2 ) مىگويم : ببين رسول خدا ( ص ) با اسيران كفّار چه خوش‌رفتارى داشت و به گفتار او هم توجّه كن كه بزرگان هر قومى را گرامى داريد و سپس ببين بنى اميّه با خانوادهء او چه رفتارى كردند .\r\n\r\n\r\n","description":"","footnote":"\r\n[ 1 
  ] « قضاعه » بر وزن « شمامه » لقب عمرو بن مالك بن حمير است كه پدر قبيله‌اى است از يمن ، و از آنها است قاضى ابو عبد اللَّه محمد بن سلام جامع كلمات قصار حضرت رسول ( ص ) به نام شهاب .\r\n","page_name":" 895 ","page_number":895},
  {"content":"\r\n\r\n( 1 ) مورّخان گفته‌اند : عيال حسين ( ع ) را بر ابن زياد وارد كردند و خواهر حسين ( ع ) ناشناس در ميان آنها وارد شد و پست‌ترين جامه‌هاى خود را پوشيده بود و رفت در گوشهء قصر نشست و كنيزانش گرد او حلقه زدند ، ابن زياد گفت :\r\nاينكه با زنان خود گوشه گرفت چه كسى بود ؟ زينب به او پاسخ نداد ، دوباره و سه باره از او پرسش كرد تا يكى از كنيزانش گفت : اين بانو زينب زادهء فاطمه دختر رسول خدا ( ص ) است ، ابن زياد به آن مخدّره رو كرد و گفت : « الحمد للَّه الذي فضحكم و قتلكم و أكذب أحدوثتكم » حمد خدا را كه رسوا كرد شما را و كشت ، و پيشنهاد شما را دروغ درآورد . ( 2 ) زينب فرمود : حمد از آن خدائى است كه ما را به نبوّت محمد ( ص ) گرامى داشت و از پليديها پاكيزه كرد ، به خوبى همانا فاسق رسوا شود و فاجر دروغ گويد و او به حمد اللَّه غير از ما است ، ابن زياد گفت : در آنچه خدا با خاندانت كرد چه گوئى ؟ گفت : جز نكوئى در اين باره به نظر نياورم ، آنان مردانى بودند كه خدا شهادت براى آنها مقدّر كرده بود و به آرامگاه خود درآمدند و خدا ميان تو و آنها به زودى جمع كند ، با تو محاجّه و محاكمه كنند ، ببين پيروزى در آن روز با كيست ، مادرت به مرگت بگريد اى پسر مرجانه ؛ ابن زياد غضب كرد و به جوش آمد ، مىگويد : زينب ( ع ) او را به نام مادرش مرجانه كه فاحشهء معروفى بود سرزنش كرد و پدر زينب در گفتار خود با ميثم بدان اشاره كرده فرمود : اى ميثم ، تو را بگيرد به سختى جفاكارى به ديگران بسته زادهء كنيزى هرزه ، كه مقصودش عبيد اللَّه بن زياد است ، و سراقهء باهلى در اين شعر به دو اشاره كرده :\r\n لعن خدا بر زياد باد به هر جا * با پسرش و ان عجوز چارده شوهر \r\n\r\n","description":"","footnote":"","page_name":" 896 ","page_number":896},
  {"content":"\r\n\r\n( 1 ) چنانچه زينب ( ع ) يزيد را هم با نسبت به جدّه‌اش هند جگرخوار سرزنش كرد ، در ضمن خطبه‌اى كه در مجلس او خواند ، آنجا كه فرمود : « و كيف يرتجى مراقبة من لفظ فوه أكباد الأزكياء و نبت لحمه من دماء الشهداء » چگونه توقّع مراقبت مىرود از كسى كه جگر نيكان از دهانش پرانده و گوشتش از خون شهيدان روئيده ؟ ، هر كس در اين جمله تأمّل كند بداند كه چگونه دل يزيد را آتش زده ( خدايش رسوا كند و لعنت فرمايد ) و او را گنگ و لال كرده و اين بيان از اين راه بود كه يزيد ( عليه لعائن اللَّه ) در اين مجلس به « خندف » زن الياس بن مضر مادر « مدركه » كه يكى از اجداد قريش افتخار كرد و گفت :\r\n لست من خندف ان لم أنتقم * من بني أحمد ما كان فعل \r\nگويا زينب به او فرمود : به ياد خندف نباش كه تا او سيزده پشت فاصله دارى بلكه يادى از جدّهء نزديك خود هند بكن .\r\n( 2 )\r\n\r\nفصل\r\nحسن بن حسن بن على بن ابى طالب ( ع ) مردى بزرگوار بود و متولّى اوقاف امير المؤمنين ( ع ) در زمان خود ، با حجّاج داستانها دارد و با عمويش حسين ( ع ) در كربلا بود و اسير گرديد ، بعد از شهادت آن حضرت ، اسماء بن خارجه آزادى او را درخواست كرد و او را از ميان اسيران به در برد ، گفته‌اند كه با زخمهاى فراوانى اسير شد و از آنها شفا يافت .\r\n\r\n","description":"","footnote":"","page_name":" 897 ","page_number":897},
  {"content":"\r\n\r\n( 1 ) روايت شده كه از عمّش حسين ( ع ) يكى از دختران او را خواستگارى كرد ، حسين ( ع ) فرمود : هر كدام را بيشتر دوست دارى اختيار كن ، او را شرم گرفت ؛ و عمويش ، فاطمه را كه بيشتر به مادرش زهرا ( ع ) شباهت داشت براى او انتخاب كرد ، و او در سنّ 35 سالگى بدرود زندگانى گفت و همسرش فاطمه سر قبرش چادر زد و تا يك سال آنجا برايش عزادار بود ، شب‌زنده‌دار بود و روزها روزه‌دار ؛ شيخ مفيد ( ره ) و بسيارى از علماى شيعه و سنّى اين موضوع را نقل كرده و اين شيوه ميان زنان محترم و مهربان شايع بوده است ، ابن اثير در احوال رباب زوجهء حسين ( ع ) آورده كه بعد از آن حضرت يك سال زير سقف اتاق نرفت تا كاهيده شد و غصّه مرگ گرديد ، و گفته‌اند : يك سال سر قبر آن حضرت اقامت كرد و به مدينه برگشت و در آنجا غصه مرگ شد . انتهى .\r\n( 2 ) و حكايت شده است كه چون خبر مرگ لبيد بن ربيعهء شاعر ، عمّ حزام پدر امّ البنين مادر عبّاس بن امير المؤمنين ( ع ) رسيد ، در ضمن به دو دختر خود وصيّت كرده بود تا يك سال بر او نوحه‌سرائى كنند و گفته است :\r\nدو تا نوحه خوانند و گريان به مردى موثق كازو عين و آثار نبود به دنيا بناليد و گوئيد هر چيز دانيد نه روئى خراشان نه موئى تراشا به سالى در اين ماتم و پس سلامت ز يك سال گريه شود عذر گويا دو دخترش يك سال بر او نوحه‌سرائى كردند چنانچه بر حسين ( ع ) هم يك\r\n\r\n","description":"","footnote":"","page_name":" 898 ","page_number":898},
  {"content":"\r\n\r\nسال هر شب و روز نوحه‌سرائى كرد .\r\n( 1 ) از فاطمه زن حسن ( ع ) حكايت شده است كه چون سال به سر رسيد ، به خدّامش دستور داد كه در تاريكى شب ، چادر را بركندند و جمع كردند و از هاتفى شنيد كه مىگفت : هل وجدوا ما فقدوا ؟ آنچه گم كردند يافتند ؟ ديگرى جوابش داد : بل يئسوا فانقلبوا ، نه بلكه نوميد شدند و برگشتند ؛ فاطمه به شعر لبيد تمثّل جست :\r\nبه سالى در اين ماتم و پس سلامت ز يك سال گريه شود عذر گويا ( 2 ) و از آنچه گفتيم ، دروغ ابو الفرج اصفهانى مروانى به نقل از زبير بن به كار [ 1 
  ]\r\n\r\n\r\n","description":"","footnote":"\r\n[ 1 
  ] زبير بن به كار بن عبد اللَّه بن مصعب بن عبد اللَّه بن زبير بن عوام ، در مكّه قاضى بود ، ابن اثير در « كامل » ضمن ذكر سيرهء معتصم گويد : زبير بن به كار از علويّين گريخت و به عراق آمد زيرا به آنها بد مىگفت و او را تهديد كردند و از آنها گريخت و به عمّش مصعب بن عبد اللَّه بن زبير وارد شد و وضع خود و هراس خود را از علويّين به او گزارش داد و خواستار شد كه شكايت او را به معتصم برساند . . . الخ .\r\nصدوق ( ره ) روايت كرده كه مردى زبير بن به كار را ميان قبر و منبر سوگند داد و او سوگند خورد و پيس شد ، پدرش « به كار » در موضوعى به حضرت رضا ( ع ) ظلم كرد ، و حضرت ، او را نفرين نمود و فى الحال از كاخ به زير افتاد و گردنش خرد شد ، پدرش عبد اللَّه بن مصعب همان است كه عهدنامهء امان يحيى بن عبد اللَّه بن حسن را پيش رشيد دريد و گفت : اى امير المؤمنين ، او را بكش كه امانى براى او نيست ، و او همان است كه يحيى او را به برائت و تعجيل عقوبت قسم داد و فى الفور تب كرد و مرد و پس از سه روز چند بار گورش فرو رفت و ابو فراس در اين باره\r\n","page_name":" 899 ","page_number":899},
  {"content":"\r\n\r\nآشكار گرديد ، دشمنى پدران ابو الفرج با علويّين و اولاد ائمهء طاهرين معروف است ، در « مقاتل الطالبيين » ( 76 ) در تذكرهء پسر فاطمه محمد بن عبد اللَّه بن عمرو بن عثمان گفته است كه : به مجرّد انقضاء عدّهء عبد اللَّه بن عثمان به تفصيلى كه هيچ مسلمان غيرتمندى به نقل آن راضى نيست تا برسد به كسى كه اهل ايمان هم باشد ، با عبد اللَّه ازدواج كرد و از او عجب نباشد كه اين حكايت و امثال آن را نقل كند زيرا از اميّه و مروان رگ و ريشه دارد و عجب آن است كه بعد از آن از احمد بن سعيد در امر تزويج او روايتى نقل كرده است كه اين روايت جعلى را تكذيب كند زيرا با سند نيز از اسماعيل بن يعقوب روايت كرده است كه چون عبد اللَّه از فاطمه بنت الحسين خواستگارى كرد ، از تزويج او امتناع ورزيد و مادرش او را قسم داد كه با او شوهر كند و زير آفتاب ايستاد و قسم خورد كه تا با او شوهر نكند ، از جاى خود كنار نرود ، و فاطمه بد داشت كه كار را بر او تنگ كند و با او ازدواج كرد .\r\n\r\n\r\n","description":"","footnote":"\r\nگفته است :\r\n زبيرى پس از حلف كيفر چشيد * ولى زاد زهرا ز تهمت رهيد \r\nشيخ مفيد ( ره ) دربارهء تزويج امّ كلثوم دختر امير المؤمنين ( ع ) با عمر گفته است : روايت تزويج او به ثبوت نرسيده است زيرا از زبير بن به كار نقل شده است و او در نقل اخبار ، مورد وثوق نيست ، و در نقل آن متّهم است به بغض با امير المؤمنين ( ع ) و نتوان او را امين دانست . مورد حاجت از كلام او پايان يافت .\r\n","page_name":" 900 ","page_number":900},
  {"content":"\r\n\r\n( 1 )\r\n\r\nفصل\r\nبدان كه در نزديك « حلب » زيارتگاهى است كه آن را زيارتگاه « سقط » مىنامند و « مشهد الدكة » و آن بر دامنهء كوه « جوشن » به فتح جيم و سكون واو و با شين معجمه است كه كوهى است مشرف بر شهر « حلب » و در آن زيارتگاهها و مقابرى براى شيعه است .\r\nاز آن جمله ، مقبرهء قطب المحدّثين ابن شهر آشوب صاحب مناقب ، و از آن جمله مقبرهء عالم فاضل و جليل فقيه سيّد اجلّ ابى المكارم بن زهره حسينى حلبى ( خاندان بنى زهره در حلب مشهورند و گورستانى معروف دارند ) . و از آن جمله مقبرهء احمد بن منير عاملى كه شرح حالش در كتاب « أمل الآمل » ذكر شده و علماى ديگر ( رضوان اللَّه عليهم ) .\r\n( 2 ) و « سقط » محسن بن حسين بن على بن ابى طالب است كه من در اين سال ( 1342 هجرى قمرى ) به زيارت آن شرفياب شدم در مراجعت از حجّ بيت اللَّه الحرام و ساختمان مشهد شريف او را ديدم و از تخته سنگهاى بزرگ در نهايت استحكام ساخته شده است ، و تأسّف در اينجا است كه براى جنگى كه در حلب درگرفت دچار خرابى شده و اكنون ويران و منهدم است و ديوار و سقف آن روى هم ريخته و از بن در آمده است ، حموى در « معجم البلدان » گفته : « جوشن » كوهى است معروف در مغرب حلب كه از آن مس سرخ حمل مىشده و معدن آن\r\n\r\n","description":"","footnote":"","page_name":" 901 ","page_number":901},
  {"content":"\r\n\r\nبوده ( 1 ) و گفته‌اند : از زمانى كه اسراى خاندان حسين بن على را بر آن عبور دادند ، آن معدن از كار افتاده زيرا زوجهء حسين ( ع ) آبستن بود در آنجا سقط كرد و از كارگران آن معدن ، آب و نان طلبيد ، به او دشنام دادند و چيزى به او ندادند و بر آنها نفرين كرد و از آن زمان تاكنون هر كس در آن كار كند ، سودى نبرد و در قبلهء آن كوه زيارتگاهى است معروف به « مشهد السقط » و « مشهد الدكة » و نام آن سقط ، محسن بن حسين ( ره ) است . انتهى .\r\n( 2 ) من گويم كه مردم حلب آن را شيخ محسّن به فتح حاء و تشديد سين مكسوره خوانند و تا آنجا كه من مىدانم اوّل كسى كه اين زيارتگاه را تعمير كرده ، سيف الدولهء حمدانى است ، ضياء الدين يوسف بن يحيى بن حسين صنعانى متوفاى سال 1111 در كتاب « نسمة السحر » در ذكر آنان كه شيعه و شاعر بودند و من يك مجلّد آن را در نجف اشرف ديدم ، گفته است در ضمن احوال سيف الدوله كه « ابن طى » در « تاريخ حلب » گويد : سيف الدوله كسى است كه « مشهد الدكه » را در بيرون شهر حلب ساخته زيرا كه او در يكى از گردشگاه‌هاى خود در حلب شبانه نورى در آن مشاهده كرده و صبح سوار شده و به آنجا رفته و دستور داده آنجا را حفر كردند و سنگى بيرون آمده كه بر آن نوشته بوده است :\r\n« هذا المحسن بن حسين بن على بن ابى طالب » و علويان را جمع كرده ، دربارهء آن از آنها پرسيده ، يكى از آنها گفته است كه در دوران يزيد چون اسيران اهل بيت را به حلب آوردند ، يكى از زنان حسين ( ع ) اين پسر را سقط كرد ، و سيف الدوله آن را ساخت ، گفت : خداوند به من اجازه داده كه به نام دختر پيغمبرش آن را عمارت كنم و آنجا را « جوشن » نامند . انتهى .\r\n\r\n","description":"","footnote":"","page_name":" 902 ","page_number":902},
  {"content":"\r\n\r\n( 1 )\r\n\r\nچند فائده\r\n( 2 ) يكم : بدان كه يكى از خاندان امام حسين ( ع ) كه در كربلا با آن حضرت بود و زنده ماند ، محمد بن عمر بن حسن بن على بن ابى طالب ( ع ) است كه فضل و جلالى دارد ؛ شيخ اقدم ثقه و فقيه اجلّ أبو الصلاح تقى الدين بن نجم حلبى در « محكي تقريب المعارف » گفته است كه روايت كرده‌اند از عبيد اللَّه بن محمد بن عمر بن على بن ابى طالب ( ع ) گويد : من حاضر خدمت ابى محمد و محمد بن عمر بن حسن بودم و او است كه در كربلا با حسين ( ع ) بود ، و شيعه ، او را به منزلهء ابى جعفر ( ع ) دانند و حقّ و فضل او را هم بشناسند ، گويد : پدرم دربارهء ابى فلان با او گفتگو كرد ، محمد بن عمر بن حسن بن على بن ابى طالب ( ع ) به پدرم گفت :\r\nخاموش باش ، تو عاجزى ، آنها شريك خون حسين ( ع ) هستند ، مىگويم : من پدرش عمر بن حسن‌زادهء مادر قاسم و عبد اللَّه پسران امام حسن مىباشد و امّ ولد است ؛ شيخ مفيد ( ره ) در « ارشاد » گفته : و اما عمر و قاسم و عبد اللَّه پسران حسن بن على ( ع ) برابر عمّ خود حسين بن على ( ع ) در كربلا شهيد شدند ( رضي اللَّه عنهم و أرضاهم ) .\r\n( 3 ) دوم : « بحار » در حديث مفضّل بن عمر از امام صادق ( ع ) در فضيلت زمين كربلا گفته است : در چاه آبى كه سر حسين ( ع ) را شستند ؛ مريم ، عيسى ( ع ) را شسته بود و در آن غسل ولادت عيسى را كرده بود .\r\n( 4 ) سوم : در « مكارم الأخلاق » از امام ششم ( ع ) روايت است كه حسين ( ع ) با\r\n\r\n","description":"","footnote":"","page_name":" 903 ","page_number":903},
  {"content":"\r\n\r\nوسمه ، سر خود را خضاب مىكرد و گاهى سرش درد مىگرفت و لفافه‌اى كه به سر خود مىبست ، در نزد ما است .\r\n( 1 )\r\n\r\nخاتمه در ذكر نصائح كافيه و مواعظ شافيه\r\nشايسته است اهل منبر و روضه‌خوانها آدابى را مراعات كنند تا معظِّم شعائر اللَّه و هادى عباد اللَّه باشند :\r\n( 2 ) 1 - اخلاص و اجتناب از رياء :\r\nروايت شده است از پيغمبر ( ص ) كه فرمود : آنچه از همه چيز دربارهء شما بيشتر از آن مىترسم ، شرك اصغر است ، گفته شد : يا رسول اللَّه ، شرك اصغر چيست ؟ فرمود : رياء است ، فرمود : خداى عز و جل روز قيامت كه پاداش كردار بندگان را مىدهد ، مىفرمايد : نزد كسانى كه در دنيا براى آنها رياء كرديد برويد و ملاحظه كنيد كه نزد آنها ثواب اعمال شما وجود دارد ؟ و امام صادق ( ع ) در مسجد به عباد بن كثير بصرى فرمود : واى بر تو اى عباد ، از رياء كناره كن زيرا هر كه براى جز خدا كار كند ، خدا او را بدان كس واگذارد كه براى او كار كرده است ، سزاوار است كه به قصد خدا وعظ كند و براى امتثال امر او و اصلاح خود و ارشاد بندگان خدا به معالم ديانت و براى متاع دنيا وعظ نكند تا از زيانكارترين\r\n\r\n","description":"","footnote":"","page_name":" 904 ","page_number":904},
  {"content":"\r\n\r\nمردمى باشد كه در دنيا به گمراهى تلاش كنند و گمان برند كار خوبى كنند ؛ مقام اخلاص بسيار و الا است و خطرهاى بسيارى هم دارد و بسيار دقيق است و تحصيل آن ، مشكل است ، و كسى كه جوياى آن باشد نيازمند دقّت نظر و مجاهدهء كاملى است و بايد بدانچه گويد ، خود عمل كند تا چون چراغى نباشد كه خود سوزد و براى ديگران فروزد .\r\n( 1 ) 2 - راستگوئى :\r\nاز امام صادق ( ع ) روايت است كه : خدا هيچ پيغمبرى را نفرستاده مگر به راستگوئى و اداى امانت به امانت‌گذاران نيك و بد ( يعنى اين دو موضوع در دعوت هر پيغمبرى بوده است ) ، از ابى كهمش روايت شده كه گويد : به امام ششم ( ع ) گفتم : عبد اللَّه بن ابى يعفور به شما سلام مىرساند ، فرمود : عليك و عليه السلام ، هرگاه نزد عبد اللَّه رفتى سلام مرا به او برسان و بگو جعفر بن محمد مىگويد : ببين على ( ع ) از چه راه نزد رسول خدا ( ص ) تقرّب يافت ، آن روش را ملازم باش همانا على ( ع ) رسيد بدان مقامى كه رسيد نزد رسول خدا ( ص ) براى راستگوئى و اداى امانت ؛ و امام ششم ( ع ) فرمود : نگاه به طول ركوع و سجود مرد نكنيد ، زيرا بدان عادت كرده است و اگر دست از آن بدارد براى عادتى كه داشته به وحشت افتد ، ولى ملاحظه كنيد كه راستگو است و امانت را ردّ مىكند ؟\r\nو بايد وعاظ از دروغ و افتراء بر خداى تعالى و حجج او و بر علماء اجتناب دارند و تدليس نكنند و به بهانهء زبان حال ، دروغ نقل نكنند ؛ از امام پنجم ( ع ) است كه خداى عز و جل بر شرّ قفلها زده و كليد آنها را مىخوارى نموده و دروغگوئى ، و\r\n\r\n","description":"","footnote":"","page_name":" 905 ","page_number":905},
  {"content":"\r\n\r\nدروغگوئى از مىخوارى بدتر است .\r\nو هم از آن حضرت نقل است كه : دروغ ، ويرانى ايمان است ؛ امير المؤمنين ( ع ) فرمود : بنده ، حقيقت ايمان را نيابد تا دروغ را به كلّى وانهد چه به جدّى و چه به شوخى .\r\nامام چهارم ( ع ) فرمود : دروغ را از كوچك تا بزرگ از جدّى تا شوخى ترك كنيد زيرا هر كه دروغ خردى گفت به دروغ بزرگ جرئت كند ؛ و اخبار ديگر .\r\n( 1 ) 3 - اجتناب از غنا :\r\n« بحار » از « تفسير عياشى » از ابى جعفر روايت كرده است كه گفت : نزد ابى عبد اللَّه ( ع ) بودم ، مردى به او گفت : پدر و مادرم قربانت ، من در بيت الخلاء مىروم و همسايه‌هائى دارم كه كنيزانى دارند آوازه مىخوانند و تار مىزنند و بسا مىشود در آنجا بيشتر مىنشينم كه از آن كنيزان بشنوم ، فرمود : مكن ، آن مرد گفت : اين چيزى نيست كه به قصد آن رفته باشم و بطور اتّفاق به گوشم مىرسد ، فرمود : مگر تو نشنيدى خدا مىفرمايد : « به درستى كه گوش و ديده و دل ، همه مورد مسئوليت واقع شوند » ؟ [ 1 
  ] عرض كرد : بلى ، به خدا گويا من اين آيه را هرگز در قرآن خدا از زبان عجمى و عربى نشنيده‌ام و ان شاء اللَّه بدان كار برنگردم و از خدا آمرزش خواهم ، فرمود : برخيز و غسل كن و هر چه توانى نماز كن زيرا به كار\r\n\r\n\r\n","description":"","footnote":"\r\n[ 1 
  ] سورهء اسراء ، آيهء 36 .\r\n","page_name":" 906 ","page_number":906},
  {"content":"\r\n\r\nبزرگى استقامت داشتى و اگر بدان حال مرده بودى چه اندازه حالت بد بود ، خدا را حمد كن و از او توبه خواه از هر چه بد دارد ، به درستى كه او بد ندارد جز كار زشت را و كار زشت را به اهل آن واگذار زيرا براى هر كارى اهلى باشد .\r\n( 1 ) 4 - ترويج باطل نكند و مدح فاسق و فاجر ننمايد :\r\nاز پيغمبر ( ص ) است كه : چون فاجر مدح شود ، عرش بلرزد و پروردگار خشم گيرد .\r\n( 2 ) 5 - بزرگان دين را توهين نكند ( 3 ) 6 - اسرار آل محمد ( ص ) را فاش نسازد ( 4 ) 7 - در زمين ، فساد نكند و فتنه برنيانگيزد ( 5 ) 8 - اعانت بر ظالمان ننمايد :\r\nخدا فرموده : « با آنان كه ستم كنند ، اعتماد نكنيد تا آتش بگيريد » [ 1 
  ] ، و در خبر از رسول خدا ( ص ) است كه فرمود : چون روز قيامت شود ، منادى ندا كند : كجايند ستمكاران و مددكاران آنها و كسانى كه آبى در دوات آنها ريخته يا سر كيسه‌اى از آنها بسته يا خامه‌اى براى آنها تراشيده ، همه با آنها محشور شويد ؛ در وصيّت امير المؤمنين ( ع ) به كميل فرمود : اى كميل ، مبادا در خانهء ظالمان را بكوبى ، با آنها آميزش مكن . . . تا آنكه فرمود : اى كميل ، اگر براى\r\n\r\n\r\n","description":"","footnote":"\r\n[ 1 
  ] سورهء هود ، آيهء 113 .\r\n","page_name":" 907 ","page_number":907},
  {"content":"\r\n\r\nحضور آنها ناچار شدى ، مداوم به ياد خداى تعالى باش و بر او توكّل كن و از شرّ آنها به خدا پناهنده باش و سر به زيرانداز از آنها و به دل خود منكر كار آنها باش و تعظيم خداى تعالى را بلند بگو تا به گوش آنها برسانى كه آنها از تو هراس كنند و شرّ آنها از تو بگردد .\r\n( 1 ) امام چهارم ( ع ) در ضمن نامه‌اى كه به زهرى نوشت و او را از اعانت ظالمان بر ستم برحذر داشت ، فرمود : چنين نيست كه با دعوت تو در دربار خود تو را قطب مىنمايند ، مظالم خود را بر تو مىچرخانند ، تو را پل مىكنند از تو به بلاها كه بر سر مردم مىآورند ، عبور مىكنند ، تو را نردبان گمراهى خويش مىسازند ، و مبلّغ روزگار سياهى كه پديد آورند مىنمايند و به راه خود مىكشانند و تو را در بارهء علماى حق به ترديد مىاندازند و بوسيلهء تو ، دل مردم نادان را به خود جلب مىكنند و مخصوص‌ترين وزيران و تواناترين معاونان آنها كمتر از تو مفاسد آنها را در نظر مردم خوش نما مىكند و خاصّه و عامّه آنها را به دربارشان مىكشاند و چه مزد كمى به تو مىدهند در برابر استفادهء سرشارى كه از تو مىبرند و چه مختصرى از زندگى تو را آباد مىكنند ، در برابر آن ويرانى سختى كه از بنياد تو مىنمايند تو بايد خود را بپائى و ديگرى نيست كه تو را بپايد و خود را به عنوان يك مرد مسئولى مورد محاسبه قرار ده .\r\n( 2 ) 9 - گنهكاران را مغرور نكند و جرئت به فاسقان ندهد :\r\nزيرا فقيه كامل كسى است كه مردم را از رحمت خدا نوميد نسازد و از مكر و عذاب خدا در امان مقرّر ندارد .\r\n\r\n","description":"","footnote":"","page_name":" 908 ","page_number":908},
  {"content":"\r\n\r\n( 1 ) 10 - گناهان را در انظار مردم خرد نشمارد :\r\nدر ضمن وصاياى پيغمبر ( ص ) به ابن مسعود است كه : هيچ گناهى را كم مدان و خرد مگير و از گناهان بزرگ بر كنار باش زيرا چون بنده‌اى در قيامت به گناهان خود بنگرد ، به جاى اشك ، چشمش چرك و خون بارد ، خداى تعالى فرمايد : « روزى كه هر كس آنچه خوب كرده حاضر يابد و آنچه هم بد كرده ، دوست دارد كه ميان او و كردار بدش مسافت بعيدى باشد » [ 1 
  ] امام ششم ( ع ) فرمود : از گناهانى كه خرد شماريد بپرهيزيد كه آمرزيده نشوند ، گفتم : آنها كدام گناهند ؟ فرمود : مرد يك گناهى كند و با خود گويد : خوشا بر من اگر جز آن گناهى نداشته باشم ؛ و هم آن حضرت ( ع ) فرمود : چون جمعى گناهى آغازند ، اگر سواره باشند ، از سواره نظام شيطانند و اگر پياده‌اند ، از پياده نظام شيطان .\r\n( 2 ) 11 - آيات قرآن را از پيش خود تفسير نكند :\r\nاز پيغمبر ( ص ) و از امامان جانشين او به صحت پيوسته است كه تفسير قرآن جز با روايات صحيح و نصّ صريح روا نيست .\r\nابن عبّاس از پيغمبر ( ص ) روايت كرده است كه فرمود : هر كه ندانسته ، قرآن را تفسير كند بايد در آتش نشيمن كند و عامّه از پيغمبر ( ص ) روايت\r\n\r\n\r\n","description":"","footnote":"\r\n[ 1 
  ] سورهء آل عمران ، آيهء 30 .\r\n","page_name":" 909 ","page_number":909},
  {"content":"\r\n\r\nكرده‌اند كه هر كه قرآن را از پيش خود تفسير كند و حق را هم درك كند ، خطاكار باشد .\r\n( 1 ) 12 - براى اخبار ، توجيهات فاسد و باطل نكند و در آنها تصرّفات بارد و ركيك ( كه در عصر ما شايع است ) ننمايد ، أعاذنا اللَّه تعالى .\r\n( 2 ) 13 - در احكام در صورتى كه مجتهد و صاحب فتوى نباشد فتوى ندهد :\r\nدر اين مقام ، كافى است كلام سيّد اجلّ أورع أزهد أسعد ، قدوة العارفين و مصباح المتهجّدين ، صاحب كرامات باهره ابى القاسم رضي الدين سيّد ابن طاوس ( قدّس اللَّه سرّه و رفع في الملأ الأعلى ذكره ) در ضمن كلامى گويد كه :\r\nمن مصلحت و پناهگيرى در دنيا و آخرت خود را در كناره‌گيرى از فتواى در احكام شرعيّه دانستم ، چون اخبار وارده در احكام از فقهاء اصحاب ما راجع به تكاليف عمليّه اختلاف بسيارى دارند و شنيدم كه خداى جلّ جلاله در كلام خود خطاب به اعزّ خلائق نزد وى محمّد ( ص ) فرمايد : « اگر پاره‌اى گفته‌ها را به ما بندد ما از دست راستش برگيريم . . . » [ 1 
  ] تا آخر آيات ، و اگر من كتبى در فقه تأليف مىكردم كه بعد از من بدانها عمل مىشد نقض تورّع من از فتوى بود و مرا در خطر شمول آيات نامبرده وارد مىكرد زيرا در صورتى كه خدا به اين سختى ، رسول عزيز و أعلم خود را عتاب كند براى آنكه گفتارى به او بندد ، پس اگر من به ناحق حكمى به او بندم و فتواى خلافى دهم يا تأليفى ناصواب كنم ، روزى كه\r\n\r\n\r\n","description":"","footnote":"\r\n[ 1 
  ] سورهء حاقّه ، آيهء 44 - 47 .\r\n","page_name":" 910 ","page_number":910},
  {"content":"\r\n\r\nدر حضور او و برابر او درآيم چه حالى دارم ؟ تا آخر آنچه فرموده است ( ره ) .\r\n( 1 ) 14 - براى رفع مقامات ائمهء هدى ، چيزى نگويد كه انبياء عظام و اوصياء گرام آنها را نقصى باشد .\r\n( 2 ) 15 - اعتراضات بر اصول دين را در صورتى كه نتواند كاملا از ذهن مردم رفع كند و جواب شافى دهد ذكر نكند و بايد اصول دين مسلمانان را سست و ويران نسازد .\r\n( 3 ) 16 - نرمى و مدارا به كار برد :\r\nكه نرمى در همه كار بنياد بزرگى است ؛ در پايان وصيّت خضر به حضرت موسى است كه هيچ‌كس را بر گناهى سرزنش مكن و دوست‌ترين كارها نزد خداى تعالى سه است : ميانه روى در توانگرى ، گذشت در توانائى بر كيفر و نرمى با بندگان خدا ، كسى با ديگرى در دنيا نرمى نكند جز آنكه خداى عز و جل در قيامت به او نرمى كند .\r\nپيغمبر ( ص ) فرمود : اين دين استوار و محكم است به نرمى در آن فرود شو و عبادت خدا را بر خويش ناگوار مكن ، شتابنده در سفر مانده گردد و نه راه برد و نه پاكش را زنده گذارد ، اين معنا را شيخ سعدى شيرازى از اين حديث برداشته و به فارسى گفته است : كارها به رفق و تأمّل برآيد و مستعجل به سر در آيد :\r\n به چشم خويش ديدم در بيابان * كه آهسته سبق برد از شتابان\r\nسمند ، بادپا از تك فرو ماند * شتربان همچنان آهسته مىراند \r\n\r\n","description":"","footnote":"","page_name":" 911 ","page_number":911},
  {"content":"\r\n\r\n( 1 ) 17 - سخن را براى غرض فاسد دراز نكند و اغراض شخصيّه به كار نبرد .\r\n( 2 ) 18 - شايسته است در ذكر مصيبت خصوص در غير ايام عاشوراء مراعات نمايد و به همانى اكتفاء كند كه مايهء سخت‌دلى و سهل‌گيرى مشكلات نگردد و مصيبتهاى جانگداز و دلخراش را بر زبان نياورد :\r\nمحدّث فاضل و مورّخ متبحّر ميرزا هادى خراسانى نجفى ( ايّده اللَّه ) گفت :\r\nدر عالم خواب ديدم گويا در يكى از حجره‌هاى صحن امير المؤمنين ( ع ) هستم و همهء ائمه يا بيشتر آنان در آنجا نشسته‌اند و مردى از اهل منبر براى آنها روضه مىخواند و گوش مىكنند تا گفتارش به اينجا رسيد كه شمر به سكينه گفت : اى بنت الخارجى ؛ ديدم امير المؤمنين ( ع ) از اين سخن نفرت كرد و به سختى روى در هم كشيد و رنگ چهرهء او ديگرگون گرديد ، چون چنين ديدم ، به آن مرد روضه‌خوان اشاره كردم : بس كن نبينى چه بر حال امير المؤمنين ( ع ) مىگذرد ؟\r\nامير المؤمنين ( ع ) به من فرمود : آن سخنى هم كه خودت ديروز گفتى كمتر از اين نبود ، و به يادم آمد كه من ديروز مصيبت آويختن سر أبا الفضل را از سينهء اسب خوانده بودم و عذر خواستم و توبه كردم .\r\n( 3 ) 19 - امر به معروف و نهى از منكر كند :\r\nپيغمبر ( ص ) فرمود : چون در امّتم بدعت پديد گردد بايد دانشمند ، علم خود را آشكار سازد و گرنه لعن خدا و ملائكه و مردم بر او باد .\r\nو روايت شده است كه امير المؤمنين ( ع ) خطبه خواند ، حمد خدا كرد و\r\n\r\n","description":"","footnote":"","page_name":" 912 ","page_number":912},
  {"content":"\r\n\r\nستايش او نمود و فرمود : « اما بعد ، به راستى همانا آنها كه پيش از شما بودند هلاك شدند از اين راه كه كار به نافرمانى كردند و ربّانيّون و احبار ( دانشمندان يهود ) آنها را جلو نگرفتند ، و چون در نافرمانى دنباله‌گيرى نمودند و ربّانيّون و احبار جلوى آنها را نگرفتند ، عقوبتها بر آنها نازل گرديد و ادامه داشت ، امر به معروف و نهى از منكر ، مرگ مقرّر را پيش نيندازند و روزى را نبرند ، كارها از آسمان به زمين فرود آيد چنانچه قطره‌هاى باران و هر كم و بيشى به هر كس از تقدير خدا رسد » . ( 1 ) و شيخ كلينى و ديگران از امام ششم ( ع ) روايت كردند كه خداى عز و جل دو فرشته فرستاد تا شهرى را بر اهل آن از بن وارونه كنند ، چون بدان شهر رسيدند مردى را ديدند كه به درگاه خدا دعا و زارى مىكند ، يكى از آن دو فرشته به رفيق خود گفت : اين دعاگو را نمىبينى ؟ گفت : او را مىبينم ولى بايد دستور پروردگارم را اجرا كرد ، او در جواب گفت : نه ، كارى نكنيم تا به پروردگار خود مراجعه كنم و كسب دستور جديد كنم ، نزد خداى تبارك و تعالى برگشت و عرض كرد : پروردگارا ، من به اين شهر كه رسيدم ديدم فلان بندهء تو ، تو را مىخواند و به درگاه تو مىنالد ، فرمود : به اجراى دستورى كه به تو دادم برو ، اين مردى است كه براى من هرگز روى ترش نكرده . از امام رضا ( ع ) است كه :\r\nرسول خدا ( ص ) مىفرمود كه هرگاه امّتم امر به معروف و نهى از منكر را به يكديگر وانهند ، بايد آگاه باشند كه از طرف خداى تعالى بلائى بر آنها فرود آيد .\r\n( 2 ) از امام ششم ( ع ) روايت شده كه : پيره‌مرد ناسكى بود در بنى اسرائيل كه عمر به عبادت مىگذرانيد و در اين ميان كه در حال عبادت و نماز بود ، ديد دو\r\n\r\n","description":"","footnote":"","page_name":" 913 ","page_number":913},
  {"content":"\r\n\r\nكودك خروسى را گرفتند و پرهاى او را مىكنند ، او به كار خود رو كرد و به عبادت پرداخت و آنها را از آزار خروس بازنداشت ، خدا به زمين دستور داد كه اين بندهء مرا در خود فرو بر ، و او تا ابد الآبدين به قعر زمين فرود مىرود . و هم از آن حضرت است كه گويد : پيغمبر ( ص ) فرمود : چه حالى خواهيد داشت وقتى زنان شما بدكار گردند و جوانان شما بدكار گردند و شماها امر به معروف و نهى از منكر نكنيد ؟ به او عرض شد : يا رسول اللَّه ، چنين چيزى مىشود ؟ فرمود : آرى و بدتر از آن ، چطور باشيد وقتى كه امر به منكر كنيد و نهى از معروف نمائيد ؟\r\nعرض شد : چنين خواهد شد ؟ فرمود : آرى و بدتر از آن ، چطور باشيد آنگاه كه معروف را منكر بدانند و منكر را معروف شمارند ؟ و فرمود ( ص ) : هميشه مردم رو به خوبى باشند تا زمانى كه امر به معروف و نهى از منكر و همكارى به كارهاى نيك بكنند و چون چنين نكنند ، بركات از آنها سلب شود و به جان هم افتند و در زمين و آسمان يارى نيابند .\r\n( 1 ) 20 - سخنى نگويد كه از آن براى ابى عبد اللَّه الحسين ( ع ) و خاندان گرامى او خوارى فهم شود :\r\nزيرا آن حضرت آقاى سرفرازان و حميّت‌كشان بود كه جان دادن زير شمشير را بر خوارى و پستى برگزيد و به آواز بلند روز عاشوراء فرياد كشيد :\r\n« هلا دعى بن دعى مرا ميان دو مشكل واداشته : شمشير برهنه و دست خوارى به دشمن دادن ، ولى خوارى از ما به دور است ، خدا و رسول او و مؤمنان آن را بر ما نپسندند » .\r\n\r\n","description":"","footnote":"","page_name":" 914 ","page_number":914},
  {"content":"\r\n\r\n( 1 ) شيخ محدّث متبحّر ما حاج ميرزا حسين نورى ( نوّر اللَّه مرقده ) در « دار السلام » حكايتى دارد كه خلاصه‌اش اين است : يكى از بزرگان اهل منبر در خواب ديده كه گويا رستاخيز است و مردم در ترس و هراسند و هر كس به خود سرگرم است و موكّلان مردم را پاى حساب مىرانند و با هر كس راننده و گواهى است . . . تا آنكه گويد : ما را به پاى حساب كشيدند و در آنجا منبرى بسيار بلند و پرپلّه بود و سيّد المرسلين بر عرشهء آن نشسته و على ( ع ) بر اوّل پلّه‌كان او بود و او مشغول رسيدن به حساب مردم بود و همه در برابر او صف كشيده بودند ، و نوبت به من رسيد و با عتاب به من فرمود : چرا فرزند عزيزم حسين را به خوارى نام بردى ؟ و او را به خوارى نسبت دادى ؟ من در جوابش حيران شدم و چاره‌اى جز انكار نديدم و منكر آن گرديدم ، ناگاه در بازوى خود دردى احساس كردم گويا ميخى بر آن فرو كردند و به پهلوى خود رو كردم و ديدم مردى طومارى در دست دارد و آن را به من داد و گشودم و ديدم صورت مجلسهاى من است و آنچه را در محافل گفتم به تفصيل در آن درج است ، در هر جا و هرگاه بوده و در ضمن آنچه از من سؤال شده و من منكر شدم موجود است . . . تا آخر آن خواب هراسناك كه براى آن سيّد از شغل منبرى خود استعفاء كرد .\r\n( 2 ) شيخ ( ره ) روايت كرده كه : سيّد حميرى و جعفر بن عفّان طائى به هم برخوردند و سيّد به او گفت : واى بر تو ، دربارهء آل محمد گوئى :\r\n چه شد خانه‌تان را كه سقفش خرابه * چرا جامه‌تان پست‌ترين جامه‌ها شد \r\nجعفر گفت : مگر آن را منكرى و من دروغ گفتم ؟ گفت : اگر نتوانى خوب مدح گوئى ساكت باش ، آيا آل محمد ( ص ) را چنين وصف كنند ؟ من تو را\r\n\r\n","description":"","footnote":"","page_name":" 915 ","page_number":915},
  {"content":"\r\n\r\nمعذور دارم ، طبع تو اين است و علم و ادراكت چنين ، من مدحى گفتم كه ننگ مدح تو را از دامن پاك آنان شستم :\r\n به خدا قسم و به آياتش * مرد مسئول قول و گفتارش\r\nكه على زادهء ابى طالب * برو تقواش بود در قالب\r\n[ 1 
  ] چون كه پيكار نيزه باران بد * خيل گردان از آن گريزان بد\r\nمىشدى سوى هم نبرد و به دست * تيغ برّان و تيرش اندر شصت\r\nهمچو شيرى ميان اشبالش ( بچه‌هايش ) * بر شكارى گشوده چنگالش\r\nآنكه دادش سلام در يك شب * جبرئيل و مكال خوش مشرب\r\nهر كدامى هزاره‌اى همراه * بد سرافيلشان ز پى درگاه\r\nدر شب بدر بهر امدادى * چون ابابيل آمدند زدى \r\n[ 2 
  ] ( 1 ) اى جعفر ، بايد در مدح آنان چنين سرود ، آنچه تو گفتى براى تنگدستان و بيچارگان بايد گفت ، جعفر سر او را بوسيد و گفت : به خدا تو اى ابا هاشم سرهء شعراء باشى و ما دنباله‌ها هستيم .\r\n( 2 ) تا اينجا مقصود از اين رسالهء شريفه به پايان رسيد در روز يازدهم ماه\r\n\r\n\r\n","description":"","footnote":"\r\n[ 1 
  ] در يكى از كتب ، بعد از اين دو بيت ، اين دو بيت است :\r\n هم او بد امام و رهبر ما * برتر از امّت است بىپروا\r\nهمىگفت و حق همىجستى * از اباطيل بركنارستى \r\n( 2 ) در پاره‌اى كتب ، پس از ابابيل ، اين شعر است :\r\n همگى سوى او ز بهر سلام * آمدند وز بهر استرحام \r\n","page_name":" 916 ","page_number":916},
  {"content":"\r\n\r\nذيقعدة الحرام سال 1342 كه روز ولادت مولا و سيّد ما ابى الحسن على بن موسى الرضا صلوات اللَّه عليه است و در جوار قبر شريف او انجام شد .\r\n( 1 ) در اينجا مناسب است براى تبرّك ، قصيدهء شريفه‌اى كه مشتمل بر حكم و مواعظ منيفه است و منسوب به آن حضرت است ذكر كنيم و اين مختصر را بدان ختم كنيم تا با مشك بر آن مهر نهاده باشيم و آن قصيده طبق نقل صاحب كتاب « جواهر الأدب » از حضرت رضا اين است :\r\n شگفتا كه در ذات خود اين بشر * كشد دامن كبر در هر گذر\r\nنه پندى پذيرد نه گفتار خوش * چه مرده بود مست و رفته زهش\r\nبه عصيان حق با وى اندر نبرد * عيان در نهانش نترسد چه مرد\r\nچه سختى كشد ناله را سر دهد * به عادت برآيد چه زان وارهد\r\nبه مولا گرا و بجو راه حق * بجو عزّ خود را ز درگاه حق\r\nكتاب خدا خوان و رهياب شو * بشو پيرو شرع و حقياب شو\r\nبنه آز كار است ذلّ جوان * برد رونق از روى او بىگمان\r\nبه نيرنگ در جلب بهره مكوش * ز فوتش تو اى مرد بر خود مجوش\r\nگر امروز رفته است از دست تو * به فردا بيايد بپابست تو\r\nقضاى خدا در بشر حتمى است * نفوذش بهر حكم اندر پى است\r\nخدا ضامن رزق هر كس بود * كليد همه چيزش دريد بود\r\nبه درمانده روزى رساند كلان * بسا زيركان بازدارد زنان\r\nچه مسكينت آيد مرانش ز در * خدا نهى از آن كرده‌اى خوش گهر\r\nچه تنگت شود صبر را پيشه كن * به رفعش خردمند انديشه كن \r\n\r\n","description":"","footnote":"","page_name":" 917 ","page_number":917},
  {"content":"\r\n\r\n زيان گر رسيدت مشو شكوه‌گر * مگر نزد فريادرس اى پسر\r\nزبان دركش و پاس گفته بدار * كه از لغزش آن شوى بر كنار\r\nخموشى وقار است و زيور ببر * بسا گفت كان داده بر باد سر\r\nمزن بىتأمّل ز گفتار دم * كه افتى بلا شك از آن در ندم\r\nخموشى گزين تندرست است و خوش * ندامت نديده است مرد خمش\r\nهر آن كس كه رازش به مردم دهد * ببايست داغى ابر دل نهد\r\nشود خوار هر كس كه شوخى كند * به دنبال شوخى نكوهش شود\r\nز مردم توانى اگر گوشه‌گير * سلامت جهد عاقل گوشه‌گير\r\nز مى هر كه جويد شفاى مرض * خدايش بلا مىدهد در عوض\r\nهر آن كس به شاهان ستيزد جسور * سرش افتد از تن شتابان بدور\r\nبه بازى بگيرد كس ار اژدها * ز نيشش كجا گردد آن كس رها\r\nبه احمق رفاقت كند گر كسى * بود احمق او نيز و در بىكسى\r\n[ 1 
  ] مشو يار ناكس كه خوارت كند * كجا خير دارد كه بارت كند\r\nچه در جنس و حال كسى در شكى * نگر خلق و رفتار او در تكى \r\n\r\n\r\n","description":"","footnote":"\r\n[ 1 
  ] امير المؤمنين ( ع ) فرمود : با پست ، يار مشو ، كه كارش را براى تو بيارايد و تو را چون خود ، خواهد :\r\n رقم بر خود به نادانى كشيدى * كه نادان را به صحبت برگزيدى\r\nطلب كردم ز دانائى يكى پند * مرا فرمود با نادان مپيوند\r\nكه گر داناى دهرى خر بباشى * و گر نادانى ابله‌تر بباشى \r\n","page_name":" 918 ","page_number":918},
  {"content":"\r\n\r\n ز حنظل كه كارد ندارد اميد * كه شكر از آن ريشه گردد پديد\r\nكسى كو كمك كار خود حق كند * خدايش شود پشت و نصرت كند\r\nقناعت بكن آنچه را داده‌ات * بكن شكر مولاى آزاده‌ات\r\nبه آزاده و حال او درنگر * به جائى نشانش كه باشد بخور\r\nخدايش مبارك نسازد به كار * كه چون عقربش نيش باشد به كار\r\nمجو از دغل خير و احسان پسر * كه باشد چه روباه بد حيله‌گر\r\nز همسايه خيرى نيابى اگر * به عفت نباشى از او بهره‌ور\r\nبشر خادم منعم است اى عمو * به دلخواه سازند خدمت به او\r\nاگر زن بگيرى تو استاد باش * ز شاخ و بن او خبردار باش\r\n[ 1 
  ] بكاو از پدر زن و احوال او * ز آل و تبار و ز احوال او\r\nاگر مىكنى چاه كوتاه كن * بسا افتد اندر چهش چاه كن\r\nحذر ز آه مظلوم در تيره شب * كه نفرين او را پذيراست رب\r\nبويژه اگر دل به سوز آورد * به گريه شبش را به روز آورد\r\nغريبى چه ديدى گرامى بدار * به آسايشش خوب همّت گمار\r\nهر آن كس بخيل است در مال خود * نكوهش كنندش به اعمال خود\r\nستمكار را ظلم داده فريب * بگويش پى هر فرازى و نشيب\r\nز مردن گزيرى ندارد كسى * بناچار جامش تو سر مىكشى \r\n\r\n\r\n","description":"","footnote":"\r\n[ 1 
  ] رسول خدا ( ص ) فرمود : اى مردم ، از سبزه روى خاشاك برحذر باشيد ، عرض شد : يا رسول اللَّه ، سبزه روى خاشاك چيست ؟ فرمود : زن زيبا در خاندان بد .\r\n","page_name":" 919 ","page_number":919},
  {"content":"\r\n\r\nپايان قصيدهء شريفه و الحمد للَّه أوّلا و آخرا و صلّى اللَّه على محمّد و آله .\r\nكتبها بيمناه الوازرة عباس بن محمد رضا القمى ( عفى عنه ) نظم و نثر ترجمه محمد باقر كمره‌اى - 20 شهر رمضان 1379 در كمره پايان يافت .\r\n\r\n\r\n","description":"","footnote":"","page_name":" 920 ","page_number":920}
  ]