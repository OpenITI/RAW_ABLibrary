[
  {"content":"\r\nمحمد تقى جعفرى\r\nتفسير و نقد و تحليل\r\nمثنوى جلال الدين محمد بلخى\r\nقسمت اول - دفتر ششم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nاين كتاب به شماره 1324 در تاريخ 20 / 9 / 53 در كتابخانه ملى به ثبت رسيده است\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nتقديم\r\nبه تكاپو كنندگان در راه پيش برد شخصيت انسانها در هر دو قلمرو فرد و اجتماع .\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nاز اين كتاب 2200 نسخه در تاريخ 20 آذرماه 1353 در چاپخانه حيدرى به چاپ رسيده است\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\nبسم الله الرحمن الرحيم\r\nمناجات\r\nداورا ، روا مدار كه ريشه هاى حيات بخش اصول حياتى انسانى كه ميوه هاى با عظمت خود را در مجراى پر پيچ وخم تاريخ كن وبيش به هشياران آدميان نشان داده است ، با تيشهء بران جاهليت خوش نما و خود پرستى وزمان زدگى وغريزه پرستىهاى ضد انسانى بريده وخشك ومتلاشى گردد .\r\nبى بىنياز آفريدگارا ، يك بار ديگر نوع بشر را كه به تدريج وناخود آگاه از انسان بودن وحتى از پذيرش نام انسان براى خود وحشت نموده و در زير آتش سوزان تناقضات مكتبها وادعاها وتضاد گفتار وكردار ذوب شده و به جاندار مايع رو به جماد تبديل مىشود ، مشمول عنايت ربانيت فرما ومگذار اين همه مزايا وترقياتى كه نصيبش گشته است به كار برانى مبدل شود كه در دست كودك بازيگرى قرار گرفته باشد .\r\nپاك پروردگارا ، پيش از فرا رسيدن لحظه‌اى كه طبيعت ضربهء هولناكى كارهاى بشرى را براى او ارمغان بياورد ، قطره هايى از آب حيات رحمتت را به صورت اين خواب رفتگان بىخبر بپاش وبيدارشان بساز ، باشد كه ديده باز كنند و خود را دريابند و انسان وانسانيت را از نابودى قطعى نجات بدهند .\r\nخداوندا ، حكيما ، حكمت بالغهء ربوبى تو موجودات متفكر وسازنده‌اى را در اين كردهء خاكى بوجود آورده ، و به موفقيتهاى محير العقول نايلش ساخته واو را به خشكى ودريا وفضا پيروز ساخته و من نامحسوس او را تا بداند كه اين همه پيروزىهايى كه خيره اش ساخته است و آن اختيار ناچيزى كه در سراغ گرفته است ، همه و همه در قلمرو حكومت . وسلطهء تو نصيبش گشته است واو ناتوانتر از آن است كه دست تصرفى به آن قوانين ونواميسى كه به حواس وانديشه او وجهان هستى حكم فرما است بيازد .\r\n","description":"","footnote":"","page_name":" 1 ","page_number":5},
  {"content":"\r\nبار الها ، عفو وبخشايشت را شامل حال آن مردم در اشتباه فرو رفته بساز كه ب اعتنايى خود را به تأثير خداوندى تو در جهان هستى بوسيلهء ضرورتها وامكانات به حساب نيستى يا عدم تو در شئون هستى در مىآورند و فراموش مىكنند كه بىتوجهى آنان به ضرورت حياتى هوا و آب وشعاع آفتاب كمترين اثرى در تأثير حياتى آن حقايق در موجوديتشان ندارد . نيز بدانند كه آنان موقعى مىتوانند در موجوديت خويش دگرگونى رو به كمال ايجاد كنند وجهان را در اختيار خود داشته باشند كه از روى خاك برخيزند و به سازندهء خاك بپيوندند ، و معناى دين را دريابند -\r\n\r\nچيست دين برخاستن از روى خاك\r\nتا كه آگه گردد از خود جان پاك\r\n\r\n","description":"","footnote":"","page_name":" 2 ","page_number":6},
  {"content":"\r\n\r\nمقدمه\r\nآيا اين قرن بيستم مىتواند ادعا كند : به فرهنگى دست يافته است كه بگويد : بررسى و تحقيق در كتابى مانند مثنوى چيزى جز بررسى در يك تاب باستانى نيست كه زير پوشش هفت قرن به خواب ابدى فرو رفته است ؟ توضيح اين مقدمه را با عباراتى از آقاى ميخائيل ، اى . زند كه در خاتمهء كتاب « نور وظلمت در تاريخ ادبيات ايران » آورده است ، شروع مىكنيم :\r\n« در اين جا با ادبيات پارسى كلاسيك به درود مىگوييم ، ولى پيش از اين كار خوش داريم كه سؤالى مطرح كنيم و در پاسخ آن بكوشيم . بر ما كه در قرن بيستم عصر شكافتن اتم ، پيروزىهاى فضايى ، پيروزىهاى علوم تحققى وماشينهاى سيبرنيتيك به سر مىبريم ، شعر قرون وسطى چه سودى دارد ؟ يا اساسا هر شعر قرون وسطايى چه دردى را دوا مىكند ؟ آيا اين اشعار چيزى در خور فرا گرفتن دارند ؟ آن هم در مقابل دانشى كه داريم . مايعى كه مغزمان آن چنان از تجارب انسانى سرشار است كه قدرت انديشهء ما را به جايگاهى فراتر از رفيعترين قلل شعر بالا برده است ، آيا در اين اشعار چيزى وجود دارد كه ديدگاه جديدى را از جهان نصيب ما بكند ؟ يا ارزش آن فقط ارائهء اسنادى در بارهء گذشتهء زندگى بشرى مىباشد ؟ به عبارت ديگر آيا اين شعر فقط موضوعى براى تحقيقات تاريخى و زبان شناسى است ؟ آيا فقط خوشايند بايگانهاى ادبى است كه براى انسان معاصر آشنا نيست وبراستى سود چندانى براى او ندارد ومداركى با تفصيل جالب در بارهء كودكى وبلوغ فراهم مىنمايد ؟\r\n","description":"","footnote":"","page_name":" 3 ","page_number":7},
  {"content":"\r\n\r\nآيا اين ادبيات توانسته است ارزشهاى اخلاقى وزيبايى شناسى را نه تنها در قفسهء كتابها ، بلكه در زواياى قلوب ما نيز حيات جاودان ببخشد ؟ حقيقت اين است كه جاودانگان نيز در گذر زمان پير مىشوند وهمهء نغمه هاى اين هزار دستانهاى شرق قرون وسطى به آينده راه نخواهند يافت . لكن به نظر ما حقيقت را يك شاعر در ميان اين همه شعراى عصر ما ، هم از نظر روح آن وهم از نظر شيوهء بيان به نام ژوليان تووين بيان داشته است كه پاسخى براى پرسش ما تواند بود :\r\nخواب مجلدات خاك گرفته را بر هم مزن ، اگر درخششى ندارند به انبوه سر سبز بيشه قدم نه بر سر سبزه هاى لرزنده گام سپر به نغمهء شيرين هزار دستان صميمانه گوش فرا ده اينها سخنانى هستند كه هميشه مىدرخشند همچون قطرات شبنم پيوسته مىرقصند از جملهء مطالبى كه گروهى از دانشوران در بارهء اقدام به تفسير ونقد وتحليل مثنوى به اين جانب مطرح مىكردند ، مسائلى است كه در عبارات فوق مورد مطالعهء شما قرار گرفته است . چنان كه ملاحظه مىشود سؤالات فوق بسيار با مورد وصريح وشايستهء تامل جدى است .\r\nما مىتوانيم نظريات خود را در بارهء مسائل فوق با بيان موضوعاتى چند متذكر شويم :\r\nموضوع يكم - آيا شناسايى ماهيت وشئون بشرى با موفقيت كامل پايان يافته است ؟\r\nاگر كسى در گسترش شناسايىهاى رسمى بشرى در بارهء جنبه طبيعى خالص وروانى انسانها ترديد به خود راه بدهد ، هر ادعا ودليل كه در اين باره به زبان بياورد ، ما آن را نمىفهميم وحتى تنها شنيدن چنان ياوه گويىها را هم خلاف\r\n","description":"","footnote":"","page_name":" 4 ","page_number":8},
  {"content":"\r\nمنطق مىدانيم ، لذا بحث ما در اين موضوع ، اين گونه حقيقت پوشىها وسفسطه هاى احمقانه را ناديده خواهد گرفت .\r\nمىگوييم : در اولين مرحلهء بحث از موضوع فوق ، اين سؤال جدى به نظر مىرسد كه احساس وانديشه وتجربه هاى انسانى كه در دورهء زندگانى علمى او وسيلهء معرفت قرار مىگيرد ، چه ارزشى دارد ؟ مسلم است كه با نظر به اين تئورى كه مىگويد : احساس وانديشهء آدمى تموجى ظريف از ماده وشئون آن است ، معرفتى كه محصول اين تموج است ، توانايى نشان دادن واقعيت طبيعت انسانى را نخواهد داشت ، زيرا بديهى است كه موجى از دريا اگر چه كفهاى متنوع وپديده هاى گوناگون در سطح دريا به وجود بياورد ، نمىتواند دريا وحقايق موجود در آن را كه حامل همان موج است بشناساند و به عبارت ديگر چنان كه بعضى از صاحب نظران گفته‌اند : هيچ حقيقتى نمىتواند آن اندازه از خود بالاتر برود كه خود را براى خويشتن مطرح بسازد ودركش كند ، و اگر گفته شود كه موج انديشه واحساس با امواج دريا قابل مقايسه نيست ، زيرا انسان از مزيت خود آگاهى برخوردار است ومىتواند خود را براى خويشتن برنهد و مورد مطالعه وشناسايى قرار بدهد . اين اعتراض صحيح به نظر نمىرسد ، زيرا نمىتواند اشكال خم شدن ماده به روى خويشتن را مرتفع بسازد .\r\nوانگهى كتابهايى كه به عنوان « انسان موجود ناشناخته » در همين قرن نوشته مىشود ، خود از مجهول ماندن موجوديت انسان به خوبى كشف مىكند .\r\nاين كه ما مىبينيم كارها و روابط بشرى براى ما قابل درك است ، كمترين دليلى بر شناخته شدن ماهيت وشئون واقعى انسانى در بر ندارد ، زيرا اين شخصيتها وتوجيه هاى اجتماعى است كه موقعيتهاى قابل تفسير براى انسان به وجود مىآورند و مردم حتى گاهى بعضى از متفكرين همچنين مىپندارند كه شناسايىهاى ما در بارهء انسان به حد نصاب خود رسيده است .\r\nامروز هيچ جامعه‌اى ولو در عالىترين درجه ى تمدن پيدا نمىشود كه به دلخواه خود انسانهاى مورد احتياج خود را به طور اختيار وآگاهانه بسازد ، مثلًا بنشيند\r\n","description":"","footnote":"","page_name":" 5 ","page_number":9},
  {"content":"\r\nوفكر ومحاسبه كند كه مثلًا اين جامعه به صد ودوازده نفر فيزيكدان وعليه السلام نفر مكتشف فيزيكى وصد وهفده نفر حقوق دان كه حتماً يازده نفر آنها بايد در فلسفهء حقوق صاحب نظر باشند ، نيازمند است و همچنين اين جامعه به دويست وپانزده رياضى دان كه شانزده نفر آنها داراى نظريات انقلابى وجديد در علوم رياضى باشند احتياج دارد و اين اشخاص مورد احتياج را مىتوان در ده ماه و سه روز و سه ساعت و سى دو دقيقه به وجود آورد به اضافه اين كه سؤالات جدى از قبيل :\r\nآيا طبيعت انسانى نيكو است يا بد است ؟ سازندهء واقعى تاريخ انسانى چيست ؟ رابطهء فرد با اجتماع از چه مقوله واصالت با كدام يك از آن دو است ؟ آزادى روانى يعنى چه ؟ آزادى اجتماعى چه معنا دارد ؟ آيا مىتوان فلسفهء قوانين وحقوقهايى را كه در جوامع حكم فرما است ، صد در صد روشن ومنطقى تلقى كرده وهمهء افراد را كه محكوم آن قوانين و حقوق هستند با فلسفهء آنها آشنا ساخت ؟ حقيقت انديشه چيست ؟ نبوغ چه پديده‌اى است ؟ به طور كلى آيا مىتوان من هر انسان را به طور مشخص روشن نموده و در اختيار خود او گذاشت كه تمام دوران زندگى خود را آگاهانه و با اختيار سپرى نمايد ؟ آيا فلسفه وهدف زندگى براى انسانها كاملًا روشن شده است ؟ آيا انسان مانند نقطه‌اى در كلمه‌اى مانند نقطهء « بر » يا « با » در كتاب بسيار بزرگ تاريخ وجهان هستى قرار گرفته و هيچ آگاهى و آزادى در انتخاب موقعيت خود ندارد ، يا اين كه انسان موجوديست كه اگر چه در ظاهر مانند نقطهء كلمه‌اى در\r\n","description":"","footnote":"","page_name":" 6 ","page_number":10},
  {"content":"\r\nكتاب تاريخ وجهان هستى است ، با اين حال مىتواند از مضامين كتاب وابواب وفصول ومولف وهدف تاليف كتاب بزرگى كه وجودش در آن نوشته است مطلع گردد ؟ ده ها امثال اين سؤالات وجود دارد كه صداى ناخود آگاه ماشين ساخته شدهء جبرى زندگى نمىگذارد ، در مقابل ديدگان انسانها به خوبى نمودار گردد .\r\nپس اين مطلب كه ما به ترقيات شگفت انگيز نائل گشته‌ايم ، با اين كه مطلبى است كاملًا صحيح ومحسوس ، ولى هيچ منافاتى با اين واقعيت ندارد كه همه اين ترقيات واعتلاى علمى وصنعتى وهنرى نصيب انسانهايى گشته است كه رو بناى نيروهاى فعال آنان را عوامل معين وجبرى ساخته وپرداخته است . بهترين دليل اين مدعا اين است كه در همين قرن بشر از نداشتن يك سيستم فلسفى كه جوابگوى همهء سؤالات او بوده باشد ، به ستوه آمده است .\r\nبه علاوه همه اين مسائل اختلاف شديد مكتبهاى روان شناسى را فراموش نكنيم كه هر يك از آنها انسان را طورى تفسير مىكند كه ديگرى آن را نمىپذيرد .\r\nآقاى ميخائيل دانش سيبرنيتيك را در شناسايى انسان گوشزد مىكند . درست است كه اين دانش اكنون دوران كودكى خود را مىگذراند ونمىدانيم در آينده چه روشنايىها را براى بشر ارمغان خواهد داد ، ولى اين مقدار مىتوانيم بگوييم : كه به اضافه اين كه دانش مزبور در دوران كنونى هنوز نتوانسته است انسان را مانند يك ماشين ساخته شده از مواد واصول وقوانين روشن توضيح بدهد ، براى آينده همچنين امكانى پيش بينى علمى نمىشود ، زيرا اين دانش شباهت ساده وناچيزى را ميان مغز آدمى وماشينهاى ساخته شده نشان مىدهد كه در عبارات زير ملاحظه مىكنيد :\r\nدر واقع ساختمان مغز و ماشين يكسان نيست . ماشين ومغز از نظر ساختمانى ونحوهء كار ومنابع تامين انرژى تفاوت دارند ، ليكن در هر دو اين دستگاهها على رغم مخالفين سيبرنيتيك فرايندهاى هم ارزى كه عبارتند از فراگيرى ، نگه دارى ، ساختن وپرداختن اخبار ، جريان دارد . موجب اين اعمال در مغز فرايندهاى\r\n","description":"","footnote":"","page_name":" 7 ","page_number":11},
  {"content":"\r\nبيولوژيكى و در ماشين غير بيولوژيكى است . . . » ( 1 )  ملاحظه مىشود كه پديدهء مشترك ميان مغز آدمى و ماشين ، شكلى از فراگيرى ونگه دارى ، ساختن وپرداختن اخبار مىباشد ، با اين كه ماهيت ساختمان ونحوهء كار ومنابع انرژى آن دو با يكديگر قابل مقايسه نمىباشند . به عبارت ديگر مغز آدمى در حيطهء تخصص زيست شناسان و ماشين در تخصص مهندسين وفيزيكدانان برقرار خواهد بود ، به اضافه اين كه هيچ شاهد ودليلى در دست نيست كه شناسايى موجوديت روانى انسان را بتوان با بيولوژى وفيزيولوژى انجام داد چه رسد به اين كه شناسايى ومقايسهء انسان با ماشين ، براى حل معماى روان يا فعاليتهاى كيفى مغز امكان پذير باشد - اين مسائل در پيش چشم مقايسه كنندگان مغز آدمى با ماشين مطرح است .\r\n1 - آيا روزى فرا خواهد رسيد كه ماشين به حقيقت وفعاليتهاى جزئى وكلى خويش آگاهى داشته باشد ؟ 2 - آيا اين احتمال در چه حد است كه زمانى خواهد رسيد كه ماشين در كار خود هدف گيرى خواهد كرد ؟ 3 - آيا دو ماشين در عظمت ودقت محصول و كار خود به رقابت با يكديگر برخواهند خواست ؟ 4 - آيا ماشين روزى به حب ذات به معناى فلسفى آن خواهد رسيد ؟ 5 - آيا ماشين لجاجت هم خواهد كرد ؟ 6 - آيا ماشين مجهولى را از پشت پردهء واحدهاى معلوم بيرون كشيده مانند مغز آدمى به اكتشافات نائل خواهد گشت ؟ 7 - آيا ماشين توليد مثل خواهد كرد ؟ 8 - آيا ماشين در فعاليت خود به سر چند راه رسيده و با دريافت اختيار وامكان انتخاب يكى از آنها را در خود احساس خواهد نمود ؟\r\n","description":"","footnote":" ( 1 ) سيبرنيتيك وحافظه . . ","page_name":" 8 ","page_number":12},
  {"content":"\r\n9 - آيا روزى فرا خواهد رسيد كه ماشين براى خود معشوقى پيدا كند و به آن عشق بورزد ؟ 10 - آيا ماشين بقدرت پيشرفت علم در راه نوع خود فداكارى هم خواهد كرد ؟ 11 - خنده وگريهء روانى ماشين چه خواهد بود ؟ 12 - و به عبارت كلىتر آيا ماشين شخصيت خواهد داشت ؟ 13 - آيا ماشين در خيالات وروياها فرو خواهد رفت ؟ 14 - آيا ماشين احساس توهين و تعظيم خواهد كرد ؟ 15 - عقده هاى روانى ماشين از كدامين مقوله خواهد بود ؟ 16 - آيا ماشين احساس دل گرمى وخستگى خواهد نمود ؟ وحدت و چند شخصيتى و دو رويى ودروغ گويى عمدى ماشين چه معنا مىدهد ؟ 17 - آيا ماشين مانند مغز آدمى كليات را به وسيلهء تجريد درك خواهد كرد ؟ 18 - آيا ماشينها خواهند توانست دست به تحرك دسته جمعى زده وتحولى در وضع موجود خود به وجود بياورند ؟ 19 - آيا ماشين خواهد توانست فلسفه وهدفى براى وجود خويش تعيين كرده و در مقابل انسانها قلمرو مستقلى براى خود باز كند ؟ 20 - بالاخره اگر آدميان بخواهند ماشين را به كار بياندازند ، يا به بندند ، مقاومت نموده و بگويد : من بردهء شما نيستم و براى خود موجودى هستم .\r\nاگر كسى ماشين را با انسان يكى بداند و بگويد : انسان درست يك ماشين است منهاى موضوعات فوق پاسخ اين عقيده را جلال الدين در داستان خال كوب چنين گفته است :\r\n\r\nشير بىيال و دم واشكم كه ديد\r\nاين چنين شيرى خدا هم نافريد\r\n\r\nما نبايد در راه پيشرفتهاى علمى از شدت طمع به حليم توى ديگ جوشان بيافتيم .\r\n","description":"","footnote":"","page_name":" 9 ","page_number":13},
  {"content":"\r\n\r\nتمام دانشهايى كه در توضيح انسان به وجود مىآيند ، بايستى براى شناخت انسان با كمال علاقه وجديت مورد حمايت قرار بگيرند ، اما ضمنا نبايد فراموش كرد كه دانش محض چيزى است وفعاليتهاى ذوقى وآرمانى مغزها كه از اين گونه دانشها مطالبه بىتعهد مىكند چيز ديگر . سيبرنيتيك مىتواند وبايستى با كمال جديت وگسترش جنبهء ماشينى انسان را توضيح بدهد نه اين كه مىتواند همهء موجوديت انسان را در امتياز خود بگيرد .\r\nموضوع دوم - مسلم است كه گسترش روابط انسان با طبيعت از تماس با آتمها گرفته تا پيروزىهاى فضايى وافزايش آشنايى او با علوم تحققى چند بعدى بودن يا عمق ابعاد او را ثابت كرده است ، آيا اين موفقيت را با آگاهى وهدف گيرى دقيق ورياضى صد در صد به دست آورده است ؟\r\nاگر كسى ادعا كند كه تحولات رو به پيشرفت نوع بشرى آگاهانه و با دقتهاى علمى ورياضى وهدف گيرىهاى صد در صد قاطعانه صورت گرفته است ، همان اندازه غير قابل قبول است كه شخصى ادعا كند كه همهء پيشرفتهايى كه بشر بدان دست يافته است ، مربوط به انسان نبوده ، سنگ و كلوخ وكوه هاى جامد بوده است كه موفقيت مزبور را نصيب انسان نموده‌اند مواد خام وعوامل اوليه اين همه توسعه در دانش وبينش وصنعت وجهان بينى ، ومغزهاى نوابغ بشرى بوده است كه فعاليتهاى آنها همان مقدار قابل محاسبهء علمى ورياضى است كه خود پديدهء نبوغ .\r\nهمه مىدانيم كه حقيقت نبوغ وانواع وحالت فردى واجتماعى تفاعلى نبوغ هنوز قابل محاسبات كاملًا طبيعى وعلمى نشده و تنها آثار وخواص كم وبيش نبوغ است كه نابغه را به جوامع معرفى نموده وجودش را مورد بهره بردارى قرار مىدهد ديگر اين كه هر فرد مطلعى كه مىتواند بىطرفانه اوراق تاريخ را مورد مطالعه قرار بدهد . با اين واقعيت رو برو خواهد گشت كه نوع انسانى بيشتر با عامل جبرى\r\n","description":"","footnote":"","page_name":" 10 ","page_number":14},
  {"content":"\r\nحيات فردى واجتماعى خود زندگى كرده وخنديده وگريسته و نشسته وبرخاسته است ، نه با آرزوها وروياها واميدهاى اصيلش كه در نهاد او مىجوشيده ومىخروشيده است .\r\nشما مىتوانيد با مطالعه فلسفهء پوچى كه امروز با اشكال مختلف در جوامعى نمودار مىشود ، جبرى بودن انتخاب طرق حيات را براى انسانها بپذيريد .\r\nاين انعطاف شگفت انگيز كه انسانها با دگرگونى محيط و رسوم ومقررات از خود نشان مىدهند و اين ميعان كه انسان در مقابل انواع نيكىها وبدىها وزشتيها وزيباييهاى متنوع ومتضاد از خود بروز مىدهد ، خود دليل روشنى براى اين مدعا است كه راههايى را كه او انتخاب مىكند ، اگر با جبر خالص صورت نگيرد حد اقل با امكان انتخاب راه هاى ديگر ، راه معينى را در پيش مىگيرد ، نه اين كه راه انتخاب شده ، عالىترين وايده آلترين راه وصول به آرمان واقعى او مىباشد .\r\nحوادث محاسبه ناشدهء تاريخ ما را به مسيرى كشانيده است كه به مقتضاى انعطاف وميعانى كه داريم ، پذيرفته‌ايم ، وسپس مىنشينيم و براى قرار گرفتن در مسير مفروض فلسفه مىگوييم ، و اين كارى است كه بسيار آسان وبىاشكال انجام مىدهيم و از اين نكتهء اساسى غفلت مىورزيم كه تحليل وعلت تراشى پس از بروز حادثه و قرار گرفتن در مسير ، غير از تحليل و پيش بينى وبررسى حادثه وتعيين مسير قبل از بروز و قرار گرفتن در مسير است .\r\nاين ملاحظات هم ما را به اين اصل متوجه مىسازد كه گسترش روابط انسان با طبيعت از تماس با آتمها گرفته تا پيروزىهاى فضايى وافزايش آشنايى با علوم تحققى با در برداشتن مزاياى بسيار جالب ، اين حقيقت را اثبات نمىكند كه انسان زندگانى خود را در حال فردى واجتماعى آگاهانه و با هدف گيرى دقيق ورياضى مىشناسد و عمل مىكند .\r\n","description":"","footnote":"","page_name":" 11 ","page_number":15},
  {"content":"\r\n\r\nموضوع سوم - آيا تحولات جاريه در امتداد قرون واعصار ماهيت انسانى را دگرگون مىكند ، يا عوارض واشكال او را ؟ بر فرض آن كه دگرگونى در ماهيت انسان صورت مىگيرد آيا اين دگرگونى رو به كمال است ؟ ( از كودكى به بلوغ )\r\nجملاتى از قبيل « تحول ودگرگونى اساس زندگى افراد واجتماعات است » ، « مرور زمان همه چيز را تغيير مىدهد » « ديگر آن زمانها گذشت » ، « دورانى كه ما در آن زندگى مىكنيم با دورانهاى گذشته به هيچ وجه قابل مقايسه نيست » ، « ما ديگر در دنياى باستان زندگى نمىكنيم » ، « بشر رو به تكامل واعتلا رفته است » « كليد فهم انسان وجهان در دست ما است » در دوران معاصر كه شايد آغاز آن را از اوايل قرن نوزدهم منظور بداريم ، چه در كتابها و چه در سخنرانىها ونمايشها و محافل علمى واجتماعى وخصوصى وعمومى رواج عجيبى پيدا كرده است .\r\nالبته در اين كه دگرگونىها وتبدلات بىشمار در همهء صحنه هاى زندگانى بشرى حد اقل در جوامع پيشرفتهء علمى وصنعتى و آن دسته از اجتماعات كه در راه پيشرفت گام بر مىدارند ، رخ داده است ، كمترين ترديدى وجود ندارد ، آن چه كه مهم است ، دو مسئلهء اساسى است :\r\nمسئلهء يكم - آيا تحولات ودگرگونىها ماهيت انسان را عوض كرده است ، يا تنها تغييراتى در اشكال وروشهاى زندگى او وارد نموده است ؟ مسئلهء دوم - آيا اين تغييرات واقعا رو به تكامل بوده است يا نه ؟ پاسخ مسئلهء اول را با در نظر گرفتن بقاى اصول انسانى كه مستند به ماهيت انسان بودن او است ، با كلمهء نفى : نه رو برو خواهيم گشت ، مطالب زير مىتواند اين پاسخ منفى را تا حدودى توضيح بدهد :\r\n1 - پس از سپرى كردن آن همه فراز ونشيبها و آن همه تبدلات در سيستمهاى زندگانى فردى واجتماعى وشناسايى اجزاء و روابط طبيعت وبهره بردارى از آنها ، كوچكترين تغييرى در جنبه فيزيولوژيكى انسانى ديده نمىشود ، يعنى\r\n","description":"","footnote":"","page_name":" 12 ","page_number":16},
  {"content":"\r\nاگر فرض كنيم كه انسان حد اكثر پنجاه هزار سال است كه گام در مسير تغييرات وتحولات گذاشته و در سه قرن اخير با جدىترين طرق وهدف گيرىها ، به دگرگونىها نائل گشته است ، در مدت مزبور نه يك سلول وعصب وطرز ساختمان مغزى براى انسانها اضافه شده و نه از آنها منها گشته است .\r\n2 - با وجود آن همه تبدلات همه جانبه ، انسان مجبور است از ذات خود مطابق اصل صيانت ذات دفاع كند ، چه در حال فردى و چه در حال دسته جمعى .\r\n3 - وضع روانى بشر از نظر نيروها وفعاليتهاى مشترك واختصاصى همان است كه از آغاز كار مشاهده مىشود .\r\nانديشه واراده واحساس آزادى وعلاقه به آن وتجسيم و خود آگاهى ورقابت وعلاقه بهمزيستى وتكميل واقع جوئىها با روياها وآرزوها واحساسات عاطفى وزيبا جوئى وقدرت طلبى وفرار از ضعف وفعاليتهاى متنوع وجدانى از نظر اصول همان است كه دنياى باستان در بارهء انسان ثبت كرده است .\r\n4 - اگر چه ديدگاه بشر بالنسبه بگذشته وسيعتر گشته است ، اما با اين حال نتوانسته است گريبان خود را از بازيگرى در شناخت اشياء برهاند ، آرى او بازيگر است با اين ملاحظات ادعاى اين كه ماهيت انسان در مسير تاريخ عوض شده است ، به هيچ دليل علمى تجربى مستند نمىباشد .\r\nاما در بارهء مسئلهء دوم كه غالبا در پرده هايى از ابهام غوطه ور بوده و مورد بحث ومناقشات خيلى جدى وفراوان مىباشد ، بايستى بگوييم : مقصود از تكامل واعتلا چيست ؟ اگر منظور اين است كه انسان روابط خود را با جهان طبيعت گسترش بيشترى داده است ؟ اين مسئله قابل انكار نيست ، ولى دو نكته را نبايد فراموش كرده .\r\nنكتهء يكم - اين كه هيچ انسان عاقل وآگاه از مسير علم وصنعت و ساير ترقيات نمىتواند منكر اين قضيه شود كه اين گسترش شگفت انگيز نتيجهء آگاهىها وهدف گيرىهاى صد در صد بشرى نبوده است ، كه او را به وضع كنونى موفق ساخته است ، يك مطالعهء دقيق وبىطرفانه به خوبى اثبات مىكند كه علم وصنعت و ساير پيشرفتها اكثرا معلول\r\n","description":"","footnote":"","page_name":" 13 ","page_number":17},
  {"content":"\r\nبازتابها وانتقالات روانى محاسبه نشده وحوادث غير قابل پيش بينى بوده است ، اين مطلب را در اوايل مبحث متذكر شده‌ايم . نكتهء دوم اين كه اگر معناى تكامل اين است كه يك موجود آگاهانه از حالت پستتر وبسيطتر به حالت عالىتر ومركبتر صعود نمايد ، ما اين وضع را در انسان نمىبينيم ، زيرا اگر هر يك از افراد انسان امروزى را با افراد پيش از بروز تمدنهاى چشمگير مقايسه كنيم ، با مزاياى اساسى كه آن دو فرد را از يكديگر جدا بسازد ، رو برو نخواهيم گشت . زيرا - با قطع نظر از عوامل اجبارى محيط واجتماعات امروزى ، مىخواهم يك فرد امروزى مزيتى از نظر منطقى بودن وانسانى بودن بر مىخواهم انسان هزار و دو هزار سال پيش ندارد ، اساس انديشه وواقع جوئى آن دو تفاوتى با يكديگر ننموده است . كودك امروز با ديدن تيتر كلمات بزرگ در روزنامه كه « انسان در ماه فرود آمد » نه تنها ترجيحى به ارشميدس واينشتين پيدا نمىكند ، بلكه باز ترجيح با آن متفكران است كه از بانيان بزرگ سفر انسان به ماه مىباشند . اگر يك آدم عامى وارد كارگاه معظمى شود وهمهء عظمتهاى آن كارگاه را در يك ساعت به بيند كه هزاران مهندس ودانشور در به وجود آوردن آن بذل مساعى كرده‌اند ، قابل مقايسه با آن مهندسها نيست كه هر يك با انديشه ها وفعاليتهاى با عظمت خود جزء كوچكى را از آن كارگاه به وجود آورده‌اند . و اگر مقصود از تكامل ، قرار گرفتن هزاران وسائل بهداشتى ومخابرات وتحركها وگشوده شدن رموزى چند از رو بناى طبيعت وبهره بردارى اجتماعات از آنها است ، اين پديده با در نظر داشتن اشكالات گذشته ، هر فرد قرن بيستمى را وادار مىكند كه همه آن مظاهر ومزاياى ترقى را به خود قرن نسبت بدهد ، سپس مربوط به خويشتن ببيند . يك فرد عامى محض گمان مىكند كه با زندگى در قرن بيستم سر آمد تمام افراد انسانى است ، در صورتى كه امكانات وقدرتهاى روانى او كارى جز ادارهء زندگى بىنهايت محدود خود را نمىتواند صورت بدهد ، ولى اين بىنوايان آن قدر جملهء « تو انسان قرن بيستم هستى كه در ماه نشسته‌اى » را مىشنوند ، باور مىكنند كه براستى مغزشان از مغز ارسطوى چند هزار سال پيش وجلال الدين مولوى كه هفتصد سال پيش\r\n","description":"","footnote":"","page_name":" 14 ","page_number":18},
  {"content":"\r\n\r\nاز آنان زندگى كرده و از پنىسيلين اطلاعى نداشته است تكامل يافته تر شده است جملهء نهايى ما در اين مسئله اين است كه ما در نوع انسان تكامل به آن معنى را كه بر موجوديت انسانى چيزى افزوده شده است كه ماهيت او را دگرگون ساخته و از چند هزار سال پيش منطقىتر ووجدانىتر و با ارزشتر ساخته است نمىبينيم ، او همان گونه فريب مىخورد كه در گذشته مىخورد ، نهايت امر با وسايل آرايش يافته تر ووسيعتر .\r\nاو همان گونه حق را پاى مال مىكند كه در گذشته حد اقل در زير بناى سطح زندگى معموليش ، او همان اندازه از آزادى روانى واقعى محروم است كه در گذشته .\r\nبنا بر اين دليلى در دست نيست كه افزايش شاخ و برگ پيوندى ومحاسبه نشدهء انسان را بدون اين كه ماهيت او را به سوى عظمت شخصيت او بكشاند ، كمال انسانى اصطلاح كنيم . بلى اين همه مزايا وترقياتى كه به دست آورده است ، مىتواند مقدمات بسيار شايسته‌اى براى افتادن در مسير تكامل بوده باشد .\r\nموضوع چهارم - آيا ادبيات گذشتگان توانسته است ارزشهاى اخلاقى وزيبايى شناسى را نه تنها در قفسهء كتابها بلكه در زواياى قلوب ما نيز حيات جاودان ببخشد ؟\r\nشايد با نظر دقيق به مسائل گذشته ، اين واقعيت روشن شود كه اگر مقصود از ادبيات گذشتگان ، مقدار قابل توجهى از اصول انسانى وبايستگىهاى اوست ، مسلم است كه ذخيرهء بسيار مفيد در ادبيات گذشتگان وجود دارد كه اگر تكبر انسان امروزى را كنار بگذاريم كه خود را قرن بيستم مىداند وقرن بيستم را زاييده شده خود همين قرن تلقى مىكند ، مىتواند در سازندگى انسان با ارزش عالىترين نقش را به عهده بگيرد .\r\nما در همين مبحث نمونه هايى از اصول انسانى ادبيات جلال الدين گذشته را مطرح خواهيم كرد كه نه تنها براى انسان امروزى ، بلكه براى آيندهء بىنهايت نيز به شرط ماندن انسان به آن موجوديت كه ده هزار سال است تا كنون از نظر اصول ادامه\r\n","description":"","footnote":"","page_name":" 15 ","page_number":19},
  {"content":"\r\nدارد ، با ارزش خواهد بود . چهار مسئله در اين مبحث وجود دارد كه ما به طور اختصار آنها را متذكر مىشويم :\r\nمسئله يكم - آيا مجرد توجه به اصول عالى انسانى مىتواند نقش تكاملى انسانها را به عهده بگيرد ؟ پاسخ اين سؤال با اشكال متنوع در مجلدات مثنوى به طور واضح داده شده كه علم چيزى است ، عمل چيز ديگر .\r\nپزشكانى وجود دارند كه مضرات الكل را تدريس مىكنند و در بارهء آفات مسكرات داد سخن مىدهند و با اين حال خود مبتلا به مىگسارى هستند .\r\nغرض ما از اين مسئله اين است كه ادبيات انسانى گذشته نه تنها به طور اجبار در دوران كنونى در سازندگى انسان تاثيرى ندارد ، يعنى اگر ادبيات گذشتگان در بارهء انسان امروزى نتواند سازندگى داشته باشد ، دليل فرسوده شدن آن ادبيات نمىگردد ، زيرا چنان كه گفتيم علم به وجود اصول عالى انسانى نيست كه بتواند انسان را اصلاح كند ، چه در زمان بروز ادبيات گذشته و چه در زمانهاى بعد از آن ، به همين جهت است كه مىبينيم : نه هومر توانسته است خويشاوندى حركت وتضاد را به يونانيان باستانى بفهماند و نه سقراط توانست همهء يونان دوران خود را اصلاح نمايد .\r\nحتى و نه پيامبران الهى با اجبار مردم را به انسان شدن كشانيده‌اند . شما نمىتوانيد انسانهاى انگلستان را شكسپير وفرانسه را پرداخته شدهء ويكتور هوگو وايران را فرزند سعدى وحافظ وجلال الدين مولوى بدانيد ، حتى در عصر محدود خود آن انسان شناسان .\r\nعلت اين ورشكستگى در راه تكامل آن است كه اكثر قريب به اتفاق مردم بر آنند كه با گفتن حلوا دهان شيرين كنند نه با خوردن آن كه به زحمت و كار و گذشت نيازمند است . شما چه گمان مىكنيد ؟ آيا واقعا احتمال مىدهيد كه اولًا همهء مردم قرن هفتم هجرى اين بيت را :\r\n\r\nپس بود دل جوهر وعالم عرض\r\nسايهء دل كى بود دل را غرض\r\n\r\n","description":"","footnote":"","page_name":" 16 ","page_number":20},
  {"content":"\r\nمىفهميدند وسپس زندگى فردى واجتماعى خود را حقيقتا به مقتضاى آن تطبيق مىنمودند ؟ مگر در خود همين دوران قرن بيستم صدها بلكه هزاران ارزشهاى انسانى وحقايق اخلاقى با اين كه از نظر واقعيت امور ثابت شده‌اى هستند ، پاى مال هوى وهوس انسانها نگشته‌اند ؟ امروز وقتى كه رهبران فكرى واخلاقى عالم انسانيت فرياد مىزنند : اى مردم جوامع دنيا جنگ بد است ، حق كشى بد است ، خود پرستى بد است ، اين اصول عالى وشايسته مورد پذيرش و عمل مردم قرار مىگيرد ؟ اگر بنا شود كه انسانها به حال خود رها شوند و فقط به خواسته هاى طبيعى خود پاسخ بگويند و از مسائل واصول عالى انسانى تنها بدانستنش قناعت نمايند ، بدون كمترين تفاوت در ديروز وامروز وفردا ، همان جاندار مايع وانعطاف پذير خواهد بود كه هستىاش در گروگان آب وباد طبيعت وخواسته هاى طبيعى ساير همنوعان خود قرار خواهد گرفت .\r\nكسى مىتواند بىنياز از اصول عالى انسانى كه گذشتگان گوشزد كرده‌اند ( ومرور قرون واعصار نتوانسته است عظمت آنها را از بين ببرد ) بوده باشد كه نه من داشته باشد و نه ايده آل عالى براى زندگى ، و يا چنان تحولى در موجوديت انسانى او به وجود بيايد كه موضوع آن اصول را از خود منتفى بسازد .\r\nمسئلهء دوم - ما هرگز با فرسودگى جزئيات واشكال وموارد ادبيات گذشتگان مخالف نيستيم . زيرا واضح است كه شتر وساربان زمان سعدى :\r\n\r\nاى ساربان آهسته ران كارام جانم مىرود\r\nآن دل كه با خود داشتم با دلستانم مىرود\r\n\r\nدر روزگار هواپيماهاى جت وكنگورد وآپولو ولونا آنچنان منتفى است كه طلوع خورشيد و ماه هفتصد سال پيش از اين روز . اما وقتى كه مىگويد :\r\n","description":"","footnote":"","page_name":" 17 ","page_number":21},
  {"content":"\r\n\r\nگفتم به نيرنگ وفسون پنهان كنم ريش درون\r\nپنهان نمىماند كه خون بر آستانم مىرود\r\n\r\nدو اصل روانى جاودانى را مطرح مىكند كه عامل فرسايش زمان را در آن دو راهيابى نيست :\r\nاصل يكم - آن غم واندوه هاى شديد كه درون آدمى را سخت در فشار قرار مىدهد ، عامل نيرومندى از درون از عقده شدن آن جلو گيرى كرده ومىخواهد آن غم واندوه مانند بخار متراكم از ماشين درون آدمى رها شود .\r\nاصل دوم - اثر حالات روانى انسان به طور طبيعى در رفتار وحركات وسكناتش بروز مىكند ونمىتواند آن را مخفى بدارد . مثنوى جلال الدين هم از اين موارد وجزئيات ومصاديق مخصوص به زمان خود خالى نبوده و به طور فراوان وبىاختيار اصول وكليات عالى انسان را به وسيلهء آنها و در زمينهء آنها پياده مىكند ، اما چنان كه در مبحث نمونه ها اشاره خواهيم كرد ، متفكر هشيار مىتواند آن موارد وجزئيات ومشخصات واختصاصات محيطى هفتصد سال پيش را حذف وتجريد نموده حقايق كلى و عالى را كه از دستبرد عوامل دگرگون كنندهء زمان محفوظ مانده است استنباط نمايد .\r\nمسئلهء سوم - مىتوان گفت : نه تنها واقعيتهاى فراوانى از ادبيات گذشتگان كهنه وفرسوده نشده است ، بلكه جريان زمان تدريجا پرده از گفته هاى جاودانى آنان بر كنار نموده و چيزى را كه آن روز قابل درك نبود ، امروز فاش مىكند . به عنوان مثال شايد اهميت عقده هاى روانى وتاثيرات مخرب آنها در دوران جلال الدين مولوى و پيش از او حتى قرنها پس از جلال الدين آنچنانكه ضرورت داشت ، تا دوران فرويد درك نمىگشت .\r\nبا اين حال جلال الدين در موارد متعددى از كتاب مثنوى موضوع عقده روانى را به طورى روشن بيان مىكند كه از نظر كليت نه از جنبهء تطبيقهاى جزئى ، انسان را به اين موضوع شوخى نما وادار مىكند كه بگويد فرويد يك روز پيش از نوشتن عقده هاى روانى در كلاس درس جلال الدين حاضر بوده و ياد داشت مىكرده است .\r\n","description":"","footnote":"","page_name":" 18 ","page_number":22},
  {"content":"\r\nبنا بر ملاحظات فوق اين نتيجه را به دست مىآوريم كه اصول وحقايق تثبيت شده در قرون گذشته كهنه وفرسوده نشده‌اند ، بلكه اين ماييم كه نمىخواهيم دست از خود پرستى وهوا پرستى برداشته ، از آن اصول وحقايق بهره بردارى نماىيم . من گمان مىكنم كه قضيه از اين قرار است كه پيشتازان فكرى امروزى مىگويند :\r\n« اين هم يك جورش است كه كرده‌ايم وشده است » .\r\nنه اين كه اين جور زندگى و همه اين شدنها بتواند با منطق صحيح واصالت انسانى قابل تفسير وتوجيه شود . براى اثبات اين حقيقت كه انسان موجودى است كه از قرنها پيش به اصالت خود پى برده و براى حفظ اصالتش چه به وسيلهء پيامبران و چه به وسيلهء وجدان وعقل سليمش يك عده اصول وواقعيات جاودانى را در بارهء خود كشف واحراز نموده است ، نمونه هايى از حقايق جاودانى در كتاب مثنوى ، نهايت امر به صورت شعر و در قالبهاى ديروزى مطرح شده است ، متذكر مىشويم ومطالعه كنندهء ارجمند را داور با انصاف ومطلع از سرگذشت فرهنگى بشر تا كنون ، فرض مىكنيم . تبصره - اين نمونه هاى اندك را كه از ابيات مثنوى آورده‌ايم تا آخر دفتر پنجم است ، اميدواريم كه حقايق واصول جاودانى انسانى دفتر ششم را هم در آخر مباحث دفتر ششم متذكر شويم :\r\n\r\nاين درخت تن عصاى موسى است\r\nكامرش آمد كه بياندازش ز دست\r\nتا ببينى خير او وشرّ او\r\nبعد از آن برگير او را زامر هو\r\n\r\n1 - ( موجوديت خود را براى خويشتن مطرح كنيد و با آگاهى از خود زندگى كنيد ) .\r\n\r\nبىمجاعت نيست تن جنبش كنان\r\nآهن سرد است مىكوبى بدان\r\n\r\n2 - احتياج است كه انسان را به جنبش وتقلا وادار مىكند .\r\n\r\nاى دريده پوستين يوسفان\r\nگرگ برخيزى از اين خواب گران\r\n\r\n3 - جنايت كاران بشرى موقعى كه از خواب بيدار شوند ، گرگ بودن خود را\r\n","description":"","footnote":"","page_name":" 19 ","page_number":23},
  {"content":"\r\nدر وجدان خويش خواهند ديد ووجدان تاريخ گرگ بودن آنان را ثبت مىكند .\r\n\r\nبر مثال سنگ وآهن اين تنه\r\nليك هست او در صفت آتشزنه\r\nسنگ وآهن مولد ايجاد نار\r\nزاد آتش اين دو والد قهر بار\r\n\r\n4 - بدن مادى وروان آدمى با يكديگر تاثير وتاثر متقابل دارند .\r\n\r\nظاهرش را پشه‌اى آرد به چرخ\r\nباطنش باشد محيط هفت چرخ\r\n\r\n5 - آدمى بسيار ضعيف است ، زيرا ممكن است ناچيزترين عامل مزاحم او را از پاى در آورد ، همين آدمى بسيار قوى و بزرگ است ، زيرا مىتواند تمام كرات را زير پا بگذارد .\r\n\r\nچون شناسد اندك او منكر شود\r\nمنكرىاش پردهء ساتر شود\r\n\r\n6 - آشنايى اندك با حقايق به جهت رسوخ عقايد پيشين موجب انكار آن حقايق است .\r\n\r\nاين در آن حيران شده كان بر چيست\r\nهر چشنده آن دگر را نافى است\r\nاين خيالات ار نبد نامؤتلف\r\nچون ز بيرون شد روشها مختلف ؟\r\nقبلهء جان را چون پنهان كرده اند\r\nهر كسى رو جانبى آورده اند\r\n\r\n7 - هيچ دو انسان با تمام موجوديت جسمانى وروانى كه دارند عين يكديگر نخواهند بود و هر يك از آن دو نمىتواند وضع خاص ديگرى را هضم كند . [ مگر در اصول مشترك براى همزيستى 
  ] .\r\n\r\nدست نايد بىدرم در راه نان\r\nليك هست آب دو ديده رايگان\r\n\r\n8 - تاسف ودريغ بر بىچارگى وبىنوايى ديگران رايگان است ، ولى قدم برداشتن عينى و عملى همواره كالائى است كه در مقابل قيمت فروخته مىشود .\r\n\r\nآن شنيدستى كه الملك عقيم\r\nترك خويشى كرد ملكت جو ز بيم\r\nكه عقيم است وورا فرزند نيست\r\nهمچو آتش با كسش پيوند نيست\r\nهر چه يابد او بسوزد بردرد\r\nچون نيابد هيچ خود را برخورد\r\n\r\n9 - اين هم اصل جاودانى مقام پرستى است كه جز خود كسى و چيزى را\r\n","description":"","footnote":"","page_name":" 20 ","page_number":24},
  {"content":"\r\nنمىخواهد ، و اگر براى سوزاندن چيز ديگرى را پيدا نكند خود را مىسوزاند .\r\n\r\nاختيار آن را نكو باشد كه او\r\nمالك خود باشد اندر اتقوا\r\nچون نباشد حفظ وتقوا زينهار\r\nدور كن آلت رها كن اختيار\r\n\r\n10 - آزادى شايستهء كسى است كه مالك خود بوده باشد .\r\n\r\nآكل ومأكول آمد آن گياه\r\nهمچنين هر هستئى غير آله\r\nهر خيالى را خيالى مىخورد\r\nفكر آن فكر دگر را مىچرد\r\nاين جهان جنگ است كل چون بنگرى\r\nذره ذره همچو دين با كافرى\r\nآن يكى ذره همىپرد به چپ\r\nواندگر سوى يمين اندر طلب\r\nذره‌اى بالا و آن ديگر نگون\r\nجنگ فعليشان ببين اندر ركون\r\nجنگ صورى هست از جنگ نهان\r\nزين تخالف آن تخالف را بدان\r\nذره‌اى كاو محو شد در آفتاب\r\nجنگ او بيرون شد از وصف وحساب\r\n\r\n11 - اصل ثابت در قلمرو طبيعت اصل آكل وماكول وتنازع در بقا است ، حتى در خيالات وانديشه ها ، تا آن گاه كه موجود به پشت پردهء طبيعت بخزد .\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نونو مىرسد\r\nمستمرى مىنمايد در جسد\r\nتو از آن روزى كه در هست آمدى\r\nآتشى يا خاك يا باد آمدى\r\nتازه مىگير وكهن را مىسپار\r\nكه هر امسالت فزون است از سه پار\r\n\r\n12 - در اين گذرگاه رو به كمال بىنهايت توقف نكنيد ، و پيش برويد ، شما هر لحظه استعداد بيشتر وزمينهء آماده ترى براى كمال به دست مىآوريد [ مگر اين كه شما به موقعيت زنبور عسل تغيير محل بدهيد 
  ] .\r\n\r\nعضو گردد مرده كز تن وا بريد\r\nنو بريده جنبد اما نى مديد\r\n\r\n13 - انسان را از حيات جوشانش نبريد ، زيرا مانند عضويست كه هر حركتى را كه پس از بريده شدن از منبع حيات صورت بدهد ، بيجان وموقت وبىهوده است .\r\n\r\nخوردم و دانه بياوردم نشان\r\nكه از اين نعمت به سوى ما كشان\r\n\r\n","description":"","footnote":"","page_name":" 21 ","page_number":25},
  {"content":"\r\n\r\nپس دعاى خشك هل اى نيك بخت\r\nكه فشاند دانه مىخواهد درخت\r\n\r\n14 - بكوشيد و دانه ها را بكاريد و از محصولش بهره بردارى كنيد ، آن گاه مقدارى از همان محصولها را بكاريد ، اين است دعاى عملى شما به بارگاه ربوبى .\r\n\r\nعاشقان لعبتان پر قذر\r\nكرده قصد خون وجان يكدگر\r\nويس ورامين ، خسرو وشيرين بخوان\r\nتا چه كردند از حسد آن ابلهان\r\nپس فنا شد عاشق ومعشوق نيز\r\nكه نه چيزند وهواهاشان نه چيز\r\n\r\n15 - عشقهاى مجازى نوعى بيمارى روانى است كه طرفين عشق را به تباهى مىكشاند .\r\n\r\nآتشى بودش نمىدانست چيست\r\nليك چون شمع از تف آن مىگريست\r\n\r\n16 - گاهى آتشهاى مرموزى در درون آدمى زبانه مىكشد و انسان جز سوز واشك چيزى از آنها نمىداند .\r\n\r\nمىرود هر روز در حجرهء برين\r\nتا ببيند چارقى با پوستين\r\nزان كه هستى سخت مستى آورد\r\nعقل از سر شرم از دل مىبرد\r\n\r\n17 - اگر هستى انسان با آگاهى به موقعيت خويش در جهان توام نباشد ، مستى است .\r\n\r\nوصف آن سنگى نماند اندر او\r\nپر شود از وصف خور او پشت ورو\r\nبعد از آن گر دوست دارد خويش را\r\nدوستى خور بود آن اى فتا\r\nور كه خود را دوست دارد او به جان\r\nدوستى خويش باشد بىگمان\r\n\r\n18 - نخست من خود را صيقلى كنيد تا بتواند خالق انسان ومحبتها را نشان بدهد ، در اين هنگام كه عظمت وجود خود را ديديد ، به وجود خويش محبت خواهيد ورزيد ، وقتى كه خودتان را دوست داشتيد مىتوانيد ادعا كنيد كه ديگران را نيز دوست مىداريد . جز اين اصل هر چه در لزوم محبت انسانها گفته شود شعر است ورويا ،\r\n\r\nآن ز عشق جان دويد و اين ز بيم\r\nعشق كو وبيم كو فرق عظيم\r\n\r\n","description":"","footnote":"","page_name":" 22 ","page_number":26},
  {"content":"\r\n19 - حمله وگريز از روى ترس قابل مقايسه با تكاپو از روى عشق نيست .\r\n\r\nبر دل عاقل هزاران غم بود\r\nگر ز باغ دل خلالى كم شود\r\n\r\n20 - خردمندانى كه انديشه ها و ساير فعاليتهاى درونى آنان با محاسبه مىافتد ، با كوچكترين اخلال در يكى از واحدها و روابط آنها طوفان وشورشى در درون آنان به وجود مىآيد .\r\n\r\nهست هشيارى ز ياد ما مضى\r\nماضى ومستقبلت پردهء خدا\r\nآتش اندر زن به هر دو تا به كى\r\nپر گره باشى از اين هر دو چو نى\r\n\r\n21 - حقيقت هستى را با گذشته وحال وآينده قطعه قطعه كردن گره هايى بر وحدت يا بى در جهان بينى روح به وجود مىآورد ونمىگذارد نى روح آدمى نواى خود را بنوازد .\r\n\r\nهر كه كارَد گردد انبارش تهى\r\nليكش اندر مزرعه باشد بهى\r\n\r\n22 - از استهلاك انرژى در كارى كه محصول خواهد داد بيمى به خود راه ندهيد زيرا آن محصول انرژى از دست رفته را جبران وگردونهء زندگى شما را مىاندازد .\r\n\r\nنيست چيره چون تو را چيره كند ؟\r\nنور ندهد مر تو را تيره كند\r\n23 - ذات نايافته از هستى بخش\r\nكى تواند كه شود هستى بخش\r\nخشك ابرى كه شود زآب تهى\r\nنايد از وى صفت آب دهى\r\nدير بايد تا كه سرّ آدمى\r\nآشكارا گردد از بيش و كمى\r\n\r\n24 - حقيقت وسطوح شخصيت انسانى آن قدر متنوع وقابل انعطاف و خود دارى است كه كشف وآشكار شدن آن به مرور زمانهاى طولانى نيازمند است .\r\n\r\nاو به قصد نيك خود جايى رسد\r\nگر چه جان پنداشت او آمد جسد\r\n\r\n25 - نيت پاك انسانى نتيجهء نيك خواهد داد ، اگر چه در انتخاب وسيله به خطا برود و يا رهبر دروغين او را تحريك نموده باشد .\r\n","description":"","footnote":"","page_name":" 23 ","page_number":27},
  {"content":"\r\n\r\nاين همه غمها كه اندر سينه هاست\r\nاز غبار گرد وباد وبود ماست\r\nاين غمان بيخ كن چون داس ماست\r\nاين چنين شد و آن چنان وسواس ماست\r\n\r\n26 - اشتباه در شناخت وارزيابى خويشتن ابرها وغبارهاى تيره اندوه را بر فضاى درون ما حكم فرما مىسازد وبدين ترتيب با دست خود داس برانى مىسازيم وريشهء زندگانى ايده آل خود را مىبريم .\r\n\r\nاين سخن شير است در پستان جان\r\nبىكشنده خوش نمىگردد روان\r\n\r\n27 - بروز حقايق از انديشمندان بشرى غالبا مربوط به زمينه واستعدادى است كه فرد يا اجتماع اقتضا مىكند .\r\n\r\nچون حكيمك اعتقادى كرده است\r\nكاسمان بيضه زمين چون زرده است\r\nگفت سايل چون بماند اين خاكدان\r\nدر ميان اين محيط آسمان\r\nهمچو قنديلى معلق در هوا\r\nنى به اسفل مىرود نى بر علا\r\nآن حكيمش گفت كز جذب سما\r\nاز جهات شش بماند اندر فضا\r\nهمچو مغناطيس قبّهء ريخته\r\nدر ميان ماند آهنى آويخته\r\n\r\n28 - جاذبيتى در كيهان وجود دارد كه كرات فضايى را در وضع معينى ثابت ومتغير سازد .\r\n\r\nاى كه اندر چشمهء شور است جات\r\nتو چه دانى شط وجيحون و فرات\r\n\r\n29 - هنگامى كه سطوح من آدمى با كيفيت مخصوصى اشغال شده باشد ، كيفيات ديگر براى آن قابل هضم نيست .\r\n\r\nهمچو اعرابى كه آب از چَه كشيد\r\nآب حيوان از رخ يوسف چشيد\r\nبهر فرجه شد يكى تا گلستان\r\nفرجهء او شد جمال باغبان\r\nرفت موسى كاتشى آرد به دست\r\nآتشى ديد او كه از آتش برست\r\n\r\n30 - در سير وسياحت در زير درخت خلقت و در حال تكاپو براى زندگى برگى را تماشا مىكنيد ، ناگهان ميوهء بس شيرين و عالى را در زير آن برگ مشاهده مىكنيد .\r\n","description":"","footnote":"","page_name":" 24 ","page_number":28},
  {"content":"\r\n\r\nگر سياه است وهماهنگ تو است\r\nتو سپيدش دان كه همرنگ تو است\r\nور سفيد است وورا آهنگ نيست\r\nزو ببر كز دل مر او را رنگ نيست\r\n\r\n31 - تنها ايده آل اعلا است كه اختلافات گوناگون را از ميان انسانها مرتفع نموده ومىتواند آنها را متحد وهماهنگ بسازد .\r\n\r\nاز يكى رو ضدّ و يك رو متحد\r\nاز يكى رو هزل و از يك روى جد\r\n\r\n32 - تضاد هم نسبى است .\r\n\r\nصلح اضداد است عمر اين جهان\r\nجنگ اضداد است عمر جاودان\r\nآن جهانى جز باقى وآباد نيست\r\nچون كه تركيب وى از اضداد نيست\r\nاين تفانى از ضد آيد ضد را\r\nچون نباشد ضد نبود جز بقا\r\nحكمت اين اضداد را بر هم ببست\r\nاى قصاب اين گرد ران با گردن است\r\nدر عدم هست اى برادر چون بود\r\nضد اندر ضد خود مكنون بود\r\n\r\n33 - تكاپو واتحاد اضداد .\r\n\r\nاز محقق تا مقلد فرقهاست\r\nكاين چو داود است و آن ديگر صداست\r\nگر بياموزى صفير بلبلى\r\nتو چه دانى كاو چه گويد با گلى\r\n\r\n34 - تقليد از شكل ومنعكس ساختن صورتى از حقيقت ، غير از دريافت خود حقيقت است .\r\n\r\nبا خيالى صلحشان وجنگشان\r\nبا خيالى نامشان وننگشان\r\nجنگ خلقان همچو جنگ كودكان\r\nجمله بىمعنى وبىمغز ومهان\r\n\r\n35 - اغلب جنگها ونام وننگهاى افراد وجوامع بشرى ناشى از خيال وبازيهاى نابخردانه است .\r\n\r\nتك مران در كش عنان مستور به\r\nهر كس از پندار خود مسرور به\r\n\r\n36 - هر كسى براى خود جهانى ساخته و در درون خويش به همان جهان شادمان است .\r\n\r\nجهد كن تا صد گمان گردد نود\r\nشب برو ور نه بخسبى شب رود\r\n\r\n","description":"","footnote":"","page_name":" 25 ","page_number":29},
  {"content":"\r\n37 - تا قدرت داريد بكوشيد شك و گمان را تقليل و در خود يا بى وجهان بينى به يقينهاى روشن برسيد .\r\n\r\nمال تخم است وبهر شوره منه\r\nتيغ را در دست هر رهزن مده\r\n\r\n38 - مواد معيشت ضرورىترين وسيلهء حيات است كه مىرويد ومىروياند ، به دست تبهكاران مسپاريد وتباهش مسازيد .\r\n\r\nتو نگاريدهء كف موليستى\r\nآنِ حقّى كردهء من نيستى\r\nخون نپوشد گوهر تيغ مرا\r\nباد از جا كى برد ميغ مرا\r\n\r\n39 - چون خالق زندگى و مرگ خدا است ، لذا شمشيرى را كه خداوند براى دفع مفاسد در دست انسانها نهاده است ، نبايد انسانها هدف مزبور را فراموش كرده گوهر اساسى شمشير را با خود پرستى آلوده كنند .\r\n\r\nچون كه زاغان خيمه در گلشن زدند\r\nبلبلان پنهان شدند وتن زدند\r\n\r\n40 - دو گروه نيكان و بد كاران پس از تثبيت شخصيت ومسيرشان نمىتوانند با يكديگر سازگار باشند .\r\n\r\nآيينهء دل چون شود صافى و پاك\r\nنقشها بينى برون از آب و خاك\r\nهم ببينى نقش وهم نقاش را\r\nفرش دولت را وهم فراش را\r\n\r\n41 - اگر آيينهء دل آدمى از زنگار هوى وهوس و خود پرستىها پاك شود ، با حقايق فراوانى از پشت پرده آشنا مىگردد .\r\n\r\nچشم چون بستى تو را جان كندنى است\r\nچشم را از نور روزن صبر نيست\r\n\r\n42 - حواس درونى وبرونى آدمى چنان تعبيه شده است كه ركود وبىكارى آنها حيات آدمى را مختل مىسازد .\r\n\r\nچون كه يك مو كژ شد از ابروى او\r\nشكل ماه نو نمود آن موى او\r\nموى كژ چون پردهء گردون شود\r\nچون همه اجزات كژ شد چون بود\r\n\r\n43 - نظم دقيق فعاليتهاى حسى وذهنى انسان به اندازه ايست كه با كمترين انحراف واقعيت موجود را معدوم ومعدوم را موجود مىنمايد .\r\n","description":"","footnote":"","page_name":" 26 ","page_number":30},
  {"content":"\r\n\r\nهر عداوت را سبب بايد سند\r\nور نه جنسيت وفا تلقين كند\r\nگفت انسان پاره‌اى زانسان بود\r\nپارهء نان كه يقيناً نان بود\r\n\r\n44 - قانون هم نوع بودن تعاون در زندگانى است نه تنازع در بقا ، لذا جنگ جزء طبيعت روحانى بشر نمىباشد .\r\n\r\nگفت آن خر كاو به شب لا حول خورد\r\nجز بدين شيوه نتاند راه برد\r\nچون كه قوت خر به شب لا حول بود\r\nشب مسبح بود و روز اندر سجود\r\n\r\n45 - نتيجهء نيروى دروغين كار دروغين است . خرى كه شب به جاى غذا و آب و جاى آسايش لا حول بشنود ، بامدادان براى جان كندن به زمين مىآفتد .\r\n\r\nهر چه زير چرخ هستند امهات\r\nاز جماد و از بهيمه وز نبات\r\nهر يكى از درد غيرى غافلند\r\nجز كسانى كه نبيه وكاملند\r\nچون ندارد كس غم تو ممتحن\r\nخويش كار خويش بايد ساختن\r\n\r\n46 - انسان با اين كه با پيوندهاى گوناگون به مردم پيوسته است ، با اين حال تنها است ومسير زندگى خود را با نيرو وانديشهء خويش بايد تعيين كند وبراه بيافتد .\r\n\r\nآدمى خوارند اغلب مردمان\r\nاز سلام عليكشان كم جو امان\r\n\r\n47 - با نظر به طبيعت مادى انسانها ، مطلب همان است كه توماس هابس مىگويد كه : « انسان گرگ انسان است » .\r\n\r\nاى برادر تو همان انديشه اى\r\nمابقى خود استخوان وريشه اى\r\nگر گل است انديشهء تو گلشنى\r\nور بود خارى تو هيمه گلخنى\r\nفكرتت را كژ مبين نيكو نگر\r\nهست هم نور وشعاع آن گهر\r\n\r\n48 - ملاك موجوديت انسانى همان انديشهء او است . بلكه هستى او از موقعى براى خويش مطرح است كه بيانديشد . » مىانديشم پس هستم » [ دكارت 
  ]\r\n\r\nآن كه جان در روى او خندد چو قند\r\nاز ترش رويى خلقش چه گزند\r\n\r\n49 - استقلال شخصيت را به حدى اعتلا بدهيد كه اگر تمام مردم بر شما ترش رويى\r\n","description":"","footnote":"","page_name":" 27 ","page_number":31},
  {"content":"\r\nكنند ، و از شما اعراض نمايند ، از خندهء روانى شما كاسته نشود .\r\n\r\nاى بسا كس همچو آن شير ژيان\r\nصيد خود ناخورده رفته از جهان\r\n\r\n50 - گمان مبريد كه هر چه را كه از آن خود مىدانيد ، از آن بهره مند خواهيد گشت .\r\n\r\nنقش حق را هم به امر حق شكن\r\nبر زجاجهء دوست سنگ دوست زن\r\n\r\n51 - شمشير آن وسيلهء جراحى است كه تنها بايد عضو فاسد را از پيكر اجتماع به دستور اجتماع وخالق زندگى و مرگ قطع كند .\r\n\r\nگر طمع در آينه برخاستى\r\nدر نفاق آن آينه چون ماستى\r\nگر ترازو را طمع بودى به مال\r\nراست كى گفتى ترازو وصف حال\r\n\r\n52 - در آن هنگام كه ميزان سنجش طمع در حقيقتى كند كه مىخواهد آن را بسنجد وارزش واقعى آن را نشان بدهد از وظيفهء خود منحرف مىگردد .\r\n\r\nحرف حكمت بر زبان ناحكيم\r\nحيله هاى عاريت دان اى سليم\r\n\r\n53 - به سخنان حكمت بافان حرفه‌اى وفلسفه فروشان خود نما گوش فرا ندهيد ، زيرا حكمت وفلسفه را براى صيقلى كردن ويترين فروشگاه من خود به كار مىبرند .\r\n\r\nپس بكش آن را كه بهر آن دنى\r\nهر دمى قصد عزيزى مىكنى\r\n\r\n54 - براى از بين بردن فساد ريشه وعلت اصلى آن را بسوزانيد نه معلوماتش را\r\n\r\nشرط من جا بالحسن نى كردن است\r\nبل حسن را سوى يزدان بردن است\r\n\r\n55 - مجرد انجام كار نيك فردى واجتماعى مهم نيست ، مهم آن است كه آن كار به حد نصاب خود برسد و به نتيجهء نهايىاش نائل گردد .\r\n\r\nاول فكر آخر آمد در عمل\r\nبه نيت عالم چنان دان از ازل\r\n\r\n56 - تمام موضوعات به وجود آمده به وسيلهء انسانها ، تبلورگاه انديشهء پيشين است چنان كه جهان هستى جلوه گاه مشيت الهى است\r\n","description":"","footnote":"","page_name":" 28 ","page_number":32},
  {"content":"\r\n\r\nاين جهان يك فكرت است از عقل كل\r\nعقل كل شاه است وصورتها رسل\r\n\r\n57 - اين هم عقل كل ويلهلم فردريك هگل .\r\n\r\nاين تقاضاهاى كار از بهر آن\r\nشد موكل تا شود سرّت عيان\r\nتو نمىدانى كه آخر چيستى\r\nجهد كن چندانكه دانى كيستى\r\n\r\n58 - از تفكرات حرفه‌اى در بارهء خود شناسى به جايى نخواهيد رسيد ، كار وكوشش است كه اسرار نهايى بشر را آشكار خواهد كرد .\r\n\r\nور نه كى گيرد گلابه ى تن قرار\r\nچون ضميرت مىكشد آن را به كار ؟\r\n\r\n59 - كالبد مادى را نمىتوان از حركت باز داشت ، زيرا روان آدمى دايماً در جريان وفعاليت است .\r\n\r\nاز يك انديشه كه آيد در درون\r\nصد جهان گردد به يك دم سرنگون\r\n\r\n60 - اين است عظمت انديشهء نامحسوس كه در مغز انسانى به وجود مىآيد ومىتواند جهانها بسازد يا آنها را سرنگون نمايد .\r\n\r\nآخر اين جان با بدن پيوسته است\r\nهيچ اين جان با بدن مانسته است\r\n\r\n61 - پيوستگى دو شىء با يكديگر دليل هم سنخ بودن آن دو شىء نيست .\r\n\r\nبر سر ديوار هر كاو تشنه تر\r\nزودتر بر مىكند خشت ومدر\r\nهر كه عاشقتر بود بر بانگ آب\r\nاو كلوخ زفتتر كند از حجاب\r\n\r\nاصل موفقيتها در اين است كه هر كس كه به حقيقتى عاشقتر است در برداشتن موانع كوشاتر است .\r\n\r\nبارها از خوى خود خسته شدى\r\nحس ندارى سخت بىحس آمدى\r\n\r\n62 - عادت به چيزى احتياجى به وجود مىآورد وحسى را معدوم مىسازد .\r\n\r\nهيچ آيينه دگر آهن نشد\r\nهيچ نانى گندم خرمن نشد\r\nهيچ انگورى دگر غوره نشد\r\nهيچ ميوهء پخته با كوره نشد\r\n\r\n63 - در جهان طبيعت بنگريد كه هيچ حقيقتى پس از وصول به كمال خود\r\n","description":"","footnote":"","page_name":" 29 ","page_number":33},
  {"content":"\r\nبه مرحلهء پستى كه سپرى كرده است بر نمىگردد ، بيا تو هم اى انسان ، پس از طى مراحل كمال ، عشق به حيوانيت مورز .\r\n\r\nاين صدا در كوه دلها بانگ كيست\r\nگه پر است از بانگ اين كُه گه تهى است\r\nهر كجا هست آن حكيم اوستاد\r\nبانگ او از كوه دل خالى مباد\r\n\r\n64 - صداهاى شور انگيزى كه در اعماق وجدان شما طنين مىاندازد وشما را از خيال نيستى وبىهودگى بر حذر مىدارد ، تنها آهنگ اساسى جهان است ، بىاعتنايى به آن صداهاى وجدانى بدترين مبارزه با خويشتن است .\r\n\r\nاى برادر عقل يك دم با خود آر\r\nدم بدم در تو خزان است وبهار\r\nساعتى گرگى درآيد در بشر\r\nساعتى يوسف رخى همچون قمر\r\n\r\n65 - تماشا گهى بس عظيم و در عين حال هولناك در درون بشرى است ، كه حتى بزرگترين انسان شناس را خيره ومبهوت مىسازد . منشأ اين تضاد وقانون هماهنگ ساختن آن را كشف كنيد .\r\n\r\nمىدهند افيون به مرد زخممند\r\nتا كه پيكان از تنش بيرون كنند\r\nچون به هر ميلى كه دل خواهى سپرد\r\nاز تو چيزى در نهان خواهند برد\r\n\r\n66 - موجوديت آدمى در مجراى محاسبه شدهء هستى هر چه كه بگيرد ، در مقابلش چيزى بايد پس بدهد .\r\n\r\nموج خاكى فكر ووهم وفهم ماست\r\nموج آبى صحو وسكر است وبقاست\r\n\r\n67 - آرى ، اين انديشه ها وتوهمات وفهم وتعقل موج يا جلوه‌اى از ماده است ، من اين را منكر نيستم ، ولى محبوس ساختن ومتوقف كردن انسان را در همين موج ماده به طور جدى انكار مىكنم ، سر راهش را نگيريد وبگذاريد موج ديگرى بزند و در حوزهء جاذبيت ربوبى بيافتد .\r\n\r\nنقش مىبينى كه در آيينه‌اى است\r\nنقش توست آن ، نقش آن آيينه نيست\r\n\r\n68 - اجتماع وقلمرو طبيعت آيينه ايست كه نتيجهء كار انسانها را منعكس\r\n","description":"","footnote":"","page_name":" 30 ","page_number":34},
  {"content":"\r\nمىسازد ، لذا هر چه كه در آن قلمرو مىبينيد نقش خود شما است .\r\n\r\nاى مسيح خوش نفس چونى ز رنج\r\nكه نبود اندر جهان بىرنج گنج\r\n\r\n69 - گنج خواهى در طلب رنجى ببر .\r\n\r\nگر تو را من گفتمى اين ماجرا\r\nآن دم از تو جان تو گشتى جدا\r\nچون سبب گفتن مرا مقدور نه\r\nترك تو گفتن مرا ميسور نه\r\nمىشنيدم فحش وخر مىراندم\r\nربّ يسّر زير لب مىخواندم\r\n\r\n70 - فحش وناسزا وتمردهايى را كه فرد يا افراد جامعه به جهت ناتوانى از درك فلسفهء تعليم و تربيت وايده آلهاى اعلاى بشرى صورت مىدهند ، شما مربيان دل سوز را از كار باز ندارد . شما كه به حكم عقل ووجدان و به دستور الهى دست به سازندگى انسان زده‌ايد ، راه خود را پيش بگيريد .\r\n\r\nهر ندايى كه تو را بالا كشد\r\nآن ندايى دان كه از بالا رسد\r\n\r\n71 - هرگز باور نكنيد كه ندايى از مرحلهء پست برخيزد وشما را به مرحلهء كمال وعالىتر تحريك كند . براى تحريك بسوى بالا ندا وكششى از بالا لازم است .\r\n\r\nنفرت خفاشكان باشد دليل\r\nكه منم خورشيد تابان جليل\r\n\r\n72 - قطعا موجودى در فضا به نام خورشيد جهان افروز وجود دارد ، ولى خفاشى هم وجود دارد كه هم خود خورشيد را وهم انسانها وجاندارانى كه آن را مىبينند ، منكر مىشود وابراز تنفر مىكند .\r\n\r\nهمچو موشى هر طرف سوراخ كرد\r\nچون كه نورش راند از در گشت سرد\r\n\r\n73 - در كاوشهاى علمى موقعى كه بيك روشنايى مىرسيد ، اگر آن روشنايى خلاف خواستهء شما باشد ، روى گردان نشويد ، در خواستهء خود تجديد نظر كنيد و از عشق به كاوش در تاريكىها دست برداريد .\r\n\r\nآتشى زد شب به كشت ديگران\r\nباد سوى كشت او كردش روان\r\n\r\n74 - آتشى را كه براى شعله ور ساختن دودمان ديگران بر مىافروزيد ، بادهاى حساب شده در ما فوق وخارج از مجراى محاسبهء شما مىوزد و همان آتش را\r\n","description":"","footnote":"","page_name":" 31 ","page_number":35},
  {"content":"\r\nبه دودمان شما مىكشاند .\r\n\r\nاين امانت در دل وجان حامله است\r\nاين نصيحتها مثال قابله است\r\n\r\n75 - هر انسانى حقيقت را در خود دارد ، تعليم وتربيتها آن را به فعليت مىآورد .\r\n\r\nكاشكى هستى زبانى داشتى\r\nتا ز هستان پرده ها برداشتى\r\nهر چه گويى اى دم هستى از آن\r\nپردهء ديگر بر او بستى بدان\r\nآفت ادراك آن حال است وقال\r\nخون به خون شستن محال است ومحال\r\nگر چه رخنه نيست در عالم پديد\r\nخيره يوسفوار مىبايد دويد\r\n\r\n76 - با اين حواس وعقل نظرى كه ساخته شده ودمى از جهان هستى است ، نمىتوانيد خود هستى را بشناسيد ، تلاش كنيد وبجوييد وبدويد تا از درون خود بر هستى مشرف شويد .\r\n\r\nهست كرها گبر هم يزدان پرست\r\nليك قصد او مراد ديگر است\r\nقلعهء سلطان عمارت مىكند\r\nليك دعوى امارت مىكند\r\n\r\n77 - نيرومندترين منكر حق وحقيقت اگر دور سر خود نگردد و بتواند از خود جوئى و خود پرستى بالاتر برود ، هر انديشه‌اى كه در اين راه صرف كند ، رو به حق وحقيقت خواهد بود . مناجاتش احتجاج جسورانه در بر دارد ، محرابش علامت استفهام ( ؟ ) است .\r\nباغبانى وارد باغ شده ومىخواهد درخت خشك را ببرد ووسيلهء حرارت قرار بدهد ،\r\n\r\nخشك گويد باغبان را كاى فتى\r\nمر مرا چه مىبرى سر بىخطا\r\nباغبان گويد خمش اى زشت خو\r\nبس نباشد خشكى تو جرم تو ؟\r\nخشك گويد راستم من كژ نيم\r\nتو چرا بىجرم مىبرى پيم ؟\r\nباغبان گويد اگر مسعوديى\r\nكاشكى كژ بودى وتر بودئى\r\n\r\n","description":"","footnote":"","page_name":" 32 ","page_number":36},
  {"content":"\r\n78 - راست نباشيد وخشك ، كج باشيد و از آب حيات حقيقىتر باشيد .\r\n\r\nهر درونى كه خيال انديش شد\r\nچون دليل آرى خيالش بيش شد\r\n\r\n79 - درون آن انسان كه رنگ مخصوصى به خود گرفته است ، هر چه را كه ببيند وبشنود ، در درونش به مقتضاى آن رنگ تغيير مىپذيرد .\r\n\r\nهر يكى زان ره نشانها مىدهند\r\nتا گمان آيد كه ايشان زان رهند\r\nاين حقيقت دان نه حقند آن همه\r\nنى به كلى گم رهانند آن رمه\r\n\r\n80 - هيچ مكتب انسانى خالى از حقيقتى نيست وهمهء حقايق را از يك مكتب نمىتوان توقع داشت .\r\n\r\nاين نشان راست نفزودش يقين\r\nجز ز عكس ناقه جوى راستين\r\nبوى برد از جد وگرمىهاى او\r\nكه گزافه نيست اين هيهاى او\r\n\r\n81 - جديتهاى حياتى وحرارتها وشكيبايىهاى مردان حق جو بهترين دليل بر وجود حقيقتى است كه ظاهر بينان انكارش مىكنند .\r\n\r\nكو خليلى كاو برون آمد ز غار\r\nگفت هذا رب هان كو كردگار ؟\r\nمن نخواهم در دو عالم بنگريست\r\nتا ندانم كاين دو مجلس آنِ كيست\r\n\r\n82 - در اين مسئلهء حياتى شوخى را كنار بگذاريم وبدانيم كه مادامى كه به وجود آورندهء هستى براى ما مطرح نشود ، هيچ نظريه ومكتبى از عهدهء شناسايى و تفسير وتوجيه جهان هستى برنخواهد آمد .\r\n\r\nبر در اين خانه گستاخى ز چيست ؟\r\nگر همىدانند كاندر خانه كيست\r\n\r\n83 - مادامى كه بشر نداند كه هستى از كيست و چه حقيقتى را در بر دارد ، دست از گستاخىهايش نخواهد برداشت .\r\n\r\nفكر آن باشد كه بگشايد رهى\r\nراه آن باشد كه پيش آيد شهى\r\nبينى آن باشد كه او بويى برد\r\nبوى او را جانب كويى برد\r\n\r\n84 - انديشه براى باز كردن راه به حقيقت است نه براى پيچيدن به خود وتباه شدن ، راه براى وصول به مقصد است ، نه صرف بىهودهء نيرو ، بينى براى\r\n","description":"","footnote":"","page_name":" 33 ","page_number":37},
  {"content":"\r\nاستشمام حقايق است نه زيور صورت ، بويى كه ما را به سوى خود مىكشاند براى جلب ما به گلزار است نه براى منتشر شدن بىهوده در هوا .\r\n\r\nمرغ جانها را در اين آخر زمان\r\nنيستشان از همديگر يك دم امان\r\n\r\n85 - انسانى كه از خود بىگانه است به طريق اولى از ديگران بيگانه تر خواهد بود .\r\n\r\nدور بينى كور دارد مرد را\r\nهمچو خفته در سرا كور از سرا\r\nهمچو مرغى كاو گشايد بند دام\r\nگاه بندد تا شود در فن تمام\r\nاو بود محروم از صحرا ومرج\r\nعمر او اندر گره كاريست خرج\r\nآن كه روزى نيستش بخت ونجات\r\nننگرد عقلش مگر در نادرات\r\n\r\n86 - براى رسيدن به حقيقت نمايى ، كه با شما فاصله دارد ، حقايق نزديك را زير پا مگذاريد وبالعكس با وسائل نزديك آن قدر بازى نكنيد تا از رسيدن به هدف محروم بمانيد .\r\n\r\nميل دريا كه دل تو اندر است\r\nآن طبيعت جانت را از مادر است\r\n\r\n87 - ميل به شناورى در درياى واقعيات ، كشف از پيوند انسانى با واقعيات مىكند .\r\n\r\nچون جنين بُد آدمى خون خوار بود\r\nبود او را تا كه از خون تار وپود\r\nاز فطام خون غذايش شير شد\r\nو از فطام شير لقمه گير شد\r\nگر جنين را كس بگفتى در رحم\r\nهست بيرون عالمى بس منتظم\r\nيك زمين خرمى با عرض وطول\r\nاندرو بس نعمت وبىحد اكول\r\nكوه ها وبحرها ودشتها\r\nبوستانها باغها وكشتها\r\nآسمانى بس بلند و پر ضيا\r\nآفتاب وماهتاب وصد سها\r\nز شمال و از جنوب و از دبور\r\nباغها دارد عروسىها وسور\r\nدر صفت نايد عجايبهاى آن\r\nتو درين ظلمت چه‌اى ؟ در امتحان\r\nخون خورى در چار ميخ تنگنا\r\nدر ميان حبس وانجاس وعنا\r\nاو به حكم حال خود منكر بدى\r\nزين رسالت معرض و كافر بدى\r\n\r\n","description":"","footnote":"","page_name":" 34 ","page_number":38},
  {"content":"\r\n88 - انكار ماوراى اين زندگانى شبيه به انكار همان جنين است كه نمىبيند مىگويد : « نمىبينم پس نيست » .\r\n\r\nاين گمان بد بدانجا بر كه تو\r\nمىشوى در پيش همچون خود دو تو\r\n\r\n89 - موقعى به خودتان بد بين و بد گمان باشيد كه در مقابل انسانى مانند خود زانوى تسليم بر زمين مىزنيد .\r\n90 -\r\n\r\nچون كسى را خار در پايش خلد\r\nپاى خود را بر سر زانو نهد\r\nبا سر سوزن همىجويد سرش\r\nور نيابد مىكند با لب ترش\r\nخار در پا شد چنين دشوار ياب\r\nخار در دل چون بود وا ده جواب\r\nخار دل را گر بديدى هر خسى\r\nكى غمان را راه بودى بر كسى\r\nكس به زير دمّ خر خارى نهد\r\nخر نداند دفع آن بر مىجهد\r\nبرجهد آن خار محكمتر كند\r\nعاقلى بايد كه بر مركز تند\r\nقبضها زندان شده است وچار ميخ\r\nقبض بيخ است وبرآرد شاخ بيخ\r\nپيش از آن كاين قبض زنجيرى شود\r\nاين كه دل گير است پاگيرت شود\r\nرنج معقولت شود محسوس وفاش\r\nتا نگيرى اين اشارت را بلاش\r\nدر معاصى قبضها دل گير شد\r\nقبضها بعد از اجل زنجير شد\r\nنعط من اعرض هنا عن ذكرنا\r\nعيشة ضنكا ونحشر بالعمى\r\n\r\n91 - عقده هاى روانى نخست در ادراكات ذهنى به صورت موجهاى آشفته است ، سپس در روان وسطوح مختلف آن رسوب مىكند و منشأ اختلالات واندوه هاى روانى مىگردد ، بدين ترتيب عقده هاى دل گير پايگيرت مىگردد و به صورت ريشه ها در مىآيد وشاخ وبرگها به وجود مىآورد و اگر اين عقده ها در اين زندگانى حل نگشت ، تا روز رستاخيز دست و پاى روح را مىبندد .\r\n\r\nحافظان را گر نبينى اى عيار\r\nاختيارت را ببين بىاختيار\r\nروى در انكار حافظ برده اى\r\nنام تهديدات نفسش كرده اى\r\n\r\n","description":"","footnote":"","page_name":" 35 ","page_number":39},
  {"content":"\r\n92 - اى فرويديستها به بهانه اين كه وجدان وفعاليتهايش ناشى از امر و نهى پدران ومادران در دوران كودكى است وتحريكات وجدانى معلول بايستگيهاى آن دوران است ، دستورات مربيان الهى ووجدان را ناديده نگيريد ، زيرا شما اختيار را به وسيلهء وجدان به خوبى احساس مىكنيد .\r\n\r\nبر مشوران تا شود اين آب صاف\r\nواندرو بين ماه واختر در طواف\r\nزان كه مردم هست همچون آب جو\r\nچون شود تيره نبينى قعر او\r\n\r\n93 - قانونى است بسيار عالى براى روان كاوى ، بايد روان كاو بكوشد تا روح طرف را بىآنكه بشوراند مورد بررسى قرار بدهد .\r\n[ شماره هاى 90 و 91 و 92 
  ] از عالىترين مسائل پسيكاناليز امروزى است 
  ]\r\n\r\nكه نمىبايد مرا اين نيكويى\r\nمن برنجم زين چه رنجه مىشوى\r\nلطف كن اين نيكويى را دور كن\r\nمن نخواهم چشم زودم كور كن\r\n\r\n94 - گاهى فرد يا اجتماع از بينايى فرار مىكند و زبان حالش به مربيانش چنين است كه لطف ومحبتى در بارهء من نما ونابينايم كن\r\n\r\nبر اميد زنده‌اى كن اجتهاد\r\nكاو نگردد بعد روزى دو جماد\r\n\r\n95 - اميد وو حركت وكوشش براى حيات است نه مرگ .\r\n\r\nليك هنگام درشتى هم نبود\r\nچون در افتادى به چَه تيزى چه سود\r\n\r\n96 - هنگامى كه به چاه خطرناك حوادث سر نگون شديد ، آرامش خود را از دست ندهيد ، زيرا تيزى وتندى خود گره را بيشتر وناگشودنىتر مىنمايد .\r\n\r\nشهريان خود رهزنان نسبت به روح\r\nروستايى كيست ؟ گيج وبىفتوح\r\n\r\n97 - اگر مىخواهيد نتيجهء قوانين موضوعهء بشرى وفعاليت رهبرانش را درك كنيد ، دقتى در نوع انسانها بنماييد : شهر نشينانشان راه زنان روح ، روستا نشينانشان گيج وراكد .\r\n\r\nآن كمان وتير اندر دست او\r\nگرگ را جويان همه شب سو به سو\r\n\r\n","description":"","footnote":"","page_name":" 36 ","page_number":40},
  {"content":"\r\n\r\nگرگ بر وى خود مسلط چون شرر\r\nگرگ جويان وز گرگ او بىخبر\r\n\r\n98 - در تاريخ بشرى اين جريان را هم بدانيد كه گاهى گرگها سلاح به دست ميشها مىدهند ومىگويند : حواستان را جمع كنيد ومراقب باشيد ، اگر گرگ را ديديد فورا او را بكشيد\r\n\r\nآدمى كوه است چون مفتون شود\r\nكوه اندر مار حيران چون شود\r\nخويشتن نشناخت مسكين آدمى\r\nاز فزونى آمد وشد در كمى\r\n\r\n99 - انسان آن كوه است كه اگر هشيارى از او گرفته شود خود را به كاهى مىبازد .\r\n\r\nاز نظر گه گفتشان شد مختلف\r\nآن يكى دالش لقب داد آن الف\r\nدر كف هر كس اگر شمعى بدى\r\nاختلاف از گفتشان بيرون شدى\r\n\r\n100 - موقعيتهاى مخصوص است كه حقيقت واحد را براى انسانها مختلف نشان مىدهد .\r\n\r\nما چو كشتىها به هم برمىزنيم\r\nتيره چشميم و در آب روشنيم\r\n\r\n101 - افراد انسانى مانند كشتيهايى هستند كه در سطح درياى روح واحد بهم بر مىخورند و در حال تصادم هستند و از خود درياى روح بىخبرند .\r\n\r\nپاره پاره كرده ساعدهاى خويش\r\nروح واله كه نه پس داند نه پيش\r\n\r\n102 - روحى كه بيك موضوع خيره وواله شد از همهء اشياء ديگر غافل مىگردد .\r\n\r\nاى بسا مرغى پريده دانه جو\r\nكه پريده حلق او هم حلق او\r\n\r\n103 - آگاه باشيم كه گاهى در تحصيل اشباع تمايلات تا سر حد نابود شدن همان تمايلات تكاپو مىكنيم .\r\n\r\nكاروانها بىنوا و اين ميوه ها\r\nپخته مىريزد چه سحر است اى خدا\r\nسيب پوسيده همىچيدند خلق\r\nدر هم افتاده به يغما خشك حلق\r\nگر كسى مىگفتشان كاين سو دويد\r\nتا از اين اشجار مستسعد شويد\r\n\r\n","description":"","footnote":"","page_name":" 37 ","page_number":41},
  {"content":"\r\n\r\nجمله مىگفتند كاين مسكين مست\r\nاز قضاء الله ديوانه شده است\r\n\r\n104 - آرى ، خود باختگان به ظواهر فريبندهء ماديات مربيان الهى را ديوانه مىدانند كه خود را با نصيحت كردن آنان دل خوش مىدارند .\r\n\r\nهر نفر را بر طويلهء خاص او\r\nبسته‌اند اندر جهان جستجو\r\n\r\n105 - باغ سر سبز جهان طبيعت براى جانوران انسان نما طويله هايى است با آخورهاى گوناگونش .\r\n\r\nهر كه را مردم سجودش مىكنند\r\nزهرها در جان او مىآكنند\r\n\r\n106 - اگر به جان خود علاقه داريد ونمىخواهيد كه مردم مسمومش كنند ، نگذاريد كسى زانو در مقابل شما به زمين بزند .\r\n\r\nعمر خود را در چه پايان برده اى\r\nقوت وقوّت در چه فانى كرده اى\r\nگوهر ديده كجا فرسوده اى\r\nپنج حس را در كجا پالوده اى\r\nگوش و چشم وهوش وگوهرهاى عرش\r\nخرج كردى چه خريدى تو ز فرش\r\n\r\nبياييد پيش ، و از عهدهء مسئوليت اين همه نيروها ووسايل كه براى تكامل در زندگى به شما بخشيده بوديم بر آييد .\r\n\r\nدر هواى آن كه گويندت زهى\r\nبسته‌اى بر گردن جانت زهى\r\n\r\n107 - به هواى آن كه به شما زهى وآفرين بگويند ، زنجير گران بار به گردن جان خود نبنديد .\r\n\r\nلطف شير وانگبين عكس دل است\r\nهر خوشى را آن خوش از دل حاصل است\r\nپس بود دل جوهر وعالم عرض\r\nسايهء دل كى بود دل را غرض\r\n\r\n108 - همهء مزاياى جهان طبيعت چه مادى خالص و چه موضوعات ارزشى مزيت ولطف خود را مرهون ساختمان مادى وروحى انسان مىباشند ، بنا بر اين سايه هايى براى روح آدمى محسوب مىشوند وبديهى است كه سايهء چيزى هدف آن چيز نخواهد بود .\r\n","description":"","footnote":"","page_name":" 38 ","page_number":42},
  {"content":"\r\n\r\nظالم از مظلوم كى داند كسى\r\nكاو بود سخرهء هوا همچون خسى\r\n\r\n109 - باور نكنيد كه كسى خود مسخره هواى نفس خود باشد و به روح خويشتن ظلم كند ، با اين حال بتواند ظالم را از مظلوم تشخيص بدهد و از مظلوم دفاع وظلم ظالم را ريشه كن كند .\r\n\r\nكافر وفاسق در اين دور گزند\r\nپردهء خود را به خود برمىدرند\r\nظلم مستور است در اسرار جان\r\nمىنهد ظالم به پيش مردمان\r\n\r\n110 - انسان ستمگر پيش از آن كه رويدادهاى جهان ووجدان تاريخ پرده از روى ستم كارىهايش بردارد خود دست مىبرد وعناصر ستمگرى خود را از لابلاى جانش بيرون مىريزد .\r\n\r\nتو درون چاه رفتستى ز كاخ\r\nچه گنه دارد جهانهاى فراخ\r\n\r\n111 - اين تويى كه از كاخ با عظمت كيهانى با ميليونها خورشيدش فرود آمده در ته چاه تاريك خود طبيعىات زندانى شده‌اى ، تقصير كيهان با عظمت چيست ؟\r\n\r\nنيست موهوم ار بدى موهوم آن\r\nهمچو موهومان شدى معدوم آن\r\nدوزخ اندر وهم چون آرد بهشت ؟\r\nهيچ تابد روى خوب از خوك زشت\r\n\r\n112 - حقايق معنوى والهى را موهوم نپنداريد ، زيرا انسان كه موجوديت طبيعيش از ماده بر مىآيد و روى ماده مىغلطد وگيرندگى ودهندگى از ماده است ، نمىبايست اين همه دريافتهاى جدى واصيل در بارهء حقايق معنوى والهى داشته باشد و نيز اگر امور مزبوره موهوم بود ، از آغاز تاريخ تا كنون با آن همه دگرگونى در شئون بشرى ومبارزه ها به عليه آن حقايق ، نمىبايست چنين ادامه پيدا كند .\r\n\r\nانبيا گفتند فال زشت و بد\r\nاز ميان جانتان دارد مدد\r\n\r\n113 - فال بد زدن يكى از پديده هاى بىاساس روانى است .\r\n\r\nآن سگان را اين خسان خاضع شوند\r\nشير را عار است كاو را بگروند\r\n\r\n114 - مشتريان سگانى كه از مردم طلب خضوع وپرستش مىكنند ، مردم\r\n","description":"","footnote":"","page_name":" 39 ","page_number":43},
  {"content":"\r\nپست وساقطاند ، انسانهاى شير مرد از خضوع وتسليم مردم عار وننگ احساس مىكنند ،\r\n\r\nآن كه بستد پيرهن را مىشتافت\r\nبوى پيراهان يوسف مىنيافت\r\nو آن كه صد فرسنگ زان سو بود او\r\nچون كه بد يعقوب مىبوييد بو\r\n\r\n115 - بىخبران دور از حقيقت حقايق را ناخود آگاه با خود بهمراه مىبرند و ديگران كه حقيقت جو وحقيقت شناسند ، از آن حقايق بهره مند مىگردند .\r\n\r\nزان غنا وزان غنى مردود شد\r\nكه ز قدرت صبرها بدرود شد\r\n\r\n116 - قدرت ونيرومندى صبر وتحمل را نابود مىسازد وغالباً عدالت را پاى مال مىنمايد .\r\n\r\nنسبت اثبات با نفى از نخست\r\nگر بيانش مىكنى برگو درست\r\nنفى آن يك چيز واثباتش رواست\r\nچون جهت شد مختلف نسبت دو تاست\r\n\r\n117 - تعدد جهت مىتواند اثبات ونفى را در يك موضوع جمع نمايد .\r\n\r\nمر رسن را نيست جرمى اى عنود\r\nچون تو را سوداى سر بالا نبود\r\n\r\n118 - طنابى در فضاى هستى آويزان است كه پايينش سقوط وبالايش كمال است . با اين طناب چنان كه پائين رفت وسقوط كرد ، مىتوان به مرتفعترين قلهء كمال نيز صعود نمود .\r\n\r\nگفت مادر تا جهان بوده است اين\r\nكار افزايان بدند اندر زمين\r\nهين تو كار خويش كن اى ارجمند\r\nزود كايشان ريش خود بر مىكنند\r\nوقت تنگ ومىرود آب فراخ\r\nپيش از آن كز هجر گردى شاخ شاخ\r\n\r\n119 - در هر دوره وجامعه‌اى گروهى هستند كه بالاى سر انسانهايى كه آب حيات مىآشامند سوت مىزنند ، اينان كارى جز مختل كردن اشتياق وكوشش انسانها به آشاميدن آب حيات انجام نمىدهند ، شما اى انسانها كه احتياج به آب حيات را در خويشتن درك نموده وجريان آن آب حيات بخش را در مقابل ديدگانتان مىبينيد ، به سوت زدن آن كار افزايان\r\n","description":"","footnote":"","page_name":" 40 ","page_number":44},
  {"content":"\r\nاخلالگر اعتنا نكنيد ، زيرا - وقت تنگ ومىرود آب فراخ\r\n\r\nعزمها را قصه ها در ماجرا\r\nگاه گاهى راست مىآيد تو را\r\nتا به طمع آن دلت نيت كند\r\nبار ديگر نيتت را بشكند\r\nور به كلى بىمرادى داشتى\r\nدل شدى نوميد امل كى كاشتى\r\n\r\n120 - توجه به شكست تصميم وموفقيت به اجراى آنها دو بال زندگى آگاهانه است .\r\n\r\nمروحهء تصريف صنع ايزدش\r\nزد بر اين باد وهمىجنباندش\r\nپس يقين در عقل هر داننده هست\r\nاين كه با جنبنده جنباننده هست\r\n\r\n121 - عروض حركت ونظم به ذات مادهء ناخود آگاه از موجود ما فوق است\r\n\r\nرنج را صد تو وافزون مىكند\r\nعقل را دارو به افيون مىكند\r\n\r\n122 - اغنيا ونيرومندان دستورات الهى را كه عدالت و تكامل را توصيه مىكند افيون جوامع بشرى مىنامند .\r\n\r\nامتحان همچون تصرف دان در او\r\nتو تصرف بر چنان شاهى مجو\r\nچه تصرف كرد خواهد نقشها\r\nبر چنان نقاش بهر ابتلا\r\n\r\n123 - آزمايش هر موضوعى با نوعى از تصرف در آن موضوع همراه است .\r\n\r\nمتحد نقشى ندارد اين سرا\r\nتا كه مثلى وا نمايم مر تو را\r\nهم مثال ناقصى دست آورم\r\nتا ز حيرانى خرد را وا خرم\r\n\r\n124 - در اين جهان هستى هيچ دو موجودى كاملًا مثل يكديگر نيستند ، لذا تشبيهات وتمثيلات همه و همه در هر قلمرو كه تصور شود تقريبى و براى تفهيم وتفهيم است .\r\n\r\nدر صف معراجيان گر بيستى\r\nچون براقت پر گشايد نيستى\r\nنى چو معراج زمينى تا قمر\r\nبلكه چون معراج كلكى تا شكر\r\n\r\n125 - بالا برويد و به كمال برسيد ، نه از زمين به ماه ، اين بالا رفتن احتياج\r\n","description":"","footnote":"","page_name":" 41 ","page_number":45},
  {"content":"\r\nخود طبيعى بلند پرواز شما را بر مىآورد ، آن بالا رفتن را مىگويم كه مانند تبدل نى به شكر است ، بالا رفتنى كه حيات تكاملى روح شما را تأمين مىكند .\r\n\r\nروز گشتى پاى بوسش گشته ما\r\nزان كه بودى پاكش از گل هر دو پا\r\n\r\n126 - دست و پاى گل آلود و به لجن فرو رفته را بوسه گاه مردم قرار ندهيد .\r\n\r\nپس غذاى عاشقان باشد سماع\r\nكه در او باشد خيال اجتماع\r\nقوّتى گيرد خيالات ضمير\r\nبلكه صورت گردد از بانگ صفير\r\n\r\n127 - موسيقى براى شوراندن خيالات وتجسيم حقيقت عينى به وسيلهء عوارض آن است و اين خاصيت دليلى روشن براى فرار انسان از واقعيتها به وسيلهء موسيقى است .\r\n\r\nنقش اگر خود نقش سلطان يا غنيست\r\nصورت است از جان خود او بىچاشنيست\r\nزينت او از براى ديگران\r\nباز كرده بىهده چشم و دهان\r\nاى تو در پيكار خود را باخته\r\nديگران را تو ز خود نشناخته\r\n\r\n128 - خود اكثريت افراد انسانى مستند به خويشتن نيست ، اينان براى تامين زيبا جويى يكديگر زندگى مىكنند نه بر مبناى روح اشتراك در حيات كلى انسانيت .\r\n\r\nساجد ومسجود از جان بىخبر\r\nديده از جان جنبشى واندك اثر\r\n\r\n129 - وقتى كه مورد پرستش چيزى يا كسى جز خدا باشد ، سجده كننده اش از حيات حقيقى محروم است .\r\n\r\nحرص كارت را بياراييده بود\r\nحرص رفت وماند كار تو كبود\r\n\r\n130 - حرص وطمع اشياء را مىآرايد وفريبا مىسازد .\r\n\r\nكعبه را كه هر دمى عزّى فزود\r\nآن ز اخلاصات ابراهيم بود\r\nفضل آن مسجد ز آب و سنگ نيست\r\nليك در بناش حرص وجنگ نيست\r\n\r\n131 - عظمت معابد كه در روى زمين بر پا مىشود ناشى از اخلاص بنيانگذاران آنهاست .\r\n","description":"","footnote":"","page_name":" 42 ","page_number":46},
  {"content":"\r\n\r\nبحر وحدانيست جفت وزوج نيست\r\nگوهر وماهيش غير موج نيست\r\nهفت دريا اندر او يك قطره اى\r\nجمله هستىها ز موجش چكره اى\r\nموجهاى تيز درياهاى روح\r\nهست صد چندان كه بُد طوفان نوح\r\nدر بلندى كوه فكرت مىنگر\r\nكه يكى موجش كند زير و زبر\r\nصورت از معنى چو شير از بيشه دان\r\nيا چو آواز وسخن زانديشه دان\r\nاين سخن وآواز از انديشه خاست\r\nتو ندانى بحر انديشه كجاست\r\nليك چون موج سخن ديدى لطيف\r\nبحر آن دانى كه باشد هم شريف\r\nچون ز دانش موج انديشه بتاخت\r\nاز سخن وآواز او صورت بساخت\r\nاز سخن صورت بزاد وباز مرد\r\nموج خود را باز اندر بحر برد\r\nصورت از بىصورتى آمد برون\r\nباز شد كانّا اليه راجعون\r\nبر مثال موجها اعدادشان\r\nدر عدد آورده باشد بادشان\r\n\r\n132 - جهان هستى وتكثرات واشكالش ، بلكه انديشه آدمى نيز انواعى از موج است .\r\n\r\nهمچنين هر فكر كه گرمى در آن\r\nعيب آن فكرت شده است از تو نهان\r\n\r\n133 - تمركز دادن قواى دماغى در يك موضوع وخيره شدن در آن ، قيافهء معينى از آن را آشكار وقيافه هاى ديگرش را مورد غفلت قرار مىدهد .\r\n\r\nباده در جوشش گداى جوش ماست\r\nچرخ در گردش اسير هوش ماست\r\nقالب از ما هست شد نى ما از او\r\nباده از ما مست شد نى ما از او\r\nاين زمين وآسمانهاى سمى\r\nهست عكس مدركات آدمى\r\nگفت آثارش دل است اى بو الهوس\r\nآن برون آثار آثار است وبس\r\nباغها وسبزها در عين جان\r\nبر برون عكسش چو در آب روان\r\nآن خيال باغ باشد اندر آب\r\nكه كند از لطف آب آن اضطراب\r\n\r\n","description":"","footnote":"","page_name":" 43 ","page_number":47},
  {"content":"\r\n\r\nنيستوش باشد خيال اندر جهان\r\nتو جهانى بر خيالى بين روان\r\n\r\n134 - جهان هستى انعكاسى از درك وعظمت آدمى است . اين هم جنبه ايده آليستى شگفت انگيز جلال الدين\r\n\r\nظالم آن قومى كه چشمان دوختند\r\nوز سخنها عالمى را سوختند\r\nنكته‌اى كان جست ناگه از زبان\r\nهمچو تيرى دان كه جست آن از كمان\r\nوا نگردد از ره آن تير اى پسر\r\nبند بايد كرد سيلى را ز سر\r\n\r\n135 - بنا چيزى بروز حادثه فريب نخوريد ، زيرا پديده ها و روابط شئون بشرى وجهان هستى خاصيت پنبه‌اى وبنزينى دارد آن حادثه مانند اولين بروز وتماس موج آتش مىتواند جهانى را به آتش بكشد وتباه بسازد .\r\n\r\nجان ز هجر عرش اندر فاقه اى\r\nتن ز عشق خاربن چون ناقه اى\r\nجان گشايد سوى بالا بالها\r\nدر زده تن در زمين چنگالها\r\n\r\n136 - جان آدمى براى پرواز به اوج كمال پر و بال مىزند ، چنگال مقتضيات مادى آدمى در زمين طبيعت فرو مىرود .\r\n\r\nاز جهان دو بانگ مىآيد به ضد\r\nتا كدامين را تو باشى مستعد\r\nآن يكى بانگش نشور اتقيا\r\nوين دگر بانگش فريب اشقيا\r\nآتشى كاول ز آهن مىجهد\r\nاو قدم بس سست بيرون مىنهد\r\nدايه اش پنبه است اول ليك اخير\r\nمىرساند شعله ها او تا اثير\r\nنور پنهان است وجست و جو گواه\r\nكز گزافه دل نمىجويد پناه\r\nگر نبودى حبس دنيا را مناص\r\nنى بدى وحشت نه جستى دل خلاص\r\nوحشتت همچون موكل مىكشد\r\nكه بجو اى ضال منهاج رشد\r\n\r\n137 - اگر در اين جهان هستى نورى وجود ندارد كه ايده آل نهايى بشرى است پس اين جستجوى مداوم واسرار آميز چه علتى دارد ؟ و اگر رهايى از اين زندان امكان پذير نيست ، اين وحشت وجستجوى خلاصى چه معنى مىدهد ؟\r\n","description":"","footnote":"","page_name":" 44 ","page_number":48},
  {"content":"\r\n\r\nهر زمانى كه شوى تو كامران\r\nآن دم خوش را كنار بام دان\r\nهر زمانِ خوش هراسان باش تو\r\nهمچو گنجش خفيه كن نى فاش تو\r\nترس جان در وقت شادى از زوال\r\nزان كنار بام غيب است ارتحال\r\nگر نمىبينى كنار بام زاز\r\nروح مىبيند كه هستش اهتزاز\r\n\r\n138 - متوجه باشيد كه در موقع كامرانى لحظاتى را كه در شدت سر خوشى غوطه وريد ، بر لب بامى قرار گرفته‌ايد كه هر لحظه در معرض سقوط هستيد ، لرزش ظريف روح منشأ اين احساس خطر است .\r\n\r\nچون تو جزء عالمى پس اى مهين\r\nكل آن را همچو خود دانى يقين\r\nچون تو برگردى و برگردد سرت\r\nخانه را گردنده بيند منظرت\r\nور تو در كشتى روى بر يم روان\r\nساحل يم را همىبينى دوان\r\nديدهء مجنون اگر بودى تو را\r\nهر دو عالم بىخطر بودى تو را\r\nآن مگس بر برگ كاه و بول خر\r\nهمچو كشتيبان همىافراشت سر\r\nگفت من دريا و كشتى خوانده ام\r\nمدتى در فكر آن مىمانده ام\r\nاينك اين دريا و اين كشتى و من\r\nمرد كشتيبان و اهل راى وفن\r\nبر سر دريا همىراند او عمد\r\nمىنمودش اين قدر بيرون ز حد\r\nبود بىحد آن چمين نسبت به او\r\nآن نظر كاو بيند آن را راست گو ؟\r\nعالمش چندان بود كش بينش است\r\nچشم چندين ، بحر هم چندينش است\r\nهست در چاه انعكاسات نظر\r\nكمترين آن كه نمايد سنگ زر\r\n\r\n139 - ما در نمايشنامهء بزرگ وجود هم بازيگريم هم تماشاگر .\r\nنيلز بوهر\r\n\r\nعاقبت آن خانه خود ويران شود\r\nگنج از زيرش يقين عريان شود\r\nليك آنِ تو نباشد زان كه روح\r\nمزد ويران كردنستش آن فتوح\r\nچون نكرد آن كار مزدش هست لا\r\nليس للانسان الا ما سعى\r\n\r\n140 - اصالت شخصيت مربوط به فعاليت اختيارى مستند به خود آن شخصيت\r\n","description":"","footnote":"","page_name":" 45 ","page_number":49},
  {"content":"\r\nاست ، همهء مزاياى غير اختيارى مانند جذابيت چشمهاى ناپلئون نمىتواند عنصرى براى شخصيت او بوده باشد .\r\n\r\nزهره ات ندريد تا زان زهره ات\r\nمىرسيدى در دو عالم بهره ات\r\nزهره‌اى كز بهر حق او بردرد\r\nچون شهيدان از دو عالم برخورد\r\nچون برآورد از ميان جان خروش\r\nاندر آمد بحر بخشايش به جوش\r\nاين صدا در كوه دلها بانگ كيست\r\nكه پر است از بانگ اين كُه گه تهى است\r\n. . .\r\nهست كُه كاوا مثنّا مىكند\r\nهست كُه كاواز صد تا مىكند\r\nمىزهاند كوه از آن آواز وقال\r\nصد هزاران چشمهء آب زلال\r\n\r\n141 - انقلاب وانفجار روانى گاهى چنان نتيجهء با عظمت در بر دارد كه جهان و خود انسان را دگرگون مىنمايد .\r\n\r\nزان كه هر بدبختِ خرمن سوخته\r\nمىنخواهد شمع كس افروخته\r\nهين كمالى دست آور تا تو هم\r\nاز كمال ديگران نفتى به غم\r\n\r\n142 - اگر خرمن هستى خود را طعمهء آتش مىبينى . به جاى اين كه خاموشى شمع هستى ديگران را آرزو كنى ، بكوش وكمالى به دست آور وشمع وجودت را در ميان شمعهاى برافروختهء ديگران بر افروز .\r\n\r\nنردبان خلق اين ما و من است\r\nعاقبت زين نردبان افتادن است\r\nهر كه بالاتر رود ابله تر است\r\nكاستخوان او بتر خواهد شكست\r\nاين فروع است واصولش آن بود\r\nكه ترفع شركت يزدان بود\r\n\r\n143 - انسان هر چه با نردبان من و ما بالاتر برود سقوطش دردناكتر خواهد بود .\r\n\r\nگر سرش جنبد به سير باد رو\r\nتو به سر جنبانيش غرّه شو\r\nآن سرش گويد سمعنا اى صبا\r\nپاى او گويد عصينا خلنا\r\n\r\n144 - وقتى كه انديشه وخرد در وجود آدمى حاكميت خود را از دست بدهد ،\r\n","description":"","footnote":"","page_name":" 46 ","page_number":50},
  {"content":"\r\nرگبار تضاد احساسات وعواطف دمار از روزگارش بر مىآورد .\r\n\r\nواهب همت خداوند است وبس\r\nهمت شاهى ندارد هيچ خس\r\nنيست تخصيص خدا كس را به كار\r\nمانع طوع ومراد و اختيار\r\nليك چون رنجى دهد بدبخت را\r\nاو گريزاند به كفران رخت را\r\nنيك بختى را چو حق رنجى دهد\r\nرخت را نزديكتر وا مىنهد\r\n\r\n145 - خداوند با هيچ كس خويشاوندى ندارد هر كسى همت عالى انسانى را خود به دست مىآورد .\r\n\r\nاين بدن مانند آن شير وعَلَم\r\nفكر مىجنباند او را دم بدم\r\nفكر كان از مشرق آيد آن صباست\r\nو آن كه از مغرب دبور با وباست\r\nمشرق اين باد فكرت ديگر است\r\nمغرب آن باد فكرت زان سر است\r\nخود جماد است وبود شرقش جماد\r\nجان جان جان بود شرقش فؤاد\r\n\r\n146 - تحرك بدن آدمى از انديشه ، وخوبى وپليدى آن مربوط به محتويات روان آدمى وروان آدمى محصولى از ماده بوده و آن چه كه ما فوق ماده است به سطح عميق قلب آدمى مربوط است .\r\n\r\nپيل بايد تا چو خسبد در شبان\r\nخواب بيند خطهء هندوستان\r\nخر نبيند هيچ هندوستان به خواب\r\nخر ز هندوستان نكرده است اغتراب\r\n\r\n147 - خواب وروياى طبيعى هر كس مطابق كيفيت بيدارى اوست .\r\n\r\nاز دم غم مىبميرد اين چراغ\r\nوز دم شادى بميرد اينت لاغ\r\nدر ميان اين دو مرگ او زنده است\r\nاين مطوق شكل جاى خنده است\r\n\r\n148 - جاى بس شگفتى است كه شادى واندوه دو عامل مرگاند كه زندگى از ميان آن دو عبور مىكند .\r\n\r\nهر قدم زين آب تازى دور تر\r\nدو دوان سوى سراب با غرر\r\nعين آن غرمت حجاب آن شده\r\nكه به تو پيوسته است وآمده\r\nديد لاف وخفته مىنايد به كار\r\nجز خيالى نيست دست از وى بدار\r\n\r\n","description":"","footnote":"","page_name":" 47 ","page_number":51},
  {"content":"\r\n\r\nخوابناكى ليك هم بر راه خسب\r\nالله الله بر ره الله خسب\r\n\r\n149 - هر چه كه در عشق ماديات ناخود آگاه وآگاهى كش گام بردارى خود همان عشق و تصميم حجابى به ديدگانت مىزند كه نمىتوانى حتى خود آن ماديات را هم صحيح ببينى . از اين خواب وخيال دست بردار . اگر هم احساس خواب آلودگى مىكنى ، برو در سر آن راه بخواب كه كاروانيان منزلگه الهى از آنجا عبور مىكنند .\r\n\r\nهر زمان نو صورتى ونو جمال\r\nتا ز نو ديدن فرو ميرد ملال\r\nمن همىبينم جهان را پر نعيم\r\nآبها از چشمه جوشان مقيم\r\nجان فشان اى آفتاب معنوى\r\nمر جهان كهنه را بنما نوى\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\nاى برادر عقل يك دم با خود آر\r\nدم بدم در تو خزان است وبهار\r\nدر وجود آدمى جان وروان\r\nمىرسد از غيب چون آب روان\r\nهر زمان از غيب نو نو مىرسد\r\nوز جهانِ تن برون شو مىرسد\r\nاى خدا اين وصل را هجران مكن\r\nسرخوشان عشق را نالان مكن\r\nباغ جان را سرخوش وسرسبز دار\r\nقصد اين بستان و اين مستان مكن\r\nحال امروزى به دى مانند نى\r\nهمچو جو اندر روش كش بند نى\r\nفكرت هر روز را ديگر اثر\r\nشادى هر روز از نوع دگر\r\nاز عدمها سوى هستى هر زمان\r\nهست يارب كاروان در كاروان\r\n\r\n150 - نو باش و هر لحظه جهان نوى را ببين .\r\n\r\nعقل تو قسمت شده بر صد مهم\r\nبر هزاران آرزو وطعم ورم\r\nجمع بايد كرد اجزا را به عشق\r\nتا شوى خوش چون سمرقند ودمشق\r\n\r\n151 - با به دست آوردن ايده آل اعلا در زندگى از پاشيدگى انديشه وتجزيهء عقل جلو گيرى كنيد .\r\n","description":"","footnote":"","page_name":" 48 ","page_number":52},
  {"content":"\r\n\r\nدور بينانند وبس خفته روان\r\nرحمتى آريدشان اى رهروان\r\n\r\n152 - وشما اى رهروان رهبر ، اين در خواب رفتگان بر لب چشمه سار حيات را به حال خود نگذاريد ، رحمتى بر آنان بياوريد ودستشان را بگيريد .\r\n\r\nتن ز جان وجان ز تن مستور نيست\r\nليك كس را ديد جان دستور نيست\r\n\r\n153 - نزديكترين وبديهىترين دريافت شده براى انسان روح انسان است كه مجهولترين مجهولات است .\r\n\r\nاين جهان كوه است و فعل ما ندا\r\nسوى ما آيه نداها را صدا\r\n\r\n155 - هر عملى عكس العملى ( هر كنشى واكنشى ) دارد .\r\n\r\nكار پاكان را قياس از خود مگير\r\nگر چه باشد در نوشتن شير شير\r\nهر دو گون زنبور خوردند از محل\r\nليك شد زان نيش وزين ديگر عسل\r\nهر دو گون آهو گيا خوردند و آب\r\nزين يكى سرگين شد وزان مشگ ناب\r\nهر دو نى خوردند از يك آب خور\r\nاين يكى خالى و آن پر از شكر\r\n\r\n156 - قياس بازىها را در كنار بگذاريد وتشابهات صورى را متحد در حقيقت تلقى نكنيد .\r\n\r\nكار بىچون را كه كيفيت نهد\r\nاين كه گفتم هم ضرورت مىدهد\r\n\r\n157 - تمام مفاهيمى كه در توصيف خدا به كار برده مىشود از روى ضرورت است ، زيرا او ما فوق وآفرينندهء كيفيات است .\r\n\r\nكم كش ايشان را كه كشتن سود نيست\r\nدين ندارد بوى مُشك و عود نيست\r\n\r\n158 - ايمان كار دل است و شمشير را راهى به دلها نيست .\r\n\r\nاو چو باشد زشت گفتش زشت دان\r\nهر چه گويد مرده آن را نيست جان\r\n\r\n159 - سخنان تبهكاران را به درون خود راه ندهيد ، زيرا مرده است وجان شما را تباه مىسازد .\r\n\r\nجملگى طومارها بُد مختلف\r\nهمچو شكل حرفها ياء تا الف\r\nدر يكى گفتا كه اوستا هم تويى\r\nزان كه اوستا را شناسا هم تويى\r\n\r\n","description":"","footnote":"","page_name":" 49 ","page_number":53},
  {"content":"\r\n\r\nدر يكى گفته كه اوستا را طلب\r\nعاقبت بينى نيابى در حسب\r\nهر يكى قولى است ضدّ يكدگر\r\nچون يكى باشد ، بگو زهر وشكر\r\n\r\n160 - اختلاف بيانداز آقايى كن .\r\n\r\nنكته ها چون تيغ پولاد است تيز\r\nگر ندارى تو سپر واپس گريز\r\nپيش اين الماس بىاسپر ميا\r\nكز بريدن تيغ را نبود حيا\r\n\r\n161 - نگوييم : « فلسفه ومعرفت براى همه » زيرا مغز وانديشهء انسانها از بىنهايت زير صفر تا نهايت فوق صفر اختلاف دارد .\r\n\r\nكوى نوميدى مرو اميدهاست\r\nسوى تاريكى مرو خورشيدهاست\r\n\r\n162 - خداوند حكيم ومهربان هرگز بن بست مطلق نيافريده است كه به نوميدى مطلق برسيم و هيچ تاريكى مطلق به وجود نمىآورد كه روزنهء روشنايى در آن وجود نداشته باشد .\r\n\r\nمادر بتها بت نفس شماست\r\nزان كه آن بت مار و اين بت اژدهاست\r\n\r\n163 - بت بيرونى را با يك تبر مىتوان متلاشى كرد ، اما بت درونى را تا خود انسان نخواهد ، تمام نيروهاى گسترده در طبيعت هم كه بر سرش فرود آيد نمىتواند نابودش كند .\r\n\r\nناصحان را دست بست و بند كرد\r\nظلم را پيوند در پيوند كرد\r\n\r\n164 - به زنجير بستن دست و پاى خير خواهان مساوى نابود كردن خويشتن است .\r\n\r\nاين نفس جانهاى ما را هم چنان\r\nاندك اندك دزدد از حبس جهان\r\n\r\n165 - لحظه به لحظه رشته هاى وجود خود را از طبيعت بريده و به ابديت نزديك مىشويم .\r\n\r\nگفت پيغمبر به آواز بلند\r\nبا توكل زانوى اشتر ببند\r\n\r\n166 - كوشش وحركت از ما ، روييدن نتيجه از جنگل حوادث محاسبه نشده از خدا .\r\n","description":"","footnote":"","page_name":" 50 ","page_number":54},
  {"content":"\r\n\r\nهر كه جبر آورد خود رنجور كرد\r\nتا همان رنجوريش در گور كرد\r\nجبر تو خفتن بود در ره مخسب\r\nتا نبينى آن درو درگه مخسب\r\n\r\n167 - جبر را دستاويز قرار دادن خوابيدن در وسط راه است .\r\n\r\nخلق پنهان زشتشان وخوبشان\r\nمىزند بر دل به هر دم كوبشان\r\nبهر غسل ار در روى در جويبار\r\nبر تو آسيبى زند در آب خار\r\n\r\n168 - دشمنان پشت پرده در صدد پيدا كردن موقعيتهاى مناسب هستند .\r\n\r\nراه همواره است وزيرش دامها\r\nقحطى معنا ميان نامها\r\nلفظها ونامها چون دامهاست\r\nلفظ شيرين ريگ آب عمر ماست\r\n\r\n169 - امان از خيانت اين الفاظ ناخود آگاه وبىزبان و تو خالى وفريبا كه دود از دودمان تاريخ بشرى بر آورده است ؟\r\n\r\nاين دريغاها خيال ديدن است\r\nوز وجود نقد خود ببريدن است\r\n\r\n170 - دريغا واسفا واى كاش گويان كسانى هستند كه دستشان از نقدينه عمرشان بريده است .\r\n\r\nتشنگان گر آب جويند از جهان\r\nآب هم جويد به عالم تشنگان\r\n\r\n171 - اشتياق خواسته شده هاى ضرورى رو در روى اشتياق خواستنها است .\r\n\r\nدوست دارد يار اين آشفتگى\r\nكوشش بىهوده به از خفتگى\r\nآن كه او شاه است او بىكار نيست\r\nناله از وى طرفه كاو بيمار نيست\r\nبهر اين فرمود رحمان اى پسر\r\nكل يوم هو فى شأن اى پسر\r\nاندر اين ره مىتراش ومىخراش\r\nتا دم آخر دمى فارغ مباش\r\n\r\n172 - كار وكوشش ، همين است وبس ، ديگر هر چه بگويى وبجوئى وبپندارى شوخى است وخيال .\r\n\r\nبر لبش قفل است و در دل رازها\r\nلب خموش ودل پر از آوازها\r\nعارفان كه جام حق نوشيده اند\r\nرازها دانسته وپوشيده اند\r\nهر كه را اسرار حق آموختند\r\nمهر كردند ودهانش دوختند\r\n\r\n","description":"","footnote":"","page_name":" 51 ","page_number":55},
  {"content":"\r\n173 - اسرار نهانى وجود دارد كه تنها درون مردان الهى مىتواند محرم آنها باشد نه انسانهاى ديگر .\r\n\r\nفكر وانديشه است مثل ناودان\r\nوحى ومكشوف است ابر وآسمان\r\nآب باران باغ صد رنگ آورد\r\nناودان همسايه در جنگ آورد\r\n\r\n174 - انديشه هايى كه از پشتيبانى وانكشافات عالى روح محروم است مانند ناودان در عين حال كه جريانش موقت است ، مزاحم انسانها نيز مىباشد .\r\n\r\nنردبانهايى است پنهان در جهان\r\nپايه پايه تا عنان آسمان\r\nهر گره را نردبانى ديگر است\r\nهر روش را آسمانى ديگر است\r\nهر يكى از حال ديگر بىخبر\r\nملك با پهناى بىپايان و سر\r\nاين در آن حيران كه او از چيست خوش\r\nوان درين خيره كه حيرت چيستش\r\n\r\n175 - از ظواهر غلط انداز فريباى نمود هستى بگذريد و در اعماق روان انسانها نفوذ كنيد ، خواهيد ديد در مبادى بنيادين نردبانهايى به شمارهء انسانها وجود دارد كه هر يك رو به كمال خود مىروند و به جهت تنوع نردبانها هر يك در ديگرى خيره شده است كه كجا مىرود\r\n\r\nواقعه چون است چون بگريختى\r\nرنگ ورخساره بگو چون ريختى\r\nگفت بهر سخرهء مير حرون\r\nخر همىگيرند مردم از برون\r\nگفت مىگيرند خر اى جان عم\r\nچون نه‌اى خر رو تو را زين چيست غم\r\nگفت بس جدند و گرم اندر گرفت\r\nگر خرم گيرند هم نبود شگفت\r\nبهر خر گيرى بر آوردند دست\r\nجد جد تمييز هم برخاستست\r\nچون كه بىتمييزيانمان سرورند\r\nصاحب خر را به جاى خر برند\r\n\r\n176 - جمعيتها در حال تحرك دسته جمعى در گرد بادهاى ناخود آگاهى تخريب مىكنند ونمىسازند وآدم را به جاى خر مىگيرند\r\n\r\nچون تو را وهم تو دارد خيره سر\r\nاز چه گردى گرد وهم آن دگر\r\nعاجزم من از منىّ خويشتن\r\nچه نشينى بر منى تو پيش من\r\n\r\n","description":"","footnote":"","page_name":" 52 ","page_number":56},
  {"content":"\r\n177 - تو كه هنوز گرفتار سرگردانىهاى اوهام خويشتنى ، براى چه پيرامون توهمات ديگران مىگردى ؟ اولًا من خويش را درياب واصلاحش كن ، سپس به انديشهء شناخت من واصلاح ديگران باش .\r\n\r\nهست آسان مرگ بر جان خران\r\nكه ندارند آب جان جاودان\r\nچون ندارد جان جاويدان شقى است\r\nجرئت او بر اجل از احمقى است\r\nجهد كن تا جان مخلد گرددت\r\nتا به روز مرگ برگى شايدت\r\n\r\n178 - آنان كه براى شكستن قفس تن مىشتابند ، براى آنست كه آب حيات جانشان خشكيده است .\r\n\r\nدرك وجدانى به جاى حس بود\r\nهر دو در يك جدول اى عم مىرود\r\n\r\n179 - خنثى كردن نظارت وفعاليتهاى وجدان مساوى نابود كردن حسى است كه هرگز بخطا و بازيگرى مرتكب نمىشود .\r\n\r\nحاكمى بر صورت بىاختيار\r\nهست هر مخلوق را در اقتدار\r\nتا كشد بىاختيارى صيد را\r\nتا برد بگرفته گوش او زيد را\r\nليك بىهيچ حالتى صنع صمد\r\nاختيارش را كمند او كند\r\n\r\n180 - در حكومت بر صورت آلى وموجود بىاختيار هيچ عظمتى وجود ندارد ، حكومت بر موجودات مختار است كه شايستهء قدرت مطلقهء الهى است .\r\n\r\nترك كن اين جمع جبر منبلان\r\nتا خبر يا بى از آن جبر چو جان\r\nاى كه در معنى ز شب خامشترى\r\nگفت خود را چند جويى مشترى\r\nسر بجنبانند پيشت بهر تو\r\nرفت در سوداى ايشان دهر تو\r\nتا كنى مر غير را حبر وسنى\r\nخويش را بد خو و خالى مىكنى\r\n\r\n181 - بيا جبر بافى فلسفه فروشان خود پرور را رها كن ، باشد كه اطلاعى از جبر جانانه به دست بياورى . بيا از شهرت طلبى و مشترى جوئى دست بردار ، اين مشتريان كالائى از تو نمىخواهند ، اينان به خريدارى عمر تو آمده و كف مىزنند ، باحترام دروغين سر در مقابلت خم مىكنند ظرف هستى تو را خالى مىكنند وسپس به سراغ\r\n","description":"","footnote":"","page_name":" 53 ","page_number":57},
  {"content":"\r\nديگرى مىروند .\r\n\r\nور جوابى نيست مىبندد ستيز\r\nبر همان دم تا به روز رستخيز\r\nكه مهان ما بدانند اين جواب\r\nگر چه از ما شد نهان وجه صواب\r\n\r\n182 - چنين است كار مكتبهاى بشرى : مقدارى محدودى از روشنايى مخلوط با مقدار ديگر از تاريكىها . روشنايىها را خود ما مىفهميم ، تاريكىها را بزرگانمان\r\n\r\nما رميت اذ رميت فتنه اى\r\nصد هزاران خرمن اندر حفنه اى\r\nآفتابى در يكى ذره نهان\r\nناگهان آن ذره بگشايد دهان\r\nذره ذره گردد افلاك و زمين\r\nپيش آن خورشيد چون جست از كمين\r\n\r\n183 - نيرويى در ذرهء ناچيزى از همين عناصر جهان طبيعت وجود دارد كه رها مىشود وجهان را منفجر مىكند .\r\n( دفتر ششم )\r\n\r\nذره نبود جز ز چيزى منجسم\r\nذره نبود شارق لا ينقسم\r\nگفتن ذره مرادم دان خفى\r\nمحرم دريا نه‌اى اين دم كفى\r\n\r\n184 - در مقابل اجزاى لا يتجزاى جسمانى ذرات نورانى هم وجود دارد .\r\n\r\nدر چنين راه بيابان مخوف\r\nاى قلاووز خرد با صد كسوف\r\nخاك در چشم قلاووزان زنى\r\nكاروان را گم ره وهالك كنى\r\n\r\n185 - اى عشاق ناخود آگاه عقل جزئى ، خاك در چشم رهبران انسان شناس و انسان دوست نپاشيد ، بگذاريد كاروان بشريت بر رهبرى پيشتازان راه خود را به سوى كمال ادامه بدهد .\r\n\r\nدست ديگر باختن فرمود مير\r\nاو چنان لرزان كه عور از زمهرير\r\nباخت دست ديگر وشه مات شد\r\nوقت شه شه گفتن وميقات شد\r\nبرجهيد آن دلقك و در كنج رفت\r\nشش نمد بر خود فكند از بيم تفت\r\nزير بالشها وزير شش نمد\r\nخفت پنهان تا ز خشم شه رهد\r\n\r\n","description":"","footnote":"","page_name":" 54 ","page_number":58},
  {"content":"\r\n\r\nگفت شه هى هى چه كردى چيست اين\r\nگفت شه شه ، شه شه ، اى شاه گزين\r\nكى توان حق گفت جز زير لحاف\r\nبا چو تو خشم آور آتش سجاف\r\n\r\n186 - حقى كه تثبيت شد براى آشكار شدنش مىجوشد ، اگر چه از زير لحاف ورو پوش بوده باشد .\r\n\r\nميزبان تازه رو شو اى خليل\r\nدر مبند ومنتظر شو در سبيل\r\nهر چه آيد از جهان غيبوش\r\nدر دلت ضيف است او را دار خوش\r\nهين مگو كه ماند اندر گردنم\r\nكه هم اكنون باز پرّد در عدم\r\n\r\n187 - به انديشه هايى كه به مغز سرازير مىشوند ، با آغوش باز به استقبال برويد و مانند يك مهمان عزيز با آنها رو برو شويد ، نه مانند ره گذرانى كه راه خود را گم كرده واجبارا به خانهء درون شما آمده و به شما تحميل شده‌اند .\r\n\r\nفكر در سينه درآيد نو به نو\r\nخند خندان پيش او تو باز رو\r\nكه اعذنى خالقى من شره\r\nلا تحرمنى انل من بره\r\nرب اوزعنى ان اشكر ما ارى\r\nلا تعقب حسرة لى ان مضى\r\n\r\n188 - نگذاريد هر انديشه‌اى بدون آمادگى مغزى وارد درون شما شود و با پليديهاى درون مخلوط گردد و به جاى خير وشر به بار بياورد ، در اين پديدهء حساس از خدا كمك بجوييد .\r\n\r\nگفت اياز اى مهتران نامور\r\nامر شد بهتر به قيمت يا گهر ؟\r\n. . .\r\nگوهر امر شه بود اى ناكسان\r\nجمله بشكستيد گوهر را عيان\r\n\r\n189 - تمام عمر در خواب بودم ، آن گاه بيدار شدم كه فهميدم زندگى همان احساس وظيفه است و انجام آن .\r\n\r\nوقت غارت خواب نايد خلق را\r\nتا بنربايد كسى زو دلق را\r\nلا تؤاخذ ان نسينا شد گواه\r\nكه بود نسيان به وجهى هم گناه\r\nزان كه استكمال تعظيم او نكرد\r\nور نه نسيان در نياوردى نبرد\r\n\r\n","description":"","footnote":"","page_name":" 55 ","page_number":59},
  {"content":"\r\n\r\nگر چه نسيان لا بد و ناچار بود\r\nدر سبب ورزيدن او مختار بود\r\n\r\n190 - هر اندازه كه يك موضوع براى آدمى جدىتر وحياتىتر تلقى شود ، اندازه فراموشى وغفلت واشتباه در بارهء آن موضوع تقليل مىيابد .\r\n\r\nتو انا ربى همىگويى مدام\r\nغافل از ماهيت اين هر دو نام\r\n\r\n191 - كسى كه من خدايم مىگويد ، نه من را مىشناسد نه خدا را .\r\n\r\nاز كمين سگسان سوى داود جست\r\nعامهء مظلوم كش ظالم پرست\r\n\r\n192 - تحرك ناخود آگاه عاميان كه جز سطح امور چيزى را نمىنگرند به نابودى مظلوم وپرستش ظالم مىانجامد .\r\n\r\nمه فشانَد نور وسگ عوعو كند\r\nهر كسى بر طينت خود مىتند\r\nچون كه نگذارد سگ آن بانگ سقم\r\nمن مه‌ام سيران خود را كى هلم\r\nچون كه سركه سركگى افزون كند\r\nپس شكر را واجب افزونى كند\r\nزاغ در رز نعرهء زاغان زند\r\nبلبل از آواز خوش كى كم كند\r\n\r\nدفتر ششم 193 - شما كه با نيت پاك راه سعادت خود و يا اجتماع را در پيش گرفته‌ايد ، نه تنها عوعو اخلالگران نبايد شما را از راه باز بدارد ، بلكه با تشديد عوعو شما هم بايد به نيرو وكوشش خود بيافزاييد .\r\n\r\nنقل خارستان غذاى آتش است\r\nبوى گل قوت دماغ سر خوش است\r\nگر پليدان اين پليدىها كنند\r\nابرها بر پاك كردن مىتنند\r\nور جهانى پر شود از خار وخس\r\nآتشى محوش كند در يك نفس\r\nگر چه ماران زهر افشان مىكنند\r\nور چه تلخانمان پريشان مىكنند\r\nنحلها بر كوه وكندو وشجر\r\nمىنهند از شهد انبار شكر\r\n\r\n194 - كوته بين مباشيد ، در هندسهء كلى الهى با موقعيت اختصاصى كه داريد ، به تقسيم جهان به خوب و بد نپردازيد و از اين تقسيم بازيگرانه ونابجا حيرت\r\n","description":"","footnote":"","page_name":" 56 ","page_number":60},
  {"content":"\r\nونهيليستى را استنتاج نكنيد ، همهء روابط وضوابط وپديده جهان هستى در يك آهنگ كلى شركت كرده‌اند ، اين زندگى مورد خواست شما است كه مىتواند حتى عالىترين مزاياى جهان هستى را پليد نمايش دهد .\r\n\r\nآب جيحون را اگر نتوان كشيد\r\nهم به قدر تشنگى نتوان بريد\r\n\r\n195 - در تكاپوى زندگى در مقابل عظمتها خيره وناتوان نگرديد ، به مقدار نيرو به تكاپوى خود مشغول شويد .\r\n\r\nقول و فعل بىتناقض بايدت\r\nتا ازين در راه ها بگشايدت\r\nسعيكم شتى تناقض اندريد\r\nروز مىدوزيد و شب برمىدريد\r\n\r\n196 - براى به دست آوردن هدف زندگى نظمى كه احساس وانديشه ومىخواهم وگفتار را هماهنگ بسازد لازم است ، و اين نظم با تناقض در امور فوق امكان پذير نمىباشد .\r\n\r\nاز جمادى مردم ونامى شدم\r\nوز نما مردم ز حيوان سر زدم\r\nمردم از حيوانى وآدم شدم\r\nپس چه ترسم كى ز مردن كم شدم\r\nحملهء ديگر بميرم از بشر\r\nتا برآرم از ملائك بال و پر\r\nاز ملك هم بايدم جستن ز جو\r\nكل شيءٍ هالك الا وجهه\r\nبار ديگر از ملك پرّان شوم\r\nآن چه آن در وهم نايد آن شوم\r\nپس عدم گردم عدم چون ارغنون\r\nگويدم انا اليه راجعون\r\n\r\n197 - هر مرحله‌اى را كه در مسير كمال پشت سر مىگذاريد ، باكى از آن نداشته باشيد كه موجوديت مخصوصى از شما منفى مىگردد ، زيرا هر يك از اين نفى اثبات والاترى را در دنبال دارد . اين است مسير آدمى : جمادى ) ) - نباتى ) ) - حيوانى ) ) - انسانى ) ) - فرشتگى ) ) - ما فوق فرشتگى ، عبور از آهنگ كلى هستى ) ) - ورود به ايام ربوبى در فضاى رضوان ربوبى براى ديدار ربوبى .\r\n\r\nدر صف معراجيان گر بيستى\r\nهم در آن موقع بدانى كيستى\r\n\r\n","description":"","footnote":"","page_name":" 57 ","page_number":61},
  {"content":"\r\n\r\nنه چو معراج زمينى تا قمر\r\nبلكه چون معراج كلكى تا شكر\r\n\r\n198 - براى وصول به كمال مطلوب در مسير هستى بايد از خاك برخيزيد ومعراج كنيد ، اما نه معراج يك خاك نشين به كرهء ماه ، زيرا اين معراج جهش بس ناچيزى است در مقابل آن معراج تحولى كه عبارتست از تحول نى به نيشكر .\r\n\r\nالحذر اى ناقصان زين گل رخى\r\nكاو به گاه صبح آمد دوزخى\r\nآتشش پنهان وذوقش آشكار\r\nدود او ظاهر شود پايان كار\r\n\r\n199 - از خود باختن در برابر گل رخان زيبا بر حذر باشيد كه فروزش آشكار آنان دود وآتشى در پشت پرده دارد كه ممكن است روزى از پشت پرده سر بر آورد .\r\n\r\nچيست اين كوزه تن محصور ما\r\nواندران آب حواس شور ما\r\nاى خداوند اين خُم و كوزه مرا\r\nدرپذير از فضل الله اشترى\r\n\r\n200 - اندوخته هاى روانى آدمى از طريق حواس وذهن شور وبازيگر است ، عنايت الهى اين اندوخته ها را به وسيلهء پاكى نيتها نخرد ، محتواى كوزهء موجوديت ما پشيزى نمىارزد .\r\n","description":"","footnote":"","page_name":" 58 ","page_number":62},
  {"content":"\r\n\r\nدفتر ششم مثنوى\r\nمجلد ششم از دفترهاى مثنوى وبيّنات معنوى كه مصباح ظلام وهم وشبهت وخيالات و شك وريبت باشد و اين مصباح را به حس حيوانى ادراك نتوان كرد ، زيرا مقام حيوانى اسفل السافلين است كه ايشان را از بهر عمارت صورت عالم اسفل آفريده‌اند و بر حواس ومدارك ايشان دايره كشيده‌اند كه از آن دايره تجاوز نكنند ، ذلك تقدير العزيز العليم يعنى مقدار رسيدن ايشان جولان عمل ايشان پديد كرد چنان كه هر ستاره را مقدارى است وكارگاهى از فلك كه تا آن حد عمل او برسد و همه چون حاكم شهرى كه حكم او در آن شهر نافذ باشد سپس در وراى توابع آن شهر او حاكم نباشد ، عصمنا الله و من حبسه وختمه و ما حجب به المحجوبين آمين يا رب العالمين و صلى الله على نبينا محمد وآله وصحبه اجمعين .\r\n","description":"","footnote":"","page_name":" 59 ","page_number":63},
  {"content":"\r\n\r\n( ( 1 ) ) اى حيات دل حسام الدين بسى\r\nميل مىجوشد به قسم سادسى\r\n( ( 2 ) ) گشت از جذب تو چون علامه اى\r\nدر جهان گردان حسامى نامه اى\r\nپيش كش بهر رضايت مىكشم\r\nدر تمام مثنوى قسم ششم\r\n( ( 3 ) ) پيش كش مىآرمت اى معنوى\r\nقسم سادس در تمام مثنوى\r\n( ( 4 ) ) شش جهت را نور ده زين شش صحف\r\nكى يطوف حوله من لم يطف\r\n( ( 5 ) ) عشق را با پنج و با شش كار نيست\r\nمقصد او جز كه جذب بار نيست\r\n( ( 6 ) ) بو كه فيما بعد دستورى بود\r\nرازهاى گفتنى گفته شود\r\n( ( 7 ) ) با بيانى كان بود نزديكتر\r\nزين كنايات دقيق مستتر\r\n( ( 8 ) ) راز جز با راز دان انباز نيست\r\nمقصد او جز كه جذب يار نيست\r\n( ( 9 ) ) ليك دعوت وارد است از كردگار\r\nبا قبول وناقبول او را چه كار\r\n( ( 10 ) ) نوح نه صد سال دعوت مىنمود\r\nدم به دم انكار قومش مىفزود\r\n( ( 11 ) ) هيچ از گفتن عنان واپس كشيد\r\nهيچ اندر غار خاموشى خزيد\r\n( ( 12 ) ) زان كه از بانگ وعلالاى سگان\r\nهيچ وا گردد ز راهى كاروان\r\n( ( 13 ) ) يا شب مهتاب از غوغاى سگ\r\nسست گردد بدر را در سير تك\r\n( ( 14 ) ) مه فشاند نور وسگ عوعو كند\r\nهر كسى بر خلقت خود مىتند\r\n( ( 15 ) ) هر كسى را خدمتى داده قضا\r\nدر خور آن گوهرش در ابتلا\r\n( ( 16 ) ) چون كه نگذارد سگ آن بانگ سقم\r\nمن مهم سيران خود را كى هلم\r\n( ( 17 ) ) چون كه سركه سركگى افزون كند\r\nپس شكر را واجب افزونى بود\r\n( ( 18 ) ) قهر سركه لطف همچون انگبين\r\nكاين دو باشد اصل هر اسكنجبين\r\n( ( 19 ) ) انگبين گر زآن كه كم باشد ز خل\r\nاندر آن اسكنجبين آيد خلل\r\n( ( 20 ) ) قوم بر وى سركه ها مىريختند\r\nنوح را دريا فزون مىريخت قند\r\n( ( 21 ) ) قند او را بُد مدد از بحر جود\r\nپس ز سركهء اهل عالم مىفزود\r\n( ( 22 ) ) واحد كالالف كه بود ؟ آن ولى\r\nبلكه صد قرن است آن عبد العلى\r\n( ( 23 ) ) خم كه از دريا در او راهى بود\r\nپيش او جيحونها زانو زند\r\n\r\n","description":"","footnote":"","page_name":" 60 ","page_number":64},
  {"content":"\r\n\r\n( ( 24 ) ) خاصه آن دريا كه درياها همه\r\nچون شنيدند آن مثال ودمدمه\r\n( ( 25 ) ) شد دهانشان تلخ زين شرم وخجل\r\nكه قرين شد نام اعظم با اقل\r\n( ( 26 ) ) در قرآن اين جهان با آن جهان\r\nشاين جهان از شرم مىگردد جهان\r\n( ( 27 ) ) اين عبارت تنگ وقاصر رتبت است\r\nور نه جس را با اخص چه نسبت است\r\n( ( 28 ) ) زاغ در رز نعرهء زاغان زند\r\nبلبل از آواز خوش كى كم كند\r\n( ( 29 ) ) پس خريدار است هر يك را جدا\r\nدر مزاد يفعل الله ما يشاء\r\n( ( 30 ) ) نقل خارستان غذاى آتش است\r\nبوى گل قوت دماغ سر خوش است\r\n( ( 31 ) ) گر پليدى پيش ما رسوا بود\r\nخوك وسگ را شكر وحلوا بود\r\n( ( 32 ) ) گر پليدان اين پليدىها كنند\r\nابرها بر چاك كردن مىتنند\r\nور جهانى پر شود از خار وخس\r\nآتشى محوش كند در يك نفس\r\n( ( 33 ) ) گرچه ماران زهر افشان مىكنند\r\nور چه تلخانمان پريشان مىكنند\r\n( ( 34 ) ) نحلها بر كوه وكندو وشجر\r\nمىنهند از شهد انبار شكر\r\n( ( 35 ) ) زهرها هر چند زهرى مىكنند\r\nزودتر ترياقشان بر مىكنند\r\n( ( 36 ) ) اين جهان جنگ است چون كل بنگرى\r\nذره ذره همچو دين با كافرى\r\n( ( 37 ) ) آن يكى ذرّه همىپرّد به چپ\r\nو آن دگر سوى يمين اندر طلب\r\n( ( 38 ) ) ذرّه‌اى بالا و آن ديگر نگون\r\nجنگ فعليشان ببين اندر ركون\r\n( ( 39 ) ) جنگ فعلى هست از جنگ نهان\r\nزين تخالف آن تخالف را بدان\r\n( ( 40 ) ) ذره‌اى كاو محو شد در آفتاب\r\nجنگ او بيرون شد از وصف وحساب\r\n( ( 41 ) ) چون ز ذره محو شد نفس ونفس\r\nجنگش اكنون جنگ خورشيد است وبس\r\n( ( 42 ) ) رفت از وى جنبش طبع وسكون\r\nاز چه از انّا اليه راجعون\r\n( ( 43 ) ) ما به بحر نور خود راجع شديم\r\nوز رضاع اصل مسترضع شديم\r\n( ( 44 ) ) در فروغ راه‌اى مانده ز غول\r\nلاف كم زن از اصول بىاصول\r\n( ( 45 ) ) جنگ ما وصلح ما در نور عين\r\nنيست از ما هست بين الاصبعين\r\n( ( 46 ) ) جنگ فعلى جنگ طبعى جنگ قول\r\nدر ميان جزوها حر بيست هول\r\n\r\n","description":"","footnote":"","page_name":" 61 ","page_number":65},
  {"content":"\r\n\r\n( ( 47 ) ) اين جهان زين جنگ قائم مىبود\r\nدر عناصر درنگر تا حل شود\r\n( ( 48 ) ) چار عنصر چار استون قوى است\r\nكه بر ايشان سقف دنيا مستوى است\r\n( ( 49 ) ) هر ستونى اشكنندهء آن دگر\r\nاستن آب اشكنندهء آن شرر\r\n( ( 50 ) ) پس بناى خلق بر اضداد بود\r\nلاجرم جنگى شدند از ضرّ وسود\r\n( ( 51 ) ) هست احوالت خلاف يكدگر\r\nهر يكى با هم مخالف در اثر\r\n( ( 52 ) ) چون كه هر دم راه خود را مىزنى\r\nبا دگر كس سازگارى چون كنى\r\n( ( 53 ) ) فوج لشكرهاى احوالت ببين\r\nهر يكى با ديگرى در جنگ وكين\r\n( ( 54 ) ) مىنگر در خود چنين جنگ گران\r\nپس چه مشغولى به جنگ ديگران\r\n( ( 55 ) ) تا مگر زين جنگ حقت وا خرد\r\nدر جهان صلح يك رنگت برد\r\n( ( 56 ) ) آن جهان جز باقى وآباد نيست\r\nزان كه تركيب وى از اضداد نيست\r\n( ( 57 ) ) اين تفانى از ضد آيد ضد را\r\nچون نباشد ضد نبود جز بقا\r\n( ( 58 ) ) نفى ضد كرد از بهشت آن بىنظير\r\nكه نباشد شمس وضدّش زمهرير\r\n( ( 59 ) ) هست بىرنگى اصول رنگها\r\nصلحها باشد اصول جنگها\r\n( ( 60 ) ) آن جهان است اصل اين پر غم وثاق\r\nوصل باشد اصل هر هجر وفراق\r\nاين تخالف از چه آيد وز كجا\r\nوز چه زايد وحدت اين اضداد را\r\n( ( 62 ) ) زان كه ما فرعيم وچار اضداد اصل\r\nخوى خود در فرع كرد ايجاد اصل\r\n( ( 63 ) ) گوهر جان چون وراى فصلهاست\r\nخوى او اين نيست خوى كبرياست\r\n( ( 64 ) ) جنگها بين كان اصول صلحهاست\r\nشاد آن كاين جنگ او بهر خداست\r\n( ( 65 ) ) غالب است وچير در هر دو جهان\r\nشرح اين غالب نگنجد در دهان\r\n( ( 66 ) ) آب جيحون را اگر نتوان كشيد\r\nهم ز قدر تشنگى نتوان بريد\r\n( ( 67 ) ) گر شدى عطشانِ بحر معنوى\r\nفرجه‌اى كن در جزيرهء مثنوى\r\n( ( 68 ) ) فرجه كن چندانكه اندر هر نفس\r\nمثنوى را معنوى دانى وبس\r\n( ( 69 ) ) باد كَه را زآب جو چون وا كند\r\nآب يك رنگى خود پيدا كند\r\n\r\n","description":"","footnote":"","page_name":" 62 ","page_number":66},
  {"content":"\r\n\r\n( ( 70 ) ) شاخه هاى تازهء مرجان ببين\r\nميوه هاى رسته زآب جان ببين\r\n( ( 71 ) ) چون ز حرف وصوت دم يكتا شود\r\nآن همه بگذارد ودريا شود\r\n( ( 72 ) ) حرف گوى و حرف نوش وحرفها\r\nهر سه جان گردند اندر انتها\r\n( ( 73 ) ) نان دهنده ونان ستان ونان پاك\r\nساده گردند از صور گردند خاك\r\n( ( 74 ) ) ليك معنيشان بود در سه مقام\r\nدر مراتب هم مميز هم مدام\r\n( ( 75 ) ) خاك شد صورت ولى معنى نشد\r\nهر كه گويد شد ، تو گويش نى نشد\r\n( ( 76 ) ) در جهان روح هر سه منتظر\r\nگه ز صورتها رب وگه مستقر\r\n( ( 77 ) ) امر آيد در صور رو در رود\r\nباز هم زامرش مجرد مىشود\r\n( ( 78 ) ) پس له الخلق وله الامرش بدان\r\nخلق صورت امر جان راكب بران\r\n( ( 79 ) ) راكب ومركوب در فرمان شاه\r\nجسم بر درگاه وجان در بارگاه\r\n( ( 80 ) ) چون كه خواهد كاب آيد در سبو\r\nشاه گويد جيش جان را كه اركبو\r\n( ( 81 ) ) باز جانها را چو خواهد بر علو\r\nبانگ آيد از نقيبان كه انزلوا\r\n( ( 82 ) ) بعد از اين باريك خواهد شد سخن\r\nكم كن آتش هيزمش افزون مكن\r\n( ( 83 ) ) تا نجوشد ديگهاى خرد زود\r\nديگ ادراكات خرد است وفرود\r\n( ( 84 ) ) پاك سبحانى كه سيبستان كند\r\nدر غمام حرفشان پنهان كند\r\n( ( 85 ) ) زين غمام صوت و حرف وگفت وگو\r\nپرده‌اى كز سيب نايد غير بو\r\n( ( 86 ) ) بارى افزون كش تو اين بو را به هوش\r\nتا سوى اصلت برد بگرفته گوش\r\n( ( 87 ) ) بو نگه دار وبپرهيز از زكام\r\nتن بپوش از باد وبود سرد عام\r\n( ( 88 ) ) تا نيندايد مشامت از اثر\r\nاى هواشان از زمستان سردتر\r\n( ( 89 ) ) چون جمادند وفسرده وتن شگرف\r\nمىجهد انفاسشان از تلّ برف\r\n( ( 90 ) ) چون زمين زين برف در پوشد كفن\r\nتيغ خورشيد حسام الدين بزن\r\n( ( 91 ) ) هين برآر از شرق سيف الله را\r\nگرم كن زان شرق اين درگاه را\r\n( ( 92 ) ) برف را خنجر زند آن آفتاب\r\nسيلها ريزد ز كُه ها بر تراب\r\n( ( 93 ) ) زان كه لا شرقى ولا غربى است او\r\nبا منجم روز و شب حربى است او\r\n\r\n","description":"","footnote":"","page_name":" 63 ","page_number":67},
  {"content":"\r\n\r\n( ( 94 ) ) كه چرا جز من نجوم بىهدى\r\nقبله كردى از لئيمى وعمى\r\n( ( 95 ) ) ناخوشت آيد مقام آن امين\r\nدر نبى كه لا احب الافلين\r\n( ( 96 ) ) از قزح در پيش مه بستى كمر\r\nزان همىرنجى ز انشق القمر\r\n( ( 97 ) ) منكرى اين را كه شمس كورت\r\nشمس پيش توست عالى مرتبت\r\n( ( 98 ) ) از ستاره ديده تحريف هوا\r\nناخوشت آيد اذا النجم هوى\r\n( ( 99 ) ) خود مؤثرتر نباشد مه زنان\r\nاى بسا نانى كه ريزد عرق جان\r\n( ( 101 ) ) مهر او در جان توست وپند دوست\r\nمىزند بر گوش تو بيرون پوست\r\n( ( 102 ) ) پند ما در تو نگيرد اى فلان\r\nپند تو در ما نگيرد هم بدان\r\n( ( 103 ) ) جز مگر مفتاح خاص آيد ز دوست\r\nكه مقاليد السماوات آن اوست\r\n( ( 104 ) ) اين سخن همچون ستاره است وقمر\r\nليك بىفرمان حق ندهد اثر\r\n( ( 105 ) ) اين ستاره بىجهت تأثير او\r\nمىزند بر گوشهاى وحى جو\r\n( ( 106 ) ) كه بياييد از جهت تا بىجهات\r\nتا ندرّاند شما را گرگ مات\r\n( ( 107 ) ) آنچنان كه لمعهء دُر پاش اوست\r\nكه مقاليد السماوات آنِ اوست\r\n( ( 108 ) ) هفت چرخ ازرقى در رقّ اوست\r\nپيك ماه اندر تب و در دقّ اوست\r\n( ( 109 ) ) زهره چنگ مسئلت در وى زده\r\nمشترى با نقد جان پيشش شده\r\n( ( 110 ) ) در هواى پاى بوس او زحل\r\nليك خود را مىنبيند آن محل\r\n( ( 111 ) ) دست و پا مريخ چندين خست از او\r\nوان عطارد صد قلم بشكست از او\r\n( ( 112 ) ) با منجم اين همه انجم به جنگ\r\nكاى رها كرده تو جان بگزيده رنگ\r\n( ( 113 ) ) جان وى است و ما همه نقش ورقوم\r\nكوكب هر فكر او جان نجوم\r\n( ( 114 ) ) فكر كو ؟ آن جا همه نور است پاك\r\nبهر توست اين لفظ وفكر اى فكرناك\r\n( ( 115 ) ) هر ستاره خانه دارد بر عُلا\r\nهيچ خانه در نگنجد نجم ما\r\n( ( 116 ) ) جان بىسو در مكان كى در رود\r\nنور نامحدود را حد كى بود\r\n( ( 117 ) ) ليك تمثيلى وتصويرى كنند\r\nتا كه دريابد ضعيفى عشقمند\r\n( ( 118 ) ) مثل نبود ليك آن باشد مثيل\r\nتا كند عقل مجمّد را گسيل\r\n\r\n","description":"","footnote":"","page_name":" 64 ","page_number":68},
  {"content":"\r\n\r\n\r\n( ( 119 ) ) عقل سر تيز است ليكن پاى سست\r\nزان كه دل ويران شدست وتن درست\r\n( ( 120 ) ) عقلشان در عقل دنيا پيچ پيچ\r\nفكرشان در ترك شهوت هيچ هيچ\r\n( ( 121 ) ) صدرشان در وقت دعوى همچو شرق\r\nصبرشان در وقت تقوى همچو برق\r\n( ( 122 ) ) عالمى اندر هنرها خود نماست\r\nهمچو عالم بىوفا وقت وفاست\r\n( ( 123 ) ) وقت خود بينى نگنجد در جهان\r\nدر گلو ومعده گم گشته چو نان\r\n( ( 124 ) ) اين همه اوصافشان نيكو شود\r\nبد نماند چون كه نيكو جو شود\r\n( ( 125 ) ) گر منى گنده بود همچون منى\r\nچون به جان پيوست گردد روشنى\r\n( ( 126 ) ) هر جمادى كاو كند رو در نبات\r\nاز درخت بخت او رويد حيات\r\n( ( 127 ) ) هر نباتى كاو به جان رو آورد\r\nخضروار از چشمهء حيوان خورد\r\n( ( 128 ) ) باز جان چون رو سوى جانان نهد\r\nرخت را در عمر بىپايان نهد\r\n\r\nآيه\r\n« يا أَيُّهَا اَلرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وإِنْ لَمْ تَفْعَلْ فَما بَلَّغْتَ رِسالَتَه والله يَعْصِمُكَ مِنَ اَلنَّاسِ 5 : 67 . . . » ( 1 ) \r\n( اى پيامبر ، آن چه را كه از پروردگارت نازل شده است تبليغ كن ، اگر تبليغ نكنى رسالت نازل شده را نرسانيده‌اى وخداوند تو را از مردم حفظ خواهد كرد ) .\r\n« ولَقَدْ أَرْسَلْنا نُوحاً إِلى قَوْمِه فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً فَأَخَذَهُمُ اَلطُّوفانُ وهُمْ ظالِمُونَ 29 : 14 . » ( 2 ) \r\n( به تحقيق نوح را به قومش فرستاديم در ميان آنان نه صد و پنجاه سال به تبليغ مشغول گشت ، [ رسالت نوح را نپذيرفتند 
  ] طوفان آنان را در حالى كه ستم كار بودند گرفت ) .\r\n« وإِذا أَنْعَمْنا عَلَى اَلإِنْسانِ أَعْرَضَ ونَأى بِجانِبِه وإِذا مَسَّه اَلشَّرُّ كانَ يَؤُساً ، قُلْ كُلُّ يَعْمَلُ عَلى شاكِلَتِه فَرَبُّكُمْ أَعْلَمُ بِمَنْ هُوَ أَهْدى سَبِيلًا 17 : 83 - 84 » ( 3 ) \r\n","description":"","footnote":" ( 1 ) سوره المائده ، آيهء 67 . .  ( 2 ) سوره العنكبوت ، آيهء 4 . .  ( 3 ) سوره الاسراء ، آيهء 83 . . ","page_name":" 65 ","page_number":69},
  {"content":"\r\n( هنگامى كه نعمتى را به انسان داديم ، از سپاس وگرايش بما روى گردان شده و از اداى حقوق آن نعمت دور مىشود و موقعى كه شرى به او برسد مايوس مىگردد ، به آنان بگو : هر كسى مطابق آن چه كه براى خود پذيرفته است ، رفتار مىنمايد ، پروردگار شما است كه به هدايت شدگان طريق حق داناتر است ) .\r\n« ويُضِلُّ الله اَلظَّالِمِينَ ويَفْعَلُ الله ما يَشاءُ 14 : 27 » ( 1 ) \r\n( وخداوند ستم كاران را گم راه مىكند واو هر چه بخواهد انجام مىدهد ) .\r\n« إِنَّا لِلَّه وإِنَّا إِلَيْه راجِعُونَ 2 : 156 » ( 2 ) \r\n( ما از آن خدا و به سوى او برمىگرديم ) .\r\n« مُتَّكِئِينَ فِيها عَلَى اَلأَرائِكِ لا يَرَوْنَ فِيها شَمْساً ولا زَمْهَرِيراً 76 : 13 » ( 3 ) \r\n( آنان در بهشت به سريرهاى بهشتى تكيه نموده نه آفتابى در آن خواهند ديد و نه سرمايى ) .\r\n« أَلا لَه اَلْخَلْقُ واَلأَمْرُ تَبارَكَ الله رَبُّ اَلْعالَمِينَ 7 : 54 » ( 4 ) \r\n( هشيار باشيد كه عالم امر وسلسلهء آفرينش از آن او است ) .\r\n« فَلَمَّا جَنَّ عَلَيْه اَللَّيْلُ رَءا كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ اَلآفِلِينَ 6 : 76 » ( 5 ) \r\n( وقتى كه شب تاريكى خود را روى او ( ابراهيم ) آورد ، ستاره‌اى را ديد وگفت : اين است پروردگار من وقتى كه ستاره ناپديد شد ، فرمود من ناپديد شونده ها را دوست نمىدارم . )\r\n","description":"","footnote":" ( 1 ) سوره ابراهيم ، آيهء 27 . .  ( 2 ) سوره بقره ، آيهء 156 . .  ( 3 ) سوره الدهر ، آيهء 13 . .  ( 4 ) سوره الاعراف ، آيهء 54 . .  ( 5 ) سوره الانعام ، آيهء 76 . . ","page_name":" 66 ","page_number":70},
  {"content":"\r\n« إِذَا اَلشَّمْسُ كُوِّرَتْ . وإِذَا اَلنُّجُومُ اِنْكَدَرَتْ 81 : 1 - 2 » ( 1 ) \r\n( در آن هنگام كه خورشيد تاريك وستارگان تيره وتار گشت ) .\r\n« واَلنَّجْمِ إِذا هَوى . ما ضَلَّ صاحِبُكُمْ و ما غَوى 53 : 1 - 2 » ( 2 ) \r\n( سوگند به ستاره در حال فرود آمدن ، صاحب شما گم راه ومنحرف نشده است ) .\r\n« لَه مَقالِيدُ اَلسَّماواتِ واَلأَرْضِ واَلَّذِينَ كَفَرُوا بِآياتِ الله أُولئِكَ هُمُ اَلْخاسِرُونَ 39 : 63 » ( 3 ) \r\n( از آن او است كليدهاى آسمانها و زمين و كسانى كه به آيات خداوندى كفر ورزيدند ، آنان زيان كارانند ) .\r\n« واِعْتَصِمُوا بِحَبْلِ الله جَمِيعاً ولا تَفَرَّقُوا واُذْكُرُوا نِعْمَتَ الله عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِه إِخْواناً وكُنْتُمْ عَلى شَفا حُفْرَةٍ مِنَ اَلنَّارِ فَأَنْقَذَكُمْ مِنْها كَذلِكَ يُبَيِّنُ الله لَكُمْ آياتِه لَعَلَّكُمْ تَهْتَدُونَ 3 : 103 » ( 4 ) \r\n( همگى چنگ به رسن الهى بزنيد وپراكنده نشويد ونعمت خدا را در بارهء خود به ياد بياوريد كه شما دشمن يكديگر بوديد ، خداوند الفتى در دلهاى شما به وجود آورد و اين نعمت شما را برادر يكديگر نمود وشما در لبهء گودالى آتش بوديد ، خداوند نجاتتان داد ، خداوند آيات خود را به شما آشكار مىسازد ، باشد كه هدايت شويد ) .\r\n« اِقْتَرَبَتِ اَلسَّاعَةُ واِنْشَقَّ اَلْقَمَرُ 54 : 1 » ( 5 ) \r\n( ساعت موعود نزديك شد و ماه از هم شكافت . )\r\n","description":"","footnote":" ( 1 ) سوره التكوير ، آيهء 1 و 2 . .  ( 2 ) سوره النجم ، آيهء 1 و 2 . .  ( 3 ) سوره الزمر ، آيهء 63 . .  ( 4 ) سوره آل عمران ، آيهء 103 . .  ( 5 ) سوره القمر ، آيهء 1 و 2 . . ","page_name":" 67 ","page_number":71},
  {"content":"\r\n\r\n\r\n( ( 14 ) ) مه فشانَد نور وسگ عوعو كند\r\nهر كسى بر خلقت خود مىتند\r\n( ( 16 ) ) چون كه نگذارد سگ آن بانگ سقم\r\nمن مهم سيران خود را كى هلم\r\n( ( 17 ) ) چون كه سركه سركگى افزون كند\r\nپس شكر را واجب افزونى بود\r\n( ( 28 ) ) زاغ در رز نعرهء زاغان زند\r\nبلبل از آواز خوش كى كم كند\r\n\r\nشما كه با نيت وخلوص راه سعادت خود و اجتماع را در پيش گرفته‌ايد نه تنها عوعو اخلالگران نبايد شما را از راه باز بدارد ، بلكه در مقابل تشديد عوعو شما هم بايد به نيرو وكوشش خود بيافزاييد\r\nآن فرد وجامعه‌اى كه بنشيند ومنتظر آن باشد كه به زودى روزى فرا خواهد رسيد كه تمام قوانين وعوامل طبيعت و ساير انسانها دست توافق بهم داده و با خواسته هاى آن فرد يا جامعه هماهنگ گشته و از تزاحم وتصادم با اراده و روش او دست خواهند برداشت ، خوبست كه چنين انسانهايى براى خود جهان هستى ديگرى بسازند و تمام قوانين وعواملش را مطابق خواسته هاى خود به وجود بياورند چنان كه در مبحث بعدى خواهيم ديد : جهانى كه ما در آن زندگى مىكنيم : داراى اجزا وخواصى است كه هر يك با داشتن موقعيت مخصوص كم وبيش هويت خود را حفظ وتثبيت مىكنند و به اجزاء ديگر ميدان باز نمىكنند كه هويت خويش را آنچنانكه هست يا بدان سان كه مىخواهند ، يكه تاز آن ميدان نمايند .\r\nقدرت موقعيت وجودى يا بىاعتنايى به عامل مزاحم بر دو نوع عمده تقسيم مىگردد :\r\nنوع يكم - قدرت طبيعى اعم از طبيعى محض يا قراردادى وغيره ، اين گونه قدرتها جريان و نفوذ خود را در مقابل عوامل با اندازه ها وكيفيتهاى مختلف\r\n","description":"","footnote":"","page_name":" 68 ","page_number":72},
  {"content":"\r\nحفظ مىكنند واحتياجى به تقويت بيرون از خود ندارند . تا آن گاه كه به جهت گلاويزىهاى ناگهانى يا تدريجى رو به كاهش بروند . اين يك جريان طبيعى است كه نيازى به توضيح بيشتر ندارد .\r\nنوع دوم - به وجود آوردن قدرت سازنده يا ادامهء آگاهانهء آن است كه تنها در قلمرو جانداران امكان پذير است .\r\nتحصيل قدرت وتعين در انسان كه از آگاهى و وسائل متنوع وفراوان برخوردار است ، از ساير جانداران بيشتر وگوناگونتر است . عامل اساسى تحصيل قدرت وتعين در مقابل ميليونها عوامل مزاحم طبيعى وانسانى ، احساس آن بايستگى است كه در درون او به وجود آمده وتحرك رو به كمال انسانى را از مراحل پست مادى تا اوج كمال انسانى تضمين كرده است .\r\nجلال الدين با ابيات مورد تحليل احساس اين بايستگى وتحرك به نتيجه گيرى از احساس مزبور را توصيه شديد مىكند ومىگويد :\r\nتو اى انسان ، مانند ماه تابان به فرو زندگى و سير خود در فضاى هستى مشغول باش ، بگذار آنان كه تو را بينند ، يا از روشنايى تو يا از هدف سير تو اطلاعى ندارند ، عوعو كنند ومسخره به راه بياندازند ، حتى كارى با آن نداشته باش كه بر ضد تو فلسفه ها مىبافند .\r\nهر چه كه در مجراى كمال انسانى تو ، عوامل مزاحم با قدرت بيشتر و با فعاليت دامنه دارتر در مقابل تو صف آرايى كنند خود را مباز ، زيرا آن بايستگى كه تو را به حركت درآورده است ، وابسته به نيرو بخش تمام موجودات عالم هستى يعنى خدا است .\r\nاگر شيشه‌اى از سكنجبين در دست تو باشد وعواملى مخالف سركهء آن را بيافزايند ، تو آن قدر ناتوان مباش كه شيشه را بشكنى ، بلكه بكوش تا عسل شيشه را زيادتر كنى ، چه توجيه عالى انسانى است كه جلال الدين متوجه شده و براى به وجود آوردن قدرت وتعين سازندگى آدمى دستور مىدهد . شايد بعضى از ناتوانان\r\n","description":"","footnote":"","page_name":" 69 ","page_number":73},
  {"content":"\r\nگمان كنند كه محدوديت عمر وقدرت ووسايلى كه در اختيار آدمى قرار گرفته است ، توصيهء جلال الدين از حدود يك رويا وتحريكات خيالى تجاوز نمىكند .\r\nاينان بايد متوجه شوند كه منحصر ساختن قدرت وسازندگى ونتايج آن ، در نيروهاى محسوس ونتايج قابل لمس به كوچك كردن انسان از آن چه كه هست مىانجامد . يكى از دو موضوع بسيار اساسى مىتواند انسان را از تحقير موجوديت خود ونوع انسانى باز بدارد :\r\nموضوع يكم - توجه به اين كه نيروى كلان وبىنهايتى در او وجود دارد كه يا در خود او و يا در ديگران به تدريج از زير پوشش پرده ها وموانع به ميدان عمل مىرسد ونتيجه بخش مىشود .\r\nموضوع دوم - تلازمى كه ميان هدف گيرى و تصميم به عمل وساخته شدن شخصيت مطابق آن هدف گيرى وجود دارد .\r\nاين مطلب را با يك مثال ساده‌اى توضيح مىدهيم : - چنين تصور كنيم كه منبع آبى در يك قلهء مرتفع نهاده شده است . جريان آب از منبع به وسيله يك لولهء بزرگ صورت مىگيرد كه در روى زمين به دو شاخهء عمده منشعب شده است : يك شاخهء آن از زير زمين آب را وارد فوارهء حوض مىكند و به حوض مىريزد ومىتواند محسوس و مورد مشاهدهء ديگران قرار بگيرد ، و از خود همان حوض مجرايى به اقيانوس كشيده شده است كه تدريجا آب حوض به آن اقيانوس جارى مىشود و يا اين كه خود همان حوض جزئى از اقيانوس است كه با ورود آب منبع به آن ، آب مفروض به اقيانوس سرازير شده است .\r\nشاخهء دوم از زير آن حوض به طور مستقيم وارد اقيانوس مىگردد ، بدون آن كه در جريان ميان منبع واقيانوس نمودى داشته باشد . روح انسانى همان منبع آب است كه در قلهء مرتفعى نصب شده است ، فعاليتهاى تكاملى روح به دو نوع به جريان مىافتد : نوع يكم - پس از حركت از منبع به وسيلهء لولهء متصل به فوارهء حوض به حوض ريخته مىشود ونمودار مىگردد وسپس به اقيانوس وارد مىشود . نوع دوم به جهت\r\n","description":"","footnote":"","page_name":" 70 ","page_number":74},
  {"content":"\r\nموانع وشرايط مخالف ، آب منبع نمىتواند به وسيله شاخهء متصل به حوض نمودار شود ، ولى بهر حال به وسيلهء شاخهء زير زمينى در مسيرى قرار مىگيرد كه متصل به اقيانوس است .\r\nبنا بر اين ، اساس كار آن است كه آب از منبع حركت كند و به لولهء بزرگ و دو شاخهء مفروض وارد شود ، پس از آن سرازير شدنش به اقيانوس حتمى وقطعى است .\r\nتطبيق اين مثال به فعاليت روانى آدمى چنين است كه اگر نيت پاك وهدف گيرى تكاملى از روح انسانى حركت كرد ، شخصيت آن انسان نتيجه تكاملى خود را دريافته است ، اگر نيت وهدف گيرى مفروض جامهء عمل نيز بپوشد ، نمودى در سطح اجتماع وجهان طبيعت نيز پيدا نموده و به نوبت خود آثار ونتايج مناسب را به دنبال خواهد كشيد و اگر موانع طبيعى و يا انسانى مانع بروز ونمود آن نيت وهدف گيرى گشت ، به وسيلهء شاخه زير زمينى كه فرض كرديم شخصيت را به ايده آلش نائل خواهد كرد .\r\n","description":"","footnote":"","page_name":" 71 ","page_number":75},
  {"content":"\r\n\r\n\r\n( ( 30 ) ) نقل خارستان غذاى آتش است\r\nبوى گل قوت دماغ سر خوش است\r\n( ( 31 ) ) گر پليدى پيش ما رسوا بود\r\nخوك وسگ را شكر وحلوا بود\r\n( ( 32 ) ) گر پليدان اين پليدىها كنند\r\nابرها بر چاك كردن مىتنند\r\nور جهانى پر شود از خار وخس\r\nآتشى محوش كند در يك نفس\r\n\r\nكوته بين مباشيد ، در هندسهء كلى الهى ، با موقعيت اختصاصى كه به خود گرفته‌ايد ، به تقسيم جهان به خوب و بد نپردازيد و از اين تقسيم بازيگرانه ونابجا حيرت ونهيليستى را استنتاج نكنيد ، همهء روابط وضوابط وپديده هاى جهان هستى در يك آهنگ كلى شركت كرده‌اند ، اين زندگى مورد خواست شما است كه مىتواند حتى عاليترين مزاياى جهان هستى را پليد نمايش دهد .\r\nملاك خوبى وبدى را بايستى با زندگى وحيات ايده آل خود مقايسه كنيم ، نه منفردا و به طور استقلال . زهر را نبايد خورد ، زيرا مزاحم خود زندگى است و از ستمگرى نيز بايد اجتناب كنيم ، زيرا مخل حيات ايده آل ما است .\r\nپس حكمت بالغه خداوندى براى آن كه زندگى ما از سنگلاخ ماده عبور كند وحيات ايده آل براى ما قابل وصول بوده باشد ، عوامل وپديده هاى هستى را به دو قسم عمده مقرر ساخته است :\r\nقسم يكم : - نيرو بخش يا موافق ماهيت وجريان زندگى ، وايده آل آن ، اين است خوب .\r\nقسم دوم - عامل اخلال يا ناموافق ماهيت وجريان زندگى يا ايده آل آن ، اين است بد . پس اين ماهيت وجريان حيات وايده آل حياتى ما است كه خوب و بد را نمودار مىسازد و براى هر يك احكام ولوازم مخصوصى را تثبيت مىكند . بدين جهت\r\n","description":"","footnote":"","page_name":" 72 ","page_number":76},
  {"content":"\r\nاست كه زشت وزيبا را از خوب و بد تفكيك مىكنيم ومىگوييم : زشت وزيبا غالبا از تماشاگرى ما سرچشمه مىگيرد ، يا حد اقل ريشه هاى تحققى دارد كه در موقع بروز نسبى مىنمايد - در صورتى كه خوب و بد به طور كامل وابسته به اصل حيات و يا ايده آل آن است .\r\nاز اين رو ما بر خلاف بعضى از مكاتب فلسفى به مطلق بودن خوب و بد با نظر به ملاك آن دو اصرار مىورزيم . اين مصاديق وموارد خوب و بد است كه در تغير ودگرگونى ومعروض نسبيت مىباشد . لذا همواره رابطهء مفهوم پليدى با موضوع پليد رو به فنا وزوال مىباشد .\r\nاين كه مىگوييم : خارستانى وجود دارد ، با نظر به گذرگاه وجودى ، اين خارستان نقاطى را در اشكال مختلف از اجزاى طبيعت عبور نموده در زمان معينى به شكل خارستان بروز نموده و با نظر به حيات انسان وشأن آن ، موجود بىفايده ومضر نمودار گشته است . اما به قول جلال الدين صفت خارستانى براى اين موجود ابديت ندارد ، زيرا -\r\n\r\n« نقل خارستان غذاى آتش است »\r\n\r\nعوامل متضادى وجود دارد كه از راه مىرسند و نه تنها صورت خارزار بودن آن را عوض مىكنند ، بلكه ممكن است همان خارزار مضر را به بوته هاى گل مبدل بسازند . در اين گذرگاه تغيرات نبايستى موجودات مضر و به قول جلال الدين خارستانهاى طبيعت ، انديشهء گل سازى را در مغز ما خاموش نمايد ، بلكه همواره به ياد آن نيرو وعوامل باشيم كه با پليدىها وخارستانهاى طبيعت مبارزه مىكند وپيروز مىگردد .\r\n","description":"","footnote":"","page_name":" 73 ","page_number":77},
  {"content":"\r\n\r\n\r\n( ( 36 ) ) اين جهان جنگ است كل چون بنگرى\r\nذره ذره همچو دين با كافرى\r\n( ( 37 ) ) آن يكى ذره همىپرد به چپ\r\nوان دگر سوى يمين اندر طلب\r\n( ( 38 ) ) ذره‌اى بالا و آن ديگر نگون\r\nجنگ فعليشان ببين اندر ركون\r\n( ( 39 ) ) جنگ فعلى هست از جنگ نهان\r\nزاين تخالف آن تخالف را بدان\r\n. . .\r\n( ( 63 ) ) گوهر جان چون وراى فصلهاست\r\nخوى او اين نيست خوى كبرياست\r\n( ( 40 ) ) ذره‌اى كاو محو شد در آفتاب\r\nجنگ او بيرون شد از وصف وحساب\r\n( ( 41 ) ) چون ز ذره محو شد نفس نفس\r\nجنگش اكنون جنگ خورشيد است وبس\r\n( ( 42 ) ) رفت از وى جنبش طبع وسكون\r\nاز چه از انّا اليه راجعون\r\n. . .\r\n( ( 55 ) ) تا مگر زين جنگ حقت وا خرد\r\nدر جهان صلح يك رنگت برد\r\n( ( 56 ) ) آن جهان جز باقى وآباد نيست\r\nچون كه تركيب وى از اضداد نيست\r\n\r\nاين است كار ماده در قلمرو رو بناى هستى ، جنگ وتكاپو ميان ذرات ماده حكم فرماست ، تا آن گاه كه به پشت پردهء طبيعت يا به دامان محبت الهى بخزند و از كارزار تضاد وتخالف بيرون روند\r\nدر ابيات فوق دو مسئلهء بسيار مهم وجود دارد كه به طور مختصر به آنها اشاره\r\n","description":"","footnote":"","page_name":" 74 ","page_number":78},
  {"content":"\r\nمىكنيم .\r\nمسئلهء يكم - اگر مىخواهيد تعريفى براى ماده كه منشأ جنگ وپيكار است ، پيدا كنيد ، اولًا خودتان را تعريف كنيد و تكليف حواس ومغزتان را روشن بسازيد كه مىخواهند ماده را بر شما بشناسانند .\r\nبراى اين كار اگر چه فرهنگ تمام قرون واعصار گذشته وآينده بسيج شود ، نتيجهء صد در صد قاطعانه نخواهد بخشيد ، زيرا مادهء مورد درك نمىتواند عين ذهن درك كننده بوده باشد ( اتحاد عينى وذهنى امكان پذير نيست ) . وماده هم كه هرگز نمىتواند بر خويشتن مشرف شود .\r\nانعكاس از صور واشكال ماده در ذهن با دستبرد وحذف وانتخابى كه حواس وذهن در موضوع مورد شناسايى انجام مىدهند ، نمىتواند ماده را براى ما بشناساند .\r\nاگر بخواهيم عقل را اولًا بشناسيم تا عقل ماده را براى ما مطرح كند ، عقل وصحت روش او را چگونه مىتوانيم با عقل بشناسيم اين كه مىبينيد از آغاز معرفت بشرى تا كنون متجاوز از صدها تعريف براى ماده مطرح شده وامروز به بحران اختلاط دو عينك فيزيكى ورياضى گرفتار شده است ، به همان جهت است كه در بالا به طور اختصار اشاره كرديم كه بايد اولًا تعريفى براى خودمان پيدا كنيم كه مىخواهيم ماده را آنچنانكه هست در خود منعكس كنيم سپس به شناسايى حقيقى ماده بپردازيم .\r\nپس اگر ما بخواهيم ذهن خود را از مجراى طبيعى اختصاصى خود كنار نموده و مانند يك آينه در طاقچه بگذاريم وحقيقت ماده را در آن منعكس نماىيم ، آرزوى بىهوده وخواستن غير قابل عمل را بر خود تلقين كرده‌ايم . ما ايده آليست نيستيم ، اما از رئاليسم هم چيزى جز اين نمىبينيم كه واقعيتى قطع نظر از من وادراكاتش وجود دارد و در عين حال ملاك هويت آن واقعيت ، از راه من وادراكات ومشاعرش بر ما مطرح مىشود .\r\nوقتى كه مىگوييم : تمام ذرات عالم هستى در جنگ وحمله وگريز وتكاپو بسر مىبرند ، به خوبى درمىيابيم كه تكاپوى مزبور هم سمت تكاپوى درونى ما نيست .\r\n","description":"","footnote":"","page_name":" 75 ","page_number":79},
  {"content":"\r\nزيرا خيالات وتوهمات مغزى ما كه پايه واساسى ندارند ، قابل مقايسه با جريان قانونى جهان هستى نمىباشند . گلها در فصل بهار به جهت به وجود آمدن شرايط طبيعى مىرويند ومىشكفند ، روابط ميان آن شرايط وروييدن گل هرگز تشابهى با خيالى كه در مغز من به جريان مىافتد ومىگويد : از بامداد فردا تمامى چهار ميليارد نفوس روى زمين ابو ذر غفارى خواهند شد ، يا همه مردم از نصف شب 17 مهر ماه 1353 ناگهان به فرشته مبدل خواهد گشت ، ندارد .\r\nآيا با اين وضع متضاد كه عالم ذهن وعالم عين دارا هستند مىتوان گفت : ملاك هستى واقعيت من وادراكات من است ؟ اگر چنين است ، بچه علت آن خيالات وتوهمات واقعيت ندارند ، حتى خود انسان خيال كننده هم در موقع دريافت بىپايه گى خيالاتى كه در مغزش افتاده‌اند ، به ريش خود مىخندد ما از اين دو تفريط وافراط كه مىگويد :\r\n« ماده‌اى وجود ندارد » ( تفريط ) و « هر چه هست ماده است وجز ماده چيزى وجود ندارد » ( افراط ) مىگذريم و آن دو نظريه را به شوخىهاى مغزى در قالب فلسفه گويىها وا گذار مىكنيم .\r\nحركت وتخالف وتماثل وتضاد را در قلمرو كون و فساد مىپذيريم ، اين پذيرش را حواس وانديشه ومحصولات شگفت انگيز آنها بر ما ضرورى نموده است .\r\nدر قلمرو ماده واجزائش با جنگ وپيكار سازنده وتخريب كننده رو برو مىشويم .\r\nاين سازندگى وتخريب را به عنوان دو بال نيرومند براى پرواز هستى و انسان در قلمرو مشيت الهى مىدانيم .\r\nاين جنگ وپيكار كه در پهنهء ماده وماديات مىبينيم ، شامل حيات طبيعى نيز كه تنها تعين خود را مىخواهد ، شامل است ، ولى اين پيكار وتكاپو آن آگاهى عالى را\r\n","description":"","footnote":"","page_name":" 76 ","page_number":80},
  {"content":"\r\nكه حيات تكامل يافتهء انسانى دارا است برخوردار نيست ، به اين معنى كه تضاد وجنگ حيوانات ، بدون آگاهى به زندگى و مرگ ودرد ولذت يكديگر صورت مىگيرد ، زيرا « به قول جلال الدين روح حيوانى سفال جامده است » .\r\nاين حيات انسانى است كه در كشتار يكديگر مىداند كه چه مىكند . زندگى چيست و مرگ چه معنا دارد ولذت چيست والم يعنى چه ؟ لذا هر چه تكامل نوع آدمى بالاتر مىرود ، امكان تعاون وحس هم نوعى واشتراك در روح كلى را بهتر مىفهمد و به مقتضاى آن حركت مىكند .\r\n« روح انسانى كنفس واحده است » آگاهى انسانها به اتحاد در نوع انسان بودن به تنهايى از جنگ وكشتار جلو گيرى نمىكند ، به همين جهت است كه تاريخ بشرى پر از انواع واقسام گوناگونى از جنگ وكشتار است ، با اين كه كمترين توجه به فرهنگ اين انسانهاى جنگاور سلاح پرست اثبات مىكند كه آنها مىدانستند كه شمشير به روى انسانى ، كشيده‌اند كه با او همنوع است .\r\nآن چه كه مىتواند تضاد وتخالف آدميان را از ميدان جنگ و خون ريزى به معناى عمومىاش باز گردانيده و به مامن صلح وصفا وتعاون وعدالت اجتماعى ببرد آگاهى به اتحاد انسانها در يك روح كلى است كه در موقع پذيرش وحدت ايده آل اعلا به خوبى روشن مىشود ، به همين جهت است كه جلال الدين با تمام توجه وآگاهى همه جانبه ، در ابيات مورد تحليل پس از تعميم جنگ وپيكار به همهء رو بناى هستى مىگويد :\r\n\r\nگوهر جان چون وراى فصلهاست\r\nخوى او اين نيست ، خوى كبرياست\r\n\r\nتا اين خوى كبريايى در انسان به وجود نيامده است ، همواره تضاد موجود بين افراد واجتماعات نه راهى براى تكامل بلكه راهى براى كشتار وقيحانهء آنها بوده وهميشه آنان را كمين گير يكديگر خواهد ساخت . و اگر با اين وضع ادعا كند كه من در لذت زندگانى غوطه ورم و من از حيات خويشتن بهره مند وراضيم ، پاسخش\r\n","description":"","footnote":"","page_name":" 77 ","page_number":81},
  {"content":"\r\nهمان است كه عبد الرزاق لاهيجى گفته است :\r\n\r\nدر و ديوار به محرومى من مىخندند\r\nمن به اين خوش كه برويم در گلشن باز است\r\n\r\nباكى نداشته باشيد وبگوييد : حتى آن جوامع پيشرفته‌اى هم كه در شكل ظاهرى مسائل زندگى را حل كرده ومردمشان در يك همزيستى بسيار سيستماتيك بسر مىبرند ، حقوق وقراردادهايشان مورد عمل و بدون شكنجه وآزار افراد وطبقات با يكديگر در خيابانها وكارگاه ها و پشت ميزها وآزمايشگاه ها وبيمارستانها و اماكن تفريح و خوش گذرانىها با يكديگر زندگى مىكنند ، در موقع تحليل روانى ، در نخستين سطح ابتدايى با مسائل هومانيسم ( انسانى ) رو برو مىشويم ، ولى پس از كمى دقت وتحليل وتجزيهء سطوح عميق خواهيم ديد كه آن همه طرق زيباى همزيستى براى دفاع از خود شخصى است كه در پهنهء حيات طبيعى به ساير خودها وابسته است .\r\nدر دو موضوع مىتوان اين ادعا را به طور وضوح ديد :\r\nموضوع يكم - پول است كه به صورت سراب خشكى مىتواند همهء حياتها وخودها را در خويشتن بخشكاند و اين پول در اغلب كشورهاى پيشرفته مدار زندگى اصيل بوده و از كار افتاده گان با اين كه شايد از با فضيلتترين ومترقىترين حيات انسانى برخوردار بوده باشند ، طفيلى بوده ، ولى در صورت قانونى از پول اجتماع زندگى مىكنند .\r\nموضوع دوم - تحولات وانقلابات طبيعى يا اجتماعى وتيز است كه سطوح پشت پردهء سطح ظاهرى روان انسانهاى پيشرفته را نمودار مىسازد و معلوم مىشود كه آن همه دعاوى هومانيستى جز براى حفظ خود شخصى با خودهاى ديگران چيز ديگرى نبوده است و به قول فدايى لاهيجانى :\r\n\r\nخلقم اگر آشناى خود مىخواهند\r\nالحق سپر بلاى خود مىخواهند\r\nخود را ز براى ما نمىخواهد كس\r\nما را همه از براى خود مىخواهند\r\n\r\n","description":"","footnote":"","page_name":" 78 ","page_number":82},
  {"content":"\r\n\r\n\r\n( ( 119 ) ) عقل سر تيز است ليكن پاى سست\r\nزان كه دل ويران شده است وتن درست\r\n\r\nعقل نظرى سر تيز وسرعت شگفت انگيزى در آغاز فعاليت نشان مىدهد ، ولى پاى بس سستى دارد كه هيچ معقولى را تا پايان آن در نمىيابد .\r\nاين مسئله در مباحث عقل و عاقل ومعقول مطرح شده است ، در اين مورد نكته‌اى را متذكر مىشويم كه توجه به آن را ضرورى مىدانيم : موجى كه از تعقل وانديشهء آدمى سر مىكشد ، هيچ سد پولادينى از ماده وشئون آن نمىتواند در مقابل آن موج مقاومت بورزد ، گويى امواج انديشه وتعقل ديوارهاى ماده را نمىشكافد ، بلكه ماده وشئونش در مسير آن مىگدازد وذوب مىشود .\r\nشايد جمله‌اى را كه ويكتورهوگو مىگويد : « فلسفه چيزى است كه همه چيز از آن مىگريزد واو هيچ چيزى را رها نمىكند » ناظر به همين حقيقت است كه انديشه وتعقل به همه چيز نفوذ مىكند ، اگر چه به جهت عدم اتحاد انديشه وماده ، گويى همه چيز در حال فرار از سلطه ى انديشه وتعقل است .\r\nاين است جريان معمولى مغز آدمى در تماس با هر چه كه در مقابلش قرار مىگيرد . گاهى انديشه وتعقل بقدرى تند وشديد در اشياء نفوذ مىكند كه اشياء را از حالت معقولى به صورت پوست يا جزئى از من انسانى در مىآورد ، در اين هنگام است كه گفته مىشود تصور وانديشه به تاثر واحساسات مبدل شده است ، اين حالت روانى در شعر ودريافت زيباييها وامور ارزشى به طور فراوان ديده مىشود يك منظرهء زيبا نخست با عينك ابتدايى زيبا يا بى سپس با ديده تجزيه وتركيب مورد توجه قرار مىگيرد ، در مرحلهء سوم عينك زيبا يا بى عميقتر وگسترده تر به چشم زده مىشود . در مرحلهء ابتدايى كه عموم مردم مشتركاند احساس لذت از موضوع زيبايى است كه به طور سطحى مورد توجه قرار گرفته است ، در مرحله دوم كه انديشه وتعقل دست به كار پيدا كردن عوامل زيبايى ودريافت واحدهاى تشكيل دهندهء\r\n","description":"","footnote":"","page_name":" 79 ","page_number":83},
  {"content":"\r\n\r\nآن مىگردد ، لذت مفروض منفى مىشود وموضوع زيبايى به عنوان يك نمود قابل تحقيق وتفكر مطرح مىشود ، حتى اگر حس زيبايابى هم مورد بررسى بوده باشد ، آن حس به طور تجريده شده از فعاليت مخصوص به خود كه دريافت زيبايى توام با لذت است ، منظور مىشود . در مرحلهء سوم انديشه وتعقل من انسانى را تحريك به دريافت خود موضوع زيبا مىنمايد ومحصول تعقل با تاثر واحساس هماهنگ مىشود ، اين مرحله نهايت دريافت موضوعى است كه يك انسان مىتواند به دست بياورد .\r\nاگر چه امواج انديشه وتعقل در مسير مراحل سه گانهء فوق ، حركت با سر تيز و پاى محكم انسان را با موفقيتهاى شايسته مواجه مىسازد ، ولى اگر فعاليت عقل منحصر به همان تحريكات وگرد پاشىها منحصر شود ، هر اندازه هم كه در اين فعاليت بسيار نافذ وتند وتيز بوده باشد ، تشنگى آدمى را در مسير واقع يا بى فرو نمىنشاند اين است معناى جمله‌اى كه گفته مىشود : انديشه وتعقل ميدان ديد آدمى را به وسيله تكثير چون وچرا گسترش مىدهد و اما رابطه و يا روابط موقعيت آدمى را با آن ميدان مشخص نمىسازد و به آرامش مطلوب نمىرساند .\r\n\r\n( ( 123 ) ) وقت خود بينى نگنجد در جهان\r\nدر گلو ومعده گم گشته چو نان\r\n\r\nاين انسان بىنوا چنان تورم مىكند كه گنجايشى در جهان براى خود نمىبيند ولى واقعيتش مانند لقمهء نانى است كه در گلو ومعده گم شده است\r\nتفاوتى بس زياد وجود دارد ميان كوچك شدن جهان هستى و قرار گرفتن آن در گوشهء نامحسوسى از دل آدمى ، وتورم ناشى از خود پرستى كه مانند لقمهء محقرى از نان در معدهء طبيعت گم شود و در عين حال خود را بالاتر از جهان ببيند وگنجايش در عالم هستى براى وجود خود سراغ نداشته باشد اين جمله را مىتوان به اين ترتيب توضيح داد كه : خود بينى موقعى كه از حد\r\n","description":"","footnote":"","page_name":" 80 ","page_number":84},
  {"content":"\r\nاعتدال ومنطق واقعىاش تجاوز مىكند ، اولًا اشياء وانسانهاى پيرامونش طفيلى و يا جزء اختيار خود آن خود بين و خود پرست مىگردد ، سپس تدريجا خود مفروض تورم بيشتر پيدا كرده زمين وآسمان را هم طفيلى يا جزء بىاختيار خود مىبيند ، در حالى كه اين تورم ناشى از آن خود بزرگ بينى جنون آميز است كه مانند پوست توى خالى است كه در ميان آن ، كرم محقرى در چند قطره لجن مىلولد . خود بينى و خود يا بى ديگرى هم وجود دارد كه نخست صاحبش درك مىكند كه :\r\n\r\nاين درخت تن عصاى موسى است\r\nكامرش آمد كه بياندازش ز دست\r\nتا ببينى خير او وشر او\r\nبعد از آن برگير او را زامر هو\r\n\r\nپس از آن كه توانست موجوديت خود را در مقابل نظارهء روح انسانى ملكوتيش براى خود مطرح كند ، چه از راه مشاهدات خويش و چه از محصول تجربهء ديگران به تضاد قيافه هاى متنوع موجوديتش آگاه مىگردد ومىبيند كه\r\n\r\nظاهرش را پشه‌اى آرد به چرخ\r\nباطنش باشد محيط هفت چرخ\r\n\r\nبا اين موفقيت است كه كميت وكيفيت جنبهء آلت محض بودن وجنبهء استقلال خود را در مىيابد . در اين مرحله با شگفت انگيزترين پديده كه مواجه مىشود ، اين است كه مىبيند : هر اندازه كه توجه وگرايش او به جنبهء آلى افزوده مىشود ، كفهء ترازوى استقلال وعظمت درونىاش سنگينتر مىگردد ، اما بدون اين كه احساس آن استقلال وعظمت زنجيرى به دست و پاى روحش شود واو را از تكاپو باز بدارد .\r\nيا به عبارت بهتر ورساتر هر اندازه كه با عظمتهاى هستى و روابط آنها با خويشتن ، بيشتر آشنا مىشود ، حلقهء بىاختيار بودن خود را در زنجير هستى از ته دل مىپذيرد ونمونه‌اى از استقلال وحاكميت به همان زنجير هستى را حائز مىگردد ، بدون آن كه اين حيازت را به خود طبيعى خويش مستند بدارد . شايد مقصود جلال الدين از بيت زير همين اصل است كه متذكر شديم :\r\n\r\nچون ز خود رستى همه برهان شدى\r\nچون كه گفتى بنده‌ام سلطان شدى\r\n\r\nاز طرف ديگر مىدانيم كه دانستن مسائل فوق به تنهايى هيچ دردى را از انسان\r\n","description":"","footnote":"","page_name":" 81 ","page_number":85},
  {"content":"\r\n\r\nرو به كمال دوا نمىكند . آن چه كه بشر را به شدن ايده آل فوق نائل خواهد كرد ، عمل مطرح كردن خويش است نه درك امكان مطرح كردن كه در اغلب افراد موجود است عمل دريافت كميت وكيفيت جنبهء آلت محض بودن ودريافت نتيجهء آن ، نه احتمال وعلم به امكان چنان دريافت . اين دو عمل دو عامل اساسى تلاش براى انجام وظيفهء انسانى است كه با سوداگرى تناقض داشته وهرگز سازگار نخواهند بود . اين دو عمل است كه تمامى هستى را در گوشهء نامحسوسى از دل بر مىنهد واحساس سنگينى هم نمىكند .\r\nتفسير ابيات\r\nاى حسام الدين ، اى حيات دل رهروان وجويندگان ، پنج دفتر از كتاب وجود انسانى به پايان رسيد واينك ميل دل به دفتر ششم مىجوشد ومىخروشد . اين مثنوى كه در حقيقت حسامى نامه ايست ( 1 )  از جاذبهء روح كمال يافتهء تو است كه سير جهانى به خود مىگيرد ونامه‌اى براى جهانيان مىگردد .\r\nمن اى انسان معنوى ، براى تمام مثنوى دفتر ششم را سروده و آن را تقديم پيشگاه روحت مىنمايم .\r\nتو اى نمونهء عظمت الهى ، با اين صفحاتى كه به كتاب انسانى نوشتم ، شش جهت عالم را روشن بساز ، باشد كه حتى آنان كه پيرامون اين گنجينهء گران بها نگشته‌اند طوافى كنند و بال وپرى براى پرواز باز كنند . گفتم : شش جهت را نورانى بساز ، اما تو خود مىدانى كه :\r\n\r\nعشق را با پنج و با شش كار نيست\r\nمقصد او جز كه جذب يار نيست\r\n\r\nشايد كه پس از اين دستورى برسد كه رازهاى ناگفتنى را با بياناتى روشنتر از اين كنايه هاى دقيق در ميان بگذاريم . اسرار نهانى را جز با راز دانان نمىتوان باز گو كرد ، براى آن نابخرد منكر كه جز اشكال وصور ناپايدار هستى چيزى\r\n","description":"","footnote":" ( 1 ) يا دفتر ششم . ","page_name":" 82 ","page_number":86},
  {"content":"\r\nنمىبيند ونمىداند ، رازى مطرح نيست .\r\nاما چه مىتوان كرد كه كردگار حكيم دستور به دعوت داده است ، چه در دل منكران وشكاكان اثرى ببخشد يا نه .\r\nنوح آن پيامبر عظيم الشان نه قرن و نيم دعوت وتبليغ كرد ونتيجه‌اى جز انكار قومش در بر نداشت . آيا آن بزرگوار - .\r\n\r\nهيچ از گفتن عنان واپس كشيد ؟\r\nهيچ اندر غار خاموشى خزيد ؟\r\n\r\nمگر امكان دارد كه كاروانى به پاس عوعو سگان از سير خود باز بماند ؟ يا در شب مهتاب ، عوعوى سگ نور فروزان ماه را فرو نشاند و آن جرم نورانى را از حركت باز بدارد ؟ آرى -\r\n\r\nمه فشاند نور وسگ عوعو كند\r\nهر كسى بر طينت خود مىتند\r\n\r\nقضاى الهى براى هر كس كار وخدمتى معين كرده وگوهرش را در بوتهء آزمايش همان كار وخدمت قرار داده است .\r\nاگر سگ وسگ صفتان دست از بانگ ناهنجار خود بر ندارند . من هم كه ماه فروزانم دست از سير وحركت خود بر نخواهم داشت . در آن هنگام كه پليدى نابخردان مانند سركه در شيشهء اسكنجبين بيافزايد ، نبايد دست از مقصود برداشت وشيشه را شكست ، بلكه بايستى در راه مقصود بيشتر كوشيد و بر عسل آن افزود .\r\nقهر همان سركهء ترش ولطف انگبين شيرين است كه مخلوط مىشوند واسكنجبين را به وجود مىآورند ، اگر عسل اسكنجبين كاسته شود مجموعه اسكنجبين مختل مىگردد .\r\nقوم نوح با تمرد وطغيانگرىهاى خود سركه به اسكنجبين دعوت نوح مىريختند ، آن پيامبر بزرگ دست از كار خود بر نمىداشت وشيشه ى اسكنجبين را بر زمين نمىزد ، بلكه نوح عليه السلام هم در مقابل آنان شكر از درياى قند بر آن اسكنجبين مىريخت قندى كه در اختيار نوح بود مدد از درياى جود وعطاى الهى مىگرفت ولذا از\r\n","description":"","footnote":"","page_name":" 83 ","page_number":87},
  {"content":"\r\nسركه‌اى كه مردم دورانش به آن مىريختند افزونى داشت .\r\nمىدانيد واحد كالالف ( يك به مانند هزار ) كيست ؟ همان ولى الله است كه به تنهايى مساوى صد قرن است .\r\nاين قاعدهء كلى است كه :\r\n\r\nخم كه از دريا در او راهى بود\r\nپيش او جيحونها زانو زند\r\nخاصه آن دريا كه درياها همه\r\nچون شنيدند آن مثال ودمدمه\r\nشد دهانشان تلخ زين شرم وخجل\r\nكه قرين شد نام اعظم با اقل\r\n\r\nزيرا عظمت حقايق ماوراى طبيعت چنان است كه اگر با نمودهاى اين جهان مقابل شود . از احساس حقارت شرمگين مىگردد و از ميدان مقايسه وتقارن بر مىجهد . اين عبارت را كه گفتم بسى تنگ ونارسا است ، زيرا خس ناچيز را نسبتى با حقيقت اخص نيست . برگرديم به قانون -\r\n\r\nمه فشاند نور وسگ عوعو كند\r\nهر كسى بر طينت خود مىتند\r\n\r\nكلاغ در بالاى رز مشغول نعره هاى كلاغى خويش است ، اين نعره هاى ناخوشايند چه ضررى به حال نغمه وآواز خوش بلبلان خواهد داشت .\r\nهر يك از آن دو صداى زشت وزيبا در قلمرو يفعل الله ما يشاء براى خود خريدار جداگانه‌اى دارد .\r\nخارستانها مانند نقلى غذاى آتش مىگردند ، چنان كه بوى گل قوت گوارايى براى دماغهاى سالم و سر خوش است .\r\nكثافتهايى كه جان ما را شكنجه مىدهد ، شكر وحلوايى براى سگ و خوك است .\r\nاگر از يك طرف موجودات پليد دست به كار پليدى شوند ، ابرهايى هم در فضا در جريانند كه آنها را پاك مىكنند .\r\nاگر جهانى پر از خار وخس شود گمان مبر كه جهان خار وخس شد ومعدوم گشت ، زيرا آتشى مىتواند در يك دم همهء آنها را محو ونابود بسازد . اگر چه\r\n","description":"","footnote":"","page_name":" 84 ","page_number":88},
  {"content":"\r\nدر عالم طبيعت مارها زهر مىريزند وانواعى از تلخىها پريشانمان مىكنند ، از آن طرف -\r\n\r\nنحلها بر كوه وكندو وشجر\r\nمىنهند از شهد انبار شكر\r\n\r\nبه خود بياييد و از صف آرايى نيك و بد وشيرين وتلخ وزشت وزيبا بيمناك نشويد زيرا قاعده‌اى كه عالم طبيعت روى آن استوار شده است اين است كه -\r\n\r\nاين جهان جنگ است كل چون بنگرى\r\nذره ذره همچون دين با كافرى\r\nآن يكى ذره همىپرّد به چپ\r\nو آن دگر سوى يمين اندر طلب\r\nذره‌اى بالا و آن ديگر نگون\r\nجنگ فعليشان ببين اندر ركون\r\n\r\nگمان مبريد كه اين جنگ وپيكار يك عارضهء ظاهرى وزود گذر است ، بلكه -\r\n\r\nجنگ فعلى هست از جنگ نهان\r\nزاين تخالف آن تخالف را بدان\r\n\r\nاين است كارى كه در نقشهء عالم طبيعت طرح شده است ، تا آن گاه كه ذره از قلمرو پيكار بيرون رود وگام به صحنهء بالاتر گذارد ، در آن جايگاه رفيع ذره در حوزهء جاذبيت خورشيد پشت پردهء طبيعت است ، در آن هنگام كه به آن حوزهء و الا وارد شود ، نفس ونفس جنگاورش پايان مىپذيرد و آن مقدار از تقابل او باقى مىماند كه او ذره ايست در پيشگاه خورشيد . پس از آن -\r\n\r\nرفت از وى جنبش طبع وسكون\r\nاز چه ؟ از انّا اليه راجعون\r\n\r\nذره در اين حال سرودى بر لبان خود دارد كه مىگويد : -\r\n\r\nما به بحر نور خود راجع شديم\r\nو از رضاع اصل مسترضع شديم\r\n\r\nاى بىنوايى كه تحت تاثير غول خود پرستى در فرع ناچيزى از راه درمانده‌اى دم از اصول بىاصول مزن . اين همه جنگ وصلحهاى وجودى ما اگر از ديدگاه روشن\r\n","description":"","footnote":"","page_name":" 85 ","page_number":89},
  {"content":"\r\nبنگريم به خود ما مستند نيستند ، بلكه اين همه جنگها وصلحها در ميان دو انگشت قدرت الهى صورت مىگيرد .\r\nاما اين را هم بدان كه اين همه جنگهاى طبيعى وپيكار كه در فعاليتها وستيزه در گفتارها ميان اجزاء طبيعت در حال تحرك وجنبش است يك پديده وجريان تصادفى وبىهوده نيست ، بلكه قوام اين جهان مستند به جنگ وتكاپويى است كه گفتيم ، تو به عنوان نمونه در تكاپوى عناصر كه مانند چهار ستون قوى براى ساختمان دنيا است بنگر ، كه چگونه هر يك از آنها با ديگرى حالت تضاد به خود گرفته وهمديگر را مىشكنند .\r\nاين است كه مىگوييم : عالم خلقت در مجراى تضادها قرار گرفته است . اين جنگ وتضاد منحصر به طبيعت محض نيست ، بلكه - فعاليتهاى روانى انسانى نيز مشمول قانون جنگ در تعينها است -\r\n\r\nموج لشكرهاى احوالت ببين\r\nهر يكى با ديگرى در جنگ وكين\r\nهر خيالى را خيالى مىخورد\r\n\r\nحالا كه درون تو حمله ودفاع وتضاد وجود دارد ، ومادامى كه فعاليتهاى درونى تو دست از راهزنى يكديگر بر نداشته‌اند ، سازگارى تو با كسان ديگر امكان پذير نخواهد بود . پس به ميدان كارزارى كه در درون تو جبهه هاى متنوع باز كرده است وچكاچك شمشيرهاى فعاليت درونى فضاى آن ميدان را پر كرده بنگر ، و پيش از چاره سازى جنگهاى برونى ديگران ، در انديشهء فرو نشاندن آتش جنگ درونت باش .\r\nاين جنگ وتضاد درونى وبرونى خاموش شدنى نيست ، مگر آن كه دست عنايت الهى فرود آيد و آب رحمت بر شعله هاى آن آتش بپاشد وخاموشش بسازد و به قلمرو صلح وصفا و يك رنگى رهسپارت كند . اين همه جنگ وپيكار در جهان طبيعت چنان كه ، گفتيم ناشى از آن است كه بناى طبيعت بر اضداد است ، لذا رو به فنا است . اما جهان ابدى كه تضاد راهى به آن ندارد ، جنگ وفنا وزوال ندارد . خداوند\r\n","description":"","footnote":"","page_name":" 86 ","page_number":90},
  {"content":"\r\nمتعال با آيهء شريفه « لا يرون فيها شمسا ولا زمهريرا » تضاد را از ابديت نفى فرموده است ( 1 )  زيرا اين اضداد است كه يكديگر را منفى مىسازند ، وقتى اضداد يا تضاد وجود ندارد ، فنايى وجود نخواهد داشت .\r\nاين همه تصور واشكال ورنگها كه در عالم طبيعت در جزر ومد است ، از جهانى بىرنگ به اين عالم سرازير مىشوند ، چنان كه اين همه جنگ وتكاپو براى ايجاد مسالمت در دستگاه خلقت است كه رو به خدا است . چنان كه شنيدى ، اصل اين دنياى پر غم واندوه و پر از هجران وسوز فراق ، انبساط ووصالى است كه در پشت پرده هاى اين جهان وجود دارد .\r\nبار ديگر در اين اصل بيانديشيم كه اين تخالفهاى گوناگون از كجا ناشى مىشود ؟ و چه راز عظيمى در اتحاد اين اضداد نهفته است ؟ علت اساسى اين اختلاف واتحاد ، آن اضداد است كه در زير بناى طبيعت تعبيه شده وموجوديت طبيعى ما فرع ونمودى از آن است .\r\nاما جان آدمى ، آرى تنها جان آدمى است كه در ما فوق اين ميدان كارزار قرار گرفته وتعينات وتمايزات تضاد انگيز راهى به جان آدمى ندارد ، لذا طبيعت وخوى آدمى كه نمونه وشعاعى از عظمت الهى است ، از مجراى گلاويز گشتن وكون و فساد مادى بالاتر است .\r\nجنگهايى را كه مىبينى اصل ومقدمهء صلحها است ، مانند پيكارى كه پيامبر ما با كفار ومشركين وپليدان روزگار به راه انداخته بود ، چه نيكو ومبارك است جنگى كه در راه ايجاد وحدت ارواح آدمى در گذرگاه كمال به وجود مىآيد . چنين جنگى هرگز مغلوبيت ندارد وهمواره پيروز وفاتح خواهد بود ، شرح اين پيروزى\r\n","description":"","footnote":" ( 1 ) زيرا وقتى كه تضاد وتخالف وروياروى هم قرار گرفتن تعينها مرتفع شد ، حركت منفى مىشود وابديت حاكم مىگردد ، اگر حركت مرتفع شد اجزاء طبيعت اگر چه ضد يكديگر بوده باشد ، جنگ وپيكار منفى مىشود . هومر شاعر يونان باستان مطلبى در آرزوى ابديت گفته است كه قابل تطبيق به جملهء اول است . . ","page_name":" 87 ","page_number":91},
  {"content":"\r\nبراى آن مردم كه فريب قدرتهاى ظاهرى وطبيعى را مىخورند و از قدرت واقعى والهى اطلاعى ندارند ، بسيار دشوار و در قلمرو طبيعت كه ملاك پيروزى وشكست ، با حركت در روى خاك و رفتن زير خاك تفسير مىشود ، امكان ناپذير است .\r\nحال كه چنين است ونمىتوان آن پيروزى الهى را با كلمات نارسا و در اين دنياى تنگ وتاريك شرح نمود ، پس چه بايد كرد ؟ آيا در اين باره چيزى نگوييم و لب ببنديم ؟ نه هرگز ، زيرا -\r\n\r\nآب جيحون را اگر نتوان كشيد\r\nهم به قدر تشنگى بايد چشيد\r\n\r\nاگر احساس مىكنى تشنهء درياى معنايى ، گام در جزيرهء مثنوى گذار و آن قدر به سير وسياحت بپرداز ، كه معنوى بودن مثنوى ما را دريابى وبدانى كه اين جزيره در ميان اقيانوسى است از ازل تا ابد كشيده شده است . چنان كه اگر بادى بوزد و از روى آب جو كاه ها وخس وخاشاك را بر كنار كند ، يك رنگى وصفاى آب پديدار مىگردد ، همچنين در آن هنگام كه نسيمى از معرفت الهى روى معلومات ما از جهان هستى پر از تضاد وتنوع وزيدن بگيرد ، جهان هستى وحدت خود را در معلومات ما منعكس مىسازد . و شاخه هاى با طراوت ومرجانى جان انسانى و ميوه هايى كه از آب جان مىرويد نمودار مىگردد . اگر تنوعات وتكثرات امواج صوتى والفاظ رخت از دم آدمى بربندد ، اتصال آن دم به درياى واحد هستى آشكار شود در آن موقع -\r\n\r\nحرف گوى و حرف نوش وحرفها\r\nهر سه جان گردند اندر انتها\r\nنان دهنده ونان ستان ونان پاك\r\nساده گردند از صور گردند خاك\r\n\r\nاگر چه صورت خاكى ، آن سه را در خاك بودن متحد نشان مىدهد ، ولى واقعيت هر يك از آنها داراى مقام ومرتبهء متمايز ومشخص است . آن چه كه خاك شده است ، صورت آن امور سه گانه است ، نه معناى آنها . و اگر كسى بگويد : معناى واحد نان دهنده ونان ستان و خود نان همان خاك است ، بشنو وباور نكن .\r\nمعانى واقعى آن سه موضوع در قلمرو مشيت الهى در انتظار وآمادهء شنيدن دستور الهى هستند كه اگر دستورى رسد كه لباس صورت خاص را بپوشند ، بىدرنگ آن لباس\r\n","description":"","footnote":"","page_name":" 88 ","page_number":92},
  {"content":"\r\nبر تن كنند و اگر دستورى رسد كه دست از آن صورت بردارند ، آن لباس را از تن بر كنند ، اين است معناى « له الخلق وله الامر » خلقت عالم صورت وعالم امر جان است كه سوار بر مركب خلقت است . اين راكب ومركوب ، اين جسم وجان تسليم فرمان خدا حركت مىكنند با اين تفاوت كه\r\n\r\n« جسم بر درگاه وجان در بارگاه »\r\n\r\nهنگامى كه مشيت الهى مىخواهد آب در سبو رود ، به لشكريان جان دستور مىدهد كه به صورتها واجسام سوار شوند و مطابق مشيت الهى برانند . باز اگر بخواهد كه جانها به جايگاه اصلى خود بر گردند از مامورين جانها دستور مىرسد كه از مركب ( صور واجسام ) پياده شويد و راه خود را پيش بگيريد . اين جريان اسرار آميز خلق وامر را در همين جا پايان بدهيم ، زيرا -\r\n\r\nبعد از اين باريك خواهد شد سخن\r\nكم كن آتش هيزمش افزون مكن\r\nتا نجوشد ديگهاى خرد زود\r\nديگ ادراكات خرد است وفرود\r\n\r\nپاك پروردگارى كه سيبستان اسرار آميزى را به وجود مىآورد و آن را با ابر صوت و حرف والفاظ مىپوشاند ، تا آنجا كه جز بو از آن سيبستان با عظمت چيزى به مشام مردم نمىرسد .\r\nتو اى انسان ، كوشا باش تا هر چه بتوانى به استشمام آن بوى غيبى بيافزاى ، باشد كه همين بوى تو را به كوى سيبستان بكشاند . خود را نگه دار وتن از بادهاى سرد وهواى ناملايم طبيعت وغرايز بپوشان تا شامهء تو را مختل نسازند .\r\nجان اين مردم كه هوا وهوسشان از بادهاى زمستانى سردتر وپژمرده كننده تر است ، مانند جمادات ، ولى بدن مادى آنان با طراوت وبس شگرف است .\r\nنفس كه مىكشند ، گويى از تل برف نفس بر مىآورند . در آن هنگام كه برفهاى زمستانى شهوات و خود پرستىها ، مزرعهء جان آدميان را پر كرد ، بىكار ننشينيد و از مشرق روحانى ، شمشير حسام الدين بر آوريد و بار ديگر حرارتى به آن جانهاى افسرده ببخشيد . اين كه گفتم شمشيرى از مشرق روحانى بر آوريد ، تشبيهى از تيغ آفتاب است كه بر برفها فرود مىآيد وبرفها را در روى كوه ها به سيل مبدل\r\n","description":"","footnote":"","page_name":" 89 ","page_number":93},
  {"content":"\r\nمىنمايد و بر روى زمين سرازير مىكند . آفتاب روحانى نه شرقى مىشناسد و نه غربى و سر سازش با منجمان صورت بين هم ندارد وهمواره با منجم در پيكار است .\r\n\r\nكه چرا جز من نجوم بىهدى\r\nقبله كردى از لئيمى وعمى\r\n\r\nتو آدم كوته بين از گفتار ابراهيم روى گردان مىشوى كه وقتى ستاره ناپديد شد ، فرمود : من آن فروزنده ها را كه ناپديد مىشوند نمىخواهم .\r\nتو در ميان قوس وقزح يا به امر شيطان زانوى تسليم در مقابل ماه به زمين زده و از شكافتن ماه رنج مىبرى ونمىپذيرى كه چنين چيزى محال نيست . تو در هم كوبيده شدن وتيره گشتن آفتاب را در آغاز رستاخيز باور ندارى و با اعتقادى بر تاثير ستارگان در سرنوشتها ، از شنيدن افول ستارگان اكراه دارى . تو با حواس طبيعى خود مىبينى كه تاثير نان در موجوديت آدمى بيشتر از ماه است ، با اين كه همين نان گاهى موجب هلاك آدمى است ، تاثير وجودى آب كه حياتت وابسته به آن است از ستارهء زهره بيشتر است ، با اين حال همين مادهء حياتى باعث مرگ انسانها مىگردد .\r\nجان تو از مهر وعلاقهء ستارگان پر شده است ، بدين جهت پند واقع بينانه دوست حقيقىات به پوست گوشت مىخورد وبرمىگردد به هوا مىرود .\r\nآرى نه ما به پند تو گوش خواهيم داد ، نه تو به پند ما . مگر آن كه كليد خاص خدايى فرود آيد وقفل از در دل تو باز كند ، كليد آن خدايى كه كليدهاى آسمانها و زمين از آن او است .\r\nاين سخنان حكمت آميز ومعرفت زا مانند ستاره و ماه است كه بدون فرمان حق سبحانه و تعالى اثرى نمىدهد .\r\nاين سخنان ستاره ايست ما فوق جهات كه تاثيرش تنها در آن گوش است كه جويندهء وحى وسخن الهى است .\r\nاين همان سخن است كه شما را از عالم جهات به جهان بىجهات مىخواند ومىخواهد كه شما را چنگال گرگ گرسنه طبيعت ندراند .\r\n","description":"","footnote":"","page_name":" 90 ","page_number":94},
  {"content":"\r\nبارقه هاى در افشان اين سخنان همانند كليدهاى آسمانها است كه از آن پروردگار است . هفت چرخ ازرق فام در بندگى آن بارقه ها وپيك ماه فروزان در تب ودق آنها است .\r\nستارهء درخشان زهره چنگ مسئلت والتماس به آن انوار الهى زده و مشترى نقد جان بر كف روانهء پيشگاهش گشته است .\r\nستارهء زحل در اشتياق پاى بوسش بسر مىبرد ، ولى خود را داراى چنين لياقتى براى پاى بوسى او نمىبيند . ( 1 ) \r\nدست و پاى مريخ در تكاپو به بارگاه آن بارقه ها خسته وكوفته شده وعطارد صدها قلم در وصفش شكسته است .\r\nخود ستارگان با منجم در جنگ وستيزه‌اند كه اى بينوا ، چرا جان عالم را رها كرده وصور ورنگها را برگزيده‌اى ؟ جان عالم آن ولى خدا است و ما همه نقش ونگارى بر صورت او ، وستاره‌اى از انديشهء او جان همهء ستارگان است . باز صحبت از انديشه به ميان آورديم انديشه يعنى چه ؟\r\n\r\nفكر كو آنجا همه نور است پاك\r\nبهر توست اين لفظ وفكر اى فكرناك\r\n\r\nهر ستاره براى خود خانه وفضايى دارد كه در آن مىگردد ، اما اين ستاره ما را هيچ خانه وفضايى نمىتواند در بر بگيرد . جانى كه از سو وجهت فراتر است در هيچ مكانى نمىگنجد و آن بينهايت حدى نمىپذيرد . ولى پيشتازان مجبورند براى تفاهم تمثيلات وتصويرات بياورند تا ناتوانان عشق سلوك هم نصيبى ببرند .\r\n","description":"","footnote":" ( 1 ) جبران خليل جبران مىگويد : اگر جوهر لطف در آيينه به خود تماشا كند ، به سنگ خارا مبدل مىشود . . فغانى شيرازى مىگويد :\r\nشمعى كه آورد به زبان فيض نور خود * گر شعله‌اى به طور نفروزد فسرده به حافظ مىگويد :\r\nبر آسمان جانان از آسمان مىانديش * كز اوج سربلندى افتى به خاك پستى . ","page_name":" 91 ","page_number":95},
  {"content":"\r\nبارها در كتاب مثنوى گفته‌ايم كه ما در بيان حقايق ، مثل حقيقى نمىآوريم ، بلكه مثالى مىزنيم كه عقول جامد هم به راه بيافتند . به عقل نظرى غره مباش ، زيرا اگر چه اين عقل سر تيز است ، ولى پاى بس سستى دارد كه دل را ويران وكالبد مادى را مىپروراند .\r\nاين عقل در امور دنيوى بسيار تابناك ولى در ترك شهوات حيوانى هيچ وپوچ . وهوادارانش در موقع ادعا سينه‌اى چون شرق درخشان دارند ، ولى در هنگام عمل وشكيبايى از محرمات الهى مانند برق موقت وگريزان .\r\nخود نمايى شگفت انگيز وقيافهء دانشورى در هنرها به خود مىگيرند ، ولى در موقع وفا وصدق وصفا مانند خود دنيا بىوفا وتيره وتارند .\r\nخود بينى آنان را چنان متورم مىسازد كه در اين جهان بزرگ نمىگنجند ، اما اگر با دقت در موجوديتشان بنگريد ، از حقارت وپستى مانند يك لقمهء ناچيز در گلو ومعده گم شده‌اند . اين بىنوايان هم نبايد مايوس شوند ، زيرا اگر نيكو جو باشند ، به اوصاف نيك موفق خواهند گشت . اگر چه من انسانى مانند منى گنديده باشد وقتى كه به جان به پيوندد پاك و روشن مىگردد . اگر ديدى كه جان چون جماد دارى توقف مكن ورو به نباتى رهسپار باش ، آن گاه از نباتى سراغ گوهر جان را بگير و مانند خضر آب حيات بنوش ، باز توقف مكن ورو به سوى جانان كن ورخت در ابديت بيانداز .\r\n","description":"","footnote":"","page_name":" 92 ","page_number":96},
  {"content":"\r\n\r\nسؤال كردن سايلى از واعظى كه مرغى بر سر بارو نشست از سر و دم او كدام فاضلتر است و جواب دادن واعظ سايل را\r\n\r\n( ( 129 ) ) واعظى را گفت روزى سايلى\r\nكاى تو منبر را سنىتر قائلى\r\n( ( 130 ) ) يك سؤالستم بگو اى ذو لباب\r\nاندر اين مجلس سؤالم را جواب\r\n( ( 131 ) ) بر سر بارو يكى مرغى نشست\r\nاز سر ودمش كدامين بهتر است ؟\r\n( ( 132 ) ) گفت اگر رويش به شهر و دم به ده\r\nروى او از دمّ او مىدان كه به\r\n( ( 133 ) ) ور سوى شهر است دم رويش به ده\r\nخاك آن دُم باش و از رويش بجه\r\n( ( 134 ) ) مرغ را پر مىبرد تا آشيان\r\nپرّ مردم همت است اى مردمان\r\n( ( 135 ) ) عاشقى كالوده شد در خير وشر\r\nخير وشر منگر تو در همت نگر\r\n( ( 136 ) ) باز اگر باشد سپيد وبىنظير\r\nچون كه صيدش موش باشد شد حقير\r\n( ( 137 ) ) ور بود جغدى وميل او به شاه\r\nاو سر باز است منگر در كلاه\r\nور پلنگ وگرگ را افكند سگ\r\nشير ميدان مر ورا بىريب و شك\r\nآدمى بسرشته از يك مشت گل\r\nبر گذشت از چرخ و از كوكب به دل\r\n( ( 138 ) ) آدمى بر قدر يك طشت خمير\r\nبر فزود از آسمان و از اثير\r\n( ( 139 ) ) هيچ كرّمنا شنيد اين آسمان\r\nكه شنيد اين آدمىّ پر غمان ؟\r\n( ( 140 ) ) بر زمين وچرخ عرضه كرد كس\r\nخوبى روى واصابت در گمان\r\n( ( 142 ) ) پيش صورتهاى حمام اى ولد\r\nعرضه كردى هيچ سيم اندام خود\r\n( ( 143 ) ) بگذرى زان نقشهاى همچو حور\r\nخلوت آرى با عجوزى نيم كور\r\n( ( 144 ) ) در عجوزى چيست كايشان را نبود\r\nكاو تو را زان نقشها با خود ربود\r\n( ( 145 ) ) تو نگويى من بگويم در بيان\r\nعقل وحس و درك وتدبير است وجان\r\n( ( 146 ) ) در عجوزه جان آميزش كنيست\r\nصورت گرمابه ها را روح نيست\r\n( ( 147 ) ) صورت گرمابه گر جنبش كند\r\nدر زمان از صد عجوزت بركند\r\n\r\n","description":"","footnote":"","page_name":" 93 ","page_number":97},
  {"content":"\r\n\r\n( ( 148 ) ) جان چه باشد با خبر از خير وشر\r\nشاد از احسان وگريان از ضرر\r\n( ( 149 ) ) چون سر وماهيّت جان مخبر است\r\nهر كه او آگاه تر با جانتر است\r\nاقتضاى جان چو اى دل آگهى است\r\nهر كه آگه تر بود جانش قويست\r\n( ( 150 ) ) روح را تأثير آگاهى بود\r\nهر كه را اين بيش اللَّهى بود\r\n( ( 151 ) ) چون خبرها هست بيرون زين نهاد\r\nباشد اين جانها در آن ميدان جماد\r\n( ( 152 ) ) جان اول مظهر درگاه شد\r\nجان جان خود مظهر الله شد\r\n( ( 153 ) ) آن ملايك جمله عقل وجان بُدند\r\nجان تو آمد كه جسم آن شدند\r\n( ( 154 ) ) از سعادت چون بر آن جان برزدند\r\nهمچو تن از روح را خادم شدند\r\n( ( 155 ) ) آن بليس از جان از آن در پرده بود\r\nيك نشد با جان كه عضو مرده بود\r\n( ( 156 ) ) چون نبودش آن فداى آن نشد\r\nدست بشكسته مطيع جان نشد\r\n( ( 157 ) ) جان نشد ناقص گر آن عضوش شكست\r\nكان به دست اوست تاند كرد هست\r\n( ( 158 ) ) سرّ ديگر هست كو گوش دگر\r\nطوطيى كو مستعد آن شكر ؟\r\n( ( 159 ) ) طوطيان خاص را قندى است ژرف\r\nطوطيان عام از اين خود بسته طرف\r\n( ( 160 ) ) كى چشد درويش صورت زان نكات\r\nمعنى است آن نى فعولن فاعلات\r\n( ( 161 ) ) از خر عيسى دريغش نيست قند\r\nليك خر آمد به خلقت كَه پسند\r\n( ( 162 ) ) قند خر را گر طرب انگيختى\r\nپيش خر قنطار شكَّر ريختى\r\n( ( 163 ) ) معنى نختم على افواههم\r\nاين شناس اين است رهرو را مهم\r\n( ( 164 ) ) تا ز راه خاتم پيغمبران\r\nبو كه برخيزد ز لب ختم گران\r\n( ( 165 ) ) ختمهايى كانبيا بگذاشتند\r\nآن به دين احمدى برداشتند\r\n( ( 166 ) ) قفلهاى ناگشاده مانده بود\r\nاز دم انا فتحنا برگشود\r\n( ( 167 ) ) او شفيع است اين جهان و آن جهان\r\nاين جهان در دين و آن جا در جنان\r\n( ( 168 ) ) اين جهان گويد كه تو رهشان نما\r\nوان جهان گويد كه تو مهشان نما\r\n( ( 169 ) ) پيشه اش اندر ظهور و در كمون\r\nاهد قومى انهم لا يعلمون\r\n( ( 170 ) ) باز گشته از دم او هر دو باب\r\nدر دو عالم دعوت او مستجاب\r\n\r\n","description":"","footnote":"","page_name":" 94 ","page_number":98},
  {"content":"\r\n\r\n\r\n( ( 171 ) ) بهر اين خاتم شده است او كه به جود\r\nمثل او نى بود ونى خواهند بود\r\n( ( 172 ) ) چون كه در صنعت برد استاد دست\r\nنى تو گويى ختم صنعت بر تو است ؟\r\n( ( 173 ) ) در گشاد ختمها تو خاتمى\r\nدر جهان روح بخشان حاتمى\r\n( ( 174 ) ) هست اشارات محمد المراد\r\nكل گشاد اندر گشاد اندر گشاد\r\n( ( 175 ) ) صد هزاران آفرين بر جان او\r\nبر قدوم و دور فرزندان او\r\n( ( 176 ) ) آن خليفه زادگان مقبلش\r\nزاده‌اند از عنصر جان ودلش\r\n( ( 177 ) ) گر ز بغداد وهرى يا از رىاند\r\nبىمزاج آب و گل نسل وىاند\r\n( ( 178 ) ) شاخ گل هر جا كه مىرويد گل است\r\nخمّ مل هر جا كه مىجوشد مل است\r\n( ( 179 ) ) گر ز مغرب برزند خورشيد سر\r\nعين خورشيد است نى چيز دگر\r\n( ( 180 ) ) عيب جويان را از اين دم كور دار\r\nهم به ستّارى خود اى كردگار\r\n( ( 181 ) ) گفت حق چشم خفاش بد خصال\r\nبسته‌ام من زآفتاب بىمثال\r\n( ( 182 ) ) از نظرهاى خفاش كم وكاست\r\nانجم و آن شمس نيز اندر خفاست\r\nانجم آمد چون مريد وشمس پير\r\nشمس آمد در يقين بدر منير\r\n\r\nآيه\r\n« ولَقَدْ كَرَّمْنا بَنِي آدَمَ وحَمَلْناهُمْ فِي اَلْبَرِّ واَلْبَحْرِ ورَزَقْناهُمْ مِنَ اَلطَّيِّباتِ وفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا 17 : 70 » ( 1 ) \r\n( ما به تحقيق فرزندان آدم را اكراه نموده و آنان را در خشكى ودريا به حركت در آورده و از نعمتهاى پاكيزه به آنان روزى كرده و آنان را به بسيارى از مخلوقات برترى داديم ) .\r\n« اَلْيَوْمَ نَخْتِمُ عَلى أَفْواهِهِمْ وتُكَلِّمُنا أَيْدِيهِمْ وتَشْهَدُ أَرْجُلُهُمْ بِما كانُوا يَكْسِبُونَ 36 : 65 » ( 2 )  ما امروز به دهانهاى آنان مهر زديم ، در بارهء اندوخته هايشان ، دستشان با ما\r\n","description":"","footnote":" ( 1 ) سوره الاسراء ، آيهء 70 . . \r\n( 2 ) سوره يس ، آيهء 65 . . ","page_name":" 95 ","page_number":99},
  {"content":"\r\n\r\nسخن خواهد گفت وپاهايشان به آنچه كه اندوخته‌اند شهادت خواهد داد ) .\r\n« إِنَّا فَتَحْنا لَكَ فَتْحاً مُبِيناً 48 : 1 » ( 1 ) \r\n( اى پيامبر ، ما براى تو يك فتح وپيروزى آشكارى نصيب كرديم ) .\r\n« ما كانَ مُحَمَّدٌ أَبا أَحَدٍ مِنْ رِجالِكُمْ ولكِنْ رَسُولَ الله وخاتَمَ اَلنَّبِيِّينَ وكانَ الله بِكُلِّ شَيْءٍ عَلِيماً 33 : 40 » ( 2 ) \r\n( محمد صلى الله عليه وآله يكى از مردان شما نيست ، بلكه رسول الله و خاتم پيغمبران است وخداوند به همه چيز دانا است ) .\r\nروايت\r\n« يا على انت منى به منزله هارون من موسى الا انه لا نبى بعدى » ( 3 ) \r\n( اى على نسبت تو با من نسبت هارون با موسى است ، جز اين كه پس از من پيامبرى وجود ندارد ) .\r\n","description":"","footnote":" ( 1 ) سوره الفتح ، آيهء 1 . .  ( 2 ) سوره الاحزاب ، آيهء 40 . .  ( 3 ) مروج الذهب ، ج 2 ، ص 61 ، مسعودى ، وخصائص ، ص 32 ، نسائى وجامع ، ج 2 ، ص 213 ، ترمذى ، مستدرك ، ج 3 ، ص 108 ، حاكم وكفايه ، ص 28 ، حافظ گنجى ونزول الابرار ، ص 15 ، بدخشانى والاصابة ، ج 2 ، ص 509 ، ابن حجر تاريخ ابن كثير ، ج 8 ، ص 77 ، ابن كثير و شرح مواهب ، ج 3 ، ص 70 ، زرقانى ، نقل از الغدير ، ج 3 ، ص 201 و 202 مرحوم علامه امينى . . ","page_name":" 96 ","page_number":100},
  {"content":"\r\n\r\n\r\n\r\n( ( 134 ) ) مرغ را پر مىبرد تا آشيان\r\nپرّ مردم همت است اى مردمان\r\n( ( 136 ) ) باز اگر باشد سپيد وبىنظير\r\nچون كه صيدش موش باشد شد حقير\r\n( ( 137 ) ) ور بود جغدى وميل او به شاه\r\nاو سر باز است منگر در كلاه\r\nور همىشيرى خورد از مرده خر\r\nسگ بود او شكل شيرى كم نگر\r\n. . .\r\n( ( 161 ) ) از خر عيسى دريغش نيست قند\r\nليك خر آمد به خلقت كه پسند\r\n\r\nملاك عظمت وحقارت انسان بر مبناى هدفى است كه انتخاب مىكند و از قلمرو وروانى وجهان طبيعت براى وصول به آن هدف قدرتها به وجود مىآورد\r\nدر اين اصل محرك انسانى ، آن عظمت نهفته است كه مىتوان آن را اساسىترين وحياتىترين اصل در ميان اصول انسانى تلقى نمود ، زيرا مفاد اين قضيهء حياتى بزرگترين نتايج علمى و عملى را در بر گرفته است . ما بعضى از نتايج آن را به طور مختصر توضيح مىدهيم :\r\nنتيجهء يكم\r\n- آگاه ساختن انسانها با اين مسئله كه اگر انسان خود را به مقتضيات عوامل طبيعت وانسانهاى ديگر بسپارد ، بايستى از خويشتن دست بردارد و بدون سلاح وقدرت در كارزار تنازع در بقا ، اگر هم بتواند به حيات خود ادامه بدهد ، وسيله‌اى براى بقا وجولان يكه تازان ميدان تنازع در بقا بوده باشد .\r\nاين است نتيجهء قطعى نشستن ومنتظر آن بودن كه روزى فرا مىرسد وناگهان مغز وحواس آدمى به چنان فعاليتى مىپردازد كه كمترين مجهول ومشكوكى براى\r\n","description":"","footnote":"","page_name":" 97 ","page_number":101},
  {"content":"\r\n\r\nاو نمىماند واندك مانعى در مسير او به حيات ايده آل عرض وجود نمىكند و همان طور كه نشسته است ، ناگهان تمام مزايا وقدرتهاى دنيا يكايك و دسته جمعى به بالينش مىآيند و دست نوازش به سر وصورتش كشيده ومىگويند : برخيز كه همهء ما از آن تو و در اختيار تو هستيم اصل فوق اين گمان را يكى از بيمارىهاى روانى محسوب نموده ومىگويد : اين يك ماليخوليايى است كه از بيمارى مغز سر چشمه مىگيرد .\r\nنتيجهء دوم\r\n- مىگويد : اسم وعنوانى كه به طور جبر طبيعى يا قرار دادى اجتماعى به پيشانى انسانها نصب مىشود ، نبايد آن اسم وعنوان را توضيح دهندهء تمام موجوديتش تلقى كرد .\r\nوقتى كه طبيعت يا مقررات اجتماعى يك انسان را وادار مىكند كه نام وعنوانش دانش طلب حرفه‌اى باشد ، بايد اين بر چسب را به پيشانىاش ازلى وابدى تلقى نكند ، بلكه بداند كه عوامل معين ومتغير است كه او را در اين نقطهء معين دانش طلب نموده است ، و بايد بهر شكل است روزى را در نظر بگيرد كه طعم دانش را بچشد وآجرى ديگر بر ساختمان دانش كه با دست بشرى ساخته مىشود بيافزايد . پس در حقيقت نام وعنوان نيست كه بتواند تمام شخصيت آدمى را تفسير ومحاصره نمايد .\r\nنام وعنوان كشاورزى اگر بخواهد يك انسان را در كوشش كورانه براى پاشيدن دانه و برداشتن محصول محاصره نمايد ، در حقيقت مانند اين است كه همهء انسانهاى روى زمين را در زندان نام وعنوان محبوس نمايند ، مگر چنين نيست كه يك انسان مزايا ونيروهاى تمام انسانها را به طور بالقوه در خود دارد ؟ ( 1 ) \r\n","description":"","footnote":" ( 1 ) به اضافه دلايل متنوعى كه در مجلدات پيشين تفسير ونقد وتحليل مثنوى به نوعى از وحدت در نفوس انسانى آورده‌ايم ، دليل ديگرى را افلوطين به وحدت نفوس انسانى مىآورد كه بعضىها قابل توجه مىدانند ، او مىگويد : « ما براى اثبات وحدت نفوس استدلال ديگرى مىكنيم ومىگوييم : ما به طور بديهى مىبينيم كه افراد انسانى از يكديگر متأثر مىشوند ، شادىها واندوه ها از راه ارتباطات انسانى در نفوس سرايت مىكند ، ما همگى تسليم جاذبيت صداقت وسرايت اندوه ها هستيم كه كشف از وحدت نفوس مىكند و اگر كسى بگويد كه ما خلاف آن را مىبينيم ، پاسخش اين است كه عدم تأثر دليل بر عدم وحدت نيست ، زيرا با اين كه نفس يك انسان واحد است ، با اين حال احساس درد در يك عضو ملازم احساس . از عضو ديگر نيست ، چنان كه در بعضى از حيوانات دريايى ديده مىشود كه تأثر جزئى از بدن آن حيوانات ملازم تأثر همه اعضايش نيست . التساعية الرابعة لافلوطين فى النفس ، ص 336 و 337 ترجمه و تحقيق دكتر فؤاد زكريا ودكتر محمود سليم سالم . . ","page_name":" 98 ","page_number":102},
  {"content":"\r\nما نمىگوييم : هر كسى در هر حالى همه كاره باشد و دست بهر فعاليتى بزند ، زيرا اين پيشنهاد جنونآميزيست كه در هيچ جامعه وتاريخى امكان پذير نمىباشد ، ما اين حقيقت را مطرح مىكنيم كه جوامع انسانى نبايد با تعين نام وعنوان وشغل مشخص براى آدميان ، اجتماعات را به صورت زندانهاى بىزنجير وبىسقف وبىديوار در آورند .\r\nبايستى به شخص دانش طلب وكشاورز وكارگر و كار فرما و به طور عموم و به افراد روحانى و سياسى ودانشمند وفيلسوف گوشزد كرد كه شما در اين نام وعنوانى كه به شما داده شده است ، خلاصه ومحبوس نمىشويد ، شما آن انسان هستيد كه روى ضرورتها وناچارىها موقعيتى با نام وعنوان مشخص خويش به زندگى رسمى ومقررى مشغوليد ، نه اين كه موجوديت شما همان نام وعنوان ومفاد آن است وبس .\r\nبه نظر مىرسد كه يكى از عوامل احساس ناچيزى وتنگى ميدان زندگى همين نام وعنوان است كه زنجير پولادين وناگسستنى بر دست و پاى آدميان مىزند ووسيله‌اى به آن انسانهاى ديگر كه در هدف گيرى اختيار بيشترى دارند قرار مىدهد ، زيرا بديهى است كه تشكل سيستمهاى هدف دار همواره احتياج به واحدهاى جبرى وتعينى بىاختيار دارد كه اغلب به روياى شيرين وارضاى حس « من خوشم » قناعت مىورزند .\r\n","description":"","footnote":"","page_name":" 99 ","page_number":103},
  {"content":"\r\n\r\nبه هر حال اصلى كه مطرح كرده‌ايم ، با صراحت قاطعانه مىگويد : هيچ نام وعنوانى نبايد تمام موجوديت آدمى وامكانات آن را در سيستم محدود خود ببندد و از توجه وبهره بردارى از آن چه كه مىگذرد و در امكان مستقيم يا غير مستقيم او است ، محروم بماند .\r\nنتيجهء سوم\r\n- بكوشيد تا هدفهاى عالىترى را براى خود انتخاب كنيد و از قلمرو روانى وجهان طبيعت براى وصول به آن هدف قدرتهايى را به وجود بياوريد .\r\nاين همان نتيجه است كه جلال الدين در گذشته با اين تشبيه بيان كرده است كه رسنهايى در جهان طبيعت از بالا به پائين آويزان است ، سر را به بالا ببريد و از آن رسنها به بالا برويد وبدانيد كه پائين رفتن به وسيله اين رسنها مبارزه با خويشتن است . بسيار خوب .\r\nآيا توصيه به اين كوشش وتكاپو ، جلال الدين را هم مكتب نيچه وتوماس هابس معرفى مىكند ؟ آيا جلال الدين با اين كه از پيشتازان تربيت روحى است ، از اصل تنازع در بقا دفاع مىكند ؟ مقدمه پاسخ اين سؤال را مىتوان از ابيات ديپاچهء دفتر ششم كه پيش از اين مبحث تفسير وتحليل كرده‌ايم به دست آورد .\r\nجلال الدين در آن ابيات چنين گفته است :\r\n\r\nاين جهان جنگ است كل چون بنگرى\r\nذره ذره همچو دين با كافرى\r\nآن يكى ذره همىپرّد به چپ\r\nوان دگر سوى يمين اندر طلب\r\nذره‌اى بالا و آن ديگر نگون\r\nجنگ فعليشان ببين اندر ركون\r\n\r\nاين است وضع جهان طبيعى كه انسان در آن به وجود مىآيد و زندگى مىكند ومىميرد . اگر سر راه ذره‌اى كه طبق طبيعت جبرى يا به تحريك هدف گيرى راه افتاده است ، ايستاده باشيم و اين ايستادن ما متكى به هدف وپشتوانهء قدرت براى وصول\r\n","description":"","footnote":"","page_name":" 100 ","page_number":104},
  {"content":"\r\nبه آن هدف نباشد ، سرنوشت ايستادن ما در آن موقعيت دستخوش قدرت همان ذره‌اى خواهد بود كه به راه افتاده است .\r\nاين است اصل اساسى رو بناى جهان طبيعت . آيا جلال الدين با استفاده از قرآن مجيد در اين ميدان كارزار نگويد كه .\r\n« وأَعِدُّوا لَهُمْ مَا اِسْتَطَعْتُمْ مِنْ قُوَّةٍ 8 : 60 . . . » ( 1 ) \r\n( هر چه بتوانيد در مقابل آنان كه با ايده آل حيات شما مبارزه مىكنند ، قدرت به دست بياوريد ) اين يك بايستگى الزامى است براى كسى كه مىخواهد مشعل زندگى خود را در ميان طوفان ذرات قدرت جو ومتحرك عبور بدهد . كوششهاى داروين از نظر زيست شناسى ونيچه وتوماس هابس از ديدگاه انسانى كه براى آنها مطرح شده بود ، در اثبات تنازع قدرت آن قدرها هم كه مردم گمان مىكنند تازگى نداشته است .\r\nآنان يك اصل بديهى را در رو بناى طبيعت وزير بناى آن دنبال مىكردند كه بازى گربه با موش وهجوم ببر به آهو حتى براى مردم باستانى هم ولو به طور خام اثبات كرده بود .\r\nمن فرض مىكنم كه اينان در تعريف زندگى ولزوم دفاع از آن در زمينهء بقاى موجود جاندار كار تازه‌اى انجام داده‌اند ، آيا نمىبايست خود آنان يا متفكرين ديگر برخيزند وبكوشند تا خود مسئلهء تنازع در بقا را حل نموده وقدرتهايى را كه در اين درياى خون مستهلك مىشدند ، مهار نموده و راهى براى بهره بردارىهاى صحيح از آن قدرتها به سود انسان نشان بدهند . جلال الدين با استفاده از شريفترين وپاينده ترين اصول انسانى دست به تفسير ومهار قدرتها زده ومىگويد : اگر شما قدرتمنديد و اگر شما از نام وعنوان پر طمطراق انسانى واقعا برخورداريد چرا قدرتها را در راه برگردانيدن انگور به غوره مصرف مىكنيد آيا بهترين راه مصرف قدرتها كوشش براى ايجاد وحدت در نفوس انسانى نيست كه تضاد وتنوع\r\n","description":"","footnote":" ( 1 ) سوره الانفال ، آيهء 60 . . ","page_name":" 101 ","page_number":105},
  {"content":"\r\n\r\nجمادى ونباتى و حيوانى را در آن وحدت انسانى هضم كند وسپس تضادهاى انسانى را كه تا كنون به بركت درندگان تاريخ بشرى به جاى تبديل به سنتزها ومحصولات عالىتر ، عامل كشتار گشته است در راه اعتلا به موقعيتهاى عالى استخدام كند .\r\nبايستى همت ما در ميدان كارزار طبيعت هدفهاى عالىترى را براى ما انتخاب كند ، از جمادى به نامى و از نامى به حيات ، از حيات طبيعى رو به انسان و از انسان رو به آدم ملكوتى وسپس قرار گرفتن در آهنگ كلى هستى -\r\n\r\nپس عدم گردم عدم چون ارغنون\r\nگويدم انّا اليه راجعون\r\n( ( 149 ) ) چون سر وماهيّت جان مخبر است\r\nهر كه او آگاه تر با جانتر است\r\nاقتضاى جان چو اى دل آگهى است\r\nهر كه آگه تر بود جانش قويست\r\n( ( 150 ) ) روح را تأثير آگاهى بود\r\nهر كه را اين بيش اللَّهى بود\r\n\r\nملاك ضعف وقدرت جان آدمى با آگاهى او سنجيده مىشود\r\nاگر اهميت آگاهى وهشيارى به اندازه ايست كه در رباعى زير ديده مىشود :\r\n\r\nكس را چه خبر ز شهرت وشاهى ما\r\nبگرفت جهان جمله شهنشاهى ما\r\nاز معنى كون چون كه آگاه شديم\r\nشد جمله جهان صورت آگاهى ما ( 1 ) \r\n\r\nاگر عظمت هشيارى همان است كه جلال الدين متذكر شده ومىگويد :\r\n\r\nباده در جوشش گداى جوش ماست\r\nچرخ در گردش اسير هوش ماست\r\nاين زمين وآسمانهاى سمى\r\nهست عكس مدركات آدمى\r\n\r\nنخستين ارزش هوشيارى وآگاهى در اين است كه جهان هستى را با انسان مربوط مىسازد ، اين ارتباط بر سه نوع قابل تصور است :\r\n","description":"","footnote":" ( 1 ) مختوم نيشابورى ، رياض العارفين ، رضاقلى خان هدايت ، ص 229 . . ","page_name":" 102 ","page_number":106},
  {"content":"\r\n1 - ارتباط ايده آليستى محض كه مىگويد : ملاك موجوديت جهان هستى درك وانديشهء آدمى است كه البته اين عقيده را ما نمىپذيريم .\r\n2 - ارتباط علت روييدن با معلولش .\r\n3 - نمودار شدن موجودات عالم هستى در شكل زنده ، به توضيح اين كه حيات روانى كه از عالم عناصر به وجود مىآيد ( جسمانية الحدوث روحانية البقاء ) مانند دانه ايست كه در مزرعهء وجود انسانى كاشته شده است ، اجزاء وشئون عالم هستى مانند مواد قابل تغذيه ايست كه دانهء حيات روانى انسان مىتواند با هضم آنها تدريجا برويد و به فعليت برسد .\r\nآب حيات بخش اين دانه عبارتست از آگاهى وهشيارى . هر اندازه كه آگاهى آدمى زيادتر ونابتر بوده باشد ، پيشرفت دانهء حيات رو به كمال عالىتر ونابتر خواهد بود .\r\nاما نوع سوم از ارتباط همان است كه جلال الدين مىگويد :\r\n\r\nتو بحرى وجهان ماهى به گاهى چيست وبىگاهى\r\nحيات ماهيان خواهى بر ايشان آب حيوان شو ( 1 ) \r\n\r\nديوان شمس تبريزى آب حيوان شدن آدمى براى جهان ، همان آگاهى وهوشيارى است كه جهان را در خود غوطه ور مىسازد و آن را در شكل زنده مىبيند . نكته‌اى كه تذكرش در اين مبحث لازم است ، اين است كه جلال الدين ارتباط آگاهى وهوش را با جهان هستى با يك نظر معين ابراز نمىدارد ، زيرا در ابيات مورد تحليل ملاك واقعى زنده بودن را آگاهى معرفى مىكند ومىگويد :\r\n\r\nاقتضاى جان چو اى دل آگهى است\r\nهر كه آگه تر بود جانش قوى است\r\n\r\nدر صورتى كه در دفتر اول مىگويد :\r\n\r\nباده در جوشش گداى جوش ماست\r\nچرخ در گردش اسير هوش ماست\r\n\r\n","description":"","footnote":" ( 1 ) ديوان شمس تبريزى ، غزل شماره 2164 . . ","page_name":" 103 ","page_number":107},
  {"content":"\r\nو يا آنجا كه مىگويد :\r\n\r\nاين زمين وآسمانهاى سمى\r\nهست عكس مدركات آدمى\r\n\r\nدو بيت مزبور همان عقيده ايده آليستى را بيان مىدارد كه ملاك موجوديت وجريان هستى را درك وهوش آدمى تلقى مىكند و اين نظره چنان كه بارها در تفسير ونقد وتحليل دفترهاى گذشتهء مثنوى گفته‌ايم ، صحيح نيست .\r\nاما اين كه ملاك حيات يك انسان با كميت وكيفيت آگاهى او بايد سنجيده شود ، مطلبى است كاملًا منطقى ، زيرا آگاهى كه از مادهء خام احساس شروع مىشود و در اشراف ومالكيت روانى به مورد آگاهى ختم مىشود ، اساسىترين خاصيت حيات است كه بدون آن وجود آدمى مرده‌اى بيش نيست .\r\nاين آگاهى كه جلال الدين آن را ملاك حيات مىداند ، بقدرى با مادهء لا شعور فاصله دارد كه تماس وارتباط آن با ماده يا سر برآوردن آن از ماده ، جز با دخالت ماوراى طبيعت قابل تفسير نيست . لذا مىگويد :\r\n\r\nچون سر وماهيت ما مخبر است ( 1 ) \r\n\r\nيعنى بدان جهت كه راز درونى ما وماهيت جان ما از طرف خداوند طرف اخبار وآگاه شده است .\r\nو همچنين بيت اخير كه مىگويد :\r\n\r\nروح را تأثير آگاهى بود\r\nهر كه را اين بيش اللَّهى بود\r\n\r\nلذا هر چه كه آگاهى حيات روانى ما قوىتر وظريفتر مىگردد ، قوس صعودى ما به ماوراى طبيعت ارتفاع مىگيرد واشراف به طبيعت را نتيجه مىدهد و الا همه جانداران ابتدايى وانسانهاى معمولى هم از احساس وآگاهى برخوردار هستند ، ولى آن احساس وآگاهى خام كه بارقهء بسيار ناچيزى از حيات را نشان مىدهد ، قابل اشراف به آن چه كه در پيرامونش مىگذرد نيست چه برسد به اين كه جهان هستى\r\n","description":"","footnote":" ( 1 ) در نسخهء نيكلسون مصرع مزبور چنين است : « چون سر وماهيت مخبر است . » . ","page_name":" 104 ","page_number":108},
  {"content":"\r\n\r\nرا اسير خود نمايد و يا ملاك موجوديت جهان هستى شود .\r\nآيا اين نظره كه ملاك حيات روانى آدمى هوش است ، با آن تحريكات كه جلال الدين به تحصيل ناهشيارى وبىخودى انجام داده است متناقض مىباشد ؟\r\nجلال الدين در ديباچهء اول مثنوى گفته است :\r\n\r\nمحرم اين هوش جز بىهوش نيست\r\nمر زبان را مشترى جز گوش نيست\r\n\r\nو در ابيات ديگر مىگويد :\r\n\r\nخويش را تسليم كن بردار مزد\r\nوانگه از خود بىز خود چيزى بدزد\r\n\r\nمىتوان گفت : مفهوم ناخود آگاهى وناهوشيارى وبىخودى در اصطلاح عرفان شبيه به مفهوم عدم در قلمرو عرفان است كه در گذشته توضيح داديم وديديم كه مقصود از عدم در امثال معانى زير :\r\n\r\nاى خدا جان را تو بنما آن مقام\r\nكه در آن بىحرف مىرويد كلام\r\nتا كه سازد جان پاك از سر قدم\r\nسوى عرصهء دور پهناى عدم\r\nعرصه‌اى بس با گشاد و با فضا\r\nكاين خيال و هست زو يابد نوا\r\n\r\nنفى مطلق در فلسفه كه مقابل وجود ( هستى مطلق ) است نمىباشد ، بلكه مقصود عالم ماوراى طبيعت است كه مجرد وعارى از تشخصات والوان واشكال موجودات متعين در عالم طبيعت مىباشد و همان بىرنگى وبىصورتى در اصطلاح جلال الدين است كه منشأ بروز رنگها وصورتها است .\r\nدر مفهوم ناخود آگاهى وناهشيارى همچنين تفسيرى وجود دارد كه روح در مقابل قلمرو آگاهى طبيعى ونيمه آگاهى طبيعى ، قلمروى به نام ناخود آگاهى وناهشيارى وبىخودى دارد كه فضاى اصيل خود روح را روشن مىسازد .\r\nاين اصطلاح را نبايد با اصطلاح ناخود آگاه فرويد اشتباه كرد ، زيرا ناخود آگاهى يا وجدان مغفول در اصطلاح فرويد پر از واحدهاى متنوع ومتماثل تاثرات واشكال ونمودهاى شئون حيات آدمى است ، در صورتى كه ناهشيارى وبىخودى\r\n","description":"","footnote":"","page_name":" 105 ","page_number":109},
  {"content":"\r\n\r\nدر اصطلاح عرفان عبارت از فراتر رفتن روح از صور واشكال جهان هستى وانعكاسات وتاثرات مغزى وروانى طبيعى مىباشد .\r\nبروز واقعيات واكتشاف مجهولات جهان هستى اغلب در اين حالت روانى صورت مىگيرد ، زيرا هيچ مغز متفكرى مادامى كه زنجير اصول ومعلومات تثبيت شده را پاره نكند وانديشمند نابغه به آزادى مرموز نرسد ، به حل هيچ مجهولى دست نمىيابد ، اگر چه مدت احساس آن آزادى وگسيخته شدن از آگاهى معمولى بسيار اندك وزود گذر مىباشد .\r\n\r\n( ( 171 ) ) بهر اين خاتم شده است او كه به جود\r\nمثل او نى بود ونى خواهند بود\r\n( ( 172 ) ) چون كه در صنعت برد استاد دست\r\nنى تو گويى ختم صنعت بر تو است ؟\r\n( ( 173 ) ) در گشاد ختمها تو خاتمى\r\nدر جهان روح بخشان حاتمى\r\n\r\nبحثى در خاتميت محمد بن عبد الله صلى الله عليه وآله\r\nپيش از ورود به مبحث خاتميت پيامبر اسلام عبارات معتبرترين لغت دانان عرب را در كلمهء خاتم نقل مىكنيم :\r\n« الخاتم والخاتم والخاتام آخر القوم و ما يوضع على الطينه وعاقبه كل شىء » ( 1 ) \r\n( سه كلمهء مزبور به معناى آخر قوم است و به چيزى گفته مىشود كه روى گلى كه براى بستن چيزى مىچسبانند گذاشته مىشود و آخر هر چيز را مىگويند . )\r\n","description":"","footnote":" ( 1 ) اقرب الموارد ، ج 1 ص 257 سعيد الخورى الشرتونى - والمنجد ص 168 لويس معلوف . . ","page_name":" 106 ","page_number":110},
  {"content":"\r\n« ختمه ، يختمه ، ختما وختاما اى طبعه » ( 1 ) \r\n( طبع به معناى نقش مهر در آخر نامه وسند است ) .\r\n« والخاتم بفتح التاء ما يوضع على الطينه » ( 2 ) \r\n( براى بستن و مهر كردن چيز با گل يا موم گفته مىشود ) .\r\n« و من المجاز لبس الخاتم وهو حلي للاصبع كالخاتم » ( 3 ) \r\n( استعمال خاتم به انگشترى كه براى زينت پوشيده مىشود مجاز است ، زيرا مانند مهرى است كه نوشته يا اشياء ديگر را با آن ختم مىكنند ) .\r\n« والخاتم من كل شى عاقبته وآخرته كخاتمته والخاتم آخر القوم كالخاتم » ( 4 ) \r\n( خاتم هر چيز عاقبت آن است و آخر هر شى خاتمه او است ، خاتم آخر قوم است مانند مهر ) .\r\n« فاما الختم وهو الطبع على الشيء فذلك من الباب ايضا لان الطبع على الشيء لا يكون الابعد بلوغ آخره فى الاحراز والخاتم مشتق منه لانه به يختم » ( 5 ) \r\n( اما ختم عبارت است از طبع چيزى [ و از خود باب خ وت وم است 
  ] ، زيرا طبع چيزى محقق نمىشود مگر پس از رسيدن به آخر آن ، و خاتم مشتق از ختم است ، بيك معنى زيرا با خاتم ختم مىشود ) .\r\n« الخاتم والخاتم بكسر التاء وفتحها والخيتام والخاتام كله به معنى واحد » ( 6 ) \r\n( خاتم و خاتم وخيتام وخاتام بيك معنى است و به خواتيم جمع بسته مىشود\r\n","description":"","footnote":" ( 1 ) تاج العروس ، محمد مرتضى زبيدى ، و همچنين راغب اصفهانى ولحيانى ، ج 8 ص 266 . .  ( 2 ) .  ( 3 ) .  ( 4 ) 2 و 3 و 4 - همان مأخذ ، ص 267 - لسان العرب ، ابن منصور ج 2 ص 163 . .  ( 5 ) مقاييس اللغه ، ج 2 ص 245 ، احمد بن فارس بن زكريا . .  ( 6 ) صحاح ، ج 55 ص 1909 ، اسماعيل بن حماد جوهرى . . ","page_name":" 107 ","page_number":111},
  {"content":"\r\n\r\n[ به معناى آخرين است 
  ] .\r\nاز عبارات فوق كاملًا روشن مىشود كه مادهء خ ، ت ، م مفهوم آخر وپايان را در بر دارد ، به همين جهت است كه از مردم عرب كه خارج از دين اسلام هستند در جملهء و لكن رسول الله و خاتم النبيين حتى احتمال زينت و انگشتر و چيزهاى ديگر را نداده‌اند ، زيرا آنان به لغت خويش آشناتر از ديگران هستند و احتمال فوق با اين كه از نظر اسناد خاتم به قوم ( پيامبران ) در خاتم النبيين به ذهن عربى دان خطور نمىكند ، زيرا چنان كه لغت دانان فوق تصريح كرده‌اند اگر خاتم به قوم وگروه نسبت داده شود به معناى آخر وپايان آن قوم وگروه است ، باز نمىتواند جز خاتميت پيامبر اسلام را اثبات كند ، زيرا انگشتر را هم كه خاتم مىگويند به جهت شباهت آن است با مهرى كه نامه وسند وفرمان واشياء ديگر را با آن ختم مىكنند و اين استعمال چنان كه در بالا هم ملاحظه شد ، استعمال مجازى است . پس از اين مقدمه چند دليل را به طور اختصار در اثبات خاتميت پيامبر اسلام متذكر مىشويم\r\nدليل يكم - سازش عقايد و احكام اسلام با فطرت پايدار بشرى\r\nمقصود ما از فطرت پايدار بشرى همان طبيعت مادى وموجوديت روانى دست نخوردهء او است كه : مستمرا در اين كرهء خاكى به وجود مىآيد و چند صباح با رنگ آميزىهاى محيط و اجتماع زندگى مىكند ومىرود .\r\nدر اين مبحث بىآنكه احتياجى به مشاجره هاى لفظى داشته باشيم و بدون غوطه ور شدن در اصطلاحات فنى روان شناسى وفلسفى مىگوييم : فطرت پايدار بشرى عبارتست از آن نيرو يا پديدهء حيات كه در اين دنيا به وجود مىآيد و با به فعليت رسانيدن دو نيروى عقل ووجدان آمادهء پذيرش روح ملكوتى مىشود وشايستهء رهسپار شدن به لقاء الله ورضوان الله در ايام الله مىگردد .\r\nقوانين وخواص واحكامى را كه مربوط به حيات و دو نيروى عقل ووجدان و سير به روح ملكوتى است ، قوانين وخواص و احكام فطرت مىناميم .\r\n","description":"","footnote":"","page_name":" 108 ","page_number":112},
  {"content":"\r\nوشما مخيّريد كه اين حيات وعقل ووجدان وقوانين وخواص و احكام اصيل ولا يتغير آنها را كه ما آنها را فطرى مىناميم ، با اصطلاحات و سبك وروشهاى علمى وفلسفى ديگرى بيان كنيد . پس فطرت در حقيقت عبارت است از مخلوق ناب خداوندى و آن چه كه در سيستم جهان هستى با مشيت خداوندى مطلوب واقع شده است . حيات جزئى از فطرت است ، زيرا مشيت خداوندى عناصر مادى را با تفاعل مخصوص مىدانى براى بروز حيات قرار داده است .\r\nحركت وتحول حيات واحساس وآگاهى وحب ذات وآماده كردن محيط براى زندگى وتوليد نسل ، از قوانين و احكام يا خواص وفطرى حيات است .\r\nبه وجود آمدن عقل ووجدان واستعداد فراگيرى وهوش وابتكار وسازندگى وتشنگى وجويندگى كمال از قوانين و احكام يا خواص اصيل وفطرى حيات موجودى است كه انسان ناميده مىشود .\r\n« فَأَقِمْ وَجْهَكَ لِلدِّينِ حَنِيفاً فِطْرَتَ الله اَلَّتِي فَطَرَ اَلنَّاسَ عَلَيْها لا تَبْدِيلَ لِخَلْقِ الله ذلِكَ اَلدِّينُ اَلْقَيِّمُ ولكِنَّ أَكْثَرَ اَلنَّاسِ لا يَعْلَمُونَ 30 : 30 . » ( 1 )  موجوديت انسانى خود را به دين حنيف بر پاى بدار ، اين فطرت اصلى است كه خداوند مردم را بر مبناى آن آفريده است ، خلقت خداوندى قابل تبديل نيست ، ولى اكثر مردم نمىدانند ) .\r\nامور مزبوره كه كليات حقايق فطرى است از ديدگاه اديان الهى موجود فرض شده و به وسيله همان اديان شكوفان مىگردد .\r\nتمام اديان الهى در اصل موجوديت انسان با امور فطرى مزبوره ولزوم بارور شدن آنها مشتركاند .\r\nاين واقعيتى است كه با نظر به متن اديان الهى قطعى است .\r\nبنا بر اين ، گفته هاى امثال دنى ديدرو كه مىگويند : اگر دين قبلى از طرف\r\n","description":"","footnote":" ( 1 ) سوره الروم ، آيهء 30 . . ","page_name":" 109 ","page_number":113},
  {"content":"\r\nخدا بوده است ، چرا بايد دين بعدى بيايد آن را منسوخ نمايد ؟ متكى بر اساس صحيح نيست . در بعضى از آيات قرآن مجيد اين واقعيت به قرار زير مطرح شده است :\r\n« شَرَعَ لَكُمْ مِنَ اَلدِّينِ ما وَصَّى بِه نُوحاً واَلَّذِي أَوْحَيْنا إِلَيْكَ و ما وَصَّيْنا بِه إِبْراهِيمَ ومُوسى وعِيسى أَنْ أَقِيمُوا اَلدِّينَ ولا تَتَفَرَّقُوا فِيه كَبُرَ عَلَى اَلْمُشْرِكِينَ ما تَدْعُوهُمْ إِلَيْه الله يَجْتَبِي إِلَيْه مَنْ يَشاءُ ويَهْدِي إِلَيْه مَنْ يُنِيبُ . و ما تَفَرَّقُوا إِلَّا مِنْ بَعْدِ ما جاءَهُمُ اَلْعِلْمُ بَغْياً بَيْنَهُمْ 42 : 13 - 14 . . . » ( 1 )  براى شما از دين همان را مقرر داشته است كه به نوح توصيه كرده است و همان است كه به تو وحى نموديم و همان است كه به ابراهيم و موسى وعيسى توصيه نموديم ، دين را بر پا داريد و در دين متفرق نشويد ، آن چه را كه شما به آن دعوت مىكنيد بر مشركين بزرگ وسنگين مىآيد . خداوند هر كه را بخواهد براى خود ودين خود برمىگزيند و هر كس را كه به سوى او باز گشت كند هدايت مىكند . و آنان پراكنده نشدند مر از روى علم براى تعدى و ستم ميان خود ) .\r\n« إِنَّ اَلَّذِينَ آمَنُوا واَلَّذِينَ هادُوا واَلنَّصارى واَلصَّابِئِينَ مَنْ آمَنَ بِالله واَلْيَوْمِ اَلآخِرِ وعَمِلَ صالِحاً فَلَهُمْ أَجْرُهُمْ عِنْدَ رَبِّهِمْ ولا خَوْفٌ عَلَيْهِمْ ولا هُمْ يَحْزَنُونَ 2 : 62 . » ( 2 ) \r\n( آنان كه ايمان آوردند و كسانى كه به يهوديت گرويده و نصارى وصابئين كسانى هستند كه به خدا ومعاد ايمان آورده و عمل صالح انجام بدهند ، پاداش آنان پيش خدا است ، ترس واندوهى براى آنان نيست ) .\r\nاين دو آيه صريحاً مىگويد : اصول كلى تمام اديان الهى متحد بوده واختلاف وتحريف از مردم بوده است .\r\nو اما آن اختلاف در وظايف جزئى براى آزمايش بندگى پيروان اديان بوده\r\n","description":"","footnote":" ( 1 ) سوره الشورى ، آيهء 13 و 14 . .  ( 2 ) سوره البقره ، آيهء 62 . . ","page_name":" 110 ","page_number":114},
  {"content":"\r\nاست كه براى هر امتى به طور مخصوص مقرر گشته بود نه اين كه اديان با سير تكاملى اجتماعات رو به تكامل مىرود چنان كه بعضى از مردم گمان مىكنند و روى آن گمان غير واقع گروه ها وعقايد به وجود مىآورند ، آيهء زير اين مسئله را توضيح مىدهد .\r\n« إِنَّا أَنْزَلْنَا اَلتَّوْراةَ فِيها هُدىً ونُورٌ يَحْكُمُ بِهَا اَلنَّبِيُّونَ اَلَّذِينَ أَسْلَمُوا لِلَّذِينَ هادُوا واَلرَّبَّانِيُّونَ واَلأَحْبارُ 5 : 44 . . . وقَفَّيْنا عَلى آثارِهِمْ بِعِيسَى اِبْنِ مَرْيَمَ مُصَدِّقاً لِما بَيْنَ يَدَيْه مِنَ اَلتَّوْراةِ وآتَيْناه اَلإِنْجِيلَ فِيه هُدىً ونُورٌ ومُصَدِّقاً لِما بَيْنَ يَدَيْه مِنَ اَلتَّوْراةِ وهُدىً ومَوْعِظَةً لِلْمُتَّقِينَ 5 : 46 . . . وأَنْزَلْنا إِلَيْكَ اَلْكِتابَ بِالْحَقِّ مُصَدِّقاً لِما بَيْنَ يَدَيْه مِنَ اَلْكِتابِ ومُهَيْمِناً عَلَيْه فَاحْكُمْ بَيْنَهُمْ بِما أَنْزَلَ الله ولا تَتَّبِعْ أَهْواءَهُمْ عَمَّا جاءَكَ مِنَ اَلْحَقِّ لِكُلٍّ جَعَلْنا مِنْكُمْ شِرْعَةً ومِنْهاجاً ولَوْ شاءَ الله لَجَعَلَكُمْ أُمَّةً واحِدَةً ولكِنْ لِيَبْلُوَكُمْ فِي ما آتاكُمْ فَاسْتَبِقُوا اَلْخَيْراتِ 5 : 48 . . . » ( 1 ) \r\n( ما تورات را فرستاديم ، هدايت نور در آن بود ، پيامبرانى كه به يهود اسلام آورده بودند ( پذيرفته بودند ) وعلماى ربانى وروحانيونشان مطابق آن تورات حكم مىكردند . . . ودنبال آنان عيسى بن مريم را مبعوث كرديم كه در حالى كه توراتى را كه پيش از او نازل شده بود ، تصديق مىكرد وانجيل را به عيسى داديم كه هدايت ونور در آن بود وتورات را تصديق مىكرد و داراى هدايت ونور وپندى براى مردم با تقوا بود . . . و قرآن را بر حق به تو نازل كرديم كتابى را كه پيش از آن نازل شده بود تصديق ونظارت مىنمود . پس ميان آنان بر طبق آن چه كه خدا فرستاده است حكم كن و در بارهء دين حق كه به تو آمده است از هوا وهوس آنان پيروى منما ، ما براى هر يك از امم راه وروشى داده‌ايم و اگر خداوند مىخواست ، همهء راه و روش امتها را متحد مىساخت ، ولى اختلاف در آن راه وروشها براى آزمايش در چيزى است كه به آنها داده است ، به خيرات سبقت بورزيد . . . )\r\n","description":"","footnote":" ( 1 ) سوره المائده ، آيهء 44 و 46 و 48 . . ","page_name":" 111 ","page_number":115},
  {"content":"\r\n\r\nدر مورد ديگران از قرآن مجيد مىگويد :\r\n« إِنَّ هذا لَفِي اَلصُّحُفِ اَلأُولى صُحُفِ إِبْراهِيمَ ومُوسى 87 : 18 - 19 . » ( 1 ) \r\n( اين كه گفتيم در كتب آسمانى گذشته آمده است : كتب آسمانى ابراهيم و موسى ) نتيجهء ملاحظات فوق اين است كه :\r\n1 - دين الهى كه براى پيامبران نازل شده است ، يك حقيقت و آن بيان وتوجيه فطرت آدمى به كمال مطلوب دنيوى واخروى است .\r\n2 - وظايف مقررهء مخصوصى براى امتهاى پيامبران براى آزمايش آنان وضع شده بود ، مانند عبادات مخصوص كه خصايص آن امتها ايجاب مىكرده است .\r\n3 - اديان گذشته به وسيلهء سود جوئى پيروان ظاهرى ورقابت ولجاجت و خود پرستىها منحرف وكتابهاى آسمانى آنها دستخوش تغيرات ناسزا گشته است . دين مقدس اسلام همان دين ابدى الهى است كه بر بشريت تبليغ شده وتحريف وتمايلات نمىتواند راهى به آن پيدا كند .\r\nدليل دوم - استحكام عقايد وقوانين اسلامى كه دين خالص از آلودگىها است\r\nما در اين مباحث به تفصيل زياد در بارهء استحكام عقايد وقوانين اسلامى پردازيم ، زيرا خوشبختانه در سالهاى اخير با تحقيق در هر يك از امور مزبوره با ديدگاه هاى گوناگون ، منطقى وفطرى بودن دين اسلام وكفايت او براى همه جوامع تا ابد ، روشن شده است .\r\nما مقدارى از آنها را به طور واضح و روشن متذكر مىشويم و مقدارى ديگرى را مىتوانيد در مقدمهء همين مجلد در ابيات پايدار جلال الدين كه مضامين قرآن وعقل سليم وجدان است ملاحظه فرماييد .\r\n1 - خداوند است كه آفريننده مطلق جهان هستى وحافظ قوانين حاكم بر هستى و جارى كنندهء نور وجود به موجودات است .\r\n","description":"","footnote":" ( 1 ) سوره الاعلى ، آيهء 18 و 19 . . ","page_name":" 112 ","page_number":116},
  {"content":"\r\n2 - خداوند يكتا وبىهمتا و داراى كمال نهايت است .\r\n3 - هدف او از مخلوقات به طور مداوم بخشيدن كمال ونور ربانى به آنها است .\r\n4 - انسان در ميان مخلوقات داراى مزيت بزرگى است . او دو جنبه دارد : جنبهء طبيعى حيوانى وجنبه انسانى - ملكوتى . از جنبهء دوم است كه انسان شايستگى لقاء الله ورضوان الله را دارا مىباشد .\r\n5 - بعثت پيامبران كه محمد بن عبد الله صلى الله عليه وآله خاتم آنان مىباشد ، براى به فعليت رسانيدن عقل ووجدان و تطهير فطرت انسانها از آلودگىها وانحرافات بوده وصلاح و فساد آنان در زندگى دنيوى واخروى به وسيلهء همان پيامبران ابلاغ شده است .\r\n6 - روز واپسين كه در اصطلاح آن را معاد مىنامند وجود دارد كه جايگاه مشاهدهء نتايج اعمال خوب و بد است .\r\nبراى ورود به ابديت ، انسانها به گروه هاى مختلف تقسيم مىشوند ، اين تقسيم با نظر به فعاليتها و كارهاى آنان است كه در زندگانى دنيوى انجام داده‌اند . بهشت كه قلمرو آرامش وبهره بردارى از عنايات الهى است ، داراى مراتب گوناگون به حسب وضع روحى انسانها از نعمتهاى مادى گرفته تا لقاء إله ورضوان الله مىباشد ، و همچنين دوزخ كه قلمرو عذاب وسقوط است ، باز داراى درجات مختلف به حسب وضع روحى تبهكاران از عذاب مادى گرفته تا دورى ومهجورى از خدا مىباشد . حتى نعمتها يا عذابهاى مادى هم كه در منابع اسلامى گوشزد گشته است ، قابل مقايسه با نعمتها وآلام دنيوى نمىباشد ، تا مورد اعتراض سطح نگران قرار بگيرد .\r\n7 - زندگى طبيعى انسانها وتهيهء زمينهء آن به معناى عمومى ، اولين درجهء اهميت را حائز است .\r\n8 - روابط انسانها به طور عموم بايد روى عدالت اجتماعى بر قرار شود .\r\n9 - طبيعت در اختيار انسانها قرار گرفته است و انسان مىتواند به همه جهان طبيعت مسلط شود .\r\n","description":"","footnote":"","page_name":" 113 ","page_number":117},
  {"content":"\r\n10 - هر كسى مسئول كار اختيارى خود مىباشد .\r\n11 - فعاليتهاى فطرى اصيل انسانى در صورت انديشه وبيان آزاد مورد تشويق و احترام است . همچنين عموم انديشه ها وبيانات موقعى كه مزاحم ديگران نباشد و از غرض ورزى و خود نمايى ناشى نگردد آزاد مىباشد .\r\n12 - فقه و حقوق اسلامى از نظر موضوعات جنبهء پيروى و از نظر احكام هم جنبهء پيش روى دارد وهم پيروى . به توضيح اين كه انسان با فرض انعطاف در صور واشكال زندگى فردى واجتماعى دايماً در تغيير وتحول است ، انتخاب كيفيت وكميت آن صور واشكال به اختيار خود انسان گذاشته شده است ، به شرط اين كه در انتخاب مزبور ضررى به خود و به ديگران وارد نسازد ، مثلًا در انتخاب شغل وپيشه ودانش وصنعت با انواع نامحدود آنها تنها كافى است كه صلاح وعدم فساد جامعه منظور شود .\r\nاين است معناى پيرو بودن حقوق وفقه اسلامى در موضوعات .\r\nاما در احكام نه پيشرو خالص است و نه پيرو خالص ، به اين معنا كه عده‌اى از احكام وتكاليف وجود دارد كه براى ابد جنبهء پيش روى داشته وكمترين اختيارى در بارهء آنها به انسان داده نشده است ، مانند لزوم بجا آوردن گروهى از عبادات مانند نماز كه مربوط ساختن بىنهايت كوچك ( انسان ) با بينهايت بزرگ ( خدا ) است .\r\nو روزه كه براى چشيدن طعم محروميت و تقويت اراده وتزكيه نفس است و حج بيت الله الحرام كه طعم حذف والغاى تمام عناصر شخصيت و خود بينى را به انسان مىچشاند واو را رهسپار كوى وحدت انسانها مىنمايد و الا خود سنگ وبناى مكه اهميت موضوعى ندارد :\r\n\r\nكعبه و سنگ نشانى است كه ره گم نشود\r\nحاجى احرام دگر بند وببين يار كجاست\r\n\r\nفلسفهء ديگر حج بيت الله الحرام اجتماع همهء نژادها وطبقات وگروه هاى مسلمين است كه از يكديگر اطلاع پيدا كنند و راه هاى تازه‌اى براى تقليل\r\n","description":"","footnote":"","page_name":" 114 ","page_number":118},
  {"content":"\r\n\r\nناگوارىها وتعاون در زندگى پيدا كنند . و مانند حرمت قمار ومىگسارى و ربا و قتل نفس محرمه و زنا و لواط وآزار ديگران ودروغ ولهو ولعب و غير ذلك . عدهء ديگر از احكام به پيروى از دگرگونى موضوعات وانگيزه ها جنبهء پيروى دارد . مانند احكام ثانويه كه مقامات صالحه ومسئول اجراى قوانين وفقه اسلامى به پيروى از رويدادهاى اقتصادى واجتماعى و سياسى وضع مىكند .\r\nتبصره - همه اين احكام چه پيشرو و چه پيرو مطابق قواعد مسلمه‌اى كه ورود ضرر را بر انسان ممنوع ساخته است ، مقيد ومشروط به عدم ضرر مىباشد مانند :\r\n« ما جَعَلَ عَلَيْكُمْ فِي اَلدِّينِ مِنْ حَرَجٍ 22 : 78 » ( 1 ) \r\n( خداوند حرج ومشقتى در دين براى شما جعل نكرده است ) .\r\nوقاعدهء لا ضرر ولا ضرار « اين قواعد است كه به اضافه سادگى وانعطاف خود احكام پيرو ، ابديت فقه و حقوق اسلامى را تضمين مىكند .\r\nدليل سوم - تفسير شخصيت انسانى به طور عموم در اسلام\r\nالف - شخصيت طبيعى - مقصود نوع انسانى است در هر درجه از وضع انسانى كه بوده باشد . و به عبارت ديگر شخصيت انسان تنها بدان جهت كه انسان است . تمام حقوق انسانى براى اين شخصيت محفوظ است .\r\nاحتياجات او بر آورده مىشود و در تمدن جاى خود را مىگيرد و از تعليم وتربيتهاى مناسب بهره مند مىگردد تا بتواند در مسير تكامل قرار بگيرد .\r\nب - شخصيت انسانى كه توانسته است اصل يا اصولى را احراز نمايد و مطابق آن عمل كند ، اين گروه در مقابل انسانهايى كه فقط در حيوانيت غوطه وراند داراى ارزش طبيعى مىباشند ، ولى ارزش شخصيت آنان در اسلام موقعى تثبيت مىشود كه اصل يا اصول مورد اعتقادشان مخالف منطق وفطرت سليم نباشد ، در اين صورت حقوق شخصيت طبيعى آنان محفوظ ، ولى از جهت آن كه اصل يا اصول ضد منطق وفطرت در شخصيت آنان نفوذ كرده است ، لزوما مورد تعليم و تربيت قرار مىگيرند\r\n","description":"","footnote":" ( 1 ) سوره الحج ، آيهء 78 . . ","page_name":" 115 ","page_number":119},
  {"content":"\r\nو در صورت مقاومت ولجاجت شخصيت انسانى آنان مطرود مىباشد و در صورت اخلال به زندگى ديگران از حقوق شخصيت طبيعى نيز محروم مىگردند .\r\nج - شخصيت مفيد غير معتقد به اصل - اين گونه شخصيت مطابق قانون عدالت منظور مىشوند ، يعنى كار وفعاليتشان محترم و از شخصيت طبيعى نيز برخوردار مىباشند .\r\nد - شخصيت مقيد به اصول ماوراى طبيعى كه ضرورىترين آنها اعتقاد به وجود خدا وابديت وراهنمايان ماوراى طبيعى است .\r\nشخصيت پيروان اديان سه گانه و ساير امتهايى كه خود را از روى مدرك وابسته به خدا مىدانند ، يهود و نصارى و مسلمان از اين قسم است .\r\nاينان از نظر تكامل روحى در گذرگاه ابديت به اقسام سه گانه ى گذشته برترى دارند .\r\nه - شخصيت اسلامى - به اين جهت كه فرد مسلمان به منطقىترين وفطرىترين اديان گرويده است ، اين گرايش زمينهء اعتلاى روحى او را بيش از ديگران آماده كرده است .\r\nمسلماً اين افراد زمينهء ارزش عالىترى را در اختيار دارند كه اگر واقعا مطابق ادعا وگرايششان رفتار كنند ، نمونهء انسانى خواهند گشت كه مكتبهاى عالى بشرى سراغش را مىگيرد .\r\nو - شخصيت با تقوا وفضيلت ، بنا به اصل ان اكرمكم عند الله اتقاكم ( با شرفترين شما در نزد خداوند با تقواترين شماهاست ) .\r\nتذكر - چنان كه حق وارزش گروه الف يعنى شخصيت انسان طبيعى در مكتب اسلام براى همهء گروه هاى ششگانه محفوظ است ، هم چنان حق وارزش گروه ويعنى تقوا وفضيلت براى همه گروه هاى ششگانه منظور شده است ، به اين معنى كه تقوا وفضيلت در هر انسان ، مطابق شرايط ومقتضياتى كه دارد ارزش و حق خاصى به او مىدهد ، زيرا شخصيت با فضيلت و با تقوا اين مقدار اعتلا پيدا كرده است كه از خود بينى و خود پرستى بالاتر رفته ،\r\n","description":"","footnote":"","page_name":" 116 ","page_number":120},
  {"content":"\r\n\r\nتكليفى از ماوراى طبيعت سود جو وگريزان از ضرر شخصى براى خود بپذيرد .\r\nبا ملاحظهء فهرست بسيار مختصرى كه به عنوان نمونه از محتويات عقايد واصول و احكام اسلامى گفتيم ، خاتميت پيامبر اسلام را جدى گرفته و از روى منطق وفطرت پاك پذيرفت .\r\nدليل چهارم - تجسم اسلام در افرادى كه مىتوانند نمونه انسانى تمام قرون واعصار ومادامى كه انسانى وجود دارد ، بوده باشند .\r\nمطابق تواريخ ومأخذ قطعى انسانهايى در مكتب اسلام تربيت يافته‌اند كه چنان كه در دوران ومحيط خود ، انسانهاى نمونه‌اى بوده‌اند ، همچنين نمونه ى انسانيت تمام قرون واعصار آينده مىباشند .\r\nعلى ابن ابى طالب عليه السلام ساخته شدهء مكتب اسلام است ، نتايج فلسفه و اخلاق واقتصاد وسياست و حقوق وعبادات اسلامى در اين مرد مجسم شده و به خوبى نمودار گشته است ، از ميان صدها هزار جملات تعظيم وتمجيدى كه از آن بزرگوار چه از زبان مسلمانان و چه از زبان غير مسلمانان ، خواه از مشرق زمينىها وخواه از مغرب زمينىها چه در گذشته و چه در معاصر ، گفته شده است ، تنها يك جمله را از شبلى شميل ماترياليست معروف در اين جا نقل مىكنيم : او مىگويد :\r\n« الامام على بن ابى طالب عظيم العظماء نسخة مفرده لم ير لها الشرق ولا الغرب صورة طبق الاصل لا حديثا ولا قديما » ( 1 ) \r\n( پيشوا على بن ابى طالب بزرگ بزرگان ، يگانه نسخه ايست كه نه شرق و نه غرب ، نه امروز و نه در گذشته نسخه‌اى مطابق آن اصل نديده است ) .\r\nاگر روزى فرا رسد كه انسان ماهيت خود را چنان عوض كند كه :\r\nدانش با جهل ، عدالت با ظلم ، عظمت با حقارت ، كار با ركود ، دروغ با راست ، انديشه وعقل با حماقت ، پيشرفت و تكامل با جمود وسقوط . . . مساوى باشد ، در آن روز وجود على بن ابى طالب عليه السلام بىهوده مىشود و به خاتميت اسلام قلم بطلان\r\n","description":"","footnote":" ( 1 ) صوت العدالة الانسانيه ، جرج جرداق ، ج 1 ص 7 . . ","page_name":" 117 ","page_number":121},
  {"content":"\r\n\r\nكشيده خواهد شد\r\n\r\nمصطفى را وعده داد الطاف حق\r\nگر بميرى تو نمىرد اين سبق\r\nمن كتاب ومعجزت را حافظم\r\nبيش وكم كن را ز قرآن رافضم\r\nمن تو را اندر دو عالم رافعم\r\nطاعنان را از حديثت دافعم\r\nكس نتاند بيش وكم كردن در او\r\nتو به از من حافظى ديگر مجو\r\nرونقت را روز روز افزون كنم\r\nنام تو بر زر و بر نقره زنم\r\nمنبر ومحراب سازم بهر تو\r\nدر محبت قهر من شد قهر تو\r\n\r\nدفتر سوم ص 156 « إِنَّا نَحْنُ نَزَّلْنَا اَلذِّكْرَ وإِنَّا لَه لَحافِظُونَ 15 : 9 . » ( 1 ) \r\n( ماييم كه قرآن يا دين را فرستاديم و آن را حفظ خواهيم كرد . )\r\n\r\n( ( 175 ) ) صد هزاران آفرين بر جان او\r\nبر قدوم و دور فرزندان او\r\n( ( 176 ) ) آن خليفه زادگان مقبلش\r\nزاده‌اند از عنصر جان ودلش\r\n( ( 177 ) ) گر ز بغداد وهرى يا از رىاند\r\nبىمزاج آب و گل نسل وىاند\r\n( ( 179 ) ) گر ز مغرب برزند خورشيد سر\r\nعين خورشيد است نى چيز دگر\r\n( ( 180 ) ) عيب جويان را از اين دم كور دار\r\nهم به ستّارى خود اى كردگار\r\n\r\nمقام و الا وعظمت وابسته به عظمت الهى كه خاندان پيامبر اكرام وعترت پاك ومعصوم او دارا هستند .\r\nگمان نمىرود از فرق ومذاهب اسلامى رسمى كسى پيدا شود كه در مقام و الا و با عظمت خاندان وعترت پيامبر اكرم ترديدى به خود راه بدهد ، زيرا منابع معتبر\r\n","description":"","footnote":" ( 1 ) سوره الحجر ، آيهء 9 . . ","page_name":" 118 ","page_number":122},
  {"content":"\r\nوقاطعانه‌اى كه تقرب فوق العاده خاندان پيامبر را به خدا اثبات مىكند پيش از اندازهء معمولى است . ما به عنوان نمونه مقدارى از اين منابع را در اختيار مطالعه كنندگان محترم مىگذاريم :\r\n1 - « قُلْ لا أَسْئَلُكُمْ عَلَيْه أَجْراً إِلَّا اَلْمَوَدَّةَ فِي اَلْقُرْبى 42 : 23 . . . » ( 1 ) \r\n( به آنان بگو من پاداشى به رسالت خود نمىخواهم مگر محبت و داد خاندانم را ) .\r\nآيا ممكن است مهر ومحبت وحمايت را كه پيامبر اكرم صلى الله عليه وآله در بارهء خاندانش از مردم تقاضا مىكرد به انگيزگى عاطفه واحساسات قوم پرستى وخانواده گرايى بوده باشد ؟ پاسخ اين سؤال به دو دليل منفى است :\r\nدليل يكم - آياتى است كه صريحا و يا به طور كنايه ارزش وعظمت خانواده وفرزندان را وابسته به ملاك شخصيت خود آنان مىنمايد . از آن جمله :\r\n« يَوْمَ لا يَنْفَعُ مالٌ ولا بَنُونَ إِلَّا مَنْ أَتَى الله بِقَلْبٍ سَلِيمٍ 26 : 88 - 89 » ( 2 ) \r\n( روز رستاخيز روزيست كه نه مال اندوخته سودى مىدهد و نه فرزندان مگر كسى كه با قلب پاك به خدا روى بياورد ) .\r\n« قالَ يا نُوحُ إِنَّه لَيْسَ مِنْ أَهْلِكَ إِنَّه عَمَلٌ غَيْرُ صالِحٍ 11 : 46 . » ( 3 ) \r\n( خداوند فرمود : اى نوح ، فرزند تو ( كنعان ) از خاندان تو نيست ، او عمل غير صالح است ) مطابق دو آيهء فوق روشن مىشود كه وابستگى با ارزش خاندان وفرزندان به انسان ، مربوط به وابستگى طبيعى نيست ، بلكه موضوع هماهنگى در ايده آل روح آدمى است .\r\nدليل دوم - آياتى است كه صريحا مىگويد مطالبهء پاداش پيامبر نه براى\r\n","description":"","footnote":" ( 1 ) سوره الشورى ، آيهء 23 . .  ( 2 ) سوره الشعراء ، آيهء 89 . .  ( 3 ) سوره هود ، آيهء 46 . . ","page_name":" 119 ","page_number":123},
  {"content":"\r\nسود جويى به خويشتن و نه براى اشباع حس عاطفه ومحبت به دودمانش بوده است ، و به طور كلى پاداشى كه پيامبر از مردم طلب كرده است براى خود نبوده ، بلكه آن پاداش هم براى خود مردم بوده است . اين مضمون در آيات زير وارد شده است :\r\n« قُلْ ما سَأَلْتُكُمْ مِنْ أَجْرٍ فَهُوَ لَكُمْ إِنْ أَجْرِيَ إِلَّا عَلَى الله 34 : 47 » ( 1 ) \r\n( به آنان بگو هر پاداشى كه بخواهم براى خود شما است ، پاداش من جز عنايت خداوندى چيزى نيست ) .\r\nزيرا پيامبر خود اين حقيقت را به انسانها تعليم كرده كه عواطف واحساسات طبيعى پديده هايى هستند كه تنها در مجراى طبيعت بروز مىكنند وخاموش مىشوند ، نه به ايده آل زندگى مربوطاند و نه به ابديت .\r\nمگر همين پيامبر نبود كه شاخه هاى درخت موجوديت طبيعىاش را كه عموما و ساير منسوبين نزديكش بودند ، با تيشه ايده ئولوژى الهىاش قطع مىكرد و بدون كوچكترين تاسف مىكشت وموجوديتشان را خاكستر مىكرد و از طرف ديگر سلمان فارسى وبلال حبشى وصهيب رومى را مىآورد و مانند خاندان اصليش مورد محبت قرار مىداد ، در روايت معتبر آمده است كه امام جعفر بن محمد الصادق عليه السلام فرمود : افتخار واستناد من به ولايت على بن ابى طالب عليه السلام است نه به اين كه از فرزندان او هستم .\r\nدر يكى از آيات صريحاً مىگويد : پاداشى كه از شما مىخواهم عبارت است از راهيابى شما به سوى خداوند است :\r\n« قُلْ ما أَسْئَلُكُمْ عَلَيْه مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّه سَبِيلًا 25 : 57 . ( 2 )  به آنان بگو : من به اين رسالت پاداشى از شما نمىخواهم ، مگر اين كه هر كس بخواهد راهى به خدايش اتخاذ كند ) .\r\nدر مضامين روايات معتبر آمده است كه ائمهء\r\n","description":"","footnote":" ( 1 ) سوره يونس ، آيهء 72 . .  ( 2 ) سوره الفرقان ، آيهء 57 . . ","page_name":" 120 ","page_number":124},
  {"content":"\r\nطاهرين صراط وطرق الهى هستند . ( 1 )  كسى كه كمترين اطلاعى از شخصيت الهى علي عليه السلام دارد ، مىداند كه اين پيشواى بزرگ جز صدق گفتار وكردار وعدالت ، حقيقتى در قاموس زندگانيش سراغ نداشته است : او در نهج البلاغه در موارد متعدد خاندان عصمت و طهارت را توصيه وپيروى از آنها را لازم مىداند . از آن جمله :\r\n« وانى لعلى بينه من ربى ومنهاج من نبى وانى لعلى الطريق الواضح القطه لقطا ، انظروا اهل بيت نبيكم فالزموا سمتهم واتبعوا اثرهم فلن يخرجوكم من هدى ولن يعيدوكم فى ردى ، فان لبدوا فالبدوا وان نهضوا فانهضوا ولا تسبقوهم فتضلوا ولا تتأخروا عنهم فتهلكوا . » ( 2 ) \r\n( و من روى بينه ودليل روشنى با خدايم و روش پيامبرم حركت مىكنم و من بر راه روشنى مىروم و حق را از باطلهاى گسترده در راه تميز مىدهم وانتخاب مىكنم بنگريد به اهل بيت پيامبرتان وسمت وهدف آنان را تعقيب كنيد ودنبال آنان را بگيريد ، آنان شما را از رشد وهدايت بر كنار نخواهند كرد وشما را به هلاكت بر نخواهند گردانيد .\r\nاگر بايستند ، شما هم بايستيد اگر حركت كردند . حركت كنيد ، از آنان جلوتر نيافتيد كه گم راه مىشويد و از آنان عقب نمانيد كه هلاك مىگرديد ) جملات فوق صريحا موضوع محبت به خاندان عصمت را در افقى خيلى بالاتر از مجرد عواطف واحساسات طبيعى قرار داده وپيشوايى مطلق آنان را بيان مىكند .\r\n2 - پيامبر اكرم صلى الله عليه وآله فرمود .\r\n« انى تارك فيكم الثقلين كتاب الله وعترتى ما ان تمسكتم بهما لن تضلوا\r\n","description":"","footnote":" ( 1 ) الفرائد ، حموينى از اصبغ بن نباته از علي عليه السلام ، الغدير ، ج 2 ص 311 وثعلبى در كشف البيان در تفسير « اهدنا الصراط المستقيم » . .  ( 2 ) نهج البلاغه ، ج 1 ص 189 خطبه 95 . . ","page_name":" 121 ","page_number":125},
  {"content":"\r\nولن يفترقا حتى يردا على الحوض » ( 1 )  من در ميان شما دو پشتيبان محكم گذاشتم : كتاب خدا وعترتم ، مادامى كه به آن دو تمسك كنيد هرگز گم راه نخواهيد گشت .\r\nآن دو از يكديگر جدا نخواهند شد تا به نزد من در حوض بهشتى وارد شوند ) .\r\nراويان اين حديث از پيامبر اكرم صلى الله عليه وآله به قدرى فراوان است كه وقتى دانشمندان بخواهند به حديث متواتر كه قطع آور است مثال بزنند اين حديث را مثال مىآورند . و ما به عنوان نمونه بعضى از منابع را در پاورقى متذكر شده‌ايم . ( 2 ) \r\n","description":"","footnote":" ( 1 ) صحيح ، ابو الحسين مسلم بن حجاج ، ج 7 ص 122 . .  ( 2 ) مسند ، احمد بن حنبل ج 3 ص 14 و 17 ، ج 4 ص 26 و 59 ، ج 5 ص 182 و 189 . . مستدرك ، حاكم ج 3 ص 109 و 148 . . حلية الاولياء ، ابو نعيم اصفهانى ج 1 ص 55 . . نور الابصار شبلنجى ص 99 . . فصول المهمه نور الدين ابن صباغ مالكى ص 25 . . فرائد السّمطين حموينى . . كفاية الطالب محمد بن يوسف كنجى شافعى باب 62 . . الصواعق المحرقة ابن حجر ص 75 و 87 و 90 و 99 . . تذكره سبط ابن الجوزى ص 182 . . مناقب خطيب خوارزمى ينابيع الموده سليمان بلخى حنفى باب 4 . . طبقات محمد بن سعد كاتب ج 4 ص 8 . . تفسير كبير فخر رازى ج 3 ص 18 - تفسير ابن كثير ابن كثير دمشقى . . العقد الفريد ابن عبد ربه ج 2 ص 158 و 364 . . شرح نهج البلاغه ابن ابى الحديد ج 6 ص 130 . . ","page_name":" 122 ","page_number":126},
  {"content":"\r\n\r\n3 - حديثى است كه بعضى از بزرگان ارباب حديث نقل كرده‌اند كه پيامبر اكرم صلى الله عليه وآله فرمود :\r\n« الخلفاء بعدى اثنا عشر كلهم من قريش » .\r\n( خلفاى پس از من دوازده نفرند وهمهء آنان از قريشاند ) .\r\n4 - دلايلى فراوان در باره امامت امير المؤمنين على بن ابى طالب عليه السلام از دو طريق تشيع وتسنن وارد شده است وامامت ساير ائمه به وسيلهء آن بزرگوار بالاتر از حد متواتر است .\r\nائمهء طاهرين ومعصومين دوازده گانه از يك مكتب دفاع كرده اند\r\nاين مسئلهء با اهميت مورد توجه ودقت اشخاص معمولى نمىباشد كه چطور شده است ائمه دوازده گانه به اضافه اختلاف طبيعى در اختصاصاتشان ، در زمانها ومحيطها وشرايط گوناگون زندگى كرده و در طول زمانهايى كه بر آنها گذشته است ، كمترين اختلافى با يكديگر نداشته‌اند ، همه آنان از يك مكتب و از منابع معين تبليغ نموده‌اند .\r\nآيا اين اتحاد غير عادى - خود دليل تماس قطعى آنان با واقعيت نبوده است ؟ به اضافه اين كه هر چه كه از آن بزرگواران در دو قلمرو گفتار وكردار نقل شده است ، همگى صدق وصفا وخلوص ومستند به عقل سليم وفطرت پايدار ومتكى به قاطعانه ترين منبع ايدئولوژى اسلامى ( قرآن ) بوده است . گذشت وفداكارى هر دوازده امام در راه اعلاى كلمهء حق و چشم پوشيدن آنان از هر گونه مقام ورياست و ثروت دنيا وشهرت ، چيزى نيست كه احتياجى به گفت گو داشته باشد .\r\nبا اين حال مردم دورانشان آنچنانكه مقتضاى عظمت وربانى بودن آن بزرگواران بوده است ، با آنان رفتار نكرده‌اند . اين مطلب بسيار عاميانه است كه گفته شود : مردم نمىتوانند واقعيت را منكر شوند و پشت پا بياندازند ، زيرا سير در سرگذشت بشرى به خوبى اثبات مىكند كه تنها وجدان تاريخ است كه واقعيت انسانها\r\n","description":"","footnote":"","page_name":" 123 ","page_number":127},
  {"content":"\r\n\r\nرا از دستبرد رنگ آميزىها حفظ مىكند ، نه خود اشخاصى كه در دوران معينى زندگى مىكنند .\r\nجلال الدين مىگويد :\r\n\r\nعيب جويان را ازين دم كور دار\r\nهم به ستّارى خود اى كردگار\r\n\r\nحسادت وسود جويى ورقابتهاى نابخردانه از صفات حيوانى انسانها است كه نه تنها موجوديت ديگران را با آن پديده ها تباه مىسازند ، بلكه وقيحترين ستم را به خود روا مىدارند . آن گفتار وكردارهاى ربانى كه تواريخ معتبر به نام على بن ابى طالب عليه السلام وفرزندان پاك او ثبت كرده است ، دلايل روشنى براى اثبات اين حقيقت بوده است كه آنان كليد سعادت مادى ومعنوى بشر را در اختيار داشته‌اند . ولى متاسفانه اين بشر كه دشمنترين دشمنان خويش است ، آن كليد را مىشكند و دست صاحبش را مىبندد و با اين حال از آن جهت كه فروزندهء مشعل حق وحقيقت خداوند متعال است ، هيچ كس نمىتواند آن مشعل را خاموش كند .\r\nسود جويان هوا پرست كارى كه مىتوانند انجام بدهند ، اين است كه مشعل گذرگاه انسانيت را از سر راه كاروانيان حق وحقيقت برمىدارند و در فاصله دور تر از راه مىگذارند نه اين كه بتوانند آن را خاموش كنند و يا آنان با پرده هاى شفاف چراغ هدايت را به خيال خود مىپوشانند .\r\nتفسير ابيات\r\nروزى سؤال كننده‌اى از يك واعظ مىپرسد كه اى گويندهء و الا مقام منبر ، سؤالى دارم كه در همين مجلس پاسخ آن را مىخواهم : اگر در سر برجى مرغى بنشيند ، آيا سر آن مرغ شرافت دارد يا دمش ؟ واعظ گفت : اگر روى مرغ به شهر ودمش به طرف ده باشد ، رويش از دمش شريفتر است و اگر دمش به سوى شهر وسرش به طرف ده باشد ، تسليم خاك آن دم باش واعتنايى به رويش مكن .\r\nاين قاعدهء جهان طبيعت است كه بال و پر است كه پرنده را به آشيانه اش مىبرد . پر و بال پرواز مردم در فضاى سعادت ، همت آنان است وقتى كه مىبينى\r\n","description":"","footnote":"","page_name":" 124 ","page_number":128},
  {"content":"\r\nمرد عاشقى در نيكىها وبدىها غوطه ور گشته است ، تو به نيكىها وبدىهايش منگر ، بلكه ببين همت عاشق چيست و تا كجاست ؟ باز ، آن مرغ با ارزش هر چند سفيد وبىنظير هم باشد ، اگر به شكار موش بپردازد ، پرندهء محقرى است و اگر جغدى را ديدى كه ميل به شاه دارد ، به كلاه وعنوان جغدى او منگر او برتر از باز است . شيرى كه به سراغ خر مرده رفته است ، او شير نيست ، سگ محقرى است به شكل شير . سگى كه همتش پلنگ وگرگ را در افكند ، ترديدى به خود راه مده وبدان كه او شير ژيان است . در وضع همين آدميزاد دقت كن كه بيش از مشتى گل چيزى نيست ، با اين حال با آن عظمت كه در دل دارد از چرخ وستارگان مىگذرد وفراتر مىرود .\r\nآيا آسمان به آن عظمت شايستهء منصب ولقد كرمنا بوده است ؟ در حالى كه اين نداى ملكوتى در بارهء انسان طنين انداخته است . آيا تا كنون اتفاق افتاده است كه جمال وعظمت انسانى ودانش خود را به آسمان نشان بدهى ؟ آيا تا كنون در مقابل عكسهايى كه سر در گرمابه ها نقش مىشود ، اندام سيمين خود را عرضه كرده‌اى ؟ تو اعتنايى به آن نقشهاى زيباى حوروش كه در سر در گرمابه ها است ننموده ، ميل به خلوت با پير زن نيم كور ابراز مىدارى چه مزيتى پير زن دارد كه تو را از آن نقشهاى زيبا باز مىدارد ؟ اگر تو آن مزيت را نگويى ، من خودم بيان مىكنم : آن مزيت عبارت است از عقل وحس و درك وتدبير وجان . پير زن جان قابل آميزش داشته ، صورت گرمابه از روح محروم است . اگر همان صورت گرمابه حياتى پيدا كند وبجنبد در همان لحظه علاقهء تو را ز صدها پير زن فرتوت مىبرد .\r\nجان چيست ؟ جان آن گوهر گران بها است كه از خير وشر آگاه و از نفع واحسان شادمان و از ضرر گريان وگريزان است . ماهيت وراز نهانى جان از بارگاه الهى خبر وآگاهى به دست آورده ، به همين جهت است كه : « هر كه او آگاه تر با جانتر است » .\r\n\r\nمقتضاى جان چو اى دل آگهى است\r\nهر كه آگه تر بود جانش قوى است\r\n\r\n","description":"","footnote":"","page_name":" 125 ","page_number":129},
  {"content":"\r\nملاك ربانى بودن يك روح همان آگاهى است ، زيرا سازندگى وتشبه روح به عظمت خداوندى ، با آگاهى وهشيارى است . جهان جان عالم آگاهى است ، شخص بيجان محروم از دانش وبينش است .\r\nجانى كه از طبيعت سر درمىآورد مظهر درگاه الهى وجان ملكوتى كه در نهاد اين جان است ، مظهر الهى است .\r\nميدان عالىتر وآگاهىهاى والاترى بيرون از اين جهان در پشت پرده طبيعت وجود دارد كه جانهاى طبيعى در آن ميدان جمادى بيش نيست .\r\nآن فرشتگان سر تا پا عقل وجان بودند ، هنگامى كه جان تو به وجود آمد ، آنان كالبد جسمانى جان تو گشتند وسعادتى نصيبشان شد كه مانند بدن جسمانى خادم روح آدمى مىگشتند . شيطان مطرود حقيقت جان آدم را نشناخت و مانند عضو مرده نتوانست با جان زنده متحد شود - چون شيطان آن چه را كه مايهء حياتى بود نشناخت ، لذا ، فداى جان آدم نگشت و مانند دست بريده‌اى شد كه نتوانست فرمانبردار جان بوده باشد . بريده شدن و شكسته شدن عضوى جان را نابود نمىكند ، زيرا جان مىتواند همان عضو را بار ديگر بسازد ، يا كارش را جبران نمايد .\r\nدر اين مورد -\r\n\r\nسرّ ديگر هست كو گوش دگر\r\nطوطيى كو مستعد آن شكر\r\nطوطيان خاص را قنديست ژرف\r\nطوطيان عام ازين خود بسته طرف\r\n\r\nآنان كه تنها صورت درويشى دارند آن نكات معنوى را نمىتوانند بچشند ، آن نكات معنوى الهى است نه فعولن فاعلات ولفظ بازى وشعر بافى .\r\nعيسى بن مريم دريغى ندارد از اين كه قند جلو خر بريزد ، اما چه بايد كرد - « ليك خر آمد به خلقت كه پسند » -\r\n\r\nقند خر را گر طرب انگيختى\r\nپيش خر قنطار شكر ريختى\r\n\r\nاين كه خداوند متعال فرموده است : اليوم نختم على افواههم منظور\r\n","description":"","footnote":"","page_name":" 126 ","page_number":130},
  {"content":"\r\nمهر ناآگاهى وعدم استعداد به دريافت حقيقت است ( 1 )  تا آن مهرها كه بر دهان ودلهاى امم گذشته زده شده بود ، به وسيلهء دين خاتم الانبياء صلى الله عليه وآله برداشته شود . قفلهاى ناگشودهء زيادى وجود داشت كه دم الهى انا فتحنا لك فتحا مبينا آنها را باز كرد . پيامبر عظيم الشان اسلام شفيع اين دنيا است در دين ، وشفيع آخرت است براى بهشت . اين جهان به پيامبر مىگويد : اى رسول خدا ، راهى به انسانها باز كن و آن جهان مىگويد كه : انسانها را به بالا ببر : پيشهء هميشگى آن سرور در آشكار ونهان اين است كه خدايا ، قوم مرا هدايت فرما ، آنان نمىدانند .\r\nدر هر دو جهان به وسيلهء او باز شده ودعاى او در هر دو عالم مستجاب است ، خاتميت او از آن جهت است كه جود الهىاش نه در گذشته مثلى داشت و نه در آينده . هنگامى كه يك استاد ما هر دست به صنعتى ببرد ، به او مىگويى : اين صنعت در تو ختم شده است .\r\nاى پيامبر گرامى ، در باز كردن مهرها تو خاتم باز كنندگان و در جهان روح بخشى حاتم بخشايندگانى .\r\nخلاصه - همه اين اوصاف اشارات محمدى ، است كه همه و همه گشادگى وانبساط است .\r\n\r\nصد هزاران آفرين بر جان او\r\nبر قدوم و دور فرزندان او\r\nآن خليفه زادگان مقبلش\r\nزاده‌اند از عنصر جان ودلش\r\n\r\nهمچنين امت صالح ونيكو كارش كه به منزلهء فرزندان او هستند چه از بغداد باشند و چه از هرات ورى ، همگى بدون اختلاط به آب و گل محيطها نسل او مىباشند .\r\n\r\nشاخ گل هر جا كه مىرويد گل است\r\nخمّ مل هر جا كه مىجوشد مل است\r\n\r\nخورشيد چه از مغرب سر بزند و چه از مشرق ، عين همان خورشيد است .\r\n","description":"","footnote":" ( 1 ) تفسير مزبور به آيه شريفه صحيح نيست ، زيرا چنان كه خود جلال الدين هم در مواردى از مثنوى متذكر شده است ، آيه روز رستاخيز را گوشزد مىكند كه در آن روز احتياجى به سخن گفتن نيست ، زيرا اعضاى بدن خود گواهى خواهند داد . . ","page_name":" 127 ","page_number":131},
  {"content":"\r\nاى كردگار توانا وستار ، حسودان عيب جو را از آن دم الهى كه به فرزندان پاك پيامبر عنايت فرموده‌اى كور بدار . اينان خفاش نابينا هستند - .\r\n\r\n) ) گفت حق چشم خفاش بد خصال\r\nبسته‌ام من زآفتاب بىمثال\r\nاز نظرهاى خفاش كم وكاست\r\nانجم و آن شمس نيز اندر خفاست\r\n\r\n","description":"","footnote":"","page_name":" 128 ","page_number":132},
  {"content":"\r\n\r\nنكوهيدن ناموسهاى پوسيده كه مانع ذوق ايمان ودليل ضعف صدقند و راه زن هزاران ابله نادان\r\n\r\n( ( 183 ) ) اى ضياء الحق حسام الدين بيا\r\nاى صقال روح وسلطان الهدى\r\n( ( 184 ) ) مثنوى را مسرح ومشروح ده\r\nصورت امثال او را روح ده\r\n( ( 185 ) ) تا حروفش جمله عقل وجان شوند\r\nسوى خلدستان جان پرّان شوند\r\n( ( 186 ) ) هم به سعى تو از ارواح آمدند\r\nسوى دام حرف مستحضر شدند\r\n( ( 187 ) ) باد عمرت در جهان همچون خضر\r\nجانفزا ودستگير ومستمر\r\n( ( 188 ) ) چون خضر والياس مانى در جهان\r\nتا زمين گردد ز لطفت آسمان\r\n( ( 189 ) ) گفتمى از لطف تو جز وى ز صد\r\nگر نبودى طمطراق چشم بد\r\n( ( 190 ) ) ليك از چشم بد زهراب دم\r\nزخمهاى روح فرسا خورده ام\r\n( ( 191 ) ) جز به رمز ذكر حال ديگران\r\nشرح حالت مىنيارم در بيان\r\n( ( 192 ) ) اين بهانه هم ز دستان دليست\r\nكه از اويم پاى دل اندر گليست\r\n( ( 193 ) ) صد دل وجان عاشق صانع شده\r\nچشم بد يا گوش بد مانع شده\r\n( ( 194 ) ) خود يكى بو طالب آن عمّ رسول\r\nمىنمودش شنعت عريان مهول\r\n( ( 195 ) ) كه چه گويندم عرب كز طفل خود\r\nاو بگردانيد دين معتمد\r\nمنصب اجداد وآبا را بماند\r\nدر پى احمد چنين بىره براند\r\nآن رسول پاك باز مجتبى\r\nاز پى آن تا رهاند مر ورا\r\n( ( 196 ) ) گفتش اى عم يك شهادت تو بگو\r\nتا كنم با حق شفاعت بهر تو\r\n( ( 197 ) ) گفت ليكن فاش گردد از سماع\r\nكل سر جاوز الاثنين شاع\r\n( ( 198 ) ) من بمانم در زبان اين عرب\r\nپيش ايشان خوار گردم زين سبب\r\n( ( 199 ) ) ليك اگر بوديش لطف ما سبق\r\nكى بدى اين بد دلى با جذب حق\r\n( ( 200 ) ) الغياث اى تو غياث المستغيث\r\nزين دو شاخهء اختيارات خبيث\r\n( ( 201 ) ) من ز دستان وز مكر دل چنان\r\nمات گشتم كه بماندم از فغان\r\n\r\n","description":"","footnote":"","page_name":" 129 ","page_number":133},
  {"content":"\r\n\r\n\r\n( ( 202 ) ) من كه باشم چرخ با صد كار و بار\r\nزين كمين فرياد كرد از اختيار\r\n( ( 203 ) ) كاى خداوند كريم بردبار\r\nده امانم زين دو شاخهء اختيار\r\n( ( 204 ) ) جذب يك راههء صراط مستقيم\r\nبه ز دو راههء تردّد اى كريم\r\n( ( 205 ) ) زين دو ره گرچه همه مقصد تويى\r\nليك خود جان كندن آمد اين دويى\r\n( ( 206 ) ) زين دو ره گرچه به جز تو عزم نيست\r\nليك هرگز رزم همچون بزم نيست\r\n( ( 207 ) ) در نبى بشنو بيانش از خدا\r\nآيت اشفقن ان يحملنها\r\n( ( 208 ) ) اين تردّد هست در دل چون وغا\r\nكاين بود به يا كه آن حالت مرا ؟\r\n( ( 209 ) ) در تردّد مىزند بر همدگر\r\nخوف واميد بهى در كرّ وفرّ\r\nزين تردّد عاقبتمان خير باد\r\nاى خدا مر جان ما را كن تو شاد\r\n\r\nآيه\r\n« اِهْدِنَا اَلصِّراطَ اَلْمُسْتَقِيمَ 1 : 6 . » ( 1 ) \r\n( خداوندا ، ما را به راه راست هدايت فرما ) .\r\n« إِنَّا عَرَضْنَا اَلأَمانَةَ عَلَى اَلسَّماواتِ واَلأَرْضِ واَلْجِبالِ فَأَبَيْنَ أَنْ يَحْمِلْنَها وأَشْفَقْنَ مِنْها وحَمَلَهَا اَلإِنْسانُ إِنَّه كانَ ظَلُوماً جَهُولًا » 33 : 72 . ( 2 ) \r\n( ما امانت را به آسمانها و زمين عرضه كرديم ، آنها از تحمل آن امانت امتناع ورزيده و از عظمت آن وكوچكى خود شفقت واجتناب نمودند ، انسان آن را پذيرفت ، سپس انسان [ امانت را مراعات نكرد 
  ] ، او ستم كاران ونادان است ) .\r\n","description":"","footnote":" ( 1 ) سوره الفاتحه ، آيهء 6 . .  ( 2 ) سوره الاحزاب ، آيهء 72 . . ","page_name":" 130 ","page_number":134},
  {"content":"\r\n\r\n\r\n( ( 193 ) ) صد دل وجان عاشق صانع شده\r\nچشم بد يا گوش بد مانع شده\r\n( ( 194 ) ) خود يكى بو طالب آن عمّ رسول\r\nمىنمودش شنعت عريان مهول\r\n( ( 195 ) ) كه چه گويندم عرب كز طفل خود\r\nاو بگردانيد دين معتمد\r\n. . .\r\n( ( 199 ) ) ليك گر بوديش لطف ما سبق\r\nكى بدى اين بد دلى با جذب حق\r\n\r\nآيا ابو طالب به دين اسلام گرويده بوده است يا نه ؟\r\nموضوع ايمان ابو طالب عليه السلام يكى از حساسترين موضوعات تاريخ اسلام است تا آنجا كه در باره آن كتابهاى متعددى تاليف شده است از آن جمله : ذيلًا : ( 1 )  - البيان عن خيرة الرحمن ، ابو الحسن على بن بلال .\r\nايمان ابى طالب احمد بن قاسم .\r\nمنى الطالب فى ايمان ابى طالب ابو سعيد محمد بن احمد خزاعى .\r\nايمان ابى طالب ابو الحسين احمد بن محمد بن احمد بن طرخان .\r\nايمان ابى طالب ابو على كوفه ايمان ابى طالب ابو محمد سهل بن احمد ايمان ابى طالب محمد بن محمد بن نعمان ( شيخ مفيد ) ايمان ابى طالب احمد بن موسى ابن طاووس منية الطالب فى ايمان آباء النبى و عمه ابى طالب ميرزا محمد حسين گرگانى ( شمس العلماء ) .\r\nالقول الواجب فى ايمان ابى طالب شيخ محمد على ميرزا جعفر هندى .\r\nبغية الطالب فى اسلام ابى طالب سيد محمد عباس تسترى .\r\nبغية الطالب لايمان ابى طالب وحسن خاتمته ، نقل از شيخ آقا بزرگ تهرانى ، ذريعه ج 2 ص 511 .\r\nايمان ابى طالب ابو نعيم علي بن حمزه بصرى .\r\nايمان ابى طالب آقا ميرزا محسن قراجه داغى تبريزى .\r\nاسنى المطالب فى نجاة ابى\r\n","description":"","footnote":" ( 1 ) طالب سيد احمد بن سيد زينى مفتى شافعيه . . شيخ الابطح او ابو طالب سيد محمد على آل شرف الدين . . الشهاب الثاقب فى فضائل ابى طالب شيخ جعفر نقدى مراجعه شود به مقدمه ايمان ابى طالب تأليف شمس الدين ابو على فخار بن معد الموسوى ، به قلم محقق فاضل محترم آقاى سيد محمد بحر العلوم . . ابو طالب مؤمن قريش عبد الله خنيزى . . . ","page_name":" 131 ","page_number":135},
  {"content":"\r\nبعضى از گذشتگان با نظر به يك حديث ضعيف معروف به حديث ضحضاح گفته‌اند : ابو طالب پدر امير المؤمنين و عموى پيامبر اكرم عليهما السلام ايمان نياورده از دنيا رفته است . ضحضاح يعنى مقدارى از آب كه به برآمدگى پا برسد وپيامبر اين كلمه را در مايع سوزانى در جهنم به كار برده است و در روايت منسوب به پيامبر چنين آمده است كه عباس بن عبد المطلب از آن حضرت مىپرسد كه ابو طالب پيرامون تو مىگشت و از تو حمايت مىكرد .\r\nآيا اين ارتباط سودى به حال او خواهد داشت ؟ حضرت رسول در پاسخ عباس مىفرمايد :\r\nبلى ، من او را در امواجى از آتش ديدم واو را از آتش بيرون آورده و در ضحضاح گذاشتم .\r\nاين حديث و يا مضمونى شبيه به آن را به عباس بن عبد المطلب وابو سعيد خدرى وعبد الله بن عباس نسبت داده‌اند . محققان در راويان اين قبيل احاديث مربوط به كفر ابى طالب بررسىها وتحقيقات عميق ودامنه دار نموده به اين نتيجه رسيده‌اند : كه راويان احاديث مزبوره مورد اعتماد نيستند از قبيل : اسحاق بن\r\n","description":"","footnote":"","page_name":" 132 ","page_number":136},
  {"content":"\r\nابراهيم ، ابو اليمان ، شعيب ، حرملة بن يحيى التجيبى ، سعيد بن مسيب ، محمد بن عباد ابن ابى عمر ، محمد بن حاتم بن ميمون ، يحيى بن سعيد ، يزيد بن كيسان بعضى از اين روايان كذاب و بعضى ديگر مجهول و بعضى از آنها با علي عليه السلام و اولاد او خصومت ورزيده‌اند . ( 1 )  اين نكته را هم بايد در نظر گرفت كه از اين گونه روايات در زمان معاويه به طور فراوان جعل شده است .\r\nدر مقابل گفتار روايان فوق مطالب وروايات زير را ملاحظه كنيم :\r\nابن ابى الحديد اين جمله را از ابو بكر نقل كرده است :\r\n« ان ابا طالب ما مات حتى قال لا إله الا الله محمد رسول الله . » ( 2 ) \r\n( ابو طالب از دنيا نرفت مگر اين كه شهادتين را گفت ) .\r\nابو الفداء بيت زير را از ابو طالب نقل مىكند .\r\n\r\nودعوتنى وعلمت انك صادق\r\nولقد صدقت وكنت ثم اميناً\r\nولقد علمت بانّ دين محمد\r\nمن خير اديان البرية ديناً ( 3 ) \r\n(\r\n\r\nتو مرا دعوت كردى و من دانستم كه تو در ادعايت ، يقينا راست گفتى و تو انسان امين هستى ، من ابو طالب به يقين دانسته‌ام كه دين محمد صلى الله عليه وآله از بهترين اديان است كه مردم به آن گرويده‌اند ) ابو الفداء اين روايت را در تاريخش نقل مىكند كه : « ابو طالب در ماه شوال سال دهم از بعثت پيامبر اكرم از دنيا رفت . وقتى كه بيمارى او شدت يافت ، پيامبر اكرم فرمود :\r\nاى عمو ، شهادت را بگو تا در روز قيامت به شفاعتم نائل شوى ، ابو طالب عرض\r\n","description":"","footnote":" ( 1 ) ابو طالب مؤمن قريش ، عبد الله خنيزى ، ص 313 تا 325 . .  ( 2 ) شرح نهج البلاغه ، ابن ابى الحديد ، ج 3 ص 312 . .  ( 3 ) المختصر فى اخبار البشر ابى الفداء ، ج 1 ص 120 . . ","page_name":" 133 ","page_number":137},
  {"content":"\r\nكرد : اى پسر برادرم ، اگر از شماتت نمىترسيدم وباكى نداشتم از آن كه قريش خواهد گفت : ابو طالب از ترس مرگ شهادت را گفت ، من شهادت را ابراز مىكردم ، وقتى كه مرگ ابو طالب نزديك شد ، لبانش را حركت مىداد ، عباس گوشش را نزديك برد ، شنيد كه ابو طالب چه مىگويد . وگفت اى پسر برادرم سوگند به خدا ، همان كلمه را مىگويد كه تو به او امر كردى يعنى لا إله الا الله . . . پيغمبر اكرم صلى الله عليه وآله فرمود :\r\n« الحمد لله الذى هداك يا عم » ( اى عمو ، سپاس مر خداى را كه هدايت فرمود ) سپس ابو الفداء مىگويد : اين داستان از ابن عباس هم نقل شده است . ( 1 )  همچنين شبراوى شافعى ( 2 )  وشمس الدين ذهبى ( 3 )  ضمناً شبراوى اين روايت را هم نقل كرده است كه « موقعى كه ابو قحافه پدر ابو بكر اسلام را پذيرفت ، ابو بكر به پيامبر اكرم عرض كرد : سوگند به خدايى كه تو را به حق برانگيخته است اسلام ابو طالب براى من چشم روشن كننده از اسلام ابو قحافه است ، زيرا اسلام ابو طالب چشمان تو را روشن كننده تر بود . ( 4 )  ابن سعد در داستان پيمانى كه قريش به عليه بنى هاشم به جهت خوددارى بنى هاشم از تحويل دادن پيامبر به آنان ، نوشتند ، چنين نقل مىكند : « پس از آن كه صفحه‌اى را كه پيمان در آن نوشته شده بود موريانه خورد و مقدارى از آن مانده بود كه تنها نام خدا در آن بود ، پيامبر اين موضوع را با ابو طالب در ميان گذاشت . ابو طالب با قريش در اين باره گفت گو كرد وفرمود آيا حالا معلوم شد كه شما ستمگر\r\n","description":"","footnote":" ( 1 ) المختصر فى اخبار البشر ، [ معروف به : 
  ] تاريخ ابو الفداء ، ج 1 ص 12 ، چاپ مصر 1325 . .  ( 2 ) الاتحاف بحب الاشراف ، شبراوى ، ص 11 . .  ( 3 ) تاريخ الاسلام ، ج 1 ص 139 . .  ( 4 ) الاتحاف ، شيراوى ، ص 9 . . ","page_name":" 134 ","page_number":138},
  {"content":"\r\nونفاق انداز وتبهكاريد يا نه ؟ كسى به ابو طالب مراجعه نمىكرد ، يعنى قريش ارتباط خود را با ابو طالب قطع كرد وابو طالب به شعب برگشت ومىگفت : اى گروه قريش ، چرا ما را محاصره ومحبوس ساخته‌ايد ، با اين كه حقيقت آشكار شده است . سپس ابو طالب ويارانش ميان بيت واستار بيت وارد شده مىگفت :\r\n« اللهم انصرنا ممن ظلمنا و قطع ارحامنا . . . » ( 1 ) \r\n( پروردگارا ، ما را در مقابل كسانى كه بما ظلم كردند و قطع رحم نمودند پيروز فرما ) .\r\nسه داستان فوق مىتواند اسلام ابو طالب را به طور قطع اثبات كند . كراجكى به واسطه راويان از ابان بن محمد نقل مىكند كه « نامه‌اى به امام على بن موسى الرضا عليه السلام نوشتم وپرسيدم كه فدايت شوم ، من در ايمان ابو طالب شك كرده‌ام ؟ » در پاسخ من نوشت :\r\n« و من يَتَّبِعْ غَيْرَ سَبِيلِ اَلْمُؤْمِنِينَ نُوَلِّه ما تَوَلَّى 4 : 115 » ( 2 ) \r\n« انك ان لم تقر به ايمان ابى طالب كان مصيرك الى النار . » ( 3 )  و هر كس كه جز راه مردم با ايمان را تبعيت كند او را به حال خود مىگذاريم . اگر تو به ايمان ابى طالب اقرار نكنى پايان كارت به آتش است :\r\nمحمد بن على بن بابويه از عبد العظيم الحسنى نقل مىكند كه به امام على بن موسى الرضا مىنويسد :\r\n« عرفنى يا ابن رسول الله عن الخبر المروى ان ابا طالب فى ضحضاح من نار يغلى منه دماغه ، فكتب اليه الرضا عليه السلام « بسم الله الرحمن الرحيم أما بعد فإنك ان شككت فى ايمان ابى طالب كان مصيرك الى النار . » ( 4 ) \r\n","description":"","footnote":" ( 1 ) مضمون از طبقات ، ابن سعد ج 1 قسم اول ، ص 125 چاپ ليدن . .  ( 2 ) سوره النساء ، آيهء 114 . .  ( 3 ) الغدير ، علامه امينى ، ج 7 ص 381 . .  ( 4 ) الغدير ، ج 7 ص 395 . . ","page_name":" 135 ","page_number":139},
  {"content":"\r\nاى پسر پيامبر ، مرا در باره آن خبر مروى آگاه بساز كه مىگويد : ابو طالب در مادهء مايعى از آتش است كه مغزش را مىجوشاند ، آن حضرت نوشت بسم الله الرحمن الرحيم . اگر در ايمان ابى طالب تشكيك كنى پايان كارت آتش است ) .\r\nمحمد بن يونس از پدرش از امام صادق عليه السلام نقل مىكند كه آن حضرت به من فرمود :\r\n« يا يونس ما تقول الناس فى ابى طالب قلت جعلت فداك يقولون هو فى ضحضاح من نار وفى رجليه نعلان من نار تغلي منهما ام رأسه . فقال كذب اعداء الله ان ابا طالب من رفقاء النبيين والصديقين والشهداء وحسن اولئك رفيقا . » ( 1 ) \r\n( اى يونس مردم در بارهء ابى طالب چه مىگويند ؟ عرض كردم فدايت شوم ، مىگويند : ابى طالب در مادهء مايعى از آتش و در پاهايش كفشى از آتش است كه مغزش را مىجوشاند . فرمود : دروغ مىگويند دشمنان خدا ، ابو طالب از رفقاى پيامبران وصديقين وشهدا است كه نيكو رفقايى هستند ) رواياتى كه ايمان ابى طالب را اثبات مىكند به اضافهء روايات گذشته فراوان است از آن جمله :\r\nروايت عبد الرحمن بن كثير از امام صادق عليه السلام وابى بصير ليث المرادى از امام محمد باقر عليه السلام وعبايه بن ربعى از ابن عباس ومسعده بن صدقه از امام صادق عليه السلام وابو رافع از پيامبر اكرم صلى الله عليه وآله . ( 2 )  بنا به ملاحظات فوق مىتوان گفت كه اسلام و ايمان حضرت ابو طالب عليه السلام قطعى بوده و اين كه بعضى از مردم او را كافر دانسته‌اند ، سندى جز همان روايت نامعتبر ضحضاح نداشته‌اند .\r\n","description":"","footnote":" ( 1 ) الغدير ، ج 7 ص 392 ، تبصره - محمد بن يونس از راويان امام موسى بن جعفر عليه السلام است . .  ( 2 ) روايت اخير از اسنى المطالب دحلانى ، ص 60 است . . ","page_name":" 136 ","page_number":140},
  {"content":"\r\n\r\n\r\n( ( 202 ) ) من كه باشم چرخ با صد كار و بار\r\nزين كمين فرياد كرد از اختيار\r\n( ( 203 ) ) كاى خداوند كريم بردبار\r\nده امانم زين دو شاخهء اختيار\r\n( ( 204 ) ) جذب يك راههء صراط مستقيم\r\nبه ز دو راههء تردّد اى كريم\r\n( ( 205 ) ) زين دو ره گر چه همه مقصد تويى\r\nليك خود جان كندن آمد اين دويى\r\n( ( 206 ) ) زين دو ره گرچه به جز تو عزم نيست\r\nليك هرگز رزم همچون بزم نيست\r\n\r\nآيا هر دو راه كه در موقع احساس اختيار پيش پاى آدمى باز شده است ، به سوى خدا است ؟\r\nجلال الدين آن دو راهى را كه در موقع احساس اختيار در پيش پاى آدمى باز مىشود به دو شاخهء اختيار تعبير مىكند ، اين تعبير نكتهء مهمى را كه در بر دارد اين است كه ريشه وتنه وساقهء دو راههء اختيار در درون آدمى يكى است ، مانند حب ذات ( ريشه ) وغرايز ( تنه ) وفعاليت غرايز ( ساقه ) دو شاخه‌اى كه از امور مزبور سر درآورده است ( دو راههء اختيار ) ميوه ( عزم كوى الهى ) نتيجه اين تعبير همان است كه در بيت سوم و چهارم از ابيات مورد نقد وتحليل آورده است :\r\n\r\nزين دو ره گرچه به جز تو عزم نيست\r\nليك هرگز رزم همچون بزم نيست\r\n\r\nتوقف وتامل در سر دو راهى اختيار وانتخاب هر يك از آن دو همه و همه از جلوه گاه مشيت الهى به هدف مشيت الهى است .\r\nآيا اين مطلب كاملًا صحيح است ؟ به نظر مىرسد كه جلال الدين مىخواهد مطلبى را بيان كند كه در گذشته در مباحث جبر و اختيار به آن اشاره كرده‌ايم و آن اين است كه هر پديدهء طبيعى وروانى وعضوى كه در جهان هستى نقش مىبندد در قلمرو سلطهء الهى صورت مىگيرد و هر حلقه‌اى از رويدادهاى درونى وبرونى كه به وجود\r\n","description":"","footnote":"","page_name":" 137 ","page_number":141},
  {"content":"\r\nمىآيد ، به زنجير آن هستى مىپيوندد كه نسبتش به خدا شبيه به نسبت يك تصور ذهنى به روان ما است و روى همين اصل بود كه گفتيم : هر چيز و هر كس و هر گونه فعاليت از آن جهت كه در قلمرو سلطه ى الهى ونمودگاه مشيت او صورت مىگيرد ، لذا همهء اشياء وهمهء مردم در حال تسليم و تسبيح تكوينى هستند .\r\nاگر مقصود جلال الدين از دو بيت سوم و چهارم اين اصل بوده باشد كه متذكر شديم ، قابل تعقل وانطباق به واقعيت است .\r\nو اما اگر منظور او اين است كه انسان در سر دو راههء اختيار ، هر يك از دو راه را كه برگزيند ، صحيح و از خدا ورو به خدا است ، قابل تامل جدى است ، زيرا اگر حركت در هر يك از مسيرى كه انسان در حال اختيار در پيش پا دارد ، از خدا ورو به خدا است ، بچه علت قرار گرفتن سر دو راهى جان كندن بوده يكى از دو راه رزم و ديگرى بزم بوده باشد .\r\nمضامين آيات مباركه يكى از دو راه را شكر و ديگرى را كفران معرفى مىكند : - « إِنَّا هَدَيْناه اَلسَّبِيلَ إِمَّا شاكِراً وإِمَّا كَفُوراً 76 : 3 » ( 1 ) \r\n( ما راه را به او نشان داديم يا شكر گذار ومطيع مىشود و يا كفران مىورزد ) واحساس اطاعت و معصيت كه شريفترين احساس از شريفترين منبع فطرت آدمى است ، نامفهوم مىماند و اين مطلب را جلال الدين بارها در مثنوى تذكر داده است . مگر اين كه منظور جلال الدين از دو راهه در حال احساس اختيار دو راه خير و كمال بوده باشد ، ولى اين گونه دويى نه جان كندن است و نه يكى بزم و ديگرى رزم .\r\nوانگهى اگر چنين است كه مقصد از هر دو راه خدا است ديگر پناه بردن به خدا از شر دو راههء مزبور معنايى ندارد - :\r\n\r\nالغياث اى تو غياث المستغيث\r\nزين دو شاخه اختيارات خبيث\r\n\r\n","description":"","footnote":" ( 1 ) سوره الدهر ، آيهء 3 . . ","page_name":" 138 ","page_number":142},
  {"content":"\r\n\r\nتفسير ابيات\r\nاى ضياء الحق حسام الدين واى صيقلى دهندهء روح و سر قافلهء هدايت ، بيا و اين مثنوى را در افق ديدگان رهروان بگستران و صورت مثلهاى مثنوى را از جان حساس وآگاهت اشباع نما -\r\n\r\nتا حروفش جمله عقل وجان شوند\r\nسوى خلدستان جان پرّان شوند\r\n\r\nمعانى وحقايقى را كه در مثنوى مىبينى ، بكوشش تست كه از عالم ارواح آمده و در دام حروف والفاظ محاصره شده‌اند . عمر شريفت مانند خضر مستدام وجانفزا ودستگير رهروان باد . مانند خضر والياس در اين دنيا پاينده باش « تا زمين گردد ز لطفت آسمان » اگر طمطراق خبيث چشم بد نبود ، جزئى از صدها لطف تو را باز گو مىكردم -\r\n\r\nليك از چشم بد زهراب دم\r\nزخمهاى روح فرسا خورده ام\r\n\r\nلذا - شرح حالت را به وسيلهء رموز پوشيده در بيان حال ديگران مىآورم ، زيرا -\r\n\r\nبهتر آن باشد كه سرّ دلبران\r\nگفته آيد در حديث ديگران\r\n\r\nاين بهانه ها نيز كه مىآورم خود از تدابير آن دلى است كه پاى دل من از او در گل مانده است . در اين دنيا عشاق الهى بسى فراوانند ، ولى چشم بد يا گوش بد پست صفتان است كه مانع ابراز عشق عشاق مىگردد .\r\nيكى از آنان عموى پيامبر حضرت ابو طالب بود كه از تشنيع وتقبيح عربها مىترسيد كه بگويند : ابو طالب به دست طفل پروردهء خود ( محمد صلى الله عليه وآله ) از دين مورد اعتمادش دست برداشته است ، به همين جهت در منصب نياكانش بماند و با اين كه در دنبال پيامبر بود ، ولى بىراهه مىرفت ( 1 )  آن پيامبر پاكباز وبرگزيده براى نجات وى فرمود : اى عمو ، يك بار شهادت را بگو تا شفيع تو در بارگاه حق باشم ، ابو طالب گفت مىترسم اين راز آشكار شود ، زيرا .\r\n","description":"","footnote":" ( 1 ) به نقد وتحليل ابيات مربوط مراجعه شود . . ","page_name":" 139 ","page_number":143},
  {"content":"\r\n\r\nكل علم ليس فى القرطاس ضاع\r\nكل سر جاوز الاثنين شاع\r\n\r\nهر علمى كه در كاغذ يادداشت نشود ، ضايع و هر رازى كه از دو نفر يا دو لب تجاوز كرد شايع وآشكار مىگردد ) .\r\nآن گاه اعراب قضيهء مرا مانند يك مثل در گفت گوهايشان ثبت مىكنند و من از اين رو پست وخوار مىگردم .\r\nاگر براى ابو طالب لطف سابق الهى شامل بود : در مقابل جذب حق چنين بد دل و بد گمان نمىگشت .\r\nخداوندا ، اى پناه دهندهء پناهندگان ، از دو راهه هاى اختيار پناه به تو مىبريم .\r\n\r\nمن ز دستان وز مكر دل چنان\r\nمات گشتم كه بماندم از فغان\r\n\r\nمن كيستم من چه شايستگى دارم زمين وآسمان با آن عظمت از قبول امانت اختيار به فرياد در آمدند -\r\n\r\nكاى خداوند كريم وبردبار\r\nده امانم زين دو شاخهء اختيار\r\n\r\nانجذاب به يك راه مستقيم از تردد در سر دو راهه ها بهتر است ، اى خداى من ، درست است كه - « زين دوره گر چه همه مقصد تويى » ، « ليك خود جان كندن آمد اين دويى » آرى - « زين دوره گر چه بجز عزم تو نيست ، ليك هرگز رزم همچون بزم نيست » .\r\nبرو از قرآن بشنو كه در آيهء « اشفقن منها » چه مىگويد .\r\nاين شك وترديد در دل مانند جنگى است كه از جهل به شايستگى يكى از دو راه و برترى آن بر ديگرى به وجود مىآيد . ترس واميد به بهترى و برترى يكى بر ديگرى در حال تردد با يكديگر تصادم وبرخورد مىكنند .\r\nخداوندا .\r\n\r\nزين تردّد عاقبتمان خير باد\r\nاى خدا مر جان ما را كن تو شاد\r\n\r\n","description":"","footnote":"","page_name":" 140 ","page_number":144},
  {"content":"\r\n\r\nمناجات وپناه جستن به حق از فتنهء اختيار و اسباب آن وبيان شكوهيدن وترسيدن آسمان و زمين از اختيار\r\n\r\nاى كريم ذو الجلال مهربان\r\nدايم المعروف داراى جهان\r\nيا كريم العفو حىّ لم يزل\r\nيا كثير الخير شاه بىبدل\r\n( ( 210 ) ) اوّلم اين جزر ومدّ از تو رسيد\r\nور نه ساكن بود اين بحر اى مجيد\r\n( ( 211 ) ) هم از آن جا كاين تردد داديم\r\nبىتردّد كن مرا هم از كرم\r\n( ( 212 ) ) ابتلايم مىكنى آه الغياث\r\nاى ذكور از ابتلايت چون اناث\r\n( ( 213 ) ) تا به كى اين ابتلا يا رب مكن\r\nمذهبىام بخش وده مذهب مكن\r\n( ( 214 ) ) اشترىام لاغر وهم پشت ريش\r\nزاختيار همچو پالان شكل خويش\r\n( ( 215 ) ) اين كژاوه گه شود اين سو گران\r\nآن كژاوه گه شود آن سو كشان\r\n( ( 216 ) ) بفكن از من حمل ناهموار را\r\nتا ببينم روضهء انوار را\r\n( ( 217 ) ) همچو آن اصحاب كهف از باغ جود\r\nبر چرم ز ايقاظ نى بل هم رقود\r\n( ( 218 ) ) خفته باشم بر يمين يا بر يسار\r\nبر نگردم جز چو گو بىاختيار\r\n( ( 219 ) ) هم به تقليب تو تا ذات اليمين\r\nيا سوى ذات الشمال اى رب دين\r\n( ( 220 ) ) صد هزاران سال بودم در مطال\r\nهمچو ذرّات هوا بىاختيار\r\n( ( 221 ) ) گر فراموشم شدست آن وقت وحال\r\nيادگارم هست در خواب ارتحال\r\n( ( 222 ) ) مىرهم زين چار ميخ چار شاخ\r\nمىجهم در مسرح جان زين مناخ\r\n( ( 223 ) ) شير آن ايام ماضىهاى خود\r\nمىچشم از دايهء خواب اى صمد\r\n( ( 224 ) ) جمله عالم از اختيار و هست خود\r\nمىگريزد در سر سرمست خود\r\n( ( 225 ) ) تا دمى از هوشيارى وا رهند\r\nننگ خمر وبنگ بر خود مىنهند\r\n( ( 226 ) ) جمله دانسته كه اين هستى فخ است\r\nذكر وفكر اختيارى دوزخ است\r\n( ( 227 ) ) مىگريزند از خودى در بىخودى\r\nيا به مستى يا به شغل اى مهتدى\r\n( ( 228 ) ) نفس را زان نيستى وا مىكشى\r\nزان كه بىفرمان شد اندر بىهشى\r\n\r\n","description":"","footnote":"","page_name":" 141 ","page_number":145},
  {"content":"\r\n\r\nنيستى بايد كه آن از حق بود\r\nتا كه بيند اندر آن حس احد\r\n( ( 229 ) ) ليس للجن ولا للانس ان\r\nتنفذوا من حبس اقطار الزمن\r\n( ( 230 ) ) لا نفوذ الا به سلطان الهدى\r\nمن تجاويف السماوات العلى\r\n( ( 231 ) ) لا هدى الا به سلطان يقى\r\nمن خراس الشهب روح المتقى\r\n( ( 232 ) ) هيچ كس را تا نگردد او فنا\r\nنيست ره در بارگاه كبريا\r\n( ( 233 ) ) هست معراج فلك اين نيستى\r\nعاشقان را مذهب ودين نيستى\r\n( ( 234 ) ) پوستين وچارق آمد از نياز\r\nدر طريق عشق محراب اياز\r\n( ( 235 ) ) گر چه او خود شاه را محبوب بود\r\nظاهر و باطن لطيف وخوب بود\r\n( ( 236 ) ) گشته بىكبر وريا وكينه اى\r\nحسن سلطان را رخش آيينه اى\r\n( ( 237 ) ) چون كه از هستى خود مفقود شد\r\nمنتهاى كار او محسود شد\r\n( ( 238 ) ) زان قوىتر بود تمكين اياز\r\nكه ز خوف از كبر كردى احتراز\r\n( ( 239 ) ) او مهذب گشته بود وآمده\r\nكبر را ونفس را گردن زده\r\n( ( 240 ) ) يا پى تعليم مىكرد آن حيل\r\nيا براى حكمتى دور از وجل\r\n( ( 241 ) ) يا كه ديد چارقش زآن شد پسند\r\nكز نسيم نيستى هستى است بند\r\n( ( 242 ) ) تا گشايد دخمه بر اين مردگان\r\nتا بيابد بوى عيش آن جهان\r\n( ( 243 ) ) ملك و مال واطلس اين مرحله\r\nهست بر جان سبك رو سلسله\r\n( ( 244 ) ) سلسلهء زرّين بديد وغرّه گشت\r\nماند در سوراخ چاهى جان ز دشت\r\n( ( 245 ) ) صورتش جنت به معنى دوزخى\r\nافعى پر زهر ونقشش گل رخى\r\n( ( 246 ) ) گرچه مؤمن را سقر ندهد ضرر\r\nليك هم بهتر بود زانجا گذر\r\n( ( 247 ) ) گرچه دوزخ دور دارد زو نكال\r\nليك جنّت به ورا فى كل حال\r\n( ( 248 ) ) الحذر اى ناقصان زين گل رخى\r\nكاو نگاه صبح آمد دوزخى\r\nالفرار اى غافلان زان گلشنى\r\nكاو حقيقت بدتر است از گلخنى\r\nزينهار اى جاهلان زان گل شكر\r\nكه بسوزاند دهان را چون شرر\r\n\r\n","description":"","footnote":"","page_name":" 142 ","page_number":146},
  {"content":"\r\n\r\nچند گويم من تو را كاين انگبين\r\nزهر قتّال است زان دورى گزين\r\nليك تلخ آمد تو را گفتار من\r\nخواب مىگيرد تو را ز انذار من\r\nخواجه آخر يك زمان بيدار شو\r\nوز حيات خويش برخوردار شد\r\nهين روش برگير و ترك ريش كن\r\nدر فنا ونيستى تفتيش كن\r\n\r\n« وتَحْسَبُهُمْ أَيْقاظاً وهُمْ رُقُودٌ ونُقَلِّبُهُمْ ذاتَ اَلْيَمِينِ وذاتَ اَلشِّمالِ وكَلْبُهُمْ باسِطٌ ذِراعَيْه بِالْوَصِيدِ لَوِ اِطَّلَعْتَ عَلَيْهِمْ لَوَلَّيْتَ مِنْهُمْ فِراراً ولَمُلِئْتَ مِنْهُمْ رُعْباً 18 : 18 » ( 1 ) \r\n( و تو گمان مىكردى كه آن اصحاب كهف بيدارند ، در حالى كه آنان به خواب رفته بودند و ما آنان را به راست و به چپ بر مىگردانديم وسگشان در آستانهء آن غار دستهايش را دراز كرده بود . اگر از آنان مطلع مىگشتى روى گردانيده وفرار مىنمودى و از وضع غير طبيعى آنان رعب وهراس وجودت را پر مىكرد ) .\r\n« يا مَعْشَرَ اَلْجِنِّ واَلإِنْسِ إِنِ اِسْتَطَعْتُمْ أَنْ تَنْفُذُوا مِنْ أَقْطارِ اَلسَّماواتِ واَلأَرْضِ فَانْفُذُوا لا تَنْفُذُونَ إِلَّا بِسُلْطانٍ 55 : 33 » ( 2 ) \r\n( اى طايفه جن و انس ، اگر توانستيد از اقطار آسمانها و زمين نفوذ كنيد ، شما نمىتوانيد نفوذ كنيد ، مگر با سلطه‌اى كه خدا به شما عنايت كند ) .\r\n« وإِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا 19 : 71 » ( 3 ) \r\n( نيست از شما مگر اين كه به دوزخ وارد خواهد شد ( عبور خواهيد كرد ) اين قضاى حتمى از خداى تو است . )\r\n","description":"","footnote":" ( 1 ) سوره الكهف ، آيهء 18 . .  ( 2 ) سوره الرحمن ، آيهء 33 . .  ( 3 ) سوره مريم ، آيهء 17 . . ","page_name":" 143 ","page_number":147},
  {"content":"\r\n\r\n\r\n( ( 212 ) ) ابتلايم مىكنى آه الغياث\r\nاى ذكور از ابتلايت چون اناث\r\n( ( 213 ) ) تا به كى اين ابتلا يا رب مكن\r\nمذهبىام بخش وده مذهب مكن\r\n\r\nآيا از خدا بخواهيم كه ما را آزمايش نكند ؟\r\nبدون ترديد منظور جلال الدين از تقاضاى عدم ابتلاء ، معناى حقيقى آن نيست ، زيرا به اضافه اين كه خود جلال الدين در كتاب مثنوى آزمايش الهى را طريق تصفيهء نفوس معرفى كرده است ، آيات فراوانى از قرآن مجيد گاهى با كلمهء فتنه وگاه ديگر با كلمهء بلاء وابتلاء لزوم آزمايش را براى نتيجه‌اى كه متذكر شديم ، گوشزد كرده است . مانند آيهء - « أَحَسِبَ اَلنَّاسُ أَنْ يُتْرَكُوا أَنْ يَقُولُوا ، آمَنَّا وهُمْ لا يُفْتَنُونَ 29 : 2 » ( 1 ) \r\n( آيا مردم گمان مىكنند كه رها شوند كه بگويند ما ايمان آورديم و آنان مورد آزمايش قرار نگيرند )\r\n« كُلُّ نَفْسٍ ذائِقَةُ اَلْمَوْتِ ونَبْلُوكُمْ بِالشَّرِّ واَلْخَيْرِ فِتْنَةً 21 : 35 » ( 2 ) \r\n( همهء نفوس مرگ را خواهد چشيد و ما شما را با شر و خير آزمايش مىكنيم ) .\r\nلذا بايد گفت : جلال الدين از خدا مىخواهد كه بندگانش را با آزمايشهاى ما فوق طاقت به ميدان امتحان نكشاند و يا اين كه لطف وعنايتش را شامل حال بندگانش فرمايد ، تا آنان در آزمايشات خود را نبازند و با تحمل وشكيبايى از عهدهء آن بر آيند .\r\nنكته‌اى كه در بيت دوم از دو بيت مورد تحليل وجود دارد ، اين است كه\r\n","description":"","footnote":" ( 1 ) سوره العنكبوت ، آيهء 2 . .  ( 2 ) سوره الانبياء ، آيهء 35 . . ","page_name":" 144 ","page_number":148},
  {"content":"\r\n\r\nجلال الدين از خداوند مىخواهد كه با روش واحد گام در سلوك الى الله بگذارد و اين نكته از آن اصل سرچشمه مىگيرد كه مىگويد :\r\nنقطهء مركزى دايره بيش از يك نقطه نيست .\r\nحق واحد است ، زيرا از واحد است و به واحد منتهى مىشود ، بنا بر اين توجيهاتى كه جلال الدين در اتحاد مذاهب مختله انجام مىدهد ، بايد جدا مورد تامل وتاويل قرار داد ، به اين كه گفته شود : مقصود جلال الدين از وحدت تمام مذاهب وروشها كه به سوى آن تحريك وتشويق مىكند ، نيت پاك به معنا ونتيجهء نهايى آنها ( گرايش وانجذاب به حقيقت مطلق ) است كه در آن اتحاد دارند . آن نيت پاك اگر معلول جهل مركب ولجاجت در مقابل حقيقت نباشد .\r\n\r\n( ( 214 ) ) اشترىام لاغر وهم پشت ريش\r\nزاختيار همچو پالان شكل خويش\r\n( ( 215 ) ) اين كژاوه گه شود اين سو گران\r\nآن كژاوه گه شود آن سو كشان\r\n( ( 216 ) ) بفكن از من حمل ناهموار را\r\nتا ببينم روضهء انوار را\r\n\r\nاختيار سطحى وفريبنده چونان پالان شتر است كه بدون خود به اين سو و آن سو كج مىشود و پشت شتر را زخمى مىكند . آيا اين است آن اختيار كه هر وقت در يك انسان ولو يك لحظه بروز كند به تمام جهان هستى مىارزد ؟\r\nتشبيهى كه جلال الدين در باره ى اختيارهاى سطحى وفريبنده ونظارت وسلطهء واقعى من به دو قطب مثبت ومنفى كار بيان مىكند ، واقعا عالى است . مىتوان گفت : با نظر به معنايى كه جلال الدين تشبيه مزبور را آورده است ، نظيرء به آن تشبيه ديده نمىشود ، توضيح اين كه - اگر درست دقت كنيم ، خواهيم ديد كه : مطابق درجات من انسانى از جهت عظمت وحقارت و با توجه به شدت و ضعف انگيزگى عوامل\r\n","description":"","footnote":"","page_name":" 145 ","page_number":149},
  {"content":"\r\n\r\nعينى وتمايلات درونى ومقادير مختلف دانش وبينش ، انواع واقسام بىشمارى از اختيار وجود دارد كه شايد فاصله ميان حد اقل وحد اعلاى آن تا نهايت امتداد پيدا كند حتى كه مىداند ، شايد هم اختلاف وتنوع سختى در كيفيت اختيارها وجود داشته باشد ؟ اكنون مىپردازيم به بحث در تفسير تشبيه فوق كه جدا با اهميت است .\r\n1 - تعادل دو يا چند راه كه در حال اختيار پيش روى انسان قرار گرفته است نسبى است\r\nطرفين پالان يا جهاز كه به پشت شتر گذاشته مىشود ، بايستى متعادل بوده باشد . اين تعادل در طرفين جهاز مانند دو راهه ايست كه در موقع احساس اختيار پيش روى آدم مختار گسترده شده است .\r\nتعادل دو راه براى هر يك از انسانها با نظر به شرايط ذهنى وتمايلات درونى آنها است . يعنى تعادل مزبور كاملًا يك پديدهء نسبى است ، مثلًا انسانى هست كه براى او ارزش يا لزوم دروغ گفتن و به دست آوردن سود ناچيز متعادل است ، ومىتواند در سر دو راههء دروغ وسود مفروض قرار گرفته يكى از آن دو راه را انتخاب نمايد .\r\nدر صورتى كه افراد ديگرى هستند كه نمىتوانند دروغ وسود مفروض را متعادل گرفته و آن دو را دو راه مساوى تلقى كنند ، به اين معنى كه نفرت آنان از دروغ بقدرى است كه نمىگذارد دروغ ارزش يا چنان لزومى پيدا كند كه مزيت برابرى با راست گفتن داشته و با سود مفروض دو راهه را تشكيل بدهد .\r\nوبالعكس ، ممكن است انسانى باشد كه سود جوئى بقدرى درون او را مالك شود كه به مجرد احتمال آوردن سود ، احساس دروغ گويى وزشتى آن مانند يك علف ناچيز در بيابان بسيار دورى باشد كه اصلًا به او مربوط نيست .\r\nهمچنين نسبيت تعادل در دو راههء اختيار به حسب اختلاف زمان وشرايط\r\n","description":"","footnote":"","page_name":" 146 ","page_number":150},
  {"content":"\r\n\r\nمحيطى واجتماعى و وضع روانى انسانها نيز ثابت است . چه بسا براى يك انسان شهرت اجتماعى با گذشت از سود ولذايذ شخصى در زمان ومحيط و وضع ديگر ، در يكى از طرفين مزبور چنان لزوم يا ارزش با اهميت داشته باشد كه طرف ديگر نتواند با آن برابرى كند .\r\n2 - معمولا تمايلات قوىتر است كه تكليف راه را معين مىكند ، نه سلطه ونظارت شخصيت به دو قطب مثبت ومنفى راهى كه در پيش گرفته مىشود\r\nاين اصل را مىتوان از بيت دوم ابيات مورد تحليل استفاده كرد :\r\n\r\nاين كژاوه گه شود اين سو گران\r\nآن كژاوه گه شود آن سو كشان\r\n\r\nزيرا مسلم است كه سنگينى يكى از دو طرف كجاوه به جهت محتواى آن خواهد بود ، نه بدون علت . نام اين گونه انتخاب را كه از قدرت تمايلات سرچشمه مىگيرد ، اختيار گذاشتن نهايت احمقى است ، زيرا اين اشخاص نتوانسته‌اند كار صادر را از سلطه وقدرت عوامل تمايلات سلب كرده و به سلطه ونظارت شخصيت خودشان بسپارند .\r\nبه همين جهت است كه جبريون با جرات تمام مىگويند : انسان در كارهاى خود احساس اختيار مىكند ، نه اين كه واقعا اختيارى داشته باشد .\r\nولى اين مطلب با نظر به همان اصل معمولى گفته مىشود كه ما تذكر داديم ، نه اين كه همهء اختيارها جز احساس ابهام انگيز اختيار چيز ديگرى نباشد .\r\nحقيقت اين است كه پديدهء اختيار با عظمتتر از آن است كه مردم معمولى احساس مىكنند ، ولى اين عظمت مستلزم نفى وانكار اختيار در نفوس رشد يافته نيست ، زيرا چنان كه در مباحث گذشتهء جبر و اختيار در مجلدات تفسير ونقد وتحليل گفته‌ايم ، هر اندازه كه به قول برگسون دريچهء شخصيت به روى كار صادر بازتر باشد و به قول ما هر اندازه كه سلطه ونظارت شخصيت به دو قطب مثبت ومنفى كار عالىتر باشد ، آن كار از اختيار بيشتر بهره مند است . نفى اين سلطه ونظارت از همهء افراد بشرى ناشى از بىاطلاعى از وضع روانى انسانها است .\r\n","description":"","footnote":"","page_name":" 147 ","page_number":151},
  {"content":"\r\n\r\nخلاصه - اختيار در همهء افراد بشرى مانند آن پالان نيست كه كوچكترين سنگينى از تمايلات ، طرفى از پالان اختيار را منحرف كند و سنگ قوىترى طرف مقابل آن را منحرف بسازد .\r\nممكن است در اين مسئله گفته شود . به جهت همين اختيار پالان شكل است كه جامعه شناسان را از قبيل بورو ولوپلى از امكان تنظيم يا كشف قوانينى در بارهء جامعه شناسى مايوس مىنمايد ، به نظر مىرسد كه اين ياس چندان امر به جايى نباشد ، زيرا پديدهء اختيار با اين كه در فرد به طور مستقيم وجود دارد با اين حال از اصول وقوانين كليه‌اى كه زمينهء حيات طبيعى وروحى او را با احتمالات توجيه و تفسير مىكند ، سرباز نمىزند .\r\n3 - احساس اختيار با تلقين جبر و روش مطابق تمايلات جبرى عامل ساييده شدن روح آدمى است\r\nاين مضمون را بيت اول از سه بيت مورد تحليل مطرح مىكند و به نظر ما عالىترين مسئلهء روانى را گوشزد مىكند ، زيرا مىگويد :\r\n\r\nاشترىّام لاغر وهم پشت ريش\r\nز اختيار همچو پالان شكل خويش\r\n\r\nپالانى كه دايماً در حال حركت وانحراف در پشت شتر است ، پشت شتر را زخم و به همين علت او را لاغر ونحيف مىسازد .\r\nاين همه احساس اختيار به وسيلهء وجدان و به جاى نياوردن واجابت نكردن آن ، مانند چشم است كه همواره باز باشد واشكال والوان را ببيند ، ولى يك عامل درونى با اصرار و خشونت كامل به چشم تلقين كند كه نه خير ، تو نمىبينى ، يا شكل ورنگى كه تو احساس مىكنى خوابى بيش نيست وديدن تو اصالت ندارد . . . آيا با اين حال ديد چشم مختل نمىشود و اگر هم مختل نشود ، تلقينات نابجا ، همين وسيلهء ديدن را وسيلهء ساييده شدن مغز وروان نمىكند ؟\r\n\r\nدرك وجدانى به جاى حس بود\r\nهر دو در يك جدول اى عم مىرود\r\n\r\nما كه همواره مخصوصاً در موقع تفكرات ظاهرا علمى احساس وجدانى را\r\n","description":"","footnote":"","page_name":" 148 ","page_number":152},
  {"content":"\r\n\r\n\r\nدر بارهء اختيار تخطئه مىكنيم ، آيا وجدان يا خود روح را نمىساييم ، آيا اين ساييدن مداوم ، روح را زخمى نمىكند ؟ آرى ؟ روح ساييده مىشود وزخمى مىگردد و با از دست دادن تدريجى « سلطه ونظارت شخصيت به دو قطب مثبت ومنفى كارها » لاغر ونحيف مىگردد .\r\nگريز از هشيارى و اختيار در مقامات والاى تكامل ، بايستى با انگيزگى طبيعت كمال جوى روح انجام بگيرد ، نه با وسائل تخديرى ومصنوعى براى آسايش طلبى .\r\nجلال الدين در ابيات فوق دو مطلب بسيار مهم و يك نتيجه پر ارزش را گوشزد مىكند كه قابل توجه جدى است :\r\nمطلب يكم - گريز از هشيارى و اختيار به بىهوشى وبىخودى\r\nاين مسئله كه آيا هوش وتعقل واحساس و اختيار به سود آدمى بوده است يا نه ؟ در مغرب زمين هم مانند مشرق زمين سخت مورد بحث ومشاجره بوده و هست . گروهى معتقدند كه هر چه هشيارى وتعقل و اختيار بشر رو به افزونى مىرود ، به دردهاى او اضافه مىشود و در قفسهاى تنگ وتاريكتر محبوس مىگردد .\r\nگروه ديگر مىگويند : هشيارى وتعقل و اختيار عالىترين و با ارزشترين\r\n","description":"","footnote":"","page_name":" 149 ","page_number":153},
  {"content":"\r\nقواى انسانى است كه او را در زندگى بر طبيعت پيروز ساخته و به تكامل علمى وصنعتى وهنرى موفقش ساخته است .\r\nتنگى قفسهاى زندگى وجريان مداوم دردهاى بىدرمان بشرى ناشى از هشيارى وتعقل واختيارش نيست ، بلكه معلول نارسايى امور مزبور است كه نوع انسانى تا كنون دچارش گشته است .\r\nبه نظر ما هر يك از دو گروه در يك مسئله واقعيت را دريافته و در مسئله ديگر بخطا رفته است .\r\nمسأله‌اى كه گروه اول در آن ، به خطا رفته‌اند ، همان است كه گروه دوم در آن ، واقعيت را دريافته‌اند و آن اين است كه اين گروه ارزش هشيارى وتعقل و اختيار را بقدرى مستقل وذاتى تلقى كرده‌اند كه هر چه را كه محصول فعاليت بشرى مىبينند به خود هوش وتعقل و اختيار مستند مىدارند و گمان مىكنند كه پديده هاى مزبور است كه علت صد در صد جنايات و حق كشىهاى تاريخ است . آنان فراموش مىكنند كه فعاليتهاى نيكو وشايستهء بشرى نيز معلول همان قواى هوش وتعقل و اختيار بوده است .\r\nنتيجه اين بررسى اين است كه ما امور مزبوره را بايستى به عنوان وسيلهء حيات مادى ومعنوى قرار بدهيم نه مورد پرستش ، و آنها را مانند آن روشنايى بدانيم كه اشكال ورنگها را بما مىنماياند و ما را به درك وتصرفهاى مفيد در بارهء اشكال ورنگها و ساير نمودها توانا مىسازد . ولى اين روشنايى نه تنها نمىتواند هدف مستقل و يك ارزشى بوده باشد ، بلكه حتى وسيله بودن آن نيز محدود به نتايج مخصوص است كه از آن برمىآيند لذا ، تا كنون به مغز هيچ بشرى خطور نكرده است كه در موقع احساس تشنگى سر از اطاق تاريك بيرون بياورد و به جاى آب نور بياشامد از اين مسئله كه گفتيم اشتباه گروه دوم نيز كه هوش وتعقل و اختيار را در درجهء يكم از عظمت وارزش قرار مىدهد ، روشن مىشود .\r\nضمنا بايد بدانيم كه افزايش دردهاى بشرى با داشتن قواى مزبوره مربوط\r\n","description":"","footnote":"","page_name":" 150 ","page_number":154},
  {"content":"\r\nبه نقص ونارسايى آنها نيست ، بلكه معلول جهل به نسبى بودن واقع يا بى آنها بالنسبه به شرايط ومقتضيات درونى وبرونى وناشى از تحقير وبىاعتنايى به شخصيت انسانى است كه قواى مزبوره مانند كار گردانان بسيار عالى آن است .\r\nبنا به ملاحظات فوق و اين كه زندگى طبيعى با انگيزگى عواطف واحساسات خام با هيچ منطق حسى وعقلى وتجربى قابل دفاع نيست ، ( 1 )  اين نتيجه را خواهيم داشت كه وظيفه حياتى مربيان جامعهء بشرى به معناى عمومى ( مربى ) ، پيش برد شخصيت انسانها وتوجيه آنان به تنظيم سلطهء فرماندهى ( شخصيت انسانى ) است كه بتواند قواى سه گانهء فوق را به طور منطقى رهبرى كند . عدم مراعات اين وظيفه حياتى انسانى بوده است كه لزوم گريز از هوش وتعقل و اختيار را به قاموس بشرى وارد كرده وچنان رسميتى به آن داده است كه حتى وجود و ضرورت قواى سه گانه را\r\n","description":"","footnote":" ( 1 ) - والترليپمن مىگويد : « وقتى منطق وعقل معرف خصوصيات روحى جامعه‌اى نباشد ، آن وقت است كه اشتها وتمايلات وتمنيات وشهوات جامعه را آلت دست خود قرار مىدهد . ويليام گودوين در سال 1798 گفته بود ، در يك جامعه وجود منطق وخرد را مىتوان توجيه نمود كه با در نظر گرفتن آن ، از چه راه مىتوان در تحصيل آنچه كه مورد نظر ومطلوب است ، موفقيت حاصل كرد . متجاوز از يك صد سال بعد پروفسور ويليام مك دوگال اين مسئله را به صورت ديگرى بيان نمود : « انگيزه هاى غريزى ما حاصل تمام فعاليتها را در زندگانى تعيين مىنمايد . . . وفعاليت تمام دستگاه پيچيدهء عصبى وافكار ما فقط براى آن است كه وسيله‌اى براى ارضاى انگيزه هاى ما پيدا كند . » برنارد . در اين باره چنين نوشته : « هنوز آن قدرتى كه بتوان به اتكاى آن با دقت استدلال كنيم ، مورد نظر ومطلوب است ، چه با كمك چنين استدلال است كه ما در زندگانى مىتوانيم اعمال خود را مورد سنجش قرار داده وخوب و بد آنچه را كه منظور نظرمان مىباشد تشخيص بدهيم و به عبارت ديگر چگونگى ارضاى تمايلات خود را مورد مطالعه ومداقه قرار بدهيم » . فلسفه اجتماع - والتر ليپمن ترجمه آقاى فخر داعى ص 147 و 148 . تحرك بشر از روى انگيزه هاى تمايلات عاطفى طبيعى وتمنيات و به عبارت ديگر از روى مىخواهمهاى رهبرى نشده به وسيله عقل وخرد ، مسئله حساس در زندگى بشرى است وعدم ملاحظه رهبرى عقل وخرد در آن مىخواهمها به زيان كلى در زندگانى بشرى تمام خواهد گشت . . ","page_name":" 151 ","page_number":155},
  {"content":"\r\n\r\nاز رسميت انداخته ووادار كرده است كه با فرياد بلند ، در همين قرن بيستم ( قرن فضا وسيبرنيتيك ) يكى از رسمىترين مجلات كشور متمدن دنيا بانگ برآورد كه « قرن ديوانگى وتفكر عادت بدى است » بسيار شگفت انگيز است كه با همهء بىاعتنائىها وگرايش به ناهشيارى وبىعقلى گرى وجبر پرستى ، ريشه هاى اصيل و خدا كاشتهء هوش وعقل و اختيار جوانه مىزند و در تمام شئون بشرى علامت اخطار را نصب مىكند و به قول جلال الدين :\r\nبا اين كه آنان -\r\n\r\nمىگريزند از خودى در بىخودى\r\nيا به هستى يا به شغل اى مهتدى\r\n\r\nاما اين يك گريز بىهوده ايست كه با غفلت از زنجير پولادين بسته بر پاى مغز آدميان انجام مىگيرد ، لذا -\r\n\r\n« نفس را زان نيستى وا ميكشى »\r\n\r\nيعنى دوباره برمىگردى به همان جا كه از آنجا فرار كرده بودى چرا ؟\r\n\r\nزان كه بىفرمان شد اندر بىهشى\r\n\r\nمطلب دوم - ناهشيارى وگام به ما فوق تعقل نهادن و اختيار سطحى را دور انداختن موقعى به حال بشر مفيد است كه بفرمان حق بوده باشد .\r\nمعناى ناهشيارى منها كردن هوش از انسان نيست ، معناى گام به ما فوق تعقل نهادن جنون و مستى پست وسقوط آور نيست ، از دست دادن اختيار سطحى كه جلال الدين آن را به پالان شتر تشبيه كرده است ، جبر پرستى عاميانه كه ضد تكليف ومسئوليت وشخصيت است نمىباشد ، اگر هم كلمهء جبر را در اين مورد تجويز كنيد ، يعنى -\r\n\r\nور بود اين جبر ، جبر عامه نيست\r\nجبر آن امّارهء خودكامه نيست\r\n\r\nبراى توضيح اين منهاهاى سطحى و به اضافه هاى واقعى مىگوييم : هيچ اين\r\n","description":"","footnote":"","page_name":" 152 ","page_number":156},
  {"content":"\r\n\r\nحالت مغزى يا روانى را در خود ديده‌ايد كه با ديدن يك منظره زيبا كه شما را سخت به خود جلب مىكند ، از واحدهاى شخص آن منظره وحدود ومرزهاى معين آن واحدها بالاتر رفته در دريايى از لذت زيبايابى غوطه ور مىشويد به طورى كه آن منظرهء زيباى مشخص تدريجا از ديدگاه شما بر كنار مىشود ، يا گويى حس زيبايابى شما پردهء شفافى روى آن منظره مىكشد كه هم آن منظره را مىبينيد وهم نمىبينيد . و با غوطه ور شدن تدريجى در لذت زيبايابى ناب ، پردهء شفاف ضخيمتر مىشود و ديگر آن منظره را نمىبينيد آيا اتفاق افتاده است كه شما شاهد جريان فعاليت عادلانه‌اى ميان دو فرد يا دو طبقه و يا دو اجتماع باشيد و يا مقدارى تعمق در آن جريان عادلانه تدريجا در عظمت وزيبايى خود عدالت غوطه ور شويد وجريان مشخص عينى كم كم از نظرگاه شما دور شود ؟ مسلما همهء ما با چنين حالات روانى سر و كار داشته‌ايم . موضوع انتقال از هشيارى به ناهشيارى و از تعقل به ما فوق تعقل و از اختيار سطحى به اختيار عالى شبيه به انتقال مزبور در دو مثال است كه متذكر شديم . آيا در دو مثال فوق شما آن منظرهء زيبا وجريان عدالت مشخص را معدوم فرض مىكنيد ، يا از يك موج محدود اقيانوس به خود اقيانوس منتقل مىشويد ؟ مسلم اين است كه از محدود به نامحدودى كه همان محدود و ساير محدودها را به طور خالص وناب در بر دارد منتقل مىشويد . اين گونه ناهشيارى و ما فوق تعقل نظرى وبىخودى ، عالىترين ايده آل بشرى است كه بدبختانه مىخواهند اين ايده آل را با مىگسارى و ساير مخدرات بياورند ، اينان كارى كه مىكنند ، جنون وناانسانى را به خلاقيت هوش وانسانيت و اختيار ترجيح مىدهند .\r\n« بسوز وساقط شو اى بشر بىنوا . »\r\nنتيجه‌اى كه جلال الدين از دو مطلب فوق مىگيرد\r\nجلال الدين مىگويد :\r\n\r\nنيستى بايد كه آنِ حق بود\r\nتا كه بيند اندر آن حسن احد\r\n\r\n","description":"","footnote":"","page_name":" 153 ","page_number":157},
  {"content":"\r\nبىخودى وناهشيارى ورها كردن اختيار سطحى را كه به تعبير جلال الدين پالان منحرف به اين سو و به آن سو است ، به فرمان حق به دست بياوريم چه معنا دارد ؟ اگر توضيحى را كه در مبحث فوق براى انتقال از پديده هاى جزئى زيبايى وعدالت بيان كرديم ، مورد دقت بيشترى قرار بدهيم ، خواهيم ديد كه ما انسانها به بركت رشد و تعالى روحى هر لحظه كه بخواهيم مىتوانيم زنجير وقيود پديده هايى را كه براى حيات طبيعى به دست و پاى روح مىپيچد كنار گذاشته در عالمى از ناهشيارى وبىخودى غوطه ور گشته و اختيار پالان شكل فريبنده را زير پا گذاشته و به جلوه هاى عالى اختيار كه از اعماق شخصيت سرمىكشد نائل شويم .\r\nدر اين موقع محبتهاى جزئى ما كه چه در خانواده و چه در اجتماع و چه در قلمرو انسان كلى ، از روى معامله با سود وزيان يا اشباع عواطف واحساسات ضرورى مربوط به ماشين زندگى بود ، به مرحلهء عالى محبت تبديل مىگردد ، با اين تبديل حقيقت اجزاء يك پيكر بودن را در روح كلى در مىيابيم و از شدت جذبه‌اى كه در اين حالت بما روى مىدهد از هوش و خود و اختيار سطحى بالاتر مىرويم وطعم گسيخته شدن از جاذبيت پديده هاى مزبور را كه امواجى روى آب حيات طبيعى است مىچشيم .\r\nهمچنين معقولات نظرى ما كه مادامى كه هوش و خود و اختيار سطحى آدمى در آنها غوطه مىخورد ، آن معقولات نظرى هوش و خود و اختيار را رنگ آميزى ومحدود مىسازد .\r\nدر اين جا معناى ناهشيارى وبىخودى وبىاختيارى عبارت از انتقال روح آدمى است به معقولات عالىترى كه با وحدت شگفت انگيزى پديده هاى سه گانه را از حدود وقيود معقولات نظرى رها ساخته و در هوش و خود و اختيار عالىترى كه از اعماق روح وابسته به روح ملكوتى سرمىكشد فرو مىبرد .\r\nاز اين قبيل است زيباييها ومعلومات متنوع وفعاليت عضوى كه سطح روان را اشغال نموده هوش و خود و اختيار را رنگ آميزى ومحدود مىنمايد .\r\nدستور خدا به وسيلهء وجدان وپيامبران هم اين است كه نگذاريد ظواهر اشكال\r\n","description":"","footnote":"","page_name":" 154 ","page_number":158},
  {"content":"\r\n\r\nروح شما را با زنجيرهاى گوناگون ببندد وجهان را به صورت زندان درآورد . اين يك توبيخ بسيار اخطار كننده‌اى است كه :\r\n« يَعْلَمُونَ ظاهِراً مِنَ اَلْحَياةِ اَلدُّنْيا 30 : 7 » ( 1 ) \r\n( آنان پديده‌اى از حيات طبيعى را مىدانند ) و دست و پاى روح خود را در آن مىبندند .\r\nبنا بر اين بشر براى نيل به ناهشيارى وبىخودى و برداشتن اختيارهاى پالان شكل از دوشش ، احتياج به مىگسارى و ساير تخديرات وپناه بردن به جنون ندارد .\r\n\r\n( ( 243 ) ) ملك و مال واطلس اين مرحله\r\nهست بر جان سبك رو سلسله\r\n( ( 244 ) ) سلسلهء زرّين بديد وغرّه گشت\r\nماند در سوراخ چاهى جان ز دشت\r\n\r\nتا كى و تا چه اندازه مىتوان روح را با حلقه طلايى زنجير ملك و مال وآرايشگرىها خشنود ساخت ؟\r\nتبديل حلقه هاى آهنين به حلقه هاى پولادين وماليدن آب طلا روى آن حلقه ها ودرخشان ساختن آنها چه سودى به حال روح سبك بال و سبك رو دارد .\r\nآرايشگرىهاى فريبنده در كالبد مادى كه دايماً در حال طغيان به روح كمال طلب است ، كدامين درد را از دردهاى روح آزادى طلب درمان خواهد كرد ؟ تو كه بهر جا مىروى و در هر محيطى كه گام برمىدارى و از هر هوايى كه تنفس مىكنى ، به جهت جهل به روح وخواسته هاى او پى در پى انواع زنجيرها را تغيير داده يكى را بر جاى ديگرى به دست و پاى روح خود مىبندى ، چرا اين قدر دم از آزادى مىزنى و روح بىنوا را با اين تلقينات پوچ زير زنجيرهاى گران بار مىسايى ونابودش مىكنى ؟ مگر نمىدانى كه مقام و مال وشهرت خواهى وشهوت پرستى با روح تو جنگ وپيكار بىامان دارند وپيروزى نهايى را هم نصيب دشمنان روح خواهى ساخت ؟\r\n","description":"","footnote":" ( 1 ) سوره الروم ، آيهء 7 . . ","page_name":" 155 ","page_number":159},
  {"content":"\r\n\r\nتفسير ابيات\r\nاى خداى كريم واى ذو الجلال مهربان ، اى پروردگارى كه احسانت بر بندگان دايمى است وجهان هستى چون گويى در مقابل چوگان مشيت تست ، اى بخشايندهء بزرگوار واى زندهء پايدار و داراى همهء خيرات ، واى خداوند بىمثل وبىبدل ، تويى كه جزر ومد هستىام را كه ساكن و هيچ بود ، به وجود آوردى . اى خدايى كه عوامل تردد وجزر ومد روانى را براى آماده شدن به كمال به من عنايت فرمودى ، با كرم ولطف ربانيت اين ترددها واضطرابات روانى را از من باز ستان . آه ، اى داد كه مرا در همه حال مانند همهء انسانها در آزمايش فرو مىبرى .\r\nخداوندا ، تا بكى در طوفان آزمايشها كلافه و سر در گم خواهم گشت ؟ از لطف الهىات يك مذهب و يك روش براى من عنايت فرما ، من در مقابل روشهاى گوناگون وانواع تمايلات همان شتر لاغرى هستم كه پشتش از اختيار پالان شكل خويش زخم شده است ، زيرا با اندك بروز ميل يكى از دو عدل كجاوه يا ( پالان ) بيك سو كج مىشود و با بروز ميل مخالف به سوى مقابل كشيده مىشود آيا اين است آن اختيار كه هر وقت در يك انسان ولو يك لحظه بروز كند ، به تمام جهان هستى مىارزد ؟ خداوندا ، كريما ، رحيما ، لطيفا ،\r\n\r\nبفكن از من حمل ناهموار را\r\nتا ببينم روضهء انوار را\r\n\r\nمانند اصحاب كهفم گردان كه از روضهء الهىات هشيارى واقعى را بچرم ، نه اين كه سر روى بالش ناهشيارى وخواب بگذارم .\r\nچنان كن كه وقتى به هر طرف خوابيده باشم برنگردم مگر مانند گوى بىاختيار ( يعنى از خود اختيار نداشته باشم و تنها تسليم تو باشم ) .\r\nمن صدها هزار سال به صورت ذرات در فضا بىاختيار مىپريدم ، اگر آن سرگذشت عبرت آور در بيدارىها فراموشم شده است ، حكمت بالغهء تو در حال خواب آن سرگذشت را به من نشان مىدهد ومىبينم كه\r\n\r\nمىرهم زين چار ميخ چار شاخ\r\nمىجهم در مسرح جان زين مناح\r\n\r\n","description":"","footnote":"","page_name":" 156 ","page_number":160},
  {"content":"\r\n\r\nشير آن ايام ماضىهاى خود\r\nمىچشم از دايهء خواب اى صمد\r\n\r\nمردم از قيود هستى و اختيار خود گريزانند ، به كجا ؟ به سرمستىهاى گيج كنندهء خويش ، براى دمى از هشيارى رها شوند ، اين تيره بختان پناه به بنگ و شراب مىبرند وننگ سلب انسانيت را بر خود مىپذيرند .\r\nهمهء انسانها مىدانند كه اين هستى كه از طبيعت گرفته‌اند دامى بيش نيست و هر ذكر و فكرى كه در بارهء اختيار دارند دوزخى است شعله ور .\r\nاينان با مستى يا شغلى كه اتخاذ مىكنند از صحنهء با خودى به عالم بىخودى مىگريزند ، ولى نمىدانند كه چون اين گريز وفرار ، بىفرمان و دستور آلهى تست ، لذا بار ديگر زنجير نفس آنان را از عالم بىخودى به همين صحنهء خودى طبيعى برمىگردانى . عبور از قارهء طبيعت و خود طبيعى به عالم بسيار پهناور و با صفاى نيستى ( ماوراى طبيعت كه با داشتن خود طبيعى نمىتوان گام در آن گذاشت . ) بايستى به فرمان حق و براى حق بوده باشد تا جمال مطلق احدى را دريابد . نه براى جن و نه براى انس توانايى نفوذ از زندان زمان ساز جهان بدون اجازه سلطان مطلق وهادى وجود ندارد . بدون هدايت سلطانى كه نگه دارندهء انسان سالك از موانع است و از رد وطرد كردن نگهبانان شهابها كه درها وشكافهاى آسمان را حراست مىكنند ، در امان نخواهند بود ، هيچ كس بدون ورود بسر منزل فنا راهى به بارگاه كبريا ندارد .\r\nمعراج عالم بالا همان نيستى است كه برتر از عالم طبيعت است ، تنها عاشقان كوى الهى هستند كه مذهب ودينشان هستى واقعى نيستى نما است .\r\nراه ورسم عشق بود كه اياز را همواره به چارق وپوستين مانند عابد به محراب نيازمند كرده بود .\r\nاگر چه اياز محبوب شاه و در ظاهر و باطن لطيف وخوب بود ، ولى اين مزايا كمترين كبر وريا وكينه‌اى در او به وجود نياورده بود ، لذا روى او آيينهء تمام نماى زيبايى سلطان گشته بود .\r\n","description":"","footnote":"","page_name":" 157 ","page_number":161},
  {"content":"\r\nاين همه عظمت در اياز از آن جهت به وجود آمده بود كه هستى خويش را از دست داد وپايان كارش محمود گشته بود .\r\nبردبارى وگنجايش اياز بالاتر از آن بود كه از روى ترس كبر ونخوت را كنار بگذارد . بلكه -\r\n\r\nاو مهذب گشته بود وآمده\r\nكبر را ونفس را گردن زده\r\n\r\nو با چارق وپوستينش هر صبح وشام سر وسرى داشته است ، شايد هم رفتارى كه با چارق وپوستينش داشت ، براى تعليم و تربيت ديگران يا حكمتهاى ديگرى غير از ترس در كار بود .\r\nيا ديدن چارق براى آن مورد پسندش بود كه موجوديت فعليش سد راه نيستى هستى بخشش نباشد . باشد كه با نظاره به چارق ما و منى را زير پا گذارد وروزنه‌اى بر نيستى گشايد ونسيمى از حيات حقيقى جانش را بنوازد . باشد كه روزن نيستى را بر اين مردگان زنده نماى طبيعت برنبندد .\r\nچقدر بگويم -\r\n\r\nملك و مال واطلس اين مرحله\r\nهست بر جان سبك رو سلسله\r\nسلسلهء زرّين بديد وغرّه گشت\r\nماند در سوراخ چاهى جان ز دشت\r\n\r\nصورت اين مزاياى جالب دنيا بهشت برين ومعنايش دوزخ سوزان ، نقشى گل رخ ، باطنى چون افعى پر زهر .\r\nاگر چه مؤمن را با دوزخ كارى نيست ، ولى بهتر آن است كه از آن جايگاه آتش عبورى كند وبراه خود برود .\r\nتنها دورى از دوزخ وعذاب آن ، براى مؤمن كافى نيست ، بلكه بهشت براى او در هر حال شايسته است .\r\n\r\nالحذر اى ناقصان زين گل رخى\r\nكاو به گاه صبح آمد دوزخى\r\nآتشش پنهان وذوقش آشكار\r\nدود او ظاهر شود پايان كار\r\n\r\n","description":"","footnote":"","page_name":" 158 ","page_number":162},
  {"content":"\r\nاى غوطه وران در غفلت مرگبار ، از اين گلشن نماها كه حقيقتى بدتر از گلخن دارند بگريزيد -\r\n\r\nزينهار اى جاهلان زان گل شكر\r\nكه بسوزاند دهان را چون شرر\r\nچند گويم من تو را كاين انگبين\r\nزهر قتّال است زو دورى گزين\r\n\r\nبلى ، اى بىنوا ، گفتارم به مذاقت خيلى تلخ است و از اين تهديدهاى نجات بخش من خوابت مىگيرد اما نمىدانى كه -\r\n\r\nزان حديث تلخ مىگويم تو را\r\nتا ز تلخىها فرو شويم تو را\r\n\r\nآقاى عزيز ، مگر نمىخواهى از زندگى خود برخوردار شوى ؟ يك زمان هم بيدار باش -\r\n\r\nندانم دل چرا در تاب دارى\r\nگه تا روز قيامت خواب دارى\r\n\r\nعطار\r\n\r\nراهى بزن كه آهى بر ساز آن توان زد\r\nشعرى بخوان كه بر او رطلى گران توان زد\r\n\r\nحافظ برخيز و - راه وروشى برگزين وتفتيش وبررسى در فنا ونيستى نما وظواهر خود طبيعى پرور را رها كن .\r\n","description":"","footnote":"","page_name":" 159 ","page_number":163},
  {"content":"\r\n\r\nحكايت غلام هندو كه به خواجه زادهء خود پنهان هوس داشت چون دختر را با مهتر زاده عقد كردند غلام رنجور شد مىگداخت كس علت او ندانست واو زهرهء گفتن نداشت\r\n\r\n( ( 249 ) ) خواجه‌اى را بود هندو بنده اى\r\nپروريده كرده او را زنده اى\r\n( ( 250 ) ) علم وآدابش تمام آموخته\r\nدر دلش شمع هنر افروخته\r\n( ( 251 ) ) پروريده از طفوليت به ناز\r\nدر كنار لطفش آن اكرام ساز\r\n( ( 252 ) ) بود هم اين خواجه را يك دخترى\r\nسيم اندامى كشى خوش گوهرى\r\n( ( 253 ) ) چون مراهق گشت دختر طالبان\r\nبذل مىكردند كابين گران\r\n( ( 254 ) ) مىرسيد از جانب هر مهترى\r\nبهر دختر دم به دم خواهش گرى\r\n( ( 255 ) ) گفت خواجه مال را نبود ثبات\r\nروز آيد شب رود اندر جهات\r\n( ( 256 ) ) حسن صورت هم ندارد اعتبار\r\nكه شود رخ زرد از يك زخم خار\r\n( ( 257 ) ) سهل باشد نيز مهتر زادگى\r\nكاو بود غرّه به مال از سادگى\r\n( ( 258 ) ) اى بسا مهتر پسر كز شور وشر\r\nشد ز فعل زشت خود ننگ پدر\r\n( ( 259 ) ) پر هنر را نيز اگر چه شد نفيس\r\nكم پرست وعبرتى گير از بليس\r\n( ( 260 ) ) علم بودش چون نبودش عشق دين\r\nاو نديد از آدم الَّا نقش طين\r\n( ( 261 ) ) گر چه دانى دقت علم اى امين\r\nزانت نگشايد دو ديدهء غيب بين\r\n( ( 262 ) ) او نبيند غير دستارى وريش\r\nاز معرّف پرسد از بيش وكميش\r\n( ( 263 ) ) عارفا تو از معرّف فارغى\r\nخود همىبينى كه نور بازغى\r\n( ( 264 ) ) كار تقوى دارد ودين وصلاح\r\nكه ازو باشد به دو عالم فلاح\r\n( ( 265 ) ) كرد يك داماد صالح اختيار\r\nكه بُد او فخر همه خيل وتبار\r\n( ( 266 ) ) پس زنان گفتند او را مال نيست\r\nمهترى وحسن و استقلال نيست\r\n( ( 267 ) ) گفت اينها تابع زهدند ودين\r\nبىزر او گنجيست بر روى زمين\r\n( ( 268 ) ) چون به جد تزويج دختر گشت فاش\r\nدست پيمان ونشانى وقماش\r\n\r\n","description":"","footnote":"","page_name":" 160 ","page_number":164},
  {"content":"\r\n\r\n\r\n( ( 269 ) ) پس غلام خواجه كاندر خانه بود\r\nگشت بيمار وضعيف وزار زود\r\n( ( 270 ) ) همچو بيمار دقى او مىگداخت\r\nعلت او را طبيبى كن شناخت\r\n( ( 271 ) ) عقل مىگفتى كه رنجش از دل است\r\nداروى تن در غم دل باطل است\r\n( ( 272 ) ) آن غلامك دم نزد از حال خويش\r\nگرچه مىآمد از او در سينه ريش\r\n( ( 273 ) ) گفت خاتون را شبى شوهر كه تو\r\nباز پرس اندر خلا احوال او\r\n( ( 274 ) ) تو به جاى مادرى او را بود\r\nكاو غم خود پيش تو پيدا كند\r\n( ( 275 ) ) چون كه خاتون كرد در گوش اين كلام\r\nروز ديگر رفت نزديك غلام\r\n( ( 276 ) ) پس سرش را شانه مىكرد آن ستى\r\nبا دو صد مهر ودلال ودوستى\r\n( ( 277 ) ) آن چنان كه مادران مهربان\r\nنرم كردش تا درآمد در بيان\r\n( ( 278 ) ) گفت اميد من از تو اين نبود\r\nكه دهى دختر به بىگانهء عنود\r\n( ( 279 ) ) خواجه زادهء ما و ما خسته جگر\r\nحيف نبود كاو رود جاى دگر\r\n( ( 280 ) ) خواست آن خاتون ز خشمى كامدش\r\nكه زند وز بام زير اندازدش\r\n( ( 281 ) ) كاو كه باشد هندوى مادر غرى\r\nكه طمع دارد به خواجه دخترى\r\n( ( 282 ) ) گفت صبر اولى بود خود را گرفت\r\nگفت با خواجه كه بشنو اين شگفت\r\nاين چنين گرّاى خائن را ببين\r\nما گمان برده كه باشد او امين\r\nحال خود را اين چنين گفت او مرا\r\nخواستم كز خشم بكشم مر ورا\r\n\r\nتفسير ابيات\r\nخواجه‌اى بندهء هندى داشت كه او پرورده وزنده كرده وعلم وادب كامل تعليمش نموده شمع هنر در دلش افروخته بود .\r\nاين خواجه دختر سيمين اندام ولطيف و خوش گوهرى داشت . هنگامى كه اين دختر به بلوغ رسيد ، خواستگاران فراوانى از طرف بزرگان با مهريه هاى سنگين به سراغش مىآمدند . آن خواجه امتناع مىورزيد ومىگفت : مال دنيا ثبات واستقرارى ندارد ، مال چيزيست كه روز به دست مىآيد و شب به صور مختلف از دست مىرود .\r\n","description":"","footnote":"","page_name":" 161 ","page_number":165},
  {"content":"\r\nزيبايى صورت هم اعتبار ودوامى ندارد ، زيرا يك زخم خار روى زيبا را زرد وزشت مىنمايد .\r\nبزرگ زادگى هم ارزشى ندارد ، زيرا شخصيتش وابسته به مال پدرش بوده وهمواره غرور آن مال مغز او را آشفته مىسازد . چه بسا مهتر زاده ها كه از شر وشور خود ننگ پدران خود بوده‌اند .\r\nآدم هنرمند اگر چه گران بها است ، ولى قابل اعتماد نيست ومىتوان از شيطان مطرود پر هنر به ارزش هنرمندان پى برد .\r\nشيطان علم داشت ، ولى چون جانش از عشق دين تهى بود ، از آدم ابو البشر چيزى جز گل محقر نديد .\r\nاى انسان امين ، هر قدر در هر علم ودانش دقت وهشيارى داشته باشى ، بالاخره\r\n\r\n« زانت نگشايد دو ديده غيب بين »\r\n\r\nزيرا -\r\n\r\nاو نبيند غير دستارى وريش\r\nاز معرّف پرسد از بيش وكميش\r\n\r\nاو عمرى را در اصطلاح بافى ومعرف جوئى تباه مىكند ، در صورتى كه عارف وارسته از معرف وقياس فارغ گشته و به خويشتن كه چونان نور فروزان است مىپردازد . او -\r\n\r\nكار تقوا دارد ودين وصلاح\r\nكه از او باشد به دو عالم فلاح\r\n\r\nخلاصه - خواجه يك داماد خوب و پاك برگزيد كه باعث افتخار عشيره وتبار خويش بود .\r\nزنها مىگفتند : اين داماد كه خواجه انتخاب كرده است مال و ثروت ندارد ، و از مهترى وزيبايى و استقلال نيز محروم است .\r\nخواجه پاسخ مىداد اينها كه شما مىگوييد ، فرع زهد ودين است ، اين داماد بدون طلا گنجى گران بها در روى زمين است .\r\nوقتى كه جدى بودن ازدواج دختر فاش گشت وپيمان مستحكم شد و انگشتر\r\n","description":"","footnote":"","page_name":" 162 ","page_number":166},
  {"content":"\r\nو لباس نشانى رد وبدل شد ، آن غلام هندو كه در خانهء خواجه بود بيمار وناتوان گشت . -\r\n\r\nهمچو بيمار دقى او مىگداخت\r\nعلت او را طبيبى كم شناخت\r\n\r\nزيرا -\r\n\r\n« علت عاشق ز علتها جداست »\r\n\r\nتنها عقل سليم بود كه مىگفت : رنج اين غلام مربوط به دل است و دواهاى جسمانى اثرى در دل ندارد .\r\nغلام هندو سخنى به زبان نمىآورد و در كشا كش زخم دل مستغرق گشته بود . شبى خواجه به زنش گفت : كه احوال اين غلام را در خلوت بپرس ، تا ببينيم چرا روز بروز بيمار وناتوانتر مىگردد ؟ مانند مادران از روى مهر وعاطفه وضعش را رسيدگى كن ، شايد كه علت اندوه خود را به تو باز گو كند .\r\nخاتون اين دستور را شنيد و روز ديگر به نزد غلام رفت و مانند مادر مهربان با صدها محبت وناز كشى ودوستى احوالش را پرسيد وعلل بيمارى وناتوانيش را جستجو كرد ، غلام در پاسخ زن خواجه گفت : من چنين اميد وتوقعى نداشتم كه دخترتان را به بىگانهء عنود بدهيد ، در صورتى كه او خواجه زادهء ماست و ما عاشق اوييم .\r\nموقعى كه خاتون آن را شنيد ، دود از كله اش بلند شد و -\r\n\r\nخواست آن خاتون ز خشمى كامدش\r\nكه زند وز بام زير اندازدش\r\n\r\nكه اين هندوى مادر نابكار كيست كه طمع به دختر خواجه بسته است ولى با خويشتن گفت : شكيبايى بهتر است . و رفت ماجرا را با خواجه در ميان نهاد كه داستان اين پست خيانت پيشه را بشنو كه چنين آرزوئى در سر مىپروراند كه ما دختر را مىبايست به او بدهيم ما چقدر ساده لوحيم كه او را امين مىپنداشتيم وقتى كه غلام حال خود را مىگفت ، -\r\n\r\n« خواستم كز خشم بكشم مر ورا »\r\n\r\n","description":"","footnote":"","page_name":" 163 ","page_number":167},
  {"content":"\r\n\r\nصبر فرمودن خواجه مادر دختر را كه غلام را زجر مكن كه من او را بىزجر اين طمع باز آورم به تدبير كه نه سيخ بسوزد و نه كباب خام ماند\r\n\r\n( ( 284 ) ) گفت خواجه صبر كن او را بگو\r\nكه از او برّيم وبدهيمش به تو\r\n( ( 285 ) ) تا به مكر اين از دلش بيرون كنم\r\nتو تماشا كن كه دفعش چون كنم\r\n( ( 286 ) ) تو دلش خوش كن بگو مىدان درست\r\nكه حقيقت دختر ما آنِ توست\r\n( ( 287 ) ) ما ندانستيم اى خوش مشترى\r\nچون كه دانستيم تو اولىترى\r\n( ( 288 ) ) آتش ما هم در اين كانون ما\r\nليلى آن ما وهم مجنون ما\r\n( ( 289 ) ) تا خيال وفكر خوش بر وى زند\r\nفكر شيرين مرد را فربه كند\r\n( ( 291 ) ) جانور فربه شود از راه گوش\r\nجانور فربه شود از حلق ونوش\r\n( ( 292 ) ) گفت آن خاتون كز اين ننگ مهين\r\nخود زبانم مىنجنبد اين چنين\r\n( ( 293 ) ) اين چنين ژاژى چه خايم بهر او\r\nگو بمير آن خائن ابليس خو\r\n( ( 294 ) ) گفت خواجه نى مترس و دم دهش\r\nتا رود علت از او زين لطف خوش\r\n( ( 295 ) ) دفع او را دلبرا بر من نويس\r\nهل كه صحت يابد اين باريك ريس\r\n( ( 296 ) ) چون بگفت آن خسته را خاتون چنين\r\nمىنگنجيد از تبختر بر زمين\r\n( ( 297 ) ) زفت گشت وفربه و سرخ وشگفت\r\nچون گل سرخ وهزاران شكر گفت\r\n( ( 298 ) ) گه گهى مىگفت اى خاتون من\r\nكه مبادا باشد اين افسون وفن\r\nليك خاتون جزم مىگفتش كه ما\r\nدر پى اينيم فارغباشها\r\nخواجه چون ديدش كه سرخ وزفت گشت\r\nرفت از وى علت و آمد بگشت\r\nاو دلش دادى به تزوير وفسوس\r\nتا فزون مىشد نشاطش چون خروس\r\n( ( 299 ) ) خواجه جمعيت بكرد ودعوتى\r\nكه همىسازم فرج را وصلتى\r\n( ( 300 ) ) تا جماعت مژده مىدادند وگال\r\nكاى فرج بادت مبارك اتصال\r\n( ( 301 ) ) تا يقين شد مر فرج را اين سخن\r\nعلت از وى رفت كل از بيخ وبن\r\n\r\n","description":"","footnote":"","page_name":" 164 ","page_number":168},
  {"content":"\r\n\r\n\r\n( ( 302 ) ) بعد از آن اندر شب عشرت به فن\r\nامردى را بست حنّا همچو زن\r\n( ( 303 ) ) پر نگارش كرد ساعد چون عروس\r\nماكيان بنمودش ودادش خروس\r\n( ( 304 ) ) مقنعه وحله عروسانه نكو\r\nكنگ امرد را بپوشانيد او\r\n( ( 305 ) ) شمع را هنگام خلوت زود كشت\r\nماند هندو با چنان كنگ درشت\r\n( ( 306 ) ) هندوك فرياد مىكرد وفغان\r\nوز برون نشنيد كس از كف زنان\r\n( ( 307 ) ) ضرب كفّ ودفّ ونعرهء مرد و زن\r\nكرد پنهان نعرهء آن نعره زن\r\n( ( 308 ) ) تا به روز آن هندوك را مىفشارد\r\nچون بود در پيش سگ انبان آرد\r\n( ( 309 ) ) روز آوردند طاس وبوق زفت\r\nرسم دامادان فرج حمام رفت\r\n( ( 310 ) ) رفت در حمام بس رنجور جان\r\nكون دريده همچو دلق تونيان\r\n( ( 311 ) ) آمد از حمام در گردك فسوس\r\nپيش او بنشست دختر چون عروس\r\n( ( 312 ) ) مادرش آنجا نشسته پاسبان\r\nكه مبادا كاو كند روز امتحان\r\n( ( 313 ) ) ساعتى در وى نظر كرد از عناد\r\nوانگهان با هر دو دستش ده بداد\r\n( ( 314 ) ) گفت خود كس را مبادا اتّصال\r\nبا چو تو ناخوش عروس بد فعال\r\n( ( 315 ) ) روز رويت همچو خاتونان نر\r\nكير زشت شب بتر از كير خر\r\n\r\nتفسير ابيات\r\nخواجه به زنش گفت : برو به آن غلام هندو بگو : مدتى صبر كن ، دختر را از آن مرد مىگيريم و به ازدواج تو درمىآوريم ، باشد كه با مكرى كه انديشيده‌ام هواى دختر را از دلش بيرون كنم و از تعلق به دختر دفعش بسازم .\r\nتو برو دلش را خوش كن كه حقيقتا دختر ما از آن تست . ما تا كنون نمىدانستيم كه تو به دختر ما عشق مىورزى ، حالا كه فهميديم ، تو به شوهرى دختر ما سزاوارترى . آتش عشقى كه در كانون خانوادهء ما به وجود آمده شايستهء كانون ما است و بهتر از اين سعادتى وجود ندارد كه هم ليلى از خود ما وهم مجنون از آن ما است .\r\nبا اين وعده ها خيالات وانديشه هاى خوب و نشاط بخش در درون او سر\r\n","description":"","footnote":"","page_name":" 165 ","page_number":169},
  {"content":"\r\nمىكشد ، زيرا افكار شيرين مرد را فربه مىسازد .\r\nدر حالى كه جانوران با علف فربه مىگردند ، انسانها با خيال وروياى عز وشرف و با شنيدنىها لذتها مىبرند وچاق مىشوند .\r\nزن به خواجه مىگويد : اى خواجهء عزيز ، من از زشتى اين ننگ بزرگ يا راى سخن گفتن با آن غلام خيانت پيشه ندارم ، بگذار آن خائن شيطان صفت از درد ننگينش بميرد ، من نمىتوانم به ياوه گويىها دلداريش بدهم .\r\nخواجه مىگويد : هر كارى را كه به تو مىگويم ، مترس وبرو و در او از اين افسونها كه گفتم بدم ، تا بيماريش بر طرف شود . ودفع او را به عهدهء من بگذار ، بگذار او تندرستى خودش را باز يابد .\r\nزن رفت و به آن غلام دل خسته سخنان خواجه را گفت ، غلام هندو از مباهات وتبختر در زمين نمىگنجيد كه دختر خواجه همسرش خواهد گشت .\r\nغلام گاه گاه مىگفت : اى خاتون من ، مبادا كه اين كار شما افسون وفنى است كه براى دل جويى يا انتقام از من به راه انداخته‌ايد ؟ -\r\n\r\nليك خاتون جزم مىگفتش كه ما\r\nدر پى اينيم فارغباشها\r\n\r\nوقتى كه خواجه ديد حيله گرىهايش به نتيجه رسيده وغلام سرخ رو وفربه گشته وبيمارى از او مرتفع شده است . به مكر خود ادامه داد و با مكر پردازىهاى گوناگون او را پر از نشاط خروسى مىنمود . سپس خواجه جمعيتها را دعوت كرد و مجالس تشكيل داد كه فرج ( غلام هندو ) را وصلتى مىسازيم . مردم به غلام مژده ها وفريبها مىدادند ومىگفتند : « كاى فرج بادت مبارك اتصال » از اين اقدامات وغوغا وهيجان ، غلام يقين كرد كه موضوع ازدواجش با دختر حقيقت دارد ، لذا « علت از وى رفت كل از بيخ وبن » خواجه در شب عروسى مردى را مانند زن بياراست ومرغش نمود در حالى كه خروس بود ، چارقد و پوشاك عروسانه بر هيكل بزرگ امردى پوشانيد و شب هنگام كه غلام با امرد عروس نما در حجله قرار گرفتند .\r\nشمع حجله را خاموش كرد وهندوى بدبخت رويا روى آن قوى هيكل قرار\r\n","description":"","footnote":"","page_name":" 166 ","page_number":170},
  {"content":"\r\nگرفت و داد وفريادش از صداى كف زدنها ودف ونعره هاى شادى مرد و زن به جايى نرسيد ، بامدادان كه هندو با وضع بدبختانه از حمام برگشت ، دختر خواجه در اطاق پهلوى هندو نشست و مادر دختر هم پشت در نگهبانى مىكرد كه مبادا هندو براى آزمايش دست به دختر بزند . غلام هندو مقدارى به دختر نگريست و دو دستش را با انگشتان باز براى اهانت به روى دختر باز كرد وگفت : خداوند هيچ كس را به وصال تو نايل نسازد ، آن وضع شبت ، اين هم وضع روزت\r\n","description":"","footnote":"","page_name":" 167 ","page_number":171},
  {"content":"\r\n\r\nدر حقيقت حكايت وبيان آنكه هر نفسى همچو آن هندو مبتلا است\r\n\r\n( ( 316 ) ) همچنين جمله نعيم اين جهان\r\nبس خوش است از دور پيش امتحان\r\n( ( 317 ) ) مىنمايد در نظر از دور آب\r\nچون روى نزديك آن باشد سراب\r\n( ( 318 ) ) گنده پير است او و از بس چاپلوس\r\nخويش را جلوه دهد چون نو عروس\r\n( ( 319 ) ) هين مشو مغرور آن گلگونه اش\r\nنيش نوش آلودهء او را بچش\r\n( ( 320 ) ) تا نيفتى چون فرج اندر حرج\r\nصبر من كالصبر مفتاح الفرج\r\n( ( 321 ) ) آشكارا دان نه پنهان دام او\r\nخوش نمايد ز اوّلت انعام او\r\n( ( 322 ) ) چون بپيوستى به دام اى هوشيار\r\nچند نالى در ندامت زار زار\r\n( ( 323 ) ) نام ميرىّ ووزيرى وشهى\r\nنيست الَّا درد و مرگ وجان دهى\r\n( ( 324 ) ) بنده باش و بر زمين رو چون سمند\r\nچون جنازه نه كه بر گردن نهند\r\n( ( 325 ) ) جمله را حمال خود خواهد كفور\r\nبار مردم گشته چون اهل قبور\r\n( ( 326 ) ) بر جنازه هر كه را بينى به خواب\r\nفارس منصب شود عالى ركاب\r\n( ( 327 ) ) زان كه آن تابوت بر خلق است بار\r\nبار بر خلقان نهادند اين كبار\r\n( ( 328 ) ) بار خود بر كس منه بر خويش نه\r\nسرورى را كم طلب درويش به\r\n( ( 329 ) ) مركب اعناق مردم را مپاى\r\nتا نيايد نقرست اندر دو پاى\r\n( ( 330 ) ) مركبى را كاخرش تو ده دهى\r\nكه به شهرى مانى وويران دهى\r\n( ( 331 ) ) ده دهش اكنون كه چون شهرت نمود\r\nتا نبايد رخت در ويران گشود\r\n( ( 332 ) ) ده دهش اكنون كه صد بستانت هست\r\nتا نمانى عاجز وويران پرست\r\n( ( 333 ) ) گفت پيغمبر كه جنت از إله\r\nگر همىخواهى ز كس چيزى مخواه\r\n( ( 334 ) ) چون نخواهى من كفيلم مر تو را\r\nجنت المأوى وديدار خدا\r\n( ( 335 ) ) آن صحابى زان كفالت شد عيار\r\nتا يكى روزى كه گشته بد سوار\r\n( ( 336 ) ) تازيانه از كفش افتاد راست\r\nخود فرود آمد ز كس آن را نخواست\r\n( ( 337 ) ) آنكه از دادش نيايد هيچ بد\r\nداند وبىخواهشى خود مىدهد\r\n\r\n","description":"","footnote":"","page_name":" 168 ","page_number":172},
  {"content":"\r\n\r\n\r\n( ( 338 ) ) ور به امر حق بخواهى آن رواست\r\nآنچنان خواهش طريق انبياست\r\n( ( 339 ) ) بد نماند چون اشارت كرده دوست\r\nكفر ايمان شد چه كفر از بهر اوست\r\n( ( 340 ) ) هر بدى كه امر او پيش آورد\r\nآن ز نيكىهاى عالم بگذرد\r\n( ( 341 ) ) زان صدف گر خسته گردد نيز پوست\r\nده مده كه صد هزاران دُر در اوست\r\n( ( 342 ) ) اين سخن پايان ندارد باز گرد\r\nسوى شاه وهم مزاج باز گرد\r\n( ( 343 ) ) باز رو در كان چو زرّ ده دهى\r\nتا رهد دستان تو از ده دهى\r\n( ( 344 ) ) صورت بد را چو در دل ره دهند\r\nاز ندامت آخرش هم ده دهند\r\nدزد را چون قطع تلخى مىزهد\r\nذوق دزدى را چو زن ده مىدهد\r\nديده‌اى ده دادن از دست حزين\r\nده به دادن زين بريده دست بين\r\nهمچنين قلَّاب و خونى ولوند\r\nوقت تلخى عيش را ده مىدهند\r\n( ( 345 ) ) توبه مىآرند هم پروانه وار\r\nباز نسيان مىكشدشان سوى كار\r\n( ( 346 ) ) همچو پروانه ز دور آن نار را\r\nنور ديد وبست آن سو بار را\r\n( ( 347 ) ) چون بيامد سوخت پرش وا گريخت\r\nباز چون طفلان فتاد وملح ريخت\r\n( ( 348 ) ) بار ديگر بر گمان وطمع سود\r\nخويش را زد بر لهيب شمع زود\r\n( ( 349 ) ) بار ديگر سوخت پروا پس بجست\r\nباز گردش حرص دل ناسىّ و مست\r\n( ( 350 ) ) آن زمان كز سوختن وا مىجهد\r\nهمچو هندو شمع را ده مىدهد\r\n( ( 351 ) ) كاى رخت تابان چو ماه شب فروز\r\nوى به صحبت كاذب ومغرور سوز\r\n\r\nروايت\r\n« ملعون من القى كله على الناس » ( 1 ) \r\n( ملعون كسى است كه بار خود را به دوش مردم تحميل كند ) .\r\n« قال رسول الله صلى الله عليه وآله : من يتكفل لى بواحده اتكفل له بالجنه ، قال ثوبان انا ، قال لا تسأل الناس شيئا قال نعم فكان لا يسأل ، فكان\r\n","description":"","footnote":" ( 1 ) الفروع من الكافى ، كلينى ، ج 5 ص 72 ، و من لا يحضره الفقيه ، ابن بابويه ، ص 165 . . ","page_name":" 169 ","page_number":173},
  {"content":"\r\nثوبان يقع سوطه وهو راكب فلا يقول لاحد ناولنيه حتى ينزل فيتناوله » ( 1 ) \r\n( پيامبر اكرم فرمود هر كس يك چيز را با من تعهد كند ، من بهشت را براى او ضمانت مىكنم ثوبان گفت : « من » ، فرمود از مردم چيزى مخواه ، ثوبان گفت : بلى ، و هيچ وقت از كسى چيزى نمىخواست ، گاهى كه سوار مركبى بود ، تازيانه از دستش مىافتاد به كسى نمىگفت : آن تازيانه را به من بده ، تا خودش پائين مىآمد وتازيانه را بر مىداشت ) .\r\n« عن ابى عبد الرحمن عوف بن مالك الاشجعى ، قال كنا عند رسول الله صلى الله عليه وآله تسعة او ثمانية او سبعه ، فقال : الا تبايعون رسول الله صلى الله عليه وآله وكنا حديث عهد ببيعته ، فقلنا قد بايعناك يا رسول الله ، فقال قال : الا تبايعون رسول الله صلى الله عليه وآله ؟ فبسطنا ايدينا وقلنا قد بايعناك يا رسول الله ، فعلام نبايعك ؟ قال ان تعبدوا الله ولا تشركوا به شيئا والصلوات الخمس وتطيعوا وأسر كلمة خفيفة ولا تسألوا الناس ، فلقد رأيت بعض اولئك النفر يسقط سوط احدهم فما يسأل احدا يناوله » ( 2 )  ابو عبد الرحمن عوف بن مالك اشجعى مىگويد : نه يا هشت يا هفت نفر در حضور پيامبر بوديم ، فرمود : به رسول خدا بيعت نمىكنيد ؟ در صورتى كه تازه به آن حضرت بيعت كرده بوديم ، عرض كرديم : يا رسول الله به تو بيعت كرده‌ايم ، بار ديگر فرمود : به پيامبر خدا بيعت نمىكنيد ؟ دستها را باز كرديم وگفتيم : يا رسول الله ما كه با شما بيعت كرده‌ايم ، براى چه دوباره بيعت كنيم ؟ فرمود : به اين كه خدا را بپرستيد و چيزى را به او شريك قرار ندهيد و نمازهاى پنجگانه را بر پا داريد واطاعت كنيد . . . در اين جا كلمه‌اى را آهسته فرمود ، و از مردم چيزى نخواهيد . پس از آن\r\n","description":"","footnote":" ( 1 ) مسند احمد بن حنبل ، ج 5 ص 275 و 276 و 277 . .  ( 2 ) الترغيب والترهيب ، ج 1 ص 578 زكى الدين عبد العظيم المنذرى - سنن ابو داود سجستانى ج 1 ص 328 - سنن ابن ماجه ج 2 ص 957 . . ","page_name":" 170 ","page_number":174},
  {"content":"\r\n\r\nدستور ، آن عده را مىديدم كه اگر تازيانه از دست يكى از آنان به زمين مىافتاد ، از كسى نمىخواست كه آن را بردارد و به او بدهد ، بلكه خودش برمىداشت )\r\n\r\n( ( 323 ) ) نام ميرىّ ووزيرى وشهى\r\nنيست الَّا درد و مرگ وجان دهى\r\n( ( 324 ) ) بنده باش و بر زمين رو چون سمند\r\nچون جنازه نه كه بر گردن نهند\r\n( ( 325 ) ) جمله را حمال خود خواهى كفور\r\nبار مردم گشته چون اهل قبور\r\n\r\nآنان كه مىخواهند معاش ونام وعنوانشان را به مردم تحميل كنند ، در حقيقت كالبد بىروح خود را بر دوش مردم مىگذارند وشايستهء زندگى مستقل نيستند\r\nما كه بالعيان مىبينيم خود مردم توانايى كشيدن بار خود را ندارند ، ما كه مىبينيم اختيار و آزادى مردم از حد يك پالان پاره پاره كه با كمترين تمايلات به اين سو و آن سو مىگردد و پشت آنان را زخم مىكند ، چرا بار سنگين زندگى مادى ونام وعنوان اعتبارى خود را هم بر پشت زخم آنان تحميل كنيم ؟ خداوند متعال قدرتى را كه براى بعضى از افراد عنايت مىفرمايد ، وجامعه با نام وعنوان مخصوصى آن را مىپذيرد ، امانتى است براى برداشتن بارى كه بر دوش مردم چه از طرف طبيعت و چه از طرف عوامل مزاحم انسانى سنگينى مىكند . نه اين كه خود آن قدرت ونام وعنوان بارى سنگين به دوش مردم باشد .\r\nآفرينندهء مطلق مىفرمايد :\r\n« اَلَّذِينَ يَتَّبِعُونَ اَلرَّسُولَ اَلنَّبِيَّ اَلأُمِّيَّ اَلَّذِي يَجِدُونَه مَكْتُوباً عِنْدَهُمْ فِي اَلتَّوْراةِ واَلإِنْجِيلِ يَأْمُرُهُمْ بِالْمَعْرُوفِ ويَنْهاهُمْ عَنِ اَلْمُنْكَرِ ويُحِلُّ لَهُمُ اَلطَّيِّباتِ ويُحَرِّمُ عَلَيْهِمُ اَلْخَبائِثَ ويَضَعُ عَنْهُمْ إِصْرَهُمْ واَلأَغْلالَ اَلَّتِي كانَتْ عَلَيْهِمْ 7 : 157 . . . » ( 1 ) \r\n","description":"","footnote":" ( 1 ) سوره الاعراف ، آيهء 157 . . ","page_name":" 171 ","page_number":175},
  {"content":"\r\n( آنان كه ايمان آورده‌اند از پيامبر امى كه نامش را در تورات وانجيل يافته‌اند پيروى مىكنند ، پيامبر آنان را به معروف امر و از منكر نهى مىكند ، پاكيزه ها را براى آنان حلال وپليديها را براى آنان حرام مىنمايد ، بارها وزنجيرهاى سنگينى كه بر دوش آنان گذاشته شده بود ، برمىدارد ) .\r\nبه همين جهت بود كه روش پيامبر اكرم در جامعه بار سنگينى به دوش مردم نبود وشريعت خود را ساده وعقل پسند و بر مبناى فطرت پاك استوار ساخت .\r\nبا بىنوايان مىنشست وبرمىخاست ، حتى ترتيب نشستن جلسه را طورى صورت مىداد كه شخصيتها مساوى جلوه كنند ، با هيچ كس صحبت نكرد مگر اين كه با تمام روى بدنش در مقابل مخاطب مىايستاد . سلام بر كوچكتر از خود مىكرد ، دست نوازش بر سر يتيمان وبىنوايان مىكشيد ، روى حصير نشست و لباس معمولى ولى بسيار نظيف ومعطر مىپوشيد ، با نگاهش مردم را به هول ووحشت نمىانداخت ، زندگانى او را معمولىترين غذاها تشكيل مىداد . پس از او هم پيروان واقعىاش نمونهء انسانهاى بار بردار شدند نه بار گذار .\r\nامير المؤمنين را مىبينيم كه وصلهء كفشش را با دست خود مىدوزد ( خاصف النعل ) روى خاك مىخوابد ( ابو تراب ) نخل مىكارد وچشمه هاى بنى نيز ز استخراج مىكند ، موقعى كه از انبار عبور مىكرد ، روستاييان آن محل هيجان وحماسه و پاى كوبى در مقابلش راه مىاندازند ، امير المؤمنين مىپرسد :\r\nچه كارى است كه اينان انجام مىدهند ؟ پاسخ داده مىشود كه احترامى است كه اين مردم در بارهء بزرگانشان انجام مىدهند ، آنان را توبيخ فرموده ومىگويد : برويد به كارهاى خود بپردازيد ، شما با اين احترامات نابجا خود را ذليل وپست وزمام دارانتان را متكبر ومغرور مىسازيد .\r\nهنوز گروهى را عقيده بر آن است كه بشر رو به تكامل رفته است با اين كه همين بشر در به كار بردن مزايايى كه بايستى براى برداشتن بار سنگين طبيعت وعوامل انسانى صرف شود ، از طرف خود مردم به بار سنگينترى تبديل مىشود .\r\n","description":"","footnote":"","page_name":" 172 ","page_number":176},
  {"content":"\r\n\r\nتفسير ابيات\r\nبدين ترتيب تمام نعمتهاى زود گذر دنيا پيش از تحقيق وآزمايش دور نماى خوشى دارد . از دور آب مىنمايد ، وقتى كه به نزديكىاش برسى سرابى بيش نيست .\r\nاين گنده پير چاپلوس خود را مانند نو عروس جلوه مىدهد .\r\nبه آن صورت گلگونش مغرور مباش ونيش نوش آلوده اش را بچش وبردبار باش تا مانند فرج آن غلام هندو به حرج و مشقت نيافتى . ديدهء بصيرت باز كن ودامش را آشكارا ببين .\r\nاى آدم هشيار ، وقتى كه با اختيار خود را به دام گل رخان وسرابهاى آب نما انداختى ، ديگر در موقع ندامت چه ناله ها وزارىها است كه سر مىدهى اين نامها وعناوين اميرى ووزيرى چيزى جز درد و مرگ وجان كندن چيزى نيست . « بنده باش و بر زمين رو چون سمند » نه مانند جنازه‌اى كه مردم اجبارا تو را به دوش بكشند .\r\nآدم كفران ورز و حق پوش مردم را حمال خود مىخواهد و مانند مردگانى كه روى به گور مىروند بار دوش مردم مىباشند ، لذا اگر كسى در خواب ببيند كه جنازهء شخصى را روى دوش مىبرند ، تعبيرش آن است كه آن شخص داراى مقام ومنصبى خواهد گشت ، زيرا تابوت بارى است به دوش مردم ، آرى تا كنون چنين بوده است كه اين بزرگان بار خود را پشت مردم مىنهند . در آرزوى سوار شدن بر مركب گردنهاى مردم مباش ، تا دو پايت به نقرس سقوط مبتلى نگردد .\r\nتو كه بالاخره به مركبهايى كه سوار مىشوى با نظر تحقير خواهى نگريست ( 1 )  كه تو خود را به من شهر با شكوهى نمودى و در باطن ده ناچيزى بوده‌اى ، از هم اكنون\r\n","description":"","footnote":" ( 1 ) كلمهء ده دهى كه در ابيات مورد تفسير تكرار شده است ، دو دست را با انگشتان ده گانه باز كردن و به روى طرف گرفتن را گويند كه به تركى « بوغما » مىگويند و ما آن را با نظر به مقصود جلال الدين تحقير تفسير خواهيم كرد . . ","page_name":" 173 ","page_number":177},
  {"content":"\r\nكه شهر مىنمايد ، تحقيرش كن تا مجبور به سكونت در ده نشوى . هم اكنون كه صد بستان در اختيار دارى ، تحقيرش كن تا ناتوان وويران پرست نگردى .\r\nپيامبر ما فرموده است : اگر از خدا بهشت مىخواهيد از هيچ كس چيزى مخواهيد ، اگر از هيچ كس چيزى نخواستيد ، من بهشت وديدار خدا را براى شما متكفل مىشوم . يكى از اصحابه پس از شنيدن اين دستور ، روزى سوار مركبى بود ، تازيانه از دستش افتاد ، خود از مركب پايين آمد وتازيانه اش را برداشت و از كسى نخواست كه تازيانه را به او بدهد .\r\nآن خداوندى كه داد واحسان را براى خود ضرورى فرموده است ، حال مردم را مىداند و بدون خواهش از ديگران عنايت خواهد كرد . اگر داد واحسان را مطابق امر حق بخواهى كه كار پيامبران است ، شايسته وروا است . وقتى كه خود دوست اشاره به خواستن فرمايد ، بدى سؤال منتفى مىشود و اگر كفرى با نيت ايمان صورت بگيرد ، كفر به ايمان مبدل مىگردد .\r\nاگر صدف ظاهرش پژمرده گردد ، تحقيرش مكن ، زيرا هزاران در گران بها در بر دارد . اين سخن را كه شروع كرده‌ايم پايانى نيست ، هم مزاج باز شود به سوى شاه برگرد ، برو به كان طلاى خالص تا دستهاى تو از تحقير واپسين رها شود . مردمى كه صورت بد را بدل راه مىدهند ، بالاخره روزى از روى ندامت تحقيرش خواهند كرد . دزدى كه تلخى بريدن دستش را مىچشد ، وقتى كه ذوق دزدى به او دست داد تحقيرش مىكند .\r\nموقعى كه دست اندوهگينى تحقير را مىبيند ، بدان كه عبرتى از دست بريدهء دزد گرفته است ، مانند مردم قلاب وجنايت كار ولوند كه موقع چشيدن تلخىهاى عيش وعشرت به عقب برگشته به آن عيش ونوش اهانت مىكنند .\r\nمانند پروانه كه مىسوزد وتوبه مىكند ، باز فراموش نموده به سوى آتش مىروند ، آنان مانند پروانه آتش را از دور نور مىبينند و خود را به آتش مىزنند و پر سوخته\r\n","description":"","footnote":"","page_name":" 174 ","page_number":178},
  {"content":"\r\nمىگريزند مانند كودكى كه به زمين مىخورد ، براى تسليتش مىگويند برخيز ، نمك ريختى ، دل خوش مىشود وباز راه خود را مىرود . بدين ترتيب مىسوزد ومىگريزد و فراموش مىكند . موقعى كه از سوختن برمىجهد مانند غلام هندو شمع را تحقير مىكند .\r\n\r\nكاى رخت تابان چو ماه شب فروز\r\nوى به صحبت كاذب ومغرور سوز\r\n\r\n","description":"","footnote":"","page_name":" 175 ","page_number":179},
  {"content":"\r\n\r\n\r\nدر بيان عموم آيه كلما اوقدوا ناراً للحرب اطفاه الله\r\n\r\n( ( 352 ) ) باز از يادش رود توبه وانين\r\nكاوهن الرحمن كيد الكافرين\r\n( ( 353 ) ) كلما هم أوقدوا نار الوغى\r\nأطفأ الله نارهم حتى انطفا\r\n( ( 354 ) ) عزم كرده كه دلا اين جا مايست\r\nگشته ناسى عزم ، زاهل عزم نيست\r\n( ( 355 ) ) چون نبودش تخم صدقى كاشته\r\nحق بر آن نسيان او بگماشته\r\n( ( 356 ) ) گر چه بر آتشزنه دل مىزند\r\nآن ستاره اش را كف گِل مىزند\r\n\r\nآيه\r\n« وأَنَّ الله مُوهِنُ كَيْدِ اَلْكافِرِينَ 8 : 18 » ( 1 ) \r\n( خداوند حيله گرى كفار را سست وپوچ مىكند ) « وقالَتِ اَلْيَهُودُ يَدُ الله مَغْلُولَةٌ غُلَّتْ أَيْدِيهِمْ ولُعِنُوا بِما قالُوا بَلْ يَداه مَبْسُوطَتانِ يُنْفِقُ كَيْفَ يَشاءُ ولَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وكُفْراً وأَلْقَيْنا بَيْنَهُمُ اَلْعَداوَةَ واَلْبَغْضاءَ إِلى يَوْمِ اَلْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا الله ويَسْعَوْنَ فِي اَلأَرْضِ فَساداً والله لا يُحِبُّ اَلْمُفْسِدِينَ 5 : 64 » ( 2 ) \r\nويهود گفت : دست خداوندى بسته است ، دست خود آنان بسته و به جزاى اين گفتار پليدشان ملعون شده‌اند ، بلكه دستهاى خداوندى باز است ، هر گونه كه بخواهد انفاق مىكند وآياتى كه از پروردگار تو به تو نازل مىگردد به طغيانگرى وكفر اكثر آنان مىافزايد . و ما ميان آنان تا روز قيامت عداوت وكينه توزى انداختيم ، هر وقت كه آتشى را براى جنگ شعله ور كنند خداوند آن را خاموش مىنمايد و آن قوم يهود در روى زمين در راه فساد مىكوشند ، خداوند مفسدين را دوست نمىدارد )\r\n","description":"","footnote":" ( 1 ) سوره المائده ، آيهء 64 . .  ( 2 ) سوره الانفال ، آيهء 18 . . ","page_name":" 176 ","page_number":180},
  {"content":"\r\n\r\nتفسير ابيات\r\nبار ديگر توبه وناله از يادش مىرود ، زيرا اين گونه ناپايدارى در ندامت وتوبه شبيه به حيله گرى كفار است كه خداوند آن را پوچ و هيچ مىنمايد . چنان كه كفار يهود هر چه آتش جنگ شعله ور كنند خداوند خاموشش مىكند .\r\nبا دل خود تصميم مىگيرد كه اى دل ، ديگر در اين فساد توقف مكن ، چون از اهل عزم و تصميم نيست ، باز همان تصميم را فراموش مىكند . بدين جهت كه تخم صدق وصفا نمىكارد ، خداوند فراموشى را براى او گماشته است ، اگر چه دلش مىخواهد بارقه‌اى را بيفروزد ، ولى كفى از گل تيره روى ستارهء همان بارقه مىزند وخاموشش مىسازد .\r\n","description":"","footnote":"","page_name":" 177 ","page_number":181},
  {"content":"\r\n\r\nآتش زدن در شب و كشتن دزد آن را وغفلت آن مرد\r\n\r\nرفت دزدى شب به خانهء يك بزرگ\r\nاز ره پنهان درآمد همچو گرگ\r\n( ( 357 ) ) سرفه‌اى بشنيد شب آن معتمد\r\nبرگرفت آتشزنه كاتش زند\r\nصاحب خانه شب آوازى شنيد\r\nبر گرفت آتشزنه زد آن وحيد\r\nمىزد آتش بهر شمع افروختن\r\nتا سرِ آواز را بيند علن\r\n( ( 358 ) ) دزد آمد در زمان پيشش نشست\r\nچون گرفتى سوخته كرديش پست\r\n( ( 359 ) ) مىنهاد آنجا سرِ انگشت را\r\nتا شود استارهء آتش فنا\r\n( ( 360 ) ) خواجه مىپنداشت كاو خود مىمرد\r\nاين نمىديد آنكه دزدش مىكشد\r\n( ( 361 ) ) خواجه گفت اين سوخته نمناك بود\r\nمىمرد استازه از ترّيش زود\r\n( ( 362 ) ) بسكه ظلمت بود وتاريكى به پيش\r\nمىنديد آتش كشى را نزد خويش\r\n( ( 363 ) ) اين چنين آتش كشى اندر دلش\r\nديدهء كافر نبيند از عمش\r\n( ( 364 ) ) چون نمىداند دل داننده اى\r\nهست با گردنده گرداننده اى\r\n( ( 365 ) ) چون نمىگويى كه روز و شب به خود\r\nبىخداوندى كى آيد كى رود\r\n( ( 366 ) ) گرد معقولات مىگردى ببين\r\nاين چنين بىعقلى خود اى مهين\r\n( ( 367 ) ) خانه با بنا بود معقولتر\r\nيا كه بىبنا بگو اى بىهنر\r\nخانه‌اى با اين بزرگى و وقار\r\nكى بود بىاوستادى خوب كار\r\n( ( 368 ) ) خطَّ با كاتب بود معقولتر\r\nيا كه بىكاتب بينديش اى پسر\r\n( ( 369 ) ) جيم گوش وعين چشم و ميم فم\r\nچون بود بىكاتبى اى متهم\r\n( ( 370 ) ) شمع روشن بىز گيراننده اى\r\nبا بگيرانندهء داننده‌اى ؟\r\n( ( 371 ) ) صنعت خوب از كف شلّ ضرير\r\nباشد اولى يا ز گيرايى بصير\r\n( ( 373 ) ) پس بكن دفعش چو نمرودى به جنگ\r\nسوى او كش در هوا تير خدنگ\r\n\r\n","description":"","footnote":"","page_name":" 178 ","page_number":182},
  {"content":"\r\n\r\n\r\n\r\n\r\n( ( 374 ) ) همچو اسپاه مغول بر آسمان\r\nتير مىانداز دفع نزع جان\r\n( ( 375 ) ) يا گريز از وى اگر ثانى برو\r\nچون روى چون ؟ در كف اويى گرو\r\n( ( 376 ) ) در عدم بودى نرستى از كفش\r\nاز كف او چون رهى اى دست خوش\r\n( ( 377 ) ) آرزو جستن بود بگريستن\r\nپيش عدلش خون تقوى ريختن\r\n( ( 378 ) ) اين جهان دام است و دانه اش آرزو\r\nدرگريز از دامها وآرزو\r\n( ( 379 ) ) چون چنين رفتى بديدى صد گشاد\r\nچون شدى در ضدّ آن ديدى فساد\r\nچون شدى در ضدّ بدانى ضدّ آن\r\nضدّ را از ضدّ شناسند اى جوان\r\n( ( 380 ) ) پس پيمبر گفت استفت القلوب\r\nگرچه مفتيشان برون گويد خطوب\r\n\r\nآيه\r\n« إِنَّ فِي خَلْقِ اَلسَّماواتِ واَلأَرْضِ واِخْتِلافِ اَللَّيْلِ واَلنَّهارِ لَآياتٍ لأُولِي اَلأَلْبابِ 3 : 190 » ( 1 ) \r\n( به تحقيق در آفرينش آسمانها و زمين و پشت سر هم آمدن شب و روز ، آيات ودلايلى براى صاحبان عقول وجود دارد ) .\r\nروايت\r\n« استفت قلبك وان افتاك المفتون » ( 2 ) \r\n( نظر واقع بينانه را از قلبت بپرس . اگر چه صاحب نظران بخلافش نظر بدهند ) .\r\n\r\n( ( 362 ) ) بسكه ظلمت بود وتاريكى به پيش\r\nمىنديد آتش كشى را نزد خويش\r\n\r\nتاريكىهاى جهالت وهوى پرستى عواملى را كه خاموش كنندهء بارقه هاى روحى است مىپوشاند .\r\nمغز اسرار آميز آدمى در ميان ميليونها جريان وفعاليتهاى خود ، گاهى\r\n","description":"","footnote":" ( 1 ) سوره البقره ، آيهء 164 . .  ( 2 ) اللمع ، ابو نصر سراج ، چاپ ليدن ، ص 16 و در جامع الصغير ، السيوطى به جاى قلبك كلمهء نفسك آمده است ، ج 1 ص 148 . . ","page_name":" 179 ","page_number":183},
  {"content":"\r\nبارقه هاى بسيار پر ارزش مىافروزد كه از نظر عظمت قابل مقايسه با هيچ موضوع با ارزش نمىباشد .\r\nبه طور كلى دو نوع بارقه در درون انسانهايى كه به ركود مغزى مبتلا نشده‌اند ، سراغ داريم :\r\nنوع يكم - بارقه هايى هستند كه بستگى به موقعيتهاى خاص روانى دارد كه اشخاص براى خود برمىگزينند ومتن زندگى خود را روى آن موقعيت قرار مىدهند ، موقعى كه دانش معينى مانند فيزيك به عنوان انگيزه ها وهدفهاى مغزى يك انسان موقعيت او را تثبيت كرده است ، اگر ذهن شخص مزبور دچار ركود وجمود حرفه‌اى نباشد ، معمولا در امتداد بينشهاى فيزيكى از بارقه هاى كم وبيش برخوردار خواهد بود .\r\nاين بارقه ها هم به نوبت خود بر دو قسم اساسى تقسيم مىگردند :\r\nالف - بارقه هايى هستند كه گاهى بعضى وگاه ديگر همهء معلومات فيزيكى ذهن فعال را روشن وصيقلى مىسازند ، به طورى كه دريافتهاى فيزيكى از جنبهء ذهنى خالص تجاوز كرده و مانند احساسات عالى ، فيزيكدان را متاثر مىسازد ، مانند شخصى كه معلومات تجريد شدهء موسيقى او به فعاليت مىافتد وموسيقى را مىنوازد .\r\nب - بارقه هاى ديگرى هستند كه پشت قلمرو معلومات را روشن مىسازند ومجهولى را معلوم مىنمايند ، اين قسم از بارقه ها به اكتشاف واختراع وسازندگى به معناى عمومى منجر مىگردد .\r\nنوع دوم - بارقه هاى بسيار پر معنايى هستند كه به شخص وصنف ونژاد معينى مخصوص نبوده وهمهء انسانهاى معتدل به شرط آن كه دچار جمود فكرى وروانى نباشند ، از اين نوع برخوردارند . اين بارقه ها معمولا جزء يا مجموعى از آهنگ كلى هستى را كه شخص مفروض دريافته است روشن ونابتر مىسازد . شايد هم مقصود از حديث « ان الله فى ايام دهركم نفحات الا فتعرضوا لها يا الا فاغتنموها » ( خدا را در روزگاران عمرتان دمهايى است ، در مسير آنها قرار بگيريد ، يا\r\n","description":"","footnote":"","page_name":" 180 ","page_number":184},
  {"content":"\r\nآن دمها را غنيمت بشماريد )\r\n\r\nگفت پيغمبر كه نفحتهاى حق\r\nاندرين ايام مىآرد سبق\r\nگوش وهش داريد اين اوقات را\r\nدر رباييد اين چنين نفحات را\r\nنفحه‌اى آمد شما را ديد و رفت\r\nهر كه را مىخواست جان بخشيد و رفت\r\nنفحهء ديگر رسيد آگاه باش\r\nتا از اين هم وا نمانى خواجه تاش\r\n\r\nدر وجود اين بارقه ها ترديدى نيست ، آن چه كه دردناكست اين است كه لحظات بارقه هاى مزبور بسيار محدود وزود گذر است ، تا انسان بخواهد حقيقت وثمرهء آنها را دريابد ، از افق روح ناپديد مىگردد .\r\nسبب سرعت زوال اين بارقه ها چيست ؟ مطالب زيادى در اين باره مىتوان گفت . از آن جمله :\r\n1 - عظمت ونيروى دگرگون كننده اين بارقه ها به حديست كه ممكن است به انفجار تمام ساختمان موجوديت انسان بيانجامد ، لذا حكمت بالغه الهى خواسته است كه لحظاتى آن بارقه بيافروزند وهشدارى به انسان بدهند و به سرعت راه خود را پيش بگيرند .\r\n2 - ممكن است علت سرعت خاموشى بارقه هاى مزبور موضوعى باشد كه جلال الدين متذكر شده ومىگويد :\r\n\r\nبس ستارهء آتش از آهن جهيد\r\nاين دل سوزيده پذرفت وكشيد\r\nليك در ظلمت يكى دزدى نهان\r\nمىنهد انگشت بر استارگان\r\nمىكشد استارگان را يك به يك\r\nتا نيافروزد چراغى بر فلك\r\n\r\nو اين دزد نهانى همان نادانى وحماقت وهواهاى نفسانى است كه مانند گل تيره روى آن ستاره وبارقه ها مىافتد وخاموششان مىسازد ، بنا بر اين علت ، طبيعت آن بارقه ها دوام وپايدارى بوده و انسان هم داراى آن گنجايش هست كه بتواند چنان روشنايى را تحمل كند . چنان كه - پيامبران واولياء الله تمام لحظات عمر خود را با آن بارقه ها بسر مىبردند .\r\n","description":"","footnote":"","page_name":" 181 ","page_number":185},
  {"content":"\r\n\r\nمسأله‌اى را كه جلال الدين در ابيات مورد تحليل مطرح كرده است اين است كه نه تنها دزدى در كمين بارقه هاى مزبور نشسته وهمواره آنها را خاموش مىسازد ، بلكه تاريكى جهالت وهوا پرستى چنان افق روح را تيره وتار ساخته است كه حتى دزد كمين گرفته را هم نمىبيند ، يعنى نمىبيند ، كه چيست يا كيست آن عامل مزاحم فروزش بارقه ها وادامهء ثمر بخش بودن آنها .\r\n\r\n( ( 380 ) ) پس پيمبر گفت استفت القلوب\r\nگر چه مفتىشان بگويد صد خطوب\r\n\r\nحق و باطل را از دل بپرسيد\r\nموجود يا فعاليتى در درون ما انسانها در جريان است كه مكتبها وعقايد آن را با نامهاى گوناگون تعبير مىكنند ، مانند فطرت خدا دادى ، عقل سليم ، وجدان پاك ، قلب ، عقل عملى . . . شما اختيار داريد هر نام وعنوانى را كه مناسب مىبينيد به آن موجود يا فعاليت مقدس بگذاريد . وقتى كه شما مىبينيد ، عاملى در درون شما وجود دارد كه با دريافت عدالت مرتعش مىشود وشما را از ظلمات حيوانى برداشته در اقيانوسى از نور غوطه ور مىسازد ، آن عامل را بپذيريد وتقويتش كنيد ونامش را هر چه مىخواهيد بگذاريد .\r\nشما هنگامى كه با مشاهدهء عملى شدن قوانين اصيل اخلاق ، نو بهار حيات بخشى در درون خود درمىيابيد ، ارزش آن نو بهار روح پرور را به جاى بياوريد و در ادامهء آن بكوشيد ، نامش را هر چه بخواهيد بگذاريد .\r\nمن گمان نمىكنم كه يك متفكر آزاد انديش پيدا شود و از انسان اطلاع لازم وكافى داشته باشد ، و آن موجود يا فعاليت درونى را كه او را از حيوان بالاتر مىبرد وگام او را فراتر از فرشتگان مىكشاند . منكر شود يا ترديدى در وجودش داشته باشد .\r\n","description":"","footnote":"","page_name":" 182 ","page_number":186},
  {"content":"\r\nما حتى در مكتبهايى كه با روش رياضى وعلمى محض براى اصلاح وضع بشرى وارد ميدان شده‌اند بيانديشيم ، خواهيم ديد كه در تحليل نهايى انگيزه هاى درونى آنان به ايجاد وعرضهء چنان مكاتب ، محرك وعاملى اساسىتر از همان فعاليت قلب يا عقل عملى يا وجدان سراغ نداريم ، كه ضرورت اصلاح حال انسان ناميده مىشود . بهر حال اين فعاليت مقدس وشگفت انگيز بدون اين كه دست به چون وچرا واصطلاح بافى بزند حق و باطل را بىسر و صدا در طوفان تخيلات وترديدها در اختيار انسان مىگذارد .\r\nپاسكال به حقيقت مىگويد كه :\r\n« دل از خود حقوقى دارد كه عقل نادان است و در هزار چيز مشهود . من گويم كه دل ، طبيعتا » ذات عالم گير « و خود را بدرجه‌اى كه شايق آن است مىستايد . . . آيا از راه دليل است كه خود را دوست داريد ؟ به حقيقت شناسايى يا بيم ، نه تنها از عقل ، بلكه از دل ، از همين طريق آخرى است كه به اصول اوليه معرفت دست مىيابيم واستدلال كه سهمى در آن ندارد ، بىهوده در صدد اخلال آن است . » ( 1 )  اگر چه عبارات پاسكال مربوط به اصول معرفت وجهان يا بى به وسيلهء قلب است ، ولى مىدانيم كه فعاليت قلب منحصر به آن مبادى نمىشود ، بلكه به طور كلى قلب عبارت است از پشتيبان بىتزلزل حيات ايده آل آدمى در هر موقعيت وشرايط مثلًا شاعر مىگويد :\r\n\r\nدل گواهى مىدهد البته يارم مىرسد\r\nاضطرابم بيش شد بىشك نگارم مىرسد\r\nعمر هجر آخر شد وصبح وصالم رخ نمود\r\nديگر از غم غم ندارم غم گسارم مىرسد\r\n\r\nمجذوب على از ميان هزاران تخيل واختلالات شرايط زمانى ومكانى وعوامل ديگر اين موضوع جزئى را كه وصال يارش نزديك است با قلب خود درمىيابد ومضطرب\r\n","description":"","footnote":" ( 1 ) پاسكال ، انديشه ها ورسالات ، متن وتفسيرات از لئون برونسويك ، ترجمه رضا مشايخى ، ص 358 و 359 . . ","page_name":" 183 ","page_number":187},
  {"content":"\r\n\r\nومرتعش مىگردد .\r\nاين گونه فعاليتهاى قلبى در كشف واقعيات مخصوصاً مربوط به ارزشها ، بسيار فراوان بوده وقابل ترديد نيست ، ولى به قول پاسكال به اين شرط كه انديشه هاى رسمى ونظرى مانند راهزنان پاسبان نما به آن فعاليتها هجوم نياورند .\r\nتفسير ابيات\r\nمثل خاموش شدن بارقه ها مانند اين داستان است كه شبى دزدى از راه پنهانى مانند گرگ به خانهء بزرگى رفت ، وسرفه‌اى كرد ، صاحب خانه صداى سرفه را شنيد و سنگ وچخماق بهم زد كه شمعى را روشن كند و در روشناييش سرفه كننده را پيدا كند . در همين موقع دزد آهسته آهسته آمد و در نزد صاحب خانه در حالى كه او نمىديد نشست و هر وقت كه صاحب خانه مىخواست چوب نيم سوخته را روشن كند ، دزد با سر انگشت سوخته را خاموش مىكرد .\r\nصاحب خانهء بدبخت هم خيال مىكرد اين چراغ به خودى خود خاموش مىشود ونمىديد كه دزد است كه پهلويش نشسته و آن را خاموش مىكند . او با خويشتن چنين مىگفت : كه اين سوخته نمناك است كه مىميرد ، از بس هواى پيرامونش تاريك بود ، بدبخت دزد وشمع كش را در نزد خويش نمىديد . كافر سيه روز اين گونه خاموش شدن بارقه هاى دل را به جهت كورى كه دارد نمىفهمد از كجا است ، زيرا اگر بينايى دل داشت ؟ -\r\n\r\nچون نمىداند دل داننده اى\r\nهست با گردنده گرداننده اى\r\n\r\nچرا نمىگويى كه شب و روز خود به خود و بدون خداوند آفرينندهء ثوابت وسيارات نمىتوانند پشت سر هم بيايند وبروند . تو هم اى اهانت كننده به خود وحقيقت ، در معقولات نظرى حرفه‌اى غوطه ور گشته وبىعقلى خود را نمىبينى .\r\nآخر ساختمان خانه با بنا معقولتر است يا بىبنا خط با نويسنده معقول است يا بىنويسنده شكل عالى روى انسانى كه خط زيبايى را مركب از جيم گوش وعين چشم و ميم دهان تشكيل مىدهد ، بدون نويسنده چگونه امكان پذير است\r\n","description":"","footnote":"","page_name":" 184 ","page_number":188},
  {"content":"\r\nشمع روشن بدون روشن كننده معقول است يا با روشن كنندهء دانا يك صنعت خوب از دست آدم شل ونابينا برمىآيد يا از صحيح وسالم وبينا ؟ هر وقت كه ديدى مورد قهر قرار گرفته‌اى و بر سرت گرز مصيبت وناگوارىها را فرود مىآورند ، معطل مباش مانند نمرود طغيانگر احمق به پيكار با خدا برخيز وتير به هوا بيانداز يا مانند سپاه وحشى مغول در حال جان كندن تير پرانى كن يا اگر توانستى از حيطهء سيطرهء الهى بگريز ، اما اى بىنوا ، تو كه در كف قدرت او بس ناچيزى كجا خواهى گريخت ؟ تو موقعى كه عدم محض بودى نتوانستى از كف الهى فرار كنى ، حالا كه گام به هستى گذاشته و در قلمرو حكومت مطلقه اش قرار گرفته‌اى چگونه وكجا خواهى گريخت ؟ كسى كه در صدد برمىآيد از قلمرو حكومت الهى بگريزد ، براى پيگيرى آرزوهايى است كه در مغز مىپروراند ، اين شخص در مقابل عدالت الهى خون تقوى را مىريزد . اين جهان دامى است وآرزو دانه هايى كه در آن پاشيده شده است تا بتوانى از اين دام و دانه بگريز .\r\nاگر اين راه را كه گفتم پيش بگيرى ، صدها انبساط وگشادگىها خواهى ديد ، و موقعى كه به انبساط وگشادگى رسيدى كه ضد انقباض و زندانى بودن است ، مزيت وعظمت انبساط را خواهى فهميد ، و احتمال مىرود كه منظور از مصرع دوم اين باشد كه اگر راهى بر ضد اين راه پيش بگيرى به فساد وتباهى خواهى انجاميد . زيرا قاعده ى اساسى اين است كه -\r\n\r\nچون شدى در ضد بدانى ضد آن\r\nضد را از ضد شناسند اى جوان\r\n\r\nتو هم فهم اين تضاد وانتخاب يكى از دو ضد را از قلب خود جستجو كن ، زيرا پيامبر ما فرموده است : استفت قلبك ( از قلب خود استفتا كن ) اگر چه مفتىهاى برونى مسائل مهمى را باز گو كنند .\r\n","description":"","footnote":"","page_name":" 185 ","page_number":189},
  {"content":"\r\n\r\n\r\nدر بيان حديث استفت قلبك ولو افتاك المفتون\r\n\r\nگوش كن اسبفت قلبك از رسول\r\nگر چه مفتىّ برون گويد فصول\r\n( ( 381 ) ) آرزو بگذار تا رحم آيدش\r\nآزمودى كاين چنين مىبايدش\r\n( ( 382 ) ) چون نتانى جست پس خدمت كنش\r\nتا روى از حبس او در گلشنش\r\n( ( 383 ) ) دم به دم چون تو مراقب مىشوى\r\nداد مىبينى وداور اى غوى\r\n( ( 384 ) ) ور ببندى چشم خود را زاحتجاب\r\nكار خود را كى گذارد آفتاب\r\nباز ران سوى اياز ورتبتش\r\nوان فضيلت در كمال رفعتش\r\n\r\nتفسير ابيات\r\nبه دستور پيامبر خدا كه فرمود : از قلبت استفتا كن ، اگر چه مفتىهاى برونى فصلهايى از فتاوا بدهند ، گوش فرا ده . آرزوهايى را كه از خود طبيعىات مىجوشد رها كن ، تو كه بارها آزموده‌اى كه قانون الهى همين بوده است كه بايد براى نيل به موفقيتها دست از آرزوها برداشت وتسليم بارگاه الهى گشت . تو كه بالاخره از حيطه قدرت ومشيتش نمىتوانى فرار كنى ، پس راهى جز خدمت به او ندارى كه تو را از زندان دنيا به گلشنش رهنمون خواهد گشت .\r\nتو اى گم راه ، اين مقدار مىدانى كه هر وقت دقت كنى داد واحسان و خود داور دادگر را مىبينى ، صبح وشام بخوان -\r\n\r\nاى سرمه كش بلند بينان\r\nدر باز كنِ درون نشينان\r\n\r\nنظامى گنجوى تو برو دست روى چشمانت بگذار كه آفتاب را نبينى مگر آفتاب دست از كارش برمىدارد ؟ اين سخن را در همين جا پايان دهيم وبرگرديم به داستان اياز ومقام و الا وفضيلت وكمالش .\r\n","description":"","footnote":"","page_name":" 186 ","page_number":190},
  {"content":"\r\n\r\nحسد بردن اميران بر اياز ونمودن سلطان كياست او را\r\n\r\n( ( 385 ) ) چون اميران از حسد جوشان شدند\r\nعاقبت بر شاه خود طعنه زدند\r\n( ( 386 ) ) كاين اياز تو ندارد سى خرد\r\nجامگى سىّ امير او چون برد\r\n( ( 387 ) ) شاه بيرون رفت با آن سى امير\r\nسوى صحرا وكهستان صيد گير\r\n( ( 388 ) ) كاروانى ديد از دور آن ملك\r\nگفت ميرى را كه رو اى مؤتفك\r\n( ( 389 ) ) رو بپرس آن كاروان را بر رصد\r\nكز كدامين شهر ايدر مىرسد\r\n( ( 390 ) ) رفت وپرسيد وبيامد كه ز رى\r\nگفت عزمش تا كجا ؟ درماند وى\r\n( ( 391 ) ) ديگرى را گفت رو اى بو العلا\r\nباز پرس از كاروان كه تا كجا\r\n( ( 392 ) ) رفت و آمد گفت تا سوى يمن\r\nگفت رختش چيستهاى اى مؤتمن ؟\r\n( ( 393 ) ) ماند حيران گفت با ميرى دگر\r\nكه برو وا پرس رخت آن نفر\r\n( ( 394 ) ) باز آمد گفت از هر جنس هست\r\nاغلب آن كاسه هاى رازى است\r\n( ( 395 ) ) گفت كى بيرون شدند از شهر رى ؟\r\nماند حيران آن امير سست پى\r\nآن دگر را گفت رو وا پرس هان\r\nتا كه كى بود است نقل كاروان ؟\r\nباز گشت وگفت هفتم از رجب\r\nگفت در رى چيست تسعير اى عجب ؟\r\nچون نمىدانست ديگر دم نزد\r\nشه فرستاد آن دگر را زان عدد\r\n( ( 396 ) ) همچنين تا سى اسير و بيشتر\r\nسست راى وناقص اندر كرّ وفر\r\nهر يكى رفتند بهر يك سؤال\r\nناقص وعاجز ز ادراك كمال\r\n( ( 397 ) ) گفت اميران را كه من روزى جدا\r\nامتحان كردم اياز خويش را\r\n( ( 398 ) ) كه بپرس آن كاروان را كز كجاست\r\nاو برفت اين جمله را پرسيد راست\r\n( ( 399 ) ) بىوصيت بىاشارت يك به يك\r\nحالشان دريافت بىريبى و شك\r\n( ( 400 ) ) هر چه زين سى مير اندر سى مقام\r\nكشف شد زو آن به يك دم شد تمام\r\n\r\n","description":"","footnote":"","page_name":" 187 ","page_number":191},
  {"content":"\r\n\r\nتفسير ابيات\r\nهنگامى كه امراى سلطان محمود از تقرب فوق العاده اياز ، از حسد جوشيدند بالاخره طعنه بر سلطان زدند كه اياز سى عقل ندارد كه توبه او مقررى سى امير را مىدهى شاه پاسخ آنان را نداد ، تا روزى سلطان محمود با سى تن از امرا به سوى صحرا وكوهستانها براى شكار بيرون رفت . از دور كاروانى ديد وبيكى از امراء گفت : اى بهتان زننده ، برو از آن كاروان بپرس كه از كجا مىآييد ؟ رفت وپرسيد وبرگشت وگفت : كه از شهر رى مىآيند .\r\nسلطان گفت : به كجا مىروند ؟ امير از پاسخ سلطان درماند ، زيرا نپرسيده بود كه كجا مىروند . روى به ديگرى كرد وگفت : برو از آن كاروان بپرس كه كجا مىروند ؟ برگشت وگفت : به يمن .\r\nسلطان گفت : بار وبنه شان چيست ؟ چون نپرسيده بود ، در پاسخ سلطان حيران ماند كه چه بگويد . به ديگرى دستور داد برو از آن كاروان بپرس كه بار وكالاشان چيست ؟ برگشت وگفت : كاسه هايى كه در رى ساخته مىشود . سلطان به همين شخص گفت : كى از رى بيرون آمده‌اند ؟ .\r\nاين امير سست پى هم از پاسخ ناتوان گشت .\r\nبه ديگرى دستور داد : برو بپرس اين كاروان كى از رى به راه افتاده‌اند ؟ برگشت گفت در هفتم رجب .\r\nسلطان گفت : قيمتها در رى از چه قرار بود ؟ اين يكى هم مانند خر پاى در گل بماند .\r\nسلطان كس ديگر را از آن امرا فرستاد . بدين ترتيب بيش از سى امير سست راى وناقص در مواجهه با حوادث را فرستاد -\r\n\r\nهر يكى رفتند بهر يك سؤال\r\nناقص وعاجز ز ادراك كمال\r\n\r\nپس از اين آزمايشات ، سلطان محمود رو به آن امرا كرد وگفت : من روزى\r\n","description":"","footnote":"","page_name":" 188 ","page_number":192},
  {"content":"\r\nاياز را به تنهايى امتحان نموده وفرستادم كه برو از آن كاروان بپرس كه از كجا مىآيند ؟ اياز رفت وهمهء آن مسائل را پرسيد ، بدون اين كه من اشاره وسفارشى در بارهء يك به يك آن مسائل به او نموده باشم - با اين ترتيب -\r\n\r\nهر چه زين سى مير اندر سى مقام\r\nكشف شد زو آن به يك دم شد تمام\r\n\r\n","description":"","footnote":"","page_name":" 189 ","page_number":193},
  {"content":"\r\n\r\nمدافعهء امرا آن حجت را به شبههء جبريانه و جواب دادن شاه ايشان را\r\n\r\n( ( 401 ) ) پس بگفتندش اميران كاين فنيست\r\nاز عنايتهاست كار جهد نيست\r\n( ( 402 ) ) قسمت حق است مه را روى نغز\r\nدادهء بخت است گل را بوى نغز\r\nبلكه سلطان چون عنايت مىكند\r\nاز تفاخر خيمه بر مه مىزند\r\n( ( 403 ) ) گفت سلطان بلكه آنچه از نقش زاد\r\nربع تقصير است ودخل اجتهاد\r\n( ( 404 ) ) ور نه آدم كى بگفتى با خدا\r\nربنا انا ظلمنا نفسنا\r\n( ( 405 ) ) خود بگفتى كاين گناه از بخت بود\r\nچون قضا اين بود حزم ما چه سود\r\n( ( 406 ) ) همچو ابليسى كه گفت اغويتنى\r\nتو شكستى جام و ما را مىزنى\r\n( ( 407 ) ) بل قضا حق است وجهد بنده حق\r\nهين مباش اعور چو ابليس خلق\r\n( ( 408 ) ) در تردّد مانده‌ايم اندر دو كار\r\nاين تردد كى بود بىاختيار ؟\r\n( ( 409 ) ) اين كنم يا آن كنم كس گويد او\r\nكه دو دست وپاش بسته است اى عمو\r\n( ( 410 ) ) هيچ باشد اين تردّد بر سرم\r\nكه روم در بحر يا بالا پرم\r\n( ( 411 ) ) اين تردّد هست كه موصل روم\r\nيا براى سحر تا بابل روم\r\n( ( 412 ) ) پس تردّد را بيابد قدرتى\r\nور نه آن خنده بود بر سبلتى\r\n( ( 413 ) ) بر قضا كم نه بهانه‌اى جوان\r\nجرم خود را چون نهى بر ديگران\r\n( ( 414 ) ) خون كند زيد وقصاص او به عمرو\r\nمىخورد عمرو و بر احمد حدّ خمر\r\n( ( 415 ) ) گرد خود برگرد وجرم خود ببين\r\nجنبش از خود بين تو از سايه مبين\r\n( ( 416 ) ) كه نخواهد شد غلط پاداش مير\r\nخصم را مىداند آن مير بصير\r\n( ( 417 ) ) تو عسل خوردى نيايد تب به غير\r\nمزد روز تو نيابد شب به غير\r\n( ( 418 ) ) در چه كردى جهد كان وا تو نگشت\r\nتو چه كاريدى كه نامد ريع كشت\r\n( ( 420 ) ) فعل را در غيب صورت مىكنند\r\nفعل دزدى را نه دارى مىزنند ؟\r\n\r\n","description":"","footnote":"","page_name":" 190 ","page_number":194},
  {"content":"\r\n\r\n\r\n( ( 421 ) ) دار كى ماند به دزدى ليك آن\r\nهست تصوير خداى غيب دان\r\n( ( 422 ) ) در دل شحنه چو حق الهام داد\r\nكاين چنين صورت بساز از بهر داد\r\n( ( 423 ) ) تا تو عالم باشى وعادل قضا\r\nنامناسب چون دهد داور سزا\r\n( ( 424 ) ) چون كه حاكم اين كند اندر گزين\r\nچون كند حكم احكم اين حاكمين\r\n( ( 425 ) ) چون بكارى جو نرويد غير جو\r\nقرض تو كردى ز كه خواهى گرو ؟\r\n( ( 426 ) ) جرم خود را بر كس ديگر منه\r\nگوش وهوش خود بر اين پاداش ده\r\n( ( 427 ) ) جرم بر خود نه كه تو خود كاشتى\r\nيا جزا وعدل حق كن آشتى\r\n( ( 428 ) ) رنج را باشد سبب بد كردنى\r\nبد ز فعل خود شناس از بخت نى\r\n( ( 429 ) ) آن نظر در بخت چشم احول كند\r\nكلب را كهدانى وكاهل كند\r\n( ( 430 ) ) متهم كن نفس خود را اى فتا\r\nمتهم كم كن جزاى عدل را\r\n( ( 431 ) ) توبه كن مردانه سر آور به ره\r\nكه فمن يعمل بمثقال يره\r\n( ( 432 ) ) در فسون نفس كم شو غرّه اى\r\nكافتاب حق نپوشد ذره‌اى\r\n( ( 434 ) ) هست آن ذرّات خواطر وافتكار\r\nپيش اين خورشيد حقايق آشكار\r\nپيش حق پيدا و پيش تو نهان\r\nسرّ غيب است اين مكن فكرى در آن\r\n\r\nآيه\r\n« قالا رَبَّنا ظَلَمْنا أَنْفُسَنا وإِنْ لَمْ تَغْفِرْ لَنا وتَرْحَمْنا لَنَكُونَنَّ مِنَ اَلْخاسِرِينَ 7 : 23 . » ( 1 ) \r\n( آدم وحوا گفتند : اى پروردگار ما ، ما به خود ستم كرديم و اگر تو ما را نبخشايى وبما رحم نكنى البته از زيان كاران خواهيم بود ) .\r\n« قالَ فَبِما أَغْوَيْتَنِي لأَقْعُدَنَّ لَهُمْ صِراطَكَ اَلْمُسْتَقِيمَ 7 : 16 . » ( 2 ) \r\n","description":"","footnote":" ( 1 ) سوره الاعراف ، آيهء 22 . .  ( 2 ) سوره الاعراف ، آيهء 16 . . ","page_name":" 191 ","page_number":195},
  {"content":"\r\n\r\n( شيطان گفت : به جهت آن كه تو مرا گم راه كردى در كمين فرزندان آدم كه در صراط مستقيم مىروند خواهم نشست [ آنان را از روش در صراط مستقيم باز خواهم داشت 
  ] ) .\r\n« فَمَنْ يَعْمَلْ مِثْقالَ ذَرَّةٍ خَيْراً يَرَه ومَنْ يَعْمَلْ مِثْقالَ ذَرَّةٍ شَرًّا يَرَه 99 : 7 - 8 . » ( 1 ) \r\n( پس هر كس به وزن ذره‌اى خير انجام بدهد ، آن را خواهد ديد و هر كس به وزن ذره‌اى شر انجام بدهد ، آن را خواهد ديد ) .\r\n« لا يَعْزُبُ عَنْه مِثْقالُ ذَرَّةٍ فِي اَلسَّماواتِ ولا فِي اَلأَرْضِ 34 : 3 » ( 2 ) \r\n( به مقدار وزن ذره‌اى در آسمانها و زمين از خدا دور نيست [ از علم او غايب ومخفى نيست 
  ] ) .\r\n\r\n( ( 408 ) ) در تردد مانده‌ايم اندر دو كار\r\nاين تردد كى بود بىاختيار ؟\r\n( ( 409 ) ) اين كنم يا آن كنم كس گويد او\r\nكه دو دست و پايش بسته است اى عمو\r\n\r\nآيا تردد در سر چند راهىها دليل اختيار است ؟\r\nاگر راه كار از طرف عوامل ضرورى كه انسان را دست بسته به زنجير معلول خود مىكشند ، منحصر ومتعين باشد ، جاى ترديد نيست كه رفتن راه مفروض از روى اجبار خواهد بود .\r\nاما در صورتى كه عوامل ضرورى چه از درون و چه از برون راه معين را براى هدفى كه منظور است منحصر ومتعين ننموده باشد ، بلكه دو يا بيش از دو راه براى رسيدن به هدف پيش پاى آدمى گسترده شود و هيچ يك ترجيح چشمگير بر ديگرى\r\n","description":"","footnote":" ( 1 ) سوره الزلزال ، آيهء 7 و 8 . .  ( 2 ) سوره سبا ، آيهء 3 . . ","page_name":" 192 ","page_number":196},
  {"content":"\r\nنداشته ، و موجب ترديد در انتخاب يكى از آن راه ها باشد ، آيا خود اين ترديد دليل اختيار است يا انتخاب يكى از آنها بدون ترجيح ؟ جلال الدين خود ترديد را دليل اختيار معرفى مىكند و در ابيات بالا صريحا گفته است : كه\r\n\r\nپس تردد را ببايد قدرتى\r\nور نه آن خنده بود بر سبلتى\r\n\r\nولى به نظر مىرسد خود تردد نمىتواند پديدهء اختيار را اثبات كند ، زيرا عدم ترجيح ونداشتن مزيت در يكى از راه ها كه به هدف مىرسانند ، حالتى مانند ميعان روانى در مغز ما ايجاد مىكند كه هيچ يك از راه هاى مفروض نمىتواند آن ميعان را در خود بخشكاند ، نه اين كه در اين موقع سلطه ونظارتى از « من » به دو قطب مثبت ومنفى راه ها به وجود مىآيد ، ما اين تردد عملى را در افعال منعكس شرطى كه پاولوف مورد تجربه قرار داده است ، مشاهده مىكنيم ومىبينيم كه حيوان هم در موقع تساوى انگيزه ها گيج وكلافه مىشود ، نهايت امر اين است كه انسان به جهت داشتن خوددارى قوىتر مىتواند مدتى در حال شك وترديد بسر ببرد و به موازنهء انگيزه ها بپردازد و در صورت تساوى اگر هدف مفروض حياتى وفورى نباشد مدتى با همان ترديد بماند .\r\nبلى ، موضوع ترجيح در تساوى راه ها فوق العاده اهميت دارد ، زيرا در آن موارد كه سر چند راهى مىرسيم و پس از همه گونه دقت وبررسى هيچ ترجيحى در يكى از آن راهها بر ديگرى نمىبينيم ، مخصوصاً در آن مواقع كه وصول به هدف حياتى وفورى نيست ، بدون شك ما يكى از آن طرق را انتخاب مىكنيم ورو به هدف مىرويم ، بدون آن كه كمترين مزيتى بر طرق ديگر داشته باشد .\r\nبعضى از متفكرين مىگويند . در اين موارد خود اراده است كه موجب ترجيح يكى از طرق مفروض مىگردد ، ولى اين مطلب به نظر ما صحيح نيست ، زيرا بروز خود اراده كه يكى از پديده هاى روانى ما است اگر علت بوده باشد ، بايستى به تصادف امكان ناپذير معتقد شويم و اگر ناشى از علتى است ، آن علت چه درونى\r\n","description":"","footnote":"","page_name":" 193 ","page_number":197},
  {"content":"\r\n\r\nباشد و چه برونى ، انگيزه ايست كه موجب ترجيح راه انتخاب شده مىباشد ، در صورتى كه فرض ما در تساوى مطلق راه هاست كه به طور فراوان اتفاق مىافتد .\r\nممكن است در اين جا اعتراض ديگرى مطرح شود كه انتخاب يكى از راه ها در اين موارد ناشى از سلطه ونظارت شخصيت به دو قطب مثبت ومنفى كار نيست ، بلكه يك انتخاب سطحى و بدون دقت است كه در كارهاى مساوى صورت مىگيرد .\r\nاين اعتراض هم صحيح به نظر مىرسد ، زيرا اگر فرض كنيم كه وصول بهدف حياتى فورى مانند فرار از جنايت و درنده مثلًا نباشد ، با نظر به مشترك بودن راه ها يا كارها از نظر هدف منظور ، آن جامع مشترك كه همهء راه ها يا كارها دارند به طور اجبار انسان را وادار به اقدام مىكنند ، ولى تطبيق آن جامع مشترك ووصول به آن با سلطه ونظارت من به تساوى امور مزبوره انجام مىگيرد و اين تطبيق كاملًا اختيارى است .\r\n\r\n( ( 407 ) ) بل قضا حق است وجهد بنده حق\r\nهين مباش اعور چو ابليس خلق\r\n\r\nقضا وقدر الهى آن اندازه در سرنوشت تو دخالت مىورزد كه كوشش اختيارى تو\r\nاين مسئله را در مجلدات گذشته مشروحا مطرح كرده‌ايم و در آن مباحث گفتيم : كه سرنوشت آدمى از دو عنصر عمده متشكل مىشود :\r\nعنصر يكم - حكم حق تعالى ( قضا ) وتحقق رياضى وعينى آن حكم ( قدر . ) . . عنصر دوم - كار وكوشش ونظارت وسلطهء شخصيت آدمى به دو قطب مثبت ومنفى كار .\r\n","description":"","footnote":"","page_name":" 194 ","page_number":198},
  {"content":"\r\nنكته‌اى كه در اين بيت بايد مورد توجه قرار بگيرد ، اين است كه جلال الدين در مورد قضاء وتاثير آن در كتاب مثنوى عقايد مختلف ابراز كرده است .\r\nگاهى تاثير قضا را عامل منحصر هر چه كه در جهان و انسان به وجود مىآيد ، مىداند . گاه ديگر انسان را به تمام معنى مختار ديده وتاثير قضا را در بارهء انسان ناديده مىگيرد ، البته اين روش در مثنوى بسيار اندك بوده ومىتوان گفت : با يك تاويلات صحيح چنين عقيده‌اى را جلال الدين ابراز نكرده است .\r\nعقيدهء سوم همان است كه در بيت مورد تحليل بيان مىكند و آن عبارت است از دو عنصرى بودن حركات وسكنات آدمى كه به طور اجمال در اول اين مبحث متذكر شديم .\r\nممكن است براى بعضى از مطالعه كنندگان محترم اين اعتراض جلوه كند كه اين چه تضاد گويى است كه جلال الدين در مثنوى به راه انداخته است ؟ پاسخ اين اعتراض با نظر به اختلاف افقهايى كه جلال الدين براى جهان بينى انتخاب مىكند واضح است ، چنان كه تضاد گويىهاى جلال الدين را در باره جبر و اختيار هم با همين اختلاف افقها كه روح جلال الدين در آنها در جريان مداوم بوده است ، تاويل كرده‌ايم .\r\nپس از ابيات مربوط به دخالت ندادن قضا در كارهاى اختيارى انسانها ، جلال الدين بار ديگر دلايلى را كه در اواخر دفتر پنجم براى اثبات اختيار آورده بود تكرار مىنمايد و چون مطلب تازه‌اى در آنها نمىبينيم ، لذا از تحليل آنها خوددارى مىكنيم .\r\n","description":"","footnote":"","page_name":" 195 ","page_number":199},
  {"content":"\r\n\r\n\r\n( ( 433 ) ) هست آن ذرات جسمى اى مفيد\r\nپيش اين خورشيد جسمانى پديد\r\n( ( 434 ) ) هست ذرات خواطر وافتكار\r\nپيش خورشيد حقايق آشكار\r\nپيش حق پيدا و پيش تو نهان\r\nسرّ غيب است اين مكن فكرى در آن\r\n\r\nخاطرات وانديشه ها و ساير فعاليت مغزى وروانى هم اجزاء وذرات لا يتجزى ( اتمها ) دارند\r\nدر تحليل سه بيت فوق دو مسئله مهم وجود دارد :\r\nمسئله يكم - آيا مىتوان اصطلاح ذره‌اى را كه جلال الدين در ابيات مورد تحليل به كار برده با اجزاى لا يتجزاى علمى وفلسفى قرون گذشته كه با اتمهاى امروزى خويشاوندى قابل توجهى دارد قابل تفسير وتطبيق بوده باشد يا نه ؟ به نظر مىرسد اصطلاح ذره‌اى كه جلال الدين در بيت اول به كار برده است ، يا قرينه ى خورشيد كه در مصرع دوم همان بيت آورده است قابل تطبيق به جزء لا يتجزا ( جوهر فرد واتم ) نباشد .\r\nزيرا در اصطلاح ادبى غالبا ذره‌اى كه در مقابل خورشيد مطرح شود همان ذرات محسوس كوچك وريز است كه در هوا قابل مشاهده است و اين ذرات با نظر به مباحث وارده در اجزاى لا يتجزا قابل قسمت به اجزاء كوچكتر باشد .\r\nاما ذره‌اى كه در بيت دوم به كار برده شده است ، مسلما از مقولهء ذرات جسمانى ومحسوس نمىباشد ، زيرا اين ذره ( ذرهء فعاليتهاى مغزى وروانى ) را در مقابل خورشيد حقايق به كار برده است كه محسوس با حواس طبيعى نيست . مخصوصاً در بيت سوم كه مىگويد :\r\n","description":"","footnote":"","page_name":" 196 ","page_number":200},
  {"content":"\r\n\r\nپيش حق پيدا و پيش تو نهان\r\nسرّ غيب است اين مكن فكرى در آن\r\n\r\nاين ذره شبيه به همان ذرات نورانى است كه در دفتر پنجم در حكايت موذن گفته بود :\r\n\r\nذره نبود جز ز چيزى منحسم\r\nذره نبود شارق لا ينقسم\r\n\r\nخصوصيتى كه در مفهوم ذره در بيت دوم از ابيات مورد تحليل وجود دارد ، اين است كه آن را تشكيل دهندهء خاطرات وانديشه ها معرفى مىكند ، اين پديده هاى مغزى وروانى براى ما كاملًا قابل درك وآگاهى هستند ، پس جلال الدين نمىبايست بيت سوم را دنبال بيت دوم بياورد ، مگر اين كه گفته شود :\r\nمقصود از ذرات واحدهاى زير بنايى فعاليتهاى روانى است كه جلال الدين در مثنوى آنها را بارها وابسته به ماوراى طبيعت ساخته است .\r\nمسئلهء دوم - آيا اين ذرات خاطرات وانديشه ها كه جلال جلال الدين در قالب شعرى آورده است ، مىتواند قابل تطبيق يا مقايسه با آتميسم منطقى برتراند راسل بوده باشد ؟ به توضيح اين كه موقعى كه وايت از راسل در مصاحبه معروف مىپرسد :\r\n« شما خود را از كدامين دسته فلاسفه مىدانيد ؟ » راسل پاسخ مىدهد من تا كنون تنها برچسبى كه به خود گرفته‌ام : آتميست منطقى است ، ولى من علاقهء زيادى به داشتن برچسب ندارم وهميشه از آن احتراز دارم .\r\nوايت مىپرسد : آتميست . منطقى چه معنى دارد ؟ راسل پاسخ مىدهد : بعقيدهء من معناى آتميست منطقى اين است كه راه پى بردن به طبيعت اشيايى كه مورد نظر است همان طريقهء تجزيه وتحليل مىباشد و اين كه مىتوان اين تجزيه را تا رسيدن به موادى كه ديگر ادامهء تجزيه در بارهء آنها امكان پذير نيست ، ادامه داد . در اين صورت اين قطعات تجزيه شده . « آتمهاى منطقى » مىباشد . من آنها را آتمهاى منطقى خواندم ، زيرا آنها ذرات كوچك مادى نيستند ، آنها اجزاى ايده‌اى هستند ، گويى آنها خارج از موجوداتى هستند كه ساختمان\r\n","description":"","footnote":"","page_name":" 197 ","page_number":201},
  {"content":"\r\nاشياء را تشكيل مىدهند . » ( 1 )  ملاحظه مىشود كه آن چه را كه راسل در بارهء ذرات ايده‌اى مطرح مىكند و تنها با عينك طبيعت مغز بشرى در آنها مىنگرد . جلال الدين وجود آنها را شش قرن و نيم پيش از راسل بيان مىكند ، نهايت امر حقيقتى را هم ضمنا توضيح مىدهد كه راسل آن را ناديده مىگيرد و آن اين است كه اين ذرات فعاليتها وادراكات مغزى كه مانند ذرات فيزيكى داراى نمود عينى نيستند ، در پرتو خورشيد پشت پردهء طبيعت مغز قابل درك مىباشند .\r\nاين كه گفتيم ذرات فعاليتهاى مغزى قابل مقايسه با ذرات فيزيكى نيست ، براى آن است كه ذرات فيزيكى رسمى داراى جرم و بعد مشخص و در جويبار زمان وفضا قرار مىگيرند ، يا به عبارت ديگر زمان وفضا در تحقق خارجى آنها مانند يك عنصر اساسى بنا به روش فلسفى كانت ومدلول علمى نسبيت دخالت مىورزد ، در صورتى كه در فعاليتهاى مغزى ممكن است جريانى كه صورت مىگيرد ، مركب از واحدهاى تجريد شده از همهء خصوصيات فيزيكى عينى بوده باشد ، مانند مفاهيم كلى وماهيت عدد و بلكه خود آتمهاى زمان كه هيچ گونه آميزشى با مشخصات عينى فيزيكى ندارد .\r\nنكتهء ديگر اين كه جلال الدين همين فعاليتهاى مغزى را گاهى با مفهوم موج هم تفسير كرده است :\r\n\r\nموج خاكى فكر ووهم وفهم ماست\r\nموج آبى صحو وسكر است وبقاست\r\nچون ز دانش موج انديشه بتاخت\r\nاز سخن وآواز او صورت بساخت\r\nحسها وعقلهاشان در درون\r\nموج در موج لدينا محضرون\r\nموج لشكرهاى احوالت ببين\r\nهر يكى با ديگرى در جنگ وكين\r\nموجهاى تيز درياهاى روح\r\nهست صد چندان كه بُد طوفان نوح\r\nدر بلندى كوه فكرت كم نگر\r\nكه يكى موجش كند زير و زبر\r\n\r\nبنا بر اين مىتوان روش تضاد نماى جلال الدين را در بارهء فعاليتهاى مغزى\r\n","description":"","footnote":" ( 1 ) برتراند راسل افكار خود را بيان مىدارد ، قسمت فلسفه . . ","page_name":" 198 ","page_number":202},
  {"content":"\r\n\r\nوروانى آدمى ، مانند روش فيزيك نظرى جديد مطرح كرد كه ذرات بنيادين طبيعت مانند الكترون را با اختلاف موقعيتهاى جريان وفعاليت با دو عينك جرم ( ذره ) وموج تفسير مىكند . وقتى جزر ومد وجريان متصل انديشه ها و ساير جريانات مغزى را مخصوصاً موقعى كه وابستگى آنها را در جريان با فراز ونشيب به سطح با ميعان من كه شبيه به اقيانوس است مىبيند ، تعبير موج مىكند و موقعى كه عينك تجزيه وتحليل به چشمانش مىزند ، آنها را ذره وجرم مىبيند . تفاوت ديگرى كه ميان دو نظريه راسل وجلال الدين وجود دارد ، اين است كه جلال تنها به تعبير ذره در باره انديشه وخاطرات قناعت مىكند ، ولى راسل روش تحليلى معلومات را مانند مكتبى تلقى مىكند ، در صورتى كه جهان بينى بهر دو روش تحليلى وتركيبى نيازمند است .\r\nتفسير ابيات\r\nامر اى سلطان محمود مانند بهانه جويان ديگر كه جبر را بهانه مىكنند تا سر پوشى روى سست عنصرى وتبهكارىهاى خود بگذارند ، به جبر متوسل شده ، چنين گفتند كه اين درك وفهم اياز « از عنايتهاست كار جهد نيست » -\r\n\r\nقسمت حق است مه را روى نغز\r\nدادهء بخت است گل را بوى نغز\r\n\r\nمطلب ديگرى هم در موجوديت محبوب اياز دخالت دارد و آن عنايتهاى سلطان است كه او را تحريك وتشويق به نيكىها مىنمايد . سلطان در پاسخ آنان مىگويد : شما اشتباه مىكنيد ، آن چه كه در انسان نقش مىبندد ، يا از نقش انسان برمىآيد ، محصولى از تقصير يا اجتهاد او است وگر نه چرا مىبايست حضرت آدم عليه السلام در مقام پشيمانى به خدا بگويد : پروردگارا ما به خود ستم كرديم .\r\nآيا مىتوانست بگويد : گناه بخت و حكم قضا بود كه من به آن اشتباه دچار شوم و احتياط سودى در برنداشت ؟ .\r\nمانند شيطان مطرود كه گناه خود را به گردن قضا انداخت و به خدا منسوب\r\n","description":"","footnote":"","page_name":" 199 ","page_number":203},
  {"content":"\r\nكرد وگفت : چون تو مرا اغوا كردى . . . و با تمام لجاجت وپررويى مىگفت : « تو شكستى جام و ما را مىزنى » آن چه كه حق است اين است كه قضاى الهى هم حقيقت دارد ، كوشش بنده هم مؤثر و داراى حقيقت است ، اين واقعيت را بپذير و مانند شيطان پوسيده لوچ مباش . اكنون بيانديش وببين كه ما در سر دو راهىها به تردد مىافتيم ، آخر اين تردد بدون اختيار كه معنايى ندارد - .\r\n\r\nاين كنم يا آن كنم كى گويد او\r\nكه دو دست وپاش بسته است اى عمو\r\n\r\nآيا ممكن است كه شما سر اين دو راهى برسيد و توقف كنيد كه در دريا راه بروم يا به هوا بپرم ؟ اما تردد در سر اين دو راهى ممكن است كه بگويى : آيا به موصل مسافرت كنم يا به بابل ؟ خود اين تردد كشف از قدرت مىكند كه انسان مىتواند يكى از دو راه را انتخاب نمايد .\r\nاين سخن را بشنو كه بهانه جوئى با قضا تبهكارىها وجمود تو را توجيه نخواهد كرد ، چطور عقل ووجدان تو تجويز مىكند كه گناه خود را بر گردن ديگران بياندازى آيا امكان دارد كه -\r\n\r\nخون كند زيد وقصاص او به عمرو\r\nمىخورد عمرو و بر احمد حدّ خمر\r\n\r\nتو خود را براى خويشتن مطرح كن و گناه خود را ببين وحركت وجنبش را به خود مستند بدار ، نه بر سايه هاى خويش . تو بيقين بدان كه موضوع كيفر وپاداش هرگز بخطا دامن كسى را نمىگيرد .\r\nخداوند بينا دشمن واقعى را مىشناسد . هيچ مىدانى معناى جبر بافى و قضا بازى تو چيست ؟ تو مىگويى : عسل را تو خورده‌اى ، تبش را كسى ديگر متحمل خواهد شد تو روز يا شب كار كنى ، دست مزد كار روزانهء تو را شب به كس ديگر بدهند لحظاتى به عقب برگرد وببين كه آن كدامين كار است كه تو در آن كوشيدى و به جايش آوردى ، ولى نتيجه اش به خود تو برنگشت ، تا كنون چه كاشتى كه محصولى نداد ؟ كارى كه از جان وتنت زاييده شود ، سرانجام مانند فرزند دامنت را مىگيرد ، نهايت امر در صورت ديگر .\r\n","description":"","footnote":"","page_name":" 200 ","page_number":204},
  {"content":"\r\nكار ومحصولات آن را در عالم پشت پردهء طبيعت مطابق قوانين واقعى صورتگرى مىكنند ، كار دزدى يا نتيجه اش صورت رفتن به بالاى دار به خود مىگيرد ، مگر دار شبيه به دزدى است ، نه خير ، اين تبديل صورت دزدى به صورت دار تصويرى از مشيت خداى علام الغيوب است . آن خداوند غيب دان در دل حقوق دانان ومجريان چنين تصويرى را به وجود مىآورد كه دزدى يا جنايت به شكل كيفر مشخصى دامن دزد وجنايت كار را بگيرد ، باشد كه مشاهده اين تصويرها تو را از اين علم وآگاهى برخوردار كند كه هيچ داور عادلى كيفر ناشايست نمىدهد تا كار خود را به گردن قضا نيندازى . حال كه حكام وقضات دنيوى چنين تصويرها در بارهء جرم ونتايج آن به راه انداخته‌اند - « چون كند حكم احكم اين حاكمين . » اگر دانهء جو بكارى جز جو محصولى برنخواهى داشت . موقعى كه تو قرض مىگيرى گرو آن قرض را از كس ديگر نمىتوان توقع داشت . خلاصه -\r\n\r\nجرم خود را بر كس ديگر منه\r\nگوش وهوش خود بر اين پاداش ده\r\nجرم بر خود نه كه تو خود كاشتى\r\nبا جزا وعدل حق كن آشتى\r\n\r\nسبب آن همه رنجهاى جسمانى وروحانى كارهاى زشت تست نه بخت وشانس واتفاق . نظر در بخت وشانس ، ديدهء آدمى را لوچ ومختل مىسازد وسگ پاسبان را تنبل وكاهدانى به بار مىآورد . پس شايستهء متهم شدن تويى نه مجازات دادگرانهء الهى . برو توبه كن ومردانه به راه بيافت وبدان كه « فمن يعمل مثقال ذره خيرا يره و من يعمل مثقال ذره شرا يره » فريب افسونهاى نفس را مخور ، زيرا هيچ ذره‌اى از خورشيد علم واحاطهء الهى پوشيده نيست . چنان كه ذرات جسمانى در مقابل خورشيد جسمانى پديدار است ، همچنين تمام ذرات خاطرات وانديشه درونى تو پيش خورشيد حقايق پيدا وآشكار است ، حتى آن چه كه از جريانات درونيت براى تو مخفى وابهام انگيز است .\r\n\r\nپيش حق پيدا و پيش تو نهان\r\nسرّ غيب است اين مكن فكرى در آن\r\n\r\n","description":"","footnote":"","page_name":" 201 ","page_number":205},
  {"content":"\r\n\r\nحكايت آن صياد كه خود را در گياه پيچيده بود و دسته گل ولاله كله وار بر سر نهاده تا مرغان گياه پندارند ودانستن آن مرغ زيرك آن را\r\n\r\n( ( 435 ) ) رفت مرغى در ميان لاله زار\r\nبود آنجا دام از بهر شكار\r\n( ( 436 ) ) دانهء چندى نهاده بر زمين\r\nوان صياد آنجا نشسته در كمين\r\n( ( 437 ) ) خويش را پيچيده در برگ و گياه\r\nوز گل ولاله ورا بر سر كلاه\r\nدر كمين بنشسته وكرده نگاه\r\nتا درافتد صيد بىچاره ز راه\r\n( ( 438 ) ) مرغك آمد سوى او از ناشناحت\r\nپس طوافى كرد وسوى مرد تاخت\r\n( ( 439 ) ) گفت او را كيستى اى سبز پوش\r\nدر بيابان در ميان اين وحوش ؟\r\n( ( 440 ) ) گفت مردى زاهدم من منقطع\r\nبا گياه و برگ اين جا مقتنع\r\n( ( 441 ) ) زهد و تقوى را گزيدم دين وكيش\r\nزان كه مىبينم اجل را پيش خويش\r\n( ( 442 ) ) مرگ همسايه مرا واعظ شده\r\nكسب دكان مرا بر هم زده\r\n( ( 443 ) ) چون به آخر فرد خواهم ماندن\r\nخو نبايد كرد با هر دو مرد و زن\r\n( ( 444 ) ) روى خواهم كرد آخر در لحد\r\nآن به آيد كه كنم خو با احد\r\n( ( 445 ) ) چون ز نخ را بست خواهند اى صنم\r\nآن به آيد كه ز نخ كمتر زنم\r\n( ( 446 ) ) اى به زربفت وكمر آموخته\r\nآخرستت جامهء نادوخته\r\n( ( 447 ) ) رو به خاك آريم كز وى رسته ايم\r\nدل چرا در بىوفايان بسته ايم\r\n( ( 448 ) ) جدّ وخويشانمان قديمى چار طبع\r\nما به خويش عاريت بستيم طمع\r\n( ( 449 ) ) سالها هم صحبتى وهمدمى\r\nبا عناصر داشت جسم آدمى\r\n( ( 450 ) ) روح او خود از نفوس و از عقول\r\nروح اصل خويش را كرده نكول\r\n( ( 451 ) ) از نفوس و از عقول پر صفا\r\nنامه مىآيد به جان اى بىوفا\r\n( ( 452 ) ) ياركان پنج روزه يافتى\r\nرو ز ياران كهن برتافتى\r\n\r\n","description":"","footnote":"","page_name":" 202 ","page_number":206},
  {"content":"\r\n\r\n\r\n\r\n( ( 453 ) ) كودكان هر چند در بازى خوشند\r\nشب كشانشان سوى خانه مىكشند\r\n( ( 454 ) ) شد برهنه وقت بازى طفل خرد\r\nدزد ناگاهش قبا و كفش برد\r\n( ( 455 ) ) آنچنان گرم او به بازى درفتاد\r\nكان كلاه وپيرهن رفتش ز ياد\r\n( ( 456 ) ) شب شد وبازىّ او شد بىمدد\r\nرو ندارد كه سوى خانه رود\r\n( ( 457 ) ) نى شنيدى انما الدنيا لعب\r\nباد دادى رخت وگشتى پر تعب\r\n( ( 458 ) ) پيش از آنكه شب شود جامه بجو\r\nروز را ضايع مكن در گفت وگو\r\n( ( 459 ) ) كن به صحرا خلوتى بگزيده ام\r\nخلق را من دزد جامه ديده ام\r\n( ( 460 ) ) نيم عمر از آرزوى دلستان\r\nنيم عمر از غصه هاى دشمنان\r\n( ( 461 ) ) جبّه را برد آن ، كله را اين ببرد\r\nغرق بازى گشته ما چون طفل خرد\r\n( ( 462 ) ) نك شبانگاه اجل نزديك شد\r\nخل هذا اللعب بىشك لا تعد\r\n( ( 463 ) ) هين سوار توبه شو در دزد رس\r\nجامه ها از دزد بستان باز پس\r\n( ( 464 ) ) مركب توبه عجايب مركب است\r\nبر فلك تازد به يك لحظه ز پست\r\n( ( 465 ) ) ليك مركب را نگه مىدار زآن\r\nكاو بدزديد آن قباحت ناگهان\r\n( ( 466 ) ) تا ندزدد مركبت را نيز هم\r\nپاس دار اين مركبت را دم به دم\r\n\r\nآيه\r\n« ومَا اَلْحَياةُ اَلدُّنْيا إِلَّا لَعِبٌ ولَهْوٌ 6 : 32 » ( 1 ) \r\n( و نيست زندگانى دنيا مگر بازى ولهو . )\r\nتفسير ابيات\r\nمرغى به ميان لاله زارى رفت ودامى براى شكار در آن لاله زار گسترده شده و دانه هايى در آن پاشيده وصيادى در كمينش نشسته بود . اين صياد خود را در برگها وگياهان پيچيده ، از گل ولاله كلاهى بر سر نهاده بود . منتظر آن بود كه شكار بىچاره‌اى از راه برسد و به دام او افتد . مرغك ناهشيارانه به طرف صياد آمد وچرخى\r\n","description":"","footnote":" ( 1 ) سوره الانعام ، آيهء 32 . . ","page_name":" 203 ","page_number":207},
  {"content":"\r\nزد و به نزديكى او رفت -\r\n\r\nگفت او را كيستى اى سبز پوش\r\nدر بيابان در ميان اين وحوش ؟\r\n\r\nصياد پاسخ داد كه من مردى پارسا و از مردم بريده و در اين لاله زار به برگ گياه قناعت مىورزم . چون مرگ را در پيش روى خود مىبينم ، لذا دين وآيين خود را زهد وتقوا قرار داده‌ام .\r\nاز رفتن همسايگانم به كام مرگ پند گرفته وكسب ودكانم را بهم زده‌ام . چون پايان كار آدمى تنها ماندن در زير انبوه خاكهاى تيره است ، لذا از هم اكنون نبايد با مرد وزنى انس گرفت ، حال كه سرانجام زندگى روى بردن به لحد است ، چه بهتر كه از هم اكنون با خداوند بىهمتا مونس شوم .\r\nاى صنم زيبا روى ، حال كه بايد در آخر كار چانهء آدمى را به بندند ، چه بهتر كه از هم اكنون دست از چانه زدن بردارم وسكوت را برگزينم .\r\nاى بىنوايى كه در اين زندگانى به لباس زربفت وكمر دانه نشان خو گرفته‌اى ، بدان كه سرانجام لباس نادوخته‌اى به نام كفن در برت خواهند كرد .\r\nآرى بالاخره -\r\n\r\nرو به خاك آريم كز وى رسته ايم\r\nدل چرا در بىوفايان بسته ايم\r\n\r\nنياكان قديمى ما همان چهار طبع مخالف سركشاند كه براى خودشان يك خود طبيعى عاريتى ساخته وساليان عمر را هم صحبت وهمدم خود نموده‌اند ونمىدانند كه -\r\n\r\nروح او خود از نفوس و از عقول\r\nروح اصل خويش را كرده نكول\r\n\r\nاين بىخبران نابخرد متوجه نيستند كه روح آنان از نفوس قدسيه وعقول عاليه فيض گرفته ، ولى از روى حماقت ، روح اصلى خود را باز پس گردانده‌اند .\r\nاى بىنوا ، - .\r\n\r\nاز نفوس و از عقول با صفا\r\nنامه مىآيد به جان اى بىوفا\r\n\r\nكه -\r\n\r\nياركان پنج روزه يافتى\r\nروز ياران كهن برتافتى\r\n\r\nكودكان در بازىهاى كودكانه لذتها مىبرند ، ولى شباهنگام كه فرا مىرسد ،\r\n","description":"","footnote":"","page_name":" 204 ","page_number":208},
  {"content":"\r\nبزرگانشان كشان كشان آنان را به سوى خانه مىكشند .\r\nتنها درد آن نيست كه زندگانى اين بىچارگان در بازى مستهلك مىشود ، درد بىدرمان آن است كه موقع بازى لباسها را از تن خود درمىآورند و در كنار ديوار مىگذارند و با غفلت از آن لباسها سرگرم بازى مىشوند ، ناگهان دزدى از راه مىرسد وقبا وكفششان را مىبرد .\r\nبلى ،\r\n\r\nآن چنان گرم او به بازى درفتاد\r\nكان كلاه وپيرهن رفتش ز ياد\r\n\r\nشب فرا مىرسد وبازى تمام شده است وكودك خسته گشته و لباس روى خانه رفتن ندارد .\r\nمگر نشنيده‌اى كه خدا فرموده است : « و ما الحياه الدنيا الا لعب ولهو » تو در اين زندگانى با اشتغال به بازى رخت از دست دادى وقدرت را مستهلك كردى وخسته گشتى . لختى بيانديش و -\r\n\r\nپيش از آن كه شب شود جامه بجو\r\nروز را ضايع مكن در گفت گو\r\n\r\nصياد ادامه مىدهد كه من در صحرا خلوتى گزيده‌ام ، زيرا همهء مردم را دزد جامه مىبينم . من ديدم در زندگانى با مردم ، عمر من دو قسمت مىشود : -\r\n\r\nنيم عمر از آرزوى دلستان\r\nنيم عمر از غصه هاى دشمنان\r\nجبّه را برد آن ، كله را اين ببرد\r\nغرق بازى گشته ما چون طفل خرد\r\n\r\nاينك شبانگاه مرگ فرا رسيده است ، بس است اين بازيهاى كودكانه را بايد رها ساخت و ديگر نبايد به پيرامون آنها چرخ زد . معطل مباش ، به مركب توبه سوار باش و به سرعت دنبال دزدى را كه جامه ات را برده است بگير . ولباست را فورا از او بستان . اين مركب توبه مركبى بس شگفت انگيز است ، زيرا در يك لحظه سوار بر پشت خود را از طبيعت پست به فلك اعلى مىرساند . حواست را جمع كن و از همان دزد كه لباست را دزديده بود بيمناك باش كه خود مركب توبه را از دستت نربايد .\r\n","description":"","footnote":"","page_name":" 205 ","page_number":209},
  {"content":"\r\n\r\n\r\nحكايت آن شخص كه دزدان قوچ او را بدزديدند و بر آن قناعت نكردند به حيله جامه هايش را هم دزديدند\r\n\r\n( ( 467 ) ) آن يكى قچ داشت از پس مىكشيد\r\nدزد قچ را برد وحبل او بريد\r\n( ( 468 ) ) چون كه آگه شد دوان شد چپ وراست\r\nتا بيابد كان قچ برده كجاست\r\n( ( 469 ) ) بر سر چاهى بديد آن دزد را\r\nدر فغان و گريه وواويلتا\r\n( ( 470 ) ) گفت نالان از چه‌اى اى اوستاد\r\nگفت هميان زرم در چَه فتاد\r\n( ( 471 ) ) گر توانى در روى بيرون كشى\r\nخمس بدهم من تو را با دل خوشى\r\nهست در ميان من پانصد درم\r\nگر كنى با من چنين لطف و كرم\r\nصد درم بدهم تو را حالى به دست\r\nگفت با خود اين بهاى ده قچ است\r\n( ( 473 ) ) گر درى در بسته شد ده در گشاد\r\nگر قچى شد حق عوض اشتر بداد\r\n( ( 474 ) ) جامه ها بركند واندر چاه رفت\r\nجامه ها را هم ببرد آن دزد تفت\r\n( ( 475 ) ) حازمى بايد كه ره تا ده برد\r\nحزم نبود طمع طاعون آورد\r\n( ( 476 ) ) آن يكى دزديست فتنه سيرتى\r\nچون خيال او را به هر دم صورتى\r\n( ( 477 ) ) كس نداد مكر او الَّا خدا\r\nدر خدا بگريز ووا ره زين دغا\r\n\r\nتفسير ابيات\r\nشخصى قوچى داشت وطناب به گردنش انداخته دنبال خود مىكشيد ، دزدى آمد وطناب را بريد وقوچ را برد .\r\nوقتى كه صاحب قوچ از قضيه آگاه شد ، چپ وراست مىدويد تا حيوان را پيدا كند بسر چاهى رسيد وديد شخصى ( دزد ) در آنجا نشسته و گريه وافغان وواويلا راه انداخته است ، صاحب قوچ گفت :\r\nاى استاد ، براى چه مىنالى ؟ گفت كيسهء طلايم به اين چاه افتاده است . اگر بتوانى آن را از چاه در آورى يك پنجم آن را با رضايت خاطر به تو خواهم داد . و مقدار طلايى كه در آن كيسه وجود دارد معادل پانصد درهم است ، صد درهم آن را\r\n","description":"","footnote":"","page_name":" 206 ","page_number":210},
  {"content":"\r\nنقداً به تو مىدهم . صاحب قوچ با خويشتن گفت : چه بهتر ، صد درهم ارزش ده قوچ را دارد ، و به خود چنين تسليت مىداد -\r\n\r\nگر درى در بسته شد ده در گشاد\r\nگر قچى شد حق عوض اشتر بداد\r\n\r\nفورا لباسهايش را از تن در آورد و به ته چاه رفت ، دزد اين دفعه جامه ها را ربود و رفت .\r\nاحتياط آن نيست كه انسان به طمع مزيت از دست رفته ، مزيت ديگرى را هم از دست بدهد ، اين طمع در هر حال كه باشد طاعون مرگزاى را به ارمغان مىآورد ، احتياط آن است كه انسان را به سر منزل اصليش برساند . طمع دزديست فتنه سيرت ، كه مانند خيال هر لحظه به صورتى انسان را مىفريبد .\r\n\r\nكس نداند مكر او الَّا خدا\r\nدر خدا بگريز ووا ره زين دغا\r\n\r\n","description":"","footnote":"","page_name":" 207 ","page_number":211},
  {"content":"\r\n\r\nمناظر مرغ با صياد در ترهب و در معنى ترهبى كه مصطفى صلى الله عليه وآله نهى كرد از آن امت خود را لا رهبانية فى الاسلام\r\n\r\n( ( 478 ) ) مرغ گفتش خواجه در خلوت مايست\r\nدين احمد را ترهب نيك نيست\r\n( ( 479 ) ) از ترهب نهى فرمود آن رسول\r\nبدعتى چون برگرفتى اى فضول\r\n( ( 480 ) ) جمعه شرط است و جماعت در نماز\r\nامر معروف وز منكر احتزاز\r\n( ( 481 ) ) رنج بد خويان كشيدن زير صبر\r\nمنفعت دادن به خلقان همچو ابر\r\n( ( 482 ) ) خير ناس ان ينفع الناس اى پدر\r\nگر نه سنگى چه حريفى با مدر\r\n( ( 483 ) ) در ميان امت مرحوم باش\r\nسنت احمد مهِل محكوم باش\r\nچون جماعت رحمت آمد اى پسر\r\nجهد كن كز رحمت آرى تاج سر\r\nدر جوابش گفت صياد عيار\r\nنيست مطلق اين كه گفتى هوشدار\r\nهست تنهايى به از ياران بد\r\nنيك چون با بد نشيند بد شود\r\nزان كه عقل هر كه را نبود رسوخ\r\nپيش عاقل همچو سنگ است و كلوخ\r\n( ( 485 ) ) چون حمار است آن كه نانش نيت است\r\nصحبت او عين رهبانيت است\r\nهوش او سوى علف باشد چو خر\r\nبگذر از وى تا نمانى بىهنر\r\n( ( 486 ) ) زان كه غير حق همه گردد رُفاف\r\nكل آت بعد حين فهو آت\r\nهر چه جز آن وجه باشد هالك است\r\nملك و مالك عكس آن يك مالك است\r\nگرچه سايه عكس شخص است اى پسر\r\nهيچ از سايه نتانى خورد بر\r\nهيچ سايه نيست بىشخصى روان\r\nاصل سايه رو بجو اى كاروان\r\nهين ز سايه شخص را مىكن طلب\r\nدر مسبب رو گذر كن از سبب\r\nيار جسمانى بود رويش به مرگ\r\nصحبتش شوم است و بايد كرد ترك\r\n( ( 487 ) ) حكم او هم حكم قبلهء او بود\r\nمرده اش دان چون كه مرده جو بود\r\n( ( 488 ) ) هر كه با اين قوم باشد راهب است\r\nكه كلوخ سنگ او را صاحب است\r\n\r\n","description":"","footnote":"","page_name":" 208 ","page_number":212},
  {"content":"\r\n\r\nبگذر از سنگ و كلوخ بىوجود\r\nسوى كان لعل رو از بهر جود\r\n( ( 489 ) ) خود كلوخ و سنگ كس را ره زند\r\nزين كلوخان صد هزار آفت رسد\r\n( ( 490 ) ) گفت مرغش پس جهاد آنگه بود\r\nكاين چنين رهزن ميان ره بود\r\n( ( 491 ) ) از براى حفظ يارى ونبرد\r\nبر ره ناايمن آيد شير مرد\r\n( ( 492 ) ) عرق مردى آنگهى پيدا شود\r\nكه مسافر همره اعدا شود\r\n( ( 493 ) ) چون نبى السيف بوده آن رسول\r\nامت او صفدرانند وفحول\r\n( ( 494 ) ) مصلحت در دين ما جنگ وشكوه\r\nمصلحت در دين عيسى غار وكوه\r\nمصلحت داده است هر يك را جدا\r\nمصلحت جو گر تويى مرد خدا\r\n( ( 495 ) ) گفت آرى گر بود يارى وزور\r\nتا به قوت برزند بر شرّ وشور\r\nقوّتى بايد در اين ره مردوار\r\nيار مىبايد در اين جا فردوار\r\n( ( 496 ) ) چون نباشد قوّتى پرهيز به\r\nدر فراز از لا يطاق آن بجه\r\nصنعت اين است اى عزيز نامدار\r\nفكرتى كن در نگر انجام كار\r\nيار مىجو تا بيابى راه را\r\nور نه كى دانى تو راه وچاه را\r\n( ( 497 ) ) گفت صدق دل ببايد كار را\r\nور نه ياران كم نيايد يار را\r\n( ( 498 ) ) يار شو تا يار بينى بىعدد\r\nزان كه بىياران بمانى بىمدد\r\n( ( 499 ) ) ديو گرگ است و تو همچون يوسفى\r\nدامن يعقوب مگذار اى صفى\r\n( ( 500 ) ) گرگ اغلب آن زمان گيرا بود\r\nكز رمه شيشك به خود تنها رود\r\n( ( 501 ) ) آن كه سنت با جماعت ترك كرد\r\nدر چنين مسبع ز خون خويش خورد\r\n( ( 502 ) ) هست سنت ره جماعت چون رفيق\r\nبىره وبىيار افتى در مضيق\r\nراه سنت با جماعت به بود\r\nاسب با اسبان يقين خوشتر رود\r\nليك هر گم راه را همرو مدان\r\nغافلان خفته را آگه مدان\r\nهمرهى را جو كزو يا بى مدد\r\nهمدل وهمدرد جويان احد\r\n( ( 503 ) ) همرهى نى كاو بود خصم خرد\r\nفرصتى جويد كه جامهء تو برد\r\n( ( 504 ) ) مىرود با تو كه يابد عقبه اى\r\nكه تواند كردت آنجا نهبه اى\r\n\r\n","description":"","footnote":"","page_name":" 209 ","page_number":213},
  {"content":"\r\n\r\nمىرود با تو براى سود خويش\r\nهين منوش از نوش او كان هست نيش\r\n( ( 505 ) ) يا بود اشتر دلى چون ديد ترس\r\nگويدت بهر رجوع از راه ، درس\r\n( ( 506 ) ) يار را ترسان كند زاشتر دلى\r\nاين چنين همره عدو دان نى ولى\r\nيار بد مار است هين بگريز ازو\r\nتا نريزد بر تو زهر آن زشت خو\r\nيار را از ره برد آن راهزن\r\nمرد نبود آن كه افتد زير زن\r\n( ( 507 ) ) راه جانبازيست در هر عيشه اى\r\nآفتى در دفع هر جان شيشه اى\r\n( ( 508 ) ) راه دين هر گم رهى خود كى رود\r\nحازمى بايد كه مرد ره بود\r\n( ( 509 ) ) راه دين زان رو پر از شور وشر است\r\nكه نه راه هر مخنث گوهر است\r\nدر ره اين ترس امتحانهاى نفوس\r\nهمچو پر ويزن به تمييز سپوس\r\n( ( 510 ) ) راه چبود ؟ پر نشان پاىها\r\nيار چبود ؟ نردبان راه ها\r\n( ( 511 ) ) گيرم آن گرگت نيايد ز احتياط\r\nليك بىجمعيتت نبود نشاط\r\n( ( 512 ) ) آنكه او تنها به راه خوش رود\r\nبا رفيقان سير او صد تو بود\r\n( ( 513 ) ) با غليظى خر ز ياران فقير\r\nدر نشاط آيد شود قوت پذير\r\n( ( 514 ) ) هر خرى كز كاروان تنها رود\r\nبر وى آن راه از تعب صد تو شود\r\n( ( 515 ) ) چند زخم چوب وسيخ افزون خورد\r\nتا كه تنها آن بيابان را برد\r\n( ( 516 ) ) مر تو را مىگويد آن خر خوش شنو\r\nگر نه‌اى خر اين چنين تنها مرو\r\n( ( 517 ) ) آنكه تنها خوش رود اندر رصد\r\nبا رفيقان بىگمان خوشتر رود\r\n( ( 518 ) ) هر نبيىّ اندر اين راه درست\r\nمعجزه بنمود وياران را بجست\r\n( ( 519 ) ) گر نباشد يارى ديوارها\r\nكى بر آيد خانه ها وانبارها\r\n( ( 520 ) ) هر يكى ديوار اگر باشد جدا\r\nسقف چون باشد معلق بر هوا\r\n( ( 523 ) ) حق ز هر جنسى چو زوجين آفريد\r\nپس نتايج شد ز جمعيت پديد\r\nدر ميان مرغ وصياد اى عجب\r\nبس شكال افتاد وشد نزديك شب\r\n( ( 524 ) ) اين بگفت و آن بگفت از احتزار\r\nبحثشان شد اندر اين معنى دراز\r\n( ( 525 ) ) مثنوى را چابك ودل خواه كن\r\nماجرا را موجز وكوتاه كن\r\n\r\n","description":"","footnote":"","page_name":" 210 ","page_number":214},
  {"content":"\r\n\r\n\r\nمرغ را چون ديده بر گندم فتاد\r\nنفس او بىطاقت آمد در گشاد\r\n( ( 526 ) ) بعد از آن گفتش كه گندم زان كيست\r\nگفت امانت از يتيم بىوصيست\r\n( ( 527 ) ) مال ايتام است امانت پيش من\r\nزان كه پندارند ما را مؤتمن\r\n( ( 528 ) ) گفت من مضطرم ومجروح حال\r\nهست مردار اين زمان بر من حلال\r\n( ( 529 ) ) هست دستورى كز اين گندم خورم\r\nاى امين وپارسا ومحترم\r\n( ( 530 ) ) گفت مفتى ضرورت هم تويى\r\nبىضرورت گر خورى مجرم شوى\r\n( ( 531 ) ) ور ضرورت هست هم پرهيز به\r\nور خورى بارى ضمان آن بده\r\n( ( 532 ) ) مرغ بس در خود فرو رفت آن زمان\r\nتوسنش سر بسته از جذب عنان\r\n( ( 533 ) ) پس بخورد آن گندم و در فخ بماند\r\nچند او ياسين والانعام خواند\r\n( ( 534 ) ) بعد درماندن چه افسوس و چه آه\r\nپيش از آن بايست اين دود سياه\r\n( ( 535 ) ) آن زمان كه حرص جنبيد وهوس\r\nدم به دم مىگو كه اى فرياد رس\r\nپيش از آن كاين دانه بر تو پخ شود\r\nگرمى حرص تو همچون يخ شود\r\nآه ودود وناله آن دم كار بند\r\nحرص را آواره كن اى هوشمند\r\n( ( 536 ) ) كان زمان پيش از خرابى بصره است\r\nبو كه بصره وا رهد هم زان شكست\r\n( ( 537 ) ) ابك لى يا باكئى يا ثاكلى\r\nقبل هدم البصرة والموصل\r\n( ( 538 ) ) نح على قبل موتى واغتفر\r\nلا تنح لى بعد موتى واصطبر\r\n( ( 539 ) ) ابك لى قبل ثبورى فى النوى\r\nبعد طوفان النوى خل البكاء\r\n( ( 540 ) ) آن زمان كه ديو مىشد راهزن\r\nآن زمان بايست ياسين خواندن\r\n( ( 541 ) ) پيش از آن اشكسته گردد كاروان\r\nآن زمان چوبك بزن اى پاسبان\r\n\r\nآيه\r\n« كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وتَنْهَوْنَ عَنِ اَلْمُنْكَرِ وتُؤْمِنُونَ بِالله 3 : 110 . . . » ( 1 ) \r\n","description":"","footnote":" ( 1 ) سوره آل عمران ، آيهء 110 . . ","page_name":" 211 ","page_number":215},
  {"content":"\r\n\r\n( شما بهترين امتها هستيد كه براى مردم آشكار شديد ، امر به معروف مىكنيد و نهى از منكر ، و به خدا ايمان مىآوريد ) .\r\n« ولا تَدْعُ مَعَ الله إِلهاً آخَرَ لا إِله إِلَّا هُوَ كُلُّ شَيْءٍ هالِكٌ إِلَّا وَجْهَه لَه اَلْحُكْمُ وإِلَيْه تُرْجَعُونَ 28 : 88 . » ( 1 )  با وجود الله خداى ديگرى را مخوان ، خدايى جز او وجود ندارد ، همه چيز نابود شدنى است مگر وجه خداوندى ، حكم از آن او است و به سوى او باز مىگرديد ) .\r\n« ومِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ 51 : 49 . » ( 2 ) \r\n( و ما از هر چيز جفت آفريديم ، باشد كه متذكر شويد ) .\r\n« ورَهْبانِيَّةً اِبْتَدَعُوها ما كَتَبْناها عَلَيْهِمْ إِلَّا اِبْتِغاءَ رِضْوانِ الله فَما رَعَوْها حَقَّ رِعايَتِها 57 : 27 . » ( 3 ) \r\n( ورهبانيتى كه آنان بدعت گذاشتند و ما به آنان مقرر نداشته بوديم مگر جستجوى رضوان الله را ، آنان حق رهبانيت را ادا نكردند ) .\r\nتوضيح - بنا بر اين ترجمه معلوم مىشود كه رهبانيتى براى خلوت با نفس در راه تزكيه آن جايز بوده است ، ولى آنان همه چيز را ترك كردند و سر به كوه ها وصومعه ها وبيابانها نهادند . تفسير ديگر اين است كه ما رهبانيت را براى آنان به هيچ وجه مقرر نكرده بوديم ، ولى آنان بدعت گذاشتند و براى رضاى خدا همان بدعت را مورد عمل قرار دادند .\r\nروايت\r\n« لا رهبانية ولا سياحة فى الاسلام » ( 4 ) \r\n","description":"","footnote":" ( 1 ) سوره القصص ، آيهء 88 . .  ( 2 ) سوره الذاريات ، آيهء 49 . .  ( 3 ) سوره الحديد ، آيهء 27 . .  ( 4 ) سفينه ، قمى ، ج 1 ص 540 . . ","page_name":" 212 ","page_number":216},
  {"content":"\r\n( رهبانيت وسياحت ( بيابانگردى محض ) در اسلام مشروع نيست ) .\r\n« لا رهبانية فى الاسلام » ( 1 ) \r\n( رهبانيت در اسلام مشروع نيست ) .\r\n« عن انس قال توفى ابن لعثمان بن مظعون رضى الله تعالى عنه فاشتد حزنه عليه حتى اتخذ عن داره مسجدا يتعبد فيه فبلغ ذلك رسول الله صلى الله عليه وآله فقال له يا عثمان ان الله تبارك و تعالى لم يكتب علينا الرهبانيه ، انما رهبانية أمتي الجهاد فى سبيل الله » ( 2 ) \r\n( انس مىگويد : فرزندى از عثمان بن مظعون فوت شد ، اندوهش براى او شديد گشت به طورى كه قطعه‌اى از خانهء خود را به صورت مسجد در آورد و مشغول عبادت خدا گشت . اين قضيه به پيامبر اكرم رسيد ، آن حضرت فرمود : رهبانيت من جهاد در راه خدا است ) .\r\n« لا تتركوا الامر بالمعروف والنهى عن المنكر فيولى عليكم شراركم ثم تدعونه فلا يستجاب لكم . » ( 3 ) \r\n( امر به معروف و نهى از منكر را ترك نكنيد ، اگر از اين دو فريضه روى گردان شويد ، اشرار وتبهكارانتان بر شما مسلط مىشوند ، سپس هر چه دعا كنيد مستجاب نخواهد گشت ) .\r\n« عن ابى عبد الله عليه السلام قال سئل رسول الله صلى الله عليه وآله من احب الناس الى الله تعالى ؟ قال انفع الناس للناس » ( 4 ) \r\n","description":"","footnote":" ( 1 ) نهايه ، ابن اثير ، ج 2 ص 113 . .  ( 2 ) امالى - شيخ صدوق ، نقل از سفينه ، ج 1 ص 540 ومضمون در طبقات كبرى ، محمد بن سعيد چاپ اروپا ، ج 3 قسم 1 ص 287 ، توضيح - اين روايت در يكى از مجلدات گذشته نيز مطرح شده است . .  ( 3 ) نهج البلاغه ، ج 3 ص 86 . .  ( 4 ) كافى ، محمد بن يعقوب كلينى ، نقل از سفينه ، ج 2 ص 605 . . ","page_name":" 213 ","page_number":217},
  {"content":"\r\n\r\n( امام صادق عليه السلام فرمود : از پيامبر خدا سؤال شد كه محبوبترين مردم نزد خدا كيست ؟ فرمود : نافعترين مردم بر مردم ) .\r\n« عن الصادق عليه السلام ان رسول الله صلى الله عليه وآله قال لا صلاة لمن لا يصلى فى المسجد مع المسلمين الا لعله ولا غيبه لمن صلى فى بيته ورغب عن جماعتنا و من رغب عن جماعة المسلمين سقط عدالته . » ( 1 ) \r\n( امام صادق عليه السلام فرمود : كه پيامبر خدا فرمود : نمازى نيست براى كسى كه در مسجد با مسلمانان نماز نگذارد ، مگر معذور باشد وغيبت كسى كه در خانه اش نماز نگذارد و از جماعت اعراض كند محترم نيست ( مىتوان همين تخلف از تكليف را ) در غياب او گفت گو كرد و كسى كه از جماعت مسلمين اعراض كند ، عدالتش ساقط است ) .\r\n« الجماعه رحمة والفرقه عذاب » ( 2 ) \r\n( اجتماع وتشكل رحمت وجدايى وپراكندگى عذاب است ) .\r\n« الوحده خير من جليس السوء والجليس الصالح خير من الوحده » ( 3 ) \r\n( تنهايى بهتر از همنشين بد وهمنشين صالح بهتر از تنهايى است ) .\r\n« عن ابى عبد الله عليه السلام قال : ان الله اكرم من ان يكلف الناس ما لا يطيقون . » ( 4 ) \r\n( امام صادق عليه السلام فرموده است : كه خداوند كريمتر از آن است كه مردم را به ما فوق طاقت آنها تكليف كند ) .\r\nضرب المثل\r\n« بعد خراب البصره » ( 5 ) \r\n","description":"","footnote":" ( 1 ) سفينه ، ج 1 ص 176 . .  ( 2 ) جامع الصغير ، سيوطى ، ج 1 ص 489 . .  ( 3 ) جامع الصغير ، ج 2 ص 475 . .  ( 4 ) محاسن ، احمد بن محمد بن خالد برقى ، نقل از سفينه ، ج 2 ص 100 . .  ( 5 ) امثال و حكم ، على اكبر دهخدا ، ج 1 ص 446 . . ","page_name":" 214 ","page_number":218},
  {"content":"\r\n\r\n( پس از خرابى بصره ) .\r\nعلاء الدين جوينى اين مثل معروف را به همين ترتيب به كار برده است : « و بعد از خراب البصره دانست كه كارها به وقت بايد » ( 1 )  سوزنى شمس الدين سمرقندى مىگويد :\r\n\r\nهمچو خر سر كنم به رأى صواب\r\nاز پس آن كه بصره گشت خراب\r\n\r\nاين مثل مانند :\r\n« بعد ما بلغ السيل الربى » ( پس از آن كه سيل به بلندى رسيد ) .\r\nدر مواردى از ندامت به كار برده مىشود كه مىبايست كارى پيش از بروز حادثه‌اى كه چاره پذير نيست ، انجام بگيرد .\r\n\r\n( ( 490 ) ) گفت مرغش پس جهاد آنگه بود\r\nكاين چنين رهزن ميان ره بود\r\n( ( 491 ) ) از براى حفظ يارى ونبرد\r\nبر ره ناايمن آيد شير مرد\r\n( ( 492 ) ) عرق مردى آنگهى پيدا شود\r\nكه مسافر همره اعدا شود\r\n\r\nمجاهده ورهبانيت واقعى آن است كه انسان در ميان مجتمع ناهموار باشد ، با اين حال رادمردانه زندگى كند .\r\nزندگى در اجتماعاتى كه مطلوب آدمى نيست ، براى انسانهايى كه دايماً در حال تحصيل قدرت براى وصول به ايده آل زندگى مىباشند ، مانند استخراج جواهر گران بها از مواد كثيف ولجن مىباشد .\r\nاين اصل قابل انكار نيست كه محيط اجتماعى در ساختن افراد يك نقش اساسى\r\n","description":"","footnote":" ( 1 ) تاريخ جهانگشا - علاء الَّدين ملك جوينى ، نقل از مأخذ مزبور . . ","page_name":" 215 ","page_number":219},
  {"content":"\r\nبازى مىكند ، ولى هم به شهادت تاريخ وهم به گواهى حقيقت درونى خود انسان ، اين نقش اساسى سازندهء منحصر انسان نيست .\r\nاز اين مطلب كه مىگوييم : نبايد چنين استنباط كرد كه طبيعت بشرى آنچنان استقلال در ساخته شدن وادامهء زندگى دارد كه اجتماع در آن اثرى ندارد ، بلكه ما مىخواهيم افراطى بودن جامعه شناسان مكتب تحققى را گوشزد كنيم كه مىگويند : « بايد بر عليه سنتهاى افسانه‌اى ، مانند يك « طبيعت انسانى مشخص » قيام كرد واثبات نمود كه هرگز نمىتوان به فطرت وطبيعت انسانى كه هميشه و در همه حال يكسان باشد معتقد بود . » ( 1 )  از هواداران مشهور اين عقيده كوويليه را مىتوان نام برد .\r\nاين متفكرين فراموش مىكنند كه افراد اكثر اجتماعات رشد يافته از قديمترين دورانهاى همزيستى تا كنون در مقدار بسيار مهمى از اصول فيزيولوژيكى وقوانين روانى وايده آلهاى روح انسانى ثابت و پا بر جا بوده‌اند ، با اين كه هيچ دو جامعه و دو فردى را نمىتوان پيدا كرد كه مشخصات ومختصات مساوى داشته باشند ، از اين ملاحظهء تجربى ومحسوس اين نتيجه را مىگيريم كه طبيعت انسانى در مقابل شرايط محيطى واجتماعى هويت مخصوص خود را كه مقدارى از كليات مربوط به طبيعت مشتركند كاملًا حفظ مىكند . و همچنين از يك جريان محسوس ديگر نيز مىتوان نتيجهء فوق را گرفت و آن اين است كه :\r\nاگر طبيعت انسانى چنان وابستهء اجتماع باشد كه هيچ استقلال وجودى از خود نداشته باشد ، اين همه تحولات ودگرگونىهاى علمى ومذهبى وصنعتى وهنرى كه به وسيلهء همين افراد انسانى صورت مىگيرد ، از كجا ناشى مىگردد ؟ بعيد نيست كه گفته هاى جامعه شناسان تحققى را در مورد اشخاص معمولى صادق بدانيم كه از راه تعليم و تربيت و يا توجهات خود شناسى به هويت خود پى نبرده و به اصطلاح جلال الدين به تولد دوم نرسيده‌اند ، اين گونه اشخاص در حقيقت داراى شخصيتى\r\n","description":"","footnote":" ( 1 ) روشهاى جامعه شناس ، مرتضوى ، ص 55 . . ","page_name":" 216 ","page_number":220},
  {"content":"\r\nنيستند كه بتوانند به هستى مستقل خود در زندگانى پى ببرند .\r\nولى انسانها منحصر به اين موجودات نيستند ، و در هر جامعه و در هر دوره‌اى با نسبتهاى مختلف وكيفيات گوناگون اشخاص فراوانى در خارج از منطقهء جبرهاى محيطى واجتماعى زندگى مىكنند ، اگر چه اين زندگى مستقل به جهت فشار و اجبار عوامل برونى ، در قلمرو درونى بوده و در قلمرو برونى مانند ساير افراد شكل همان جامعه را دارا مىباشند .\r\nاصلًا عنصر اساس عظمت انسانى هم در آن است كه بتواند از احساس اختيار عالى خود بهره مند گشته و بتواند زندگى روانى خود را در ما فوق شكل سنتى واجبارى جامعه برقرار بسازد . اين جامعه شناسان تحققى به خطاى فوق قناعت نورزيده به خطاى شديدترى مرتكب مىشوند زيرا :\r\nاميل دوركيم مىگويد « نخستين واساسىترين قاعده اين است كه وقايع اجتماعى را شيئى يا امرى جدا از متفكر بشماريم . » ( 1 ) \r\n« . . . با وقايع اجتماعى بايد مانند شيئى رفتار كرد ( 2 )  آيا تجريد شخصيت وانديشه براى بررسى جامعه ، از جامعه‌اى كه متفكر جامعه شناس خود يكى از اعضاى آن است ، گسيختن عوامل سازنده ونگه دارندهء موجوديت فرد از اجتماع نيست ؟ به اضافه اين كه اين آقايان جامعه شناسان روى كدامين دليل ، تماس خود را با جامعه براى درك وشناخت قوانين واشكال آن ، ما فوق فيزيكدانان تلقى كرده و اين امتياز را از كجا به دست آورده‌اند كه در شناخت جامعه تماشاگر حقيقى بوده و بدون بازيگرى كار خود را انجام مىدهند آنان كه اطلاعى از جهان شناسى فيزيكى دارند ، مىدانند كه خواه نخواه بررسى كنندهء نمود اجسام و ساير موضوعات فيزيكى مانند آن شخص وارد صحنهء بازى است كه هم بازيگرى مىكند وهم تماشاگرى .\r\n","description":"","footnote":" ( 1 ) قواعد روش جامعه شناسى ، اميل دوركيم ، ترجمه دكتر على محمد كاردان ، ص 38 . .  ( 2 ) همان مأخذ ، ص 69 . . ","page_name":" 217 ","page_number":221},
  {"content":"\r\nبا اين كه جدايى وجود فيزيكدان از عالم مادهء عينى وامكان قطع ارتباط بازيگرى او از جهان عينى بايستى قطعى تلقى شود ، يا حد اقل تا بتوانند به تماشاگرى خود در مقابل بازيگرىهايشان بيافزايند .\r\nبا اين حال اين جمله : « ما در نمايشنامهء بزرگ وجود هم بازيگريم هم تماشاگر » كه نيلز بوهر گفته است ، مانند يك اصل اساسى در معارف فيزيكى تلقى شده است ، آيا با اين حال جامعه شناسان تحققى چطور مىتوانند ادعا كنند كه ما بايستى جامعه را مانند شيئى جدا از خود مطرح كنيم ؟ بلى ، اين يك آرزوى خوب است و همان مقدار با واقعيت مطابق است كه تماشا كنندهء پنكه در حال حركت كه دايرهء درستى را نشان مىدهد ، بگويد : كه ما بايستى دايره در حال حركت را جدا از خود درك كنيم .\r\nاگر يك محقق دقيق سير تاريخى رابطهء فرد با اجتماع را از روى تتبع وعلاقهء واقعى مورد تحقيق قرار بدهد ، خواهد ديد كه هر انسانى در هر جامعه ودوره‌اى كه فرض شود ، با به دست آوردن رشد روانى كه نخستين نتيجهء آن ، درك استقلال هويت فردى او در ضمن جامعه است : مىخواهد با زنجيرها وقيودى كه جامعه بر دست و پاى او مىبندد ، همان معامله را انجام بدهد كه با عوامل طبيعى محيط جغرافيايى خود صورت مىدهد ، زيرا هر دو قسم عوامل در اين كه جبرا او را در بر مىگيرند مشترك مىباشند .\r\nجريان اين اصل را حد اقل از زمان سقراط تا بينشهاى جان استوارت ميل به خوبى مىتوان ديد .\r\nاما وضع سقراط ونتيجهء تعليمات او را به عليه روش جامعهء خود ، همگان مىدانند كه به قول جان بگنل برى « بدين نحو آن چه مىتوان قديمترين دفاع از آزادى فكر ناميد ، دو ادعاى مهم واساسى تاييد مىگردد : يكى - حق تقسيم ناپذير بودن وجدان فردى است كه كليهء مبارزات بعدى كه به منظور به دست آوردن آزادى\r\n","description":"","footnote":"","page_name":" 218 ","page_number":222},
  {"content":"\r\n\r\nفرد به وقوع پيوست متوجه آن گشت .\r\nديگرى اهميت اجتماعى بحث وانتقاد است . . . » ( 1 )  و اما بينشهاى جان استوارت ميل را مىتوان در كتاب « در بارهء آزادى » به دست آورد : « ميل پس از اين كه نشان مىدهد كه هيچ گونه معيار وملاك ثابتى براى امتحان صحت ودرستى مداخله اجتماع در امور فرد اعضاى خود وجود ندارد ، حقانيت اين مداخله را در مورد حمايت نفس يعنى ممانعت از رسيدن صدمه به ديگران مىيابد . » ( 2 )  از اين مطلب هم به خوبى روشن مىشود كه اگر محدود گشتن به وسيلهء جامعه منطقى بوده باشد ، تنها هنگاميست كه در صورت آزادى يك فرد صدمه و ضررى بر جامعه وارد شود . پس در حقيقت هويت فرد نبايد مانند يك جزء يا آلت جبرى جامعه بوده باشد .\r\nتفسير ابيات\r\nمرغ به مىگويد : رهبانيت در دين اسلام نيست ، از خلوت بيرون بيا و به بدعت رهبانيت مرتكب مباش . دين اسلام براى نماز جمعه وجماعتى مقرر ساخته و دستور اكيد به امر به معروف و نهى از منكر صادر نموده است .\r\nبيا در اجتماع ورنج مردم بد خو را تحمل كن و مانند ابر پر باران سودى به مردم برسان . مگر نشنيده‌اى كه پيامبر فرموده است : « بهترين مردم سودمندترين آنان به مردم است » ؟ اگر تو واقعا از جنس سنگ نيستى ، در اين بيابانها چه انسى با سنگ و كلوخ گرفته‌اى بيا -\r\n\r\nدر ميان امت مرحوم باش\r\nسنت احمد مهل محكوم باش\r\nچون جماعت رحمت آمد اى پسر\r\nجهد كن كز رحمت آرى تاج سر\r\n\r\nصياد در پاسخ مرغ مىگويد : اين كه تو مىگويى ، مطلق نيست ، زيرا تنهايى\r\n","description":"","footnote":" ( 1 ) تاريخ آزادى فكر ، جان بگنل برى ، ترجمه حميد نير نورى ، ص 20 . .  ( 2 ) تاريخ آزادى فكر ، ص 144 . . ","page_name":" 219 ","page_number":223},
  {"content":"\r\nبهتر از انس با ياران تبهكار است ، اگر آدم نيكو خصال با بدان بنشيند ، از سرايت بدىهاى او در روحش امانى ندارد ، زيرا هر كس كه داراى عقل راسخ وريشه دار نيست ، عقلا او را مانند سنگ و كلوخ مىدانند .\r\nدر حقيقت كسى كه اين است وهدف او در زندگى تنها نان است ، خرى است كه همنشينى با او عين رهبانيت وبيابانگردى است ، زيرا همهء هوش وهمت او به سوى علفزار است كه شكمش را سير كند وبس ، اگر مىخواهى بىهنر نمانى از اين اشخاص بگريز .\r\nمگر نمىدانى كه تمام موجودات عالم هستى بجز خدا پوسيده مىشود و اين سرنوشت را كه در آينده در انتظار همه هستىها است ، چه بهتر كه از هم اكنون تحقق يافته تلقى كنى .\r\nوجود طبيعى آدمى سايه ايست كه ميوه‌اى در بر ندارد ونمىتواند بدون جسم عينى نمودى داشته باشد ، پس اى كاروان منزلگه حق وحقيقت بر و اصل سايه انداز را پيدا كن .\r\nتو مىتوانى از همين سايه ها كه مىبينى ، سراغ شخص سايه انداز را بگيرى و از اين اسباب رو بنايى به سوى مسبب الاسباب اصلى رهسپار گردى . چون يار جسمانى رو به مرگ مىرود ، رهايش كن ، زيرا هم صحبت شدن اين مرگ خواه شوم است .\r\nاو تابع قبله‌اى ( مرگ ) است كه براى خود برگزيده است ، به طور كلى او را مرده تلقى كن ، زيرا حيات او خشكيده و از جويبار حيات كنار افتاده است .\r\nهر كس با اين اشخاص همنشينى كند ، راهب وصحرا گرد واقعى او است . زيرا دمساز سنگ و كلوخ گشته است .\r\nاز اين سنگ و كلوخ منشان درگذر و به سوى كان در ولعل برو كه جود واحسان در بارهء تو داشته باشند .\r\nسنگ و كلوخ آفتى بسيار محدود دارند ، در صورتى كه كلوخهاى انسان نما\r\n","description":"","footnote":"","page_name":" 220 ","page_number":224},
  {"content":"\r\nصدها هزار آفت وبلا به جان آدمى مىريزند . مرغ به صياد چنين پاسخ مىدهد كه تو اشتباه مىكنى ، جهاد حقيقى آنست كه انسان راه خود را از ميان راهزنان باز كند و به مقصد خويش پيش برود . شير مردان براى حفظ آداب همبستگى و رسوم تكاپوى زندگى راه هاى ناامن را پيش مىگيرند ، زيرا رگ مردانگى در آن هنگام نمودى پيدا مىكند كه با دشمنانش همسفر باشد . پيامبر ما مرد ميدان اجتماع ومبارزات بوده است كه امتش صفدران وقهرمانان هستند ، اين بود مصلحت دين ما ، در حالى كه مصلحت دين حضرت عيسى عليه السلام غار نشينى وكوه پيمايى بوده است .\r\nصياد مىگويد : بلى ، به شرط آن كه انسان راهرو داراى يار و كمك بىهمتا وقدرتى باشد كه بر شر وشور اجتماع پيروز گردد - و اما اگر قدرتى وجود ندارد بهتر آن است كه انسان از اقدام به ما فوق طاقت بگريزد . حقيقت اين است كه من گفتم ، تو هم در انجام كار خود درست بيانديش .\r\nبراى اين كه راه را از چاه تشخيص بدهى ، به مقصد برسى ، نخست يار موافقى پيدا كن .\r\nمرغ گفت : صحيح است . ولى صدق دل خود مىتواند كار را به خوبى نشان بدهد ، اساس همين صدق دل است ، نه يار وكمكهايى كه هميشه به فراوانى پيدا مىشوند . تو اگر واقعا نيت يارى داشته باشى ياران بىشمارى سراغت را خواهند گرفت ، در انتخاب يار كوشا ودقت بسزا داشته باش ، زيرا شيطان مطرود گرگ صفت سر راه تو يوسف منش را گرفته است ، تا بتوانى دامن يعقوب را رها مكن ، گرگ موقعى به كشتن و خوردن شيشك موفق مىشود كه آن حيوان از گله جدا شود . كسى كه سنت همراهى با جماعت را ترك كند ، در اين دنيا كه جايگاه درنده گان است خون خود را مىريزد ومىآشامد . روش وتاختن اسب با اسبان ديگر خوشتر و با نشاطتر است . اما هر گم راهى را هم براى خود همراه تلقى مكن ، غفلت زدگان در خواب رفته آگاه و هشيار مپندار .\r\nدر جستجوى همراهى باش كه قدرتى بر تو بخشد وهمدل وهمدرد وجويندهء\r\n","description":"","footnote":"","page_name":" 221 ","page_number":225},
  {"content":"\r\nخداى بىهمتا باشد ، نه آن همراهى كه دشمن عقلت بوده ودنبال فرصتى را بگيرد كه جامه ات را بدزدد . به آرامى سر پائين انداخته با تو راه مىرود تا به گردنه‌اى برسيد و دست به يغماگرى بگشايد . او براى سود خود با تو به راه افتاده است ، از نيش نوش نمايش بر حذر باش . برخى ديگر سست عنصران شتر دل هستند كه با ديدن كمترين حادثهء ترس آور ، براى برگشتن از راهى كه در پيش گرفته‌اند به شما درسها مىدهند . اين يك اصل ثابت را بشنو كه -\r\n\r\nيار بد مار است هين بگريز از او\r\nتا نريزد بر تو زهر آن زشت خو\r\n\r\nآن راهزن زن صفت ، يار را از راه منحرف مىكند وبسيه چالش مىكشد . مگر مرد هم زير زن مىافتد ؟ هر گونه عيشى كه تصور كنند ، فرعى از جانبازى در بر دارد وآفتى كه جانهاى شيشه وش را مىشكند . مگر هر گم راهى مىتواند صراط مستقيم دين را بپيمايد ؟ مرد محتاط است كه مىتواند راهى را كه در دين پيش گرفته طى نمايد ، لذا هر مخنث سست عنصرى نمىتواند مرد اين راه پر شور وشر بوده باشد ، در اين راه امتحانهاى پى در پى ومتنوع گسترده شده كه مانند پر ويزن ( غربال ) سپوس را از دانه جدا مىكند .\r\nآيا مىدانى راه چيست ؟ راه آن است كه پر از نشان پاى بوده باشد . آيا مىدانى يار كيست ؟ يار نردبان راهى است كه پيش گرفته‌اى .\r\nفرض مىكنم كه در راهى كه تنها مىروى گرگى با تو رو برو نخواهد گشت . اما اين محروميت را خواهى داشت كه نشاط دمسازى با جمعيت را از دست خواهى داد : كسى كه راه محدودى را به تنهايى سپرى مىكند . در حالت دسته جمعى صد برابر آن راه را مىتواند بپيمايد . خر با آن خشونت كه دارد ، موقعى كه با همنوعان خود راه مىرود ، بقدرت ونشاطش مىافزايد وبالعكس اگر همان راه را به تنهايى برود ، آن راه بر اثر كثرت مشقت براى او صد برابر مىنمايد وپى در پى زخم ضربه چوب وسيخ مىخورد تا راه را به پايان برساند . با زبان حال -\r\n\r\nمر تو را مىگويد آن خر خوش شنو\r\nگر نه‌اى خر اين چنين تنها مرو\r\n\r\n","description":"","footnote":"","page_name":" 222 ","page_number":226},
  {"content":"\r\n\r\nآن كه تنها خوش رود اندر رصد\r\nبا رفيقان بىگمان خوشتر رود\r\n\r\nهر پيامبرى در راهى كه پيش گرفته بود ، با نشان دادن معجزه ، نخست ياران موافقى به دست آورده است .\r\nتشكل و همراهى با جمعيت را با ديدهء تحقير منگر ، زيرا اگر تشكل ديوارها نباشد ، خانه وانبارى به وجود نمىآيد .\r\nحق تعالى از هر جنسى جفت جفت آفريده است ، به همين جهت است گه نتايج مطلوب از جمعيتها پديدار مىگردد .\r\nدر ميان صياد و مرغ به طور شگفت انگيز اشكال و جواب رد وبدل شد وجر بحث طولانى شد . بگذريم اين بحث وجر را رها نموده -\r\n\r\nمثنوى را چابك ودل خواه كن\r\nماجرا را موجز وكوتاه كن\r\n\r\nناگهان چشم مرغ به دانه هاى گندم افتاد ، نفسش طاقت از دست داد و به صياد گفت : اين گندمها از آن كيست ؟ صياد گفت : مال يتيمى است كه وصى ندارد و چون مرا امين مىدانند ، در نزد من امانت گذاشته‌اند مرغ گفت : من مضطرم وحال مجروح وحال ناگوارى دارم ، در اين حال مردار بر من حلال است وقانون شرع خوردن اين گندم را براى من تجويز كرده است . صياد گفت در اين جا خود تو هستى كه به اين ضرورت فتوا داده‌اى . و اگر از اين گندم بدون ضرورت تناول كنى گنه كار خواهى گشت .\r\nالبته از اين گندم بخور وضمان مثل يا قيمت آن را در عهدهء خود داشته باش . مرغ مدتى در خود فرو رفت واسب سركش نفس عنان از دستش گرفت و\r\n\r\nپس بخورد آن گندم و در فخ بماند\r\nچند او ياسين والانعام خواند\r\n\r\nولى اى مرغ بىنوا ، پس از در افتادن در دام مرگ ، افسوس و آه چه سودى دارد كاش اين آه هاى مانند دود سياه را در پيش از افتادن به دام بر مىآوردى . در آن زمان كه حرص وهوس بجنبش مىافتد ، پناه از خداوند فرياد رس بخواه - .\r\n","description":"","footnote":"","page_name":" 223 ","page_number":227},
  {"content":"\r\n\r\nآه ودود وناله آن دم كار بند\r\nحرص را آماده كن اى هوشمند\r\n\r\nچارهء سيلاب ويرانگر را پيش از خرابى بصره جستجو كن ، باشد كه بصره از آن شكست نابود كننده نجات پيدا كند . اى آن كه به من گريه سر مىدهى ودل سوزى مىكنى : پيش از انهدام بصره وموصل . گريه كن ، اگر مىخواهى به من نوحه وشيون راه بيندازى ، موقعش پيش از مرگ من است ، نه پس از مرگم كه چاره‌اى جز صبر وشكيبايى ندارد .\r\nپيش از هلاكت وسقوط من در سيه چال مرگ ، به حالم گريه كن نه پس از برخاستن واحاطهء طوفان ولغزش پايم در پرتگاه مرگ . آرى\r\n\r\nآن زمان كه ديو مىشد راهزن\r\nآن زمان بايست ياسين خواندن\r\nپيش از آن اشكسته گردد كاروان\r\nآن زمان چوبك بزن اى پاسبان\r\n\r\n","description":"","footnote":"","page_name":" 224 ","page_number":228},
  {"content":"\r\n\r\nهاى وهوى كردن پاسبان بعد از بردن دزدان اسباب كاروان را\r\n\r\nپاسبانى بود در يك كاروان\r\nحارس مال وقماش آن مهان\r\n( ( 542 ) ) پاسبان شب خفت ودزد اسباب برد\r\nرختها را زير هر خاكى فشرد\r\n( ( 543 ) ) روز شد بيدار گشت آن كاروان\r\nرفته ديدند رخت وسيم واشتران\r\nپاسبان در هى هى وچوبك زدن\r\nگرم گشته خود همو بد راهزن\r\n( ( 544 ) ) پس به دو گفتند كاى حارس بگو\r\nتا چه شد اين رخت و اين اسباب كو ؟\r\n( ( 545 ) ) گفت دزدان آمدند اندر نقاب\r\nرختها بردند از پيشم شتاب\r\n( ( 546 ) ) قوم گفتندش كه اى چون تلّ ريگ\r\nپس چه مىكردى چه‌اى تو مرده ريگ ؟\r\n( ( 547 ) ) گفت من يك كس بدم ايشان گروه\r\nبا سلاح و با شجاعت با شكوه\r\n( ( 548 ) ) گفت اگر در جنگ كم بودت اميد\r\nنعره بايستى زدن كه برجهيد\r\n( ( 549 ) ) گفت آن دم كارد بنمودند وتيغ\r\nكه خمش ور نه كشيمت بىدريغ\r\n( ( 551 ) ) آن زمان بست اين دمم كه دم زنم\r\nاين زمان چندانكه خواهى هى كنم\r\n( ( 552 ) ) چون كه عمرت برد ديو فاضحه\r\nبىنمك باشد اعوذ وفاتحه\r\n( ( 553 ) ) گر چه باشد بىنمك اكنون حنين\r\nهست غفلت بىنمكتر زان يقين\r\n( ( 554 ) ) اين چنين هم بىنمك مىنال نيز\r\nكه ذليلان را نظر كن اى عزيز\r\n( ( 555 ) ) قادرى ، بىگاه چبود يا به گاه\r\nاز تو چيزى فوت كى شد اى إله\r\n( ( 556 ) ) گفت لا تأسوا على ما فاتكم\r\nكى شود از قدرتش مطلوب گم\r\n\r\n","description":"","footnote":"","page_name":" 225 ","page_number":229},
  {"content":"\r\n\r\n\r\nآيه\r\n« لِكَيْلا تَأْسَوْا عَلى ما فاتَكُمْ ولا تَفْرَحُوا بِما آتاكُمْ 57 : 23 » ( 1 ) \r\n( تا به آن چه كه از دست شما رفته است اندوهگين مباشيد و به آن چه كه به شما داده است خوشحال نگرديد . )\r\nتفسير ابيات\r\nپاسبانى در يك كاروان حراست وحفظ مال و لباس كاروانيان را به عهده داشت . شبى خوابيد و دزدى آمد وهمهء متاع كاروان را برد وزير خاكها پنهان كرد . روز فرا رسيد ، كاروانيان بيدار شده ديدند رخت و پول وشترانشان و هر چه را كه داشتند ، دزد برده و پاسبان مشغول هاى هو وچوبك زدن است كه راهزن را بگيريد ، در صورتى كه راهزن حقيقى خود او بود . كاروانيان به او گفتند : اى نگهبان كاروان بگو ببينيم رخت و اسباب ما كو ؟ پاسبان پاسخ داد : دزدان نقابدار آمدند و با عجله رختها را در مقابل چشمم ربودند ورفتند . كاروانيان برآشفته وگفتند : اى تل ريگ ، پس تو چه مىكردى ، مگر وظيفهء تو پاسبانى نبود ؟ گفت من يك نفر تنها بودم ، آنان جمعيتى مسلح ودلير و با شكوه بودند .\r\nكاروانيان گفتند : بسيار خوب ، تو نمىتوانستى به تنهايى با آنها جنگ كنى ، چرا نعره نزدى كه ما از خواب بيدار شويم ودزدان را برانيم ؟ پاسبان گفت : خواستم نعره بزنم ، كارد وتيغ به روى من كشيدند كه خاموش باش و الا خونت ريخته خواهد شد .\r\nدر آن موقع از ترس دهان بستم ، اكنون دهان باز كرده فرياد وهيهاى وافغان به راه انداخته‌ام در آن موقع از دم زدن ناتوان بودم ، اكنون هر چه بخواهيد فرياد به راه خواهم انداخت مثل تو اى انسان همين است : شيطان رسواگر عمرت را مىربايد ، پس از پوچ شدن روزگار زندگى ، قل اعوذ وفاتحهء بىنمك مىخوانى اما\r\n","description":"","footnote":" ( 1 ) سوره الحديد ، آيهء 18 . . ","page_name":" 226 ","page_number":230},
  {"content":"\r\nبا اين حال مأيوس مباش -\r\n\r\nگر چه باشد بىنمك اكنون حنين\r\nهست غفلت بىنمكتر زان يقين\r\nاين چنين هم بىنمك مىنال نيز\r\nكه ذليلان را نظر كن اى عزيز\r\n\r\nاى خداى بزرگ ، تو كه تواناى مطلقى ، براى تو گاه وبىگاه مطرح نيست ، هيچ چيز از حيطهء قدرت تو فوت نمىشود . به همين جهت است كه خداوند مىفرمايد : « تا به آن چه كه از شما فوت شده است ناراحت وغمگين مباشيد » زيرا از سلطهء او چيزى گم نخواهد گشت .\r\n","description":"","footnote":"","page_name":" 227 ","page_number":231},
  {"content":"\r\n\r\nحواله كردن مرغ گرفتارى خود را به مكر صياد وصياد به حرص\r\n\r\n( ( 557 ) ) گفت آن مرغ اين سزاى آن بود\r\nكه فسون زاهدان را بشنود\r\n( ( 558 ) ) گفت زاهد نى سزاى آن نشاف\r\nكه خورد مال يتيمان از گزاف\r\n( ( 559 ) ) بعد از آن نوحه گرى آغاز كرد\r\nكه فخ وصياد لرزان شد ز درد\r\n( ( 560 ) ) كز تناقضهاى دل پشتم شكست\r\nبر سرم جانا بيا مىمال دست\r\n( ( 561 ) ) زير دست تو سرم را راحتيست\r\nدست تو در شكر بخشى آيتيست\r\n( ( 562 ) ) سايهء خويش از سر من بر مدار\r\nبىقرارم بىقرارم بىقرار\r\n( ( 563 ) ) خوابها بيزار شد از چشم من\r\nدر غمت اى رشك سرو وياسمن\r\n( ( 564 ) ) گر نيم لايق چه باشد گر دمى\r\nناسزايى را بپرسى در غمى ؟\r\n( ( 565 ) ) مر عدم را خود چه استحقاق بود\r\nكه بر او لطفت چنين درها گشود\r\n( ( 566 ) ) خاك گرگين را كرم آسيب كرد\r\nده گهر از نور حس در جيب كرد\r\n( ( 567 ) ) پنج حسّ ظاهر و پنج نهان\r\nكه بشر شد نطفهء مرده از آن\r\n( ( 568 ) ) توبه بىتوفيقت اى نور بلند\r\nجز به ريش توبه نبود ريشخند\r\n( ( 569 ) ) سبلتان توبه يك يك بركنى\r\nتوبه سايه است و تو ماه روشنى\r\n( ( 570 ) ) اى ز تو ويران دكان ومنزلم\r\nچون ننالم چون بيفشارى دلم\r\nچون كه بىتو نيست كارم را نظام\r\nبىتو هرگز كار كى گردد تمام\r\n( ( 571 ) ) چون گريزم زان كه بىتو زنده نيست\r\nبىخداونديت بود بنده نيست\r\n( ( 572 ) ) جان من بستان تو اى جان را اصول\r\nزان كه بىتو گشته‌ام از جان ملول\r\n( ( 573 ) ) عاشقم من بر فن ديوانگى\r\nسيرم از فرهنگ و از فرزانگى\r\n( ( 574 ) ) چون بدرّد شرم گويم راز فاش\r\nچند از اين صبر وزحير وارتعاش\r\n( ( 575 ) ) در حيا پنهان شدم همچون سجاف\r\nناگهان بجهم ز زير اين لحاف\r\n\r\n","description":"","footnote":"","page_name":" 228 ","page_number":232},
  {"content":"\r\n\r\n( ( 476 ) ) اى رفيقان ، راه ها را بست يار\r\nآهوى لنگيم واو شير شكار\r\n( ( 577 ) ) غير تسليم ورضا كو چاره اى\r\nدر كف شير نر خون خواره اى\r\n( ( 578 ) ) او ندارد خواب وخور چون آفتاب\r\nروحها را مىكند بىخورد وخواب\r\n( ( 579 ) ) كه بيا من باش با هم خوى من\r\nتا ببينى در تجلى روى من\r\n( ( 580 ) ) ور نديدى چون چنين شيدا شدى ؟\r\nخاك بودى طالب احيا شدى\r\n( ( 581 ) ) گر ز بىسويت ندادست او علف\r\nچشم جانت چون بماندست اين طرف\r\n( ( 582 ) ) گربه در سوراخ از آن شد معتكف\r\nكه از آن سوراخ او شد معتلف\r\n( ( 583 ) ) گربهء ديگر همىگردد به بام\r\nكز شكار مرغ يابيد او طعام\r\n( ( 584 ) ) آن يكى را قبله شد جولاهگى\r\nوان دگر حارس براى جامگى\r\n( ( 585 ) ) آن يكى بىكار ورو در لا مكان\r\nكه از آن سو داديش تو قوت جان\r\n( ( 586 ) ) كار او دارد كه حق را شد مريد\r\nبهر كار او ز هر كارى بريد\r\n( ( 587 ) ) ديگران چون كودكان اين روز چند\r\nتا به شب بر خاك بازى مىكنند\r\n( ( 588 ) ) خوابناكى كاو ز يقظه مىجهد\r\nدايهء وسواس عشوه اش مىدهد\r\n( ( 589 ) ) رو بخسب اى جان كه نگذاريم ما\r\nكه كسى از خواب بجهاند تو را\r\n( ( 590 ) ) هم تو خود را بركنى از بيخ خواب\r\nهمچو تشنه كه شنود او بانگ آب\r\n( ( 591 ) ) بانگ آبم من به گوش تشنگان\r\nهمچو باران مىرسم از آسمان\r\n( ( 592 ) ) بر جه‌اى عاشق بر آور اضطراب\r\nبانگ آب و تشنه وآنگاه خواب\r\n\r\n","description":"","footnote":"","page_name":" 229 ","page_number":233},
  {"content":"\r\n\r\n\r\n( ( 576 ) ) اى رفيقان ، راه ها را بست يار\r\nآهوى لنگيم واو شير شكار\r\n( ( 577 ) ) غير تسليم ورضا كو چاره اى\r\nدر كف شير نر خون خواره اى\r\n\r\nزندگى انسانى چنين است كه زنجيرى را از پاى نگشاده زنجير ديگرى كه از بالا يا پايين انتظار فرصت را مىكشيد به راه مىافتد و به دست و پايش بسته مىشود .\r\nآدميزاد يك شوخى عجيبى را به جاى جدىترين حقيقت تلقى كرده ، شب و روز و در هر گونه شرايط با آن شوخى حقيقت نما دل خوش مىكند ونفس مىكشد . او مىگويد : اكنون كودكم ، كمى بزرگتر مىشوم از امر و نهى وزنجيرهايى كه پدر ومادرم به پايم بسته است ، رها مىشوم ، آن وقت است كه به نعمت عظماى آزادى نائل مىشوم . جوانى پر شر وشور از راه فرا مىرسد ، نيرويى در خود احساس مىكند كه خود وجامعه‌اى كه در آن زندگى مىكند ، مطالبهء صرف نيرو از او مىكنند .\r\nاين نيرو كه دور نماى عامل آزادى دارد ، هر چه كه به كار تبديل مىشود ، به شكل حلقه هاى زنجيرى درمىآيد كه دست و پاى او يا جامعه او را خواهد بست ، زيرا همان كارى است كه موقعيت او را معين نموده و در راه هاى ديگر حيات را بر روى او خواهد بست .\r\nگاهى كه احساس سنگينى زنجير مفروض را مىنمايد ، مىگويد : ميانسالى زندگانيم فرا مىرسد ، از آزادى بيشترى برخوردار خواهم گشت .\r\nاين ميانسالى هم كه فرا مىرسد ، حلقه هاى ديگرى را كه يا از تجربه ها ومعلوماتى كه به مغزش وارد شده‌اند و يا جهان شناسان براى او تعبيه نموده‌اند و پايش بسته مىشود ، تازه آن موقع مىفهمد كه نه تنها در جوانى زندگى بسيار تنگ ومحدود داشته است ، بلكه براى ابد هم نخواهد توانست آن چه را كه در بارهء زندگانى وجهان\r\n","description":"","footnote":"","page_name":" 230 ","page_number":234},
  {"content":"\r\nمىداند با آزادى وقدرت مطلوب دريابد .\r\nپيرى كه از راه مىرسد قفس تنگتر مىشود وحلقه هاى زنجير سست مىگردد ، ولى اين بار خود او از گسيختن حلقه هاى زنجير و از شكستن قفس مىهراسد ، زيرا اين گسيختن وشكستن سرانجام زندگى او را اخطار مىكند .\r\nدر امتداد چهار دورهء زندگانى ( كودكى وجوانى وميانسالى وپيرى ) چيزى كه براى او واقعيت دارد احساس اين كنم و آن كنم است كه از ميان تنها بايد از اين دالان عبور كنم مىگذرد . دانش مىاندوزد ، همان دانش به اندازهء خود ، مغز را از احساس بىقيدى به دانسته ها جلو گيرى مىكند .\r\nثروت ومقام وشهرت هر يك به نوبت خود زنجيرهاى مخصوص به خود را به پاى آدمى مىبندند و با دست روياها وآرزوها واحساسات بىپايه حلقه هايش را صيقلى مىكنند و با نور خورشيدى كه در آينده به زندگى او خواهد درخشيد زرينش مىسازند ناگهان عمر بسر آمده است .\r\nاين مسئله ولزوم چاره جوئى آن را والتر ليپمن چنين مطرح كرده است :\r\nمعادلات حقيقت وواقعيت « يك فرد منطقى كه در دنياى حقيقى وخارج از احلام زندگى مىنمايد ، كسى است كه مىتواند بين تمايلات خويش وامكانات موجود تعادلى ايجاد كند . انسان فقط در دنياى احلام قادر به تحصيل خواسته هاى خود مىباشد ، اما در دنياى حقيقى ومادى ، شخص بايد بين آن چه كه خواهان آن است وامكانات تعادلى ايجاد كند . مىتوان گفت كه در اين جا معادله‌اى وجود دارد كه صحيح و عملى باشد چاره‌اى نيست جز آن كه طرفين معادله با يكديگر تعادل داشته باشند . » ( 1 )  اين مطلب را كه ليپمن مىگويد ، بسيار متين و عالى است ، براى تكميل همه جانبه اين معادله ووابستن آن به اساس صحيح ، اگر اين نكته را در نظر بگيريم كه\r\n","description":"","footnote":" ( 1 ) فلسفه اجتماع ، والتر ليپمن ، ترجمه فخر داعى ، ص 79 . . ","page_name":" 231 ","page_number":235},
  {"content":"\r\nدلايل وعوامل تعادل خود وابسته به موضوعاتى خارج از قدرت ووسايل اختيارى بشرى است اين واقعيت را خواهيم پذيرفت كه هماهنگ ساختن حقيقت وواقعيت در قلمرو زندگى بايستى به فلسفهء الهى به پيوندد تا بتواند به سؤالات مهمى كه در كمين هر معادلهء حقيقت وواقعيت نشسته است ، پاسخ بگويد .\r\nجلال الدين زنجيرهاى بسته به دست و پاى روح آدميان را ما فوق اين مسائل مطرح كرده ومىگويد :\r\nاى بشر اسير قوانين ، -\r\n\r\nكجا خواهى ز چنگ ما پريدن\r\nكه تاند دام قدرت را بريدن\r\nچو پايت نيست تا از ما گريزى\r\nبنه گردن رها كن سر كشيدن\r\n\r\nيك راه پيش پا دارى ، آرى فقط يك راه ، آن هم اين است كه نيروى تكاملى كه در توبه وديعت نهاده شده است . و با ديدهء جهان بين كه در مغزت نصب شده است . -\r\n\r\nروان شو سوى شيرينى چو غوره\r\nبه باطن گر نمىتانى دويدن\r\n\r\nمىدانى اين تلاش وتخيلات براى آزادى مطلق كه به قول آندره ژيد روحت را مىسايد ومضطربش مىسازد وبيمارش مىكند ، مانند چيست ؟ -\r\n\r\nرسن را مىگزى اى صيد بسته\r\nنبرّد اين رسن هيچ از گزيدن\r\nنمىبينى سرت اندر زه ماست\r\nكمانى بايدت از زه خميدن\r\nچه جفته مىزنى كز بار رستم\r\nيكى دم هشتمت بهر چريدن\r\nدل دريا ز بيم وهيبت ما\r\nهمىجوشد ز موج و از طپيدن\r\nكُه سنگين اگر آن زخم يابد\r\nز بند ما نيارد برجهيدن\r\nفلك را تا نگويد امر ما بس\r\nبه گرد خاك ما بايد تنيدن\r\n\r\nآرى ، تبعيت از هوا وهوسهاى حيوانى نويد آزادى به تو مىدهند ، اما -\r\n\r\nهوا شيريست از پستان شيطان\r\nبود عقل تو شير خر مكيدن\r\nدهان خاك خشك از حسرت ماست\r\nنيارد جرعه‌اى بىما چريدن\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nچه خيال مىكنى ؟ چه مىگويى ؟ هيچ آرمان وايده آلى در اين دنيا وجود ندارد كه بتواند حلقه هاى زنجير قوانين هستى را از دست و پاى تو بگشايد ، مگر جا بجا كردن تا آن گاه كه عشق الهى به سراغت آيد و تو را در ما فوق آن زنجيرها قرار بدهد و به اين احساس وادارت كند كه تو آن نيرومندى كه مىتوانى زنجيرهاى قوانين هستى را براى ارتقاء واعتلاى خود به كار ببندى -\r\n\r\nامانى نيست جان را در جز عشق\r\nميان عاشقان بايد خزيدن\r\nامان هر دو عالم عاشقان راست\r\nچنين كردند وقت آفريدن ( 1 ) \r\n\r\nشما گمان مىكنيد كه بدون بهره بردارى از زنجير هستى براى بالا رفتن ، مىتوانيد مانند فرار بره از چوپان ، از قوانين هستى فرار كنيد ؟ نه هرگز زيرا -\r\n\r\nنشايد برّه را از جور چوپان\r\nز چوپان جانب گرگان دويدن\r\n\r\nاگر عشق الهى وتعهد بندگى زنجيرى به پايت ببندد ، براى كشيدن به بالا است ، نه براى سنگين كردن جان بىقرارت .\r\nتفسير ابيات\r\nمرغ گرفتار در دام صياد چنين گفت : سزاى طمع كار بىعقل است كه از زاهدان حرفه‌اى سخنى بشنود وباور كند و مال يتيمان را نامشروع بخورد . مرغ اين سخن را گفت وشروع به گريه ونوحه سرايى كرد به طورى كه دام وصياد را به لرزه در آورد و در حال گريه وزارى مىگفت : آه ، كه پشتم از تناقضهاى دل شكسته است ، جانا ، بيا دست نوازشى بر سرم بكش ، زيرا راحتى سرم زير دست آيت بخش تست . جانا ، بيا سايه ات را از سرم دور مكن ، من آن موجود بىقرارم بىقرار . ديگر در اندوه تو اى رشك سرو وياسمن ، حتى خواب هم از چشمانم بىگانه وبيزار شده است . گيرم كه نالايقم ، اما چه مىشود كه لحظه‌اى به بالينم بيايى ودمى از اندوه من بىنوا بپرسى .\r\n","description":"","footnote":" ( 1 ) ديوان شمس تبريزى ، ص 716 غزل شماره 1904 . . ","page_name":" 233 ","page_number":237},
  {"content":"\r\nمگر عدم كه نيستى محض است ، چه مزيت واستحقاق داشت كه لطف الهى درهاى احسان هستى وفيض ربانى را بر رويش گشود .\r\nخداوندا ، كرم ربوبى تو بر اين خاك محقر زد وده گوهر حواس ظاهرى وحواس درونى را در نطفهء مرده به وجود آورد وبشر را از چنان مادهء ناچيز بيرون كشيد . اى نور سرفراز ، توبه‌اى كه بىتوفيق تو از سينه برآيد ، چيزى جز ريشخند به توبه نيست ، تو اى فرخ نور سرفراز كه ماه روشنى ، تو به سايهء تو و در تحت سلطهء تست ، اى نور محيط به عالم هستى ، شئون زندگيم در عشق تو ويران ومختل است ، چرا ننالم وچرا گريه ها سر ندهم ؟ تويى كه دلم را با دو انگشت قدرتت مىفشارى . آرى -\r\n\r\nچون كه بىتو نيست كارم را نظام\r\nبىتو هرگز كار كى گردد تمام\r\n\r\nچگونه وكجا بگريزم زيرا گريز از تو گسيختن از سرچشمهء حيات است بىخداوندى تو براى هيچ بنده‌اى وجود ندارد .\r\n\r\nجان من بستان تو اى جان را اصول\r\nزان كه بىتو گشته‌ام از جان ملول\r\nعاشقم من بر فن ديوانگى\r\nسيرم از فرهنگ و از فرزانگى\r\n\r\nاگر پردهء شرم را بدرم رازهاى پوشيده را فاش بسازم ، آخر تا كى در خلوت خانه صبر ودرد وارتعاش جان بكنم من تا كى مانند فاصلهء مخفى ميان دو پرده يا حاشيه ى نامحسوس در شرم وحيا پوشيده بمانم ، روزى فرا مىرسد كه ناگهان از زير لحاف ورو پوش خواهم جست . اى ياران عزيز ، برخيزيد ، محبوب ما مانند شير ژيان راه ها را به روى ما آهو وشان بست . اكنون چه بايد كرد ؟ .\r\n\r\nغير تسليم ورضا كو چاره اى\r\nدر كف شير نر خون خواره‌اى ؟\r\n\r\nاو مانند خورشيد است كه خور وخوابى ندارد وروحها را از خواب وخور باز مىدارد ، ومىگويد :\r\n\r\nكه بيا من باش يا هم خوى من\r\nتا ببينى در تجلى روى من\r\n\r\nنگو من روى تو را نديده‌ام ونمىتوانم ببينم ، زيرا -\r\n\r\nار نديدى چون چنين شيدا شدى\r\nخاك بودى طالب احيا شدى ؟\r\n\r\n","description":"","footnote":"","page_name":" 234 ","page_number":238},
  {"content":"\r\nاگر آن محبوب مطلق از لا مكان غذاى روحانى به تو نداده است ، « چشم جانت چون بمانده ست اين طرف » گربه‌اى كه در مقابل سوراخ مانند شخص معتكف مىنشيند ، براى آن است كه از آن سوراخ موش يا جانور ديگرى را به دست آورده وخورده است . گربهء ديگرى هم روى بام مىگردد زيرا قبلا با شكار پرنده‌اى در روى بام غذايى به دست آورده است .\r\nانسانى رو به شغل بافندگى مىبرد و ديگرى پاسبانى را پيشهء خود مىسازد ، يكى در ظاهر بىكار مىنمايد ، ولى رويش بسوى لا مكان است ، زيرا - « كه از آن سو داديش تو قوت جان » در دنيا كار وكوشش انواع فراوانى دارد ، ولى -\r\n\r\nكار او دارد كه حق را شد مريد\r\nبهر كار او ز هر كارى بريد\r\n\r\nديگران چطور ؟ .\r\n\r\nديگران چون كودكان اين روز چند\r\nتا به شب در خاك بازى مىكنند\r\n\r\nآن خوابناك بىنوا كه از بيدارى گريزان است ، همواره دامان دايهء وسواس وخيال او را در گستاخى وعشوه غوطه ورش خواهد ساخت وخواهد گفت : برو بخواب نخواهم گذاشت كسى تو را از خواب بيدار كند اما اگر توفيق خداوندى شامل حالت شود ، تو خود را از خواب بيدار خواهى كرد ، مانند آن تشنه كه صداى آب را بشنود كه مىگويد :\r\n\r\nبانگ آبم من به گوش تشنگان\r\nهمچو باران مىرسم از آسمان\r\nبر جه‌اى عاشق برآور اضطراب\r\nبانگ آب و تشنه و آن گاه خواب\r\n\r\n","description":"","footnote":"","page_name":" 235 ","page_number":239},
  {"content":"\r\n\r\nحكايت آن عاشق كه شب بر اميد وعدهء معشوق بيامد بدان وثاق كه اشارت كرده بود و بعضى از شب را منتظر بود تا خوابش ربود معشوق آمد جيبش را پر گردكان نمود و رفت\r\n\r\n( ( 593 ) ) عاشقى بوده است در ايام پيش\r\nپاسبان عهد اندر عهد خويش\r\n( ( 594 ) ) سالها در بند وصل ماه خود\r\nشاه مات ومات شاهنشاه خود\r\n( ( 595 ) ) عاقبت جوينده يابنده بود\r\nكه فرج از صبر زاينده بود\r\n( ( 596 ) ) گفت روزى يار او كامشب بيا\r\nكه بپختم از پى تو لوبيا\r\n( ( 597 ) ) در فلان حجره نشين تا نيم شب\r\nتا بيايم نيمه شب من بىطلب\r\n( ( 598 ) ) مرد قربان كرد ونانها بخش كرد\r\nچون پديد آمد مهش از زير گرد\r\n( ( 599 ) ) شب در آن حجره همىبود انتظار\r\nبر اميد وعدهء آن يار غار\r\nمنتظر بنشست وخوابش درربود\r\nاوفتاد وگشت بىخويش وغنود\r\nساعتى بيدار بد خوابش گرفت\r\nعاشق دل داده را خواب ، اى شگفت\r\n( ( 600 ) ) بعد نصف الليل آمد يار او\r\nصادق الوعدانه آن دلدار او\r\n( ( 601 ) ) عاشق خود را فتاده خفته ديد\r\nاندكى از آستين او دريد\r\n( ( 602 ) ) گردكان چند اندر جيب كرد\r\nكه تو طفلى ، گير اين مىباز نرد\r\n( ( 603 ) ) چون سحر از خواب عاشق بر جهيد\r\nآستين وگردكانها را بديد\r\n( ( 604 ) ) گفت شاه ما همه صدق ووفاست\r\nآنچه بر ما مىرسد آن هم ز ماست\r\n( ( 605 ) ) اى دل بىخواب ما زان ايمنيم\r\nچون حرس بر بام چوبك مىزنيم\r\n( ( 606 ) ) گردكان ما در اين مطحن شكست\r\nهر چه گوييم از غم خود اندك است\r\n( ( 607 ) ) عاقلا چند اين صلاى ماجرا\r\nپند كم ده بعد از اين ديوانه را\r\n( ( 608 ) ) من نخواهم عشوهء هجران شنود\r\nآزمودم چند خواهم آزمود\r\n( ( 609 ) ) هر چه غير شورش وديوانگيست\r\nاندرين ره روى در بىگانگيست\r\n( ( 610 ) ) هين بنه بر پايم آن زنجير را\r\nكه دريدم سلسلهء تدبير را\r\n\r\n","description":"","footnote":"","page_name":" 236 ","page_number":240},
  {"content":"\r\n\r\n( ( 611 ) ) غير آن جعد نگار مقبلم\r\nگر دو صد زنجير آرى بگسلم\r\n( ( 612 ) ) عشق وناموس ، اى برادر راست نيست\r\nبر در ناموس اى عاشق مايست\r\n( ( 613 ) ) وقت آن آمد كه من عريان شوم\r\nنقش بگذارم سراسر جان شوم\r\n( ( 614 ) ) اى عدوّ شرم وانديشه بيا\r\nكه دريدم پردهء شرم وحيا\r\n( ( 615 ) ) اى ببسته خواب وجان از جادويى\r\nسخت دل يارا كه در عالم تويى\r\n( ( 616 ) ) هين گلوى صبر گير ومىفشار\r\nتا خنك گردد دل عشق اى سوار\r\n( ( 617 ) ) تا نسوزم كى خنك گردد دلش\r\nاى دل ما خاندان ومنزلش\r\n( ( 618 ) ) خانهء خود را همىسوزى بسوز\r\nكيست آن كس كه بگويد لا يجوز\r\n( ( 619 ) ) تا بسوز اين خانه را اى شير مست\r\nخانهء عاشق چنين اولىتر است\r\n( ( 620 ) ) بعد از اين من سوز را قبله كنم\r\nزان كه شمعم من به سوزش روشنم\r\n( ( 621 ) ) خواب را بگذار امشب اى پدر\r\nيك شبى در كوى بىخوابان گذر\r\n( ( 622 ) ) بنگر آنها را كه مجنون گشته اند\r\nهمچو پروانه به وصلت گشته اند\r\n( ( 623 ) ) بنگر اين كشتى خلقان غرق عشق\r\nاژدهايى گشته گويى حلق عشق\r\n( ( 624 ) ) اژدهايى ناپديد ودلربا\r\nعقل همچون كوه را او كهربا\r\n( ( 625 ) ) عقل هر عطار كاگه شد ازو\r\nطبله ها را ريخت اندر آب جو\r\n( ( 626 ) ) رو كز اين جو برنيايى تا ابد\r\nلم يكن حقاً له كفواً احد\r\n( ( 627 ) ) اى مزوّر چشم بگشا وببين\r\nچند گويى من ندانم آن و اين\r\n( ( 628 ) ) از وباى زرق ومحرومى برآ\r\nدر جهان حى وقيومى درآ\r\n( ( 629 ) ) تا نمىبينم همىبينم شود\r\nوين ندانمهات مىدانم شود\r\n( ( 630 ) ) بگذر از مستى و مستى بخش باش\r\nزين تلوّن نقل كن در استواش\r\n( ( 631 ) ) چند نازى تو بدين هستى پست\r\nبر سر هر كوى چندين مست هست\r\n( ( 632 ) ) گر دو عالم پر شود سرمست يار\r\nجمله يك باشند و آن يك نيست خوار\r\n( ( 633 ) ) اين ز بسيارى نيابد خواريى\r\nخوار كه بود ؟ تن پرستى نارئى\r\nگر جهان پوشد ز تاب نور مه\r\nكى كساد آيد برِ صاحب دله\r\n\r\n","description":"","footnote":"","page_name":" 237 ","page_number":241},
  {"content":"\r\n\r\n\r\n( ( 634 ) ) گر جهان پر شد ز نور آفتاب\r\nكى بود خوار آن تف خوش التهاب\r\n( ( 635 ) ) ليك با اين جمله بالاتر خرام\r\nچون كه ارض الله واسع بود ورام\r\n( ( 636 ) ) گر چه اين مستى چو باز اشهب است\r\nبر تو از وى در زمين قدس هست\r\nمست ز ابرار ومقرب زان به است\r\nبر مقرب شير او چون روبه است\r\n( ( 637 ) ) رو سرافيلى شو اندر امتياز\r\nدردمندهء روح و مست مست ساز\r\n( ( 638 ) ) مست را چون دل مزاح انديشه شد\r\nاين ندانم و آن ندانم پيشه شد\r\n( ( 639 ) ) اين ندانم و آن ندانم بهر چيست\r\nتا بگويى آنكه مىدانيم كيست\r\n( ( 640 ) ) نفى بهر ثبت باشد در سخن\r\nنفى بگذار وز ثبت آغاز كن\r\n( ( 641 ) ) نيست اين و نيست آن هين وا گذار\r\nآنكه آن هست است آن را پيش آر\r\n( ( 642 ) ) نفى بگذار و همان هستى پرست\r\nاين بياموز اى پدر زان ترك مست\r\n\r\nآيه\r\n« ولَمْ يَكُنْ لَه كُفُواً أَحَدٌ 112 : 4 » ( 1 ) \r\n( و براى او كسى همتا و مثل نيست )\r\n« يا عِبادِيَ اَلَّذِينَ آمَنُوا إِنَّ أَرْضِي واسِعَةٌ فَإِيَّايَ فَاعْبُدُونِ 29 : 56 » ( 2 ) \r\n( اى بندگان من ، كه ايمان آورده‌ايد ، زمين من پهناور است ، تنها مرا بپرستيد ) .\r\n","description":"","footnote":" ( 1 ) سوره الاخلاص ، آيهء 5 . .  ( 2 ) سوره العنكبوت ، آيهء 56 . . ","page_name":" 238 ","page_number":242},
  {"content":"\r\n\r\n\r\n( ( 640 ) ) نفى بهر ثبت باشد در سخن\r\nنفى بگذار وز ثبت آغاز كن\r\n( ( 641 ) ) نيست اين و نيست آن هين وا گذار\r\nآنكه آن هست است آن را پيش آر\r\n( ( 642 ) ) نفى بگذار و همان هستى پرست\r\nاين بياموز اى پدر زان ترك مست\r\n\r\nنيستها را كنار بگذار و در هستىها بيانديش\r\nاين توصيهء جلال الدين مطالب فوق العاده مهمى را در بر دارد : از آن جمله مىگويد : نفى وانكار به طور حتم اثباتى را در بر دارد . اين جمله را به دو شكل مىتوان تصوير كرد :\r\nالف - با قطع نظر از افسانه خوانىهاى نهيليستى ، مسلما واقعيتى وجود دارد ، در پهنه اين واقعيت ، هرگز نقطه‌اى مورد نفى قرار نمىگيرد ، مگر اين كه نقطه‌اى از واقعيت مثبت جاى آن را مىگيرد ، زيرا خلا محض در عالم هستى به تناقض صريح مىانجامد .\r\nبا مثال روشنتر اگر كتاب معينى را از ميان قفسهء پر از كتاب منفى فرض كرديد ، بدان جهت كه فرض اين است كه قفسهء مزبور پر از كتاب است ، بدون ترديد كتاب ديگرى جاى آن كتاب منفى وجود دارد .\r\nوقتى كه گفتيد : قلم روى ميز نيست ، اعتراف به وجود چيز ديگرى حد اقل اعتراف به وجود فضايى به جاى آن قلم نموده‌ايد . مخصوصاً اگر موضوع منفى يكى از طرفين ضدين بىثالث و يا يكى از طرفين نقيضين بوده باشد .\r\nاين تلازم ميان نفى واثبات از نظر عينى خارجى است و اما از نظر ذهنى كاملًا روشن است كه اگر ذهن آدمى داراى معلوماتى نباشد كه واقعيتهاى عينى را نشان مىدهد ، هرگز نمىتواند قضيهء منفى ( سالبه ) را بسازد .\r\n","description":"","footnote":"","page_name":" 239 ","page_number":243},
  {"content":"\r\nوقتى كه مىگويى : در اين جا سيبى وجود ندارد ، مسلما سيب را به عنوان حقيقتى كه در پهنهء هستى وجود دارد ، پذيرفته ووجودش را در آن جاى معين نفى مىكنى .\r\nپس در فرض مزبور موجود مثبتى به عنوان سيب در ذهن تو منعكس است . همچنين اگر بخواهى وجود چيزى را به طور مطلق نفى كنى ، مثلًا آدمى را كه 81 سر دارد ، در اين صورت نيز آدمى با وضع نوعى معمولى كه داراى يك سر است وبندرت دو سر متصل بيك بدن پيدا مىشود ، در ذهن تو به عنوان آئينهء نشان دهندهء واقع مثبت است .\r\nاگر خواستى واقعيت خدا را نفى كنى ، مسلما واقعيت مثبت براى تو مطرح است كه در عالم هستى آن را مشاهده مىكنى .\r\nو اگر واقعيت را بىنياز از علت و ما فوق حركت وسكون وزمان ووابستگىها تصور كنى ، در اين صورت با نفى خدا بالضروره خداى ديگرى را اثبات كرده‌اى كه در نظر تو مىتواند خداوندى خدا را در ذهن تو ثابت كند . اين مطلب شبيه به همان اصل است كه وايتهد مىگويد : « كه پيرامون هر قضيهء مشكوكى يك عده قضاياى يقينى وجود دارد » .\r\nب - جلال الدين مىخواهد بگويد : اگر تو واقعا داراى قدرت وانديشهء صحيح وتابناك هستى ، نفىها را براى اثبات به كار ببر . نمىگويم نبايد هيچ قضيهء منفى به ذهنت خطور كند ، بلكه مىگويم : عاشق نيست ونمىشود وامكان ندارد وحقيقت ندارد ونمىدانم ونخواهم دانست ، مباش ، بلكه بدان جهت كه تو موجود مثبتى هستى و در جهان مثبت زندگى مىكنى وسرمايهء پيشرفت روانى رو به كمال تو نيز مثبت است وحقايق وموضوعاتى كه انديشه وسرمايهء وجودى تو به وسيلهء آنها بارور مىگردد - همه و همه مثبت است ، تو روى چه علت اين همه مثبتها را با بيمارى روانى\r\n","description":"","footnote":"","page_name":" 240 ","page_number":244},
  {"content":"\r\n\r\nمنفى پرستى مختل مىسازى\r\n\r\n( ( 628 ) ) از وباى زرق ومحرومى بر آ\r\nدر جهان حى وقيومى درآ\r\n( ( 629 ) ) تا نمىبينم همىبينم شود\r\nوين ندانمهات مىدانم شود\r\n\r\nچون تو در اقيانوس هستى غوطه ورى ، مبادا كفهاى محدود وناپايدار نيستها ونمىدانمها ونمىبينمها از اقيانوس هستى محرومت بسازد .\r\nنور وجود در و بام هستى را فروزان نموده است ، تو از شكافهاى ظريف نيستهاى تاريك كه براى متوجه ساختن آدمى به نور مطلق هستى آفريده شده‌اند بهستىهاى وابسته به هستى مطلق بگراى ، نه مانند خفاشان بىنوا آن شكافهاى تاريك را براى خود معبد بسازى و در هجران خورشيد هستى رخت از دنيا بربندى هيچ مىدانيد كه چرا افرادى از انسانها به بيمارى اين ندانم و آن ندانم و اين نيست و آن نيست ، مبتلا مىشوند ؟ پاسخ اين سؤال را جلال الدين بقرار زير مىدهد :\r\n\r\nمست را چون دل مزاح انديشه شد\r\nاين ندانم و آن ندانم پيشه شد\r\n\r\nاين بيمارى از آن مستى آغاز مىشود كه انديشه ها براى دل او مزاح و شوخى و اسباب بازى وخوشى تلقى مىشود وگر نه آدم بيدار كه مىداند براى هستى جدى او انديشهء جدى تعبيه شده است ، لذا در انديشهء واقعى وجدى او اين نيست و آن نيست نمىتواند راه بيابد .\r\n","description":"","footnote":"","page_name":" 241 ","page_number":245},
  {"content":"\r\n\r\n\r\n( ( 639 ) ) اين ندانم و آن ندانم بهر چيست ؟\r\nتا بگويى آن كه مىدانيم كيست\r\n\r\nاين را نمىدانم و آن را نمىدانم براى آوردن آن مىدانم است كه بدون آن ، نه مىدانم صحت دارد و نه نمىدانم\r\nمضمون بيت فوق دو احتمال دارد :\r\nاحتمال يكم - همان است كه در تحليل سه بيت گذشته متذكر شديم .\r\nاحتمال دوم - بيان فوق العاده جالبى است كه در مكتب كارتيسيانيسم دكارت مىبينيم : او مىگويد :\r\n« انديشهء نخستين در نفس من تشكيكات فراوانى به وجود آورده و من راه نجات از آنها را نمىدانستم ولى مىخواستم همان راه تحقيق را پيش بگيرم ، بلكه به يقين [ و به قول جلال الدين به مىدانم 
  ] كه شكى در آن نيست ، برسم ، حد اقل به اين يقين برسم كه هيچ چيز در اين دنيا يقينى نيست . » ( 1 )  تنها اعتراضى كه براى بشر وجود دارد ، به لجاجت وكلافه شدن وپيچيدن به دور خويش است .\r\nاگر حيات آدمى نخشكيده باشد ، اگر مغز آدمى مست خواسته هاى خود نباشد ، وبگذارد انديشهء واقعى خدا دادى كار خود را به طور طبيعى انجام بدهد ، عشق به « اين را نمىدانم و آن را نمىدانم » نمىورزد . بلكه با درك اين حقيقت كه در اين جهان هستى موضوع دانستنى وجود دارد كه او هم مانند ديگران مىتواند به آن دانستنى برسد ، در اين حال است كه احتمالات او با مراتب گوناگونش ، گمانهاى او با درجات متفاوتش و هر گونه شك وترديدى كه سر راهش را مىگيرد ، به جاى آن كه عامل توقفش باشند ، تحريك واشتياق او را به دريافت مىدانم تشديد مىكند .\r\nاين دانستنى ومىدانم ممكن است از خود موجوديت انسان شروع شود ،\r\n","description":"","footnote":" ( 1 ) تأملات در فلسفهء اولى ، دكارت ، ترجمه دكتر عثمان امين ، ص 83 . . ","page_name":" 242 ","page_number":246},
  {"content":"\r\n\r\nچنان كه دكارت شروع كرد و به مىدانمهاى ديگر رسيد . و ممكن است اين مىدانم از اصول رياضى براى يك متفكر آغاز شود وامكان دارد كه از جهان عينى بروز كند . و اگر كسى به بيمارى اين نمىدانم و آن نمىدانم مبتلا شود ، نه تنها از مىدانمها محروم است ، بلكه نمىدانم او هم كمترين ارزشى ندارد ، زيرا اگر مىدانم در عالم ذهن تحقق پيدا نكند و براى انسان مطرح نگردد ، نفى وسلب آن نيز غير منطقى خواهد بود .\r\nتفسير ابيات\r\nدر روزگار گذشته عاشقى بود كه با عشق خود تعهدى داشت . ساليان متمادى اشتياق وصال به زنجيرش كشيده در بازى عشق سوزانش مات معشوق شاهنشاه منش خودش گشته بود .\r\nبارها گفته‌ايم : كه بالاخره هر جوينده‌اى يابنده خواهد بود . ودنبال هر صبر وشكيبايى فرج وپيروزى خواهد رسيد . روزى معشوق به عاشق گفت : امشب مىتوانى به وصال من نايل شوى ، بدون اين كه من علنا تو را بخواهم ، امشب به فلان حجره بيا وبنشين ولوبيايى را كه براى تو پخته‌ام تناول كن . مرد با شنيدن نويد وصال وبرآمدن ماه فروزانش از زير گرد ، قربانىها كرد واحسانها داد .\r\nشب را در همان حجره كه وعده شده بود ، انتظارش را كشيد ، ولى چون مدت انتظار به طول انجاميد ، با اميد وعدهء محبوبش در خواب فرو رفت . جاى شگفت است عاشق دل داده و در خواب فرو رفتن پس از نيمه شب يارش از روى صدق وعده از در درآمد وعاشق خود را در خواب ديد . دست برد واندكى از آستين او را دريد و چند عدد گردو هم در جيبش گذاشت كه تو عاشق بالغ نيستى ، تو آن كودكى كه كار تو بازى با گردو است ، سپس برخاست و رفت . بامدادان عاشق بيدار شد وديد آستينش دريده و چند عدد گردو در جيبش گذاشته شده است . در عالمى از انديشه وتاسف واندوه فرو رفت و با خويشتن چنين -\r\n\r\nگفت شاه ما همه صدق ووفاست\r\nآن چه بر ما مىرسد آن هم ز ماست\r\nاى دل بىخواب ما زان ايمنيم\r\nچون حرس بر بام چوبك مىزنيم\r\n\r\n","description":"","footnote":"","page_name":" 243 ","page_number":247},
  {"content":"\r\nگردوهاى ما در اين آسياب شكست واندوه ما در درجه ايست كه هر چه در باره اش بگوييم ، اندك است . اى ملامتگر ، من ديگر پس از اين پند تو را نخواهم شنيد و به عشوه هاى روزگار هجران گوش فرا نخواهم داد . من وضع خودم را آزمودم بار ديگر نخواهم آزمود . بايد پس از اين ديوانه شوم ، زيرا - هر چه جز شورش وديوانگى است ، روى به بىگانگى است . زنجيرى بياور و بر پايم بند ، زيرا من ديگر زنجير تدبير وانديشه را پاره كرده‌ام . و اين را هم بدان كه -\r\n\r\nغير آن جعد نگار مقبلم\r\nگر دو صد زنجير آرى بگسلم\r\n\r\nعشق و آن گاه تقيد به قانون اين شدنى نيست ، عاشقا ، بر در قانون وناموس معتكف مباش . ديگر وقت آن رسيده است كه خود را از همهء قيود ولباسهاى محدود كننده برهنه سازم ونقشها را از خود دور كنم وسراسر جان عشق شوم . اى عشق كه با شرم وانديشه خصومت بس ديرينه دارى ، هم اكنون بيا به سراغم كه پردهء شرم وحيا را دريده‌ام . اى معشوق نازنيم كه جادويى كرده وخواب را از جانم گرفته‌اى واى يار سخت دل كه در عالم وجود همتايى ندارى ، گلوى صبر را بفشار ، تا دل عشق را از مرگ صبر ، وشكيبايى خنك نماىى . اى معشوقى كه دلم خانه وجايگاه تست ، مادامى كه من شعله ور نشوم ، دل عشق خنك نمىگردد . تو مىخواهى خانهء خود را آتش بزنى ، كيست كه بتواند جلو گيرت باشد . اى شير مست ، چه خوش مىسوزانى ، بسوزان كه خانه عاشق سزاوار زبانه كشيدن است . من آن شمع سوز جويم كه سوخته قبلهء من است .\r\nاى پدر ، بيا امشب خواب را از خود دور كن وگذرى به كوى بيداران نما وببين كه چگونه ديوانه وار عاشق شده و مانند پروانه با رسيدن به وصال كشته شده‌اند .\r\n\r\nبنگر اين كشتى خلقان غرق عشق\r\nاژدهايى گشته گويى حلق عشق\r\nاژدهايى ناپديد ودلربا\r\nعقل همچون كوه را او كهربا\r\n\r\nعقل وخرد هر عطر فروش كه از عشق آگاهى يافت ، از طبله هاى عطر چشم پوشيده\r\n","description":"","footnote":"","page_name":" 244 ","page_number":248},
  {"content":"\r\nآنها را و در آب جو ريخت و به آن طبله ها گفت : برو كه تا ابد از اين جو بيرون نيايى ، زيرا عشق چيزى نيست كه كسى يا چيزى همتايش باشد .\r\nاين است حال و وضع عشق ، اى حيله گر ، ديده بگشا و اين حقيقت عظما را كه در عشق الهى نهفته است ، ببين . تا كى خواهى گفت : من اين را نمىدانم و آن را نمىدانم ؟ از بيمارى مكر پردازى ومحرومى رها شو و در قلمرو الهى وحى وقيومى گام بگذار باشد كه نمىبينمهاى تو به مىبينم مبدل شود ونمىدانمهايت مىدانم گردد .\r\nاز اين مستىهاى حيوانى در گذر ، تا خود مستى بخش جان شوى و از اين همه تلون ودگرگونىهاى بىعلت كه دامن جانت را گرفته به استقامت واعتدال معشوق نائل گردى . تا كى به اين مستىهاى پست و كوچه وبازارى دل خوش خواهى داشت ؟ اگر دو جهان از سر مستان يار حقيقى پر شود ، وحدتى در عشق وهدف دارند كه آنان را يكى كرده است و آن يكى هم بسيار عزيز و با عظمت است ، اين فراوانى وكثرت موجب آن نيست كه هر فردى گمان خوارى در خود ببرد ، زيرا اين كثرت كه وحدتى در ماوراى خود دارد ، عظمت معشوق را مىرساند . مردم پست وخوار ، تن پرستان آتش جو و آتش خوار هستند .\r\nاگر تمام دنيا پر از مهتاب شود ، عشق شخصى كه به مهتاب واله است از رونق نمىافتد ، همچنين است روشنايى آفتاب .\r\nتو با اشتراك در قافلهء عشاق رو به بالا بگير و به بالا بخرام ، كه زمين خدا وسيع است ، اگر چه مستىهاى اين دنيا مانند باز سياه وسپيد خوشايند است ، ولى مستىهاى برتر از اين مستىها در سرزمين قدس الهى وجود دارد . مستى از بادهء طهور ابرار ومقربين عالىتر ، و شير مستىهاى طبيعى در برابر مستى عالى روباه محقرى است .\r\nبرو خوى اسرافيلى بياندوز تا امتياز روح بخشى و مست سازى به دست بياورى اين مستان پست گراى كه دلشان انديشه را به شوخى مىگيرد ، و اين ندانم و آن ندانم را پيشهء خود مىسازند . بايد بدانى كه اين ندانم و آن ندانم براى پيدا كردن مىدانم وموضوع دانستنى است .\r\n","description":"","footnote":"","page_name":" 245 ","page_number":249},
  {"content":"\r\nهر نفى وانكارى تحقق واثباتى را در بر دارد .\r\nاز نفى بافى چشم بپوش و از مثبت گويى آغاز كن . بيا -\r\n\r\nنيست اين و نيست آن هين وا گذار\r\nآن كه آن هست است آن را پيش آر\r\n\r\nنفى بافى را كه از نهايت ناتوانى تو كشف مىكند ، كنار بگذار و هست پرست باش . اين حقيقت را از آن ترك مست بياموز .\r\n","description":"","footnote":"","page_name":" 246 ","page_number":250},
  {"content":"\r\n\r\nاستدعاى امير ترك مخمور مطرب را به وقت صبوح و معنى حديث ان لله تعالى شراباً اعده لاوليائه اذا شربوا سكروا واذا سكروا طابوا الخ وقوله تعالى ان الابرار يشربون من كأس كان مزاجها كافوراً\r\n\r\nمىدر خم اسرار از آن مىجوشد\r\nتا هر كه مجرد است از آن مىنوشد\r\nاين مىكه تو مىخورى حرام است\r\nما مىنخوريم جز حلالى\r\nجهد كن تا ز نيست هست شوى\r\nو از شراب خداى مست شوى\r\n( ( 643 ) ) اعجمى تركى سحر آگاه شد\r\nوز خمار خمر مطرب خواه شد\r\n( ( 644 ) ) مطرب جان مونس مستان بود\r\nنقل وقوت وقوّت مست آن بود\r\n( ( 645 ) ) مطرب ايشان را سوى مستى كشد\r\nباز مستى از دم مطرب چشد\r\n( ( 646 ) ) آن شراب حق بدان مطرب برد\r\nوين شراب من از اين مطرب چرد\r\n( ( 647 ) ) هر دو گر يك نام دارد در سخن\r\nليك فرق است اين حسن تا آن حسن ؟\r\n( ( 648 ) ) اشتباهى هست لفظى در ميان\r\nليك خود كو آسمان كو ريسمان\r\n( ( 649 ) ) اشتراك لفظ دايم رهزن است\r\nاشتراك گبر ومؤمن در تن است\r\n( ( 650 ) ) جسمها چون كوزه هاى بسته سر\r\nتا كه در هر كوزه چبود درنگر\r\n( ( 651 ) ) كوزهء اين تن پر از آب حيات\r\nكوزهء آن تن پر از زهر ممات\r\n( ( 652 ) ) گر به مظروفش نظر دارى شهى\r\nور به ظرفش عاشقى تو گم رهى\r\n( ( 653 ) ) لفظ را مانندهء اين جسم دان\r\nمعنىاش در اندرون مانند جان\r\n( ( 654 ) ) ديدهء تن دايماً تن بين بود\r\nديدهء جان جان پر فن بين بود\r\n( ( 655 ) ) پس ز نقش لفظهاى مثنوى\r\nصورتش ضال است وهادى معنوى\r\n( ( 656 ) ) در نبى فرمود كاين قرآن ز دل\r\nهادى بعضى و بعضى را مضل\r\n( ( 657 ) ) الله الله چون كه عارف گفت مى\r\nپيش عارف كى بود معدوم شيئى\r\n( ( 658 ) ) فهم تو چون بادهء شيطان بود\r\nكى تو را فهم مىرحمان بود\r\n( ( 659 ) ) اين در انبازند مطرب با شراب\r\nاين بران و آن برين دارد شتاب\r\n( ( 660 ) ) پر خماران از دم مطرب چرند\r\nمطربانشان سوى ميخانه برند\r\n\r\n","description":"","footnote":"","page_name":" 247 ","page_number":251},
  {"content":"\r\n\r\n\r\n\r\n( ( 661 ) ) آن سر ميدان و اين پايان اوست\r\nدل شده چون كوى در چوگان اوست\r\n( ( 662 ) ) در سر آنچه هست گوش آنجا رود\r\nدر سر ار صفراست آن سودا شود\r\n( ( 663 ) ) بعد از آن اين دو به بىهوشى روند\r\nوالد ومولود آنجا يك شوند\r\n( ( 664 ) ) چون كه كردند آشتى شادى ودرد\r\nمطربان را ترك ما بيدار كرد\r\n( ( 665 ) ) مطرب آغازيد بيتى خوابناك\r\nكه النى الكاس يا من لا اراك\r\n( ( 666 ) ) انت وجهى لا عجب ان لا اراه\r\nغاية القرب حجاب الاشتباه\r\n( ( 667 ) ) انت عقلى لا عجب ان لم ارك\r\nمن وفور الالتباس المشتبك\r\n( ( 668 ) ) جئت اقرب انت من حبل الوريد\r\nلم اقل يا ، يا نداء للبعيد\r\n( ( 669 ) ) بل اغالطهم ابادى فى القفار\r\nكى لاكتم من معى ممن اغار\r\nاين سخن پايان ندارد اى عزيز\r\nبشنو اكنون نكته‌اى صاحب تميز\r\n\r\nآيه\r\n« إِنَّ اَلأَبْرارَ يَشْرَبُونَ مِنْ كَأْسٍ كانَ مِزاجُها كافُوراً 76 : 5 . » ( 1 ) \r\n( نيكو كاران در بهشت از ساغرى مىنوشند كه طبع وطعمش كافورى است ) .\r\n« وأَمَّا اَلَّذِينَ كَفَرُوا فَيَقُولُونَ ما ذا أَرادَ الله بِهذا مَثَلًا يُضِلُّ بِه كَثِيراً ويَهْدِي بِه كَثِيراً و ما يُضِلُّ بِه إِلَّا اَلْفاسِقِينَ 2 : 26 . » ( 2 ) \r\n( و اما آنان كه كفر ورزيدند ، مىگويند : مقصود خدا از اين مثل زدن چيست ، عده فراوانى را گم راه وگروه زيادى را هدايت مىكند ؟ خداوند با اين مثلها گم راه نمىكند مگر تبهكاران را ) .\r\n« ونَحْنُ أَقْرَبُ إِلَيْه مِنْ حَبْلِ اَلْوَرِيدِ 50 : 16 . » ( 3 ) \r\n( و ما به او از رگ گردن نزديكتريم )\r\nروايت\r\n« ان لله تعالى شرابا اعده لاوليائه . اذا شربوا سكروا واذا سكروا طابوا\r\n","description":"","footnote":" ( 1 ) سوره الانسان ، آيهء 5 . .  ( 2 ) سوره البقره ، آيهء 26 . .  ( 3 ) سوره ق ، آيهء 16 . . ","page_name":" 248 ","page_number":252},
  {"content":"\r\n\r\nواذا طابوا طاشوا واذا طاشوا طاروا واذا طاروا طربوا واذا طربوا قاموا واذا قاموا هاموا واذا هاموا ذابوا واذا ذابوا خلصوا واذا خلصوا وصلوا واذا وصلوا بقوا واذا بقوا صاروا ملوكا فى مقعد صدق عند مليك مقتدر . » ( 1 ) \r\n( خداوند متعال براى اوليايش شرابى آماده كرده است ، اگر آن را بياشامند مست مىشوند و اگر مست شوند ، پاك مىگردند ، وقتى كه پاك شدند ، روحشان از كثرت نشاط سبك مىشود ، وقتى كه سبك شدند ، به پرواز درمىآيند ، هنگامى كه به پرواز درآمدند به طرب درمىآيند ، موقعى كه به طرب افتادند مىايستند و پس از آن به تحير عاشقانه مىرسند و آن گاه ذوب مىشوند و پس از ذوب شدن خالص مىگردند و پس از خلاصى و اصل مىشوند ، هنگامى كه به وصال رسيدند ، در ابديت فرو مىروند ، وقتى كه در ابديت فرو رفتند ، سلاطينى مىشوند كه در جايگاه صدق وصفا در بارگاه خداوند مقتدر جاى مىگيرند ) .\r\nتوضيح\r\n- جملات فوق را عرفا به عنوان حديث از پيامبر نقل مىكنند ، ولى تا كنون سند معتبرى براى آن ديده نشده است ، بلكه با نظر به سبك جملات ، مىتوان گفت : كه كاملًا مغاير سبك احاديث ورواياتى است كه از پيامبر اكرم ديده مىشود . ملا محسن فيض هم كه جملات فوق را نقل كرده به عنوان روايتى از ابن ابى جمهور احسايى است كه هم مرسل است ، يعنى راويان حديث ذكر نشده وهم مضمر است كه نام معصوم نيز برده نشده است ، زيرا عبارت مرحوم فيض چنين است : « و روى ابن ابى جمهور الاحسائى عنه . . . »\r\n","description":"","footnote":" ( 1 ) شرح انقروى ، ج 6 ص 150 ، كلمات مكنونه ، فيض كاشانى ، ص 79 نقل از ابن ابى جمهور احسائى . . ","page_name":" 249 ","page_number":253},
  {"content":"\r\n\r\n\r\n( ( 648 ) ) اشتباهى هست لفظى در ميان\r\nليك خود كو آسمان كو ريسمان\r\n( ( 649 ) ) اشتراك لفظ دايم رهزن است\r\nاشتراك گبر ومؤمن در تن است\r\n( ( 650 ) ) جسمها چون كوزه هاى بسته سر\r\nتا كه در هر كوزه چبود درنگر\r\n\r\nشباهت در كالبدهاى لفظى همان اندازه غلط انداز و منشأ ضررها است كه شباهت كالبدهاى جسمانى آدميان\r\nتقسيمات متعددى براى الفاظ در علوم مربوط صورت مىگيرد . از آن جمله : لفظ يا مفرد است يا مركب . لفظ يا معناى شخصى را نشان مىدهد ، يا معناى كلى را . . . يكى از آن تقسيمها انقسام لفظ است به مشترك لفظى و مشترك معنوى .\r\nمشترك لفظى كلمه‌اى را گويند كه معانى مختلفى را كه در يك مفهوم كلى شركت ندارند ، نشان بدهد . مانند شير در فارسى به معناى حيوان درندهء معروف و به معناى شير خوردنى و غير ذلك و در عربى مانند كلمهء عين كه به معناى جوهر شىء و چشم ورئيس گروه وچشمه و طلا وغيره مىباشد . مشترك معنوى كلمه ايست كه بيك معناى عمومى وضع شده وهمهء افراد ومصاديق آن معناى عمومى را مىتواند نشان بدهد ، مانند انسان كه به جاندار معينى به طور كلى وضع شده و به افراد ومصاديق بىشمار صدق مىكند . در ابيات مورد تحليل نتيجه‌اى را كه جلال الدين منظور نموده است ، بهر دو قسم از مشترك مربوط مىشود ، يعنى اشتباهات وخطاها و فريب خوردنهاى ناشى از قالب لفظى مشترك ، هم در مشترك لفظى وجود دارد وهم در مشترك معنوى . مردم حيله گر براى پيش بردن هدفهاى خود قراين واحوال وموقعيتى را در نظر مىگيرند يا به وجود مىآورند كه كلمهء شير را بتوانند به كار برند وچشمان ساده لوحان را ببندند وقفلى بر دهانشان بزنند كه\r\n","description":"","footnote":"","page_name":" 250 ","page_number":254},
  {"content":"\r\n\r\nنگويند :\r\n\r\nآن يكى شير است اندر باديه\r\nوين يكى شير است اندر باديه\r\nآن يكى شير است آدم مىخورد\r\nوين يكى شير است آدم مىدرد\r\n\r\nمشترك معنوى در ايجاد اشتباه وخطا فوق العاده مؤثرتر است ، زيرا آگاهى مختصرى به جريان الفاظ كافى است كه اختلاف متانى متنوع در مشترك لفظى فهميده شود ، در صورتى كه معناى كلى در مشترك معنوى همواره مىتواند مورد استناد استعمال كننده قرار گرفته و صورت حق به جانب به خود بگيرد .\r\nكلمهء انسان مانند كالبد جسمانى او معين ومشخص است ( ا ، ن ، س ، ا ، ن ) مانند سر وچشمان و دو گوش و بينى و دهان و دستها و پاها و ساير اجزاء درونى وبرونى او كه در ابن ملجم وعلى بن ابى طالب مشابه يكديگراند .\r\nهمانطور كه جلال الدين تشبيه كرده است الفاظ مشترك وكالبدهاى جسمانى انسانها مانند كوزه هاى سر بسته است كه هرگز محتويات واقعى خود را با خود آن لفظ وكالبد جسمانى نشان نخواهند داد . اين كوزه هاى سر بسته چگونه مىتوانند با يكديگر ارتباط واقعى پيدا كنند وچگونه مىتوانند در اتحادهاى عالى شركت كنند و به امكانات خود برسند ؟ مسائلى است كه آينده يا به قول جلال الدين بزرگان مىفهمند .\r\n\r\n( ( 655 ) ) پس ز نقش لفظهاى مثنوى\r\nصورتش ضال است وهادى معنوى\r\n( ( 656 ) ) در نبى فرمود كاين قرآن ز دل\r\nهادى بعضى و بعضى را مضل\r\n\r\nكتاب مثنوى گم راه كنندهء صورت بينان وهدايت كنندهء جويندگان معنى است\r\nجلال الدين در يكى از ابيات دفتر اول تحت عنوان « شنيدن آن طوطى حركت آن طوطى را ومردن ونوحه كردن خواجه » چنين گفته است :\r\n","description":"","footnote":"","page_name":" 251 ","page_number":255},
  {"content":"\r\n\r\nمن چو لب گويم لب دريا بود\r\nمن چو لا گويم مراد الَّا بود\r\n\r\nدر ابيات بعد از دو بيت مورد تحليل مىگويد :\r\n\r\nالله الله چون كه عارف گفت مى\r\nپيش عارف كى بود معدوم شيئى\r\nفهم تو چون بادهء شيطان بود\r\nكى تو را فهم مىرحمان بود\r\n\r\nبا نظر به تصريح وتلويح وانواعى از قراين وشواهد ، اين مسئله جاى ترديد نيست كه منظور شعراى انسان شناس مربى ، نه شعراى شهوت پرست شهرت جو از كلماتى مانند مىو مستى وساغر وخمارى ومطرب وچنگ ونى و صورت زيبا با عبارات گوناگونش مفاهيم معمولى آنها نيست و تا كنون تحقيقات لازم وكافى در اين مسئله صورت گرفته وثابت شده است كه مقصود از مىآن عامل معرفت واقعى است كه انسان را از حدود وقيود آگاهىهاى معمولى كه زندانهاى خوشايند ومتنوعى براى بشر مىباشند رهايى مىبخشد . جلال الدين مىگويد :\r\n\r\nبهر او پر مىكنم من ساغرى\r\nگر بنوشد بر جهاند ساغرش\r\nدستها زآن سان برآرد كاسمان\r\nبشنود آواز الله اكبرش\r\n\r\nمنظور از مستى ورود در همان عالم ناهشيارى است كه ما فوق هشيارىهاى مربوط به حواس وذهن بازيگر است . ومقصود از زيبا رويان يا به طور مستقيم جمال هندسهء كلى هستى وابسته به جمال وجلال الهى است ، يا همين زيبا رويان طبيعى جسمانى است كه پلى براى عبور به جمال ابدى است . دليل احتياج شعراى مربى به اين تشبيهات ، لزوم قابل فهم ساختن معقول به وسيلهء محسوسات است كه براى همگان قابل درك است .\r\n\r\nچون كه با كودك سر وكارت فتاد\r\nپس زبان كودكى بايد گشاد\r\n\r\nولى مطلبى را كه لازم است اين گونه مربيان مراعات كنند ، اين است كه اگر احساس كردند كه نمىتوانند جز با همين مفاهيم مقاصد خودشان را تفهيم كنند [ و به نظر ما اين ناتوانى نوعى خيال است ، زيرا هزاران كتب اخلاقى ومذهبى در ساختن انسان وفهماندن مفاهيم عالى بهترين گامها را برمىدارند ، بدون اين كه\r\n","description":"","footnote":"","page_name":" 252 ","page_number":256},
  {"content":"\r\nنيازى به طرح شراب وزيبا ومستىهاى معمولى داشته باشند 
  ] مانند جلال الدين در كلمات خود تصريح كنند كه مقصود ما از مفاهيم مزبوره چيست ؟ تا آنان كه براى تبهكارىهاى خود در پى تكيه گاه هستند ، معارف سود بخش آنان را بهانه قرار ندهند ووسيلهء سوء استفاده نكنند .\r\nدر مجلسى بوديم ، شخصى گفت : جلال الدين هم بله ، جلال الدين هم با زيبا رويان سرى داشته وسرى آن گاه با بيانى كه در آنها كلمات صنم وخوب رو وزيبا صورت وجود داشت ، استشهاد كرد ، مخصوصاً به ياد دارم كه گفت :\r\n\r\n« آن خيالاتى كه دام اولياست\r\nعكس مه رويان بستان خداست »\r\n\r\nمعلوم مىشود حتى اولياء الله هم نمىتوانند از جاذبهء زيبا رويىهاى صورى خود را كنار بكشند . گفتم : با نظر به ابيات پيشين و بعد از بيت مزبور مقصود جلال الدين به خوبى روشن مىشود كه جمال روحانى است ، نه جسمانى ، جلال الدين بيت مزبور را در دفتر اول در داستان پادشاه وكنيزك در ميان ابيات زير آورده است ؟\r\n\r\nبود اندر منظره شه منتظر\r\nتا ببيند آن چه بنمودند سر\r\nديد شخصى كاملى پر مايه اى\r\nآفتابى در ميان سايه اى\r\nمىرسيد از دور مانند هلال\r\nنيست بود و هست بر شكل خيال\r\nنيستوش باشد خيال اندر جهان\r\nتو جهانى بر خيالى بين روان\r\nبا خيالى صلحشان وجنگشان\r\nبا خيالى نامشان وننگشان\r\nآن خيالاتى كه دام اولياست\r\nعكس مه رويان بستان خداست\r\nآن خيالى را كه شه در خواب ديد\r\nدر رخ مهمان همىآمد پديد\r\n\r\nكمترين دقت در ابيات فوق اثبات مىكند كه مطالب موجود در ابيات فوق آن جمال را مطرح كرده است كه جز روح رشد يافتهء اولياء الله نمىتواند از آن برخوردار شود . شخص كامل و پر مايه ، آفتابى در ميان سايه ، داراى هستى خيالوش ، اين مفاهيم را در ابروان كشيده و بينى ظريف وچشمان خمار وجالب به كار بردن نه تنها كار جلال الدين ومثنوى نيست ، بلكه هيچ عاقل عارف به معلومات عمومى\r\n","description":"","footnote":"","page_name":" 253 ","page_number":257},
  {"content":"\r\nهم براى مقصد والاى جلال الدين در ابيات مورد بحث از چنان تشبيهات به زبان نمىآورد . پس مقصود جلال الدين از مه رويان بستان خدا ، ارواح واشباح مقدسهء اولياء الله است كه در بارگاه الهى در صدق وصفا ولذت بىنهايت غوطه وراند .\r\nاين كه گفتيم : لازم است كه انسانهاى مربى در انتخاب الفاظ وقراينى كه باز گو كنندهء مقاصد واقعى آنان است دقت كارى و احتياط بيشترى را مبذول بدارند ، براى اين است كه اكثريت افراد بشر كه دو دستى به پستان طبيعت چسبيده ونمىتوانند يا نمىخواهند گامى از خود مجازىشان فراتر بنهند ، از گفتارهاى متشابه ومجازى مربيان سوء استفاده نكنند . خود جلال الدين اعتراف مىكند كه -\r\n\r\n( ( 662 ) ) در سر آن چه هست گوش آنجا رود\r\nدر سر ار صفراست آن سودا شود\r\n\r\nحال كه اغلب افراد بشر مغز خود را از مزايا وامور جالب طبيعت پر كرده‌اند ، شما نبايد شمشير به دست زنگى مست بدهيد ومقايسهء مثنوى با قرآن در اين مسئله صحيح به نظر نمىرسد ، زيرا تفاوت بسيار زياد است ميان استفاده از كلمات وجملاتى كه مدلول مستقيم آنها ناشايست بوده باشد واستفاده از مفاهيمى كه به نظر معمولى ناچيز ومحقر مىآيد ، مانند بعوضه ( پشه ) كه در قرآن مجيد مورد تمثيل قرار گرفته است . وآنگهى مردم چه از راه تعقل خودشان و چه با نظر به تعليمات رهبران عالى قدر دينى معتقد شده‌اند كه كتب آسمانى مستند به وحى است و خلاف حقيقت وواقعيت در آنها وجود ندارد و اگر مسأله‌اى در كتب آسمانى براى آنان مشكل جلوه كند ، بر محدوديت عقل وكوتاهى معلوماتشان مىنگرند و از حدود خود تعدى نمىكنند ، بخلاف كتابى كه محصول انديشه ها وهيجانات روانى انسانى مانند خودشان بوده باشد ، اگر چه آن انسان از نظر عظمت انديشه ودريافتهاى عالى كم نظير و بلكه بىنظير هم بوده باشد ، زيرا هيچ انسانى در اين دنيا در هر قلهء مرتفعى كه از معرفت قرار بگيرد ، نمىتواند به درجه‌اى از مطلق برسد كه از هر گونه اشتباه وخطا مصون بماند . اين خود جلال الدين است كه مىگويد :\r\n","description":"","footnote":"","page_name":" 254 ","page_number":258},
  {"content":"\r\n\r\n\r\nهر كه گويد جمله حق است احمقى است\r\nهر كه گويد جمله باطل او شقى است\r\n\r\nلذا افكار مردم در مقابل به كار بردن مفاهيم ناشايست وتناقض گويىها حالت ميعان وانعطاف به خود مىگيرد و گمان مىكند كه به مركز حقيقى دايره بيش از يك نقطه هم مىتوان ترسيم كرد .\r\n\r\n( ( 666 ) ) انت وجهى لا عجب ان لا اراه\r\nغاية القرب حجاب الاشتباه\r\n( ( 667 ) ) انت عقلى لا عجب ان لم ارك\r\nمن وفور الالتباس المشتبك\r\n( ( 668 ) ) جئت اقرب انت من حبل الوريد\r\nلم اقل يا ، يا نداء للبعيد\r\n\r\nپروردگارا ، از شدت نزديكى كه با من دارى تو را نمىبينم ، اين حجاب عامل اشتباه را شفاف كن\r\nشيخ محمود شبسترى مىگويد :\r\n\r\nعدم آيينه عالم عكس و انسان\r\nچو چشم عكس در وى شخص پنهان\r\nتو چشم عكسى واو نور ديده\r\nبه ديده ديده را ديده كه ديده ؟\r\n\r\nگفتار شبسترى از جهت تشبيه بسيار عالى است و مطابق مضمونى است كه جلال الدين در ابيات مورد تحليل آورده است .\r\nاين يك اصل صحيح است كه شىء كه آگاهى به آن مطلوب است ، با نظر به موقعيت انسان در افقهاى مختلفى قرار مىگيرد ، معمولا افقى كه بايستى شىء براى آگاهىهاى رسمى ما قرار بگيرد ، افق متوسط به معناى عمومى است . لذا چنان كه افقهاى دور مانع از آگاهى ومعرفت به شىء است ، همچنين اگر افق شىء فوق العاده نزديك بوده باشد ، تحصيل معرفت در بارهء آن دشوار و بلكه امكان ناپذير مىگردد .\r\nتوضيح اين كه : وقتى كه شىء براى درك وشناسايى برنهاده مىشود ، لزوما\r\n","description":"","footnote":"","page_name":" 255 ","page_number":259},
  {"content":"\r\nبايد ذهن يا نيروى درك كننده به آن شىء مورد درك مشرف گردد ، بنا بر اين بايستى مشرف شونده غير از موضوع مورد اشراف ونظاره بوده باشد ، به همين جهت است كه ما تنها با علم حضورى ( حالت خود يا بى ) كه درك كننده و درك شونده ، در آن يكى هستند نمىتوانيم ماهيت خود را دريابيم ، زيرا ميان خود درك كننده و درك شونده هيچ فاصله‌اى وجود ندارد . مقصود از بعد و فاصله در مسئلهء ادراك كننده وادراك شونده ، بعد وفاصلهء هندسى نيست ، بلكه منظور قرار گرفتن دو حقيقت درك كننده و درك شونده در وضعى است كه براى رسيدن بهم احتياج به درك چيزهاى ديگر داشتن وبىنياز بودن از آن است . قوهء درك كنندهء آدمى بايد در افقى قرار بگيرد كه بتواند موجى ايجاد كند ، چنان كه شىء درك شونده بايستى در موقعيتى قرار بگيرد كه موج قوهء درك كننده به آن برسد .\r\nبا نبودن فاصله به معناى فوق تموج درك كننده امكان پذير نيست و با دورى فاصله بيش از حد طول موج به آن شىء مورد درك نمىرسد . روى اين اصل است كه بشر هرگز نخواهد توانست ذات وعلم واحاطهء خداوندى را بر خود چنان كه هست درك كند ، زيرا خداوند به من يا قوهء درك كنندهء ما بقدرى نزديك است كه توقع تصوير ما در بارهء خداوند مانند توقع تصوير خود من در علم حضورى است . -\r\n\r\nچندين هزار ذره سراسيمه مىدوند\r\nدر آفتاب وغافل از آن كافتاب چيست\r\n\r\nچون روشنايى خود ذره كه مىخواهد با آن روشنايى آفتاب را ببيند ، از خود آفتاب يا شعاعى از آن است ، لذا نخواهد توانست كه علم حصولى وتصويرى در بارهء آن به دست بياورد -\r\n\r\nسالها دل طلب جام جم از ما مىكرد\r\nآن چه خود داشت ز بىگانه تمنا مىكرد\r\nگهرى كز صدف كون ومكان بيرون بود\r\nطلب از گم شدگان لب دريا مىكرد\r\nبىدلى در همه احوال خدا با او بود\r\nاو نمىديدش و از دور خدايا مىكرد\r\n\r\nحافظ\r\n\r\nاى تو مخفى در ظهور خويشتن\r\nوى رخت پنهان به نور خويشتن\r\n\r\n","description":"","footnote":"","page_name":" 256 ","page_number":260},
  {"content":"\r\n\r\n\r\nلقد ظهرت فلا تخفى على احد\r\nالا على اكمه لا يعرف القمرا ( 1 ) \r\n\r\nبه تحقيق آشكار گشتى و به هيچ كسى پوشيده نيستى ، مگر به نابيناى مادر زاد كه ماه را نمىشناسد . ) امام حسين بن علي عليهما السلام در دعاى عرفه چنين عرض مىكند :\r\n« لغيرك من الظهور ما ليس لك حتى يكون هو المظهر لك . متى غبت حتى تحتاج الى دليل . . . » ( 2 ) \r\n( خداوندا ، آيا چيزى جز تو آن روشنايى را دارد كه تو ندارى ، تا آن روشنايى بتواند تو را آشكار بسازد ، كى تو پوشيده بودى كه براى آشكار شدنت دليلى مورد نياز بوده باشد ) .\r\n\r\nاى در تو بيانها وعيانها همه هيچ\r\nپندار يقينها وگمانها همه هيچ\r\nاز ذات تو مطلقاً نشان نتوان داد\r\nكانجا كه تويى بود نشانها همه هيچ ( 3 ) \r\n\r\nعبد الرحمن جامى\r\nتفسير ابيات\r\nتركى از نژاد عجم بامدادان از خواب بيدار شد . چون هنوز خمار بادهء شبانگاهى بود ، مطربى طلبيد . مطرب جان كه بر مستى مىافزايد مونس و نقل وقوت وقوت مستان است .\r\nمطرب است كه روان آدمى را به هيجان درمىآورد و به مستى وادارش مىكند وآدم مست پس از رسيدن به مستى باز از تهيجات مطرب به وجد وهيجان بر مىآيد . مطربى براى شراب طهور الهى است ومطربى براى شرابهاى جسمانى - هر دو يك نام دارند ، اما اين شراب ومطرب غير از آن شراب ومطرب است -\r\n\r\nاشتباهى هست لفظى در ميان\r\nليك خود كو آسمان كو ريسمان\r\n\r\n","description":"","footnote":" ( 1 ) كلمات مكنونه ، ملا حسين فيض كاشانى ، ص 10 . .  ( 2 ) دعاى عرفه ، امام حسين عليه السلام . .  ( 3 ) لوايح جامى . . ","page_name":" 257 ","page_number":261},
  {"content":"\r\nاين اشتراك وتشابه در لفظ راهزنى بس خون خوار است ، آنچنانكه اشتراك وتشابه كالبد مادى انسانها راهزن حقايقى است كه در انسانها وجود دارد . هيچ مىدانيد اين اجسام متشابه چيستند ؟ -\r\n\r\nجسمها چون كوزه هاى بسته سر\r\nتا كه در هر كوزه چه بود در نگر\r\nكوزهء اين تن پر از آب حيات\r\nكوزهء آن تن پر از زهر ممات\r\n\r\nتو موقعى از مزيت صاحب نظرى برخوردار هستى كه به محتواى كوزه ها بنگرى نه به خود آنها و اگر به خود كوزه ها اهميت بدهى وملاك انسانيت را در كالبدهايشان بدانى ، در گم راهى نابود كننده غوطه ورى الفاظى را هم كه افراد انسانى به كار مىبرند ، مانند همين اجسام بدان كه معانى آنها مانند جان در درون آنها است ديدهء مادى دايماً ماده را مىبيند وديده‌اى كه نور از جان مىگيرد ، كار او ديدن جان پر از عظمتها است . بدين جهت است كه ظواهر لفظى كتاب مثنوى موجب ضلالت و معناى آنها عامل هدايت انسانها است ، چنان كه قرآن كه كلام الهى است : « هادى بعضى و بعضى را مضل » بترسيد از خدا ، ياوه گويى نكنيد ، وقتى كه يك مرد عارف كلمهء مىرا به كار مىبرد ، گمان نكنيد مقصودش آن مايع ضد عقل و روح انسانى است ، عارف آن مىنابود كننده را نمىتواند هست كننده تلقى كند . تا زمانى كه تو تنها بادهء شيطانى را درك مىكنى توانايى درك مىالهى را نخواهى داشت . مطرب و شراب دو شريك دمسازند كه به سوى يكديگر مىشتابند . آنان كه سراسر وجودشان خمار شده است از دم مطرب به وجد مىآيند وروانهء كوى ميخانه مىشوند . مستى و شراب ومطرب با سر مىدان سر و كار دارند ، شراب طهور و مستى ومطرب الهى پايان ميدان هستى را منظور مىكنند ودل را چون گوى در اختيار چوگان الهى مىگذارند .\r\nاما چه بايد كرد كه هر كس آن چه را كه در مغز مىپروراند ، مفاهيم الفاظ را به سوى آن مىكشد وشخص مىگسار شراب را به همان مادهء عقل زداى جانفرسا تفسير مىكند . مادهء صفرا آور براى آن درونى كه سوداوى مزاج است مبدل به سودا مىگردد ، آن گاه آن مادهء صفرا آور با آن درون سودايى در هم مىآميزند و هر يك از تعين\r\n","description":"","footnote":"","page_name":" 258 ","page_number":262},
  {"content":"\r\nخود دست برمىدارد وبدين ترتيب بىهوش مىشوند و پدر و فرزند متحد مىگردند .\r\nترك مزبور مطرب را بيدار كرد و -\r\n\r\nمطرب آغازيد بيتى خوابناك\r\nكه انلنى الكاس يا من لا اراك\r\n\r\nاى آن خدايى كه تو را نمىبينم ، پياله‌اى از شراب روحانى در دستم گذار . تويى به مانند صورتم كه اگر آن را نه بينم شگفتى نيست ، اين نهايت نزديكى تو به من است كه حجاب اشتباه شده است .\r\nتو همانند عقل من هستى [ عقل من شعاعى از خورشيد ربانى تست 
  ] كه نمىتوانم تو را محسوس ببينم . پروردگارا ، تويى كه از رگ گردنم به من نزديكترى ، من براى خواستن تو با كلمهء ياء ندا نخواهم كرد ، زيرا ، ياء براى نداى دور است . اگر هم با كلمهء ياء ندا در بيابانها صدا كنم براى آن است كه آنان را كه نزد من هستند به غلط واشتباه بياندازم تا نفهمند كه تو در نزد من هستى - اين سخن هم كه شروع كرديم ، پايانى ندارد . بيا نكتهء صاحب تميز را بشنو .\r\n","description":"","footnote":"","page_name":" 259 ","page_number":263},
  {"content":"\r\n\r\nآمدن ضرير به خانهء پيغمبر صلى الله عليه وآله وگريختن عايشه وپنهان شدن ( 1 ) \r\n\r\n( ( 670 ) ) اندر آمد پيش پيغمبر ضرير\r\nكاى نوا بخش تنور از هر خمير\r\n( ( 671 ) ) اى تو ميرآب ومنت مستسقيم\r\nمستغاث المستغاث اى ساقيم\r\n( ( 672 ) ) چون درآمد آن ضرير از در شتاب\r\nعايشه بگريخت بهر احتجاب\r\n( ( 673 ) ) زان كه واقف بود آن خاتون پاك\r\nاز غيورى رسول رشكناك\r\n( ( 674 ) ) هر كه زيباتر بود رشكش فزون\r\nزان كه رشك از ناز خيزد يا بنون\r\n( ( 675 ) ) گنده پيران شوى را قمّا دهند\r\nچون كه از پيرى وزشتى آگهند\r\n( ( 676 ) ) چون جمال احمدى در هر دو كون\r\nكى بدست اى فرّ يزدانيش عون ؟\r\n( ( 677 ) ) نازه هاى هر دو كون او را رسد\r\nغيرت آن خورشيد صد تو را رسد\r\n( ( 678 ) ) كه درافكندم به كيوان گوى را\r\nدر كشيد اى اختران زو روى را\r\n( ( 679 ) ) در شعاع بىنظيرم لا شويد\r\nور نه پيش نور من رسوا شويد\r\n( ( 680 ) ) از كرم من هر شبى خفاشوار\r\nپر زنان پرّيد گرد اين مطار\r\n( ( 682 ) ) همچو طاوسان پرى عرضه كنيد\r\nباز سست و منكر ومعجب شويد\r\n( ( 683 ) ) بنگريد آن پاى زشت از امتياز\r\nهمچو چارق كاو بود شمع اياز\r\n( ( 684 ) ) رو نمايم صبح بهر گوشمال\r\nتا نگرديد از منى زاهل شمال\r\n( ( 685 ) ) ترك كن زيرا دراز است اين سخن\r\nنهى كرده ست از درازى امر كن\r\n\r\nتفسير ابيات\r\nمرد نابينايى به خانه پيامبر وارد گشت ومىگفت : اى پيامبرى كه از هر خمير تنورى را نوايى مىبخشى ، اى تو مير آب و من مستسقى تو ، اى ساقى عزيزم ، به تو پناهنده\r\n","description":"","footnote":" ( 1 ) اين روايات بنا به نقل از ابو الفتوح رازى در تفسير ج 4 ص 32 وعدهء فراوان از راويان در بارهء فاطمهء زهرا ، دختر پيامبر اكرم عليهما السلام وارد شده است . . ","page_name":" 260 ","page_number":264},
  {"content":"\r\nشده‌ام . وقتى كه آن مرد نابينا از در وارد شده عايشه براى خود پوشى فرار كرد زيرا عايشه از غيورى پيامبر كاملًا آگاه بود . هر كس كه زيباتر است مورد رشك بيشتر قرار مىگيرد ، زيرا اى فرزندان معنوى من ، رشك از ناز برخيزد وناز از زيبايى . پير زنهاى زشت وگنديده چون از زشتى وپيرى خود آگ 1 ه‌اند ، لذا حاضر مىشوند كه زن ديگر براى شوهرشان بگيرند . از طرف ديگر ، جمال پيامبر اكرم نيز در هر دو عالم نظيرى ندارد ، بدين جهت نازهاى هر دو جهان شايستهء او ورشگ حقيقى از آن نور ربانى است كه صد برابر خورشيد است . اوست كه مىتواند بگويد :\r\n\r\nكه درافكندم به كيوان گوى را\r\nدركشيد اى اختران زو روى را ( 1 ) \r\n\r\nاى اختران تابناك سپهر ، در مقابل شعاع بىنظيرم محو شويد وگر نه رسوا خواهيد گشت . از روى كرم واحسان هر شبى غائب مىشوم و من هرگز نمىروم ، چنين مىنمايم كه رفته‌ام ، تا شما اختران مانند خفاشان چند لحظه‌اى گرد فضا بگرديد و مانند طاوسان زيبا پر وبالى عرضه كنيد وعجب وانكار خود شما را فرا بگيرد وسست عنصرىتان فاش شود . آن گاه به پاهاى زشت خود بنگريد ، چونان اياز كه به چارق خويش مانند شمع مىنگريست . من بار ديگر -\r\n\r\n( ( 684 ) ) رو نمايم صبح بهر گوشمال\r\nتا نگرديد از منى زاهل شمال\r\n\r\n","description":"","footnote":" ( 1 ) كلمهء زو در اين بيت مخفف زود و يا از اوست و هر دو احتمال صحيح است . . ","page_name":" 261 ","page_number":265},
  {"content":"\r\n\r\n\r\n\r\nامتحان كردن حضرت رسول صلى الله عليه وآله عايشه را كه چرا پنهان مىشوى كه او را نمىبيند\r\n\r\n( ( 686 ) ) گفت پيغمبر براى امتحان\r\nاو نمىبيند تو را كم شو نهان\r\n( ( 687 ) ) كرد اشارت عايشه با دستها\r\nاو نبيند ليك من بينم ورا\r\n( ( 688 ) ) غيرت عقل است بر خوبى روح\r\nپر ز تمثيلات وتشبيه‌اى نصوح\r\n( ( 689 ) ) با چنين پنهانيى كه روح راست\r\nعقل بر وى اين چنين رشكين چراست ؟\r\n( ( 690 ) ) از كه پنهان مىكنى اى رشك خو\r\nآن كه پوشيدست نورش روى او\r\n( ( 691 ) ) مىرود بىروى پوش اين آفتاب\r\nفرط نور اوست رويش را نقاب\r\n( ( 692 ) ) از كه پنهان ميكنى اى رشك ور\r\nكافتاب او را نمىبيند اثر\r\n( ( 693 ) ) رشك از آن افزونتر است اندر تنم\r\nكز خودش خواهم كه پنهانش كنم\r\n( ( 694 ) ) زآتش رشك گران آهنگ من\r\nبا دو چشم و گوش خود در جنگ من\r\n( ( 695 ) ) چون چنين رشكيستت اى جان ودل\r\nپس دهان بربند و گفتن را بهل\r\n( ( 696 ) ) ترسم ار خامش كنم آن آفتاب\r\nاز سوى ديگر بدرّاند حجاب\r\n( ( 697 ) ) در خموشى گفت ما اظهر شود\r\nجوش احببت لان اعرف شود\r\n( ( 699 ) ) حرف گفتن بستن آن روزن است\r\nعين اظهار سخن پوشيدن است\r\n( ( 700 ) ) بلبلانه نعره زن بر روى گل\r\nتا كنى مشغولشان از بوى گل\r\n( ( 701 ) ) تا به قل مشغول گردد گوششان\r\nسوى روى گل نپرّد هوششان\r\n( ( 702 ) ) پيش آن خورشيد كاو بس روشن است\r\nدر حقيقت هر دليلى رهزن است\r\n\r\nروايت\r\n« كنت كنزا مخفيا فاحببت ان اعرف فخلقت الخلق لكى اعرف »\r\n( من يك گنج نهانى بودم خواستم شناخته شوم ، مخلوقات را آفريدم تا شناخته شوم ) .\r\nتوضيح\r\n- در بارهء سند ودلالت اين حديث قدسى در گذشته بحث نموده واثبات\r\n","description":"","footnote":"","page_name":" 262 ","page_number":266},
  {"content":"\r\n\r\nكرده‌ايم كه اين حديث از نظر سند ومنطق وعقل صحيح به نظر نمىرسد .\r\n\r\n( ( 688 ) ) غيرت عقل است بر خوبى روح\r\nپر ز تمثيلات وتشبيه‌اى نصوح\r\n( ( 689 ) ) با چنين پنهانيى كه روح راست\r\nعقل بر وى اين چنين رشكين چراست ؟\r\n\r\nشدت پوشيدگى روح ، عقل نظرى را در راه توصيف آن به تمثيلات وتشبيهات وادار مىكند .\r\nيكى مىگويد : من زياد انديشيده‌ام ، روح جز « جوهر مجرد » چيز ديگرى نيست » ديگرى مىگويد : عقل من چنين حكم مىكند كه روح جسم لطيفى است در بدن و آن را اداره مىكند .\r\nسومى مىگويد : روح چيزى جز تشكيلات مخصوص اعصاب نيست .\r\nچهارمى مىگويد : همهء شما اشتباه مىكنيد ، روح حقيقتى است كه از عالم بالا آمده و با اين تعقلها وانديشه هاى شما هم تفسير نخواهد گشت .\r\nپنجمى مىگويد : من زياد به انديشه وتعقل خود فشار آورده‌ام تا بدانم روح چيست ؟ ولى چيزى جز اين دستگيرم نشده است كه روح عبارتست از همان خود يا من كه از ماده سر برمىآورد و به ماده برمىگردد ومحو مىشود .\r\nكاوشهاى انديشه وتعقل در اين نظريات به پايان نمىرسد ، لذا نوبت بررسى اوصاف وخواصش مىرسد .\r\nعقل مىپرسد آيا خود انديشه وتعقل مربوط به ذات روح است يا موجى از امواج آن است ، يا يكى از كار گردانان روح است ؟ آيا روح هم مانند حيات طالب ادامهء خويش است و اين ادامه از چه نوع است ؟ آزادى كه در درون آدمى به وجود مىآيد ، چه نسبتى با روح دارد ؟ واقعا آزادى مربوط به روح است يا چيز ديگرى است ؟ عقل صدها مسئله از اين قبيل را پيش مىكشد ، باشد كه آن حقيقت بسيار\r\n","description":"","footnote":"","page_name":" 263 ","page_number":267},
  {"content":"\r\n\r\nآشكار وپوشيده را دريابد . ولى هيهات كه عقل بتواند به چنان آگاهى برسد - با آن وسيلهء كميت وكيفيت وقوانينى كه از طبيعت گرفته ومىخواهد روح را با آنها بشناسد . وانگهى در به وجود آوردن آن انديشه ها ومعارف كه عقل به دست مىآورد خود روح نقش بزرگى را بازى كرده است . آرى -\r\n\r\nتا نبيند دل دهندهء راز را\r\nتا نبيند تير دور انداز را\r\n\r\nاين همه معلومات عقلى مانند تيريست كه از كمان روح مىجهد ، چگونه ممكن است كه تير برگردد و بر كمانش مسلط ومشرف شود ؟\r\n\r\n( ( 699 ) ) حرف گفتن بستن آن روزن است\r\nعين اظهار سخن پوشيدن است\r\n( ( 700 ) ) بلبلانه نعره بر روى گل\r\nتا كنى مشغولشان از بوى گل\r\n( ( 701 ) ) تا به قل مشغول گردد گوششان\r\nسوى روى گل نپرد هوششان\r\n\r\nامان از اين سخن پردازىها وسخنورىها وسخن بازىها كه گوشها وكتابها را پر كرده ونمىگذارد حقايق ناب وواقعيتهاى پوشيده در دسترس انسانهاى جوينده قرار بگيرد\r\nآرى ، -\r\n\r\nما چو خود را در سخن آغشته ايم\r\nاز حكايت ما حكايت گشته ايم\r\n\r\nچه تفاوت وجود دارد ميان آن سخنان خوشايند كه سخنور براى خود نمايى مىپراكند وسد راه جويندگان حقيقت مىشود ، و آن بهمنى كه از كوه سقوط مىكند و راه را بر كاروانيان مىبندد ؟ در مجموعهء فرهنگ بشرى با اعتراف به آشكار شدن حقايق فراوان ، هزاران روزنه هاى بسته شدهء حقايق را هم مىبينيم كه با مادهء چسبنده‌اى از سخن روى آنها پوشيده شده و مهر شخصيت گويندگان سخن ، بر رويش نقش بسته است .\r\n","description":"","footnote":"","page_name":" 264 ","page_number":268},
  {"content":"\r\nحماسه ها ورجز خوانى در روى يك جهت يا يك قيافه از حقيقت آن اندازه پر غوغا و پر سر و صدا مىشود كه مردم از دريافت صدها مزايا وقيافهء آن حقيقت محروم مىمانند - چه تشبيه عالى است كه جلال الدين در اين مورد آورده است :\r\n\r\nبلبلانه نعره زن بر روى گل\r\nتا كنى مشغولشان از بوى گل\r\n\r\nاين نعره زنان چه از روى آگاهى و چه ناخود آگاهانه بر افكار بشرى هجوم مىآورند و آنها را تا بيغوله‌اى بس تنگ وتاريك عقب مىرانند وبيش از يك روزنه در آن نمىگذارند كه آن هم تنها براى تماشاى نمودى است كه آن نعره زنان مىبينند ومىخواهند اين كه جلال الدين مىگويد\r\n\r\nحرف گفتن بستن آن روزن است\r\nعين اظهار سخن پوشيدن است\r\n\r\nمعناى فوق العاده مهمى را در بر دارد كه به طور اختصار آن را توضيح مىدهيم : - به طور طبيعى براى روح هر انسان دريچه‌اى است كه به واقعيتهاى درونى وبرونى در موقعيتى كه در آن قرار گرفته است ، باز مىشود .\r\nومىدانيم كه در فضاى درونى مانند فضاى برونى خورشيدى فروزان است كه اگر دستى از جان آدمى دراز شود و آن دريچهء مخصوص به خود را باز كند ، با آن اندازه از واقعيات رو برو خواهد گشت كه بتواند موقعيت وجودى خود را در جهان هستى تفسير وتوجيه كند .\r\nسخنانى كه دريافت شده هاى ديگران را در بر دارد ، مانند مشتى سنگ وگلها است كه دريچهء آدميان راهرو را مىبندد . مگر خود گوينده از چنان رادمردى برخوردار شود كه ارزش وسيله‌اى سخن خود را گوشزد كند و يا تعليم و تربيت فرهنگ بشرى به آن درجه از عظمت برسد كه ارزش سخنها را براى انسانها توضيح بدهد واثبات كند كه هر كس كه در اين جهان در بارهء واقعيتها سخنى مىگويد ، از صحنه ونمايشنامه‌اى خبر مىدهد كه خود در آن صحنه ونمايشنامه هم بازيگر\r\n","description":"","footnote":"","page_name":" 265 ","page_number":269},
  {"content":"\r\n\r\nبوده است وهم تماشاگر .\r\nتفسير ابيات\r\nپيامبر براى آزمايش به عايشه فرمود : اين مرد كه نابينا است و تو را نمىبيند چرا خود را از او پوشيدى ؟ عايشه با دستش اشاره كرد كه اگر چه او مرا نمىبيند ولى من او را مىبينم . اين از غيرت عقل بر خوبى روح است كه در بارهء روح با اشارات وتمثيلات وتشبيهات فعاليت مىكند .\r\nنمىدانم با اين پوشيدگى كه روح دارد ، عقل چرا اين همه رشك به وضع روح مىبرد تو اى عقل بىنوا ، چه مىكنى ؟ آيا مىخواهى چيزى را مخفى كنى كه روى او را شدت روشنايىاش پوشانيده است آفتاب جهان افروز بدون رو پوش در فضا مىدرخشد ونقابش جز نور خود او چيز ديگرى نيست .\r\nاى رشك ور ، از چه كسى مىخواهى روح را مخفى بدارى ، در صورتى كه آفتاب نه تنها حقيقت آن را بلكه اثرى از آن را هم نمىتواند ببيند ، تا تو با قطعه هاى ابر خيالات وتوصيفات بىهوده از تابش آفتاب جلو گيرى كنى من آن اندازه به آن زيباى زيبايان رشگ مىبرم كه حتى مىخواهم او را از خودش پنهان نمايم . آهنگ روحانى من از آتش شعله ور رشكى كه به او دارم با دو چشم و دو گوشم در پيكار است . اى بىنوا ، تو كه بيرون از منى چه مىگويى ؟ حال كه اى جان ودلم چنين رشكى سراسر وجودت را گرفته است ، دهان بر بند و دست از سخن بردار .\r\nاما چه كنم ؟ باز -\r\n\r\nترسم ار خامش كنم آن آفتاب\r\nاز سوى ديگر بدرّاند حجاب\r\n\r\nزيرا با تلقين ممنوعيت ، انفجار شديدتر مىگردد و در گفتار عاشقانهء ما آشكارتر مىشود .\r\nبلى اگر دريا غرش كند وموج بزند ، كف مىنمايد واحببت لان اعرف مىجوشد وهستى به وجود مىآيد .\r\n","description":"","footnote":"","page_name":" 266 ","page_number":270},
  {"content":"\r\nاين مطلب را فراموش مكن كه -\r\n\r\nحرف گفتن بستن آن روزن است\r\nعين اظهار سخن پوشيدن است\r\nبلبلانه نعره زن بر روى گل\r\nتا كنى مشغولشان از بوى گل\r\n\r\nتا گوششان به سخن مشغول گردد وهوششان سراغ خود گل را نگيرد . دست از اين سخن بازى برداريد ، زيرا -\r\n\r\nپيش آن خورشيد كاو بس روشن است\r\nدر حقيقت هر دليلى رهزن است\r\n\r\n","description":"","footnote":"","page_name":" 267 ","page_number":271},
  {"content":"\r\n\r\nآغاز كردن مطرب اين غزل را در بزم امير ترك\r\n\r\nگلى يا سوسنى يا سرو يا ماهى نمىدانم\r\nاز اين آشفتهء بىدل چه مىخواهى نمىدانم\r\n\r\nوخطاب كردن ترك كه آنچه مىدانى بخوان و جواب مطرب امير را\r\n\r\n( ( 703 ) ) مطرب آغازيد نزد ترك مست\r\nدر حجاب نغمه اسرار الست\r\n( ( 704 ) ) مىندانم كه تو ماهى يا وثن\r\nمىندانم كه چه مىخواهى ز من\r\n( ( 705 ) ) مىندانم تا چه خدمت آرمت\r\nتن زنم يا در عبارت آرمت\r\n( ( 706 ) ) اى عجب گر نيستى از من جدا\r\nمن ندانم من كجايم تو كجا\r\n( ( 707 ) ) من ندانم كه مرا چون مىكشى\r\nگاه در بر گاه در خون مىكشى\r\n( ( 708 ) ) همچنين لب در ندانم باز كرد\r\nمىندانم مىندانم ساز كرد\r\n( ( 709 ) ) چون ز حد شد مىندانم از شگفت\r\nترك ما را زين حراره دل گرفت\r\n( ( 710 ) ) برجهيد آن ترك ودبوسى كشيد\r\nتا عليها بر سر مطرب دويد\r\n( ( 711 ) ) گرز را بگرفت سرهنگى به دست\r\nگفت نى مطرب كشى اين دم بد است\r\n( ( 712 ) ) گفت اين تكرار بىحد ومرش\r\nكوفت طبعم را بكوبم بر سرش\r\n( ( 713 ) ) قلتبانا مىندانى گُه مخور\r\nزآن چه مىدانى بگو مقصود بر\r\n( ( 714 ) ) آن بگو اى گيج كه مىدانىاش\r\nمىندانم مىندانم در مكش\r\n( ( 715 ) ) چون بگويم از كجايى اى مُرى\r\nتو بگويى نى ز بلخم نز هرى\r\nنه ز هند و نه ز روم و نه ز چين\r\nنه ز شام و نه عراق و بار دين\r\n( ( 716 ) ) نه ز بغداد و نه موصل نه طراز\r\nدركشى در نى نى و راه دراز\r\n( ( 717 ) ) خود بگو تا از كجايى باز ره\r\nهست تنقيح مناط اين جايگه ( 1 ) \r\n\r\n","description":"","footnote":" ( 1 ) تنقيح مناط عبارت است از به دست آودن ملاك وعلت يك حكم براى تعميم آن به موضوعات ديگر ، مانند اين كه كسى بگويد : بايد علم نحو را خواند ، وقتى كه بدانيم كه اين حكم به ملاك به دست آوردن ادبيات است ، مىگوييم : لغت وصرف ومعانى وبيان را هم بايد خواند زيرا همهء آنها در ملاك يكى است . مقصود از مصرع « هست تنقيح مناط اين جايگه » ممكن است اشاره به مختصر كردن باشد ، يعنى تو كه مىدانى مقصود من چيست ، همان مقصودم را در صورت ملاك قضيه بيان نموده وسخن را كوتاه كن : مصرع فوق را انقروى چنين آورده است :\r\n« هست تنقيح مناط اين جا يله »\r\nآن گاه مصرع را چنين تفسير كرده است كه . اين جا جاى تنقيح مناط نيست ، يك بار بگو از كجايى وسخن را به درازا نكش . هر دو احتمال با دو اعتبار قابل تطبيق به مصرع است . . ","page_name":" 268 ","page_number":272},
  {"content":"\r\n\r\n\r\n\r\n( ( 718 ) ) يا بپرسم كه چه خوردى ناشتاب\r\nتو بگويى نه شراب و نه كباب\r\nنه به قول و نه پنير و نه بصل\r\nنه ز شير و نه ز شكَّر نه عسل\r\n( ( 719 ) ) نه قديد و نه ثريد و نه عدس\r\nآنچه خوردى آن بگو تنها وبس\r\n( ( 720 ) ) اين سخن خايى دراز از بهر چيست ؟\r\nگفت مطرب زان كه مقصودم خفيست\r\n( ( 721 ) ) مىرمد اثبات پيش از نفى تو\r\nنفى كردم تا برى زاثبات بو\r\n( ( 722 ) ) در نوا آرم به نفى اين ساز را\r\nچون بميرى مرگ گويد راز را\r\n\r\nآيه\r\n« واُعْبُدْ رَبَّكَ حَتَّى يَأْتِيَكَ اَلْيَقِينُ 15 : 99 » ( 1 ) \r\n( به خدايت عبادت كن تا يقين به سراغت آيد . )\r\n\r\n( ( 714 ) ) آن بگو اى گيج كه مىدانىاش\r\nمىندانم مىندانم در مكش\r\n\r\nبا نمىدانمهاى پر طمطراق كه براى اظهار فضل و خود نمايى گفته مىشود راه را به روى جويندگان با اخلاص دانستنىها نبنديم .\r\nاين نمىدانمها ، كه از دهان شير خواران مراحل اوليهء دانش برمىآيد ، شبيه به اين است كه كودك سه يا چهار ماهه شير خوار به جاى آن كه به حكم طبيعت جاريهء خود\r\n","description":"","footnote":" ( 1 ) سوره الحجر ، آيهء 99 . . ","page_name":" 269 ","page_number":273},
  {"content":"\r\nمشغول مكيدن شير از پستان مادر شود ، مشغول كشيدن نوك پستان وجويدن آن شود و گاهى هم لب از آن كشيده وخيره خيره به پستان و لباس مادر و سر و صورت و موى سرش بنگرد و بگويد : من هم نمىفهمم شير يعنى چه ؟ پستان چه معنا دارد ؟ اصلًا هيچ كس در اين دنيا وجود ندارد كه بداند اين موجود عجيب وغريب كه مرا در بغل نشانده و اين چيز نرم را به دهان من وارد مىكند كيست ، يا به عبارت بهتر چيست ؟ اين كودك به فرض محال اگر چنين نمىدانمها را از روى جد بگويد و دهان از شير مادر بكشد ، وتغذيهء او با وسايل ديگر هم به جهت همين نمىدانمهاى استفراغ آور امكان پذير نباشد .\r\nنمىدانمهاى او به من نيستم پايان خواهد يافت . واقعا شگفت انگيز است كه بشر اين اندازه خود را پايين مىآورد و با خويشتن مبارزه مىكند كه نمىدانم را هم وسيلهء خود نمايى قرار مىدهد وحقيقتا نمىداند كه در قاموس رشد و كمال يكى از معانى نمىدانم سرخاب وسفيداب آرايش خود نبوده ونخواهد بود . ما در مباحث مربوط به حيرت در مجلد ششم از ص 642 تا ص 650 مطالبى را تحت عناوين زير مطرح كرده‌ايم ، مراجعه شود :\r\nقسم يكم حيرت ابتدايى وسطحى .\r\nقسم دوم - حيرت مولود جهل .\r\nقسم سوم - حيرت ناشى از شك وترديد . اطمينان بىاندازه وارزيابى مطلق در دانستنىهاى محدود حيرت را به شكل عامل ناراحت كننده درمىآورد .\r\nقسم چهارم - حيرت در كنار دانستنىها .\r\nقسم پنجم - حيرت ما فوق دانش وانديشه .\r\nقسم ششم - حيرت عالى وايده آل . با مراجعه به آن مباحث ملاحظه خواهيد فرمود : اكثر نمىدانمهايى را كه از سير كنندگان مراحل اوليهء دانش مىبينيم ، اگر در راه مىدانمها و براى جستجوى دانستنىها گفته نشود ، جز آراستن وپيراستن\r\n","description":"","footnote":"","page_name":" 270 ","page_number":274},
  {"content":"\r\n\r\nويترين مغازهء خود فروشى آنان چيز ديگرى نيست . اگر ما با آن گروه از دانستنىها كه [ مانند شير پستان مادر كه به دهان كودك مىچكد 
  ] كه روشنترين وضرورىترين غذاى وجودى ما است ، سر و كار صحيح داشته باشيم ، دانستنىهاى بعدى هم مانند غذاهاى عالىتر در وجود ما منعكس وواقعيت خود را اگر چه به طور نسبى براى ما نشان خواهد داد .\r\n\r\n( ( 715 ) ) چون بگويم از كجايى اى مُرى\r\nتو بگويى نى ز بلخم نز هرى\r\nنه ز هند و نه ز روم و نه ز چين\r\nنه ز شام و نه عراق و بار دين\r\n( ( 716 ) ) نه ز بغداد و نه موصل نه طراز\r\nدركشى در نى نى و راه دراز\r\n( ( 717 ) ) خود بگو تا از كجايى باز ره\r\nهست تنقيح مناط اين جايگه\r\n\r\nآيا نفىهاى فراوان وپى در پى دردى را كه از ندانستن موضوعى در جان آدمى پيدا شده است ، درمان مىكند ؟\r\nدر مباحث گذشته مقدارى در مسأله‌اى كه عنوان كرديم بررسى نموده‌ايم . در اين مورد به نكته‌اى اشاره وتاكيد مىكنيم كه توجه به آن ضرورى به نظر مىرسد . آن نكته اين است كه روش نفى كردن اين و آن در معارف بشرى بر يك نوع مشخص و در موقعيت واحد نيست . به توضيح اين كه - گاهى مىشود كه آگاهى وآمادگى به درك يك موضوع از همه جهات يا از بعضى جهات در ذهن جويندهء آن موضوع به وجود آمده ومحقق است ، تنها مانعى كه از به ثمر رسيدن آن آگاهى و از فعليت آن آمادگى جلو گيرى مىكند ، موضوعاتى\r\n","description":"","footnote":"","page_name":" 271 ","page_number":275},
  {"content":"\r\nاست كه با نسبتهاى مختلف در فضاى ذهن جويندهء رژه مىروند و يا مانند تماشاگر منتظر ايستاده‌اند و هر يك از آنها اثر واحتمالى در انديشهء جوينده به وجود مىآورد كه آن موضوع مورد جستجوى تو منم . در اين موقعيتها روش نفى اين و آن بسيار با مورد ومنطقى است ، مخصوصاً با نظر بيك اصل روانى شايسته كه مىگويد : هر اندازه كه دريافت موضوع به خود انسان بيشتر مستند باشد ، همان اندازه به تحرك و نشاط وجوشش استعداد جوينده افزوده مىگردد .\r\nگاه ديگر روش نفى كردن اين و آن نه ، براى تعليم و تحريك به واقع يا بى شخص ديگر ، بلكه براى خود انسان صورت مىگيرد . روش مزبور در اين موقعيتها يكى از با اهميتترين طرق واقع يا بى در قلمرو علم وجهان بينى مىباشد و در منطق كلاسيك همان اندازه اهميت دارد كه در منطقهاى جديد ، زيرا اغلب واقعيتهاى منظور وعلل رويدادهاى مطلوب را از جنگلى بيرون مىآوريم كه ميان انبوه درختان كاشته شده و خود رو وعلفها و درندگان مشابه فراوان قرار گرفته‌اند .\r\nگاهى هم اتفاق مىافتد كه روش نفى اين و آن براى ابراز اهميت آن موضوع است كه مقصود اصلى اثبات ودريافت آن است . در اين موقعيتها هر اندازه كه موضوعات متنوع وپست و عالى وعالىتر به وسيلهء نفى از جلو ديدگان آدمى دور مىشوند موجب احساس عظمت در آن موضوع مفروض مىگردند .\r\nمثلًا مىخواهيد ، عظمت نور آفتاب را مطرح كنيد ، آيا همان نور چراغ كوچك است ؟ نه . آيا نور آفتاب همين لامپ است كه در بالاى سر من مىدرخشد ؟ نه ، آيا همان مهتاب است كه چند ساعت پيش آن را مىديديم ؟ نه .\r\nبا نفى اين موضوعات تدريجا به موضوع با عظمت نور آفتاب نزديك مىشويد به شرط آن كه در موقع نفى هر يك از آن موضوعات ، ناچيزى آن نفى شده ها ضمنا روشن شود . به نظر مىرسد آن مىدانم واقعى كه به قول ويكتور هوگو در بىنوايان ودكارت در كتاب تاملات در فلسفهء اولى : علم به وجود خدا است ، با روش نفى نوع اخير به عنوان مقدمه قابل وصول است . در حقيقت وجود خدا را از ذات آن نفى پى در پى ( جسم\r\n","description":"","footnote":"","page_name":" 272 ","page_number":276},
  {"content":"\r\n\r\nنيست ، رويداد نيست ، معلول نيست ، علت نيست ، زمان وزمانى نيست ) درنمىآوريم بلكه آن نفىها مانند لا روبى جويبار فطرت پاك انسانى است كه مىخواهد خود آب حيات را كه با عظمتتر از همهء آن موضوعات و در آن جويبار در جريان است نشان بدهد .\r\n\r\n( ( 720 ) ) اين سخن خايى دراز از بهر چيست ؟\r\nگفت مطرب زان كه مقصودم خفيست\r\n( ( 721 ) ) مىرمد اثبات پيش از نفى تو\r\nنفى كردم تا برى زاثبات بو\r\n( ( 722 ) ) در نوا آرم به نفى اين ساز را\r\nچون بميرى مرگ گويد راز را\r\n\r\nاى امير ، مادامى كه در حالت مستى غوطه ورى ، به گوش تو جز نفى اين و آن را نمىتوان نواخت . تو از حالت مستىات دست بردار وهوشيار باش ، تا من هم بتوانم اثبات را براى تو بنوازم\r\nالبته ممكن است مقصود جلال الدين از مصرع بيت سوم همان مرگ طبيعى باشد كه در تفسير آيه :\r\n« واُعْبُدْ رَبَّكَ حَتَّى يَأْتِيَكَ اَلْيَقِينُ 15 : 99 . » ( 1 )  گفته شده است ، ولى با نظر به عنوان بعدى وسياق مضامين ابيات مربوطه منظور از مرگ همان موت ارادى است كه عبارتست از مهار كردن غرايز طبيعى وآرزوها وشهوات وغيره كه مرگى است كه تولد وحيات اصلى را در دنبال دارد . بنا بر اين حاصل مضمون سه بيت مورد تحليل اين است كه اى انسان ، تو دست از كبر ونخوت و مستى رنگارنگ باده هاى تمنيات وشهوات دست بردار ، تا از رگبار نفى ومنفى بافى وترديد پيشه‌اى رها شوى و به اثبات ومىدانم برسى .\r\nاين نكته را كه جلال الدين در ابيات آورده است ، از نظر جهان بينى و حق يا بى\r\n","description":"","footnote":" ( 1 ) سوره الحجر ، آيهء 99 . . ","page_name":" 273 ","page_number":277},
  {"content":"\r\n\r\nاز عالىترين نكات آموزندهء معارف بشرى است . هرگز ديده نشده است وامكان پذير هم نيست كه رشد و تكامل با نفى خالص [ نه به عنوان مقدمه 
  ] كمترين تحققى بر خود بگيرد .\r\nزيرا آن چه كه دست آدمى را در راه رشد خواهد گرفت ، رحمت الهى است ويقينى است كه رحمت الهى با مثبتها ومىدانمها بروز خواهد كرد ، نه با نفىها ونمىدانمهاى مردم مبارز با خويشتن .\r\n« رَبَّنا آتِنا مِنْ لَدُنْكَ رَحْمَةً وهَيِّئْ لَنا مِنْ أَمْرِنا رَشَداً 18 : 10 . » ( 1 ) \r\n( اى پروردگار ما ، از نزد خود رحمتى بر ما عنايت فرما و براى ما در موقعيت وجودى ما رشدى آماده فرما ) همين اصل بود كه جلال الدين در ابيات گذشته گفت : كه انديشه براى مستان جز وسيلهء شوخى چيز ديگرى نيست .\r\nاثبات احتياج به انديشه دارد ، نه نفى اين و آن كه تنها براى برداشتن بار اين و آن از دوش عقل وانديشه به كار مىرود .\r\nتفسير ابيات\r\nمطرب در مقابل ترك مست اسرار الست را در پردهء ترانه مىنواخت ومىگفت :\r\n\r\nمن نمىدانم تو ماهى يا وثن\r\nمىندانم كه چه مىخواهى ز من\r\nمىندانم تا چه خدمت آرمت\r\nتن زنم يا در عبارت آرمت\r\n\r\nشگفتا ، اى محبوب مطلق ، اگر تو از من جدا نيستى ، نمىدانم تو كجايى و من كجايم ؟ آيا تو در مكانى يا من در لا مكانم ؟ .\r\nاين را نمىدانم كه مرا چگونه به سوى خود جلب مىكنى ، گاه به بارگاه ربوبيت وگاه ديگر به خاك وخونم مىكشى . بدينسان مطرب در ساز خود نمىدانم ودانمها سر داد و از زيادى نمىدانمها ، ترك مست ناراحت شد وبرخاست وگرزى به دست گرفت\r\n","description":"","footnote":" ( 1 ) سوره الكهف ، آيهء 10 . . ","page_name":" 274 ","page_number":278},
  {"content":"\r\nو براى اضرار به او شتابان به طرف مطرب رفت .\r\nسرهنگى پيش آمد وگرز را از دست امير ترك گرفت وگفت : اميرا ، مطرب كشى در اين موقع شايسته نيست .\r\nامير در پاسخ سرهنگ گفت : اين احمق آن قدر ندانم ونمىدانمها را تكرار كرد كه طبع ومزاجم را كوفت ، من هم با اين گرز بايد بر سرش بكوبم . سپس رو به مطرب كرده گفت : قلتبانا ، اگر خواندنى جز ندانم نمىدانى ، دست بردار و آن چه را كه مىدانى براى من بخوان . من كه اى جدل باز ، به تو مىگويم : از كجايى ؟ تو در پاسخ من مىگويى : نه از بلخم ، نه از هرات ، و نه از هند وروم وچين وشام وعراق وباردين ؟ يك بار جاى خود را نشان بده وبگو از كجايى . جاى تنقيح مناط اين جا است ، [ يا با اعتبار ديگر اين جا جاى تنقيح مناط نيست . 
  ] من از تو مىپرسم كه بامداد چه خورده‌اى ؟ تو مىگويى : نه نوشيدنى آشاميده‌ام و نه كباب خورده‌ام ، نه سبزيجات ، نه پنير و نه پياز و نه شير وشكر و نه عسل ، نه گوشت نه تريد ، نه عدس . . . تو تنها آن چه را كه خورده‌اى بگو وبس كن\r\n\r\nاين سخن خايى دراز از بهر چيست ؟\r\nگفت مطرب زان كه مقصودم خفيست\r\n\r\nپيش از اين نفىهاى مقدمه‌اى ، اثبات واقعى موضوع مطلوب به تو دست نخواهد داد . من اين همه نفىها را كه گفتم براى آن بود كه بلكه بويى از اثبات ببرى .\r\n\r\nدر نوا آرم به نفى اين ساز را\r\nچون بميرى مرگ گويد راز را\r\n\r\n","description":"","footnote":"","page_name":" 275 ","page_number":279},
  {"content":"\r\n\r\nدر معنى حديث « موتوا قبل ان تموتوا » و تفسير بيت حكيم سنايى\r\n\r\nبمير اى دوست پيش از مرگ اگر مىزندگى خواهى\r\nكه ادريس از چنين مردن بهشتى گشت پيش از ما\r\n( ( 723 ) ) جان بسى كندى واندر پرده اى\r\nزان كه مردن اصل بُد ناورده اى\r\n( ( 724 ) ) تا نميرى نيست جان كندن تمام\r\nبىكمال نردبان نايى به بام\r\n( ( 725 ) ) چون ز صد پايه دو پايه كم بود\r\nبام را كوشنده نامحرم بود\r\n( ( 726 ) ) چون رسن يك گز ز صد گز كم بود\r\nآب اندر دلو از چَه كى رود\r\n( ( 727 ) ) غرق اين كشتى نيابى اى امير\r\nتا كه ننهى اندرو من الاخير\r\n( ( 728 ) ) من آخر اصل دان كان طارق است\r\nكشتى وسواس وغى را غارق است\r\n( ( 729 ) ) آفتاب گنبد ازرق شود\r\nكشتى هُش چون كه مستغرق شود\r\n( ( 730 ) ) چون نمردى گشت جان كندن دراز\r\nمات شو در صبح اى شمع طراز\r\n( ( 731 ) ) تا نگشتند اختران ما نهان\r\nدان كه پنهان است خورشيد جهان\r\n( ( 732 ) ) گرز بر خود زن منى را درشكن\r\nزان كه پنبهء گوش آمد چشم تن\r\n( ( 733 ) ) گرز بر خود مىزنى هم اى دنى\r\nعكس توست اندر فعالم اين منى\r\n( ( 734 ) ) عكس خود در صورت من ديده اى\r\nدر قتال خويش در پيچيده اى\r\n( ( 735 ) ) همچو آن شيرى كه در چَه شد فرو\r\nعكس خود را خصم مىپنداشت او\r\n( ( 736 ) ) نفى ، ضد هست باشد بىشكى\r\nتا ز ضد ضد را بدانى اندكى\r\n( ( 737 ) ) اين زمان جز نفى ضدّ اعلام نيست\r\nاندر اين نشئه دمى بىدام نيست\r\n( ( 738 ) ) بىحجابت بايد آن اى ذو لباب\r\nمرگ را بگزين و بر در آن حجاب\r\n( ( 739 ) ) نى چنان مرگى كه در گورى روى\r\nمرگ تبديلى كه در سورى روى\r\n( ( 740 ) ) مرد چون بالغ شد آن طفلى بمرد\r\nروميى شد سبغهء زنگى سترد\r\n( ( 741 ) ) خاك زر شد هيئت خاكى نماند\r\nغم فرح شد خار غمناكى نماند\r\n\r\n","description":"","footnote":"","page_name":" 276 ","page_number":280},
  {"content":"\r\n\r\n( ( 742 ) ) مصطفى زين گفت كاى اسرار جو\r\nمرده را خواهى كه بينى زنده تو\r\n( ( 743 ) ) مىروى چون زندگان بر خاكدان\r\nمرده وجانش شده بر آسمان\r\n( ( 744 ) ) جانش را اين دم به بالا مسكنى است\r\nگر بميرد روح او را نقل نيست\r\n( ( 745 ) ) زان كه پيش از مرگ او كرده است نقل\r\nاين به مردن فهم آيد نى به عقل\r\n( ( 746 ) ) نقل باشد نى چون نقل جان عام\r\nهمچو نقلى از مقامى تا مقام\r\n( ( 747 ) ) هر كه خواهد كاو ببيند بر زمين\r\nمرده را كاو مىرود ظاهر يقين\r\n( ( 748 ) ) مر ابو بكر تقى را گو ببين\r\nشد ز صدّيقى امير الصادقين\r\n( ( 749 ) ) اندرين نشأت نگر صدّيق را\r\nتا به حشر افزون كنى تصديق را\r\n( ( 750 ) ) پس محمد صد قيامت بود نقد\r\nزان كه حل شد در فنايش حل و عقد\r\n( ( 751 ) ) زادهء ثانى است احمد در جهان\r\nصد قيامت بود او اندر عيان\r\n( ( 752 ) ) زو قيامت را همىپرسيده اند\r\nكاى قيامت تا قيامت راه چند\r\n( ( 753 ) ) با زبان حال مىگفتى بسى\r\nكه ز محشر حشر را پرسد كسى ؟\r\n( ( 754 ) ) بهر اين گفت آن رسول خوش پيام\r\nرمز موتوا قبل موت يا كرام\r\n( ( 755 ) ) همچنان كه مرده‌ام من قبل موت\r\nزان طرف آورده‌ام اين صيت وصوت\r\n( ( 756 ) ) پس قيامت شو قيامت را ببين\r\nديدن هر چيز را شرط است اين\r\n( ( 757 ) ) تا نگردى اين نداىاش تمام\r\nخواه كان انوار باشد يا ظلام\r\n( ( 758 ) ) عقل گردى عقل را دانى كمال\r\nعشق گردى عشق را بينى جمال\r\nنار گردى نار را دانى يقين\r\nنور گردى هم بدانى آن و اين\r\n( ( 759 ) ) گفتمى برهان بر اين دعوى مبين\r\nگر بدى ادراك اندر خورد اين\r\n( ( 760 ) ) هست انجير اين طرف بسيار خوار\r\nگر رسد مرغى قنق انجير خوار\r\n( ( 761 ) ) در همه عالم اگر مرد وزنند\r\nدم به دم در نزع واندر مردنند\r\n( ( 762 ) ) اين سخنها را وصيتها شمر\r\nكه پدر گويد در آن دم با پسر\r\n( ( 763 ) ) تا برويد رحمت وعبرت به دين\r\nتا ببرّد بيخ بغض ورشك وكين\r\n( ( 764 ) ) تو بدان نيت نگر در اقربا\r\nتا ز نزع او بسوزد دل تو را\r\n\r\n","description":"","footnote":"","page_name":" 277 ","page_number":281},
  {"content":"\r\n\r\n\r\n\r\n\r\n( ( 765 ) ) كل ، آت آت آن را نقد دان\r\nدوست را در نزع واندر نقد دان\r\n( ( 766 ) ) ور غرضها زين نظر گردد حجيب\r\nاين نظرها را برون افكن ز جيب\r\n( ( 767 ) ) در نياز خشك و بر عجزى مايست\r\nزان كه با عاجز گزيده معجزيست\r\n( ( 768 ) ) عجز زنجيريست زنجيرت نهاد\r\nچشم در زنجير نه بايد گشاد\r\n( ( 769 ) ) پس تضرّع كن كه اى هادّى زيست\r\nباز بودم پشه گشتم اين ز چيست\r\n( ( 770 ) ) سختتر افشرده‌ام در شر قدم\r\nكه لفى خسرم ز قهرت دم به دم\r\n( ( 771 ) ) از نصيحتهاى تو كر بوده ام\r\nبتشكن دعوى وبتگر بوده ام\r\n( ( 772 ) ) ياد صنعت فرضتر يا ياد مرگ\r\nمرگ مانند خزان تو اصل برگ\r\n( ( 773 ) ) سالها اين مرگ طبلك مىزند\r\nگوش تو بىگاه جنبش مىكند\r\n\r\nآيه\r\n« واَلْعَصْرِ إِنَّ اَلإِنْسانَ لَفِي خُسْرٍ . إِلَّا اَلَّذِينَ آمَنُوا وعَمِلُوا اَلصَّالِحاتِ 103 : 1 - 3 . . . » ( 1 ) \r\n( سوگند به عصر ، به تحقيق انسان در خسارت است ، مگر كسانى كه ايمان آورده و عمل صالح انجام مىدهند . )\r\nروايت\r\n« عن عيسى بن مريم عليها السلام : لن يلج ملكوت السماوات من لم يولد مرتين . » ( 2 ) \r\n( از حضرت عيسى بن مريم عليها السلام نقل شده است كه ، فرمود : كسى كه دو بار زاييده نشود به ملكوت آسمانها وارد نمىشود ) .\r\n« موتوا قبل تموتوا » .\r\n( پيش از آن كه بميريد ، با مرگ اختيارى از كالبد تن رها شويد ) .\r\nتوضيح\r\n- اين جملهء اخير را جلال الدين مانند بعضى ديگر به عنوان روايت نقل كرده‌اند ، ولى در منابع معتبر ديده نشده است .\r\n","description":"","footnote":" ( 1 ) سوره العصر ، آيهء 1 و 2 و 3 . .  ( 2 ) شرح بحر العلوم دفتر سوم ، ص 234 . . چون دوم بار آدميزاد بزاد پاى خود بر فرق علتها نهاد . ","page_name":" 278 ","page_number":282},
  {"content":"\r\n\r\n\r\n( ( 730 ) ) چون نمردى گشت جان كندن دراز\r\nمات شو در صبح اى شمع طراز\r\n( ( 731 ) ) تا نگشتند اختران ما نهان\r\nدان كه پنهان است خورشيد جهان\r\n\r\nتقاطع وتزاحم ماده وحيات طبيعى مانع از آن است كه آدمى با حيات ناب زندگى كند\r\nاين يك حقيقت بسيار روشن است كه ادامهء متصل حيات طبيعى ما از دو طرف مىتواند هر لحظه قطع و وصل شود :\r\nطرف يكم - مادهء خشن وناخود آگاه با قوانين جاريه اش .\r\nطرف دوم - حيات عالى وابسته به حيات ماوراى طبيعت .\r\nبه توضيح اين كه - تحرك وتجدد استمرارى به طور مسلم در حيات حكم فرما است و ما تا كنون در مجلدات تفسير ونقد وتحليل مثنوى بارها در باره اين تحرك وتجدد سخن گفته‌ايم . و در مباحث آينده تحت عنوان حركت وتحول از نظر جلال الدين نيز مشروحاً مطرح خواهد گشت . بديهى است كه فرض تحرك استمرارى نفى واثباتهاى پى در پى را در بر دارد ، اگر چه به نظر اغلب انسانهاى معمولى حيات مانند طناب طولانى ومتصلى است كه مىگذرد وپايان مىپذيرد ، ولى با نظر به حقيقت حركت و اين كه :\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\nآن ز تيزى مستمر شكل آمده است\r\nچون شرر كش تيز جنبانى به دست\r\nشاخ آتش را بجنبانى بساز\r\nدر نظر آتش نمايد بس دراز\r\nاين درازى مدت از تيزى صنع\r\nمىنمايد سرعت انگيزى صنع\r\n\r\nحيات آدمى هر لحظه با نفى واثبات مىگذرد . اگر نفى مفروض گرايش\r\n","description":"","footnote":"","page_name":" 279 ","page_number":283},
  {"content":"\r\nوسقوط حيات به طرف مادهء خشن وناخود آگاه باشد ، حيات آدمى مجموعه‌اى از جان كندنها است كه جلال الدين گوشزد مىكند ، زيرا هر لحظه‌اى آب حيات انسانى با ماده وجريان ناخود آگاهش خشك ومنفى مىشود ولحظهء ديگر چون فرض اين است كه مركب وكالبد حيات ومواد توليد كنندهء آن مختل نشده است ، حيات شعله ور مىگردد . و اگر نفى مفروض نقطهء اعتلاى موج حيات و اتصال آن به حيات ماوراى طبيعت باشد ، در آن لحظهء اعتلا قيامت ورجعتى دارد كه جلال الدين در همين ابيات مورد تفسير وتحليل به آن اشاره مىكند :\r\nپس محمد صلى الله عليه وآله صد قيامت بود نقد زان كه حل شد در فنايش حل و عقد\r\n\r\nزادهء ثانى است احمد در جهان\r\nصد قيامت بود او اندر عيان\r\nزو قيامت را همىپرسيده اند\r\nكاى قيامت تا قيامت راه چند ؟\r\n. . .\r\nپس قيامت شو قيامت را ببين\r\nديدن هر چيز را شرط است اين\r\n\r\nو در دفتر اول اين معنى را با بيت زير متذكر مىشود :\r\n\r\nپس تو را هر لحظه مرگ ورجعتى است\r\nمصطفى فرمود دنيا ساعتى است\r\n\r\nدر حقيقت مىتوان گفت كسانى كه بار دوم در اين دنيا زاييده شده‌اند ، يعنى حيات وشخصيت وابسته به كمال ماوراى طبيعى را به دست آورده‌اند ، لحظهء نفى همان حيات طبيعى است كه براى دستهء ديگر لحظهء مثبت مىباشد .\r\n","description":"","footnote":"","page_name":" 280 ","page_number":284},
  {"content":"\r\n\r\n\r\n( ( 732 ) ) گرز بر خود زن منى را در شكن\r\nزان كه پنبهء گوش آمد چشم تن\r\n( ( 733 ) ) گرز بر خود مىزنى هم اى دنى\r\nعكس توست اندر فعالم اين منى\r\n( ( 735 ) ) همچو آن شيرى كه در چَه شد فرو\r\nعكس خود را خصم مىپنداشت او\r\n\r\nاميرا ، آيا مىدانى گرزى را كه بر سر من مىكوبى ، براى آن نمىدانمها است كه انعكاسى از وضع روحى تو در گفتار من است ؟ پس آن گرز را بر سر خود بكوب نه بر سر من\r\nمن كارى نكرده‌ام ، من واقعيتى را ديده آن را منعكس ساخته‌ام . عقل و درك و مستى تو را مىديدم كه اگر به واقعىترين موجودات بنگرد ، آن را منفى مىسازد و با نمىدانم با آن رو برو مىگردد .\r\nمن مىديدم كه خيالات وميعان شخصيت تو نمىتواند روى هيچ موضوع مثبتى متمركز شود وتحقق آن را دريابد ، زيرا انديشه وارادهء تو در حالى كه دستخوش مستى وكوته بينى حيوانى است ، سايه ها واشباحى از اشياء وحقايق را مشوش وكلافه در هستى ونيستى مىبيند وبس ، لذا چاره‌اى نداشتم جز اين كه نغمه‌اى مطابق همين وضع موجود تو بنوازم ، اگر براى تو اين نمىدانمها ونيستها ناخوشايند است ، گرز را به دست من بسپار تا بر سر خود تو بكوبم و تو را به خود باز گردانم و آن گاه نغمهء مىدانم و هست را بنوازم .\r\nآرى چنين است وضع اكثر خصومتها كه بشر به راه مىاندازد واطلاعى از آن ندارد كه خصومت او با ديگرى نيست ، بلكه با خويشتن است .\r\n\r\nدر نياز خشك و بر عجزى مايست\r\nزان كه با عاجز گزيده معجريست\r\nعجز زنجيريست زنجيرت نهاد\r\nچشم در زنجير نه بايد گشاد\r\n\r\n","description":"","footnote":"","page_name":" 281 ","page_number":285},
  {"content":"\r\n\r\nپس تضرّع كن كه اى هادى زيست\r\nباز بودم پشه گشتم اين ز چيست ؟\r\n\r\nهمواره با ناتوانى مبارزه كنيد ، زيرا هر ناتوانى زنجيرى است كه زنجير ديگرى را به وجود مىآورد وشما را از تحرك باز مىدارد اين اصل محرك را بدل بسپاريد كه در هر حال باشيد . از يك يا چند نيروى حياتى وقدرت بخش برخوردار هستيد .\r\nاين اصل با نظر به طبيعت شگفت آدمى چه با ملاحظات علمى خالص و چه به وسيلهء تجربه هاى فراوان و اطمينان بخش ثابت شده است .\r\nاين قضيه مىتواند ما را تا حدودى با اصل مزبور آشنا بسازد ، در ناتوانترين حالاتى كه بما دست مىدهد و گمان مىكنيم عاجزترين مخلوقات دنيا هستيم ، اگر به وسيله ى آگاهى خودمان و يا به وسيلهء تذكر وتحرك شخص ديگرى به توانايى خود بر حركت ديگرى اگر چه بىهوده باشد متوجه شويم ، و آن حركت را با توجه به داشتن توانايى انجام بدهيم ، حيات تازه‌اى را در خود مشاهده مىكنيم ، به طورى كه گويى ما آن انسان چند لحظهء پيش نيستيم كه احساس ناتوانى مطلق در خود مىكرديم احساس توانايى به آن حركت ناچيز مانند جويبار باريكى است كه در اعصاب وروان ما به جريان مىافتد وضمنا پيوستگى خود را به اقيانوسى از قدرت نشان مىدهد .\r\nاين هم يك اصل ديگر است كه براى مبارزه با بلاى مرگزاى احساس ناتوانى بهترين وسيله بشمار مىرود : چنان كه قدرت مطلق در اين دنيا براى هيچ كس امكان پذير نيست ، همچنين ناتوانى مطلق هم در نقشهء هستى انسان ترسيم نشده است .\r\nاين خود انسان است كه در موقع ابتلا به ناتوانىهاى نسبى ، زنجيرى از ناتوانى مطلق موهوم را بر پاى خود مىبندد كه به قول جلال الدين آن زنجير هم زنجير ديگرى را مىكشاند ومىآورد و بر دست و پاى اين انسان تلقين زده مىبندد . البته اين نكته را هم فراموش نمىكنيم كه اغلب انسانهاى معمولى به قول ديل كارنگى وويليام جيمس : « عادتا قسمت كمى از قواى خود را در زندگى به كار مىبرند ، در صورتى كه اگر شرايط مساعدترى باشد ، قواى بيشترى بياندازيم و روح\r\n","description":"","footnote":"","page_name":" 282 ","page_number":286},
  {"content":"\r\nخويش را از بندهايى كه به آن زده‌ايم برهانيم ، آن وقت خواهيم ديد كه چه نتايج درخشان از زندگانى خود مىتوانيم گرفت . » ( 1 )  دو مسئلهء مهم را در اين مورد متذكر مىشويم :\r\nمسئله يكم - اين است كه هيچ عاملى نمىتواند مانند احساس وابستگى انسان به قدرت مطلقهء الهى ، در آن شخص كه احساس ناتوانى او را از پاى در آورده است ، اثر مثبت ايجاد كند : تنها همين عامل است كه مىتواند به انسان بگويد : ياس ونوميدى از قدرت ، كفران بزرگترين نعمت الهى است كه در نهاد تو به وديعت نهاده شده است . خداوند ما فرموده است :\r\n« ولا تَيْأَسُوا مِنْ رَوْحِ الله إِنَّه لا يَيْأَسُ مِنْ رَوْحِ الله إِلَّا اَلْقَوْمُ اَلْكافِرُونَ 12 : 87 . » ( 2 ) \r\n( از رحمت خداوندى مايوس نشويد ، زيرا مايوس نمىشود از رحمت الهى مگر كفار ) .\r\nاين توجه به وابستگى به قدرت مطلقه در امتداد تاريخ بزرگترين ودشوارترين كارها را انجام داده است ، اگر چه آن قدرت مطلقه را گروهى از اشخاص به طبيعت واسرار آن يا به انسان ونيروهاى آن مستند ساخته‌اند . اگر در گفتار اين گروه هم تحليل وتجزيه لازم وكافى صورت بگيرد ، خواهيم ديد كه نه چنان طبيعتى وجود دارد كه بتواند به آن ناتوانى كه عجز او را از پاى در آورده است حيات بخشد و نه تحركى در آن از پاى افتاده وجود دارد كه چنان معجزه‌اى را به وجود بياورد .\r\nهمين مطلب است كه جلال الدين گوشزد كرده ومىگويد : « زان كه با عاجز گزيده معجزيست » ، اگر چه ميدان بروز وفعاليت عنايت الهى همين طبيعت و انسان است . اين حقيقت را همهء هشياران همه جانبه نگر اعتراف مىكنند و با مضمون زير كه از ديل كارنگى نقل مىكنيم ، آن را ابراز مىدارند : « از راه ايمان به\r\n","description":"","footnote":" ( 1 ) آيين كاميابى ، ديل كارنگى ، ترجمهء على اكبر كسمائى ، ص 51 . .  ( 2 ) سوره يوسف ، آيهء 87 . . ","page_name":" 283 ","page_number":287},
  {"content":"\r\n\r\nخدا ، بشر مىتواند نيروهاى عظيم وجود خود را به كار اندازد و در مصائب بزرگ وهنگام دردهاى جانگزا ، بارها به تجربه رسيده است كه انسان مىتواند با ايمان به خدا ، به خويشتن متكى و به زندگى اميدوار شود و آن نيروهاى روحى را كه در باطنش نهفته است به كار بگيرد . حال چه نام اين نيروهاى نهفته را « باطن » يا « قواى روحى » بگذاريم و يا چيز ديگر . » ( 1 )  مسئلهء دوم - بايستى به جاى تعليمات بىفايده ، كودكان وجوانان را به دارا بودن آنان به قدرتهاى بسيار عظيم آشنا بسازيم و از همان روزگار گيرندگى عمرشان مورد تعليم و تربيت مخصوص قرار بدهيم و به آنان بفهمانيم كه چنان كه خداوند متعال به هيچ كس و هيچ چيز قدرت مطلقه نداده است . همچنين هيچ انسانى را هم ناتوان مطلق نيافريده است .\r\nبا اين تعليم و تربيت است كه انسانهايى را خواهيم داشت كه ناتوانىها زنجيرى به دست و پاى آنان نخواهد بست . ونيز هر عجز وبىچارگى كه سر راه آنان قرار بگيرد ، نخواهد گذاشت موجوديت آنان را از پاى در آورد .\r\nو همين كه پشه شدن در مقابل گرفتارى را احساس كند ، فورا بگويد : اى خداوندى كه زندگى زندگان را هدايت مىكنى ، -\r\n\r\nباز بودم پشه گشتم ، اين ز چيست ؟\r\n\r\nباز با لطف وعنايت ربانيت باز هستم وهميشه هم باز خواهم بود .\r\nتفسير ابيات\r\nدر طول زندگانى مشغول جان كندنهاى پى در پى گشته و اصل مردن از درجهء پست حيوانى وزاييده شدن در مهد انسانيت را فراموش كرده‌اى . اين را بدان : تا به آن مردن وزاييده شدن جديد نرسى ، رسيدن به بام حيات حقيقى بيش از خيال خام براى تو نتيجه‌اى نخواهد بخشيد ، زيرا نردبانى براى آن بام به دست نياورده‌اى . اگر دو پله از نردبان مردن وزاييده شدن واقعى كم شود ، كوششهاى تو براى\r\n","description":"","footnote":" ( 1 ) آيين كاميابى ، كارنگى ، ص 51 و 52 . . ","page_name":" 284 ","page_number":288},
  {"content":"\r\nرسيدن به بام نتيجه‌اى در بر نخواهد داشت . اگر يك گز از صد گز طنابى كه به ته چاه مىرسد كم شود ، آب آن چاه در سطل نخواهد رفت . مثال ديگر براى تو بزنم : اين كشتى ساخته شدهء طبيعت كه تو را از شناورى در اقيانوس حيات اصيل محروم نموده است ، بدون گذاشتن يك من اخير از هشيارى ، غرق نخواهد گشت .\r\nاصل اساسى همان يك من آخرى است كه كشتى وسواس وگم راهى بخش تو را غرق خواهد كرد . اگر به ارادهء خود نميرى جان كندن تو دراز خواهد شد . بيا و مانند شمع با ديدن صبح بمير .\r\nمادامى كه اين لحظات درخشان وموقت حيات پنهان نشوند ، خورشيد جهان افروز آشكار نخواهد گشت ، يا بالعكس ، تا خورشيد عالم آرا سر از افق برنياورد اختران آسمان ( لحظات كم فروغ حيات ) كه توام با جان كندنها است خاموش نخواهند گشت .\r\n\r\nگرز بر خود زن منى را در شكن\r\nزان كه پنبهء گوش آمد چشم تن\r\nگرز بر خود مىزنى هم اى دنى\r\nعكس توست اندر فعالم اين منى\r\n\r\nتو كارى با من ندارى ، بلكه -\r\n\r\nعكس خود در صورت من ديده اى\r\nدر قتال خويش در پيچيده اى\r\nهمچو آن شيرى كه در چَه شد فرو\r\nعكس خود را خصم خود پنداشت او\r\n\r\nمن كه امروز براى تو نغمهء نفى سر دادم ، براى اين بود كه نفى ضد اثبات ونيستى ضد هستى است ، تا بتوانى براى شناخت اثبات كه ضد نفى است ، از نفى بهره ور باش .\r\nپهنه اين جهان هستى عرصهء جولانگاه اضداد است ، مناسب حال تو بيان ضد است كه بتوانى ضد ديگر را دريابى . تو هم اكنون مرگ ارادى را برگزين تا به حيات اختيارى نائل گردى .\r\nمقصودم از مرگ ، زير خاكهاى تيره رفتن نيست ، بلكه منظورم تحولى است\r\n","description":"","footnote":"","page_name":" 285 ","page_number":289},
  {"content":"\r\nاز حيات طبيعى به حيات اعلاى انسانى . چنان كه - مرد كه به بلوغ مىرسد ، دوران طفوليتش مىميرد و از بين مىرود و رنگ سياه زنگى را تبديل به سپيدى رومى مىنمايد .\r\nخاك تبديل به طلا مىشود وطبيعت وعنوان خاكى آن از بين مىرود ، غم مبدل به شادى ، وخارهاى زهرآگين غمناكى نابود مىگردد .\r\nپيامبر براى همين نكته فرمود : كه اگر بخواهى مرده‌اى را به شكل زنده ببينى ، ابو بكر را ببين كه در حقيقت مرده وجانش به پشت پرده طبيعت رفته وجسمش در روى خاك مانند زندگان راه مىرود ، لذا اگر هم اكنون بميرد و براى روح او انتقالى باشد ، اين تحول از مقامى به مقام ديگرى است .\r\nمحمد صلى الله عليه وآله پيامبر ما صد قيامت فعلى را در وجودش نشان مىداد ، زيرا او در مرگ ارادى وفناى اختيارى ، هستى خود را باز كرده وبسته بود . پيامبر اكرم به نعمت عظماى تولد دوم نايل گشته بود ولذا صد رستاخيز را بالعيان نمودار مىساخت . حال اين مردم شگفت آور است كه -\r\n\r\nزو قيامت را همىپرسيده اند\r\nكاى قيامت تا قيامت راه چند ؟\r\n\r\nآن بزرگوار هم با زبان حال مىگفت : آخر اى مردم ، شما چگونه از خود رستاخيز در بارهء رستاخيز مىپرسيد به همين جهت بود كه آن پيامبر خوش پيام مىفرمود : موتوا قبل ان تموتوا چنان كه من اولًا مرگ ارادى را به خود راه دادم سپس پيام رسالت خود را به شما آوردم . پس براى ديدن قيامت بايستى نخست حال قيامت را پيدا كرد ، بلكه براى ديدن واقعى هر چيز مطابق « فبصرك اليوم حديد » بايستى اولًا حال رستاخيز را در خود به وجود آورد . آرى -\r\n\r\nتا نگردى اين ، ندانى آن تمام\r\nخواه كان انوار باشد يا ظلام\r\n\r\nچنان كه اگر بخواهى عقل را درك كنى ، بايستى وجودت را به عقل بسپارى ، مانند عشق ، كه تا عاشق نشوى جمال عشق را نخواهى ديد . آتش نشوى آتش را\r\n","description":"","footnote":"","page_name":" 286 ","page_number":290},
  {"content":"\r\nبه طور حقيقى نخواهى ديد و تا نور نشوى هيچ چيز را درك نخواهى كرد .\r\nبگذاريم وبگذريم ، من اگر اذهان سزاوار و هشيار مىديدم ، دلايلى آشكار براى اثبات اين ادعايم مىآوردم ، آرى ، -\r\n\r\nهست انجير اين طرف بسيار خوار\r\nگر رسد مرغى قنق انجير خوار\r\n\r\nولى چكنم كه -\r\n\r\nبر سماع راست هر تن چير نيست\r\nطعمهء هر مرغكى انجير نيست\r\n\r\nبه طور كلى - تمام مردم از زن و مرد در اين دنيا مشغول جان كندن هستند .\r\nاين مطالب را كه مىگويم ، تو مانند وصيت پدر و مادر مهربان با فرزندش تلقى كن -\r\n\r\nتا برويد رحمت وعبرت بدين\r\nتا ببرّد بيخ بغض ورشك وكين\r\n\r\nتو با ديدهء واقع بين در خويشاوندان بنگر كه مشغول جان كندن مىباشند ، باشد كه دلت بسوزد ، اين نگرش مولود خيال ووهم نيست ، زيرا - آن چه كه در آينده خواهد آمد ، مانند اين است كه هم اكنون آمده است وجان كندن دوست را كه در آينده خواهد آمد ، از هم اكنون ببين ونظاره كن .\r\nاگر ديدى اغراض نفسانى نمىگذارد با چنين نظر واقع بينانه جان كندنها را تماشا كنى ، بكوش آن غرضها را از خود دور كن و در نيازمندى وناتوانى غوطه ور مباش . زيرا توقع مزيت برگزيده از شخص عاجز ، توقع معجزه است .\r\nاين عجز وناتوانى زنجيرى بر دست و پاى آدمى است كه هر لحظه زنجير ديگرى مىزايد . چشم باز كن زنجير ناتوانى را ببين و -\r\n\r\nپس تضرع كن كه اى هادى زيست\r\nباز بودم پشه گشتم اين ز چيست\r\n\r\nپروردگارا ، هر روز كه مىگذرد قدم در شرور وتبهكارىها سختتر مىفشارم ، من همان انسانم كه هر لحظه در خسارت قهر تو بسر مىبرم .\r\nمن در مقابل پندهاى خدايى تو كر بوده‌ام ، من ادعاى بت شكنىها داشتم\r\n","description":"","footnote":"","page_name":" 287 ","page_number":291},
  {"content":"\r\nدر صورتى كه خود آن بنگر بت پرست بوده‌ام كه حجاب جمال وجلال تو بود .\r\nبه ياد مرگ بودن بهتر از پر كردن تمام سطوح روح از صنعت وسوداگرى است .\r\nمرگ آن خزان است كه از راه فرا مىرسد و برگ هستىات را به خاك فرو مىريزد . برگهاى هستى تو ساليان متمادى است كه براى زوال عمر تو طبل هشدارى مىزند و تو از شنيدن آوازش جز جنباندن گوش چيزى نداشته‌اى .\r\n","description":"","footnote":"","page_name":" 288 ","page_number":292},
  {"content":"\r\n\r\n\r\nتشبيه مغفلى كه عمر ضايع كند و در نزع بيدار شود و به ماتم اهل حلب\r\n\r\n( ( 774 ) ) گويد اندر نزع از جان آه مرگ\r\nاين زمان كردت ز خود آگاه مرگ\r\n( ( 775 ) ) اين گلوى مرگ از نعره گرفت\r\nطبل او بشكافت از ضرب اى شگفت\r\n( ( 776 ) ) در دقايق خويش را در تافتى\r\nرمز مردن اين زمان دريافتى\r\n\r\nتفسير ابيات\r\nاين فرو رفتگان ظلمات نادانى و اين گم شدگان بيابانهاى بىسر و ته غفلت ، فقط در موقع جان كنش است كه آه مرگ را از اعماق جان برمىآورند .\r\nآرى در اين دقايق است كه مرگ تو را از خود آگاه خواهد ساخت .\r\nاين همان مرگ است كه در ايام زندگى از بس براى تو نعره زده بود ، گلويش گرفته و از بس طبل هشدارى براى تو كوبيده كه از هم شكافته بود .\r\nدر آن روزگار زندگى خود را در دقايق امور بىهوده پيچيدى وامروز رمز مردن را دريافتى\r\n","description":"","footnote":"","page_name":" 289 ","page_number":293},
  {"content":"\r\n\r\n\r\nرسيدن شاعر به حلب روز عاشورا وحال معلوم نمودن ونكته گفتن وبيان حال كردن\r\n\r\n( ( 777 ) ) روز عاشور همه اهل حلب\r\nباب انطاكيه اندر تا به شب\r\n( ( 778 ) ) گرد آيد مرد و زن جمعى عظيم\r\nماتم آن خاندان دارد مقيم\r\n( ( 779 ) ) تا به شب نوحه كنند اندر بكا\r\nشيعه عاشورا براى كربلا\r\n( ( 780 ) ) بشمرند آن ظلمها وامتحان\r\nكز يزيد وشمر ديد آن خاندان\r\n( ( 781 ) ) از غريو نعره ها در سرگذشت\r\nپر همىگردد همه صحرا ودشت\r\n( ( 782 ) ) يك غريبى شاعرى از ره رسيد\r\nروز عاشورا و آن افغان شنيد\r\n( ( 783 ) ) شهر را بگذاشت و آن سو راى كرد\r\nقصد جست وجوى آن هيهاى كرد\r\n( ( 784 ) ) پرس پرسان مىشد اندر افتاد\r\nچيست اين غم بر كه اين ماتم فتاد ؟\r\n( ( 785 ) ) اين رئيسى زفت باشد كه بمرد\r\nاين چنين جمعى نباشد كار خرد\r\n( ( 786 ) ) نام او القاب او شرحم دهيد\r\nكه غريبم من شما اهل دهيد\r\n( ( 787 ) ) چيست نام وپيشه واوصاف او\r\nتا بگويم مرثيهء الطاف او\r\n( ( 788 ) ) مرثيه سازم كه مرد شاعرم\r\nتا از اينجا برگ ولالنگى برم\r\n( ( 789 ) ) آن يكى گفتش كه تو ديوانه اى\r\nتو نه‌اى شيعه عدوّ خانه اى\r\n( ( 790 ) ) روز عاشورا نمىدانى كه هست\r\nماتم جانى كه از قرنى به است\r\n( ( 791 ) ) پيش مؤمن كى بود اين قصه خوار\r\nقدر عشق گوش عشق گوشوار\r\n( ( 792 ) ) پيش مؤمن ماتم آن پاك روح\r\nشهره تر باشد ز صد طوفان نوح\r\n\r\nتفسير ابيات\r\nاهالى حلب در روز عاشورا در باب انطاكيه از بامداد تا به شب گرد هم جمع مىشدند وماتم خاندان پيامبر را مىگرفتند . اين نوحه ونالهء شيعه در روز عاشورا براى حادثهء كربلا بود . در آن ماتم ستمگرىها وشكنجه هايى را كه از يزيد بن معاويه وشمر بن ذى الجوشن به امام حسين عليه السلام وخاندانش وارد شده بود به ياد مىآورند و از غريو\r\n","description":"","footnote":"","page_name":" 290 ","page_number":294},
  {"content":"\r\nوفريادهاى آنان صحرا ودشت پر مىشود .\r\nدر يكى از ايام عاشورا شاعرى از راه رسيد و آن افغان وشيون را كه اهالى جلب در باب انطاكيه طنين انداز كرده بودند ، شنيد ورهسپار ميان آن جمعيت گشت و در جستجوى علت آن هيهاى وهياهو برآمد .\r\nمىپرسيد آيا رئيس بسيار بزرگى از ميان اينان رخت بربسته است ؟ زيرا چنين ناله و فرياد دسته جمعى كار كوچكى نيست . شما كه اهل اين محل هستيد ، بياييد نام والقاب او را به من شرح كنيد و به من كه بىگانه هستم از نام وپيشه واوصافش اطلاعى بدهيد و من مرد شاعرى هستم ، تا در اوصاف لطيف و براى درگذشتش مرثيه بسرايم .\r\nيكى از آن مردم گفت : تو مرد ديوانه و از گروه شيعه نيستى ، بلكه دشمن خاندان پيامبرى ، مگر نمىدانى كه اين روز عاشورا و روز ماتم آن جان جهان است كه به تنهايى از يك قرن انسان بهتر است . اين داستان خونين داستان كوچكى نيست ، عشق گوشواره به اندازهء عشق گوش به اوست . آرىاى بىگانهء غافل\r\n\r\n( ( 792 ) ) پيش مؤمن ماتم آن پاك روح\r\nشهره تر باشد ز صد طوفان نوح\r\n\r\n","description":"","footnote":"","page_name":" 291 ","page_number":295},
  {"content":"\r\n\r\n\r\nنكته گفتن آن شاعر جهت شيعهء حلب\r\n\r\n( ( 793 ) ) گفت آرى ليك كو دور يزيد\r\nكى بد است آن غم چه دير اين جا رسيد\r\n( ( 794 ) ) چشم كوران آن خسارت را بديد\r\nگوش كرّان اين حكايت را شنيد\r\n( ( 795 ) ) خفته بوده ستيد تا اكنون شما\r\nكه كنون جامه دريديد از عزا\r\n( ( 796 ) ) پس عزا بر خود كنيد اى خفتگان\r\nزان كه بد مرگيست اين خواب گران\r\n( ( 797 ) ) روح سلطانى ز زندانى بجست\r\nجامه چون درّيم و چون خاييم دست\r\n( ( 798 ) ) چون كه ايشان خسرو دين بوده اند\r\nوقت شادى شد چو بگسستند بند\r\n( ( 799 ) ) سوى شاد روان دولت تاختند\r\nكنده وزنجير را انداختند\r\n( ( 800 ) ) دور ملك است وگه شاهنشهى\r\nگر تو يك ذره از ايشان آگهى\r\n( ( 801 ) ) ور نه‌اى آگه برو بر خود گرى\r\nزان كه در انكار نقل ومحشرى\r\n( ( 802 ) ) بر دل ودين خرابت نوحه كن\r\nچون نمىبيند جز اين خاك كهن\r\n( ( 803 ) ) ور همىبيند چرا نبود دلير\r\nپشت دار وجان سپار و چشم سير\r\n( ( 804 ) ) در رخت كو از پى دين فرخى ؟\r\nگر بديدى بحر كو كف سخى ؟\r\n( ( 805 ) ) آن كه جو ديد آب را نكند دريغ\r\nخاصه آن كاو ديد دريا را وميغ\r\n( ( 794 ) ) چشم كوران آن خسارت را بديد\r\nگوش كرّان اين حكايت را شنيد\r\n( ( 795 ) ) خفته بوده ستيد تا اكنون شما\r\nكه كنون جامه دريد از عزا\r\n( ( 796 ) ) پس عزا بر خود كنيد اى خفتگان\r\nزان كه بد مرگيست اين خواب گران\r\n\r\nداستان كربلا چه بوده است كه شيعيان اهميت فوق العاده به آن مىدهند ؟\r\nپيش از ورود به توضيح اختصارى داستان كربلا ، اين نكته را متذكر مىشويم :\r\n","description":"","footnote":"","page_name":" 292 ","page_number":296},
  {"content":"\r\nكه جلال الدين در دورانى زندگى مىكرده است كه مغول جوامع اسلامى را تار و مار كرده وپاشيده بود .\r\nيادآورى داستان كربلا با اين كه مسلم وقطعى بود ، اين نتيجه را در بر داشت كه با رواج تفسير وتحليل وريشه گيرىهاى آن داستان ، اختلافاتى در ميان خود مسلمانان بروز مىكرد وناخود آگاهانه كمكى به مغول مىنمود ، اگر اين احتمال در هدف گيرى جلال الدين صحيح باشد ، عدم تعرض او را به داستان مزبور وبهره بردارى از آن را تصحيح مىنمايد ، ولى در ابيات مورد تفسير ونقد وتحليل در باره شاعرى كه روز عاشورا به حلب آمده بود ، در بهره بردارى از حادثهء كربلا اظهار نظر كرده است ، لذا ما هم به نقد وتحليل آن مىپردازيم .\r\nدر بارهء نقل داستان كربلا وعلل ونتايج آن حادثهء بىنظير تاريخ ، نه تنها هزارها كتاب وديوان اشعار از خود شيعيان ، بلكه از ساير فرق مسلمانان وحتى در قرون اخيره از طرف مغرب زمينىها هم كتابهاى متعدد ومقالات فراوان منتشر شده است . از طرف ديگر هر كسى كه چه از مسلمانان و چه از غير مسلمانان سرى به تاريخ اسلام زده است ، حادثهء خونين كربلا را با اهميت فوق العاده تلقى كرده ، در بارهء آن اظهار نظر مثبت نموده است ، بجز عدهء بسيار معدود كه عينك درك اجتماعى معمولى را به چشم زده و مانند ابن خلدون گفته است : كه با اين كه حسين شايستهء آن مقام بود كه مىخواست ، ولى نمىبايست در مقابل شوكت وقدرت يزيد قد علم كند .\r\nشما مطالعه كنندهء محترم در اين چند صفحه كه به طور خيلى مختصر داستان كربلا را مطالعه مىكنيد ، خود قضاوت عادلانه در اين موضوع خواهيد كرد .\r\nداستان كربلا به طور فهرست بقرار زير بوده است :\r\nمعاويه بن ابى سفيان پدر يزيد در زمام دارى عمر بن الخطاب والى اردن شده سپس عمر او را پس از مرگ برادرش يزيد بن ابى سفيان به حكومت دمشق نصب\r\n","description":"","footnote":"","page_name":" 293 ","page_number":297},
  {"content":"\r\nنمود و در زمان عثمان بن عفان همهء شام به او وا گذار شد . ( 1 )  معاويه مردى بود كه به اتفاق آراى مورخين محقق : ايده ئولوژى اسلامى را كه تمام نژادها وجوامع وسرزمينها را با برداشتن مرزها متحد مىساخت ، وسيله‌اى براى در راه زمام دارى شخصى خود وباز گرداندن آن به نژاد پرستى اولًا و به نژاد عرب ثانيا به وسيلهء پسرش يزيد خواسته واستخدام كرده است .\r\nچون اين جمله را مورخين از عمر بن خطاب به طور فراوان نقل كرده‌اند كه : « هر وقت به معاويه مىنگريست ، مىگفت : « اين كسراى عرب است » ( 2 )  در دوران او بود كه سكه هايى زده شد كه روى آنها عكس يك عرب در حالى كه شمشيرى به كمر بسته بود ترسيم شده بود » ( 3 )  موقعى كه ضحاك بن قيس براى اعلان مرگ معاويه به بالاى منبر مىرود ، در ميان توصيفاتى كه از معاويه مىكند ، اين جمله وجود دارد كه « معاويه پناهگاه عرب بود » ( 4 )  ابن خلدون صريحا مىنويسد : « سپس طبيعت ملك اقتضا كرد كه معاويه در امر زمام دارى وعظمت ومقدم داشتن خود بر ديگران بكوشد و اين زمام دارى وادعاى عظمت وتقديم خود بر ديگران در شان معاويه نبود ، ولى اين يك امر طبيعى بود كه تعصبش وادار به آن مىكرد ونژاد بنى اميه هم اين عصبيت را دارا بودند »\r\n( مقدمه تاريخ - ابن خلدون ص 205 ) اتصاف معاويه وپيروانش به گروه ستم كار در كلام پيامبر اكرم بقدرى معروف است كه احتياج به ذكر ماخذ ندارد . آن حضرت به عمار بن ياسر فرموده است : « يا عمار تقتلك الفئه الباغيه » ( اى عمار تو را گروه ستم كار خواهد كشت ) وعمار در جنگهاى صفين سپاهيان معاويه بود كشته شده است .\r\nتمام مورخين نوشته‌اند : موقعى كه عثمان در محاصره از معاويه كمك خواست ، كمكى براى او نفرستاد ، وقتى كه محاصرهء عثمان شديدتر شد يزيد بن اسد قشيرى را فرستاد وگفت وقتى كه به ذى خشب ( حومهء مدينه ) رسيدى همان جا توقف كن و به اين بهانه\r\n","description":"","footnote":" ( 1 ) الاعلام ، زركلى ج 8 ص 172 . .  ( 2 ) تاريخ الخلفا ، سيوطى ، ص 195 ، والاعلام زركلى ، ج 8 ص 173 . .  ( 3 ) البداية ، ج 8 ص 143 ، نقل از مقتل الحسين عبد الرزاق مقرم ، ص 121 . .  ( 4 ) مقدمه تاريخ ، ابن خلدون ، ص 205 . . ","page_name":" 294 ","page_number":298},
  {"content":"\r\nكه من در حادثه عثمان حاضر بودم ، چيزى مىديدم كه مىبايست اقدام به سود عثمان كنم و تو ( معاويه ) غايب بودى ، لذا من كمك كردم ، اقدامى نكن .\r\nيزيد بن اسد در ذى خشب متوقف شد تا عثمان كشته شد . سپس معاويه شاگرد مكتب ماكياولى ( 1 )  به خوان خواهى عثمان برخاست وادعاى خلافت كرد و با على بن ابى طالب عليه السلام كه به اضافهء خلافت الهى حكومت رسمى وقطعى جوامع اسلامى با او بود ، بدون كمترين دليل مجوز جز مقام پرستى جنگيد وبشريت را از خدماتى كه علي عليه السلام به آن انجام مىداد محروم ساخت .\r\nبدان جهت كه تا كنون در بارهء اوصاف ماكياولى معاويه ومبارزهء او با حق وحقيقت سخنان زياد گفته شده است ، ما از تكرار آنها خوددارى مىكنيم ، فقط بگفتهء سيوطى قناعت مىكنيم : « ابن ابى شيبه از سعيد بن جمهان نقل مىكند كه به سفينه گفتم : بنى اميه گمان مىكند كه خلافت در قبيلهء آنان است ؟ گفت دروغ مىگويند ، بلكه بنى اميه از سختترين ملوك هستند واولشان معاويه است . سلفى از عبد الله بن احمد بن حنبل نقل مىكند كه از پدرم ( احمد ) در بارهء على ومعاويه پرسيدم ؟ پدرم گفت : على دشمنان زيادى داشت ، دشمنانش هر چه جستجو كردند ، بلكه عيبى براى او پيدا كنند ، نتوانستند كمترين عيبى در او به بينند ، لذا مردى را كه با او جنگيد ( معاويه ) تعريف كردند و اين حيله‌اى بود كه به راه انداختند . » ( 2 )  گمان نمىكنم كسى به طور دقيق و همه جانبه مكتب اسلام را با آن فلسفه و اخلاق و حقوق الهىاش\r\n","description":"","footnote":" ( 1 ) اين كه گفتيم شاگرد مكتب ماكياولى ، براى آن است كه معاويه بود كه اندرز ماكياولى را در كتاب شهريار در تمام دوران رياستش به كار بست . اندرز ماكياولى چنين بود كه : « اگر طالب انجام دادن كارهاى عظيم وسترگ است نبايد در سياست پاى بند عهد خويش باشد [ معاويه تمام عهدهايى را كه با امام حسن مجتبى عليه السلام بسته بود ، همه را با تمام صراحت زير پا گذاشت 
  ] و به قول خود وفا كند ، بلكه واجب است خصلت روباه و درنده خويى شير را در خود فراهم آورد » بيسمارك ، تأليف دكتر سيد حسين مصطفوى ص 37 و 38 . .  ( 2 ) تاريخ الخلفا ، سيوطى ، ص 199 . . ","page_name":" 295 ","page_number":299},
  {"content":"\r\nبداند و از منظور پيامبرش كه به وجود آوردن انسانهاى ملكوتى بود با خبر شود ، سپس به شخصيت وحكومت معاويه وكارهايش مراجعه كند به اين نتيجه نرسد كه معاويه خود مكتب اسلام را دگرگون كرد ومواد خام نظريات ماكياولى را در جوامع اسلامى پياده كرد .\r\nاين انسان وارونه به اصطلاح امير المؤمنين در پاسخ نامه محمد ابى بكر كه از مصر نوشته واو را به جهت مخالفت با حكومت حقه امير المؤمنين توبيخ وتهديد نموده بود ، چنين مىنويسد :\r\n« فقد كنا وابوك فينا نعرف فضل ابن ابى طالب وحقه لازما مبرورا علينا فلما اختار الله لنبيه ما عنده واتم له ما وعده واظهر دعوته وابلج حجته وقبضه الله اليه صلوات الله عليه فكان ابوك وفاروقه اول من ابتزه حقه وخالفه على امره على ذلك اتفقا واتسقا . . . ولو لا ما فعل ابوك من قبل ما خالفنا ابن ابى طالب ولسلمنا اليه . . . » ( 1 ) \r\n( ما در زمان پيامبر بوديم وپدرت هم با ما برترى على بن ابى طالب ولزوم حق او را بر گردن خود مىدانستيم ، هنگامى كه خداوند پيامبر اسلام را به پاداشى كه براى او آماده كرده بود برگزيد و آن چه را كه به او وعده كرده بود به اتمام رسانيد ودعوت او را آشكار ساخت وحجتش را روشن فرمود ، پدر تو وفاروقش اولين كسى بودند كه حق على را از او سلب كردند و با او مخالفت ورزيدند و بر اين كار اتفاق داشتند . اگر پدرت پيش از من اين اقدام را نكرده بود ، ما با على بن ابى طالب مخالفت نمىكرديم وخلافت را به او تسليم مىنموديم . )\r\n","description":"","footnote":" ( 1 ) تاريخ صفين ، نصر بن مزاحم چاپ مصر ( دوم ) ص 119 و 120 و مروج الذهب ، مسعودى چاپ مصر ( سعادت ) ج 3 ص 21 و 22 و شرح نهج البلاغه ، ابن ابى الحديد ج 1 ص 284 وجمهرة رسائل العرب احمد زكى صفوت ج 1 ص 545 و 546 . . ","page_name":" 296 ","page_number":300},
  {"content":"\r\nاين حيله گر سه زمام دار گذشته را هم در موقعيت مناسبى براى توجيه كار ماكياولىاش همدست مىكند و براى ساكت كردن محمد بن ابى بكر وموج نشان دادن مبارزه با حق را كه در پيش گرفته بود ، به چنين وسيله‌اى كه براى او امكان داشته است ، دست مىزند اين معاويه كه بهار اسلام را به خزان مبدل كرده بود ، يزيد فرزند خود را كه هيچ مورخى در فسق وفجور او ترديد نكرده است ، ( 1 )  با انواعى از حيله ها وتهديدها گرفته تا لبهء شمشير بران ( 2 )  به سرپرستى جوامع اسلامى نصب مىكند . وعبد الرحمن بن ابى بكر در يك جملهء مختصر مىگويد : « اين است سنت وقانون هرقل وقيصر . » ( 3 )  موقعى كه معاويه براى تحميل يزيد به مدينه كه مجتمع مهاجرين وانصار بود آمد ، بزرگان مدينه را كه امام حسين عليه السلام در ميان آنان بود در يك جا جمع كرده يك سخنرانى با اضطراب ومعانى مشوش ايراد كرد كه كار حيله گران اجتماعى است ، ( 4 )  نه يك حاكم الهى كه پيامبر اسلام منظور كرده بود .\r\n","description":"","footnote":" ( 1 ) مقدمه ابن خلدون ، ص 216 ، وتاريخ يعقوبى ، احمد بن ابى يعقوب ج 2 ص 220 . .  ( 2 ) مقدمه ابن خلدون ، ص 241 .  ( 3 ) تاريخ الخلفا ، ص 203 . .  ( 4 ) معاويه در سخنانش مىگويد . . . ثم خلفه رجلان محفوظان وثالث مشكور و بين ذلك خوض طال ما عالجناه مشاهدة ومكافحة ومعاوينة وسماعا و ما اعلم منه ما فوق ما تعلمان . » [ مخاطب ابن عباس و امام حسين عليه السلام است 
  ] ( سپس دو مرد محفوظ وسومى مشكور به جاى پيامبر نشستند و در اين اثنا فرو رفتنها بود كه مدت زيادى مىخواستيم آنها را حل كنيم و چه از نظر مبارزه وديدن و شنيدن و من در بارهء سومى جز آنكه مىدانيد چيزى نمىدانم . ) در مقابل صراحت مكتب اسلام در همه قلمروهاى فردى واجتماعى ومادى ومعنوى ، امثال جملات فوق را به اضافهء كردار خارجى معاويه تنها با دو كتاب مطارحات وشهريار ماكياولى مىتوان تفسير كرد . مأخذ مزبور . 194 . . يعقوبى در صفت حيله گرى ومكر پردازى معاويه چنين مىگويد : « وكان اكثر فعله المكر والحيلة »\r\n( اكثر كارهاى معاويه از روى مكر و حيله بوده است ) تاريخ يعقوبى ج 2 ص 238 . . ","page_name":" 297 ","page_number":301},
  {"content":"\r\nآن گاه يزيد را تعظيم وتمجيد مىكند ومىگويد ، شما سابقه يزيد را به خوبى مىدانيد وامر او را تجويز كرده‌ايد خداوند مىداند كه مقصود من از زمام دار نمودن يزيد پر كردن شكافها به وسيلهء او است ، با چشم بيدار . . . پس از مقدارى مغالطه و چشم بندى ، ابن عباس مىخواهد پاسخ معاويه را بگويد ، امام حسين عليه السلام به او اشاره مىكند كه ساكت باش و خود امام حسين برمىخيزد و حمد وثناى خداوندى را بجا مىآورد ودرود به روان پيامبر مىفرستد ومىفرمايد : . . . » اى معاويه ، بامداد روشن سياهى ذغال را آشكار كرده وروشنايى آفتاب چراغهاى ناچيز را ساقط كرده است . در سخنانت افراط و تعدى از حق نمودى . . . شيطان نصيب خود را از سخنانت برداشت . . . آيا مىخواهى مردم را در باره ى فرزندت يزيد بفريبى ؟ گويى تو مىخواهى چيز پوشيده‌اى را توصيف كنى ، يا توضيحى در بارهء چيزى كه از ديده ها غايب است بدهى ، يا مطلبى را مىگويى كه تنها تو در بارهء آن دانا هستى و هيچ كس چيزى در بارهء آن نمىداند .\r\nيزيد خود حقيقت خويشتن را كه راى و عقيده اش را اثبات كند ، فاش ساخته است ، تو در بارهء يزيد سخنانى را بگو كه او بر خود پذيرفته وشخصيتش آن را نشان مىدهد : زندگى او در بارهء سير وسياحت در سگهايى است كه بيك ديگر هجوم مىآورند ، او عمر خود را با كنيزهاى خواننده ونوازنده ولهو ولعب سپرى كرده است .\r\nاين كار را رها كن ، بس است براى تو و بال سنگينى كه به گردن گرفتى و تو خدا را با آن وزرو و بال ملاقات كنى براى تو كفايت مىكند .\r\nسوگند به خدا همواره كار تو زدن يا هماهنگ ساختن باطل با ظلم وخفه كردن مردم با ستم بوده است ، ديگر مشكهاى خود را پر كرده‌اى ، بس است ، ميان تو مرگ چيزى جز چشم بهم زدن نمانده است . . . » ( 1 ) \r\n","description":"","footnote":" ( 1 ) الامامة والسياسة ( الخلفاء الراشدون ) ، ابن قتيبه دينورى ص 195 و 196 ارتكاب يزيد به فسق وفجور ولاابالىگرىهايش در تمامى منابع معتبر اسلامى و در مأخذ مزبور وتاريخ يعقوبى ج 2 ص 220 ثبت شده است . . ","page_name":" 298 ","page_number":302},
  {"content":"\r\n\r\nمعاويه به مقتضاى عناصر شخصيتش كه شمه‌اى از آن را باز گو كرديم ، با تهديد وتطميع پسرش را به جاى خود گذاشت ودنبال اعمالش به زير خاك رفت .\r\nدرست است كه اهالى ساده لوح شام در آن زمان ، مخصوصاً مگسها وگربه هاى سفره جو وهوا پرستان مغز پوچ پيش از مردن معاويه و پس از آن ، سايه هاى دروغين براى او ساختند و مانند بردگان در مقابل آن سايه سر تعظيم فرو آورده و ديگران را هم به پذيرش بردگى به آن سايهء مصنوعى دعوت كردند ، ولى سايه ساز واقعى وجدان تاريخ دست به كار شد وسايهء حقيقى معاويه را كه شمشيرى به دست در حال هجوم به سايهء مصنوعى معاويه بود ، به وجود آورد ، نخست رويدادهايى كه دانه هاى آن را معاويه كاشته وآبيارى نموده بود ، سپس مورخين ونقادان ورادمردان را برانگيخت كه بيش از اين در شناساندن معاويه تاخير صحيح نيست .\r\nاگر يزيد پسر معاويه پس از مرگ پدرش به ملك ورياست هم نمىرسيد ، ممكن بود كه ساده لوحان جوامع آن روز وامروز شخصيت معاويه را نشناسند و به دنبال همان سايهء دروغينش بروند ، ولى ما كه تكيهء اطمينان بخش به آن وجدان تاريخ داريم كه در رسالت الهىاش در صحنهء هستى ، كوچكترين تعارف ومجامله وچاپلوسى ندارد ، مىدانيم كه براى فاش ساختن ريشه وتنه وساقه وشكوفهء شخصيت معاويه ، اشخاص يا رويدادهاى ديگرى را نمودار مىساخت كه سايه هاى مصنوعى او را از اذهان مردم بزدايد وسايه حقيقىاش را آشكار نمايد .\r\nيزيد چه بود و چه كرد ؟\r\nتواريخ معتبر در ارائه ومعرفى چهرهء كريه وضد انسانى يزيد با اين كه از ديدگاه هاى مختلفى وقايع وسرگذشت شخصيتها ورويدادهاى تاريخى را مطرح مىكنند ، هيچ كوتاهى نكرده است باز گو كرده ومىگويند :\r\n« امام حسين عليه السلام وقتى كه فسق وانحراف يزيد به همهء مردم دورانش آشكار\r\n","description":"","footnote":"","page_name":" 299 ","page_number":303},
  {"content":"\r\nشد اقدام به عليه يزيد كرد . . . » ( 1 )  اين جملهء مختصر مىتواند شخصيت يزيد را به تمام معنى آشكار كند ، زيرا فساد وتبهكارى وانحراف يك شخصيت تا به حد نهايى نرسد ، گفته نمىشود كه اوصاف قبيح مزبور آن شخص براى همه ثابت شده است ، زيرا صدها احتمالات وتاويلات وتفسيرات واغراض شخصى وعمومى مانع از آن است كه بيش از ده جامعهء بزرگ اسلامى آن روز ، كوچك و بزرگ ودانا ونادان وخوب و بد . . . همه و همه كثافت و فساد وتبهكارى شاخصترين فردشان را بپذيرند .\r\nاگر از اين اتفاق نظر جوامع عصر خود يزيد و صاحب نظران قرون واعصار بعدى بگذريم ، توجه شايسته به كردار سه ساله ونيمش جاى ترديدى در اين حقيقت نمىگذارد كه موافقت حسين عليه السلام با او چيزى جز امضاى نابودى اسلام وبردگى مردم به بنى اميه نتيجه‌اى در بر نداشت . اما كار سه سال و نيم يزيد :\r\n1 - كشتن حسين بن علي عليه السلام با هفتاد و يك رادمرد ديگر به وضعى كه تا كنون هيچ مورخى چه مسلمان و چه غير مسلمان بدون لرز ووحشت وناراحتى روحى شديد ، نتوانسته است پيرامون آن حادثه مطالعه‌اى كند و چيزى بنويسد .\r\n2 - قتل عام اهل مدينه كه به قول مورخين در بارهء جلادان خون آشام مغول : « آمدند وكشتند وتار و مار كردند وسوزاندند ورفتند » با اين تفاوت كه در هيچ تاريخى ديده نشده است كه چنگيز وهلاكو وآباقا خان به فرماندهان خود دستور بدهند كه كسانى را كه از لبهء شمشير شما سالم ماندند ، دور خود جمع كنيد و از يكايك آنان براى برده شدن به من بيعت بگيريد . اين دستور را يزيد ضد بشر صادر كرده است .\r\nدستور يزيد به جلادش مسلم بن عقبه چنين بود كه اگر كسى از اهل مدينه زنده بماند بايد براى برده گى محض با من ( يزيد ) بيعت كند و اگر كسى از پذيرش\r\n","description":"","footnote":" ( 1 ) مقدمه تاريخ ، ابن خلدون ، ص 216 . . ","page_name":" 300 ","page_number":304},
  {"content":"\r\n\r\nبردگى امتناع ورزيد گردنش از بدنش جدا شود . » ( 1 )  3 - سوزاندن بيت الله الحرام وكشتار اهل مكه . اين بود كار سه سال و نيم زعامت يزيد .\r\nحسين بن على كه بود و چه كرد ؟\r\nچون در اين مباحث مقصود تحليل ونقدى در نظريهء جلال الدين در باره بهره بردارى جوامع اسلامى از داستان كربلا است ، لذا از تفصيل بيشتر در جزئيات عناصر شخصيت حسين وداستان بىنظيرش خوددارى مىكنيم . به طور اختصار كسى كه از وضع روحى و زندگى اين پيشواى ربانى اطلاع پيدا كند ، نامى جز جلوهء ديگرى از على بن ابى طالب نمىتواند براى او پيدا كند .\r\nما در اين مسئله تنها به انعكاس شخصيت اين بزرگوار در جوامع اسلامى معاصرش به دو جمله از معاويه ووليد بن عتبه قناعت مىورزيم : موقعى كه معاويه در بارهء حسين به فرزندش يزيد هشدار مىدهد . اين جمله را مىگويد : « حسين احب الناس الى الناس » ( 2 ) \r\n( حسين محبوبترين مردم نزد مردم است ) وقتى كه وليد بن عتبه والى يزيد در مدينه اطلاع پيدا مىكند كه حسين به عراق رسيده است ، به عبيد الله بن زياد مىنويسد : حسين به عراق روى آورده است ، او فرزند فاطمه وفاطمه دختر پيغمبر است ، بترس از آن كه كمترين ناگوارى به او برسانى . و اگر با او بد رفتارى كنى ، مردم به تو وقبيله ات مىشورند و هيچ كس از خاصه وعامه تا ابد آن را فراموش نخواهند كرد . » ( 3 )  اما اين كه حسين بن على چه كرد ؟ در بارهء گفتار وكردار وداستان كربلا بقدرى كتاب ومقاله نوشته شده وبررسىهاى متنوع وفراوان شده است كه احتياجى به باز گو\r\n","description":"","footnote":" ( 1 ) تاريخ يعقوبى ، ج 2 ص 250 و 251 . .  ( 2 ) تهذيب ابن عساكر ، ج 4 ص 327 . .  ( 3 ) محمد بن ابى طالب موسوى ، نقل از نفس المهموم ، ص 107 . . ","page_name":" 301 ","page_number":305},
  {"content":"\r\nكردن مشروح آن ديده نمىشود . تنها فهرستى از آن داستان را براى بهره بردارى در توضيح وتحليل ونقد نظريهء جلال الدين در موضوع ياد بود حسين متذكر مىشويم :\r\nمعاويه در نيمه ماه رجب سال 60 از هجرت مرد و در آن موقع يزيد در بيرون دمشق بود ، با شنيدن مرگ معاويه فورا خود را به دمشق رسانيده ، بلافاصله نامه‌اى به وليد بن عتبه والى مدينه مىنويسد كه « به مجرد رسيدن اين نامه حسين بن على وعبد الله بن زبير را [ و در بعضى از تواريخ وعبد الرحمن بن ابى بكر وعبد الله بن عمر را هم ضبط كرده‌اند 
  ] . احضار نموده و از آنان براى من بيعت بگير و اگر امتناع نمودند ، گردنشان را بزن و سر هر دو [ يا هر چهار نفر را 
  ] به نزد من بفرست ، سپس از همهء مردم براى من بيعت بگير و اگر كسى تخلف كرد ، همان حكم را كه گفتم در بارهء او نيز اجرا كن . » ( 1 )  حسين ابن علي عليه السلام امتناع ورزيده رهسپار مكه مىشود ، در ايام اقامت در مكه نامه هاى خيلى فراوان از مردم عراق مخصوصاً از شخصيتهاى بزرگ كوفه مىرسد كه ما مردم زمام دارى يزيد را نپذيرفته‌ايم ، با شتاب به سوى ما حركت كن كه ما پيشوايى جز تو نمىشناسيم .\r\nحسين پسر عموى خود مسلم بن عقيل را مانند نماينده‌اى به كوفه مىفرستد يزيد از طرف ديگر براى ساكت كردن مردم كوفه عبيد الله بن زياد را كه يكى از اشقياى روزگار ومعروف به ابن مرجانه بود ، به جاى نعمان بن بشير به حكومت كوفه نصب مىكند . عبيد الله بن زياد با حيله گريهاى اموى مسلم را دستگير واو را با فجيعترين وضعى به شهادت مىرساند .\r\nامام حسين عليه السلام هشتم ماه ذى الحجه سال 60 هجرى از مكه به سوى عراق حركت مىكند . اين حركت سه علت داشته است :\r\n","description":"","footnote":" ( 1 ) تاريخ يعقوبى ، ج 2 ص 241 . . ","page_name":" 302 ","page_number":306},
  {"content":"\r\nيك - اضطراب ونگرانى بسيار شديد حسين عليه السلام در بارهء محو شدن اسلام به دست يزيد وهواخواهانش . دو علت ديگر مانند وسيله‌اى براى انجام تكليف وارضاى وجدان الهىاش بوده است .\r\nدو - نامه ها ودرخواست موكد اهل عراق كه او را به پيشوايى خود مىخواستند .\r\nسه - توطئه‌اى كه دست نشانده هاى يزيد براى كشتن حسين در مكه آرى يزيد ( سوزانندهء حرم خدا ) چيده بودند . اين حركت و سير از مكه ادامه مىيابد وچنانكه همهء تواريخ بدون استثناء نوشته‌اند در سرزمين كربلا كه نامهاى ديگرى هم مانند نينوا وغاضريه وطف وطفوف داشته است پايان مىپذيرد و امام حسين با هفتاد و يك نفر از پاكترين اولاد آدم با فجيعترين وضع به دست عمال يزيد شهيد مىشود .\r\nاين است مختصرترين فهرست داستان كربلا .\r\nاما هويت وتفصيلات اين داستان كه آشكار كننده ترين داستان ميان حق و باطل در تاريخ بشرى است ، بقدرى با عظمت وآموزنده است كه تا كنون بيش از صدها كتاب وهزاران ديوان شعر وتحليلات تاريخى در پيرامون آن داستان وتفصيلاتش نوشته شده است ، با اين حال باز در هر مدتى كم وبيش از نظر انسان دوستان ومربيان بشرى در صورت كتاب ومقاله وسخنرانى و به عنوان حادثهء غير قابل چشم پوشى تاريخ مطرح مىشود .\r\nآن چه كه جلال الدين با نظر به چشم انداز كارى كه در باره انسانيت ( هيومانيسم ) محض ، يا انسانى - الهى ، پيش گرفته بود ، مىتوانست از داستان كربلا بهره بردارى كند ، مطالب زير را كه شمه‌اى از عناصر وواحدهاى داستان مزبور است ، مطرح نموده وحقايق فراوانى را از واقعيتهاى قطعى نه از قصه هاى تمثيلى وثابت نشده به فرهنگ مطلوب بشرى عرضه كند :\r\n","description":"","footnote":"","page_name":" 303 ","page_number":307},
  {"content":"\r\n\r\n1 - نظرى به سخنان امام حسين عليه السلام از مدينه تا آخرين لحظات زندگيش در بيان كربلا .\r\nاز آن جمله : - 1 - وصيتى است كه پيش از آن كه مدينه را ترك كند به برادرش فرموده است : « به نام خداوند مهربان - اين است وصيتى كه حسين بن على به برادرش محمد بن الحنفيه نموده است : حسين به وحدانيت خداوند بىهمتا شهادت مىدهد و شهادت مىدهد به اين كه محمد صلى الله عليه وآله ، بنده و فرستاده شدهء بر حق از نزد او است و به اين كه بهشت ودوزخ ورستاخيز حق است وترديدى در آن نيست وخداوند همهء مردگان را محشور خواهد فرمود . من حسين بن على براى تبهكارى وطغيانگرى وافساد وستمگرى خروج نكرده‌ام ، بلكه قيام من براى اصلاح امت جدم پيامبر صلى الله عليه وآله و قصد من امر به معروف و نهى از منكر و سير در مسير جدم پيامبر خدا وپدرم على بن ابى طالب است . اگر كسى اين حركت واقدام مرا از روى حق پذيرفت ، خداوند شايسته تر است به حق وحقيقت و اگر كسى مرا نپذيرفت ، صبر وتحمل خواهم كرد تا خدا ميان من وقوم ستم كار حكم كند واو است بهترين حكم كنندگان .\r\nاى برادر ، اين است وصيت من ، توفيق من در اختيار كسى جز خدا نيست ، توكلم بر او وباز گشتم به سوى او است . » ( 1 )  مطلبى را كه از جملات فوق در افق مثنوى مىتوان مورد بهره بردارى قرار داد : لزوم استقلال شخصيت آدمى در مقابل تبهكارىها وپليدى وجهالت جمعيتها وكوشش در راه اصلاح آنها است .\r\n2 - در مكه جمعيتى را كه در پيرامون او بودند و ساير افرادى كه مىخواستند بدانند حسين چه مىخواهد و چه برنامه‌اى را در نظر دارد ، جمع كرده خطبه‌اى خوانده است كه اين جملات در آن ديده مىشود :\r\n","description":"","footnote":" ( 1 ) مقتل العوالم ، نقل از مقتل الحسين عليه السلام ، عبد الرزاق مقرم - ص 139 و 140 . . ","page_name":" 304 ","page_number":308},
  {"content":"\r\n« سپاس مر خداى را ، خواست ومشيت مطلق وقدرت مطلقه از آن او است ، درود به پيامبرش .\r\nمرگ مانند گلو بند دور گردن فرزندان آدم پيچيده است ، اشتياقم به ديدار نياكانم در پشت پردهء زندگانى طبيعى چون اشتياق يعقوب به فرزندش يوسف است خوابگاهى بر من گسترده شده است ، بايد در آن بيارامم . . . اى مردم ، هر كس كه مىخواهد خون دلش را در راه ما بذل كند و خود را آمادهء ديدار خدا نمايد ، با ما كوچ وحركت كند ، من بامداد فردا با خواست خداوندى حركت خواهم كرد . » ( 1 )  مثنوى جلال الدين سه موضوع را در جملات فوق مىتوانست مطرح نمايد :\r\nالف - اشتياق ارواح اولياء الله بيك ديگر چه در زندگانى دنيوى و چه در پشت پردهء طبيعت ومشتاق در حالت زندگى دنيوى ومشتاق اليه در حيات ابدى .\r\n\r\nبر مثال موجها اعدادشان\r\nدر عدد آورده باشد بادشان\r\nجان گرگان وسگان از هم جداست\r\nمتحد جانهاى شيرين خداست\r\n\r\nب - بذل خون دل در راه دين ايده آل .\r\nج - حركت حسين رو به لقاء الله ( ديدار خدا ) بوده است .\r\n3 - در موقع خروج از مكه فرزدق شاعر معروف امام حسين را ملاقات مىكند ومىگويد : پدر ومادرم فداى تو باد ، چرا با شتاب از مكه بيرون آمدى ؟ فرمود : اگر عجله نمىكردم ، در مكه گرفتار مىشدم و در حرم خدا كه جايگاه امن است كشته مىشدم و به حرم خدا اهانت مىشد . . . سپس آن حضرت مىفرمايد :\r\nاگر قضاى خداوندى همانطور كه ما مىخواهيم فرود آيد ، سپاسش مىگذاريم و اگر قضاى الهى بخلاف آن چه كه ما مىخواهيم فرود آيد ، ما كه از حق و نيت حق وتقوا تجاوز نكرده‌ايم . » ( 2 )  مهمترين مسئلهء مربوط به قضا وقدر و تكليف\r\n","description":"","footnote":" ( 1 ) لهوف ، ابن طاووس ، ص 53 ونفس المهموم ، محدث قمى ، ص 100 . .  ( 2 ) نفس المهموم ، قمى ، ص 104 . . ","page_name":" 305 ","page_number":309},
  {"content":"\r\nانسان در مقابل آن ، در جملات فوق ديده مىشود كه مىفرمايد :\r\n« انجام تكليف الهى ، اساس حيات انسان است .\r\nاگر قضاى الهى موافقش باشد ، اين انجام تكليف الهى هم در نقشهء كلى جهان نمودار مىشود وهم در پشت پردهء نقشهء كلى جهان از راه جويبار روح به اقيانوس ابديت مىپيوندد و اگر انجام تكليف الهى در نقشهء كلى جهان هستى موافق نباشد .\r\nتنها از پشت پردهء نقشهء جهان از راه جويبار روح به اقيانوس ابديت مىپيوندد . اين مضمون عالىترين اصل محرك است كه بايستگى آدمى را در مقابل نقش قضا وقدر بيان مىكند .\r\n4 - پس از خروج حسين از مكه ، والى مكه عمرو بن سعيد نامه‌اى به آن حضرت مىفرستد كه برگرد و من از اهل عراق در بارهء تو وفايى نمىبينم وحركت تو به سوى عراق شكاف در ميان مسلمانان ايجاد خواهد كرد . برگرد من به شما امان مىدهم و از هر گونه محبت ونيكو كارى ودوستى با من برخوردار خواهى گشت .\r\nامام حسين در پاسخ او مىنويسد : « كسى كه دعوت به سوى خدا مىكند و عمل صالح انجام مىدهد و خود را يكى از مسلمانان مىداند ، از خدا وپيامبرش نگسيخته است . تو مرا به امان ومحبت واحسانت دعوت مىكنى ، بهترين امان جز امان خدا چيزى نيست و كسى كه در اين دنيا از خدا بيمى نداشته باشد ، در آخرت از امان خدا بهره مند نخواهد گشت . اگر مقصود و نيت تو از نامه‌اى كه به من نوشته‌اى خير خواهى واقعى است ، خدا تو را در دنيا و آخرت پاداش خير دهاد » ( 1 )  حقيقت پايدارى كه در اين جملات نهفته است ، دو چيز است :\r\nيك - اين است كه اگر زندگانى با تمام شئونش روى محاسبات الهى نباشد ، گسترش ميدان حيات هر اندازه هم وسيع وجالب باشد ، از هدف اعلاى زندگى بر كنار است .\r\nدو - بايد حقيقت وارزش عمل تنها با نيت سنجيده شود .\r\n","description":"","footnote":" ( 1 ) تاريخ طبرى ، نقل از مقتل عبد الرزاق مقرم ، ص 106 . . ","page_name":" 306 ","page_number":310},
  {"content":"\r\n5 - پس از ملاقات حر بن يزيد رياحى كه با هزار نفر از سپاهيان ابن زياد مامور گرفتن راه بر حسين وبردن او به كوفه بود ، طرف عصر سخنانى خطاب به سپاه حر بن يزيد فرمود از آن جمله است :\r\n« پيامبر خدا فرمود : هر كس امير ستم كارى را ببيند كه حرمت الهى را هتك مىكند وپيمان خداوندى را نقض مىنمايد ومخالف سنت پيامبرش در ميان بندگان ، با گناه وخصومت رفتار مىكند ، نه با كردار و نه با گفتار انتقاد و جلو گيرى نكند ، بر خدا است كه او را به عذاب شايسته اش فرو برد .\r\nآگاه باشيد ، پيروان يزيد اطاعت شيطان مىكنند واطاعت خدا را ترك نموده و فساد را در روى زمين آشكار وحدود الهى را موقوف ساخته و اموال مردم را به خود اختصاص داده ، حرام خدا را حلال و حلال او را حرام كرده‌اند .\r\nاين جملات يكى از بزرگترين اصول انسانى را گوشزد مىكند كه مىگويد : دو گروه انسانها كه يكى در گذرگاه انا لله وانا اليه راجعون گام برمىدارد و ديگرى در طبيعت زاييده مىشود وطبيعت را مىپرستد وسپس در طبيعت گم مىشود ، نمىتوانند هماهنگى داشتند . همين اصل را جلال الدين بارها در كتاب مثنوى مطرح كرده است .\r\n6 - وقتى كه طرماح بن عدى در عذيب الهجانات با سه نفر به حسين عليه السلام مىرسند ( 1 )  مىگويد : اى حسين بياييد به دامنهء كوهى كه ما آنجا هستيم واجا ناميده مىشود و به قدرى براى دفاع شايسته است كه ما هميشه به وسيلهء آن كوه از حملات ملوك غسان وحمير و از هجوم نعمان بن منذر و ساير سياه و سرخ از خود دفاع كرده‌ايم و من به عهده مىگيرم كه بيست هزار شمشير زن از قبيله طى براى پيكار با دشمن تو در اختيارت بگذارم .\r\nحسين عليه السلام از خدا پاداش خير به او وقومش مسئلت نموده وفرمود : ميان\r\n","description":"","footnote":" ( 1 ) سه نفر ديگر عبارتند از عمر بن خالد الصيداوى وسعد غلام او وو جمع بن عبد الله المذحجى ونافع بن هلال . . ","page_name":" 307 ","page_number":311},
  {"content":"\r\nما و مردم عراق عهد وميثاقى بسته شده است ، لذا نمىتوانيم برگرديم تا ببينيم سرانجام كارها براى ما و آنان چه خواهد شد .\r\nاهميت حياتى وانسانى پاى بند بودن به عهد وپيمان در اين جملات كاملًا تثبيت مىشود و در افق مثنوى ميدان بزرگى به استشهاد به جملات فوق باز است .\r\n7 - يك شب پيش از شهادتش ياوران خود را جمع نموده وچنين فرمود :\r\n« بهترين سپاس را بر خدا مىگذارم و در شاديها واندوه ها حمد او را مىگويم . خداوندا ، حمد مىكنم تو را كه ما را با نبوت تكريم فرموده و قرآن را بما تعليم ومعرفت دين را بر ما نصيب فرمودى و براى ما گوش و چشم ودل عطا نموده و ما را از مشتركين قرار ندادى . . . » ( 1 )  يكى از عالىترين موضوعات انسانى كه در مثنوى مطرح است ، موضوع باز بودن گوش و چشم وآگاهى دل است .\r\nكه جلال الدين داد سخن در آن مىدهد وحتى شديدترين تعجب خود را در بارهء كسانى كه چشم دارند و گوش دارند ، ولى از آنها بهره بردارى نمىكنند ابراز نموده ، مىگويد :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\n8 - در آن هنگام كه سيل خروشان لشكريان عمر بن سعد را در مقابل خود مىبيند ، دست به نيايش با خدايش به آسمان بلند نموده ومىگويد : « پروردگارا تويى پشتيبان من در هر مصيبت وتويى پناهگاه من در هر سختى . تويى كه در همهء حوادث كه به من فرود مىآيد ملجا اطمينان وآرامش بخش من هستى . . . » ( 2 ) \r\n\r\nاى خدا اى فضل تو حاجت روا\r\nبا تو ياد هيچ كس نبود روا\r\nاى خدا اى خالق بىچند و چون\r\nآگهى از حال بيرون ودرون\r\n\r\n","description":"","footnote":" ( 1 ) تاريخ طبرى ، ج 6 ص 238 و 239 ، وكامل ابن الاثير ج 4 ص 24 . .  ( 2 ) كامل ، ابن اثير ، ج 4 ص 25 وتاريخ ابن عساكر ، ج 4 ص 333 . . ","page_name":" 308 ","page_number":312},
  {"content":"\r\n\r\nخطبهء روز عاشوراى حسين كه به لشكريان عمر بن سعد فرموده است ، پر از حقايق انسانى فردى واجتماعى است كه در حساسترين لحظات حياتش كه ديوار زندگى آدمى در آن موقع شكافته شده و پشت پردهء طبيعت را مىبيند فرموده است : محو ونابود شويد اى جماعت ، شما عاشقانه از ما پناهجويى نموديد ، هنگامى كه شما را اجابت كرديم ، شمشيرها به دست گرفته ، روياروى ما ايستاديد : وآتشى بر ما برافروختيد كه ما آن آتش را به دشمنان خود ودشمنان شما شعله ور كرده بوديم . امروز به ضرر دوستان واولياى واقعىتان با دشمنانتان دست اتحاد بهم داده‌ايد ، آخر اين دشمنان واقعى شما كه امروز به كمكشان شتافته‌ايد ، كدامين دادگرى را در ميان شما گسترده‌اند وكدامين آرمانهاى انسانى شما را برآورده‌اند ؟ . . . نابودى بر شما باد ، اى بردگان پيشروان خود ، واى پس مانده هاى احزاب وطرد كنندگان كتاب الهى ، ومنحرف كنندگان سخنان حق واى گروه معصيت كار ودمهاى شيطانى وخاموش كنندگان سنن خداوندى . . . بدانيد كه اين فرزند نامشروع زاييده شده ى زنا ، مرا در ميان شمشير وذلت مخير گذاشته است ، پذيرش ذلت هرگز شايسته ما نبوده ، نه خدا وپيامبرش اين خوارى را بر ما مىپسندد و نه مردم با ايمان ودامان پاك ومردان با غيرت وشهامت ونفوس با عظمت تسليم به مردم پست ودون صفتان را به مرگ كه خوابگاه متصل به ابديت پاك مردان است برترى مىدهند . . . » ( 1 )  جملات فوق باز گو كنندهء درد ودرمان ابدى انسانى است كه در گذرگاه قرون واعصار مورد ابتلاى انسان است .\r\nرويدادهاى فوق العاده با عظمت وآموزنده كه در داستان كربلا وجود دارد\r\n1 - رشد و كمال شخصيت انسانى به گذشتهاى فراوان و به زير پا گذاشتن\r\n","description":"","footnote":" ( 1 ) كامل ، ابن اثير ، ج 2 ص 6 . . ","page_name":" 309 ","page_number":313},
  {"content":"\r\nخواسته هاى حيوانى و دست برداشتن از خود پرستى نيازمند است . جهت است كه در هر نقطه از تاريخ مالكيت به دلهاى اكثريت از آن اين رشد يافتگان است اگر چه از نظر حمايت قدرت ظاهرى در اقليت قرار گرفته باشند .\r\n2 - در موقع رسيدن به شراف ، حر بن يزيد رياحى با هزار نفر براى دستگير كردن امام حسين عليه السلام از راه مىرسد ، سپاهيانش تشنه وفرسوده بودند ، امام حسين دستور مىدهد ، همهء آنان را با مركبهايشان سيراب كنند ، حتى آب به اسبهايشان كه از گرما ناراحت بودند بپاشند .\r\nعلى بن طعان محاربى آخرين كسى بود كه از سپاهيان حر به آن محل مىرسد ، وتشنگى شديد او را پژمرده كرده بود ، آن حضرت مىفرمايد : تو هم از آب بياشام ، از شدت تشنگى دست وپاچه گشته بود ، آب از سر مشك مىريخت ونمىتوانست براحتى آب بياشامد . حسين عليه السلام خودش برمىخيزد و سر مشك را با دست خودش كج مىكند وشخص مزبور براحتى آب را مىآشامد . اين كسى بود كه مانند هزار نفر ديگر از سپاهيان حر بن يزيد شمشيرهاى برانشان را براى پاره كردن رگهاى حسين ويارانش به كمر خود زده ، اكنون مادهء حيات خود را از حسين درمىيافتند .\r\n3 - كتاب مثنوى ميدان وسيعى را براى پيكار تمايلات وهوا وهوسها با عقل ووجدان باز كرده وپيروز ساختن عقل ووجدان را توصيهء اكيد مىكند . ما مىتوانستيم نمونهء بارز اين پيكار را كه در درون حر بن يزيد رياحى وعمر بن سعد در بارهء حادثهء حسين عليه السلام به وجود آمده بود در مثنوى بخوانيم كه بامداد عاشورا با اين كه عوامل فراوانى [ مانند فرماندهى قسمتى از لشگر عمر بن سعد وجوانى ومقاومت شديد كه در مقابل حسين انجام داده ومنجر به آن حادثهء خونين گشته بود 
  ] حر بن يزيد را از بازگشت حق باز ميداشت ، با اين حال لحظاتى در خود فرو مىرود ومىبيند موضوع ابديت ومسئوليت الهى چيزى نيست كه شوخى بردار بوده باشد ، شخصيتش اعتلا مىيابد و بالا مىرود وناگهان با تمام شرمندگى رو به اردوى ناچيز حسين آورده و عرض\r\n","description":"","footnote":"","page_name":" 310 ","page_number":314},
  {"content":"\r\nمىكند اى حسين ، من غلط كرده و به خطا رفته‌ام و از ته دل توبه مىكنم و با بهره بردارى چند لحظه از اختيار سعادت و پاكى خود را در وجدان تاريخ ثبت مىكند .\r\nاز طرف ديگر پس از آن كه پسر مرجانه ( ابن زياد ) فرماندهى لشگر را به عمر بن سعد پيشنهاد مىكند ، نخست متحير مىشود كه مگر امكان دارد كه به جنگ شخصيت الهى مثل حسين رفت وقتى كه ابن زياد وعدهء حكومت رى را به او مىدهد ، شبى را مهلت مىخواهد كه تكليفش را روشن بسازد او از لحظات اختيارش به قول [ جلال الدين 
  ] جز همان پالانى كه براست و چپ كج مىشود و پشت خر را زخمى مىكند نمىبيند ورو به شقاوت وپليدى رهسپار مىگردد .\r\n4 - داستان ملاقات حسين عليه السلام با زهير بن قين و به وجود آوردن تحول بسيار شديد و پر معنى در روح زهير بدون حرف وصوت و كلام ، ميدان شايسته‌اى براى بحث مثنوى در موضوع تجاذب دو روح و قرار گرفتن روحى كه تا چند لحظهء قبل مخالف روح بزرگ بود در حوزه جاذبيت آن روح بزرگ وارد مىشود ، وجود دارد .\r\nديدگاهى را كه در مثنوى شناخته‌ايم ، مىتوانست از امتناع حسين عليه السلام از بيعت وتبعيت از يزيد فاسق وفاجر وستمگر ، صدها مسائل در بارهء حق وناحق وعدالت و ستم مطرح كند وبزرگترين خدمت را از اين راه به جوامع اسلامى نمايد .\r\nاو هم مانند گاندى مىتواند بگويد : ما راه حسين را پيش گرفته‌ايم .\r\n5 - جلال الدين مىتوانست از روى ماخذى كه مورد قبول همهء فرق اسلامى بود ، برهنه رفتن عابس بن ابى شبيب شاكرى را به كارزار روز عاشورا مقابل ده هزار شمشير برهنه مطرح نمايد ونتايج گران بهايى را در بارهء انبساط روحى آدمى در موقع قرار گرفتن در حوزه جاذبهء حق وحقيقت بگيرد .\r\n6 - هم او مىتوانست پاسخ زهير بن قين را در مقابل سخن حسين عليه السلام متذكر شود كه شب عاشورا به ياورانش فرمود : برخيزيد و در تاريكى شب از اين بيابان مرگ زا كه بوى خون از هم اكنون فضايش را گرفته است بگريزيد .\r\n","description":"","footnote":"","page_name":" 311 ","page_number":315},
  {"content":"\r\nپاسخ زهير بن قين چنين بود كه اى حسين ، دلم مىخواهد در راه تو كشته ومتلاشى شوم ، بار ديگر زنده گردم وكشته ومتلاشى شوم وهزار بار تلخى طعم مرگ را به چشم ، خداوند اين حادثهء خونين را از وجود تو مرتفع بسازد . در صورتى كه اين همان زهير بن قين بود كه با خاندان عصمت رابطهء حسنه‌اى نداشت .\r\nقرار گرفتن او در منطقه جاذبهء روحى حسين عليه السلام معلول نگاهى بوده است وبس . جلال الدين مىتوانست در علل ونتايج اين گونه تحولات وانقلابات روحى مطالب آموزندهء فراوانى بگويد .\r\n7 - براى مثنوى داستان واقعى در بارهء مخالفت با نفس اگر چه در خواستهء مشروعش مانند داستان ابو الفضل عباس برادر حسين عليه السلام وجود داشت ؟ اين شهيد راه حق وعدالت ، اين نمونه بارز وفادارى به صدق و ايمان براى آب بردن به خاندان حسين عليه السلام وارد شط فرات شد وخواست براى رفع تشنگى سوزانش مقدارى از آب مباح را بياشامد ، ولى به ياد تشنگى حسين وخاندانش افتاده آب را از دستش ريخت و بيرون آمد و با لب تشنه رهسپار لقاء الله گشت .\r\n\r\nبه دريا پا نهاد وخشك لب بيرون شد از دريا\r\nمروت بين جوانمردى نگر غيرت تماشا كن\r\n\r\n8 - جلال الدين مىتوانست غلغله وشور وهياهوى ياران حسين را در شب عاشورا در نماز و ذكر خداوندى ومناجات با خالق هستى را در مقابل عيش ونوش وخواب سپاهيان عمر بن سعد بگذارد و بگويد :\r\nدر جهان دو بانگ مىآيد به ضد 9 - براى جلال الدين تفسير اجتماعى اين مسئله بسيار شايسته بود كه حسين عليه السلام در مسير خود مىرفت وفرزدق شاعر را ديد ، پس از گفت گوى مختصر ، فرزدق گفت : دلهاى مردم با تو وشمشيرهايشان به عليه تو كشيده شده است ، اين انديشمند فوق العاده ، مىتوانست در اين سؤال و جواب عالىترين مسائل را در بارهء جدايى كار دل\r\n","description":"","footnote":"","page_name":" 312 ","page_number":316},
  {"content":"\r\n\r\nاز شمشيرهاى كشيده شده مطرح نمايد .\r\n10 - ديگر نمىگويم كه اين انسان متفكر ومربى در بارهء نماز بامداد و بعد از ظهر روز عاشورا كه حسين عليه السلام با ابو ثمامهء صائدى و يك نفر ديگر برگزار كرد ، چه سخنانى مىتوانست بگويد .\r\nدر ميان گريه‌اى كه شاعر مسافر حلب يا جلال الدين از زبان او توصيه مىكند ، با گريه به حسين كه گريه بر خود وانسانيت وانسانها را در بر دارد ، منافاتى وجود ندارد .\r\nشاعر مسافر حلب يا جلال الدين از زبان او به آن مردم مىگويد : برويد به حال خودتان گريه كنيد ، زيرا كه در خواب سنگينى فرو رفته‌ايد . گمان نمىكنم عاقل با ايمانى پيدا شود و اين حقيقت را كه خوابهاى سنگين ما سزاوار هزاران گريه ها است ، تاملى داشته باشد . اين حقيقت را از حق تعالى شنيده‌ايم كه فرموده است :\r\n« فليضحكوا قليلا وليبكوا كثيرا جزاء بما كانوا يكسبون »\r\n( كمى بخندند وبايستى زياد بگريند ، زيرا مجازات اندوخته هاى آنان چنين است ) .\r\nاما ضمناً اين حقيقت را هم نبايد فراموش كنيم كه گريه وناله بر حسين جنبهء عاطفى معمولى ندارد ، كه مورد تحقير ما فوق عاطفه واحساسات قرار بگيرد . زيرا روشن است كه خاك تيرهء گور آن هم با گذشت سيزده قرن واندى عاطفه طبيعى و گريه هايى را كه از احساسات طبيعى فوران مىكند ، خاموش مىكند ، چنان كه در مرگ پدران وفرزندان خود مىبينيم .\r\nبلكه اين گريه ايست به حال حق وعدالت كه دستخوش هواى نفس يزيد نابكار وپيروانش گشته است . بگذاريد دفاع انسانها از حق وعدالت در صورت اشك تحول آور از اعماق جانشان برآيد تا آشكار شود كه حق وعدالت از اعماق جانها سرچشمه\r\n","description":"","footnote":"","page_name":" 313 ","page_number":317},
  {"content":"\r\nمىگيرد . نه از رسوم وقراردادهاى اعتبارى و صورى وزود گذر . خود جلال الدين مىگويد :\r\n\r\nتا نگريد ابر كى خندد چمن\r\nتا نگريد طفل كى نوشد لبن\r\nطفل يك روزه همىداند طريق\r\nكه بگريم تا رسد دايه شفيق\r\nتو نمىدانى كه دايهء دايگان\r\nكم دهد بىگريه شيرت رايگان\r\nگريهء ابر است وسوز آفتاب\r\nاستن دنيا ، همين دو رشته تاب\r\n\r\nاگر گذشتن وانقراض حادثهء كربلا بتواند دليلى به عدم لزوم يادبود آن داستان باشد ، حتى : جلال الدين هم نمىتواند بگويد :\r\nتنها به حال خود گريه كنيد ، زيرا چنان كه داستان خونين كربلا گذشته و به سلسلهء ابديت پيوسته است - همچنين تبهكارىها وگنه كارىهاى ما نيز به حكم .\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\n\r\nگذشته و به پشت پردهء طبيعت خزيده است ، ديگر جايى براى گريه نمىماند .\r\nاگر بگوييد : گريه توام با توبه وباز گشت ، كثافتها ولجنهاى روح را شستشو مىدهيد ، مىگوييم : گريه بر داستان نينوا نيز كثافتها ولجنهايى را كه به روى انسان وانسانيت با دست تبهكاران كشيده مىشود ، شستشو مىكند ومىگويد : روى انسان را پاك نگه بداريد .\r\nممكن است شما موضوع گذشتن تبهكارىها وگناهان را با اين مطلب رد كنيد كه زشتىها و معاصى در اعماق جان آدمى رسوب مىكند ومىماند ، لذا براى زدودن آن احتياج به گريه وزارى وتوبه داريم ، ما همين مطلب را در بارهء داستان حسين پيش مىكشيم ومىگوييم : درست است كه قصهء كربلا قرون متمادى است كه از پيش چشمان انسانها گذشته است ، اما وجدان تاريخ اين حادثه را كه حيات آفرين حادثهء انسانى است ، در اعماق خود حفظ نموده وتعيين رديف خود را در اين كارزار مستمرا هر انسان در تمام زندگانىاش خواهان است . البته مىپذيريم كه\r\n","description":"","footnote":"","page_name":" 314 ","page_number":318},
  {"content":"\r\nداستان كربلا وبهره بردارى از آن ، بايستى هر چه بيشتر با وضع معقولتر وشايسته ترى مانند مشعل فروزان در سر راه كاروانيان زندگى گرفته شود ، تا براى ابد چراغى فرا راه مردم حق جو وعدالت خواه بدرخشد . وانگهى جلال الدين دو موضوع فرد و اجتماع را در اين داستان بهم مخلوط نموده و به نتيجهء نادرستى رسيده است ، زيرا گريهء فرد به حال خود ، موقعى امكان پذير است كه احساس لزوم عده‌اى از اصول وقوانين براى تكامل روحى براى او ثابت شود وسپس به انحرافش از آن اصول غمناك وگريان شود ، اگر داستان حسين را بيشتر مورد دقت قرار بدهيم ، خواهيم ديد كه حمايت حسين از آن اصول وقوانين براى اجتماع بود كه او را به كشته شدن آن هم با آن وضع فجيع كه روزگاران مثلش را نشان نمىدهد ، كشانيد . پس گريهء فرد فرعى از گريه به حال آن انسانها است كه براى آنان ضرورت رشد و كمال روحى تثبيت شده است . اما اين كه مىگويد :\r\n\r\nچون كه ايشان خسرو دين بوده اند\r\nوقت شادى شد چو بگسستند بند\r\nروى شاد روان دولت تاختند\r\nكنده وزنجير را انداختند\r\nدور ملك است وگه شاهنشهى\r\nگر تو يك ذره از ايشان آگهى\r\n\r\nمطلب كاملًا صحيح ومنطقى است و در اخبار معتبر آمده است كه در روز خونين عاشورا با افزايش مصيبت وناراحتى نشاط حسين عليه السلام بيشتر مىشد وصورتش گلگون مىگشت و ما از شخصيت حسين عليه السلام همان عظمت را سراغ داريم كه جلال الدين متذكر شده است وسخنان خود آن شهيد راه حق وعدالت از آغاز خروج از مكه تا آخرين لحظات زندگانىاش هم اين حقيقت را باز گو مىكند كه خود مىگفت :\r\n\r\nسأمضى و ما با الموت عار على الفتى\r\nاذا ما نوى حقاً وجاهد مسلما\r\nفإن عشت لم أندم وان مت لم الم\r\nكفى بك ذلًا ان تعيش وترغما ( 1 ) \r\n\r\n","description":"","footnote":" ( 1 ) اين ابيات از برادر اوس است كه مىرفت براى جهاد در حضور پيامبر ، برادرش از مرگ تهديدش كرد . ابيات فوق را به او گفت كه چون نيت من حق واسلام است ، باكى از مرگ ندارم . . ","page_name":" 315 ","page_number":319},
  {"content":"\r\n\r\n( من مىروم و مرگ براى جوانمردى كه نيت وهدف گيرى او حق واسلام است ، عارى نيست ) .\r\nبا اين نيت وهدف گيرى اگر زنده بمانم پشيمان نخواهم گشت و اگر بميرم مورد توبيخ قرار نخواهم گرفت . كسى كه زندگى كند وخوار گردد ودماغش به خاك ساييده شود ، به نهايت ذلت وپستى تن در داده است ) .\r\nولى جلال الدين اين حقيقت را هم مىبايست در نظر بگيرد كه اگر اين منطق صحيح باشد كه مردان الهى با كشته شدن رو به ديدار خدا مىروند ، پس جاى شادى وسرور ووجد است ، نه جاى تاثر و گريه ، اين نتيجه را هم مىتوان گرفت كه : كشندگان مردان الهى خدمت بزرگى به آنان انجام مىدهند كه قفس آنان را مىشكنند و مرغ روحشان را به عالم ملكوت به پرواز درمىآورند در صورتى كه جلال الدين از زبان على بن ابى طالب عليه السلام به آن كس كه به صورت او خدو انداخت مىگويد :\r\n\r\nتو نگاريدهء كف موليستى\r\nآنِ حقّى كردهء من نيستى\r\nنقش حق را هم به امر حق شكن\r\nبر زجاجهء دوست سنگ دوست زن\r\n\r\nدر مقابل مشيت مقام ربوبى كه براى مدت معينى روحى را در كالبد براى تكامل بيشتر جاى داده است ، نبايد كسى را جرئت وجسارت شكستن آن كالبد بوده باشد ، مخصوصاً شكستن نفس روحى كه نتيجه اش فاسد وتباه كردن ارواح انسانها به وسيلهء تبهكاران خواهد بود . بنا بر مجموع ملاحظات گذشته گريه ويادبود حسين عليه السلام وداستان عاشورايش حمايت از حق وعدالت و جلو گيرى از جرئت وجسارت قفس شكنان مىباشد .\r\nيك بيان ديگر در بارهء عدم منافات ميان سرور شهادت وتاثر ساير زنده ها\r\nسرور وابتهاج روحانى براى شكستن قفس كالبد مادى همچنان كه جلال الدين گوشزد مىكند ، نه تنها شايستهء خود شهداى راه ابديت است ، بلكه انسانهاى ديگر هم كه از اين نوع پرواز روحى اطلاع حاصل مىكنند ، به وصول شهيدان به آن مقام\r\n","description":"","footnote":"","page_name":" 316 ","page_number":320},
  {"content":"\r\nو الا خرسند وشادمان مىگردند . اين اصلى است كه گمان نمىرود فى نفسه مورد ترديد كسى بوده باشد . كسى كه آيه :\r\n« ولا تَحْسَبَنَّ اَلَّذِينَ قُتِلُوا فِي سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ 3 : 169 » ( 1 ) \r\n( و گمان نكنيد كه كسانى كه در راه خدا كشته مىشوند ، مردگانى هستند ، بلكه آنان به زندگانى [ حقيقى 
  ] رسيده در نزد پروردگارشان از عنايات الهى برخوردار مىگردند ) .\r\nرا بخواند ، مىفهمد كه شهادت يعنى انتقال به حيطهء عنايات الهى .\r\nمگر خود امير المؤمنين عليه السلام در موقع ورود ضربت جانكاه ومرگزاى بر تارك مباركش نفرمود : « فزت و رب الكعبه »\r\n( سوگند به پروردگار كعبه ، به آن چه كه مىخواستم رسيدم ) ؟ مسلم است آن روح عالى كه در راه خواسته الهى ونجات انسانها از گم راهى وبدبختى با قفس تن وداع مىگويد و آن را بازيچهء لبهء شمشيرها و ساير اسلحهء سوزان وبران قرار مىدهد ، به آن قدرت بزرگ رسيده است كه توانسته است گام به ما فوق حيات طبيعى وجهان هستى با آن همه جمال وجلالش بگذارد ورهسپار كوى لقاء الله ورضوان الله در ايام الله گردد .\r\nاين مطلب را در بارهء شهادت جعفر بن ابى طالب عليه السلام از گفتار پيامبر اكرم صلى الله عليه وآله با صراحت مىبينيم . داستان جعفر چنين بوده است كه « عبد الرحمن بن سمره مىگويد : خالد بن وليد روز موته مرا براى بشارت به نزد پيامبر فرستاد . هنگامى كه به مسجد وارد شدم ، پيامبر فرمود : اى عبد الرحمن آرام باش [ به حال خود باش 
  ] زيد بن حارثه پرچم را به دست گرفت وجنگيد وكشته شد . خدا زيد را رحمت كناد ، سپس پرچم را جعفر بن ابى طالب به دست گرفت واو هم جنگيد وكشته شد ، خدا جعفر را رحمت كناد . سپس پرچم را عبد الله بن رواحه گرفت وكشته شد ، خداوند عبد الله را رحمت كناد .\r\n","description":"","footnote":" ( 1 ) سوره آل عمران ، آيهء 169 . . ","page_name":" 317 ","page_number":321},
  {"content":"\r\nدر اين هنگام همه ياران پيامبر كه در پيرامونش گرد آمده بودند گريستند .\r\nپيامبر فرمود : براى چه گريه مىكنيد ؟ ياران پيامبر عرض كردند : براى چه گريه نكنيم ، در حالى كه اخيار ومردان با شرف وفضيلت ما رفتند .\r\nپيامبر فرمود : گريه نكنيد ، زيرا مثل امت من باغى است كه باغبانهايى به اندازهء قدرت ومهارت خود ، آن را [ اصلاح و تقويت نموده ومىرويانند 
  ] چاه هايش را اصلاح مىكنند و به جريانش مىاندازند ومجراهاى آبش را آماده مىكنند و شاخه ها وبرگهاى خشك درختانش را مىزنند و به اين ترتيب هر دسته‌اى را در هر دوره‌اى اطعام مىكنند وبهره ور مىسازند وشايد كه آخرين بهره بردارىها از اين باغ موقعى است كه شاخه هاى پر ميوه اش عالىتر از هر موقع خواهد بود وسوگند به خدايى كه مرا به حق مبعوث به رسالت فرموده است ، عيسى بن مريم عليها السلام جانشينانى از حواريونش را در امت من خواهد ديد . ) ( 1 )  همين مضمون را على بن موسى معروف به سيد ابن طاوس پس از نقل دو بيت زير از سيد مرتضى علم الهدى :\r\n\r\nلهم جسوم على الرمضاء مهملة\r\nوانفس فى جوار الله يقريها\r\nكان قاصدها بالضر نافعها\r\nوان قاتلها بالسيف محيها (\r\n\r\nبدنهاى شهداى كربلا در مقابل آفتاب سوزان افتاده وارواح آنان در همسايگى وبارگاه خداوندى مورد پذيرايى ونوازش بود . گويى آنان كه تصميم به وارد ساختن ضرر به آن شهدا گرفتند ، به آنان نفع رسانيدند وكشندگانشان آنان را زنده نمودند ) .\r\nمىگويد : اگر تبعيت از سنت وكتاب در اقامهء شعاير اظهار مصيبت حكم نمىكرد . . . ما به ياد داستان عاشورا لباس شادى مىپوشيديم و به تبريك نعمت عظماى شهادت كه نصيب آن شهداى راه حق گشته است ، شاديها مىكرديم . »\r\n","description":"","footnote":" ( 1 ) مقاتل الطالبين ، ابو الفرج اصفهانى ، ص 13 . . ","page_name":" 318 ","page_number":322},
  {"content":"\r\n\r\nمنظرهء عاشورا از ديدگاه هاى مختلف\r\nدرست است كه حادثهء نينوا ومنظرهء بىنظير عاشورا يك حادثه و يك منظره بوده است ، ولى همين حادثه ومنظرهء واحد را از ديدگاه هاى گوناگون مورد درك وتماس قرار داد :\r\n1 - پيامبر اكرم تخلف مردم را از آن همه سفارشات كه در بارهء خاندان طهارت وعظمت كرده بود ، مىبيند ومىبيند كه توصيه ها و دستورات او صدها بار چه به وسيلهء قرآن و چه با گفتارهاى شخصى خود ، اتكاء به فرزندان معصومش را كه به جهت شايسته بودن به گستردن و تفسير رسالت پيامبر به خاك نشينان كردهء زمين گوشزد كرده بود ، در آتش هواى وهوس دنيا پرستان انسان سوز زبانه مىكشد و از طرف ديگر چنين قربانىهاى مقدس براى برومند ساختن نهال مكتب انسانى كه خود بنيانگذار گزار آن است ، ضرورت دارد چنان كه خود در اين جملهء معروف مىفرمايد :\r\n« حسين منى وانا من حسين : » ( حسين از من و من از حسينم ) .\r\nيعنى آن ارتباط ميان من واو وجود دارد كه در آن هنگام كه دين جاودانى انسانى - الهى ، دستخوش طوفانهاى نابود كننده شود ، همين حسين است كه عاشورايش چون كشتى نجات بخش ، اسلام و قرآن را از غرق شدن نجات خواهد داد ، كه - « ان الحسين مصباح الهدى وسفينة النجاه »\r\n( حسين چراغ هدايت و كشتى نجات است ) .\r\n2 - فرشتگان وارواح پاكى كه از اين خاكدان به عالم بالا پرواز كرده‌اند ، به اين حادثهء بهت انگيز كه ميان آدميان مختفر به ولقد كرمنا بنى آدم اتفاق افتاده است خيره ومبهوت مىنگرند .\r\n3 - اما خود حسين ، حسين سرگرم حضور در بارگاه الهى ، از سنگر خونين\r\n","description":"","footnote":"","page_name":" 319 ","page_number":323},
  {"content":"\r\nدفاع از حقوق انسانها در حال انجذاب به حوزهء جاذبيت بينهايت بزرگ با اين سروش حيات بخش است :\r\n« الا ترون ان الحق لا يعمل به ، وان الباطل لا يتناهى عنه وانى لا ارى الموت الا سعادة . . » .\r\n( مگر اى انسانها ، نمىبينيد كه حق مورد عمل نمىشود و از باطل اجتناب نمىورزند ؟ من مرگ در راه دفاع از حق وريشه كن كردن باطل را چيزى جز سعادت بينم ) .\r\n4 - يزيد وپيروانش كه شمر جنايت كار جايگاه فاضلات تمام پليديهاى آنان بود ، سرشار تمناهاى حيوانى ، غوطه ور در دريايى از لذت اجراى پليديها وتبهكارىهاى پيشوايانش .\r\n5 - منظرهء شگفت انگيز عاشوراى حسين براى ابن خلدونها كه مىكوشند خدا و خرما را بدون تعديل و تفسير خرما ، در دلهاى آدميان جاى بدهند ، مخلوطى از اشتباه قابل اغماض و حق وحقيقت ابدى مىنمايد . 6 - گروه ديگرى از تماشاگران صحنه پر آشوب تاريخ داريم كه به جاى آن كه قدم در راه تعديل طبيعت مادى بشر بردارند ، در تقويت وامضاى طبيعت مادى بشر فلسفه ها مىبافند ومىگويند : « انسان گرگ انسان است » و اصل تنازع در بقاء حكم فرماى مطلق هستى است منظرهء عاشورا براى اين گروه يك منظرهء كاملًا طبيعى بوده و نه تنها جاى شگفتى نيست ، بلكه اگر با آن شرايط وعوامل كه در آن دوران وجود\r\n","description":"","footnote":"","page_name":" 320 ","page_number":324},
  {"content":"\r\nداشت ، چنان منظره‌اى بروز نمىكرد ، جاى تعجب بود ما پاسخ اين بيانيه واعلاميه جهانى ضد بشرى را در مجلدات تفسير ونقد وتحليل مثنوى بارها شد متذكر شده‌ايم .\r\n7 - وجدان آگاه رادمردان تاريخ كه ادامه وبقاى اصول عالى انسانى را همواره به نيروهاى تازه مستند مىدانند ، حادثهء كربلا را به عنوان يكى از محركترين نيرو براى پيش برد چرخ اصول وايده هاى عالى انسانى مىنگرند .\r\nدليل بارز اين نگرش اقدامات امثال متوكل عباسى بود كه فرمان داد قبر امام حسين را ويران نموده و جاى آن را كشت وزرع كنند تا مردم براى گريهء محرك در آنجا جمع نشوند . ( 1 )  غافل از اين كه مادامى كه اصل حق وعدالت براى انسانها مطرح است ، قبر حسين وهم مكتبانش در درجات مختلف در دلهاى پاكان اولاد آدم با مصالح اصول پايدار انسانيت و با دو دست عقل ووجدان محكمتر از آن ساخته شده است كه به وسيلهء بيل وكلنگ متوكلها آسيبى به آنها برسد .\r\n8 - عرفاى راستين عينك جلال الدين را به چشم زده شكسته شدن قفسها وپرواز ارواح سعادتمند را به اصل نخستين خود مىنگرند .\r\n9 - منفى گرايان زبون وناتوان منظرهء كربلا را وسيلهء ياس و بد بينى قرار داده و با ديدن آن وحشى گرى از بشر وبشريت ودعاوى بىاساسش قهر و خدا حافظى مىكنند .\r\n10 - براى گروه ديگرى به عنوان يك وسيله اشباع اغراض مادى جلوه نموده ، حادثهء كربلا را مانند يك سفرهء رنگارنگ كه امواج تاريخ به سوى آنان پرتاب كرده است ، مىنگرند .\r\n11 - شعراى حرفه‌اى هم بىكار ننشسته از ديدگاه احساسات خالص جريان كربلا را باز گو كرده‌اند .\r\n12 - در ميان اين همه عينكهاى متنوع كه براى تماشاى حادثهء خونين\r\n","description":"","footnote":" ( 1 ) تاريخ طبرى ، ج 11 ص 44 . . ","page_name":" 321 ","page_number":325},
  {"content":"\r\nكشتارگاه سوزان كربلا به چشم طبقات زده شده است ، يك عينك دو جانبه نيز ديده مىشود كه اگر تيره وتارش نكنند ، عالىترين و همه جانبه ترين ديد را به تماشاگرش نصيب كرده است .\r\nاينان كسانى هستند كه عقل وانديشه مستند به مشاهدهء نمود آن حادثهء خونين را كه چشمگيرترين مبارزهء حق و باطل وانسانيت وضد انسانيت است ، مىاندازند وابديت اصول حياتى انسانى را از آن استنتاج مىكنند و در شادمانى روحى بىنهايت غوطه ور مىشوند وهنگامى كه احساس پاك وناب وسازندهء خود را هم با آن تعقل وانديشه هماهنگ مىسازند .\r\nريزش قطرات خون و افتادن سرها و دست و پاها ودوخته شدن چشمان حق بين را با تيرها به دست كسانى كه كوچكترين دليل براى بزرگترين جنايتى كه مىكنند در دست ندارند ، مىبينند ، مىگريند و آه سوزان از سينه برمىاورند .\r\nمگر اين جريان انسان وانسانيت كش را مىتوان بدون تاثر عميق كه گريه وناله نشان كوچك ونارسايى از آن تاثر است ، ديد و يا شنيد - كه در جامعه بشرى حالتى مىتواند بروز كند كه گروهى بايستند و با فرياد بلند داد بزنند كه ما چه كرده‌ايم براى چه ما را مىكشيد ؟ وچرا در كشتن ما همهء اصول انسانى را زير پا مىگذاريد ؟ و آن جامعه نتواند براى جنايتى كه مرتكب مىشود ، دلايل مورد جنايت را رد كند و براى كار خود دليلى اگر چه ظاهر فريبنده‌اى داشته باشد ، نتواند بيان كند آيا براى بر حذر داشتن انسانها از امكان بروز چنين حالت بينهايت شرم آور نبايد متاثر گشت ؟ اين تاثر و گريه يك حالت بازتابى منفى نبوده ، بلكه چنان كه در داستان مختصر محمد بن ابراهيم از نواده هاى امام حسن مجتبى عليه السلام مشاهده مىكنيم ، سازنده ونيرو بخش حيات انسانها است .\r\nداستان از اين قرار است :\r\n","description":"","footnote":"","page_name":" 322 ","page_number":326},
  {"content":"\r\n« ابو السرايا رهبر جمعى كه به عليه مأمون الرشيد حركت مىكردند محمد بن ابراهيم ( معروف به ابن طباطبا را ) به كوفه مىفرستد ، وقتى كه محمد به كوفه مىرسد ، در اطراف كوفه قدم مىزند ، در اين هنگام پير زنى را مىبيند كه با پشت خميده و وضع ناراحت كننده خم شده ، دانه هاى خرما را كه از بارهاى خرما به زمين مىافتاد جمع كرده و در انبان مىگذاشت . محمد از پير زن پرسيد كه خرماها را چه مىكنى ؟ گفت : من بيوه زنى بىسرپرستم ودخترانى دارم كه نمىتوانند زندگى خود را اداره كنند .\r\nمحمد سخت گريست وگفت : سوگند به خدا تو و امثال تست كه مرا فردا وادار به دفاع از وضع شما مىكند تا خونم ريخته شود - .\r\nاين گريه بينايى نافذى براى حركتش فراهم آورد . » ( 1 )  محقق بزرگ عبد الله العلايلى درسهايى را كه بايستى از علل ونتايج اقدام و شهادت حسين بن علي عليه السلام بياموزيم ، به ترتيب زير بيان مىكند :\r\n1 - چگونه بايد ما شخصيت انسانى خود را كه مربوط به شخصيت كل انسان است حفظ كنيم وچگونه بايستى از اصل مقدس دفاع كنيم .\r\n2 - حسين بما تعليم كرد كه چگونه امكان پذير است كه شير در زندانى محبوس شود ، ولى آن زندان او را برده نسازد ، اين همان درس است كه ديوژن به يونانىها در روزگار قديم تعليم مىداد . اين دو درس بسيار بزرگى است كه در هنگام توجه به اين كه ذات آزاد است كه مىتواند تمام ديدگاه ها را در ايده آل اعلاى انسانى متمركز نموده ومنبع اصيل شجاعت وارزش مطلق بوده باشد .\r\nتاريخ آزادى چيزى جز حفظ شخصيت انسانى انسان نيست . هر چه كه ما با شخصيت حسين و كار بىنظيرش را مطالعه مىكنيم بيشتر به پديدهء اعجاز آميز آزادى شخصيت انسان از قيد وزنجير بردگى آگاه مىشويم .\r\n3 - كسى كه ذات وشخصيت انسانى خود را دريافت نكرده است ، او از هستى خود وجهانى كه در آن زندگى مىكند بىگانه است . به عبارت ديگر كسى كه از شخصيت\r\n","description":"","footnote":" ( 1 ) مقاتل الطالبين ، ابو الفرج اصفهانى ، ص 521 ، تاريخ طبرى ، ج 11 ص 44 . . ","page_name":" 323 ","page_number":327},
  {"content":"\r\n\r\nانسانى خود چيزى درك نكند ، يا آن را در اختيار باد پاى وزش بادهاى قوانين طبيعت وتمايلات انسانها بگذارد ، بهره‌اى از هستى ندارد . حسين عليه السلام با همين درسهاى عملى ونهايى بود كه نمونهء اعلاى آزادى را به تاريخ بشرى نشان داد .\r\n4 - درس ديگرى كه حسين عليه السلام بما تعليم فرموده است ، اين است كه ما در زندگى فردى واجتماعى ، چگونه مىتوانيم و بايد از اصول مقدسهء انسانى بهره بردارى كنيم .\r\nما اين درس را چنان كه شايسته است ، جز از حسين عليه السلام از كسى ديگرى سراغ نداريم ، زيرا در ميان مردان تاريخ بدان ترتيب كه تاريخ بما مىآموزد ، در بهره بردارى صحيح و همه جانبه از اصول مقدس انسانى مانند حسين كسى را نمىبينيم وهرگز نظير او را نخواهيم ديد .\r\nاى قهرمان قهرمانان تكاپو در راه انسانيت ، ديگر نظير اخلاق وشخصيت تو را در جولانگاه تكاپو در مرز زندگى و مرگ كجا خواهيم يافت ؟ تويى كه رفتى و مرگ مجازى را در ايده آل اعلايت به يارى طلبيدى ، در حالى كه ديگران مىروند وحيات مصنوعى را در راه قدرت به يارى مىطلبند . » ( 1 ) \r\nتفسير ابيات\r\nشاعر وقتى كه علت گريه وماتم شيعيان حلب را مىشنود ، مىگويد : بلى صحيح است ، ولى كو دوران يزيد ؟ وكو حادثه ى كربلا ؟ خبر آن حادثهء غم انگيز چقدر دير به اينجا رسيده است .\r\nحادثهء حسين بقدرى سخت وتكان دهنده بود كه چشم نابينايان ديده و گوش مردم كر هم آن را شنيده است ، شما مگر تا كنون خوابيده بوديد ؟ و اين خواب غفلت ، مرگ بديست كه شما در آن فرو رفته‌ايد .\r\nحال كه روح يك مرد بزرگ از زندان دنيا رها شده ورفته است ، چرا ما\r\n","description":"","footnote":" ( 1 ) مضمون از سموّ المعنى فى سموّ الذات ، عبد الله العلايلى ، ص 103 و 104 و 105 . . ","page_name":" 324 ","page_number":328},
  {"content":"\r\nدر بارهء او جامه بدرّيم و دست بخاييم . چون آن بزرگوار خسرو دين بود ، رفتنش از دار دنيا كه گسستن زنجير حوادث طبيعت است موجب شادى ووجد است نه اندوه وماتم . آن سروران به ايوان دولت ابدى رهسپار گشته‌اند وكنده و بند وزنجير را از دست و پاى روحشان باز نموده‌اند .\r\nدر حقيقت اگر تو هشيار باشى ، دوران ملك وسرورى آنان با شهادتشان شروع شده است . و اگر از آگاهى وهشيارى محرومى ، برو گريه بر حال خود كن كه كار تو نشان مىدهد كه منكر انتقال روح به ابديت وآستانهء محشرى . برو گريه بر دل ودين خرابت كن كه جز اين خاك كهنه وتيره چيزى نمىبيند . و اگر دل تو عالمى جز اين خاك تيره وكهنه را مىبيند ، چرا دلير و داراى پشتيبان و چشم سير نبوده وجان وحيات را به آن عالم نمىسپارد .\r\nفرخى دين در روى تو ديده نمىشود ، اگر واقعا دل تو درياى دين را ديده است پس كو آن كف با كسى وسخاوتش ؟ كسى كه آب را ديده است ، دريغ از آب نمىكند ، مخصوصاً كسى كه دريا وابر را ديده باشد .\r\n","description":"","footnote":"","page_name":" 325 ","page_number":329},
  {"content":"\r\n\r\nتمثيل حريص بر دنيا به مورى نابيننده رزاقى حق وخزاين رحمت او را كه به دانه‌اى از خرمنى مىكوشد ووسعت آن خرمن را نمىبيند\r\n\r\n( ( 806 ) ) مور بر دانه از آن لرزان شود\r\nكاو ز خرمنهاى پر اعمى بود\r\n( ( 807 ) ) مىكشد يك دانه را از حرص وبيم\r\nچون نمىبيند چنان چاش عظيم\r\n( ( 808 ) ) صاحب خرمن همىگويد كه هى\r\nاى ز كورى پيش تو معدوم شىء\r\n( ( 809 ) ) تو ز خرمنهاى ما آن ديده اى\r\nكاندر آن دانه به جان پيچيده اى\r\n( ( 810 ) ) اى به صورت ذره ، كيوان را ببين\r\nمور لنگى رو سليمان را ببين\r\n( ( 811 ) ) تو نه‌اى اين جسم ، بل آن ديده اى\r\nوا رهى از جسم گر جان ديده اى\r\n( ( 812 ) ) آدمى ديدست و باقى لحم و پوست\r\nهر چه چشمش ديده است آن خير اوست\r\n( ( 813 ) ) كوه را غرقه كند يك خم زنم\r\nمنفذى گر باز باشد سوى يم\r\n( ( 814 ) ) چون به دريا راه شد از جان خم\r\nخمّ با جيحون برآرد اشتلم\r\n( ( 815 ) ) زين سبب قل گفتهء دريا بود\r\nگرچه نطق احمدى گويا بود\r\n( ( 816 ) ) گفتهء او جمله درّ بحر بود\r\nكه دلش را بود در دريا نفوذ\r\n( ( 818 ) ) چشم حس افسرده بر نقش قمر\r\nتو قمر مىبينى واو مستقر\r\n( ( 819 ) ) اين دويى اوصاف ديدهء احول است\r\nور نه اوّل آخر ، آخر اوّل است\r\nهين گذر از نقش خم در خم نگر\r\nكاندر او بحريست بىپايان و سر\r\nپاك از آغاز و آخر آن عذاب\r\nمانده محرومان ز قهرش در عذاب\r\nاين چنين خم را تو دريا دان يقين\r\nزنده از وى آسمان وهم زمين\r\nبلكه وحدت گشته او را در وصال\r\nشد خطاب او خطاب ذو الجلال\r\nبعد از آن گويد حقم منصوروار\r\nتا شود بر دار شهرت او سوار\r\nتا چنين سِرّ در جهان ظاهر شود\r\nمقبل اندر جستجو ماهر شود\r\n\r\n","description":"","footnote":"","page_name":" 326 ","page_number":330},
  {"content":"\r\n\r\nتا فزايد در جهاد وكوشش او\r\nتا ميسر گرددش ديدار هو\r\nاهل دل همچون كه جو در وى روان\r\nبىدويى يك گشته در درياى جان\r\n( ( 820 ) ) هى ز چه معلوم گردد اين ز بعث\r\nبحث را كم جو ، كن اندر بعث بحث\r\n( ( 821 ) ) شرط روز بعث اول مردن است\r\nزان كه بعث از مرده زنده كردن است\r\n( ( 822 ) ) جمله عالم زين غلط كردند راه\r\nكز عدم ترسند و آمد آن پناه\r\n( ( 823 ) ) از كجا جوييم علم از ترك علم\r\nاز كجا جوييم سلم از ترك سلم\r\n( ( 825 ) ) هم تو تانى كرد يا نعم المعين\r\nديدهء معدوم بين را هست بين\r\n( ( 826 ) ) ديده‌اى كاو از عدم آمد پديد\r\nذات هستى را همه معدوم ديد\r\n( ( 827 ) ) اين جهان منتظم محشر بود\r\nگر دو ديده مبدل وانور شود\r\n( ( 828 ) ) زان نمايد آن حقايق ناتمام\r\nكه بر اين خانان بود فهمش حرام\r\n( ( 829 ) ) نعمت جنات خوش بر دوزخى\r\nشد محرّم گرچه حق آمد سخى\r\n( ( 830 ) ) در دهانش تلخ گردد شهد خلد\r\nچون نبود از وافيان عهد خلد\r\n( ( 831 ) ) مر شما را نيز در سوداگرى\r\nدست كى جنبد چو نبود مشترى\r\n( ( 832 ) ) كى نظاره اهل به خريدن بود\r\nآن نظاره گول گرديدن بود\r\n( ( 833 ) ) پرس پرسان كاين به چند و آن به چند\r\nاز پى تغيير وقت وريشخند\r\n( ( 834 ) ) از ملولى كاله مىخواهد ز تو\r\nنيست آن كس مشترى وكاله جو\r\n( ( 835 ) ) كاله را صد بار ديد وباز داد\r\nجامه كى پيمود او پيمود باد\r\n( ( 836 ) ) كو قدوم وكرّ وفرّ مشترى ؟\r\nكو مزاج گنگلىّ وسرسرى ؟\r\n( ( 838 ) ) در تجارت نيستش سرمايه اى\r\nپس چه شخص زشت او چه سايه اى\r\n( ( 839 ) ) مايه در بازار اين دنيا زر است\r\nمايه آن جا عشق و دو چشم تر است\r\n( ( 840 ) ) هر كه او بىمايه در بازار رفت\r\nعمر رفت وباز گشت او خام وتفت\r\n( ( 841 ) ) هى كجا بودى برادر ؟ هيچ جا\r\nهى چه پختى بهر خوردن ؟ هيچ با\r\n\r\n","description":"","footnote":"","page_name":" 327 ","page_number":331},
  {"content":"\r\n\r\n\r\n( ( 842 ) ) مشترى شو تا بجنبد دست من\r\nلعل زايد معدن آب است من\r\n( ( 843 ) ) مشترى گر چه كه سست وبارد است\r\nدعوت دين كن كه دعوت وارد است\r\n( ( 844 ) ) باز پرّان كن حمام روح گير\r\nدر ره دعوت طريق نوح گير\r\n( ( 845 ) ) خدمتى مىكن براى كردگار\r\nبا قبول وردّ خلقانت چه كار\r\n( ( 810 ) ) اى به صورت ذره ، كيوان را ببين\r\nمور لنگى رو سليمان را ببين\r\n( ( 811 ) ) تو نه‌اى اين جسم ، بل آن ديده اى\r\nوا رهى از جسم گر جان ديده اى\r\n( ( 812 ) ) آدمى ديدست و باقى لحم و پوست\r\nهر چه چشمش ديده است آن خير اوست\r\n\r\nهر اندازه كه نيروى آگاهى وبينايى آدم فعاليت مىكند وهشيارى وبينايى را نصيب او مىكند به خير وصلاح اوست\r\nاز آن موضوعات بسيار مهمى كه اغلب انسانها به اهميت آن پى نمىبرند ، موضوع آگاهى وهشيارى است .\r\nحتى متفكران وفلاسفه هم كه در باره اين موضوع وخواص آن بحث مىكنند غالبا از نكته‌اى كه جلال الدين در مصرع دوم از بيت سوم ابيات مورد تحليل متذكر شده است ، غفلت مىورزند و آن اين است كه هر چه قوهء درك وفهم وبينايى آدمى چه بزرگ و چه كوچك وخواه سطحى وخواه عميق به كار بيافتند به صلاح او است .\r\nچون هنوز ما در بارهء انسان مانند ساير موضوعات مادى كه حياتمان وابسته به آن است ، مانند آب واشعهء آفتاب به انديشه ومحاسبه ى نهايى نپرداخته‌ايم . صدها مسئله از قبيل نكتهء مزبور از قلم افتاده و يا اين كه مورد اهميت قرار نگرفته است . رسم اين است كه تا كنون اولًا آگاهى وهشيارى را از نظر هويت مطرح مىكنيم ، اختلاف آراء را در تعريف آن پديده نقل وبررسى نموده ، يكى از آنها را انتخاب\r\n","description":"","footnote":"","page_name":" 328 ","page_number":332},
  {"content":"\r\nيا تعريف ديگرى را از خودمان به آن تعريف اضافه مىكنيم .\r\nو همه مىدانيم كه تعريفاتى كه براى آگاهى تا كنون گفته شده است ، جز بيان حالت آيينه‌اى ذهن را در مقابل موضوعات ورويدادهايى كه هشيارى وآگاهى به آنها متعلق مىشود و براى مغز يا روان روشن مىسازد ، چيز ديگرى گفته نمىشود .\r\nسپس به انكشاف مورد آگاهى و ترتيب آثار علم به آگاهى وتحرك وسكون مطابق آن كه هيچ يك ماهيت خود هشيارى را روشن نمىسازد ، مىپردازيم . چون ماهيت ادراك وهشيارى مانند يك نمود فيزيكى حقيقتش را بر ما روشن نمىسازد ، ما مجبور مىشويم مسائلى را در اين پديده مورد بررسى قرار بدهيم كه به اندازه هاى محاسبه نشده به وجود مىآيند و در ليست مسائل علمى قرار مىگيرند و ما را وادار به شناخت وتحليل وبررسى خود مىنمايند .\r\nلذا اين موضوع كه هر چه آگاهى وهشيارى يك انسان بيشتر باشد به خير وصلاح او است ، شبيه به پند واندرزهايى جلوه مىكند كه معلمى به شاگردان يا پدرى به فرزندان خود مىدهد ومىگويد : بفهم وهوشيار باش ، هر چه بفهمى و هشيار باشى به خير وصلاح تست . پس از آن كه آن دانش پژوه يا فرزندان بزرگ شدند و بيشتر وعميقتر با مسائل علمى وحيات وانسانها ومحروميت و حق كشىها ومحدوديت آگاهىها آشنا گشتند ، قيافهء اعتراض به خود گرفته ومىگويند . اى كاش معلم وپدران ما به جاى آن اندرز « هشيار وآگاه باشيد » بما راه انعطاف وميعان را كه موجب برخوردارى از لذايذ حيات مىشود ، نشان مىدادند . هشيارى وآگاهى يعنى چه ؟ ديروز جمله‌اى را شنيدم كه مىگفت :\r\n\r\n« خرم دلى كه كره خر آمد الاغ رفت »\r\n\r\nسپس يك شماره از مجلهء تايم ديدم كه نوشته بود : انديشيدن عادت بدى است » فهميدم كه هر چه آگاهى وهشيارى بيشتر ، درد سر وبدبختى افزونتر .\r\nبايد بگوييم : مسئله خيلى بالاتر از اين گونه شوخىهاى قهوه خانه‌اى و شب نشينىهاى وقت گذرانى است .\r\n","description":"","footnote":"","page_name":" 329 ","page_number":333},
  {"content":"\r\n\r\nقضيه اين است كه ماهيت انسان طورى تعبيه شده است كه هر لحظه‌اى از آگاهى اگر چه به نظر ناچيز بنمايد ، به موجوديت روانى او مىافزايد و در حقيقت هر آگاهى به منزلهء اضافه شدن يك انسان به انسان است ، اضافه دو ، سه ، چهار ، پنج آگاهى به انسان موجب مساوى بودن آن انسان با دو ، سه ، چهار ، پنج انسان مىگردد ، اگر چه در ميان مشتى گوشت واستخوان و پوست يك انسان پيچيده شده است .\r\nمگر نه اين است كه هر آگاهى قيافهء مخصوصى از جهان هستى را براى انسان مىنماياند .\r\nمگر نه اين است كه هر نمايشى از قيافهء مخصوصى از جهان ، مغز آدمى را به حركت وفعاليت بيشترى وادار مىكند و تا آن قيافه را مانند جزئى از خود قرار ندهد آرام نمىگيرد . نهايت امر اين است كه حقوقهاى خشك ومقررات و رسوم خشكتر وصورتگرى نابجاى انسان در بارهء خويش است كه نمىگذارد آگاهى وهشيارى به صلاح انسانها تمام شود و بلكه موجب آن مىشود كه اين جملهء مرگزاى را تكرار كند كه : خرم دلى كه كره آمد الاغ رفت\r\n\r\n( ( 819 ) ) اين دويى اوصاف ديدهء احول است\r\nور نه اوّل آخر ، آخر اوّل لست\r\nهين گذر از نقش خم در خم نگر\r\nكاندر او بحريست بىپايان و سر\r\n\r\nاول و آخر مانند پيش و پس و نزديك و دور وكم و زياد از اوصاف ابعاد مادى است\r\nاساسىترين عامل فشار وتنگى معلومات ما در بارهء هستى از همين اوصاف رو بناى عالم مادى ناشى مىشود كه بر مغز ما آدميان مسلط شده ونمىگذارند گامى از آن اوصاف والاتر بگذاريم ، ساختمان و وسائل كار مغز ما طورى تعبيه شده است كه زمان را لحظه‌اى پس از لحظه‌اى درك مىكنيم ولحظهء گذشته را اول ولحظهء بعدى\r\n","description":"","footnote":"","page_name":" 330 ","page_number":334},
  {"content":"\r\nرا دوم فرض نموده و با نظر به آن هدفى كه در كشش زمان منظور كرده‌ايم ، مىگوييم در لحظهء آخر چنين وچنان شد و همچنين در آن موقعيت مخصوص كه قرار گرفته‌ايم موضوعات ورويدادها را با محور خود محاسبه نموده مىگوييم : آن موضوع يا رويداد پيش بود و آن ديگرى پس از آن . يا نقطه‌اى را كه به جهتى از جهات براى ما مطرح شده است ، پيش و پس بودن موضوعات ورويدادها را با آن نقطه مىسنجيم . همچنين است كم و زيادى و نزديك و دور و غير ذلك .\r\nوقتى كه پيشتازان گذرگاه معرفت بما مىگويند : همه اين امور مشتى پديده هاى نسبى وساخته شدهء موقعيتهاى حياتى شما است وشما مىتوانيد گامى فراتر بگذاريد وجهانى را دريابيد كه امور مزبوره چونان كفهاى ناچيز در سطح درياى بىكران جلوه كند ، مىگوييم : معناى سخن شما را نمىفهميم ، ما مىبينيم اول درخت ، هستهء آن وآخرش چوبهاى خشكى است كه آنها را مىسوزانيم ، اول انسان ، نطفه وآخرش مشتى خاك است . و شب گذشته پيش از روزى است كه اكنون آن را مىبينيم وكهكشان فضا دور تر از اين ميز است كه روى آن نامه به دوستم مىنويسم .\r\nاين معلومات معمولى است كه هر اندازه هم در اذهان انديشمندان دقيقتر شود ، باز نه تنها از دريافت اتحادها ووحدتهاى عالى هستى جلو گيرى مىكند ، بلكه خود معلومات نسبى ما را هم به طرز ظريف و گاهى نامحسوس مختل مىسازد .\r\nبراى تصور بىاولى وبىآخرى وبىپيشىپسى وبىنزديكى وبىدورى كافى بود كه انسانها به اعماق من سرى بزنند و به بينند كه آن همه معلومات ودريافتها كه با نظم معين اول و آخر و پيش و پس و دور و نزديك ومقدمه ونتيجه از راه حواس و خود آگاهى به آن قلمرو سرازير مىشود وهمهء عناوين مزبوره را در آن قلمرو از دست مىدهند : بدون اين كه موجوديت خود را از دست بدهند .\r\n","description":"","footnote":"","page_name":" 331 ","page_number":335},
  {"content":"\r\n\r\nتفسير ابيات\r\nهيچ مىدانيد كه چرا مورچه به پيدا كردن يك دانه گندم و كشيدن آن به آشيانهء محقرش با صد لرز وبيم در آن همه شادى ولذت فرو مىرود ؟ براى آن است كه خرمن وعظمت آن را نمىداند .\r\nكسى كه خرمن در اختيار او است ، مىگويد : اى مورچهء ناتوان ، واى جاندار ناچيز كه نابينايى تو نيست را هست و هست را نيست مىنمايد ، تو از آن همه خرمنها كه ما داريم تنها اين دانهء بىاهميت را مىبينى وسراسر وجودت را در آن مستغرق مىسازى آخر اى انسان ذره نما و خورشيد حقيقت ، سر به بالا باش وكيوان را ببين واى مور لنگ ، جنبشى كن وبرو سليمان را ببين .\r\nلحظاتى در حال خود بيانديش ، خواهى ديد كه تو آن جسم تسليم قوانين خشك طبيعت نيستى ، بلكه تشكيل دهنده و به وجود آورندهء حقيقت واقعى تو ، آن ديدهء بينا است كه تو را با جان جهان آشنا خواهد ساخت .\r\nاگر چشم باز كنى ولحظه‌اى آگه شوى وجان جهان را ببينى ، ديگر آن جسم تيره وتار وناتوان را دور خواهى انداخت .\r\nصريحا به تو مىگويم : - آدمى همان ديدهء بينا است وبس ، بقيه مشتى گوشت و پوست است كه چند روزى به بركت آن بينايى تو را به خود جلب مىكند .\r\nخير وصلاح انسانى تو در همان ديدن وآگاهى وهشيارى است .\r\nتو خواهى گفت : يك آگاهى وديده ورى محدود و ناچيز چه نتيجه‌اى را در بر دارد ؟ مىگويم : درد بىدرمان تو همين است وبس كه نمىتوانى اين حقيقت را دريابى كه يك كوزه آب اگر منفذى به دريا داشته باشد ، مىتواند بزرگترين كوه دنيا را تر كند ومستغرق خود سازد .\r\nاين كوزهء متصل به دريا به رود جيحون با آن همه پهناورى برترى دارد . آن كلمهء قل ( بگو ) كه پيامبر به زبان مىآورد ، از درياى لطف الهى است ، اگر چه از\r\n","description":"","footnote":"","page_name":" 332 ","page_number":336},
  {"content":"\r\nزبان محدود پيامبر بيرون مىآمد . چون دل آن پيشواى الهى به دريا نفوذ كرده بود ، گفته هايش درهاى گران بهاى دريايى بىپايان بود . چون فيض درياى بىكران هستى مربوط به كوزهء به ظاهر محدود ما است ، لذا جاى شگفتى نيست كه بگوييم ماهيت خم ما از درياى جهان هستى است ، چونان ماهى كه در دريا به وجود مىآيد ، ولى جان او از درياى ما فوق سرازير مىشود .\r\nديدگان حسى آدمى كه اين حقايق را نمىبيند ، براى آن است كه از نگرش به صورتها ونقشها افسرده شده است ، لذا تو تنها با اين ديدهء حسى نقش ماه را مىبينى آن ديده ور باطنى مستقر ومبادى عاليهء ماه را مىبيند .\r\nجدا كردن نقش از معنى هم مولود دو بينى چشم لوچ است وگر نه آغاز و انجام هستى يكى است .\r\nآغازش پاك انجامش شيرين است . اين محرومان بىنوا هستند كه از نابينايى در عذاب بوده وخواهند بود .\r\nهمچنين تو خم ناچيزنما را دريايى بدان كه آسمان و زمين حيات خود را از آن درميي 1 بند . وقتى كه دويىها خوى دريايى گرفتند ، درياى واحد مىشوند و از عالم جهات به ما فوق جهت صعود مىكنند . چون وصال حقيقى آنان را به وحدت رسانيده است : لذا خطاب آنان خطاب خداوند ذو الجلال است . بعد از آن منصور ( 1 )  وار مىگويد : « من حقم » او سر دار شهرت مىرود ، تا راز وحدت واصلان به خدا در دنيا آشكار شود وجويندگان خوشبخت ورزيده تر گردند وجهاد وكوشش آنان به نتيجه برسد و به ديدار خدا نايل شوند . اهل دل مانند جويبارها هستند كه از يك دريا وروانه به سوى يك دريا هستند .\r\nاين حقيقت از وحدت خلق وبعث به خوبى آشكار مىشود ، تو به مباحث حرفه‌اى نپرداز و در بارهء بعث و درك آن بكوش وكاوش نما .\r\n","description":"","footnote":" ( 1 ) در مجلدات گذشته در بارهء حسين بن منصور حلاج وادعايش ، مباحث مشروحى مطرح شده است ، مراجعه شود . . ","page_name":" 333 ","page_number":337},
  {"content":"\r\nبراى مبعوث شدن ، مردن مقدمهء لازم است ، زيرا بعث زنده كردن مردگان مىباشد . همهء اهل عالم از همين جا به غلط رفته‌اند كه از عدم مىترسند ، در صورتى كه عدم پناهگاه آنها است . ( 1 )  علم را بايد از ترك علم وسلامتى را از ترك سلامتى جستجو كرد ، هست را از نيست ، دست را از بىدستى بايد تحصيل نمود . ( 2 )  اى خدايى كه بهترين يارى كنندگانى ، تنها تو مىتوانى ديدگان نيست بين ما را هست بين فرمايى .\r\nاگر دو ديدهء آدمى مبدل ونورانىتر شود محشر را در همين جهان منظم مىتواند ببيند و اين حقايق كه مىگويم بدان جهت ناتمام مىنمايد كه فهمش به اين مردم خام ممنوع است . چنان كه نعمتهاى لذت بخش بهشتى به دوزخيان ممنوع است ، با اين كه خداى ما سخى وكريم مطلق است . بدان جهت كه شايستگى عهود بهشتى را ندارند شهد خلد برين به كامشان تلخ مىنمايد . شما از خودتان ملاحظه كنيد كه وقتى مشترى نداريد ، دستتان براى معامله وسوداگرى نمىجنبد . تماشاگران را نمىتوان مشترى محسوب نمود ، آن تماشاگرى خود چيز فريبنده ايست كه پى در پى قيمت اين كالا و آن كالا را مىپرسد و تنها منظورى كه دارد ، گذراندن وقت وريشخند به تو است ، يا اين كه براى دفع ملال خاطر به مغازهء تو هم سرى مىزند ، در صورتى كه نظر خريدارى ندارد . اين تماشاگر -\r\n\r\nكاله را صد بار ديد وباز داد\r\nجامه كى پيمود ؟ او پيمود باد\r\n\r\nاقبال علاقمندانهء مشترى كجا ومزاح وشوخىها سرسرى كجا ؟ او كه از دارايى دانه‌اى ندارد ، خريدارى او جبه‌اى را كه با تو مذاكره مىكند ، جز براى شوخى نخواهد بود .\r\n","description":"","footnote":" ( 1 ) مفهوم عدم در اصطلاح جلال الدين در مباحث گذشته مطرح شده است . .  ( 2 ) مقصود از ترك علم وسلامتى در جملات فوق گام به بالاتر از علم وسلامتى وهستى طبيعى گذاشتن است كه با تولد دوم قابل وصول است . . ","page_name":" 334 ","page_number":338},
  {"content":"\r\nحال كه او براى معامله سرمايه‌اى ندارد ، چه شخص زشت بىمايهء او و چه سايهء بىحقيقت . سرمايهء بازار اين دنيا طلا وسرمايهء سراى ابدى عشق است وديدگان پر از اشك اشتياق ، هر كس بىمايه قدم در بازار گذارد ، عمرش را بىهوده تباه نموده وخام يا سوخته و خاكستر شده برمىگردد ، اگر به او بگويى : برادر ، كجا بودى ؟ خواهد گفت ، هيچ جا اگر بگوئى براى خوردن چه پخته‌اى ؟ خواهد گفت هيچ آشى . تو واقعا مشترى باش تا دست من هم بجنبد . آبى كه اولياء الله در درون دارند ، معدنى است كه لعل بيرون مىآورد .\r\nاما اى رهبران انسانى ، شما هم نبايد وقتى كه سستى وسردى رهروان را مىبينيد دست از كار خود برداريد ، هرگز دست از دعوت برنداريد كه خداى ما دستور به دعوت داده است . نوح عليه السلام ومقاومت نه صد و پنجاه سالهء او را به ياد بياوريد وكبوتر روح گير را به پرواز درآوريد - شما خدمت خود را براى كردگار انجام بدهيد و با رد وپذيرش مردم كارى نداشته باشيد .\r\n","description":"","footnote":"","page_name":" 335 ","page_number":339},
  {"content":"\r\n\r\nسحورى زدن شخصى بر در سراى خالى نيم شب واعتراض معترض و جواب دادن او را\r\n\r\n( ( 846 ) ) آن يكى مىزد سحورى بر درى\r\nدرگهى بود ورواق مهترى\r\n( ( 847 ) ) نيم شب مىزد سحورى را به جد\r\nگفت او را قائلى كاى مستمد\r\n( ( 848 ) ) اولًا وقت سحر زن اين سحور\r\nنيم شب نبود گَه اين شرّ وشور\r\n( ( 849 ) ) ديگر آن كه فهم كن اى بو الهوس\r\nكاندر اين خانه درون خود هست كس\r\n( ( 850 ) ) كس در اين جا نيست جز ديو وپرى\r\nروزگار خود چه ياوه مىبرى\r\n( ( 851 ) ) بهر گوشى مىزنى دف ، گوش كو\r\nهوش بايد تا بداند هوش كو\r\n( ( 852 ) ) گفت گفتى بشنو از چاكر جواب\r\nتا نمانى در تحيّر واضطراب\r\n( ( 853 ) ) گرچه هست اين دم برِ تو نيم شب\r\nنزد من نزديك شد صبح طرب\r\n( ( 854 ) ) هر شكستى مزد من پيروز شد\r\nجمله شبها پيش چشمم روز شد\r\n( ( 855 ) ) پيش تو خون است آب رود نيل\r\nپيش من آب است نى خون اى نبيل\r\n( ( 856 ) ) در حق تو آهن است آن ور خام\r\nپيش داود نبى موم است ورام\r\n( ( 857 ) ) پيش تو كُه بس گران است وجماد\r\nمطرب است او پيش داود استاد\r\n( ( 858 ) ) پيش تو آن سنگ ريزه ساكت است\r\nپيش احمد بس فصيح وقانت است\r\n( ( 859 ) ) پيش تو استون مسجد مرده‌اى است\r\nپيش احمد عاشق دل بسته‌اى است\r\n( ( 860 ) ) جمله اجزاى جهان اين قصر وسرا\r\nنيست كس چون مىزنى اين طبل را\r\n( ( 862 ) ) بهر حق اين خلق زرها مىدهند\r\nصد اساس خير و مسجد مىنهند\r\n( ( 863 ) ) مال وتن در راه حج دور دست\r\nخوش همىبازند چون عشاق مست\r\n( ( 864 ) ) هيچ مىگويند كان خانه تهيست ؟\r\nاين سخن كى گويد آن كش آگهيست\r\n( ( 865 ) ) پر همىبيند سراى دوست را\r\nآن كه از نور إله ستش ضيا\r\n( ( 866 ) ) بس سراى پر ز جمع وانبهى\r\nپيش چشم عاقبت بينان تهى\r\n\r\n","description":"","footnote":"","page_name":" 336 ","page_number":340},
  {"content":"\r\n\r\n( ( 867 ) ) هر كه را خواهى تو در كعبه بجو\r\nتا برويد در زمان پيش تو او\r\n( ( 868 ) ) صورتى كاو فاخر و عالى بود\r\nاو ز بيت الله كى خالى بود\r\n( ( 869 ) ) او بود حاضر منزّه از رتاج\r\nباقى مردم براى احتياج\r\n( ( 870 ) ) هيچ مىگويند كاين لبيكها\r\nبىندايى مىكنيم آخر چرا\r\nكو ندا تا خود تو لبيكى دهى\r\nاز ندا لبيك تو چون شد تهى\r\n( ( 871 ) ) بلكه توفيقى كه لبيك آورد\r\nهست هر لحظه صدايى از احد\r\n( ( 872 ) ) من به بو دانم كه اى قصر وسرا\r\nبزم جان افتاد وخاكش كيميا\r\n( ( 873 ) ) مسّ خود را بر طريق زير وبم\r\nتا ابد بر كيميااش مىزنم\r\n( ( 874 ) ) تا بجوشد زين چنين ضرب سحور\r\nدر دُر افشانى ز بخشايش بحور\r\n( ( 875 ) ) خلق در صفّ قتال وكارزار\r\nجان همىبازند بهر كردگار\r\n( ( 876 ) ) آن يكى اندر بلا ايوبوار\r\nوان دگر در صابرى يعقوبوار\r\nاين ز دنيا چون ابو ذر بر حذر\r\nوان دگر در استقامت چون عمر\r\n( ( 877 ) ) صد هزاران خلق تشنه ومستمند\r\nبهر حق از طمع جهدى مىكنند\r\n( ( 878 ) ) من هم از بهر خداوند غفور\r\nمىزنم بر در به اميدش سحور\r\n( ( 879 ) ) مشترى خواهى كه از وى زر برى\r\nبه ز من كه باشد اى جان مشترى ؟\r\n( ( 880 ) ) مىخرد از مالت ارزانى به خس\r\nمىدهد نور ضمير مقتبس\r\n( ( 881 ) ) مىستاند قطره‌اى چندى ز اشك\r\nمىدهد كوثر كه آرد قند رشك\r\nنقد آور تا كنى سودى از آن\r\nنسيه را بگذار تا نكنى زيان\r\n( ( 884 ) ) باد آهى كابر اشك چشم راند\r\nمر خليلى را بدان اوّاه خواند\r\n( ( 885 ) ) هين در اين بازار گرم بىنظير\r\nكهنه ها به فروش وملك نو بگير\r\n( ( 886 ) ) ور تو را شكَّى وريبى ره زند\r\nتاجران انبيا را كن سند\r\n( ( 887 ) ) بسكه افزود آن شهنشه بختشان\r\nمىنتاند كه كشيدن رختشان\r\n\r\n","description":"","footnote":"","page_name":" 337 ","page_number":341},
  {"content":"\r\n\r\n\r\n( ( 870 ) ) هيچ مىگويند كاين لبيكها\r\nپى ندايى مىكنيم آخر چرا\r\nكو ندا تا خود تو لبيكى دهى\r\nاز ندا لبيك تو چون شد تهى\r\n( ( 871 ) ) بلكه توفيقى كه لبيك آورد\r\nهست هر لحظه ندايى از احد\r\n\r\nاگر از اعماق جان لبيك بگويى ، بدان كه ندايى از خداوند ذو الجلال به اعماق جانت طنين انداخته است و اگر از ته دل نداى الله الله گفتى بدان كه لبيكى از خداوند ته دل تو را شورانيده است\r\nبراى توضيح هر دو مضمون كه در عنوان مبحث مطرح كرديم ، نخست مضمون دوم را كه اگر ندا كنى لبيك را شنيده‌اى ، از دفتر سوم مثنوى ابياتى را مىآوريم :\r\n\r\nآن يكى الله مىگفتى شبى\r\nتا كه شيرين گردد از ذكرش لبى\r\nگفت شيطانش خمش اى سخت رو\r\nچند گويى آخر اى بسيار گو\r\nاين همه الله گفتى از عتو\r\nخود يكى الله را لبيك كو\r\nمىنيايد يك جواب از پيش تخت\r\nچند الله مىزنى با روى سخت\r\nاو شكسته دل شد وبنهاد سر\r\nديد در خواب او خضر را در خضر\r\nگفت هين از ذكر چون وا مانده‌اى ؟\r\nچه پشيمانى از آن كش خوانده‌اى ؟\r\nگفت لبيكم نمىآيد جواب\r\nزان همىترسم كه باشم ردّ باب\r\nگفت خضرش كه خدا اين گفت به من\r\nكه برو با او بگو اى ممتحن\r\nبلكه آن الله تو لبيك ماست\r\nوان نياز ودرد وسوزت پيك ماست\r\nنى تو را در كار من آورده ام\r\nنه كى من مشغول ذكرت كرده ام\r\nحيله ها وچاره جويىهاى تو\r\nجذب ما بوده گشاده پاى تو\r\nدرد عشق تو كمند لطف ماست\r\nزير هر يارب تو لبيكهاست\r\n\r\n","description":"","footnote":"","page_name":" 338 ","page_number":342},
  {"content":"\r\nمضمون اين ابيات با ابيات مورد تحليل دو مضمون عالى را در بر دارد :\r\nيك - هنگامى كه ديدى : لبيكى به زبان تو از اعماق جانت جارى مىشود ، بدان كه پاسخ ندايى است كه در اعماق جانت طنين انداخته است .\r\nدو - وقتى كه ديدى الله الله به زبان تو از ته دل جارى مىگردد ، بدان كه لبيكى از خداوند ته دل تو را شورانيده است . شايد هر دو مضمون براى كسانى كه رابطهء خود را با خدا كه نزديكترين حقيقت به انسان است ، بريده‌اند ، بسيار بعيد و غير قابل هضم جلوه كند ، ولى هر دو مضمون وصدق آن در دلهاى پاك آدميان آشكارتر از آن است كه احتياجى به گفت گوى زيادى داشته باشد . قابل تصور وپذيرش بودن هر دو مضمون را در يك مثال ساده مىتوان توضيح داد :\r\nتا آب بدانهء زير خاك نرسد ، پا به مرحلهء روييدن نمىگذارد و تا دانه استعداد روييدن نداشته باشد ، مثلًا در مسافت دور از جريان آب قرار بگيرد ، يا قدرت دفع آفت نباتى را در خود نداشته باشد يا آب به او نمىرسد ، يا جريان آب به آن سودى نمىبخشد .\r\nتنها تفاوت مثال با دو مضمون انسانى در اين است كه انسان به اضافهء استعداد لبيك گفتن ، بايد بخواهد كه لبيك بگويد ، در اين صورت لبيك گفتن او كشف مىكند كه خود را در مجراى نداى الهى قرار داده است . والله گفتن او كشف مىكند كه خود را در مجراى لبيك الهى نهاده است . پس با نظر به اين كه نداى الهى ولبيك او بر بندگانش در همهء عالم هستى طنين انداز است ، خود محرك لبيك والله گفتن انسان است .\r\n","description":"","footnote":"","page_name":" 339 ","page_number":343},
  {"content":"\r\n\r\n\r\n( ( 880 ) ) مىخرد از مالت ارزانى به خس\r\nمىدهد نور ضمير مقتبس\r\n( ( 881 ) ) مىستاند اين يخ جسم فنا\r\nمىدهد ملكى برون از وهم ما\r\n( ( 882 ) ) مىستاند قطره‌اى چندى ز اشك\r\nمىدهد كوثر كه آرد قند رشك\r\n( ( 883 ) ) مىستاند آه پر سودا ودود\r\nمىدهد هر آه را صد جاه وسود\r\n\r\nخداوند از بندگانش چه مىگيرد و به بندگانش چه مىدهد ؟\r\nجلال الدين پاسخ اين سؤال را در دفتر اول تحت عنوان « طنز وانكار كردن پادشاه جهود ونصيحت ناصحان او را » چنين گفته است :\r\n\r\nوين نفس جانهاى ما را هم چنان\r\nاندك اندك دزدد از حبس جهان\r\nتا اليه يصعد اطياب الكلم\r\nصاعداً منا الى حيث علم\r\nترتقى انفاسنا بالارتقا\r\nمتحفاً منا الى دار البقا\r\nثم ياتينا مكافات المقال\r\nضعف ذلك رحمة من ذى الجلال\r\nثم يلجينا الى امثالها\r\nكى ينال العبد مما نالها\r\nهكذا تعرج وتنزل دايماً\r\nذا فلا زالت عليه قائما\r\nپارسى گوييم يعنى اين كشش\r\nزان طرف آيد كه آمد اين چشش\r\n\r\nاين نفسهايى كه پشت سر هم مىآوريم ، جانهاى ما را اندك اندك از زندان بزرگ جهان مىدزدد و بالا مىبرد . سخنان وكردارهاى پاكيزهء ما به آنجا كه خود مىداند صعود مىكند .\r\nاين نفسهاى ما از درون سينه ها برمىآيد وسرمىكشد و مانند ارمغانى براى\r\n","description":"","footnote":"","page_name":" 340 ","page_number":344},
  {"content":"\r\nابديت به راه مىافتد . سپس پاداش گفتار ما دو برابر به سبب رحمت كردار ذو الجلال به سوى ما مىآيد . بار ديگر خداوند با آن پاداش ما را به گفتار وكردار نيك وادار مىكند ، تا بندهء خدا به آن چه كه مىتواند نائل گردد .\r\nبدينسان كلمات طيبه از ما صعود مىكند و رحمت وپاداش الهى به عنوان عوض فرود مىآيد اين امر دوام دارد ) .\r\nدر نظر سطحى ميان پاسخ سؤال مزبور در عنوان دفتر اول با ابيات دفتر ششم كه هم اكنون مورد تحليل ما است ، متناقض جلوه مىكند .\r\nزيرا در ابيات مورد تحليل ، منظور جلال الدين اين است كه آن چه كه خدا از بندگان مىگيرد جسم ومظاهر فانى جسم است ، بلكه پليدىها را از ما مىستاند و در مقابلش نور وجدانى بسيار روشن عطا مىفرمايد ، در صورتى كه در ابيات دفتر اول مىگويد : كلمات طيبه ( گفتار وكردار پاك ) را از بندگان مىگيرد وپاداش نيكو مىدهد .\r\nاين يك نظر سطحى است در مطالب جلال الدين . زيرا مقصود از ابيات مورد تحليل اين است كه آن چه را كه خداوند در مقابل گفتار وكردار بندگانش عنايت مىكند قابل مقايسه با آن گفتار وكردار نيست .\r\nاگر فرض شود كه خوبى گفتار وكردار بندگان از نظر ارزش وعظمت بىنهايت بوده باشد ، با اين حال با نظر به نيازى مطلق خداوندى كه جريان را از معامله وسوداگرى بر كنار مىكند ، در مقابل پاداش الهى بس ناچيز و غير قابل مطرح كردن است . اين پاداش الهى غير از گروهى از پاداشها ومجازاتها است كه عكس العمل ونتيجهء خود گفتار وكردار است كه جلال الدين در مباحث تبدل اعراض وجواهر به بهترين وجهى مطرح كرده است .\r\nخلاصه فرق است ميان عكس العمل ونتيجهء گفتار وكردار آدمى وپاداشى كه مولود فضل وعنايت خداوندى است .\r\nگروه اول در مجراى محاسبهء دقيق رياضى است :\r\n","description":"","footnote":"","page_name":" 341 ","page_number":345},
  {"content":"\r\n\r\nوان ليس للانسان الا ما سعى وان سعيه سوف يرى گروه دوم - قابل مقايسه با پاداش فضل الهى نمىباشد . بلى ، نوع ديگرى از گفتار وكردار آدمى وجود دارد كه از نظر وضع روحى او كه انگيزهء گفتار وكردارش مىباشد ، سنجيده مىشود .\r\nبه توضيح اين كه اگر چه گفتار وكردار نيكو كه انجام مىدهد ، فى نفسه ناچيز به نظر مىآيد و از گناهى كه دورى مىگزيند با نظر به هويت خود گناه محقر است ، ولى از نظر هدف گيرى روح كه با اطاعت جزئى صفا وخلوص محض در مقابل حق تعالى نشان مىدهد ، پاداشش از حيث عظمت قابل مقايسه با خود آن گفتار وكردار نيكو يا اجتناب از گناه نمىباشد . و همچنين موضوع گناه .\r\nتفسير ابيات\r\nشخصى در نيمهء شبى از ماه رمضان براى بيدار كردن خانوادهء با شخصيتى طبل مىزد .\r\nمردى به او گفت كه : اين چه طبل زدن است اولًا طبل سحورى را در موقع سحر بايد زد نه نيمهء شب . ثانيا اى بو الهوس ، نخست ببين كه آيا در درون خانه كسى هست كه بيدارش كنى يا آن خانه خالى است ؟ در اين خانه كسى جز ديو وپرى وجود ندارد ، چرا عمر خود را بىهوده سپرى مىكنى : تو كه دف را براى شنيدن مىزنى ، اول ببين گوش شنوايى وجود ندارد يا نه ؟ آرى چنان كه براى دريافت اين كه هوش چيست ، وجود هوش مورد نياز است ، همچنين است دريافت گوش .\r\nطبل زن گفت . سخنت را گفتى ، حالا پاسخت را از چاكرت بشنو ، تا تحير واضطرابت بر طرف شود . اگر چه اين لحظه براى تو نيم شب است ، ولى براى من صبح طرب انگيز است .\r\nمن شكستها را پيروزى وشبهاى تاريك را روز روشن مىبينم . اگر رود نيل\r\n","description":"","footnote":"","page_name":" 342 ","page_number":346},
  {"content":"\r\nبراى تو مانند فرعون وفرعونيان خون است ، براى من آب زلال وگوارا است نه خون . براى تو آهن و براى داود عليه السلام موم است كه از آن زره مىبافد . كوه در نظر تو جسم سنگين وجامد ، ولى براى داود مطرب وجدآور است .\r\nسنگهاى ريزه به چشمان تو ساكت ، ولى در دست محمد صلى الله عليه وآله گوياى فصيح است . همان ستون خانه يك چوب مرده‌اى براى تو ، ولى براى پيامبر عاشق دل باخته‌اى بود . بدين ترتيب -\r\n\r\nجمله اجزاى جهان پيش عوام\r\nمرده و پيش خدا دانا ورام\r\n\r\nاما اين كه گفتى : در اين قصر وسرا كسى نيست ، براى چه طبل مىزنى ؟ پاسخت را بشنو . اين انسانها در راه خدا طلاها خرج مىكنند وخيرات و مساجد بنا مىكنند . مال وقواى بدنى در راه مكهء دور دست مستهلك مىسازند و مانند عشاق سرمست تمام موجوديتشان را در اين راه مىبازند ، هيچ به فكر كسى از آنها خطور مىكند كه خانه‌اى كه در مكه به نام بيت الله است ، خالى است ، اصلًا چنين سخنى را هيچ آگاهى به زبان مىآورد ؟ آن كس كه درونش از نور الهى روشن گشته است ، خانه را پر از دوست مىبيند . در مقابل ، بسى خانه هاى پر جمعيت وجود دارد كه در نظر عاقبت بينان حتى از يك جاندار هم تهى است .\r\nتو حقيقتا راهى كعبه باش و هر كه را بخواهى در آن خانه ى سترگ جستجو كن ، تا در مقابل چشمانت نمودار گردد . آن صورت كه مانند آينهء الهى فاخر و عالى گشته است ، او از بيت الله خالى نيست او هميشه حاضر مكه و از سستى منزه ومبرا است ، بقيهء مردم براى احتياج به آن بيت روى مىآورند .\r\nآيا اين حجاج بيت الله الحرام هيچ مىگويند كه ما اين لبيكها را در موقع بستن احرام در پاسخ كدامين ندا ودعوت مىگوييم ؟ بايد بدانى كه آن توفيق الهى كه تو را به لبيك گفتن وادار كرده است ، همان نداى الهى است . با استشمام روحى مىفهمم كه اين قصر وسرا بزم جان است وخاكش كيميا .\r\n","description":"","footnote":"","page_name":" 343 ","page_number":347},
  {"content":"\r\nلذا -\r\n\r\nمس خود را بر طريق زير وبم\r\nتا ابد بر كيميااش مىزنم\r\nتا بجوشد زين چنين ضرب سحور\r\nدر دُر افشانى ز بخشايش بحور\r\n\r\nمردم با انواع وطرق مختلفى در خانه وبارگاه الهى را مىزنند ، جمعى در ميدان كارزار ، گروهى در بلايا مانند حضرت ايوب ديگرى در تحمل وشكيبايى مانند يعقوب عليه السلام گروه ديگر مانند حضرت نوح عليه السلام در اندوه ومصيبتها .\r\nبعضى ديگر مانند پيامبر اسلام در ميدان جنگ . يكى مانند ابو ذر غفارى در كناره گيرى از جلوه هاى دنيا واشخاصى در مقاومت مانند عمر . . . صدها هزار مردم تشنه ونيازمند به طمع الطاف الهى مىكوشند . من هم به اميد همان خداوند نيم شب بر طبل سحورى مىكوبم .\r\nكدامين مشترى كه براى تو سود طلا خواهد داد بهتر از حق تعالى است ؟ آن كريم مطلق اموال پليد ومحقر وارزان تو را مىخرد و در مقابلش نور باطن مىبخشد . جسم فانى ما را كه مانند يخ رو به زوال است مىخرد . ملكى ما فوق وهم ما عنايت مىنمايد .\r\nقطره‌اى چند از اشك مىخرد وكوثرى را كه رشك قند است بر ما عطا مىكند .\r\nآه هاى پر سودا ودود را از ما مىستاند و براى هر آه صد جاه وسود مىدهد . تو هم اى انسان عاقبت بين ، در اين بازار هستى پر سودا ، نقدى بياور تا سودى ببرى ، در اين جايگاه نسيهء فردا و پس فردا رواجى ندارد .\r\nآن باد آه كه ابر اشك را مىراند ، ابراهيم خليل عليه السلام را به لقب اواه آه كشنده زياد ) در قرآن ملقب ساخت .\r\nمعطل مباش ، در اين بازار گرم كه دوم نخواهد داشت ، كهنه هايت را به فروش و تازه هاى پايدار به دست آور . اگر كوچكترين ترديدى به دل تو راه پيدا كند ، پيامبران واولياء الله را به ياد بياور كه سود بران اين بازار بىنظير بوده‌اند ، بقدرى خداوند به بخت ومعاملهء آنان بركت داد كه كوه ها نمىتوانند اندوخته هاى آنان را حمل كنند .\r\n","description":"","footnote":"","page_name":" 344 ","page_number":348},
  {"content":"\r\n\r\nقصهء بلال حبشى وشوق او ورنجانيدن خواجه او را و معلوم كردن صديق حال او را\r\n\r\n( ( 888 ) ) تن فداى خار مىكرد آن بلال\r\nخواجه اش مىزد براى گوشمال\r\n( ( 889 ) ) كه چرا تو ياد احمد مىكنى\r\nبندهء بد ، منكر دين منى ؟\r\n( ( 890 ) ) مىزد اندر آفتابش او به خار\r\nاو احد مىگفت بهر افتخار\r\n( ( 891 ) ) تا كه صديق آن طرف بر مىگذشت\r\nآن احد گفتن به گوش او برفت\r\n( ( 892 ) ) چشم او پر آب شد دل پر عنا\r\nزان احد مىيافت بوى آشنا\r\n( ( 893 ) ) بعد از آن خلوت بديدش پند داد\r\nكز جهودان خفته مىدار اعتقاد\r\n( ( 894 ) ) عالم السر است پنهان دار كام\r\nگفت كردم توبه پيشت اى همام\r\n( ( 895 ) ) روز ديگر از پگه صديق تفت\r\nآن طرف از بهر كارى مىبرفت\r\n( ( 896 ) ) باز احد بشنيد وضرب زخم خار\r\nبرفروزيد از دلش شور وشرار\r\n( ( 897 ) ) باز پندش داد وباز او توبه كرد\r\nعشق آمد توبهء او را بخورد\r\n( ( 898 ) ) توبه كردن زين نمط بسيار شد\r\nعاقبت از توبه او بيزار شد\r\n( ( 899 ) ) فاش كرد اسپرد تن را در بلا\r\nكاى محمد ، اى عدوّ توبه ها\r\n( ( 900 ) ) اى تن من وى رگ من پر ز تو\r\nتوبه را گنجا كجا باشد در او\r\n( ( 901 ) ) توبه را زين پس ز دل بيرون كنم\r\nاز حيات خلد توبه چون كنم ؟\r\n( ( 902 ) ) عشق قهار است و من مقهور عشق\r\nچون قمر روشن شدم از نور عشق\r\n( ( 903 ) ) برگ كاهم پيش تو اى تند باد\r\nمن چه دانم تا كجا خواهم فتاد\r\nپيش چوگانهاى حكم كن فكان\r\nمىدويم اندر مكان ولا مكان\r\n( ( 904 ) ) گر هلالم ور بلالم مىدوم\r\nمقتدى بر آفتابت مىشوم\r\n( ( 906 ) ) با قضا هر كاو قرارى مىدهد\r\nريشخند وسبلت خود مىكند\r\n( ( 907 ) ) كاه برگى پيش باد آنگه قرار\r\nرستخيزى وانگهانى فكر كار\r\n\r\n","description":"","footnote":"","page_name":" 345 ","page_number":349},
  {"content":"\r\n\r\n( ( 908 ) ) گر به در انبانم اندر دست عشق\r\nيك دمى بالا و يك دم پست عشق\r\n( ( 909 ) ) او همىگرداندم بر گرد سر\r\nنى به زير آرام دارم نه زبر\r\n( ( 910 ) ) عاشقان در سيل تند افتاده اند\r\nبر قضاى عشق ، دل بنهاده اند\r\n( ( 911 ) ) همچو سنگ آسيا اندر مدار\r\nروز و شب گردان ونالان بىقرار\r\n( ( 912 ) ) گردشش بر جوى جويان شاهد است\r\nتا نگويد كس كه آن جو راكد است\r\n( ( 913 ) ) گر نمىبينى تو جو را در كمين\r\nگردش دولاب گردونى ببين\r\n( ( 914 ) ) چون قرارى نيست گردون را از او\r\nاى دل اختروار آرامى مجو\r\n( ( 915 ) ) گر زنى در شاخ دستى كى هلد\r\nهر كجا پيوند سازى بگسلد\r\n( ( 916 ) ) گر نمىبينى تو تدبير قدر\r\nدر عناصر گردش وجوشش نگر\r\n( ( 917 ) ) زان كه گردشهاى آن خاشاك و كف\r\nباشد از غليان بحر با شرف\r\n( ( 918 ) ) باد سرگردان ببين اندر خروش\r\nپيش امرش موج دريا بين به جوش\r\n( ( 919 ) ) آفتاب و ماه دو گاو خراس\r\nگرد مىگردند ومىدارند پاس\r\n( ( 920 ) ) اختران هم خانه خانه مىدوند\r\nمركب هر نحس وسعدى مىشوند\r\n( ( 921 ) ) اختران چرخ گر دورند هى\r\nوين حواست كاهلند وسست پى\r\n( ( 922 ) ) اختران چشم و گوش وهوش ما\r\nشب كجايند و به بيدارى كجا ؟\r\n( ( 923 ) ) گاه در سعد ووصال ودل خوشى\r\nكاه در نحس وفراق وبىهشى\r\n( ( 924 ) ) ماه گردون چون درين گرديدن است\r\nگاه تاريك وزمانى روشن است\r\n( ( 925 ) ) گه بهار وصيف همچون شهد و شير\r\nگه سياستهاى برف وزمهرير\r\n( ( 926 ) ) چون كه كليات پيش او چو گوست\r\nسخره و سجده كن چوگان اوست\r\n( ( 927 ) ) تو كه يك جزوى دلا زين صد هزار\r\nپيش حكمش چون نباشى بىقرار\r\n( ( 928 ) ) چون ستورى باش در حكم امير\r\nگه در آخر حبس و گاهى در مسير\r\n( ( 929 ) ) چون كه بر ميخت ببندد بسته باش\r\nچون گشايد چابك وبرجسته باش\r\n( ( 930 ) ) آفتاب ار بر فلك كژ مىجهد\r\nدر سيه رويى كسوفش مىدهد\r\n\r\n","description":"","footnote":"","page_name":" 346 ","page_number":350},
  {"content":"\r\n\r\n( ( 931 ) ) كز ذنب پرهيز كن هين هوشدار\r\nتا نگردى تو سيه رو ديگوار\r\n( ( 932 ) ) ابر را هم تازيانهء آتشين\r\nمىزند هان كه چنين رويى چنين\r\n( ( 933 ) ) بر فلان وادى به بار اين سو مبار\r\nگوشمالش مىدهد كه گوش دار\r\n( ( 934 ) ) عقل تو از آفتابى بيش نيست\r\nاندر آن فكرى كه نهى آمد مايست\r\n( ( 935 ) ) كژ منه‌اى عقل تو هم گام خويش\r\nتا نيايد آن كسوف رو به پيش\r\n( ( 936 ) ) چون گنه كمتر بود نيم آفتاب\r\nمنكسف بينى ونيمى نور تاب\r\n( ( 937 ) ) كه به قدر جرم مىگيرم تو را\r\nاين بود تقدير در داد وجزا\r\n( ( 938 ) ) خواه نيك وخواه بد فاش وستير\r\nبر همه اشيا سميعيم وبصير\r\n( ( 939 ) ) زين گذر كن اى پدر نوروز شد\r\nخلق از اخلاق خوش بد فوز شد\r\n( ( 940 ) ) باز آمد شاه ما در كوى ما\r\nباز آمد آب جان در جوى ما\r\n( ( 941 ) ) مىخرامد بخت ودامن مىزند\r\nنوبت توبه شكستن مىزند\r\n( ( 942 ) ) توبه را بار دگر سيلاب برد\r\nفرصت آمد پاسبان را خواب برد\r\n( ( 943 ) ) هر خمارى مست گشت وباده خورد\r\nرخت را امشب گرو خواهيم كرد\r\n( ( 944 ) ) زان شراب لعل ولعل جانفزا\r\nلعل اندر لعل اندر لعل ما\r\n( ( 945 ) ) باز خرّم گشت مجلس دل فروز\r\nخيز ودفع چشم بد اسپند سوز\r\n( ( 946 ) ) نعرهء مستانه خوش مىآيدم\r\nتا ابد جانا چنين مىبايدم\r\n( ( 947 ) ) نك هلالى با بلالى يار شد\r\nزخم خار او گل وگلزار شد\r\n( ( 948 ) ) گر ز زخم خار تن غربال شد\r\nجان وجسمم گلشن اقبال شد\r\n( ( 949 ) ) تن به پيش زخم خار آن جهود\r\nجان من مست و خراب آن ودود\r\n( ( 950 ) ) بوى جانى سوى جانم مىرسد\r\nبوى يار مهربانم مىرسد\r\n( ( 951 ) ) از سوى معراج آمد مصطفى\r\nبر بلالش حبذا يا حبذا\r\n\r\n« لَيْسَ كَمِثْلِه شَيْءٌ وهُوَ اَلسَّمِيعُ اَلْبَصِيرُ 42 : 11 » ( 1 ) \r\n( كسى نظير و مانند او نيست واو شنوا وبينا است )\r\n","description":"","footnote":" ( 1 ) سوره الشورى ، آيهء 11 . . ","page_name":" 347 ","page_number":351},
  {"content":"\r\n\r\n\r\nروايت\r\n« عن ابن عباس قال ليله اسرى بنبى الله صلى الله عليه وآله ودخل الجنه فسمع من جانبها وجسا قال يا جبرئيل ما هذا ؟ قال هذا بلال المؤذن فقال نبى الله لما جاء الى الناس قد افلح بلال رأيت له كذا و كذا . » ( 1 ) \r\n( ابن عباس مىگويد : شبى كه پيامبر خدا به معراج رفته و به بهشت داخل شد ، از طرفى از بهشت صداى خفيفى شنيد . از جبرئيل پرسيد كه اين صدا چيست ؟ ) جبرئيل گفت : صداى بلال مؤذن است . موقعى كه پيامبر خدا به ميان مردم برگشت ، فرمود : بلال رستگار است ، زيرا در بارهء او چنين وچنان ديدم . )\r\n\r\n( ( 903 ) ) برگ كاهم پيش تو اى تند باد\r\nمن چه دانم تا كجا خواهم فتاد\r\nپيش چوگانهاى حكم كن فكان\r\nمىدويديم اندر مكان ولا مكان\r\n( ( 904 ) ) گر هلالم ور بلالم مىدوم\r\nمقتدى بر آفتابت مىشوم\r\n\r\nبدويد باز بدويد ، در كارگاهى كه چوگان نامحسوس مشيت الهى تمام اجزاى جهان هستى را مانند گوىها به حركت و جستن وگريز وا مىدارد ، سكون مفهومى جز مرگ ندارد .\r\nچند بار به شما بگويم : كه -\r\n\r\nگرچه رخنه نيست در عالم پديد\r\nخيره يوسفوار مىبايد دويد\r\n\r\nچقدر بگويم : كه -\r\n\r\nدوست دارد يار اين آشفتگى\r\nكوشش بىهوده به از خفتگى\r\n\r\n","description":"","footnote":" ( 1 ) مضمون از نهايه ، ابن اثير ، ج 4 ص 196 . . ","page_name":" 348 ","page_number":352},
  {"content":"\r\nمگر كم گفته‌ام : كه -\r\n\r\nگرچه نتوانى بدانى چيستى\r\nجهد كن ، چندانكه دانى كيستى\r\n\r\nاين است سنت اساسى جهان هستى ، اين است بنياد مستحكم عالم طبيعت كه چونان گوى بىاختيار در مقابل چوگانى در دست قدرت مطلقه ، كه چاره‌اى جز جستن وغلطيدن وگريز ندارد . هر شىء و هر جاندار و هر كس در هر حال و در هر موقعيتى از هستى كه قرار بگيرد ، خواه بداند يا نداند ، عاملى موافق يا مخالف دايماً زنگ اخطار مىنوازد كه معطل مباش و فورا موقعيت خود را تغيير بده . كمترين خيال وتوهم ركود وسكون را به درونت راه مده كه ميليارد ميلياردها گوى كوچك و بزرگ موافق ومخالف وموقت وديرپاى ، در اين ميدان در حركات وكر وفر وحمله وگريزاند ، ايستادن تو در چنين ميدان يا توقع سكون هستى را در بر دارد كه جز خنده به ريش خود معنايى ندارد و يا هجوم عامل مخالف ونابود كردن تو از صفحهء هستى در لحظه اول سكون . توقف مكن ، برو ، به عقب سرت هم نگاه مكن كه تا سر برگردانى ، تيرهاى محرك به پيش ، به ديدگانت دوخته مىشود ونابينايت مىسازد . تو كمتر از آن موج ناخود آگاه نيستى كه از سطح دريا برمىخيزد و فورا به حركت درمىآيد و اگر چيزى سد راهش شود فشار به آن مىآورد كه از سر را هم بر كنار شو ، من مادامى كه موجم ، كارى جز حركت وتلاش ندارم ، جلو گيرى تو از حركت من مساوى نابودى ونيستى من است -\r\n\r\nموج ز خود رفته‌اى تيز خراميد وگفت\r\nهستم اگر مىروم ، گر نروم نيستم\r\n\r\nتو حتى براى آن كه مرا به سكون وادار كنى ، مجبورى كه نيرو وحركتى به وجود بياورى ، تا از ادامهء حركت كه نيروى طبيعت در نهادم به وديعت نهاده است ، جلو گيرى كنى . بالاتر از آن ، حقيقتى است كه شايد نتوانى از من باور كنى : من خود اگر بخواهم جلو حركت وجنبش خود را بگيرم ، بايد حركت ونيروى بيشترى مصرف كنم كه بتواند حركت وجنبش طبيعى وجودم را خنثى كند .\r\n","description":"","footnote":"","page_name":" 349 ","page_number":353},
  {"content":"\r\n\r\n","description":"","footnote":"","page_name":" 350 ","page_number":354},
  {"content":"\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نونو مىرسد\r\nمستمرى مىنمايد در جسد\r\nآن ز تيزى مستمر شكل آمده است\r\nچون شرر كش تيز جنبانى به دست\r\n\r\nحركت وتحول از نظر جلال الدين مولوى\r\n","description":"","footnote":"","page_name":" 351 ","page_number":355},
  {"content":"\r\nنمىتوان براى آغاز توجه بشر از نظر سرگذشت جهان بينى به حركت وتحول در تمام اجزاى جهان هستى تاريخ معينى را مشخص ساخت ، ولى اين قدر مىتوان گفت : كه توجه مزبور بسيار تاريخ كهن داشته وچنانكه بعضىها گمان كرده‌اند مولود جهان بينىهاى يونان نيست . ما در بعضى از سرودهاى ريگ ودا با اين جمله رو برو هستيم :\r\n« 10 - او ( اندرا ) كه قانون جاودانى را مقرر داشت قدرت قانون به سرعت حركت مىكند . . . زمين وسيع وعميق وآسمان از آن قانون است . » ( 1 )  در بارهء تاريخ ريگ ودا ميان محققان اختلاف نظرى وجود دارد دانشمند هندى به نام تيلك بعضى از محتويات ريگ ودا را به پنج تا شش هزار سال پيش از ميلاد مسيح مستند مىداند ، ولى به نظر هند شناس معروف ماكس مولر تاريخ ريگ ودا پيش از 1200 سال پيش از ميلاد بوده است . بهر تقدير ريگ ودا پيش از تمدن يونان وتدوين كتب مذهبى موجود يهود مىباشد . ( 2 )  چشمگيرترين مردى كه پيش از ارسطو در فرهنگ يونانى حركت را مطرح كرده است هراكليد ( هراكليتوس ) ( هرقليطوس ) بوده است . به اين شرط كه هومر شاعر يونانى را شاعرى بدانيم و يكى از جهان بينان محسوب نكنيم ، وگر نه اين شاعر ومتفكر معروف در حدود پيش از هزار سال قبل از ميلاد ، مىگويد : « اى كاش تضاد موجودات از ميان مىرفت تا تمام عالم ساكن وابدى مىگشت ( 3 )  اين عبارت تضاد را كه مولد حركت است ، جهانى مىداند ، نتيجتا حركت در نظر او يك قانون جهانى است .\r\n","description":"","footnote":" ( 1 ) ريگ ودا ، به عقيدهء هندوها مستند به وحى وشنيده شده ، با مقدمه‌اى از تاراچند ، ترجمه سيد محمد رضا جلالى نائينى ، ص 35 . .  ( 2 ) ريگ ودا ، ص 35 . .  ( 3 ) ملل ونحل ، شهرستانى ، ص 187 . . ","page_name":" 352 ","page_number":356},
  {"content":"\r\nهراكليد مىگويد : « دو بار به يك رودخانه وارد نمىشويم » زيرا در دفعهء دوم هم ما عوض شده‌ايم وهم رودخانه تغيير يافته است » .\r\nبهر حال نظريهء حركت عمومى در امتداد تاريخ جهان بينى از يك اتفاق آراى بسيار چشمگير برخوردار است ، مگر اشخاص بسيار نادر مانند زينو ، اين مرد هم در حقيقت توالى سكونها را به جاى حركت انتخاب كرده و با كوشش پى گير خود توانسته است يك نام ديگر براى حركت در قاموس فلسفه بيافزايد آن گاه به ارسطو وافلاطون مىرسيم كه افلاطون حركت وتغير را مىپذيرد ، ولى آن را مستند به ثوابتى به عنوان مثل مىداند .\r\nارسطو حركت ودگرگونى را كاملًا و با روش علمىتر از هومر وهراكليد به ميدان بحث وبررسى مىكشد . بارتلمى سانتهيلر مترجم عالى قدر كتاب ارسطو در مقدمهء علم الطبيعهء او مىگويد :\r\n« اصل اولى كه ارسطو خود را بپذيرش وتحقق آن مجبور مىبيند و آن را اساس محكمى براى بررسىهاى طبيعى معرفى مىكند ، اين است كه « همهء اشياء در طبيعت در حال حركتاند » اين يك پديده ايست كه حواس ما با روشنايى كامل واستقراء با بررسىهاى مناسب آن را به ما مىآموزد . تمامى . عالم متحرك نيست ، چنان كه بعضىها گمان كرده‌اند و [ احتمال قوى مىرود كه مقصود ارسطو از اين بعض هراكليد مىباشد 
  ] همچنين تجاوز از شهادت حواس است كه بگوييم : « همهء عالم ساكن است » ارسطو ميل ندارد در آن مشكلاتى كه ايليائىها برانگيخته‌اند مناقشه نمايد ، بلكه ارسطو مىپذيرد كه حركت موجود است وعلم طبيعت مطابق همين حقيقت محسوس بايد مورد آموزش قرار بگيرد . » ( 1 )  در جاى ديگر مىگويد : « ولى ما اصلى را كه قابل مجادله نيست ، تاسيس مىكنيم ، و آن اصل عبارت از اين است كه حركت در طبيعت موجود است وفلاسفه اى\r\n","description":"","footnote":" ( 1 ) علم الطبيعه ، ارسطو ، مقدمه به قلم بارتلمى سانتهيلر ترجمه احمد لطفى سيد ، ص 12 . . ","page_name":" 353 ","page_number":357},
  {"content":"\r\nكه منكر حركت مىباشند و از مسائل طبيعى گفت گو مىكنند ، در حقيقت از طبيعت بحث نمىكنند » ( 1 )  اگر چه صريح بعضى از جملات فوق مىرساند كه عقيدهء هراكليد در بارهء حركت خيلى عمومىتر وعميقتر بوده است .\r\nبا اين حال ارسطو را مىتوان از كسانى محسوب كرد كه طبيعت را بدون حركت وتحول قابل مطالعه نمىدانند مخصوصاً با نظر به اصل تضاد كه ارسطو تا حدودى از ديدگاه علمى پيش كشيده وتفاعلات عناصر طبيعت را معلول آن مىداند و اين تفاعلات حركت وتحول را به خوبى اثبات مىكند . ( 2 )  بدين ترتيب با اشكال وبيانات گوناگون ، موضوع حركت در مغرب زمين پس از يك توقف نسبتا طولانى بار ديگر به وسيلهء متفكرين ما بعد رنسانس به ميدان معرفت جهان بينى كشيده مىشود وهگل بار دگر شدن هراكليد را مانند شعارى براى فلسفه يادآور مىشود وحركت را بر سه پايهء تز وآنتى تز وسن تز استوار مىسازد ، پس از او تمام متفكرين ماترياليست آن را مىپذيرند به طورى كه حركت را نخستين اصل از اصول چهارگانه ديالكتيك معرفى مىنمايند . در فلسفهء اسلامى مخصوصاً با نظر به منبع اصلى آن ، قرآن ، موضوع حركت كاملًا پذيرفته مىشود و با استناد به آياتى از قبيل : « يَسْئَلُه مَنْ فِي اَلسَّماواتِ واَلأَرْضِ كُلَّ يَوْمٍ هُوَ فِي شَأْنٍ 55 : 29 » ( 3 ) \r\n( هر چه كه در زمين وآسمان است ادامه هستى خود را از خدا مىخواهد . هر لحظه‌اى خدا كار انجام مىدهد ) .\r\n« وتَرَى اَلْجِبالَ تَحْسَبُها جامِدَةً وهِيَ تَمُرُّ مَرَّ اَلسَّحابِ 27 : 88 » ( 4 ) \r\n","description":"","footnote":" ( 1 ) علم الطبيعه ، ك 1 ب 2 ص 97 . .  ( 2 ) رجوع شود به كتاب كون و فساد ، ارسطو ، ترجمه بوسيله دو مترجم مزبور ، ك 1 ب 6 ف 6 ص 169 وك 1 ب 5 ف 16 ص 55 وك 1 ب 5 ف 9 ص 149 وكتاب نفس ، ارسطو ، ص 56 . .  ( 3 ) سوره الرحمن ، آيهء 29 . .  ( 4 ) سوره النمل ، آيهء 88 . . ","page_name":" 354 ","page_number":358},
  {"content":"\r\n( تو كوه ها را مىبينى و گمان مىكنى آنها جامد وثابتاند در صورتى كه آن كوه ها مانند ابر در حال حركت وعبوراند ) .\r\nو آيات ديگرى كه صريحا بروز نمودها را در جهان طبيعت در هر لحظه استناد به خدا مىدهد .\r\nمتفكرين در فلسفهء اسلامى با بذل مساعى فراوان در راه احاطه بر فرهنگهاى جهان مطابق شرايط محيطى و فكرى خود گاهى با اين فيلسوف يونانى گاهى با آن دانشمند يونانى وهندى انس گرفته ، با تمام احترام و تعظيم به مقام شامخ دانش وجهان بينى ، مطالب قابل قبول آنان را در قالب فلسفهء اسلامى مىريختند و به تفكر مىپرداختند ، اين مطلب دلالتى بر آن نداشت كه اصول جهان بينى اسلامى تقليدى از ديگران باشد .\r\nآلفرد نورث وايتهد اين حقيقت را چنين توضيح مىدهد :\r\n« آن چه كه بيزانس ومسلمانان را از رم جدا مىكند ، اين است كه تمدن رم از گذشتگان اقتباس مىگشت و آن تمدن در دست آنان حالت جمود داشت ، زيرا جلو پيشرفت انديشه را مىگرفت وفرهنگشان را تقليدى مىساخت . اما بيزانس ومسلمين خودشان تمدن را به وجود آوردند و به همين جهت است كه فرهنگ بيزانس واسلام انرژىهاى اساسى خود را كه قدرت وادامهء خود را از تكاپو وتلاش روى واقعيات عينى دريافت مىكرد ، حفظ شود . اينان از خاور دور بازرگانى را به مغرب زمين گستردند ، قوانين و حقوق به وجود آوردند ، اشكال تازه‌اى به هنر بخشيدند .\r\nعلم الهى را تنظيم واصلاح نمودند ، سرنوشت رياضيات را عوض كردند وقلمرو پزشكى را دگرگون ساختند . » ( 1 ) \r\n","description":"","footnote":" ( 1 ) ماجراها و نفوذ ايده ها - آلفرد نورث وايتهد ، ترجمه انيس زكى ، با بررسى دكتر محمود امين ودكتر عبد الرحمن خالد ، ص 127 . . ","page_name":" 355 ","page_number":359},
  {"content":"\r\nروى اين ملاحظه اصل حركت مانند ساير اصول جهانى براى فلسفهء اسلامى به طور جدى مطرح گشته و در مثنوى بدون تقليد از جهان بينى ديگران چنان كه پس از اين مطالعه خواهيم كرد با بيانات فوق العاده جالب عرضه مىشود .\r\nپس از سه قرن تقريبا بار ديگر موضوع حركت انديشهء صدر المتالهين را به طور جدى مشغول به خود نموده وحركت در كميت وكيفيت وحركت در جوهر اشياء را با تمام صراحت در فلسفهء اسلامى مورد تحقيق وكاوش قرار داده و اگر هم كسى از متفكرين اسلامى به سيستم فلسفهء الهى صدر المتالهين اعتراض داشته است ، كوچكترين اعتراض به موضوع حركت كه ايشان مطرح كرده‌اند از ديدگاه اسلامى شنيده نشده است و با نظر به جهان بينى اسلامى چنين اعتراضى هم امكان پذير نمىباشد .\r\nبهر حال اصل حركت ودگرگونى جهان طبيعت به طور عمومى و در قلمرو انسانى بالخصوص مورد تاييد جدى مكتب اسلامى است و اگر روزى فرا برسد كه اصول مشتركهء جهان بينى اقوام وملتها را با يكديگر متحد بسازد ، مكتب اسلام در اين اصل با آنها شركت خواهد داشت .\r\nاكنون برويم به سراغ ابيات جلال الدين در بارهء حركت . اين ابيات در مثنوى وديوان شمس بسيار فراوان است ، به طورى كه براى هيچ كسى جاى ترديد نمىماند كه جلال الدين از هواداران جدى حركت است .\r\n","description":"","footnote":"","page_name":" 356 ","page_number":360},
  {"content":"\r\n\r\n1 - حركت وتحول در ذات و تمام شئون عالم هستى مقرر است .\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\nآن ز تيزى مستمر شكل آمده است\r\nچون شرر كش تيز جنبانى به دست\r\nشاخ آتش را بجنبانى بساز\r\nدر نظر آتش نمايد بس دراز\r\nاين درازى مدت از تيزى صنع\r\nمىنمايد سرعت انگيزى صنع ( 1 ) \r\nچرخ سرگردان كه اندر جستجوست\r\nحال او چون حال فرزندان اوست\r\nگه حضيض وگه ميانه گاه اوج\r\nاندرو از سعد ونحسى فوج فوج\r\nگه شرف گاهى صعود وگه فرح\r\nگه و بال وگه هبوط وگه ترح\r\nحال امروزى به دى مانند نى\r\nهمچو جو اندر روش كش بند نى\r\nفكرت هر روز را ديگر اثر\r\nشادى هر روزى از نوعى دگر ( 2 ) \r\n\r\nو با نظر به : -\r\n\r\nروز نو وشام نو باغ نو ودام نو\r\nهر نفس انديشه نو ، نو خوشى ونو عناست ( 3 ) \r\n\r\nبا بيانات فوق حتى نفس ولحظه‌اى كه در تحول جهان به كار برده مىشود ، براى تفهيم سرعت حركت است ، نه اين كه مدت تغيير يك نفس و يك لحظهء معمولى به طول مىانجامد .\r\nمزون هايپرون از هستهء مركزى جدا مىشود وده ميليونم ثانيه در اين پهنهء هستى زندگى مىكند و تمام مىشود .\r\nاين مدت را نمىتوان با زمان سنج مغز آدمى درك وتصور نمود ، بلكه\r\n","description":"","footnote":" ( 1 ) دفتر اول ص 25 ب 56 تا 60 . .  ( 2 ) دفتر اول ص 28 ب 32 و 33 و 34 . .  ( 3 ) ديوان شمس تبريزى . ","page_name":" 357 ","page_number":361},
  {"content":"\r\nفعاليتهاى رياضى است كه در اين ميدانها به كمك انسان مىشتابد و به درشت بينى او خط بطلان مىكشد ، چنان كه مدت وزمان كيهانى را با درآمدن از جويبار زمان وبركنار گذاشتن حالت متوسط بينى در بارهء كشش زمان ، مطرح مىكند ومىتواند بگويد :\r\n\r\nتعالى الله قديمى كاو به يك دم\r\nكند آغاز و انجام دو عالم\r\n\r\nحواس وذهن بشرى اين سكون وثباتى را كه در سطح ظاهرى هستى مىبيند ، كار تماشاگر امين ومحض را انجام نمىدهد ، بلكه گمان مىكند كه تماشاگر امين است كه واقعيت را آنچنانكه هست به درون آدمى منتقل مىسازد .\r\nاما نمايش دايره ساكن پنكه در حالت حركت با شتاب تند مىتواند براى او وسيلهء بيدارى خوبى باشد كه -\r\n\r\nآن ز تيزى مستمر شكل آمده است\r\nچون شرر كش تيز جنبانى به دست\r\n\r\nاين درازى وامتداد ساكن نما شما را فريب ندهد ، زيرا اگر -\r\n\r\nشاخ آتش را بجنبانى بساز\r\nدر نظر آتش نمايد بس دراز\r\n\r\nبه اضافه اين هشدار كه از شاخهء آتش متحرك سريع نصيب شما مىشود ، اين حقيقت را هم براى شما به ارمغان مىآورد كه -\r\n\r\nاين درازى مدت از تيزى صنع\r\nمىنمايد سرعت انگيزى صنع\r\n\r\nروى اين محاسبهء دقيق و با نظر به دو بيت زير -\r\n\r\nحال امروزى به دى مانند نى\r\nهمچو جو اندر روش كش بند نى\r\nفكرت هر روز را ديگر اثر\r\nشادى هر روز از نوعى ديگر\r\n\r\nو با نظر به -\r\n\r\nاين همه ذرات خاطر وافتكار\r\nپيش خورشيد حقايق آشكار\r\n\r\nو با نظر به -\r\n\r\nروز نو وشام نو باغ نو ودام نو\r\nهر نفس انديشه نو ، نو خوشى ونو عناست\r\n\r\nاگر به هراكليد مىگفتند : آن جمله را كه گفتى ( من دو بار بيك رودخانه\r\n","description":"","footnote":"","page_name":" 358 ","page_number":362},
  {"content":"\r\n\r\nوارد نشده‌ام ) تكرار كن ، اگر او همين جمله را بار ديگر به زبان مىآورد ومىگفت : من جمله‌اى را كه گفتم ، تكرار كنم ، كشف از آن مىكرد كه هنوز به سرعت واقعى حركت پى نبرده است و الا مىگفت : مشابه آن جمله را پس از تحولات درونى وبرونى در يك هزارم يا ميليونم لحظه ، باز گو كردم .\r\n2 - حركت وتحول هستى در استخدام سنت تكامل است\r\n\r\nهيچ آيينه دگر آهن نشد\r\nهيچ نانى گندم خرمن نشد\r\nهيچ انگورى دگر غوره نشد\r\nهيچ ميوه پخته با كوره نشد ( 1 ) \r\nاز جمادى مردم ونامى شدم\r\nوز نما مردم ز حيوان سر زدم\r\nمردم از حيوانى وآدم شدم\r\nپس چه ترسم كى ز مردن كم شدم\r\nحملهء ديگر بميرم از بشر\r\nتا برآرم از ملايك بال و پر\r\nاز ملك هم بايدم جستن ز جو\r\nكل شيء هالك الا وجهه\r\nبار ديگر از ملك پرّان شوم\r\nآن چه آن در وهم نايد آن شوم\r\nپس عدم گردم عدم چون ارغنون\r\nگويدم انّا اليه راجعون ( 2 ) \r\n\r\nاين مسئله در موضوع حركت وتحول جهان هستى فوق العاده با اهميت است كه آيا جهان هستى رو به كمال است يا نه ؟ از مجموع آراء وعقايدى كه از افكار بشرى تراوش كرده است ، پنج عقيده و يا احتمال در اين مسئله وجود دارد .\r\nالبته مقصود از اين كه در اين مسئله پنج نظر و عقيده وجود دارد ، اين نيست كه اين عقايد واحتمالات صريحا مطرح شده و با استدلالهاى قانع كننده عرضه شده است ، زيرا اين گونه مسائل فلسفى كه از حد ومرز علم محض بالاتر است ، همواره در قلمرو ذوق پردازى و با دلايل مربوط به فهم برين نه انديشه هاى قانونى مطرح\r\n","description":"","footnote":" ( 1 ) دفتر دوم ص 99 ب 40 و 41 . .  ( 2 ) دفتر سوم ص 199 ب 66 تا 71 . . ","page_name":" 359 ","page_number":363},
  {"content":"\r\nمىگردد ، به اضافه اين كه عقيده به عدم تكامل هستى صريحا ديده نشده است . وبهر حال پنج عقيده يا پنج احتمال بقرار زير است :\r\n1 - جهان هستى در حال حركت وتحول رو به كمال است .\r\n2 - جهان هستى اگر چه در حال حركت وتحول دايمى است ، ولى هدفى به عنوان كمال در خود جهان هستى وجود ندارد .\r\n3 - بعضى از اجزاى جهان هستى حركت وتحول رو به كمال دارد . اين اجزاء جز جانداران اعم از انسان و ساير حيوانات نيستند .\r\n4 - بحث از تكامل حركت وتحول در جهان هستى از نتايج ارتباط درون ذاتى انسان با برون ذاتى او ( جهان عينى هستى ) وعينكى كه انسان از شرايط ذهنى خويش مىسازد و به چشمانش مىزند ، ناشى شده است وگر نه حركت وتحول ونتايجى كه نصيب جهان گشته است ، نه تكامل بوده و نه عدم تكامل .\r\n5 - خود جهان هستى در هر وضعى كه بوده باشد ، نه نمود فعلى وابتدايى آن ( پرميركار اكتريستيك ) و نه تغييرات عارض به فعليتهاى آن از ، طرف علتها ( كوزال كار اكتريستيك ) داراى تحول تكاملى نمىباشد ، بلكه اين انسان است كه با پيشرفت در انديشه وتعمق در جهان بينى مىتواند از اجزاء و مجموع جهان هستى تكامل را دريابد و اين تكامل معلول حركت وتحول خود جهان هستى نيست ، بلكه معلول عظمتهايى است كه از انسان كه جهان بزرگ است به آن داده مىشود ، اين عقيده اگر چه طعم ايده آليستى مىدهد كه اصالت را با من مىداند وهستى عينى را فرع يا محصولى از آن ، ولى نوع ايده آليستى كه در اين عقيدهء پنجم مطرح شده است نبايد به آن ايده آليستى نامعقول اشتباه شود ، زيرا اين عقيده مىگويد : اصالت با من است وجهان مولود وفرعى از آن ، بلكه اين عقيده واقعيت جهان را فى نفسه مىپذيرد ، ولى امتيازى به انسان مىدهد كه ملاك پستى و كمال جهان هستى در خود جهان نيست بلكه اين ملاك را بايستى از منها جستجو كرد كه مىتوانند از جهان عينى عالىترين\r\n","description":"","footnote":"","page_name":" 360 ","page_number":364},
  {"content":"\r\nاصول را براى پيشرفت وتحول تكاملى خود بهره بردارى نمايند .\r\nاين پنج عقيده ممكن است دعاوى وفروع متعدد ومتنوعى داشته باشد . به نظر مىرسد ما در اين مسئله ى مهم بايستى جهان را از افقهاى مختلف مورد بررسى قرار بدهيم :\r\nالف - از آن افق علمى كه تنها با نمود عينى وخواص محسوس واقعيتها سر و كار دارد . از اين افق واحدهايى كه در دست داريم بدين قرار است :\r\nواحد يكم - گسترش تدريجى جهان از حالت انبساط قابل مطرح كردن است .\r\nواحد دوم - اجزايى از جهان در حال پراكندگى ورخت بستن از موقعيتهايى كه در پهنهء وجود به دست آورده بودند واجزاى ديگر در حال تشكل وجبهه گيرى واشغال موقعيت در پهنهء وجود و به اصطلاح فلسفه كلاسيك ( حركت از كون به فساد و از فساد به كون ) .\r\nواحد سوم - عالم جانداران بنا به تئورى ترانسفورميسم ( تحول و تكامل انواع ) ونوع انسان بالخصوص كه با قطع نظر از تئورى ترانسفورميسم از نظر روانى وفرهنگى و به طور عموم از نظر تمدن رو به تكامل حركت مىكند .\r\nتوضيح - اين نكته هم قابل توجه است كه مقصود از تكامل تمدن بشرى آن نيست كه بعضى از عاميان مىپندارند كه بشر از آغاز تاريخ همزيستى و پيدا كردن نمود انسانى تا كنون در حركت تكاملى پيوسته راه رفته است ، زيرا با ملاحظهء عدم تغير محسوس در وضع فيزيولوژيكى مغز واصول فعاليتهاى روانى و همچنين با نظر به ادامهء اصول مستقر حيات و از طرف ديگر پيدا شدن هر گونه انسان در هر دوره از تاريخ رسمى ، دلايل روشنى براى اثبات عدم تكامل ماهيت انسانى است ، اگر چه با نظر به رويدادها وعوامل متنوع حساب نشده وهدف گيرى شده چند قرن محدود است كه امتيازات فراوانى در قلمرو جوامع انسانى بروز كرده است ، ولى\r\n","description":"","footnote":"","page_name":" 361 ","page_number":365},
  {"content":"\r\nنمىتوان گفت : امروز يك فرد يونانى كه شايد در هشتاد يا نود سال زندگىاش دو سلسله انديشهء مربوط نمىتواند داشته باشد ، تكامل يافتهء افلاطون وارسطو وسقراط يونان است و يا موقعى كه از كوچه هاى بلخ عبور مىكنيد ومىبينيد كه چند نفر در كوچه خروسها را به جنگ با يكديگر وادار كرده و هر يك از آنان ايده آل انسانيت را در مشاهدهء پيروزى خروس خويش به خروس ديگرى مىداند ، آن كدامين منطق است كه مىگويد : اين افراد تكامل يافتهء جلال الدين محمد مولوى هستند .\r\nاما واحد يكم كه عبارت است از گسترش جهان طبيعت به وسيلهء انبساط كهكشانها وكازارها وفضايى كه آنها را در بر گرفته است ، اگر چه از نظر علمى محض كه تنها انقباض وانبساط ومحصول آن را مىبيند ، مىتواند نمودى از تكامل بوده باشد ، ولى اگر بگوييم گسترش و پر ثمر گشتنهاى ناخود آگاه از منطقهء تكامل و يا حد اقل از منطقهء ارزش بيرون است ، مسلما با آن حركت وتحول تكاملى كه در اذهان تكامليون مطرح است فرق خواهد داشت .\r\nمخصوصاً با در نظر داشتن اين كه قوهء تكامل مانند هستهء درونى جهان هستى فرض مىشود .\r\nاگر عامل تحول رو به فعليت تكامل ، خارج از ذات هستى بوده باشد ، نمىتوان پديدهء اعتلا و تكامل را كه بدون فعليت ، فرض ورويايى بيش نيست ، به حساب خود جهان هستى گذاشت .\r\nو اگر عامل تحول رو به فعليت تكامل هم در خود جهان هستى بوده باشد ، اين معما براى ابد لا ينحل خواهد ماند كه چرا اين عامل در موقع معينى مثلًا پيش از ده ميليارد سال ( چنان كه يكى از عقايد در بارهء آغاز انبساط كيهانى است ) آغاز شده وعلت آن چه بوده است ؟ واحد دوم بررسى علمى عبارت است از جهان هستى كه در حال پراكندگى و از دست دادن موقعيت در پهنهء وجود وبالعكس تشكل وجبهه گيرى واشغال موقعيت ( از\r\n","description":"","footnote":"","page_name":" 362 ","page_number":366},
  {"content":"\r\nكون به فساد و از فساد به كون ) . مسلم است كه اين واحد علمى نمىتواند كمترين دليلى براى تكامل به اصطلاح خاص بوده باشد و چون اين واحد در مجلدات پيشين بحث شده است ، لذا از تفصيل بيشتر خوددارى مىگردد .\r\nواحد سوم عالم جانداران است كه با مقدارى از حدس وتخمين ومونتاژ كردن فسيلها وتمسك به قضاياى منطقى توصيه شده ، نه مستند به حس كامل ، رو به تكامل پنداشته مىشود .\r\nما در اين جا تنها بگفتهء پىيرروسو قناعت مىكنيم كه مىگويد : مسائل ديرين شناسى مربوط به تكامل تدريجى انسان رفته - رفته در ابهامات بيشترى پيچيده مىشود . . . ومىگويد : اجداد انسان فعلى به هيچ وجه شناخته شده نيست . » ( 1 ) \r\n3 - فرض حركت تكاملى جهان هستى با در جا زدن انسان وادعاهاى پر طنطنه اش ، مانند همان مثل معروف است كه مىگويد :\r\nمن آنم كه رستم يلى بود در سيستان\r\n\r\nهمچو سنگ آسيا اندر مدار\r\nروز و شب گردان ونالان بىقرار\r\nگردشش بر جوى جويان شاهد است\r\nتا نگويد كس كه آن جو راكد است\r\nگر نمىبينى تو جو را در كمين\r\nگردش دولاب گردونى ببين\r\nچون قرارى نيست گردون را از او\r\nاى دل اختروار آرامى مجو\r\nگر زنى در شاخ دستى كى هلد\r\nهر كجا پيوند سازى بگسلد ( 2 ) \r\n\r\nبياييد چنين فرض كنيم كه هر يك از اجزاء و مجموع جهان هستى در هر لحظه در حال حركت تكاملى بىنهايت است ، يعنى از روى اصول علمى قطعى ومحسوس چنين معتقد شويم كه از يك ذرهء ناچيز گرفته تا بزرگترين كهكشان در هر لحظه‌اى از\r\n","description":"","footnote":" ( 1 ) تاريخ صنايع واختراعات ، پىيرروسو ، ترجمهء صفارى ، ص 19 . .  ( 2 ) دفتر ششم ، ص 66 ب 26 تا 30 . . ","page_name":" 363 ","page_number":367},
  {"content":"\r\n\r\nنقطه‌اى كه در آن قرار مىگيرد ، جهش تكاملى نهايت پيدا مىكند ، با اين حال اگر انسان با اختيارى كه در خود سراغ دارد ، حساب خود را از اين جهش تكاملى كنار نگاه مىدارد ، تكامل هستى چه سودى به حال او خواهد داشت ؟ اگر انسان چنين گمان كند وبپذيرد كه در مسير حب ذات كه دارد تمام ذاتها وسيله و در موقع مقتضى هيچ وپوچ است .\r\nو اگر چنين معتقد شود كه بايستى بهر حال وبهر تقدير است خود طبيعىاش را متورم بسازد و در حالى كه در همان نقطهء خود طبيعى ايستاده است ، ساير انسانها وجهان هستى در حال جهش تكاملى مزبور بايستى سر تسليم بر او فرود بياورند واو با يك مىخواهم و با يك انديشهء مناسب در يك دقيقه تكليف همهء آنها را تصفيه كند . چه سودى وثمرى از جهان در حال تكامل نصيبش خواهد گشت ؟ درست همين نكته است كه انسان هر اندازه كه روابط خود را به وسيلهء علم با جهان گسترش داده است ، به تحير وبلاتكليفى كلى وتسليتهاى بىاساس بيشتر مبتلا گشته است .\r\nهويت وچگونگى جهان هستى از نظر توقف و تكامل خارجى از ذات آدمى است ، [ زيرا تبدل خاك و سنگ به طلا واورانيوم و ساير عناصر گران بها چه تاثيرى در فيزيولوژى مغز آدمى وفعاليتهاى روانى او ايجاد خواهد كرد 
  ] هرگز احتمال اين قضيه نمىرود كه در ساختمان فيزيولوژيكى وپسيكولوژيكى آدمى ، دخالت اورانيوم يا طلاى تكامل يافته اگر هم امكان پذير باشد ، انسان را از خود پرستى كشنده وسود جويى بنيان كن باز بدارد .\r\n4 - حركت جهان هستى در هر حال كه فرض شود ، تحول تكاملى براى انسان در هر حال امكان پذير است .\r\nبدون احتياج به دانستن آغاز و انجام جهان وهويت وحركت آن از ديدگاههاى فلسفى ، مىتوانيم بگوييم : انسان در همين جهان هستى كه ما جزئى از آن هستيم\r\n","description":"","footnote":"","page_name":" 364 ","page_number":368},
  {"content":"\r\nمىتواند سير تكاملى داشته باشد ، اين سير تكاملى تنها نيازى كه دارد درك جنبه هاى علمى طبيعت با ضرورتها وامكاناتش مىباشد .\r\nهمين درك واقعى نسبى چه كارهايى كه براى جويندگان رشد و تكامل انجام نداده است .\r\nما امروز در قرن بيستم موقعى كه سرگذشت انسانهاى گذشته را مورد مطالعه قرار مىدهيم و براى بايستگىها وشايستگىهاى امروز وفردا مسائلى را مطرح مىكنيم ، نمونه هاى بارز انسانيت را كه عالىترين بايستگىها وشايستگىها را در قلمرو طبيعت وجوامع انسانى به دست آورده بودند ، به طور فراوان از گذشته ها متذكر مىشويم . مثلًا مىگوييم : نويسندگان كتاب ودا وشروح آن واو پانيشادها وسقراط يونانى مردمى بوده‌اند كه به مرحلهء عالى از انسانيت نائل شده بودند . عدالت را به خوبى مىفهميدند . حق و باطل عملا براى آنان مطرح شده بود .\r\nسقراط از بنيانگذاران آزادى وسازندگى انسانها بوده است . بدين ترتيب مىبينيم انسانيت نمونه هاى بسيار عالى وفراوان به تاريخ گذشتهء بشرى عرضه نموده است ، در صورتى كه دانش وفلسفهء آنان در بارهء جهان تقريبا و در مقابل دانش وفلسفهء دورانهاى بعدى هيچ بوده است . به همين جهت است كه ما مىتوانيم با صراحت قاطعانه بگوييم : شناسايى طبيعت هيچ رابطهء استلزامى با تكامل انسانى ندارد .\r\nقانون بسيار سادهء تناسب حرارت با اندازهء پختن نانى كه يك آدم ابتدايى به طور طبيعى وتجربه هاى كاملًا سطحى مىآورد و مورد عمل قرار مىدهد ، به وسيلهء مغزهاى بزرگ دقيقتر وظريفتر وگسترده تر مىگردد ، اتمها را مىشكافد و سر به قعر اقيانوسها مىزند و سر از ماده در مىآورد ، درست است كه در اين سير عميقانه وگسترده تر انسان مشغول كار بوده است ، ولى آيا اين سير بسيار با اهميت مستلزم آن بوده است كه آن انسان را وادار كند كه واقعا معتقد شود وعملا هم نشان بدهد كه من او به اضافه منهاى خانواده اش ، به اضافهء من كشورش ، به اضافهء منهاى قاره اش وبالاخره به اضافه منهاى نوع بشرى به جهت اتحاد در ايده ال اعلاى زندگى\r\n","description":"","footnote":"","page_name":" 365 ","page_number":369},
  {"content":"\r\n\r\nاز يك من تجاوز نمىكند و دو من و چهار ميليارد من نمىگردد ؟ يقينا چنين استلزامى تا كنون ديده نشده است ، با اين كه با مشتى از معلومات هراكليد را مىبينيم كه يك حقوق جهانى براى همهء انسانها حدس مىزند و آن را مىپذيرد .\r\nپس ما از روى اين گونه مشاهدات مىتوانيم اين نتيجه علمى را بگيريم كه درك آغاز و انجام جهان هستى وحركت وتحولى كه در آن وجود دارد از هر نوع وكيفيتى هم كه بوده باشد ، اگر جهان همين است كه ديده مىشود ضررى به آدم شدن ما نخواهد زد .\r\nلذا آنان كه از قرن هيجدهم به اين طرف نشسته و با پرستش ورجز خوانى در باره علم وجهان بينى ، آدم شدن را معلول گسترش علم معرفى مىكنند ، در حقيقت عامل عقب ماندگى انسانيت را با همان رجز خوانى وعلم پرستى به وجود مىآورند و هر سقوط وبدبختى را كه دامن گير بشر مىگردد به جهل ونقص معلومات او مستند مىدارند ، در صورتى كه اين افكار نيرومند مىدانند كه دانش در هيچ دوره‌اى يك صدم دانشمندهايش را در بارهء آدم شدن و تكامل عملا نشان نمىدهد .\r\nهمصدا با داستايوسكى : روى اين جمله اصرار خواهيم ورزيد كه دانش پرستى وتكيه بر دانش مادامى كه انسان به تكامل روانى نايل نگشته است ، در غير ميدان عمل جز تفنن ولوكس بازىهاى تسليت آميز چيز ديگرى نخواهد بود .\r\n5 - حركت وتحول بدون فرض عاملى كه ما فوق حركت وسكون است ، قابل قبول نيست .\r\n\r\nهر دمى از وى همىآيد الست\r\nجوهر و اعراض مىگردند مست\r\nگر نمىآيد بلى زايشان ولى\r\nآمدنشان از عدم باشد بلى ( 1 ) \r\nاين جهان چون حسن به دست باد غيب\r\nعاجزى پيشه گرفت از داد غيب\r\n\r\n","description":"","footnote":" ( 1 ) دفتر اول ، ص 43 ب 52 و 53 . . ","page_name":" 366 ","page_number":370},
  {"content":"\r\n\r\nگه به بحرش مىبرد گاهيش بر\r\nگاه خشكش مىكند گاهيش تر\r\nدست پنهان وقلم بين خط گزار\r\nاسب در جولان وناپيدا سوار\r\nگه بلندش مىكند گاهيش پست\r\nگه درستش مىكند گاهى شكست\r\nگه يمينش مىبرد گاهى يسار\r\nگه گلستانش كند گاهيش خار\r\nتير پرّان بين وناپيدا كمان\r\nجانها پيدا وپنهان جان جان\r\nتير را نشكن كه اين تير شهى است\r\nنيست پرتابى ز شصت آگهى است ( 1 ) \r\nعقل جزو از كل پذيرا نيستى\r\nگر تقاضا بر تقاضا نيستى\r\nچون تقاضا بر تقاضا مىرسد\r\nموج آن دريا به اينجا مىرسد ( 2 ) \r\n\r\nاين مسئله يكى از با اهميتترين مسائل مربوط به حركت وتحول وگرديدنهاى جهان هستى است كه مىتوان گفت : بدون حل اين مسئله موضوع حركت وگرديدن ، نمايشى جز جريان جويبارى كه از عبور برگ وتكهء كاغذ وپارهء چوب و پوست هندوانه كه براى كسى كه در خود آن جويبار قرار گرفته است ، مفهومى نخواهد داشت ، زيرا چنان كه جلال الدين متوجه شده است :\r\n\r\n« اين درازى مدت از تيزى صنع »\r\n\r\nبه قدرى حركت وگرديدنهاى جهان هستى سريع است كه ما به هيچ وجه نخواهيم توانست نقاط حركت را يكايك درك وتصور نماييم ، نهايت امر اين است كه نمودهاى قابل درك حركت از دو راه براى ما قابل فهم است :\r\nراه يكم - مشاهده شب و روز وبهار وتابستان وخزان وزمستان وكودكى وجوانى وميانسالى وپيرى و مرگ وتلاشى و غير ذلك كه براى متفكر وعامى محسوس است .\r\nراه دوم - اصول علمى ورياضى كه با دلايل متناسبى گرديدن و مقدار وكيفيت\r\n","description":"","footnote":" ( 1 ) دفتر دوم ، ص 99 ب 20 تا 26 . .  ( 2 ) دفتر اول ، ص 45 ب 48 و 59 . . ","page_name":" 367 ","page_number":371},
  {"content":"\r\nآن را براى ما اثبات مىكند .\r\nهر دو راه مزبور براى ما انسانها كه مىخواهيم حركت را درك كنيم ، بيش از اين كارى نمىتوانند انجام بدهند كه اجزايى از جهان هستى را كه ما خود يكى از آنها هستيم ، در حال حركت وگرديدن اثبات مىكند . مانند قطرهء رنگين در يك جويبار يا ماهى در دريا كه به هيچ وجه نخواهند توانست جويبار ودريا را جز از همان افق تنگ وتاريك ومحدود خود درك كنند .\r\nمتفكرين چه شرقى و چه غربى ، چه ديروز و چه امروز كوششهاى فراوانى صورت مىدهند كه بدانند آيا مىتوان اين حركت وگرديدن را به خود جهان هستى مستند بدارند ، يا اين كه بايد حقيقتى ما فوق جهان هستى مورد پذيرش قرار بگيرد ، تا حركت وتحول قابل تفسير بوده باشد ؟ البته معلوم است كه چنين مسئلهء فوق العاده مهم در جهان يا بى از طوفانى از آراء وعقايد افراطى وتفريطى ومعتدل بر كنار نخواهد بود . بهر حال گروهى را عقيده بر آن است كه حركت وگرديدن را مىتوان و بلكه بايد به خود جهان هستى مستند بدانيم .\r\nگروه ديگر با دلايلى كه در نظر دارند مىگويند : اين مطلب بيك شوخى شبيه تر است از يك عقيدهء علمى وجهان بينى ، بلكه پديدهء گرديدن وحركت جهان هستى بايستى به چيزى ما فوق حركت وسكون متكى بوده باشد . بهر حال همهء آن مطالب كه در بارهء تكيه گاه حركت وتحول گفته مىشود ، فرع آن است كه همهء گويندگان ضمنا اعتراف كرده‌اند كه لزوم فرض ثابت يا امرى ما فوق ثابت ومتحرك براى تحرك وگرديدن جهان ، بديهى يا مسلم است . حتى برتراند راسل مىگويد :\r\n« جستجو براى يافتن يك چيز پايدار يكى از عميقترين انگيزه هايى بوده است كه انسان را به فلسفه رانده است . . . » ( 1 ) \r\n","description":"","footnote":" ( 1 ) تاريخ فلسفه غرب ، برتراند راسل ، كتاب اول ، ترجمه نجف دريابندرى ، كتاب اول ، ص 107 . . ","page_name":" 368 ","page_number":372},
  {"content":"\r\nيك اشتباه بزرگ كه برتراند راسل در استناد حركت وگرديدن به حقيقت پايدار مرتكب شده است متأسفانه پس از اين جملهء بسيار با ارزش مىگويد : « بى بىشك اين غريزه از عشق وعلاقهء آدمى به خانه وميل او به داشتن پناهگاهى در برابر خطرات ، سرچشمه گرفته است . به همين سبب است كه مىبينيم در ميان آنهايى كه زندگيشان بيشتر در معرض مصائب قرار دارد ، اين تمايل شديدتر وسودايىتر است . . » .\r\nاين ريشه گيرى را كه راسل صورت داده است ، به نظر مىرسد كه يك تحليل صورى وابتدايى است ، زيرا .\r\nاولًا - عشق وعلاقه به خانه وپناهگاه مستند به ريشه ى عميقتر ديگرى است و آن عبارت است از حب ذات كه در ساير جانوران هم كاملًا وجود دارد ، لذا اين سؤال مطرح مىشود كه چه شده است و براى كدامين علت تنها فلاسفه ومتفكرين انسانى مباحث حركت وگرديدن ووابستن آن به امر پايدار را مطرح نموده ومكتبها به وجود مىآورند ؟ آيا جز اين است كه انسان از ذهن ومغز وروان والاترى برخوردار است كه جهان هستى آن همه قيافه ها و مسائل براى او مطرح مىكند ؟ ثانيا - نوع انسانى در رشد تدريجى مادى وروانى از هر مرحله‌اى كه والاتر مىرود آن مرحلهء پيشين را يا به كلى از موجوديت خود حذف مىكند ، مانند غذاهاى مناسب كودكى وبازىهاى كودكانه وتصورات وتاثرات خام و يا واحدهاى مرحلهء پيشين را اگر مربوط به غريزه وجودى او باشد بارورتر ومعقولتر مىنمايد .\r\nاكنون فرض مىكنيم كه جستجوى امر پايدار در جهان بينى مستند به عشق وعلاقه آدمى به خانه وميل او به داشتن پناهگاهى در برابر خطرات بوده باشد ، مسلما اين عشق وعلاقه به اندازهء تنوع انسانها در قدرت واحساس استقلال و دوره هاى گوناگون زندگانى مختلف مىباشد .\r\nآيا اين عشق ووابستگى كه امر واحد ومستند به ريشهء واحدى است . آن همه تنوع متضاد را مىتواند تفسير كند ، به اضافه اين كه بشر از هنگامى كه قدرت بيرون\r\n","description":"","footnote":"","page_name":" 369 ","page_number":373},
  {"content":"\r\nآمدن از خود را پيدا مىكند وجهان وانسانهايى را در مقابل خود مىبيند ، و با انواعى از ارتباطات با آن دو قلمرو خود را پيوند مىدهد ، بر خلاف عشق وعلاقهء غريزى كار مىكند ؟ اگر چنين است كه راسل مىگويد ، اين چه رويايى بود كه در مغز راسل به وجود آمده كه خانهء تو وخانهء من وكشور تو وكشور من وجود ندارد وانسانها مىتوانند با يك حقوق جهانى و با يك دولت جهانى زندگى كنند مگر اين كه راسل بگويد :\r\nاين ادعا هم عشق وعلاقهء انسان را به خانه وكاشانهء خود نمىبرد ، بلكه خانه وكاشانه را از صد متر وسيعتر مىكند و به صورت همهء جهان ، و پدر و مادر را بزرگتر مىكند و به صورت همهء انسانها درمىآورد شايد به همين علت بود كه همين تعميم و توسعه كه ساليان متمادى مغز راسل و امثال او را به خود مشغول داشته بود ، به جايى نرسيد وجهانيان آن را به عنوان يك واقعيت قابل پذيرش تلقى نكردند . حتى همين ريشه گيرى را هم كه راسل در بارهء استناد حركت به امر پايدار انجام داده است ، چنان كه گفتيم : مىتوان به اصل وريشهء منطقىتر وطبيعىتر مستند ساخت .\r\nاين اصل وريشه عبارت است از حب ذات كه مىتواند در اشكال وانگيزه بيشمار جلوه كند . ما همين ريشه را آنچنان اصيل و پا بر جا مىبينيم كه مىتوانيم آن را اصل الاصول بناميم . از طرف ديگر اين « ذات » ، « خود » ، « من » يك حقيقت جامد وخشك نيست كه در تمام مراحل زندگى و در هر موقعيت وشرايط بتوان همه امور وپديده هاى انسانى را با همان حقيقت جامد وخشك تفسير وتوجيه نمود .\r\nاين ذات در قلمروى از درون آدمى مىرويد وتحول پيدا مىكند كه انديشه وتعقل و آزادى وتاثر از جهان عينى و ساير انسانها ورشد وسقوط وصدها فعاليتهاى ديگر در آن قلمرو به جريان مىافتد وذات و يا خود را تغيير مىدهد . از اين دو قضيه نتيجه‌اى كه به دست ما مىآيد ، اين است كه خود عشق وعلاقه به خانه وپناهگاه يكى از مظاهر يا يكى از معلولات خود دوستى وحب ذات است كه با رشد تدريجى خود\r\n","description":"","footnote":"","page_name":" 370 ","page_number":374},
  {"content":"\r\n\r\nبه « جهان از آن من است » و « من جزئى از انسانها » مىرسد وسپس با بقاى هشيارى به اين كه او نمىتواند تكيه گاه حركت وگرديدنهاى جهان هستى وانسانها باشد ، به اين نتيجه مىرسد كه حركت وتحول مستند به موجودى برتر از او وجهان و ساير انسانها است .\r\n6 - آيا فلسفه وعلم جستجوى حقيقت پايدار را مىپذيرد ؟\r\nپاسخ اين سؤال مثبت است ، زيرا از قديمترين متفكرين فرهنگ بشرى تا جديدترين آنان [ اگر بتوانند از حيطهء محدود وديدگاه تنگ خود بيرون بيايند 
  ] از طرق گوناگون دنبال حقيقت پايدار را كه حركت وگرديدن مستند به آن است گرفته وعقايد گوناگونى را ابراز داشته‌اند . نهايت امر اين است كه اين حقيقت پايدار به نظر بعضى از آنان در خود همان جهان متحرك و جزئى از آن است و به نظر گروه ديگر ما فوق اين جهان است .\r\nراسل مىگويد : « در چند دستگاه فلسفى كوشش شده است كه اين معنى با نثرى وزين بيان شود ، به عنوان مطلبى كه تعقل واستدلال نيز ، اگر با صبر وحوصله كافى آن را دنبال كنيم ، ما را به قبول آن ملزم خواهد ساخت .\r\nخود هراكليتوس نيز با همهء اعتقادى كه به تغيير داشت ، باز بيك چيزى كه جاويدان است ، قائل است .\r\nتصور ابديت را ( به عنوان چيزى در مقابل مدت بىپايان ) كه از عقايد پارمنيدس سرچشمه گرفته است ، نمىتوان در نظريات هراكليتوس يافت . اما در فلسفهء هراكليتوس آتش اصلى هرگز خاموش نمىشود . جهان هميشه يك آتش زندهء جاويد بوده است واكنون هست وهميشه خواهد بود . . . علم نيز مانند فلسفه كوشيده است تا با يافتن يك مادهء اصلى در ميان پديده هاى متغير راهى براى گريز از نظريه حركت دايم پيدا كند . به نظر مىرسيد كه علم شيمى اين تمايل را ارضا مىكند ، زيرا معلوم شد كه آتش كه ظاهرا نابود مىكند در واقع فقط اشياء را تغيير شكل مىدهد .\r\n","description":"","footnote":"","page_name":" 371 ","page_number":375},
  {"content":"\r\nتركيب عناصر به هم مىخورد ، ولى همهء آتمهايى كه پيش از سوختن وجود دارند ، پس از سوختن نيز ، هم چنان وجود دارند . بدين جهت اين تصور پديد آمد كه اتم فنا ناپذير است وتغييرات جهان مادى جز تغيير آرايش عناصر پاينده چيزى نيست .\r\nاين نظريه تا زمانى كه راديو اكتيويته كشف شد به قوت خود باقى بود ، ولى سپس معلوم شد كه آتمها قابل تجزيه است .\r\nاما جاى نگرانى نبود ، فيزيكدانها واحدهاى جديد كوچكترى به نام الكترون وپروتون پديد آوردند كه اتمها از آنها تشكيل مىشود و چند سالى نيز پنداشته مىشد : اين واحدها آن ابديتى را كه به آتم نسبت مىدادند ، دارا هستند .\r\nبدبختانه به نظر مىرسد كه اين الكترونها وپروتونها مىتوانند بهم برسند و چيزى تشكيل دهند كه يك مادهء جديد نيست ، بلكه امواج انرژى است كه به سرعت نور در جهان پراكنده مىشود . پس مىبايست انرژى به عنوان چيزى كه پايدار است ، جاى ماده را بگيرد ، ولى انرژى بر خلاف ماده ، شكل خالص ومصفاى مفهوم « شىء » نيست ولى اين چيزى است كه مىسوزد ، نه چيزى كه مىسوزاند . « چيزى كه مىسوزاند » از صحنهء علم فيزيك جديد بيرون شده است .\r\nاگر از خرد به كلان بپردازيم ، نيز مىبينيم كه علم نجوم ديگر به ما اجازه نمىدهد كه اجرام آسمانى را جاويدان بدانيم .\r\nسيارات از خورشيد جدا شده و خورشيد از ابر پديد آمده است . اين خورشيد چندى زيسته است و چند ديگر نيز خواهد زيست ، اما دير يا زود ، احتمالا در حدود يك ميليون سال ديگر منفجر خواهد شد وهمهء سيارات را نابود خواهد ساخت . لا اقل ستاره شناسان چنين مىگويند . شايد وقتى روز موعود نزديك شود ، ستاره شناسان اشتباهاتى در حسابهاى خود پيدا كنند .\r\nنظريه تغيير دايم به طورى كه هراكليتوس گفته است ، نظريه دردناكى است وچنان كه ديديم علم نيز براى رد كردن آن ، كارى از دستش ساخته نيست . يكى\r\n","description":"","footnote":"","page_name":" 372 ","page_number":376},
  {"content":"\r\nاز بزرگترين آرزوهاى فلاسفه اين بوده است كه اميدهايى را كه به نظر مىرسيده به دست علم كشته شده‌اند از نو زنده كنند ، بدين جهت با سماجت بسيار در پى چيزى گشته‌اند كه تابع قلمرو « زمان » نباشد ، اين جستجو با پارميندس آغاز مىشود . » ( 1 )  مضامين عبارات فوق دو مسئلهء مهم را مطرح مىكند :\r\nمسئله يكم - موضوع استناد حركت وتحول به حقيقتى پايدار اگر چه در خود همين جهان هستى ، هم در فلسفه وهم در علم به طور جدى مطرح است .\r\nمسئله دوم - نظريهء تغيير دايم به طورى كه هراكليتوس گفته است ، نظريهء دردناكى است . اما مسئلهء اول چنان كه به طور اختصار اشاره كرديم : متكى به دو عامل است كه يكى نسبى وعينى است ، ديگرى مطلق ودرون ذاتى . عامل نسبى وعينى مشاهدهء وابسته بودن هر جريانى است به جريان ديگر كه براى انسان با نظر به موقعيتى كه با جريان وتحول دارد ، جريان دوم مانند منبع وعلت تحول وگرديدن نمودار مىشود . اگر از اين عامل به سراغ حقيقت پايدار برويم ، كار بىهوده‌اى انجام داده وكمترين نتيجهء صحيحى را نخواهيم آورد ، زيرا هر جريان وموضوعى را كه در عالم عينى وبرون ذاتى به عنوان امر پايدار در نظر بگيريم ، به جهت ارتباط با متغيرها به قول راسل در حال سوختن يا تغير به معناى عمومى خواهد بود .\r\nبريدن يك جزء از طبيعت متحرك وثابت وپايدار فرض كردن آن ، مساوى است با بهم ريختن ومتلاشى كردن همهء قوانين طبيعت . و به طور خلاصه يا بايد از حركت وتحول وگرديدن دست برداشت و يا بايد پذيرفت كه همهء اجزاء جهان طبيعت بنا به ارتباط ناگسستنى در تحول وگرديدن است . قناعت ورزيدن به ثبات نسبى اجزاء تشكيل دهندهء آتمها چه تفاوتى با قناعت ورزيدن يك آدم ابتدايى به ثبات نسبى ريشهء درخت دارد ؟ اما ريشهء عامل درون ذاتى ومطلق عبارت است از پذيرش واقعيت كه ريشه دارترين احساس و درك انسانى است . مسلم است كه جهان\r\n","description":"","footnote":" ( 1 ) تاريخ فلسفه غرب ، برتراند راسل ، ترجمه نجف دريابندرى ، كتاب اول ، ص 109 تا 111 . . ","page_name":" 373 ","page_number":377},
  {"content":"\r\nو انسان وجود دارد و انسان خود وجهان را براى خويشتن به عنوان واقعيت مطرح مىكند ، اين واقعيت هر چه باشد و در هر سرعتى از تحول وگرديدن كه فرض شود ، موقعى كه در ذهن انسانى منعكس ودريافت مىگردد ، دريافت كنندهء آن واقعيت هر چه باشد [ ذهن ، روح ، تشكيلات مخصوص اعصاب ، من و غير ذلك 
  ] جزئى از حركت وگرديدن واقعيت قرار نمىگيرد ، به طورى كه جزئى از دريافت كننده ، جزئى از واقعيت متحرك دريافت شده ، را درك كند و جزء ديگرى از آن دريافت كننده جزء ديگرى از واقعيت را درك نمايد . لازمهء قطعى اين مشاهده اين است كه همهء حركتها وتحولها كه در جهان واقعى چه درونى و چه برونى در جريان است ، در دريافت كنندهء ما فوق حركت وسكون منعكس مىشود . اين مشاهدهء علمى هم اگر چه به طور مستقيم وجود حقيقت پايدار را كه حركتها وگرديدنها به آن مستند است ، اثبات نمىكند ، ولى مىتواند انديشهء ما را در بارهء استناد حركت به حقيقت پايدار عميقتر نمايد ونخست امكان قرار گرفتن جهان متحول را در عامل يا جهان غير متحول اثبات نمايد . با پذيرش اين امكان مىتوانيم قدمى فراتر نهاده بگوييم : اگر كسى در مفهوم حركت وتحول رابطهء « اين از آن است » را در دقيقترين معنايش بپذيرد ، يعنى قبول كند كه هيچ نقطه‌اى از نقاط تحول وحركت بدون علت و عامل قبلى امكان پذير نيست ، مجبور است كه حقيقت پايدار را در ما فوق نقاط تحول تصديق نمايد ، زيرا عدم پذيرش عامل ما فوق با عدم امكان نقطهء ساكن وپايدار در خود جويبار طبيعت متحرك كه [ پيدا نكردن ثابت به خوبى آن را اثبات كرده است 
  ] به انكار خود حركت مىانجامد .\r\nمحصول اين بحث به طور مختصر اين است كه چون ذات مادهء جهان طبيعت نمىتواند از خود طبيعت وجريان آن تجريد شده و در وضعى وجايى از هستى قرار بگيرد وتحولها را به وجود بياورد ، لذا بايستى آن حقيقت پايدار در موقعيت بالاتر از طبيعت فرض شود كه حركت وتحول مستند به او بوده باشد زيرا نمودهايى كه به طور ثابت از جهان در حال تحول در ذهن ما منعكس مىشود ، وجلال الدين با بيان بسيار عالى\r\n","description":"","footnote":"","page_name":" 374 ","page_number":378},
  {"content":"\r\n\r\nبه آن اشاره مىكند كه -\r\n\r\nشد مبدل آب اين جو چند بار\r\nعكس ماه وعكس اختر برقرار\r\n\r\nبا تمام پيچيدگى معمايى كه در بر دارند ، محصول تماس وذهن حواس ما با جهان عينى است ، وگر نه ، نه در طبيعت ماه ثابتى ( به عنوان هيولا وماده و ساير طنابهاى ديگر ) داريم كه در فضا ايستاده باشد و نه عكس ثابتى مىتواند در خود جويبار هستى در حال حركت ، وتحول منعكس شود .\r\n7 - آيا نظريهء تغيير دايم به قول هراكليتوس نظريهء دردناكى است ؟\r\nاين مبحث همان مسئلهء دوم است كه عنوانش را در پيش متذكر شده‌ايم . مفهوم دردناك در موضوع حركت وتحول كه راسل به هراكليتوس نسبت مىدهد و خود هم تمايلى به آن ابراز مىكند ، چه معنا دارد ؟ يعنى اگر جهان ساكن مىشد ، براى همهء انسانها اسباب فرح وشادى مىگشت اگر حركت خوبىها وزيبايىها را از دست ما مىگيرد ، بديها وزشتىها را هم جاروب مىكند . به نظر مىرسد اين حكم سطحى در باره حركت و گذشت نمودها ورويدادهاى جهان از يك ريشهء درونى روييده شده است كه از روزگار قديمى تا كنون خود خواهى ناميده مىشود . چه ريشه دار است اين خود خواهى كه حتى در جهان شناسى هم كه بايستى بىطرفانه صورت بگيرد ، تاثير مىبخشد وبهر تقدير دردناك بودن نظريهء تغيير دايم در جهان هستى براى كسى كه عبور هر يك از دقايق قطعه‌اى از موجوديت او را به آغوش نيستى مىسپارد ومىگويد :\r\n\r\nزان پيش كه غمهات شبيخون آرند\r\nفرماى كه تا بادهء گلگون آرند\r\nتو زر نه‌اى اى غافل نادان كه تو را\r\nدر خاك نهند وباز بيرون آرند\r\n\r\nمنسوب به خيام صحيح است ، ولى اين سطح نگرى در بارهء قطعه قطعه كردن زمان جهان هستى\r\n","description":"","footnote":"","page_name":" 375 ","page_number":379},
  {"content":"\r\n\r\nرا كه خود راسل آن را در كتاب عرفان ومنطق به صراحت قاطعانه مورد انتقاد قرار مىدهد در مقابل ديد اديان الهى مخصوصاً دين اسلام كه چيزى را از روح انسانى حذف ومنها نمىكند آن قدر كم رنگ ومرده است كه جز تاسف به گروندگان آن چيزى از دست انسانى ساخته نيست مگر جاى دريغ نيست كه انسان نداند كه حركت وتحول رو بناى جهان هستى در تماس با انسانهاى هشيار وهدف دارد ، همراه با اثر مثبت براى ابديت روح بوده و به قول هگل وجلال الدين آنان را به آهنگ كلى هستى نزديك مىسازد ؟ ديگر اين كه حركت وتحول جهان هستى مغز وروان هيچ فرد آگاه را با خلا محض رو برو نمىسازد ، تا با رو برو شدن حواس ومغز با خلا محض ، هستى آدمى مانند نيستى محض جلوه كند .\r\nبراى توضيح بيشتر در باره اين موضوع كافى است كه به وحدت واقعى يا وحدت ناشى از شدت سرعت حركت ورويدادها توجه كنيم . با اين سرعت حركت كه در هستى حكم فرما است ، آفرينندهء حكيم حواس وذهن ما را طورى تعبيه كرده است كه شناسايى ما در باره اين جهان نمايشى مانند واحد ثابت و مستقر دارد ، بهترين دليل اين نمايش قوانين علمى ومكتبهاى فلسفى فراوانى است كه در هر دوره‌اى به فرهنگ بشرى عرضه مىشود .\r\n8 - يك راه ديگر براى اثبات واقعيت پايدار در صحنه حركت وتحول\r\n\r\nداد خود از كس نيابم جز مگر\r\nزان كه هست از من به من نزديكتر\r\nكاين منى از وى رسد دم دم مرا\r\nپس ورا بينم چو اين شد كم مرا ( 1 ) \r\nجان فشان اى آفتاب معنوى\r\nمر جهان كهنه را بنما نوى\r\nجان فشان افتاد خورشيد بلند\r\nمىشود هر دم تهى پر مىكنند\r\n\r\n","description":"","footnote":" ( 1 ) دفتر اول ص 45 ب 29 . . ","page_name":" 376 ","page_number":380},
  {"content":"\r\n\r\nدر وجود آدمى جان وروان\r\nمىرسد از غيب چون آب روان\r\nهر زمان از غيب نو نو مىرسد\r\nوز جهان تن برون شو مىرسد ( 1 ) \r\nعقل جزو از كل پذيرا نيستى\r\nگر تقاضا بر تقاضا نيستى\r\nچون تقاضا بر تقاضا مىرسد\r\nموج آن دريا به اين جا مىرسد ( 2 ) \r\nقطرهء دانش كه بخشيدى ز پيش\r\nمتصل گردان به درياهاى خويش\r\nقطرهء علم است اندر جان من\r\nوا رهانش از هوا وز خاك تن\r\nپيش از آن كاين خاكها خسفش كند\r\nپيش از آن كاين بادها نشفش كند\r\nگرچه چون خسفش كند تو قادرى\r\nكش از ايشان وا ستانى وا خرى\r\nگر درآيد در عدم يا صد عدم\r\nچون بخوانيش او كند از سر قدم\r\nصد هزاران ضد ، ضد را مىكشد\r\nبازشان حكم تو بيرون مىكشد\r\nاز عدمها سوى هستى هر زمان\r\nهست يارب كاروان در كاروان\r\nباز از هستى روان سوى عدم\r\nمىروند اين كاروانها دم به دم\r\nخاصه هر شب جمله افكار وعقول\r\nنيست گردد جمله در بحر نغول\r\nباز وقت صبح آن اللهيان\r\nسر زنند از بحر همچون ماهيان\r\nدر خزان بين صد هزاران شاخ و برگ\r\nدر هزيمت رفته در درياى مرگ\r\nباز فرمان آيد از سالار ده\r\nمر عدم را كان چه خوردى باز ده\r\nاى برادر يك دم از خود دور شو\r\nبا خود آى وغرق بحر نور شو\r\nاى برادر عقل يك دم با خود آر\r\nدم بدم در تو خزان است وبهار\r\nباغ دل را سبز وترّ و تازه بين\r\nپر ز غنچهء ورد وسرو وياسمين ( 3 ) \r\n\r\nچند مطلب مهم در ابيات فوق در بارهء واقعيت پايدار در پشت حركت وتحول هستى ديده مىشود كه به طور اختصار بررسى مىكنيم :\r\n","description":"","footnote":" ( 1 ) دفتر اول ، ب 54 تا 57 . .  ( 2 ) دفتر اول ، 48 و 49 . .  ( 3 ) دفتر اول ، ص 39 ب 15 تا ب 30 . . ","page_name":" 377 ","page_number":381},
  {"content":"\r\nالف : شما كه با نظر به حركت ودگرگونىها و گذشت رويدادها وزمان خود را مانند حلقهء زنجير آنها تلقى نموده ومىپنداريد كه شما هم تدريجا به نيستى مىخزيد ، سخت در اشتباهيد .\r\nآرى سخت در اشتباهيد كه گمان مىكنيد واحدهاى جهان هستى كه از جلو چشم شما به گذشته مىخزند ، نابود مىشوند . زيرا هم جهان هستى با سيستم بازش به فيض نهايت متصل است وهم من شما شعاعى است كه به خورشيد عظمت بىپايان الهى پيوسته است :\r\n\r\nچيست نشانى آنك هست جهانى دگر ؟\r\nنو شدن حالها رفتن اين كهنه هاست\r\nروز نو وشام نو باغ نو ودام نو\r\nهر نفس انديشه نو ، نو خوشى ونو عناست\r\nعالم چون آبِ جوست بسته نمايد وليك\r\nمىرود ومىرسد نو نو اين از كجاست\r\nنو ز كجا مىرسد ، كهنه كجا مىرود\r\nگر نه وراى نظر عالم بىمنتهاست\r\n\r\nاين مطلب را بررسىهاى دقيق فلسفى نه تنها نمىتواند رد وطرد نمايد ، بلكه با ملاحظهء نبودن طناب وصل كننده ميان رويدادها وجريان دقيق درون ذات وبرون ذات ، مجبور است اعتراف به پيوستن هر دو قلمرو به قلمرو بىنهايت ما فوق نمايد .\r\nب - پيوستگى حركت وتحول درونى وبرونى نه چنان است كه شبيه به يك عمل ابتدايى بوده باشد ، تا بعضىها گمان كنند كه فلسفهء الهى هر لحظه ميلياردها معجزهء غير قابل قبول را پيشنهاد مىكند ، بلكه هر يك از حلقه هاى زنجير بزرگ هستى چه در قلمرو درونى و چه در جهان عينى داراى استعداد وتقاضايى در هويت خويش است كه حلقهء بعدى هستى به او وصل شود ومجموعا در حركت زنجيرى شركت كنند .\r\nج - براى درك اين مطلب كه حركت وگرديدنهاى رو بناى هستى در هر شكل بوده باشد وبهر سرعتى هم كه با نفىهاى پى در پى با وساطت نقاط مثبت به\r\n","description":"","footnote":"","page_name":" 378 ","page_number":382},
  {"content":"\r\n\r\nنيستى بخرند ، باز تو انسان از آن استقلال روحى برخوردارى كه مىتوانى حساب عنصر اصلى شخصيت خود را تر و تازه ومثبت ببينى ، يعنى با اين كه « دم بدم در تو خزان است وبهار » - درست دقت كن و به اعماق خويشتن بنگر و -\r\n\r\nباغ دل را سبز وترّ و تازه بين\r\nپر ز غنچهء ورد وسرو وياسمين\r\n\r\n9 - مباحثى كه در مثنوى موج را مطرح مىكند دليل ديگرى براى اثبات آن است كه جلال الدين به موضوع حركت وتحول اهميت فوق العاده قائل است .\r\nچون در يكى از مجلدات گذشته مبحثى به عنوان « موج از نظر جلال الدين » مطرح كرده و تا حدودى آن را مشروحا مورد بررسى قرار داده‌ايم ، ديگر لزومى براى تكرار آن نمىبينيم ، تنها چند بيت را به عنوان نمونه كه كلمهء موج را به كار برده وعالىترين نشان حركت است ، متذكر مىشويم :\r\n\r\nعقل پنهان است و ظاهر عالمى\r\nصورت ما موج يا از وى ( 1 ) \r\nباد سوزان است اين آتش بدان\r\nپرتو آتش بود نى عين آن\r\nعين آتش در اثير آمد يقين\r\nپرتو وسايهء وى است اندر زمين ( 2 ) \r\nهفت دريا اندرو يك قطرهاى\r\nجمله هستىها ز موجش چكره‌اى ( 3 ) \r\nدور گردون را ز موج عشق دان\r\nگر نبودى عشق بفسردى جهان ( 4 ) \r\nبحر وحدانيست جفت وزوج نيست\r\nگوهر وماهيش غير موج نيست ( 5 ) \r\n\r\nحتى توصيه جلال الدين به رهروان كوى رشد و كمال اين است كه مانند فلاسفه ومتفكرين انديشه باز وتجريد باف نباشيد كه جهانى را از دور مىبينند\r\n","description":"","footnote":" ( 1 ) دفتر اول ص 25 ب 21 . .  ( 2 ) دفتر سوم ص 205 ب 10 و 11 . .  ( 3 ) دفتر پنجم ص 310 ب 52 . .  ( 4 ) دفتر ششم ص 382 ب 61 . .  ( 5 ) دفتر ششم ص 382 ب 62 . . ","page_name":" 379 ","page_number":383},
  {"content":"\r\n\r\nوحركت ودگرگونيش را در آيينهء ذهن خود منعكس مىسازند وبس ، بلكه بكوشيد و از بيابان خشك جمود وركود بگذريد و خود را در روى امواج حركت وتحول درياى هستى دريابيد .\r\n\r\nرو به دريا زان كه ماهى زاده اى\r\nهمچو خس در ريگ چون افتاده اى\r\nخس نه‌اى ، دور از تو رنگ گوهرى\r\nدر ميان موج وبحر اولىترى\r\n\r\n10 - دو حركت متضاد ماده وروان چگونه هماهنگ مىگردند ؟\r\nامواج وقوانين وپديده هايى است مخصوص به اجزاى كالبد مادى جانداران وموجود انسانى ، امواج وقوانين وپديده هاى ديگرى است مخصوص به ماهيت حيات جانداران وروان آدمى اين دو سپاه متضاد چگونه با يكديگر تكاپو وهماهنگى دارند ؟\r\n\r\nبحر تن بر بحر دل بر هم زنان\r\nدر ميانشان برزخٌ لا يبغيان\r\n\r\nآيا پلى ميان ماده وحيات واحساس وجود دارد ؟ اگر چنين پلى وجود دارد ، از چه نوع است ؟ و اگر پلى ميان ماده وحيات واحساس وجود ندارد ، اين دو نوع متضاد از امواج وقوانين وپديده ها چگونه دست ائتلاف بهم داده وبراه افتاده‌اند ؟ چگونه بايد تصور كرد كه ماده وتموجات وقوانينش معلولى به وجود بياورد كه برگردد به خود علتى كه آن را به وجود آورده است ، پيروز شود وحكومت كند ؟ در جويبار تحول وگرديدنها ومجراى اثبات ونفىهاى ناخود آگاه چه جهشى رخ مىدهد كه يك حقيقت آگاه بروز مىكند و بالاتر مىرود وحتى به خود آگاهى هم مىرسد ، وباز بدون اين كه توقف كند ، بالاتر مىرود و خود آگاهى خود را هم مانند يك نمود خارج از خود برمىنهد و به آن خود آگاهى آگاه مىشود وتحليل وتفسيرش مىكند وبدين ترتيب مىتواند خود آگاهى درجهء دوم را هم براى خود مطرح كند ؟ آيا اين برنهادنهاى پى در پى و عالى وعالىتر را مىتوان تحليل وتجزيه نموده هر يك از سهام آب و ساير عناصر ومواد را كه در كالبد مادى از جهان مادى عينى\r\n","description":"","footnote":"","page_name":" 380 ","page_number":384},
  {"content":"\r\n\r\nگرفته مىشود ، جدا كرده وبگوييم :\r\nآگاهى نخستين معلول فلان سهم از مواد وعناصر است و خود آگاهى درجهء اول توليد شدهء فلان سهم و خود آگاهى درجهء دوم . . . فلان سهام از ماده وعناصر است . وانگهى -\r\n\r\nزين دو هزاران من و ما اى عجبا من چه منم\r\nگوش بنه عربده را دست منه بر دهنم\r\n\r\nديوان شمس تبريزى اين منهاى متعدد ومتنوع يا قيافه هاى متعدد ومتنوع با وحدت يا محدوديت موادى كه كالبد مادى آدمى را تشكيل مىدهد وادامهء آن را به عهده مىگيرد ، چگونه تفسير خواهد گشت ؟\r\n11 - هرگز حركت وتحول حقيقت وواقعيتهاى ايده آل را خود به خود در طبق گذاشته و به انسانها تقديم نخواهد كرد .\r\n\r\nدر روانى روى آب جوى فكر\r\nنيست بىخاشاك خوب وزشت ذكر\r\nاو روان است و تو گويى واقف است\r\nاو دوان است و تو گويى عاكف است\r\nگر نبودى سير آب از خاكها\r\nچيست بر وى نو به نو خاشاكها\r\nهست خاشاك تو صورتهاى فكر\r\nنو به نو در مىرسد اشكال بكر\r\nروى آب جوى فكر اندر روش\r\nنيست بىخاشاك محبوب ووحش ( 1 ) \r\nاين جهان جنگ است چون كل بنگرى\r\nذره ذره همچو دين با كافرى\r\nآن يكى ذره همىپرّد به چپ\r\nواندگر سوى يمين اندر طلب\r\nذره‌اى بالا و آن ديگر نگون\r\nجنگ فعليشان ببين اندر ركون\r\nجنگ فعلى هست از جنگ نهان\r\nزين تخالف آن تخالف را بدان\r\n\r\n","description":"","footnote":" ( 1 ) دفتر دوم ، ص 129 ب 46 تا 50 . . ","page_name":" 381 ","page_number":385},
  {"content":"\r\n\r\n. . .\r\nموج لشكرهاى احوالت ببين\r\nهر يكى با ديگرى در جنگ وكين ( 1 ) \r\n\r\nآن چه كه در جهان برونى روى مىدهد ، حركت وتحول پديده ها ودگرگونى روابط ميان اشياء وجريان بعضى از آنها در ديدگاه انسانى و قرار گرفتن آنها در دسترس فعاليت انسانى ، وخارج بودن بعضى ديگر از ديدگاه انسانى يا قرار گرفتن در موقعيتهايى است كه از دسترس فعاليت انسانها بدور است .\r\nهمين جريان يا شبيه به آن در درون انسانى هم وجود دارد ، يعنى حركت وتحولى كه در پديده هاى روانى وجود دارد ، چنان نيست كه همواره در ديدگاه خود آگاه انسانى قرار بگيرد و تغيير روابط ميان آن پديده ها دايماً در اختيار او بوده باشد .\r\nپس در حقيقت دست يافتن انسان به معرفت وعلم به جريانات درونى وبرونى وبهره بردارى او از آن معرفت وعلم در راه خواسته ها وآرمانهاى خويش ، شبيه به اين است كه ميليونها تن حروف سربى در جنگل بسيار بزرگ و پر از رودخانه و درخت وكوه وتپه وسنگلاخ و حيوانات پاشيده شده ، در عين حال آن حروف سربى هم دايماً در حال حركت و تغيير است و ما بخواهيم آنها را جمع نموده وكتابى با فصول وابواب معين از آن حروف بنويسيم . تشبيه بسيار عالى است كه جلال الدين بيان مىكند ومىگويد :\r\n\r\nدر روانى روى آب جوى فكر\r\nنيست بىخاشاك خوب وزشت ذكر\r\nگر نبودى سير آب از خاكها\r\nچيست بر وى نو به نو خاشاكها\r\nروى آب جوى فكر اندر روش\r\nنيست بىخاشاك محبوب ووحش\r\n\r\nاين تنها من انسانى است كه با نظر به مقتضاى حيات طبيعى وروانيش ، خس وخاشاك را از جويبار انديشه كنار مىكند و آن گاه از انديشهء ناب بهره بردارى مىكنند .\r\n","description":"","footnote":" ( 1 ) دفتر ششم ، ص 352 ب 38 تا 41 وب 55 . . ","page_name":" 382 ","page_number":386},
  {"content":"\r\n\r\nجهان بيرونى هم مانند درون با تمام اعتنايى به احتياجات وحقيقت آدمى در جنگ وتفاعل وكون و فساد و در جريان دايمى است . معادن در زير كوه ها بدون توجه به احتياجات آدمى مشغول تفاعلات مناسب به خويش است .\r\nهمچنين الكترونها وپروتونها و به طور عموم الكتريسيته وامواج گوناگون در عالم طبيعت ظاهرا كارى با نيازهاى گوناگونى آدمى ندارند ، اين انسان است كه آن حقايق را بسود خواسته هاى خود مهار مىكند وجا بجا مىنمايد وتغييرات در آنها به وجود مىآورد . لذا در تفسير تاريخ فرهنگ وسرگذشت بشرى بايستى اين نكتهء مهم را در نظر بگيريم كه طبيعت حياتى وروانى انسانها كه خواسته هاى معينى داشته است ، اگر يگانه عنصر اساسى تاريخ نبوده است ، حد اقل يكى از دو عنصر اساسى آن مىباشد كه دومش كيفيت مخصوص جهان عينى بوده است .\r\nممكن است مطالبى كه در شمارهء سوم از مباحث مربوط به حركت تكاملى جهان هستى ، گفته شده است ، در اين جا هم قابل بهره بردارى بوده باشد .\r\nتفسير ابيات\r\nبلال حبشى كه اسلام آورده بود ، برده‌اى زير دست خواجه اش بود . خواجهء بلال تن او را با خارها مىزد وآزارش مىداد كه چرا دايماً به ياد محمد صلى الله عليه وآله مىافتى ؟ اى بندهء بد ، مگر منكر دين من هستى ؟ خواجه دست از بلال برنمىداشت و در جلو آفتاب سوزان با خارهاى زخم كننده او را مىزد ، بلال بدون اعتنا به آزار خواجه خدا خدا مىگفت ، روزى ابو بكر از آن محل مىگذشت واحد گفتن بلال را شنيد و بوى آشنايى از احد استشمام مىكرد ، اشك در چشمانش پر شد ودلش رنجيد . سپس بلال را در خلوت يافت و به او توصيه كرد كه خداوند داناى اسرار است ، تو اعتقادات را از منكرين مخفى بدار . بلال گفت : توصيهء تو را پذيرفتم وتوبه كردم .\r\nبامداد روز ديگر براى كارى از همان محل مىگذشت ، بار ديگر صداى « واحد »\r\n","description":"","footnote":"","page_name":" 383 ","page_number":387},
  {"content":"\r\nوضربه هاى خار را شنيد ، اين دفعه برافروخت و در درونش شور وشراره‌اى به وجود آمد . باز بلال را نصيحت كرد وبلال هم بار ديگر توبه نمود ، ولى -\r\n\r\n« عشق آمد توبهء او را بخورد »\r\n\r\nبدينسان بلال توبه هاى زياد مىكرد و آنها را مىشكست ، بالاخره از توبه كردن بيزار گشت واسلام خود را آشكار ساخته وتن به بلا ومشقتها سپرد و با خويشتن چنين مىگفت : « كاى محمد اى عدو توبه ها » -\r\n\r\n( ( 900 ) ) اى تن من وى رگ من پر ز تو\r\nتوبه را گنجا كجا باشد در او\r\n( ( 901 ) ) توبه را زين پس ز دل بيرون كنم\r\nاز حيات خلد توبه چون كنم\r\n\r\nاى پيامبر عزيز ، عشق به وجود نازنين ودين تو غالب وپيروز و من مغلوب آن عشقم ، من اكنون از نور عشق مانند ماه فروزان گشته‌ام . ديگر اختيارم را به عشق سپرده مانند -\r\n\r\n( ( 903 ) ) پرّ كاهم پيش تو اى تند باد\r\nمن چه دانم در كجا خواهم فتاد\r\nپيش چوگانهاى حكم كن فكان\r\nمىدويم اندر مكان ولا مكان\r\n\r\nمن نمىدانم چيستم وكيستم ، من هر چه هستم -\r\n\r\n( ( 904 ) ) گر هلالم گر بلالم مىدوم\r\nمقتدى بر آفتابت مىشوم\r\n\r\nماه فروزان كه نور خود را از آفتاب مىگيرد ، با بزرگى وكوچكى وقدرت وناتوانى كارى ندارد ، ماه دنبال خورشيد سايه وار مىدود ومىافروزد ، اين است قضاى ربانى كه هر كس بخواهد از پيش خود قرارى بر آن بگذارد ، به ريش خود مىخندد وسبيل خود را مىكند .\r\nشگفتا ،\r\n\r\n( ( 907 ) ) كاه برگى پيش باد آنگه قرار\r\nرستخيزى وانگهانى فكر كار\r\n\r\nاگر من به انبانى در دست عشق فرو رفته گاهى بالا و گاهى پايين مىگردم ، اين از عشق است كه مرا بر دور سرش مىگرداند ، نه در بالا آرامشى دارم ، نه در پايين قرارى .\r\n","description":"","footnote":"","page_name":" 384 ","page_number":388},
  {"content":"\r\nسيل تند عشق قرار از دست عاشقان گرفته و بر حكم والاى عشق دل داده‌اند .\r\nمن آن سنگ آسيابم كه روز و شب برمدار عشق نالان وبىقرار مىگردم گردش آسياى وجودم بر جوى اصلى كه جوىها را به جريان مىاندازد گواه راستين است كه كسى نگويد كه آن جوى محرك راكد وساكن است .\r\nتو بهر شاخى هم براى ثبات وسكون دست بزنى ، قانون حركت ترا رها نخواهد كرد وبهر كجا وبهر چه به پيوندى تو را از آن جا و از آن چيز خواهد گسيخت .\r\nحال كه جهان طبيعى در مقابل آن عامل تحرك نمىتواند سكونى داشته باشد ، تو هم اى دل ، مانند ستارگان سپهر لاجوردين انتظار آرامى در آسياب گردان طبيعت نداشته باش . اين همه نمودهاى جهان طبيعت را كه در حركت ودگرگونى مىبينى ، مانند خس وخاشاك وكفهايى از آن درياى شريف و پر جوش وغليان است .\r\nاگر تو نمىتوانى راز حركت را در قلمرو قدر الهى ببينى ، به عناصر مادى در مقابل ديدگانت بنگر كه همواره در گردش وحركتاند . باد سرگردان ووزش آن را درنگر وامواج پر كر وفر دريا را ، كه چگونه در مقابل امر الهى مىجوشند ومىخروشند - آفتاب و ماه مانند دو گاو در مزرعهء گردون مىگردند واختران خانه به خانه مىدوند ومركبى براى سعد ونحس مىشوند .\r\nاگر اختران آسمانى دور از تو هستند وحواس تو از سستى نمىتواند آنها را ببيند ، به اختران چشم و گوش وهوشت درنگر كه شب كجا مىروند و روز در كجا هستند ؟ گاهى براى تو باعث خوشبختى ووصال ودل خوشى گشته ، گاه ديگر نحوست وفراق وناهشيارى به بار مىآورند . اكنون كه ماه گردون چنين بىقرار و در گردش است .\r\nگاهى تاريك وزمانى روشن است . و همچنين گاهى فصل بهار مىرسد ودنبالش تابستان مانند شهد و شير خوش گوار ، آن گاه نوبت خزان وزمستان فرا مىرسد وبرف وسرما به سراغت مىآيند ، ومبادى عاليهء هستى مانند گويى در مقابل چوگان ازلى مىگردد ، آرى حال كه مبادى كلى عالم وجود همه و همه در حركت وگرديدن به سر مىبرند -\r\n","description":"","footnote":"","page_name":" 385 ","page_number":389},
  {"content":"\r\n\r\n( ( 927 ) ) تو كه يك جزوى دلا زين صد هزار\r\nپيش حكمش چون نباشى بىقرار\r\n\r\nاگر آفتاب لحظه‌اى در گردشش منحرف گردد ، كسوف به سراغش مىآيد وتاريكش مىسازد ، كه اى خورشيد ، از ذنب برحذر باش تا منكسف نباشى . ( 1 )  ابرها را صاعقه مانند تازيانه هاى آتشين قوانين فضايى مىزند وسمت هدف حركتش را معين مىسازد كه برو به فلان وادى وبارانت را به اين سو مريز ، تازيانهء قانون گوشمالش مىدهد و به راهى كه مىخواهد رهسپارش مىكند .\r\nاين عقل ناتوان تو بزرگتر از خورشيد آسمانى نيست ، لذا در هر انديشه‌اى كه ممنوع شده است توقف مكن وبراه خود برو -\r\n\r\n( ( 935 ) ) كژ منه‌اى عقل تو هم گام خويش\r\nتا نيايد آن كسوف رو به پيش\r\n\r\nاگر انحراف آفتاب اندك باشد كسوف آفتاب جزئى خواهد بود ، اين كيفر مطابق جرمى است كه مرتكب شده است . زيرا تقدير وعدالت الهى مجازات را مطابق جرم مقرر كرده است . بلى در و بام عالم هستى سخن الهى را هر لحظه چنين منعكس مىكنند : كه -\r\n\r\n( ( 938 ) ) خواه نيك وخواه بد فاش وستير\r\nبر همه اشياء سميعيم وبصير\r\n\r\nاز اين مطلب بگذريم ، ايام نوروز آمد و مردم از شادى و اخلاق خوش سرشار شده‌اند . شاه ما به كوى ما قدم گذاشته وجان رفته از جوى بدن بار ديگر به جوى برگشته است . بخت واقبال مىخرامد ودامن بهم مىزند وفرا رسيدن هنگام شكستن توبه را خبر مىدهد . - آرى -\r\n\r\n( ( 942 ) ) توبه را بار دگر سيلاب برد\r\nفرصت آمد پاسبان را خواب برد\r\n\r\nمردم خمار باده خوردند و مست گشتند و ما هم امشب رختها را در گرو شراب جانفزا ولعل اندر لعل خواهيم گذاشت .\r\n","description":"","footnote":" ( 1 ) استناد كسوف آفتاب را جلال الدين در بيت مورد تفسير به پديدهء تقاطع ذنب ورأس نسبت مىدهد ، كه مطابق قوانين نجومى صورت مىگيرد . . ","page_name":" 386 ","page_number":390},
  {"content":"\r\nبار ديگر مجلس ما خرم ودل افروز گشته است ، برخيز و به كورى چشم بد انديشان اسپند در آتش بريز . هر چه در خود مىانديشم مىبينم : -\r\n\r\n( ( 946 ) ) نعرهء مستانه خوش مىآيدم\r\nتا ابد جانا چنين مىبايدم\r\n\r\nاينك هلالى با بلالى يار شده زخم خار بلال به گل وگلزار مبدل شده است . اگر چه از زخمهاى خار بدنم غربالوار سوراخ سوراخ شده است ، ولى جان وجسم وابسته به جانم گلشن سرسبز بخت واقبال گشته است ، بدن مادىام تسليم زخم خار آن منكر پليد ، ولى جانم مست و خراب محبت خداوند ودود است -\r\n\r\n( ( 950 ) ) بوى جانى سوى جانم مىرسد\r\nبوى يار مهربانم مىرسد\r\n\r\n","description":"","footnote":"","page_name":" 387 ","page_number":391},
  {"content":"\r\n\r\nباز گفتن صديق صورت حال بلال را نزد حضرت رسول صلى الله عليه وآله\r\n\r\n( ( 952 ) ) چون كه صدّيق از بلال دم درست\r\nاين شنيد از توبهء او دست شست\r\n( ( 953 ) ) بعد از آن صديق نزد مصطفى\r\nگفت حال آن بلال با وفا\r\n( ( 954 ) ) كان فلك پيماى ميمون فال چست\r\nاين زمان از عشق اندر دام توست\r\n( ( 955 ) ) باز سلطان است زان چندان به رنج\r\nدر حدث مدفون شده است آن زفت گنج\r\n( ( 956 ) ) جغدها بر باز استم مىكنند\r\nپرّ وبالش بىگناهى مىكنند\r\n( ( 957 ) ) جرم او اين است كاو باز است وبس\r\nغير خوبى جرم يوسف چيست پس\r\n( ( 958 ) ) جغد را ويرانه باشد زاد وبود\r\nهستشان بر باز از آن خشم جهود\r\nكه چرا مىياد آرى تو از آن\r\nلاله زار وجويبار وگلستان\r\n( ( 959 ) ) كه چرا يادت بود از آن ديار\r\nيا ز فقر وساعد آن شهريار\r\n( ( 960 ) ) در ده جغدان فضولى مىكنى\r\nفتنه وتشويش در مىافكنى\r\n( ( 961 ) ) مسكن ما را كه شد رشك اثير\r\nتو خرابه دانى وخوانى حقير\r\n( ( 962 ) ) شيد آوردى كه تا جغدان ما\r\nمر تو را سازند شاه وپيشوا ؟\r\n( ( 963 ) ) وهم سودايى در ايشان مىتنى\r\nنام اين فردوس ويران مىكنى\r\n( ( 964 ) ) بر سرت چندان زنيم اى بد صفات\r\nتا بگويى ترك شيد وترّهات\r\n( ( 965 ) ) پيش مشرق چار ميخش مىكنند\r\nتن برهنه شاخ خارش مىزنند\r\n( ( 966 ) ) از تنش صد جاى خون برمىجهد\r\nاو احد مىگويد و سر مىنهد\r\n( ( 967 ) ) پندها دادم كه پنهان دار دين\r\nسر بپوشان از جهودان لعين\r\n( ( 968 ) ) عاشق است او را قيامت آمده ست\r\nتا در توبه بر او بسته شده ست\r\n( ( 969 ) ) عاشقى وتوبه يا امكان صبر\r\nاين محالى باشد اى جان بس سطبر\r\n( ( 970 ) ) تو به كِرم وعشق همچون اژدها\r\nتو به وصف خلق و آن وصف خدا\r\n( ( 971 ) ) عشق ز اوصاف خداى بىنياز\r\nعاشقى بر غير او باشد مجاز\r\n\r\n","description":"","footnote":"","page_name":" 388 ","page_number":392},
  {"content":"\r\n\r\n( ( 972 ) ) زان كه آن مسّ زر اندود آمده ست\r\nظاهرش نور اندرون دود آمده ست\r\n( ( 973 ) ) چون رود نور وشود پيدا دخان\r\nبفسرد عشق مجازى آن زمان\r\nچون شود پيدا دخان غم فزا\r\nبفسرد نى عشق ماند نى هوا\r\n( ( 974 ) ) وا رود آن حس سوى اصل خود\r\nجسم ماند گنده ورسوا و بد\r\n( ( 975 ) ) نور مه راجع شود هم سوى ماه\r\nوا رود عكسش ز ديوار سياه\r\nنى در او نورى بود نى زندگى\r\nنى جمالش ماند وفرخندگى\r\n( ( 976 ) ) پس بماند آب و گل بىآن نگار\r\nگردد آن ديوار بىمه ديووار\r\n( ( 977 ) ) قلب را كان زر ز روى او بخست\r\nباز گشت آن زر به كان خود نشست\r\n( ( 978 ) ) پس مس رسوا بماند دودوش\r\nرو سيه تر زو بماند عاشقش\r\n( ( 979 ) ) عشق بينايان بود بر كان زر\r\nهر زمانى لاجرم شد بيشتر\r\n( ( 980 ) ) زان كه كان را در زرى نبود شريك\r\nمرحبا اى كان زر لا شك فيك\r\n( ( 981 ) ) هر كه قلبى را كند انباز كان\r\nوا رود زر تا به كان از لا مكان\r\n( ( 982 ) ) عاشق ومعشوق مرده زاضطراب\r\nمانده ماهى رفته زان گرداب آب\r\n( ( 983 ) ) عشق ربانى است خورشيد كمال\r\nامر نور او است خلقان چون ظلال\r\n\r\n","description":"","footnote":"","page_name":" 389 ","page_number":393},
  {"content":"\r\n\r\n\r\n( ( 957 ) ) جرم او اين است كاو باز است وبس\r\nغير خوبى جرم يوسف چيست پس\r\n( ( 958 ) ) جغد را ويرانه باشد زاد وبود\r\nهستشان بر باز از آن خشم جهود\r\nكه چرا مىياد آرى تو از آن\r\nلاله زار وجويبار وگلستان\r\n( ( 959 ) ) كه چرا يادت بود از آن ديار\r\nيا ز فقر وساعد آن شهريار\r\n( ( 960 ) ) در ده جغدان فضولى مىكنى\r\nفتنه وتشويش در مىافكنى\r\n\r\nاى رهبران روح پرور ، شما گنه كاريد و گناه شما اين است كه از رشد و تكامل روانى آدميان دم مىزنيد و مردم را به ياد اصل وباز گشتشان به حوزهء جاذبيت كمال مىاندازيد . فضولى نكنيد وفتنه وتشويش در مجمع آراستهء ما عشاق خود طبيعى برپا نكنيد\r\nما به هيچ وجه سقراط نمىخواهيم ، ابوذرها هم به درد ما نمىخورند ، على بن ابى طالب را كه دست از پروراندن خود طبيعى خويش برداشته و به پيش برد منهاى ايده آل انسانها پرداخته وقطرات خونش را در راه آنها به زمين فرو ريخته است ، نمىشناسيم ما كه مىخوريم ومىآشاميم ومىپوشيم وخواسته هاى طبيعى خود را اشباع مىكنيم ، ما كه مىانديشيم وتنازع در بقا را از آن نتيجه مىگيريم وآباديهاى خود را روى ويرانه هاى ديگران بنا مىكنيم ، ما كه با تمام زبردستى خود را هدف و ديگران را وسيله قرار مىدهيم . . . اين همه شخصيتهاى بزرگ تاريخ وكتابهاى سازندهء انسان و به عبارت ديگر هر چه مربوط به دو كلمهء انسان وانسانيت است ، چرا به درياها ريخته نمىشوند\r\n","description":"","footnote":"","page_name":" 390 ","page_number":394},
  {"content":"\r\nاين دعاوى ومبارزهء جغدان با بازهاى بلند پرواز و انسان دوست بشريت در امتداد تاريخ تاريك وجود داشته هم اكنون هم به طور فراوان وچشمگير مشاهده مىشود و در آينده هم ديده خواهد شد ، تا موقعى كه هنگام عملى شدن وعدهء خداوندى برسد كه فرموده است :\r\n« أَنَّ اَلأَرْضَ يَرِثُها عِبادِيَ اَلصَّالِحُونَ 21 : 105 » ( 1 ) \r\n( به طور حتم زمين را بندگان صالح من به ارث خواهند برد ) .\r\nيعنى روى زمين را بندگان صالح من اداره خواهند كرد . شگفتى كار بشر در اين است كه نه تنها دست به دهان رادمردان جوامع كه پيكهاى امين خداوندى هستند ، مىگذارند ، بلكه آنان را مقصر هم مىدانند و به قول جلال الدين : تقصيرشان هم جز اين نيست كه خوبانند و به خوبىها دعوت مىكنند مربيان امروزى جوامع انسانى مانند رهبران ديروزى اين واقعيت را تعليم نمىدهند كه : شما انسانها به مقتضاى طبيعت ضد آگاهى كه داريد ، دايماً هر موقعيتى را كه به دست مىآوريد ، اگر چه براى شما از نظر علم وصنعت وهنر ورفاه زندگانى طبيعى آراسته ترين موقعيت جلوه كند ، براى خود به صورت زندان تنگ وتاريك درمىآوريد وشروع به خواندن شعر وديدن روياهايى مىكنيد كه زندان واقعى را براى شما فضاى نهايت مىنمايد موضوعى كه هضمش براى هيچ منطق وعقل واحساس امكان پذير نيست ، اين است كه عشاق خوابگاه طبيعت حتى از بيدارى درونى آزاد مردان كمال جو هم خوش دل نيستند ، ودلايل وقراين وشواهدى مىتوان پيدا كرد كه همان بيدارى درونى را هم جرم غير قابل بخشودنى مىدانند .\r\n\r\nكه چرا مىياد آرى تو از آن\r\nلاله زار وجويبار وگلستان\r\nيا چرا يادت بود از آن ديار\r\nيا ز قصر وساعد آن شهريار\r\n\r\n","description":"","footnote":" ( 1 ) سوره الانبياء ، آيهء 105 . . ","page_name":" 391 ","page_number":395},
  {"content":"\r\n\r\nتفسير ابيات\r\nوقتى كه ابو بكر از عشق بلال راست كردار وراست گفتار و دم درست به خوبى آگاه گشت ، دست از توصيه به اين كه بلال از فاش ساختن اسلام توبه كند ، برداشت و پيش پيامبر اكرم رفت وحال بلال را باز گو كرد :\r\n\r\nكان فلك پيماى ميمون فال چست\r\nاين زمان از عشق اندر دام توست\r\n\r\nپيامبرا ، چون بلال باز سلطانى است ، لذا در جمع جغدان در رنج وآزار بسر مىبرد ، اين گنج پر قيمت در زير انبوه كثافت مدفون مانده است . طبيعت جغدان همين است كه بر باز سلطانى ستمها كنند و پر و بال فلك پيمايش را بكنند و اين باز سلطان جرمى ندارد ، تنها -\r\n\r\n( ( 957 ) ) جرم او اين است كاو باز است وبس\r\nغير خوبى جرم يوسف چيست پس\r\n\r\nچون زاد وبود جغدان در ويرانه ها است ، اگر باز گلشن نشين را به بينند ، خشم جهودانه بر سرش ريزند\r\n\r\nكه چرا مىياد آرى تو از آن\r\nلاله زار وجويبار وگلستان\r\n\r\nاصلًا تو اگر چه ابراز هم نكنى ، چرا در دلت هواى رشد و كمال ونسيمى از انسانيت مىوزد نشستن در ده جغدان براى تو بس نبوده ، فضولى هم مىكنى وفتنه وتشويش هم به راه مىاندازى سقراط تو مگر خرمگس مجمع مايى ؟ برو دنبال مجسمه سازى پدرت را بگير يا مامايى مادرت را . حتى زن تو اكسانتيپ هم قبولت نمىكند اى باز كمال جو ، اين مسكن ومجمع ما را كه رشك اثير ملكوتى است ، تو خرابه ومحقر مىدانى .\r\nمثل اين كه حيله بازىها به كار انداخته‌اى كه ما جغدان تو را به پيشوايى انتخاب كنيم . خيالات واوهام بىاساس را در مغز آنان مىشورانى مجمع ما را كه فردوس برين است ، ويرانه مىنامى گمان مىكنى ما در مقابل اين دعاوى خنده آورت بىكار خواهيم نشست ؟ - نه هرگز -\r\n","description":"","footnote":"","page_name":" 392 ","page_number":396},
  {"content":"\r\n\r\nبر سرت چندان زنيم اى بد صفات\r\nتا بگويى ترك شيد وترّهات\r\n\r\nآن جغد ويرانه پرست ، بلال باز صفت را به جلو آفتاب سوزان مىكشد وچارميخش مىكند و با خارهاى جانگزا بدن برهنهء نازنينش را مجروح مىنمايد وقطرات خون از بدنش مىريزد واو احد احد گويان سر تسليم بر زمين مىنهد . چه بايد كرد ؟ من به بلال عزيز -\r\n\r\nپندها دادم كه پنهان دار دين\r\nسر بپوشان از جهودان لعين\r\n\r\nآن پندها كمترين اثرى نبخشيد ، زيرا -\r\n\r\nعاشق است او را قيامت آمده ست\r\nتا درِ توبه بر او بسته شده ست\r\n\r\nمگر عشق با توبه و صبر سر سازگارى دارد ؟ اين محال بزرگى است كه هرگز آن را توقع نتوان داشت . حقارت وناچيزى توبه در مقابل عشق چونان حقارت كرم ناچيز است در مقابل اژدهايى بس بزرگ . از همه مهمتر اين كه عشق نمونه‌اى از جاذبيت ربوبى وتوبه كار انسانى بر خلاف آن جاذبيت است ، در مقابل چنان قدرت سترگ چه كارى از دست توبه ساخته است ؟ اين عشق كه نمونه‌اى از جاذبيت ربوبى است ، ربطى به آن تمايل حيوانى ندارد كه حيوان صفتان عشقش مىنامند . اگر هم اصرار بورزيد ونتوانيد خود را از زنجير الفاظ رها كنيد ، قيد مجاز به عشق بزنيد وتمايل حيوانى را عشق مجازى بناميد . تا با آن جاذبيت ربوبى كه از اوصاف خداوند بىنياز است مخلوط ومشتبه نگردد . اين عشقهاى مجازى چيزى جز حالت عارضى نيست كه به انگيزگى تمايل به زيبايى يا ساير امتيازات پا در هوا به وجود مىآيد وعاشق را به درد جان كندن مبتلا مىسازد وسپس راه خود را پيش مىگيرد ومىرود -\r\n\r\nزان كه آن مسّ زر اندود آمده ست\r\nظاهرش نور اندرون دود آمده ست\r\nچون رود نور وشود پيدا دخان\r\nبفسرد عشق مجازى آن زمان\r\nچون شود پيدا دخان غم فزا\r\nبفسرد نى عشق ماند نه هوا\r\n\r\n","description":"","footnote":"","page_name":" 393 ","page_number":397},
  {"content":"\r\nآن حس تمايل وعشق صورى به اصل خود برمىگردد وجسم بىنوا در همان لجن ورسوايى وزشتى فرو مىرود كه پيش از آن تمايل مستغرقش بود ، چونان نور ماه كه به سوى ماه برمىگردد ونور وحياتى كه ديوار نشان مىداد راه نيستى را پيش مىگيرد وجمال وفرخندگىاش به نيستى مىخزد -\r\n\r\nپس بماند آب و گل بىآن نگار\r\nگردد آن ديوار بىمه ديووار\r\n\r\nدر آن هنگام كه آب طلا از روى سكه قلب زدوده مىشود ، طلا به كان اصلى خود برمىگردد و مس بىارزش در رسوايى دردناك رو سياه مىماند . رو سياه تر از آن مس ، عاشق دل باختهء او است كه دين ودل به صورت زرين آن قلب دغل داده بود .\r\nبر عكس ، بينايان اولاد آدم به خود كان طلا عشق مىورزند و هر لحظه‌اى به عشقشان افزوده مىشود ، چرا -\r\n\r\nزان كه كان را در زرى نبود شريك\r\nمرحبا اى كان زر لا شك فيك\r\n\r\nهر نادانى كه قلب را با اصل كان طلا شريك بداند ، آن روز به تباهى خود آگاه خواهد گشت كه طلا به كان اصلى خود برگردد و از آنجا به لا مكان ( 1 ) \r\nرهسپار گردد ، تا آن گاه كه به بينند آب رفته و ماهى مانده است ، عاشق ومعشوق هر دو در اضطراب كشنده جان خود را از دست مىدهند . آرى -\r\n\r\nعشق ربانى است خورشيد كمال\r\nامر نور اوست خلقان چون ظلال\r\n\r\n","description":"","footnote":" ( 1 ) نسخهء رمضانى بيت مورد تفسير چنين است :\r\nهر كه قلبى را كند انباز كان * وا رود زر تا به كان از لا مكان\r\nنظر به مقصود جلال الدين از ابيات مورد تفسير به جاى از در مصرع دوم تا مناسبتر به نظر مىرسد ، لذا ما مصرع را به تقدير « وا رود زر تا كان تا لا مكان » تفسير كرديم . . ","page_name":" 394 ","page_number":398},
  {"content":"\r\n\r\nوصيت كردن حضرت مصطفى صلى الله عليه وآله را جهت بيع بلال\r\n\r\n( ( 984 ) ) مصطفى زين قصه چون گل بر شگفت\r\nرغبت افزون گشت او را هم بگفت\r\n( ( 985 ) ) مستمع چون يافت همچون مصطفى\r\nهر سر مويش زبانى شد جدا\r\n( ( 986 ) ) مصطفى فرمود اكنون چاره چيست ؟\r\nگفت اين بنده مر او را مشتريست ( 1 ) \r\n( ( 987 ) ) هر بها كه گويد او را مىخرم\r\nدر زيان وحيف ظاهر ننگرم\r\n( ( 988 ) ) كاو اسير الله فى الارض آمدست\r\nسخرهء خشم عدوّ الله شدست\r\n( ( 989 ) ) مصطفى فرمود كاى اقبال جو\r\nاندر اين من مىشوم انباز تو\r\n( ( 990 ) ) تو وكيلم باش ونيمى بهر من\r\nمشترى شو قبض كن از من ثمن\r\n( ( 991 ) ) گفت صد خدمت كنم رفت آن زمان\r\nسوى خانهء آن جهود بىامان\r\n( ( 992 ) ) گفت با خود كز كف طفلان گهر\r\nپس توان آسان خريدن اى پسر\r\n( ( 993 ) ) عقل و ايمان را از اين قوم جهول\r\nمىخرد با ملك دنيا ديو وغول\r\n( ( 994 ) ) آن چنان زينت دهد مردار را\r\nكه خرد زايشان دو صد گلزار را\r\n( ( 995 ) ) آن چنان مهتاب بنمايد به سحر\r\nكز خسان صد كيسه بربايد به سحر\r\n( ( 996 ) ) انبياشان تاجرى آموختند\r\nپيش ايشان شمع دين افروختند\r\n( ( 979 ) ) ديو وغول وساحر از سحر ونبرد\r\nانبيا را در نظرشان زشت كرد\r\n( ( 998 ) ) زشت گرداند به جادويى عدو\r\nتا طلاق افتد ميان جفت وشو\r\n( ( 999 ) ) ديدهاشان را به سحرى دوختند\r\nتا چنين گوهر به خس بفروختند\r\n( ( 1000 ) ) اين گهر از هر دو عالم برتر است\r\nهين بخر زين طفل نادان كاو خر است\r\n( ( 1001 ) ) نزد خر ، خرمهره وگوهر يكيست\r\nآن ايشك را در در ودريا شكيست\r\n( ( 1002 ) ) منكر بحر است وگوهرهاى او\r\nكى بود حيوان در وپيرايه جو ؟\r\n\r\n","description":"","footnote":" ( 1 ) داستان خريدن ابو بكر بلال را از خواجه اش امية بن خلف بنا به روايتى است كه ابن سعد در طبقات ج 3 ق 1 ص 165 نقل كرده است . . ","page_name":" 395 ","page_number":399},
  {"content":"\r\n\r\n( ( 1003 ) ) در سر حيوان خدا ننهاده است\r\nكاو بود در بند لعل ودُر پرست\r\n( ( 1004 ) ) مر خران را هيچ ديدى گوشوار ؟\r\nگوش وهوش خر بود در سبزه زار\r\n( ( 1005 ) ) احسن التقويم در والتين بخوان\r\nكه گرامى گوهر است اى دوست جان\r\n( ( 1006 ) ) احسن التقويم از فكرت برون\r\nاحسن التقويم از عرشش فزون\r\n( ( 1007 ) ) گر بگويم قيمت آن ممتنع\r\nمن بسوزم هم بسوزد مستمع\r\n( ( 1008 ) ) لب ببند آنجا و آن سوتر مران\r\nرفت آن صديق سوى آن خران\r\n( ( 1009 ) ) حلقه بر در زد چو در را برگشود\r\nرفت بىخود در سراى آن جهود\r\n( ( 1010 ) ) بىخود وسرمست و پر آتش نشست\r\nاز دهانش بس كلام سخت جست\r\n( ( 1011 ) ) كاين ولى الله را چون مىزنى\r\nاين چه حقه است اى عدوّ روشنى ؟\r\n( ( 1012 ) ) گر تو را صدقيست اندر دين خود\r\nظلم بر صادق دلت چون مىدهد\r\n( ( 1013 ) ) اى تو در صدق جهودى باده اى\r\nكاين گمان دارى تو بر شه زاده اى\r\n( ( 1014 ) ) در همه ز آئينهء كژ ساز خود\r\nمنگر اى مردود نفرين ابد\r\n( ( 1015 ) ) آنچه آن دم از لب صديق جست\r\nگر بگويم گم كنى تو پا و دست\r\n( ( 1016 ) ) آن ينابيع الحكم همچون فرات\r\nاز دهان او روان از بىجهات\r\n( ( 1017 ) ) همچو از سنگى كه آبى شد روان\r\nنه ز پهلو مايه دارد نه از ميان\r\n( ( 1018 ) ) اسپر خود كرده حق آن سنگ را\r\nبرگشاده آب مينا رنگ را\r\n( ( 1019 ) ) همچنان كز چشمهء چشم تو نور\r\nاو روان كردست بىبخل وفتور\r\n( ( 1020 ) ) نه ز پيه آن مايه دارد نه ز پوست\r\nروى پوشى كرد در ايجاد دوست\r\n( ( 1021 ) ) در خلاى گوش باد جاذبش\r\nمدرك صدق كلام وكاذبش\r\n( ( 1022 ) ) اين چه باد است اندر آن خرد استخوان\r\nكه پذيرد حرف وصوت قصّه خوان\r\n( ( 1023 ) ) استخوان وباد رو پوش است وبس\r\nدر دو عالم غير يزدان نيست كس\r\n( ( 1024 ) ) مستمع او قائل او بىاحتجاب\r\nزان كه الاذنان من رأس اى مثاب\r\n( ( 1025 ) ) گفت گر رحمت همىآيد بر او\r\nزر بده بستانش اى اكرام خو\r\n\r\n","description":"","footnote":"","page_name":" 396 ","page_number":400},
  {"content":"\r\n\r\n( ( 1026 ) ) از منش وا خر چه مىسوزد دلت\r\nبىمؤنت حل نگردد مشكلت\r\n( ( 1027 ) ) گفت صد خدمت كنم پانصد سجود\r\nبنده‌اى دارم نكو ليكن جهود\r\n( ( 1028 ) ) تن سپيد ودل سياهش بگير\r\nدر عوض ده تن سياه ودل منير\r\n( ( 1029 ) ) پس فرستاد وبياورد آن همام\r\nبود الحق سخت زيبا آن غلام\r\n( ( 1030 ) ) آن چنان كه ماند حيران آن جهود\r\nآن دل چون سنگش از جا رفت زود\r\n( ( 1031 ) ) حالت صورت پرستان اين بود\r\nسنگشان از صورتى مومين بود\r\n( ( 1032 ) ) باز كرد استيزه وراضى نشد\r\nكه بدين افزون بده بىهيچ بد\r\n( ( 1033 ) ) يك نصاب نقره هم بر وى فزود\r\nتا كه راضى گشت حرص آن جهود\r\nبيع كرد و داد وبستد بىغرض\r\nداد گوهر سنگ بستد در عوض\r\nبر خيال آن كه سودى كرده ام\r\nدادم اسود ابيضى آورده ام\r\nمنعقد چون گشت بيع اندر ميان\r\nيافت ايجاب وقبول هر دوان\r\n\r\n« . . . فَيَتَعَلَّمُونَ مِنْهُما ما يُفَرِّقُونَ بِه بَيْنَ اَلْمَرْءِ وزَوْجِه 2 : 102 . . . » ( 1 ) \r\n( از آن سحر چيزى را مىآموزند كه ميان مرد وهمسرش جدايى مىاندازند ) .\r\n« لَقَدْ خَلَقْنَا اَلإِنْسانَ فِي أَحْسَنِ تَقْوِيمٍ 95 : 4 . » ( 2 ) \r\n( ما به تحقيق انسان را در بهترين اعتدال و يا ارزش آفريديم ) .\r\n","description":"","footnote":" ( 1 ) سوره البقره ، آيهء 102 . .  ( 2 ) سوره التين ، آيهء 4 . . ","page_name":" 397 ","page_number":401},
  {"content":"\r\n\r\n\r\n( ( 987 ) ) هر بها كه گويد او را مىخرم\r\nدر زيان وحيف ظاهر ننگرم\r\n( ( 988 ) ) كاو اسير الله فى الارض آمدست\r\nسخرهء خشم عدوّ الله شدست\r\n( ( 992 ) ) گفت با خود كز كف طفلان گهر\r\nپس توان آسان خريدن اى پسر\r\n\r\nاسيران دست بستهء عشق الهى را در اجتماعات با ديدهء تحقير منگريد\r\nمحسوس پرستان جوامع بشرى كه از عشق معقول ومعشوق نامحسوس اطلاعى ندارند ، به اسيران دسته بستهء عشق الهى با ديدهء تحقير مىنگرند .\r\nو آنان را سودا زدگان بىنوا مىنامند وتوانايى آن را ندارند كه ولو يك لحظه به درون آنان راه يابند وعينكشان را يك لحظه به چشم بزنند و به بينند كه آن اسيران وگردندگان جاذبهء الهى در بارهء آنان كه سر به محراب محسوسات مىسايند وپرستش مىكنند چه مىبينند وچگونه مىانديشند . پس بهتر است كه ما دو عينك متضاد طرفين را در اين مبحث مورد بررسى قرار بدهيم : محسوس پرستان آن اسيران را آدمهايى مىبينند كه راه زندگى را گم كرده و در مغز خود راه وهدفى را ساخته‌اند و از درك مزاياى حيات وزيبايىها و حقوق انسانهاى ديگر چشم پوشيده‌اند .\r\nاين اسيران موجودات معطلى هستند كه به بيمارى سرايت كننده‌اى چار شده‌اند كه نه تنها خودشان پوچ مىشوند ، بلكه ديگران را هم كه به دايرهء روانى آنان مىافتند هيچ وپوچ نموده ونقدينهء حيات را با نسيه هاى ساخته شدهء خيالات آنان مبادله مىكنند .\r\nاما عينكى را كه اسيران الهى به چشم خود زده‌اند ، دور بينتر نزديك بينتر وروشنتر از عينك محسوس پرستان است ، زيرا اين اسيران كه دست از تمايلات حيوانى چند روزه برداشته و با عينك انسانى الهى به مردم معمولى مىنگرند\r\n","description":"","footnote":"","page_name":" 398 ","page_number":402},
  {"content":"\r\nوپيوند همهء آنان را با خدا مىبينند ، براى از دست دادن چنان امتياز بزرگ كه انسانهاى ديگر مرتكب مىشوند مىسوزند وزبانه مىكشند .\r\nعينكى كه اين اسيران الهى به چشم زده‌اند ، جمعى از انسانها را نشان مىدهد كه روح بىنهايت جوى خود را با مقدارى از غذا وآشاميدنىها وپوشاكها وشمارهء محدودى از اشباع غرايز طبيعى و مقدارى از شكست وپيروزىهاى خيالى وموقت ، اشباع مىكنند وسپس به مشتى خاك تبديل مىشوند ، نسل ديگر مىآيد و از آن جمعيتهاى خاك شده يادبودها و مجسمه هاى وخاطرات وعظمتهاى صورى مىسازد و خود را در آنها ادغام مىكند و با آن ادغام متورم كننده به بيمارى خوشايند خود بزرگ بينى دچار مىشود و خود را راضى وخشنود مىسازد كه من انسانم ، من آن انسانم كه چه كرده است . . . هر موقع هم كه فلسفه چنان زندگى ( برو لذت بياب ولذت بچش ) را از آنان سؤال كنيد ، پاسخ شما را با محسوس و ( ببين وبفهم ) مىدهند و اگر اندك دقت وتحليل در باره پاسخ مزبور بنماييد ، با اين جمله شما را ساكت مىكنند كه بقيه را يا به قول جلال الدين بزرگانمان مىفهمند و يا به قول بعضى ديگر : آينده پاسخ شما را خواهد داد .\r\nاين مطلب را در نظر نمىگيرند كه بزرگانمان اپيكور هدونيست بوده است كه ماكياولى وتوماس هابس را زاييده و آن دو فرزند هم به نوبت خود هدونيستهاى قرون بعدى را به وجود آورده‌اند كه آن هم به نوبت خود . هدونيست - نهيليست ( سرخوشى كه به جهان و زندگى به نظر پوچى مىنگرد ) را زاييده است .\r\nاسيران الهى به اين تماشا ونگرش خشك قناعت نمىورزند ، بلكه شب و روز آرزوى بيدارى اين انسانها را كه از پيوند خود با خدا غافل هستند ، در مغز خود مىپرورانند . كمترين پيشرفت در تكامل علمى وصنعتى وهنرى واخلاقى اجتماعات براى آنان مانند نسيم بهارى كه از راه مىرسد وفرا رسيدن بهار را نويد مىدهد ، مژدهء حيات بخشى است كه به خود آمدن و بيدار شدن انسانها را ، در بامدادهاى\r\n","description":"","footnote":"","page_name":" 399 ","page_number":403},
  {"content":"\r\n\r\nهر تكاملى اطلاع مىدهد .\r\nشما اى فرو رفتگان در حيات طبيعى با آن همه تجربه ها واحساس باز بودن سيستم تكامل انسانى به اين اسيران دست بستهء عشق الهى با ديدهء حقارت ننگريد ، زيرا آنان از ته دل ، خواهان پيشرفت و تكامل همه جانبهء شما در گذرگان بىنهايت انسانيت هستند .\r\nاسيران عشق الهى يك تاسف ديگرى هم مىخورند كه اى انسانها ، اگر شما با نظر همه جانبه به تكامل انسانى در قلمروهاى مختلف عشق مىورزيد ، بهتر از همه مىدانيد كه صدق وصفا در انسان تكامل يافته عنصر اساسى انسانيت او است .\r\nشما به صدق وصفاى ما با ديدهء حقارت منگريد ، زيرا همين پديده ى والاى روحى است كه ما وشما را مىتواند در حركت به سوى ايده آلهاى اعلاى همهء ما كمك و تقويت نمايد .\r\n\r\n( ( 1005 ) ) احسن التقويم در والتين بخوان\r\nكه گرامى گوهر است اى دوست جان\r\n( ( 1006 ) ) احسن التقويم از فكرت برون\r\nاحسن التقويم از عرشش فزون\r\n( ( 1007 ) ) گر بگويم قيمت آن ممتنع\r\nمن بسوزم هم بسوزد مستمع\r\n\r\nعالىترين اعتدال وبنيان كه در خلقت انسانى به كار رفته است\r\nآيهء فوق صريحا يادآور مىشود كه خلقت انسانى از نظر بنيان واعتدال بسيار نيكو آفريده شده است .\r\nاين عظمت مربوط به كدامين جنبه ى انسانى است ؟ مىتوان گفت آيهء مزبور هر دو جنبهء مادى ومعنوى انسان را شامل مىشود . عظمت ساختمان كالبد مادى آدمى از علوم ومعارف زير تا حدودى روشن مىشود :\r\n","description":"","footnote":"","page_name":" 400 ","page_number":404},
  {"content":"\r\n1 - رشته هاى متنوع علم تشريح كه مخصوصاً در دوران اخير براى ما عظمتى را در ساختمان كالبدى انسان نشان مىدهد كه حقيقتا محير العقول است .\r\nهر يك از ساختمان چشم ، گوش ، بينى ، دستگاه گوارش وهاضمه و زبان وتارهاى صوتى وقلب وجريان شگفت انگيز خون ووجود عوامل دفاع كننده از مضرات گوناگون . . . وصدها پديده هاى بهت انگيز روشنترين دليل به احسن التقويم است كه در خلقت آدمى به كار رفته است .\r\n2 - درست است كه مغز وسلولها واعصاب وتشكيلات اسرار آميز مغز نيز جزئى از كالبد مادى آدمى است ، ولى چنان عظمتى در آفرينش مغز وجود دارد كه با اين همه پيشرفت علوم تشريح وفيزيولوژى ، هنوز به اعتراف متخصصين موضوعات مزبوره يك صدم مصالح و كار وخواص مغز حتى از نظر طبيعى محض كشف نشده است .\r\n3 - رشته هاى متعدد ومتنوع فيزيولوژى ( علم الاعضاء ) نيز توسعهء سرسام آور ونامحدود پيدا كرده و هر روزى كه مىگذرد ، تازه بلكه تازه هاى اعجاب انگيزى در علم مزبور بروز مىكند .\r\n4 - مسائل روانى مربوط به تاثيرات وتاثرات از قلمرو وفيزيولوژيكى آدمى حد ونهايتى براى خود نمىشناسد و همه اين معلومات ومعارف در صحنهء ساختمان مادى وطبيعى آدمى كه هزاران كتاب در بارهء آنها نوشته شده با اين حال گاهى با اين جمله كه متخصصين مىگويند : - كه هنوز ما در مقدمات شناخت طبيعت انسان بسر مىبريم ، رو برو مىگرديم .\r\nاما در مقابل عظمتى كه در استعداد آدمى در ميدان معنويات به معناى عمومى وجود دارد ، چيزى جز سكوت در مقابل آن عظمت سراغ نداريم . زيرا وقتى كه موضوع جان وروان يا روح به ميان كشيده مىشود ، اندازه گيرىها از كار مىافتد ، محدوديتها در هم مىشكند ، قوانين واصول طبيعت در كنار ايستاده و به تماشاگرى پردازند . . . مثلًا در موقع احساس لذت ، يك نمود معين فيزيولوژيكى در صحنهء كالبد مادى آدمى\r\n","description":"","footnote":"","page_name":" 401 ","page_number":405},
  {"content":"\r\nديده مىشود ، در صورتى كه ماهيت وخواص لذت اگر واقعا بىنهايت نباشد ، حد اقل قابل شمارش نيست ، به عنوان نمونه ماهيت وخواص لذتهاى زير را در نظر بگيريم :\r\n1 - لذت نوازش نسيم سحرگاهى .\r\n2 - لذت تماشاى گلها وچمنها .\r\n3 - لذت نظاره بر آسمان لاجوردى كه با داشتن واحدهاى محدود ( مثلًا ماه وستارگان و يك فضاى گسترده با رنگ لاجوردين ) مخلوطى از احساس عظمت وبىكرانگى است .\r\n4 - لذت ديدن مجموعهء منظم .\r\n5 - لذت تماشا به موجودات بزرگ در شرايط معين .\r\n6 - لذت امكانات مادى .\r\n7 - لذت رهايى از بيمارى ونيل به تندرستى مخصوصاً در مواقعى كه خطر بيمارى جدىتر باشد ووصول بيمار به تندرستى با سرعت انجام بگيرد .\r\n8 - لذت سلطه بر طبيعت :\r\n9 - لذت سلطه بر انسانهاى ديگر .\r\n10 - لذت آرامش پس از اضطراب .\r\n11 - لذت آزادى طبيعى .\r\n12 - لذت آزادى روانى وروحى .\r\n13 - لذت فرو رفتن در روياهاى مورد تمايل .\r\n14 - لذت پيروزى اگر چه موقت ونسبى بوده باشد .\r\n15 - لذت اشباع غريزهء جنسى .\r\n16 - لذت زيبا بينى وزيبايابى كه اگر درست تحليل روانى وموضوعى در بارهء موضوع زيبا صورت بگيرد ، بعدد انواع زيبايىها ، به لذتهاى متعدد ومتنوع خواهيم رسيد .\r\n","description":"","footnote":"","page_name":" 402 ","page_number":406},
  {"content":"\r\n17 - لذت نو بينى ونو يا بى .\r\n18 - لذت علم وبينش .\r\n19 - لذت انجام تكليف .\r\n20 - لذت عاطفى فرزندان .\r\n21 - لذت عاطفى پدران .\r\n22 - لذت انتساب به نژاد ومليت برتر .\r\n23 - لذت نتيجه گيرى از انديشه سهل ودشوار .\r\n24 - لذت اكتشاف وابتكار .\r\n25 - لذت رفتار عادلانه .\r\n26 - لذت خدمت بر نوع .\r\n27 - لذت خدا يا بى .\r\n28 - لذت احساس وابستگى به بينهايت .\r\n29 - لذت مهار سركشىهاى تمايلات حيوانى وپيروز ديدن شخصيت به آن تمايلات .\r\n30 - لذت مشاهدهء رنگهاى معين در صورت انفراد و با تشكل از واحدهاى مختلف .\r\n31 - لذت احساس پس از ابتلاء به جوع الحس .\r\n32 - لذت شنيدن صداها ونواهاى خوشايند .\r\n33 - لذت عبور از انديشه ها وتعقلهاى نظرى به دريافت اصول آرامش بخش .\r\n34 - لذت محبت با صدها نوع مختلفش .\r\n35 - لذت عشق با انواع نامحدودش .\r\n36 - لذت خود يا بى پس از تلاشى يا گم كردن خود .\r\n37 - لذت كنجكاوى .\r\n38 - لذت احساس تنوع وتعدد ابعاد .\r\n","description":"","footnote":"","page_name":" 403 ","page_number":407},
  {"content":"\r\n39 - لذت كلام وسخن زيبا وفصيح .\r\n40 - لذت دريافت شعر خوب .\r\n41 - لذت خوراكىها وآشاميدنى متنوع .\r\n42 - لذت انبساط روحى مخصوصاً پس از انقباض وگرفتگىها .\r\n43 - لذت تحرك در مقابل ركود وجمود .\r\n44 - لذت فرو رفتن روح در ابهامهاى آگاهانهء درونى مخصوصاً در تاريكى وسكوت شب در قلهء كوه يا در افقهاى پهناور .\r\n45 - لذت تماشاى موضوع خارج از ذات انسانى كه در ابهام وسكوت وابسته به زنجير هستى فرو رفته باشد ، مانند تماشاى كوه ودريا ودرختان كه در شب تاريك در ظلمت ابهام انگيز فرو ميروند .\r\n46 - لذت تماشاى بازى كودكان نو رسيده .\r\n47 - لذت شهرت اجتماعى .\r\n48 - لذت سبك شدن روح از قيود وزنجيرها به معناى عمومى .\r\n49 - لذت ارضاى وجدان در موقعيتهاى مختلف .\r\n50 - لذت پيوستن به انسان هماهنگ در هدف گيرى وايده آل :\r\n51 - لذت شماتت در موقع احساس سقوط دشمن .\r\n52 - لذت خنده هاى بسيار متنوع .\r\n53 - لذت اشكهايى كه از وجد وانبساط روحى ريخته مىشود .\r\n54 - لذت تحول موانع به مقتضيات وشرايط .\r\n55 - لذت شهرت اجتماعى .\r\n56 - لذت احساس قدرت .\r\n57 - لذت احساس زيبايى در خويشتن .\r\n58 - لذت دريافت امتيازات پيش بينى نشده مخصوصاً هر اندازه كه از حيطهء آگاهى وقدرت انسانى دور تر بوده باشد\r\n","description":"","footnote":"","page_name":" 404 ","page_number":408},
  {"content":"\r\n59 - لذت احساس بىنيازى .\r\n60 - لذت يادآورى محفوظات .\r\nاين شصت نمونه براى انواع لذت ، اگر چه ممكن است بعضى از آنها را با بعضى ديگر متحد تلقى كرد ، ولى در مقابل آن اتحاد ، شمارهء فراوانى از نمونه هاى مزبور قابل تحليل به اقسام واصناف فراوان مىباشد .\r\nاگر كسى اين همه پديده هاى متنوع وبىشمار را با حروف [ ل ، ذ ، ذ ، ت 
  ] يكى كند و بگويد : لذت يك پديده است كه انسان آن را درمىيابد ، ما چاره‌اى جز سكوت در مقابل او نخواهيم داشت . تنها چيزى كه به چنين شخصى مىتوان گفت : اين است كه - شما اگر بتوانيد مقدارى در آزمايشگاه درونى خود به سير وسياحت بپردازيد و به بينيد : آيا لذت تماشاى بازى كودكان ، با لذتى كه ناپلئون از پيروزى بر اروپا درمىيافت متحد است ؟ و به نظر مىرسد كه انواع واقسام لذت به بسيط و مركب واقعا نامحدود بوده باشد .\r\nاز اين جا معلوم مىشود كه نظريه بنتام در منحصر ساختن اصول لذايذ بسيط در پانزده نوع اشتباه محض است ، ( 1 )  زيرا اگر بخواهيم از ديدگاه اتحاد لذايذ موضوع لذت را مطرح كنيم ، بايد بگوييم : لذت بيش از يك نوع ندارد و آن هم عبارت است از لذت خود خواهى و اگر بخواهيم لذت را با نظر به كيفيت مخصوص روانى كه در موقع احساس لذت كه از عامل معينى در درون به وجود آمده است ، بشناسيم نه شماره پانزده گانه بنتام صحيح است و نه شماره وحدت جويان كه لذت را در همان خود خواهى منحصر مىكنند . بلكه بايد گفت : انواع لذت خيلى زيادتر از آن است كه با شماره هاى كمتر از هزار يا هزاران بتوان آن را محدود ساخت .\r\nاگر براى انسان امكان به كار بستن اين سرمايهء اعجاز آميز به وجود بيايد ، چه خواهد كرد ؟ بدينسان بدون مبالغه مىتوان گفت : وضع روانى آدمى داراى انعكاسات\r\n","description":"","footnote":" ( 1 ) اصول الشرايع ، بنتام ، ص 33 و 34 . . ","page_name":" 405 ","page_number":409},
  {"content":"\r\nوفعاليتها وتأثرات بىشمارى است كه از نظر تنوع در ماهيت وخواص وعوامل قابل قياس با يكديگر نيستند .\r\nآيا مىتوان گفت ، موجودى احسن التقويمتر از انسان در طبيعت وجود دارد ؟ تذكر - با اين كه آيهء مورد تفسير همهء جوانب وجود انسانى را چه مادى و چه روانى شامل مىشود ، ولى بعضى از دانشمندان معتقداند كه آفرينش انسانى در احسن التقويم مربوط به وضع روحى او است و به اين ادعا دلايلى دارند ، از آن جمله در آيه‌اى از قرآن مجيد چنين آمده است :\r\n« ولَقَدْ خَلَقْنَا اَلإِنْسانَ مِنْ سُلالَةٍ مِنْ طِينٍ . ثُمَّ جَعَلْناه نُطْفَةً فِي قَرارٍ مَكِينٍ ثُمَّ خَلَقْنَا اَلنُّطْفَةَ عَلَقَةً فَخَلَقْنَا اَلْعَلَقَةَ مُضْغَةً فَخَلَقْنَا اَلْمُضْغَةَ عِظاماً فَكَسَوْنَا اَلْعِظامَ لَحْماً ثُمَّ أَنْشَأْناه خَلْقاً آخَرَ فَتَبارَكَ الله أَحْسَنُ اَلْخالِقِينَ 23 : 12 - 14 . » ( 1 ) \r\n( به تحقيق ما انسان را از مادهء انتخاب شده‌اى از گل آفريديم . سپس آن را به صورت نطفه در قرارگاه نگه دارنده قرار داديم ، سپس نطفه را علقه وعلقه را مضغه ومضغه را به استخوانها مبدل ساختيم ، وسپس گوشت به آن استخوانها پوشانيديم و آن گاه خلقت ديگرى در او به وجود آورديم . بزرگ ومبارك است الله كه بهترين آفرينندگان است ) ولى به نظر مىرسد اين آيه هم مانند آيهء مورد بحث عموم موجوديت آدمى را از موقع تحول از خاك تا وصول به آفرينش آخرين وبرترين ( خلقا آخر ) شامل مىشود . ولى جلال الدين احسن التقويم را در جان وروان مىداند ومىگويد :\r\n\r\nاحسن التقويم در والتين بخوان\r\nكه گرامى جوهر است اى دوست جان\r\nاحسن التقويم از فكرت برون\r\nاحسن التقويم از عرشش فزون\r\n\r\nاين نكته هم فراموش نشود كه صفت احسن التقويم اشاره به وجود سرمايهء كلان در انسان است و اما عظمت او از هنگام بستن صحيح آن است .\r\n","description":"","footnote":" ( 1 ) سوره المؤمنون ، آيهء 12 و 13 و 14 . . ","page_name":" 406 ","page_number":410},
  {"content":"\r\n\r\nتفسير ابيات\r\nپيامبر مصطفى صلى الله عليه وآله از اين داستان روح انگيز بلال چون گل شكوفان شد و به سخن گفتن درآمد . وقتى كه گوينده شنونده‌اى مانند پيامبر عظيم الشان پيدا كند ، سر هر مويش زبانى مىشود و به گفتگو درمىآيد .\r\nپيامبر فرمود : حالا چاره چيست و چه بايد كرد ؟ ابو بكر گفت : اين بنده بلال را بهر قيمت كه باشد مىخرم و به زيادى قيمتش اعتنايى نمىكنم . زيرا او اسير عشق الهى است كه اكنون سخرهء خشم دشمن خداوند است .\r\nپيامبر فرمود : من هم در اين معامله شريك تو خواهم گشت ، تو وكيل من باش ، قيمت نصف بلال را من پردازم ، برو بلال را خريدارى كن .\r\nابو بكر گفت : قبول مىكنم وصد خدمت به جاى مىآورم . ابو بكر همان موقع برخاست و به خانهء آن جهود بىايمان رفت و در راه با خويشتن چنين مىگفت : گوهر گران بها را از دست كودك نادان بسى آسان مىتوان خريد .\r\nاينان همان قوم نادانند كه ديو غول عقل وايمانشان را با ملك و پول مىخرد . ديو وغول آنچنان مردار زشت را براى آنان مىآرايد كه در مقابل آن مردار مىتواند صدها گلزار از دستشان بگيرد . چنان مهتاب دروغين به آنان نمايش مىدهد كه ساحرانه صد كيسه پول از دستشان مىربايد . آن پيامبران را كه تجارت واقعى را بر آنان تعليم مىدادند ، وشمع دين را مىافروختند ، آن غولهاى راهزن به وسيلهء سحر همان پيامبران را زشت نمايش مىدادند ، چنان كه به وسيلهء جادو ميان دو همسر جدايى مىانداختند .\r\nغولان ديدگانشان را چنان مىدوختند كه گوهرى را به يك خس مىفروختند . برو بلال را كه گوهرى گران قيمتتر از دو عالم است ، از آن كودكان نابخرد بخر ، زيرا -\r\n","description":"","footnote":"","page_name":" 407 ","page_number":411},
  {"content":"\r\n\r\nنزد خر خرمهره وگوهر يكيست\r\nآن ايشك را دردر دريا شكيست\r\nمنكر بحر است وگوهرهاى او\r\nكى بود حيوان درو پيرايه جو\r\n\r\nخداوند مغز حيوانى را چنان نيافريده است كه لعل و در را بشناسد و آن را بخواهد . آيا تا كنون ديده‌اى كه گوشوارهء پر قيمت به گوش خر آويخته شود ؟ مسلما نه ، زيرا گوش وهوش خر چيزى جز علفزار نمىشناسد ، برو در سورهء والتين آيهء احسن التقويم را بخوان وبفهم كه جان آدمى چه گوهر گران بهايى است . اين احسن التقويم چيزى نيست كه در انديشهء انسانى بگنجد ، زيرا برتر از عرش برين است كه از تمامى موجودات عالم برتر ووالاتر است .\r\nاگر ارزش جان ( احسن التقويم ) را باز گو كنم كه از توصيف وتعريف امتناع مىورزد ، بيم آن مىرود كه هم من گوينده بسوزم وهم شنوندگان اين عالىترين راز هستى .\r\nبنا بر اين ، اى مولوى ، در همين جا لب ببند و بالاتر مرو . خلاصه - ابو بكر به سوى اربابان بلال رفت وحلقه بر در خانهء آنان زد ، در را باز كردند ، ابو بكر ميان خانه ، نزد آن جهودان رفت .\r\nاو بىخود وسرمست وآتشين بر جاى خود نشست و كلام تندى از زبانش برجست : كه اى نابخرد ، اين دوست خدا را چرا مىزنى واى دشمن نور اين چه كينه‌اى است كه در بارهء ولى الله به راه انداخته‌اى ؟ اگر تو واقعا در كيش وآيين خود صدق وصفايى دارى ، به اين انسان راستين چرا ستم مىكنى اى جهود كژ سيرت ومنحرف ، اين چه حماقتى است كه آيينهء كژ ساختهء خود را به دست گرفته به همهء انسانها با آن آيينهء كژ مىنگرى اگر سخنى را كه در آن موقع از لبان ابو بكر جست ، به تو بگويم ، دست وپايت را گم مىكنى ومضطرب مىگردى .\r\nسرچشمه هاى حكمت مانند فرات خروشان از عالم ما فوق جهات از دهانش\r\n","description":"","footnote":"","page_name":" 408 ","page_number":412},
  {"content":"\r\nروان شد ، چونان سنگ سخت كه منفجر مىشود و آب از آن جارى مىشود ، در صورتى كه مايهء آن آب در هيچ يك از پهلو وميانهء سنگ وجود ندارد . خداوند آن سنگ را واسطه قرار داده تا آب مينا رنگ را به وسيلهء آن به جريان بياندازد . چنان كه از چشمهء چشم تو بدون بخل وسستى نور را منتشر مىسازد ، در حالى كه آن نور مايهء خود را نه از پيه مىگيرد و نه از پوست ، بلكه محبوب مطلق آن پيه و پوست را واسطهء پوشانندهء منبع اصلى نور قرار داده است ، وچنانكه در فضاى گوش موج وسيلهء انتقال كلام راستين ودروغين است .\r\nاين چه هوا وموجى است كه اگر به آن استخوان خرد برسد ، حرف وصوت را قابل درك مىسازد آرى استخوان وباد وسايط رو پوش منبع اصلى فعاليتهاى مزبور است .\r\nاگر حقيقتش را بخواهيد « در دو عالم غير يزدان نيست كس » زيرا گوش از جنس سر است كه قطعاتى از ماده است ، بىپرده بگويم : گويندگى وشنوندگى از خود او است . خواجهء بلال به ابو بكر گفت : اگر دلت به بلال مىسوزد ، اين سخنها را كنار بگذار و طلا بده واو را بخر ، زيرا مشكل تو بدون بذل مال حل نخواهد گشت .\r\nابو بكر مىگويد : حاضرم ، صد خدمت و تعظيم بجا مىآورم وبنده‌اى دارم داراى صورت نيكو ولى جهود است .\r\n\r\nتن سپيد ودل سياهستش بگير\r\nدر عوض ده تن سياه ودل منير\r\n\r\nابو بكر فورا فرستاد آن بنده را آوردند ، الحق آن بنده بسيار زيبا مىنمود ، به طورى كه خواجهء بلال آن جهود نابخرد در حيرت فرو رفت . آرى ، حال صورت پرستان همين است كه دل سختتر از سنگ آنان ، در مقابل صورت مانند موم نرم مىگردد .\r\n","description":"","footnote":"","page_name":" 409 ","page_number":413},
  {"content":"\r\nبا اين همه آن كافر باز ستيزه آغاز كرد وگفت من به آن قيمت تعيين شده راضى نيستم ، بايد به آن قيمت اضافه كنى . ابو بكر مقدار ديگرى از نقره به قيمت بلال اضافه نمود تا آن جهود را راضى كرد . بدين ترتيب آن جهود معامله را انجام داد و در حقيقت گوهرى داد وسنگى گرفت .\r\n\r\nبه خيال آن كه سودى كرده ام\r\nدادم اسود ابيضى آورده ام\r\n\r\nايجاب وقبول گفته شد و معامله پايان پذيرفت .\r\n","description":"","footnote":"","page_name":" 410 ","page_number":414},
  {"content":"\r\n\r\nخنديدن جهود وپنداشتن آن كه صديق مغبون است وندانستن بهاى بلال را\r\n\r\n( ( 1034 ) ) قهقه زد آن جهود سنگ دل\r\nاز سر افسوس وطنز وغش وغل\r\n( ( 1035 ) ) گفت صديقش كه اين خنده چه بود\r\nدر جواب پرسش او خنده فزود\r\n( ( 1036 ) ) گفت اگر جدّت نبودى وغرام\r\nدر خريدارىّ اين اسود غلام\r\n( ( 1037 ) ) من ز استيزه نمىافروختم\r\nخود به عشر اينش مىبفروختم\r\n( ( 1038 ) ) كاو به نزد من نيارزد نيم دانگ\r\nتو گران كردى بهايش را به بانگ\r\n( ( 1039 ) ) پس جوابش داد صديق اى غبى\r\nگوهرى دادى به جوزى چون صبى\r\n( ( 1040 ) ) كاو به نزد من همىارزد دو كون\r\nمن به جانش ناظرستم تو به لون\r\n( ( 1041 ) ) زرّ سرخ است وسيه تاب آمده\r\nاز براى رشك اين احمقكده\r\n( ( 1042 ) ) ديدهء اين هفت رنگ جسمها\r\nدر نيايد زاين نقاب آن روح را\r\n( ( 1043 ) ) گر مكيسى كرده‌اى در بيع پيش\r\nدادمى من جمله ملك و مال خويش\r\n( ( 1044 ) ) ور مكيس افزوده‌اى من زاهتمام\r\nدامنى زر كردمى از غير وام\r\n( ( 1045 ) ) سهل دادى زان كه ارزان يافتى\r\nدر نديدى حقه را نشكافتى\r\n( ( 1046 ) ) حقهء سر بسته جهل تو بداد\r\nزود بينى كه چه غبنت اوفتاد\r\n( ( 1047 ) ) حقهء پر لعل را دادى به باد\r\nهمچو زنگى در سيه رويى تو شاد\r\n( ( 1048 ) ) عاقبت وا حسرتا گويى بسى\r\nبخت ودولت چون فرو شد خود كسى\r\n( ( 1049 ) ) بخت با جامهء غلامانه رسيد\r\nچشم بدبختت به جز ظاهر نديد\r\n( ( 1050 ) ) او نمودت بندگىّ خويشتن\r\nخوى زشتت كرد با او مكر وفن\r\n( ( 1051 ) ) اين سياه اسرار تن اسپيد را\r\nبت پرستانه بگير اى ژاژ خا\r\n( ( 1052 ) ) اين تو را و آن مرا برديم سود\r\nهين لكم دين ولى دين اى جهود\r\n( ( 1053 ) ) خود سزاى بتپرستان اين بود\r\nجلَّش اطلس اسب او چوبين بود\r\n( ( 1054 ) ) همچو گور كافران پر دود ونار\r\nوز برون بر بسته صد نقش ونگار\r\n\r\n","description":"","footnote":"","page_name":" 411 ","page_number":415},
  {"content":"\r\n\r\n( ( 1055 ) ) همچو مال ظالمان بيرون جمال\r\nوز درونش خون مظلوم ووبال\r\n( ( 1056 ) ) چون منافق از برون صوم وصلات\r\nوز درون خاك سياه بىثبات\r\n( ( 1057 ) ) همچو ابر بىنم و پر قر وقر\r\nنى در آن نفع زمين نى قوت بر\r\n( ( 1058 ) ) همچو وعدهء مكر وگفتار دروغ\r\nآخرش رسوا واوّل با فروغ\r\n( ( 1059 ) ) بعد از آن بگرفت او دست بلال\r\nآن ز زخم ضرس محنت چون ضلال\r\n( ( 1060 ) ) شد خلالى در دهانى راه يافت\r\nجانب شيرين زبانى مىشتافت\r\nآوريدش تا به نزد آن رسول\r\nكه به جان او كرده بُد دينش قبول\r\n( ( 1061 ) ) چون بديد آن خسته روى مصطفى\r\nگفت طبتم فادخلوها بابها\r\nچون بلال اين را شنيد از مصطفى\r\nخر مغشيا فتاد او بر قفا\r\n( ( 1062 ) ) تا به ديرى بىخود وبىهوش ماند\r\nچون به هوش آمد ز شادى اشك راند\r\n( ( 1063 ) ) مصطفىاش در كنار خود كشيد\r\nكس چه داند بخششى كاو را رسيد\r\n( ( 1064 ) ) چون بود مسّى كه بر اكسير زد ؟\r\nمفلسى بر گنج پر توفير زد ؟\r\n( ( 1065 ) ) ماهئى پژمرده در بحر اوفتاد\r\nكاروان گم شده زد بر رشاد\r\n( ( 1066 ) ) آن خطاباتى كه گفت آن دم نبى\r\nگر زند بر شب برآيد از شبى\r\n( ( 1067 ) ) روز روشن گردد آن شب چون صباح\r\nمن نتابم باز گفت آن اصطلاح\r\n( ( 1068 ) ) خود تو دانى كافتاب اندر حمل\r\nتا چه گويد با نبات و با حلل\r\n( ( 1069 ) ) خود تو مىدانى كه آن آب زلال\r\nمىچه گويد با رياحين ونهال\r\n( ( 1070 ) ) صنع حق با جمله اجزاى جهان\r\nچون دم و حرف است از افسون گران\r\n( ( 1071 ) ) جذب يزدان با اثرها وسبب\r\nصد سخن گويد نهان بىحرف و لب\r\n( ( 1072 ) ) نى كه تأثير از قدر معمول نيست\r\nليك تأثيرش از او معقول نيست\r\n( ( 1073 ) ) چون مقلد بود عقل اندر اصول\r\nدان مقلد در فروعش اى فضول\r\n( ( 1074 ) ) گر بپرسد عقل چون باشد مرام\r\nگو چنان كه تو ندانى والسلام\r\n) ) سيد كونين سلطان جهان\r\nدر عتاب آمد زمانى بعد از آن\r\n\r\n","description":"","footnote":"","page_name":" 412 ","page_number":416},
  {"content":"\r\n\r\n\r\nآيه\r\n« ولا أَنَا عابِدٌ ما عَبَدْتُّمْ ولا أَنْتُمْ عابِدُونَ ما أَعْبُدُ . لَكُمْ دِينُكُمْ ولِيَ دِينِ 109 : 4 - 6 » ( 1 ) \r\n( اى كفار ، نه من آن چه را كه شما مىپرستيد پرستش خواهم كرد ، و نه شما آن چه را كه من مىپرستم خواهيد پرستيد ، دين شما براى شما باد ودين من براى خودم ) .\r\n« وسِيقَ اَلَّذِينَ اِتَّقَوْا رَبَّهُمْ إِلَى اَلْجَنَّةِ زُمَراً حَتَّى إِذا جاءُوها وفُتِحَتْ أَبْوابُها وقالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ 39 : 73 » ( 2 ) \r\n( و آنان كه به خدايشان تقوا ورزيدند ، دسته دسته به سوى بهشت كشيده شدند ، موقعى كه به بهشت رسيدند ودرهاى آن به رويشان باز شد ، متصديان بهشت به آنان درود فرستادند وگفتند : پاك گشتيد پس براى ابد به بهشت وارد شويد . )\r\n\r\n( ( 1043 ) ) ور مكيسى كرده‌اى در بيع پيش\r\nدادمى من جمله ملك و مال خويش\r\n( ( 1044 ) ) ور مكيس افزوده‌اى من زاهتمام\r\nدامنى زر كردمى از غير وام\r\n\r\nفروشنده انسان ، خريدار خداوند ، كالا جان ، برده فروشان باج گيران زور گوى اين معامله\r\nكلمهء مكس دو معنا دارد :\r\nمعناى يكم - پرداخت قيمتى كمتر از قيمت واقعى وعادلانه كالا يا هر چيز ديگر .\r\n","description":"","footnote":" ( 1 ) سوره الكافرون ، آيهء 5 و 6 . .  ( 2 ) سوره الزمر ، آيهء 73 . . ","page_name":" 413 ","page_number":417},
  {"content":"\r\nمعناى دوم - پولى است كه در دوران قديم از خريد و فروش كالاها مىگرفتند و در حقيقت اين باجى بود كه قدرتمندان براى خود اختصاص داده بودند . پس از جدايى جوامع با تمايزات اقتصادى و سياسى گمركها با جنبه قانونى وضع مىشود و به عنوان نوعى از ماليات در بازرگانىها كه اموالى را از خارج وارد مىكنند با شرايط ومقررات مخصوصى دريافت مىشود . درست است كه تفسير دو بيت مورد تحليل با معناى اول مكس مناسب به نظر مىرسد ، زيرا جلال الدين از زبان ابو بكر به خواجهء بلال مىگويد :\r\nاگر تو در هنگام معامله مىگفتى : من در قيمت بلال به تو تعدى كرده و كمتر از ارزش واقعى آن را به تو داده‌ام ، من حاضر بودم همهء ملك ومالم را در اختيار تو بگذارم وبلال را از دست تو بگيرم .\r\nاما با نظر به اوج انديشه ها وتداعى معانىهاى ذهن شگفت انگيز جلال الدين ، بيت دوم را با مكس به معناى دوم هم تفسير كرد .\r\nاين تفسير چنين است كه بلال آفريده شدهء خداوند ، مانند ساير انسانها در اين زندگانى ، مشغول معامله با خدا هستند ( خريدار خدا ، فروشنده بلال ، وكالاى مورد معامله جان انسانى او است « ان الله اشترى من المؤمنين انفسهم واموالهم »\r\n( خداوند نفوس و اموال مردم با ايمان را خريده است ) .\r\nاكنون تو اى خواجهء بلال ، در حقيقت باجى براى معامله‌اى مطالبه مىكنى كه خريدارش خدا است خواه اين معنا منظور جلال الدين بوده باشد ، يا نه ، با نظر به رابطهء انسان با خدا اصطلاح باج گير ستمگر در بارهء برده چىهاى رنگارنگ تاريخ ، اصطلاح صحيح است . جهت بود كه پيامبر اسلام با انواعى از طرق منطقى آن روز با اين باج گيرى ستمگرانه به مبارزه پرداخت :\r\n","description":"","footnote":"","page_name":" 414 ","page_number":418},
  {"content":"\r\n1 - ريشهء اصلى برده گيرى را كه پيروزى در جنگها بود ، به كلى سوزانيده ونابود ساخت ، زيرا در فتح مكه كه از نظر قدرت دشمنان اسلام ساكن در مكه ، مؤثرترين و با ارزشترين پيروزى پيامبر در اسلام بود ، دستور داد هيچ كس را به بردگى نگيرند و اعلان آزادى بر همهء اهل مكه صادر كرد ، بدين ترتيب ريشهء اساسى برده گيرى در تاريخ بشرى را محو ونابود ساخت .\r\n2 - سهم بزرگى از اساسىترين بودجه مالياتى ( زكات ) به آزاد ساختن برده ها مطابق آيه‌اى كه در قرآن در بارهء مصارف زكات آمده است ، اختصاص داد .\r\n3 - كيفر جرمهاى فراوانى را آزاد كردن برده ها مقرر ساخت .\r\n4 - آزاد كردن برده ها را يكى از با عظمتترين عبادت معرفى نمود . . . اگر با اين دستورات رفتار مىشد ، روى محاسبه در عدد برده هاى آن روز عربستان وعوامل چهارگانه‌اى كه براى آزادى آنان مقرر شده بود ، مىبايست پيش از نيمهء قرن اول بعثت پيامبر اكرم ، بردگى از شبه جزيرهء عربستان ريشه كن مىگشت ( 1 )  اما همه مىدانيم كه ايده ئولوژى اسلامى جز در دورانهاى محدود بازيچه دست جهان خوران تبهكار شد و نه تنها عوامل گوناگون آزادى بردگان دنيا پشت سر انداخته شد ، بلكه روشنتر وضرورىتر از آن عوامل كه ادارهء مردم از ديدگاه ايدئولوژى الهى بود به خاك فراموشى سپرده شد .\r\n","description":"","footnote":" ( 1 ) افق انسانى اسلام حتى بالاتر از آن است كه به آزاد ساختن بردگان مسلمين قناعت بورزد ، بلكه اسلام مىخواست حتى با بودجهء مسلمين بردگان غير مسلمان را نيز آزاد كند . يحيى بن سعيد مىگويد : عمر بن عبد العزيز مرا مأمور ماليات آفريقا نمود ، پس از وصول ماليات هر چه مستحق جستجو كردم ، كسى را پيدا نكردم ، زيرا عمر بن عبد العزيز نيازمندى همهء آنان را مرتفع ساخته بود ، من با آن ماليات برده هاى غير مسلمان را خريدم و آزاد كردم و شرط مىكردم كه با مسلمانان دوست باشند . » سيره عمر بن عبد العزيز ص 59 تأليف ابو محمد عبد الله بن عبد الحكم - به تصحيح وتعليق احمد عبيد . . ","page_name":" 415 ","page_number":419},
  {"content":"\r\n\r\n\r\n( ( 1051 ) ) اين سياه اسرار تن اسپيد را\r\nبت پرستانه بگير اى ژاژ خا\r\n( ( 1052 ) ) اين تو را و آن مرا برديم سود\r\nهين لكم دين ولى دين اى جهود\r\n\r\nآنجا كه ضرورىترين وروشنترين وسيله زندگى انسانها در پيچا پيچترين ظلمات فرو مىرود\r\nجاذبيت اشياء سد راه انديشهء انسانهاست ، مولوى در مواردى از مثنوى و در ابيات مورد تفسير كوشش بليغى انجام مىدهد كه مردم را از خيره شدن به آن جاذبيت كه طلا و نقره هم جزئى از آنهاست برحذر بدارد ، لذا در تفسير اين ابيات مقدارى در وسيله بودن طلا و نقره مخصوصاً در صورت پول كه داراى جاذبيت شديد ولى در باطن محل حيات حقيقى و دو اجتماع است بحث مىكنيم .\r\nجريان تاريخى پول وتحولاتى كه از نظر ماهيت وخواص آن در جوامع گذشته وامروزى به وجود آمده است ، داستان بس مفصلى دارد كه در كتب مربوطه مورد بحث قرار مىگيرد .\r\nپس از طى دورانهايى كه پول از جنس كالا و يا اجناس به طور عموم كه خود كم و پيش داراى ارزش ذاتى بوده‌اند ، تدريجا پديده‌اى به نام پول محض كه اسكناس و ساير اوراق بها دار ناميده مىشود ، با ارزش اعتبارى محض در جوامع به كار مىافتد .\r\nحتى مىتوان گفت ، در همان دورانها هم كه پول از نوع كالا وفلزات خام يا ساير اجناس بودند ، باز به عنوان ارزش ذاتى محض كار پول را انجام نمىدادند ، بلكه با ارزش اعتبارى و قرار دادى كم وبيش بوده است كه مىتوانسته است وسيلهء تبادل كالاها وكارها بوده باشد .\r\nمسلم است كه افزايش تدريجى جمعيتها وتنوع ارتباط انسانها با مواد طبيعى و روابط مردم با يكديگر وبروز پديده هاى اجتماعى گوناگون ، عنوانى مخصوص به نام پول كه اعتبار ارزش معين را دارا مىباشد ، ضرورت پيدا كرده است .\r\nما راجع به مباحث مربوط به پول از نظر اقتصاد و حقوق وسياست پولى وده ها بلكه صدها مسائل ديگر كه مربوط به پول است ، گفت گويى نمىكنيم ، زيرا از حوزهء مباحث مثنوى وديدگاه جلال بيرون است .\r\n","description":"","footnote":"","page_name":" 416 ","page_number":420},
  {"content":"\r\n\r\nآن چه كه مربوط به ديدگاه جلال الدين در نمايشنامهء انسانى است ، دو مسئلهء فوق العاده مهم است :\r\nمسئلهء يكم - ماهيت پول .\r\nبا نظر به آن انگيزه وعلت ضرورى كه پول را به وجود مىآورد ، مىتوانيم تا حدودى پول را تعريف كنيم . جاى ترديد نيست كه هر كسى در هر حال هر چه را كه مورد احتياجش مىباشد ، نمىتواند . به وسيلهء معاملهء كالا با كالا و كار با كار و كار با كالا به دست بي 1 ورد .\r\nمثلًا بنا نمىتواند در مقابل ساختمانى كه بيك فرد مىسازد ، آن چه را كه از كار وكالا مىخواهد از صاحب ساختمان به دست بياورد و كسى كه مالك فرش است نمىتواند مدتى بگردد تا آن مشترى را پيدا كند كه فرش را به او بفروشد وكالا يا كار مورد نياز خود را در مقابل فرش از آن شخص دريافت نمايد و به عبارت كلىتر هر كار و هر كالا در هر حال مورد احتياج همه كس نيست ، بنا بر اين يك پديدهء واسطه‌اى مورد احتياج است كه بتواند بر طرف كنندهء احتياجات متنوع انسانها بوده باشد . اين قضيه اثبات مىكند كه يكى از عناصر ماهيت اعتبارى پول ، وسيلهء تبادل بودن پول است و با نظر به اين كه اساسىترين عوامل رفع احتياجات انسانى دو عنصر كار وكالا است .\r\nبراى ارزيابى آن دو در قلمرو تبادل كالا به كالا كار به كار و كار به كالا شاخصى لازم است كه پول ناميده شده است وارزيابى هر يك از دو عنصر كار وكالا با خود همان دو عنصر يا مستلزم دور است و يا تسلسل كه هر دو از نظر منطق امكان ناپذير است .\r\nمثلًا اگر بخواهيم مقدارى از شكر را مورد ارزيابى قرار بدهيم ، اگر بگوييم يك خروار شكر از نظر ارزش مساوى سه خروار گندم است .\r\nچون بايد بدانيم كه سه خروار گندم چه ارزشى دارد اگر بگوييم : ارزش آن معادل يك خروار شكر است ، مستلزم دور مصرح است كه بديهىترين تناقض را در بر دارد و اگر بگوييم ارزش سه خروار گندم مساوى ارزش يك خروار شير\r\n","description":"","footnote":"","page_name":" 417 ","page_number":421},
  {"content":"\r\n\r\nاست ، باز اين سؤال پيش خواهد آمد كه ارزش يك خروار شير چيست ؟ اگر بدين ترتيب بخواهيم ارزش كالايى را با كالاى ديگر ، يا كارى را با كار ديگر به دست بياوريم ، بدان جهت كه ارزش هيچ كار وكالا مانند يك نمود فيزيكى تجسم مستقل از انواع روابط ندارد ، لذا كشش « اين مساوى آن » تا بىنهايت ادامه مىيابد .\r\nاز اين مسئله نتيجه‌اى را كه مىآوريم اين است كه پول به عنوان شاخص ارزش نيز ضرورت حياتى اقتصادى دارد .\r\nاگر هم دو عنصر وسيلهء تبادلى وشاخص ارزش ماهيت اساسى پول را تشكيل ندهند ، به طور قطع دو عنصر اساسى پول هستند كه عامل ضرورت پديدهء پول آن دو را ايجاب كرده است .\r\nمادامى كه اين دو عنصر ضرورى وجود دارد ، پول به عنوان يكى از اساسىترين عامل حيات انسانها وجود خواهد داشت . آن گاه اقتصاد دانان براى پول خواص اصلى وفرعى ديگرى را مانند وسيلهء پرداخت تعهدها و ثروت اندوخته وقابل انعطاف بهر موضوع با ارزش مطرح مىكنند كه در كتب مربوط مورد بحث وبررسى قرار مىگيرد .\r\nمسئله دوم - انحراف پول از مسير اصلى خود كه وسيلهء تبادل وشاخص ارزشها بودن است .\r\nاين مسئله است كه جلال الدين و ساير متفكرين انسانى را وادار مىكند كه در بارهء پول بگويند :\r\n\r\nاين سياه اسرار تن اسپيد را\r\nبت پرستانه بگير اى ژاژ خا\r\n\r\nانحراف پول از مسير خود چه معنا مىدهد ؟ اى كاش اين سؤال براى گردانندگان پول به آن مقدار با اهميت تلقى مىشد كه « من سرم درد مىكند ، چه قرصى را بخورم ؟ » بگذاريد بگوييم : پول چگونه منحرف مىشود و با داشتن ضرورىترين عامل حيات طبيعى ، نقش عامل ضد حيات طبيعى را به عهده مىگيرد :\r\n1 - اين وسيلهء تبادل وشاخص ارزشها كه بايد دايماً مانند خون در رگهاى\r\n","description":"","footnote":"","page_name":" 418 ","page_number":422},
  {"content":"\r\nپيكر اقتصادى اجتماع به جريان بيافتد ، از آن رگها بيرون مىآيد و در گوشه‌اى مىنشيند وشروع به زاييدن مىكند مالك پول مىگويد : بدان جهت كه من قبضى در دست دارم كه رسما نشان مىدهد كه به مقدار اين قبض كار يا كالا به افراد اجتماع تحويل داده‌ام ، اجتماع بايد در سر هر مدتى تنها براى داشتن اين قبض رسيد ، كار وكالاى اضافى به من بدهد ، اگر چه كار وكالائى را كه به موجب اين قبض به اجتماع تحويل داده‌ام ، پيش از ساليان متمادى مستهلك شده و از بين رفته است ، به من چه 2 - قدرت تصنعى كه پول پيدا مىكند ومىتواند تمام ارزشها را زير ورو و پيش و پس كند ، مثلًا صاحب پول ماده ى مخدر ومرگزايى مىسازد و پول معينى را به دست مىآورد ، چون آن پول زبان ندارد كه بگويد : صاحب من در مقابل چه كالا و كارى مرا دريافت كرده است ، بلكه اگر زبان هم داشته باشد ودليل انتقال خود را به مالكش باز گو كند ، با اين حال هم چون پول است مىتواند در نابود كردن ارزشهاى ديگر به فعاليت بيافتد . بدين ترتيب پول آن قدرت را پيدا مىكند كه ارزشها بلكه خود انسانها را به خاك سياه بنشاند و بدون آن كه خم به ابرويش بيافتد به جريان حق به جانب خود ادامه بدهد . علت اين قدرت وحشتناك كه در پول به وجود مىآيد چيست ؟ شما مىتوانيد علت اين قدرت را در مبحث زير ملاحظه فرماييد :\r\nپول با دو عنصر اساسى وقانونى كه دارد ( وسيلهء تبادل وشاخص ارزشها ) اگر از جريان طبيعىاش تجريد شود و همه كارهء همهء شئون بشرى باشد ، مانند آتش سوزاننده ايست كه از خاصيت احتراق ضرورى مواد تجريد شود و آب وهوا و غذا و پوشاك وتنفس ودوا وهمهء ضرورتها وتجملات زندگى را به عهده بگيرد اين تشبيه براى كسانى كه پول را نمىشناسند و يا سر و كارى با انسان ندارند ، خنده آورترين تشبيه است كه در تمام مدت عمرشان مانند آن را نخواهند شنيد . خنده اينان هم شبيه به خندهء صاحبان برده ها است كه اگر در دوران بردگى كسى به صاحبان برده مىگفت كه : انسان را نمىتوان از انسان ديگر جدا كرد و يكى را\r\n","description":"","footnote":"","page_name":" 419 ","page_number":423},
  {"content":"\r\nبرده و ديگرى را مالك شناخت .\r\nپول نشناسان چه بخندند و يا بگريند ، انسان نشناسان چه بخندند و يا بگريند ، نمىتوانند اين حقيقت را پوچ بشمارند كه : پول موقعى كه دو عنصر اساسى خود را از دست مىدهد ، خداى لا شعور وجامدى مىگردد كه تمام حيات وتحركات ومفيديت آنها را مىخشكاند . اين خداى لا شعور وجامدى است كه ساخته شدهء سود پرستى افراطى انسانها است و به قدرى با دست همين انسانها بقدرت مىرسد كه علم و اخلاق وهنر ومذهب واقتصاد و حقوق و به طور كلى همهء سرنوشت انسانها را در اختيار خود مىگيرد وحتى با آن قدرت كه انسانهاى ناتوان به او بخشيده‌اند ، به خوبى مىتواند از عهدهء پوچ كردن يا ساختن فلسفهء زندگى برآيد بنا بر اين پيش از آن كه مغز الكترونيك و ماشين به طور عمومى به قول بعضىها انسان را مركب ناخود آگاه خود قرار بدهد ، موضوع پول پيش از قرون واعصار متمادى انسان را بردهء خود ساخته است . با اين حال ادعاى تكامل بشرى چه معنى خواهد داد ؟ تنها بردگان خداى لا شعور وجامد ( پول ) مىتوانند پاسخ بدهند .\r\nانديشه هاى مربوط به اصلاح رابطهء پول و انسان مىبايست خيلى پيش از مباحث مربوط به سياست پول بيفتد تا دانسته شود كه آيا انسان را در مقابل حقيقت مطلق پول بايد قابل انعطاف ساخت يا پول را در مقابل انسان . اين است معناى آن بيت كه جلال الدين در بارهء پول مىگويد :\r\n\r\nاين سياه اسرار تن اسپيد را\r\nبت پرستانه بگير اى ژاژ خا\r\nهمچو گور كافران پر دود ونار\r\nوز برون بربسته صد نقش ونگار\r\nهمچو مال ظالمان بيرون جمال\r\nوز درونش خون مظلوم ووبال\r\n\r\nدر بارهء پول هزاران كتاب نوشته مىشود وكرسىهاى استادى اشعال مىگردد وهزاران كنفرانسها داده مىشود كه پول چنين است وچنان است . يكى هم برنمىخيزد بگويد : بلى . . . و پول سوزاننده ترين آتشى است كه به جهت اشتباه در شناخت آن ،\r\n","description":"","footnote":"","page_name":" 420 ","page_number":424},
  {"content":"\r\n\r\nهر چه را كه سر راهش را بگيرد مىسوزاند وخاكسترش مىكند و از طرف ديگر پول همان موجود حيات بخش است كه به جهت اشتباه در شناخت آن ، ميليونها مزايا وعوامل حياتى در نطفه خفه ونابود مىگردد .\r\nگمان نمىرود ياس مطلق در باره اصلاح واقعى كار وفعاليت پول ياس بجا ومنطقى بوده باشد ، زيرا سر و كار ما با انسانى است كه قدرت همه چيز را دارا است .\r\n\r\n( ( 1066 ) ) آن خطاباتى كه گفت آن دم نبى\r\nگر زند بر شب برآيد از شبى\r\n( ( 1067 ) ) روز روشن گردد آن شب چون صباح\r\nمن نتانم باز گفت آن اصطلاح\r\n( ( 1069 ) ) خود تو مىدانى كه آن آب زلال\r\nمىچه گويد با رياحين ونهال\r\n\r\nنوعى ديگر از سخن وجود دارد كه بدون صوت و حرف ، حتى بدون نياز به موج ، حياتىترين اثر را در مخاطبش به وجود مىآورد .\r\nمردم سطح نگر سخن را همان حروف و كلمات مىدانند كه به وسيلهء موج از كسى يا چيزى به كس ديگر يا چيز ديگر منتقل مىشود . ونمىدانند كه سخن معمولى در تبديل موجوديت انسان نقشى بسيار ناچيز به عهده دارد .\r\nزيرا انسانى كه موجوديت فعلى خود را حتى در پليدترين وضعى كه به خود پذيرفته است با يك عده امورى مستحكم كرده است كه آنها را به عنوان واقعيات تلقى نموده است ، عالىترين سخن ومنطقىترين كلام براى او جز مانند نسيمى كه بوزد و از پيش رويش عبور كند چيز ديگرى جلوه نمىكند . و به قول جلال الدين :\r\n\r\nمرزبان را مشترى جز گوش نيست\r\n\r\nگاهى سخن چناناثر از پيش روى مخاطب مىگذرد كه گويى : پرندهء غير جالبى از فضا عبور مىكند . گاه ديگر مانند اين كه شخصيت مخاطب داراى هزار\r\n","description":"","footnote":"","page_name":" 421 ","page_number":425},
  {"content":"\r\nسطح تو در تو است وسخن گوينده به سطح اول آن سطوح مىرسد و به قول سعدى چون گردو كه در روى كرهء گنبد يك لحظه هم توقف نمىكند ، مىغلطد ومىرود . به اين ، مطلب نمودار مقدار تاثير سخن ، يا نفوذ آن به سطوح عميقتر تعيين مىگردد . اين مطلب كه گفتيم بسيار ساده وقابل پذيرش همگانى است .\r\nآن چه كه اهميت دارد ، شناخت ملاك نفوذ سخن وتاثير آن در تحول مخاطب است از وضع ثابت شده‌اى به وضع جديد .\r\nاين ملاك از دو قلمرو سرچشمه مىگيرد :\r\nقلمرو برون ذاتى - اگر سخن از واقعيات برون ذاتى حكايت كند وجريان عينى خارجى پشتيبان صدق سخن بوده باشد ، اگر درون مخاطب با ضد آن واقع اشباع نشده باشد كه خود موجب ناديده گرفتن هر گونه واقعيات مخالف است ، مسلما اثرى در مخاطب خواهد بخشيد . اين كه گفتيم :\r\nاثرى خواهد بخشيد ، زيرا كميت وكيفيت اثر درستترين واقعيات حتى مانند يك اصل بديهى علمى ، به جهت اختلاف محتويات درونى انسانها وعينكهايى كه براى واقع يا بى به چشم مىزنند مختلف مىباشد .\r\n2 - قلمرو درون ذاتى - مقصود از قلمرو درون اعم از ذات گوينده وشنونده است ، زيرا چنان كه احساس واقع يا بى كه شنونده در درون گوينده داشته وصدق وبىغرضى او براى شنونده احراز شده باشد ، تاثير سخن را تشديد مىكند همچنين احساس واقع يا بى وصدق خود شنونده نيز در تاثير سخن تشديد به وجود مىآورد با نظر به همين ملاك درونى است كه در اغلب جوامع بشرى در همهء دورانها تاثير سخن با نظر به مقدار فراوان سخن وكتاب فوق العاده اندك بوده است ، زيرا مردم اغلب آن ايمان به گويندگان را كه براى تاثير سخن شرط اساسى است ، فاقداند .\r\nاگر اين پديده را استثنا كنيم كه مقدارى از عدم تاثير سخن مستند به تناقض\r\n","description":"","footnote":"","page_name":" 422 ","page_number":426},
  {"content":"\r\nگويى گويندگان ونويسندگان برجسته‌اى است كه هر يك از آنان برچسب واقع يا بى وصدق وخلوص بر پيشانى زده وسخنانشان ضد ونقيض يكديگر بوده افكار مردم را كلافه مىكنند ، عدم تاثير سخنان حق وواقع كه خيلى فراوان گفته شده است ، ناشى از فقدان شرط ايمان شنونده به گوينده بوده است كه خود باعث شرمسارى بشرى است .\r\nبراى اثر بخشى سخن ، شرط ديگرى به اضافهء شرط مزبور وجود دارد كه در عين اساسى بودن با بىاهميتى اغلب انسانها ناديده گرفته مىشود و آن عبارتست از پيوند وارتباط طبيعى درونى . يكى از مختصات شگفت انگيز حيات وروان آدمى ، پيوندى است كه حياتها وروانها مىتوانند با يكديگر برقرار بسازند .\r\nاين پيوند حتى احتياج به وساطت موج هم ندارد ، زيرا علت وانگيزه ميان دو حيات و دو روان مانند طنابى نيست كه دانه هاى مرواريد را بهم وصل كند ، بلكه مانند كبريتى است كه انبار بنزين را شعله ور بسازد و براى ادامهء شعلهء بنزين چوب آن كبريت مورد نياز نباشد .\r\nاگر سخن بتواند انگيزه‌اى براى چنين پيوندى بوده باشد ، سرسختترين وضعى را كه انسان به خود پذيرفته است ، دگرگون وتوجيه مىنمايد . متاسفانه سخن مجرد آن عظمت را ندارد كه چنين محصولى را به وجود بياورد . لذا براى آن كه سخن بتواند به عنوان بهترين وسيله در خدمت تكامل بشرى قرار بگيرد ، نخست بايد اتحادهاى گوناگون بشرى را به جوامع تعليم نموده و شرط ايمان را كه بدون طرد دروغ ولجاجت از قاموس بشرى امكان پذير نيست مراعات كنيم ، در اين هنگام است كه اثر سخن به قول جلال الدين مانند اثر آب است كه به ريشهء نهال مىرسد . با چنين موفقيتى كه روزى بشر به دست خواهد آورد ، سخن هم مانند يكى از عوامل طبيعى وعينى كه هرگز از اثرش تفكيك نمىشود ، مورد بهره بردارى قرار خواهد گرفت .\r\n","description":"","footnote":"","page_name":" 423 ","page_number":427},
  {"content":"\r\n\r\nتفسير ابيات\r\nخواجهء جهود و سنگ دل پس از فروش بلال با قيافهء ريشخند و پر از غل وغش شروع به خنديدن كرد .\r\nابو بكر گفت : چرا مىخندى ؟ خواجهء تبهكار غوطه ور در خسارت ، در پاسخ ابو بكر به خندهء خود افزود وگفت :\r\nاگر تو در خريدارى اين غلام سياه جديت وعلاقهء زياد از خود نشان نمىدادى ، من به يك درهم قيمتى كه پرداخته‌اى آن را به تو مىفروختم ، ابو بكر در پاسخش مىگويد : اى كودن ، تو مانند همان كودك نادانى كه گوهرى را از دست دادى وگردويى گرفتى ، زيرا همين غلام سياه در نزد من به دو جهان مىارزد ، تفاوت ميان من و تو در اين است كه : من جانش را مىبينم ، تو رنگش را .\r\nبلال آن طلاى سرخ فام است كه در اين احمقكده سياه مىنمايد .\r\nهفت اندام كالبد مادى بلال حجابى به چشمان شما احمقان زده است كه روحش را نمىبينيد .\r\nاگر در موقع معامله مىگفتى : قيمتى كه براى خريدارى بلال به تو مىپردازم ، كم است ، من همهء ملك و مال خود را به عنوان قيمت به تو عرضه مىكردم و اگر قيمت باج گيرانهء بلال را بيشتر مىكردى ، يك دامن طلا از شخص ديگر وام مىگرفتم و به تو مىدادم . تو بلال را خيلى به آسانى فروختى آرى -\r\n\r\nسهل دادى چون كه ارزان يافتى\r\nدر نديدى حقه را نشكافتى\r\n\r\nجهالت كشندهء تو حقهء سر بستهء گران بها را از دست تو گرفت و تو مست پشيزى از پول بودى كه به همين زودى خسارت وغبن جانكاهت را خواهى ديد . با اين كه حقهء پر از لعل را از دست داده‌اى شادمان وخرسند هم هستى چونان زنگى سياه كه با آن سياهيش مىخندد تو امروز سرمست پولى ، ولى -\r\n\r\nعاقبت وا حسرتا گويى بسى\r\nبخت ودولت چون فرو شد خود كسى\r\n\r\n","description":"","footnote":"","page_name":" 424 ","page_number":428},
  {"content":"\r\nاقبال وبخت حشمت آميز پر فر وشكوه در لباس غلام سياه به سراغت آمده بود وچشمان بدبختت جز همان لباس غلام سياهى چيزى نديد او به تو اظهار بندگى كرد ، تو هم باور نموده و با خوى زشت وحيوانيت با او مكر و حيله گرىها كردى . حالا بيا -\r\n\r\nاين سياه اسرار تن اسپيد را\r\nبت پرستانه بگير از ژاژ خا\r\n\r\nبگير ، اين غلام سپيد روى باطن سياه از آن تو و آن بلال سياه روى جان سفيد را به من وا گذار ، تا ببينيم در اين معامله سود از آن كه خواهد بود .\r\nاين است سزاى بت پرستان كه جل اطلس بر پشت اسب چوبين مىنهند و با آراستن ظاهر دل خوش مىشوند و در روياهاى دروغين فرو مىروند .\r\nيا مانند منافق چند رو كه بيرونشان را با نماز و روزه مىآرايند و خود و ديگران را مىفريبند ودرونى سياه وبىثبات دارند و مانند ابرهاى بىرطوبت پر سر و صدا هستند كه نه زمين از آنها سودى مىبرد و نه ميوه ها قوتى از آنها مىگيرند و\r\n\r\nهمچو وعدهء مكر وگفتار دروغ\r\nآخرش رسوا و اول با فروغ\r\n\r\nسپس ابو بكر دست بلال را كه از دندان مشقت وآزار چون چوب خلال شده بود ، گرفت . آرى ، اكنون بلال خلالى شده است كه به دهان شيرين زبانى راه مىيافت و به حضور پيامبر مىرفت .\r\nابو بكر فورا او را به نزد پيامبرى مىآورد كه بلال دين او را از اعماق جانش پذيرفته بود .\r\nوقتى كه بلال آن خستهء سنگلاخ كمال روياروى پيامبر ايستاد ، پيامبر فرمود : طبتم فادخلوها اكنون اى بلال به در بهشت الهى رسيده‌اى ، در باز است وگام در بهشت بگذار . وقتى كه بلال اين سخن روح بخش را شنيد ، در همان لحظه غش كرد و به پشت به روى زمين افتاد . مدتى در بىهوشى بود ، موقعى كه به هوش آمد ، اشك شوق وشادى از ديدگانش سرازير گشت . پيامبر بلال را به كنارش گرفت ، هيچ كس\r\n","description":"","footnote":"","page_name":" 425 ","page_number":429},
  {"content":"\r\nنمىداند كه پيامبر در آن لحظات چه بخششها به او فرمود . اگر مىخواهى مثل ونمونهء آن بخشش را بفهمى -\r\n\r\nچون بود مسّى كه بر اكسير زد\r\nمفلسى بر گنج پر توفير زد\r\nماهئى پژمرده در بحر اوفتاد\r\nكاروان گم شده زد بر رشاد\r\n\r\nآن سخنانى كه پيامبر در آن حال به بلال گفت ، اگر به شب تاريك مىگفت ، تاريكى از شب رخت برمىبست و مانند بامداد روشن مىگشت . من قدرت بيان وتوضيح آن اصطلاح را ندارم -\r\n\r\nخود تو دانى كافتاب اندر حمل\r\nتا چه گويد با نبات و با حلل\r\nخود تو مىدانى كه آن آب زلال\r\nمىچه گويد با رياحين ونهال\r\n\r\nبه طور كلى خلاقيت الهى با همهء اجزاى جهان هستى سخن مىگويد ، چونان سخنى كه افسونگران با دم و حرف ، تحول به وجود مىآورند . جاذبهء خلاقيت خداوندى به وسيله اسباب وعلل سخنها با معلومات واثرها مىگويد كه نيازى به لب و حرف وصوت ندارد .\r\nهمان تاثير قدرت در گردش اجزاى هستى را به ياد بياور ، اگر چه آن تاثير در ما فوق حس وعقل معمولى صورت مىگيرد ، زيرا اين عقول در طوفانهاى گوناگون تقليد گيج وكلافه گشته است .\r\nعقلى كه در اصول حق يا بى مقلد باشد ، يقينا در فروعش نيز مقلد خواهد بود . اگر عقل نظرى در بارهء حقايق ما فوق قلمرو خويش چيزى بپرسد ، در پاسخش تنها اين جمله را بگو كه « چنان است كه تو نمىدانى ونخواهى دانست » .\r\nسرور دو جهان پس از ساعتى زبان به عتاب ابو بكر گشود .\r\n","description":"","footnote":"","page_name":" 426 ","page_number":430},
  {"content":"\r\n\r\nمعاتبه كردن حضرت رسول صلى الله عليه وآله با صديق و عذر گفتن صديق\r\n\r\n( ( 1075 ) ) گفت اى صدّيق آخر گفتمت\r\nكه مرا انباز كن در مكرمت\r\nتو چرا تنها خريدى بهر خويش ؟\r\nباز گو احوال اى پاكيزه كيش\r\n( ( 1076 ) ) گفت ما دو بندگان كوى تو\r\nكردمش آزاد من بر روى تو\r\n( ( 1077 ) ) تو مرا مىدار بنده ويار غار\r\nهيچ آزادى نخواهم زينهار\r\n( ( 1078 ) ) كه مرا از بندگيت آزادى است\r\nبىتو بر من محنت وبىدادى است\r\n( ( 1079 ) ) اى جهان را زنده كرده زاصطفا\r\nخاص كرده عام را خاصه مرا\r\n( ( 1080 ) ) خوابها مىديد جانم در شباب\r\nكه سلامم كرد قرص آفتاب\r\n( ( 1081 ) ) از زمينم بركشيد او تا سما\r\nهمره او گشته بودم زارتقا\r\n( ( 1082 ) ) گفتم اين ماخوليا بود ومحال\r\nهيچ گردد مستحيلى وصف حال\r\n( ( 1083 ) ) چون تو را ديدم بديدم خويش را\r\nآفرين آن آينه خوش كيش را\r\n( ( 1084 ) ) چون تو را ديدم محالم حال شد\r\nجان من مستغرق اجلال شد\r\n( ( 1085 ) ) چون تو را ديدم من اى روح البلاد\r\nمهر اين خورشيد از چشمم فتاد\r\n( ( 1086 ) ) گشت عالى همت از تو چشم من\r\nجز به خوارى ننگرد اندر زمن\r\n( ( 1087 ) ) نور جستم خود بديدم نور نور\r\nحور جستم خود بديدم رشك حور\r\n( ( 1088 ) ) يوسفى جستم لطيف وسيم تن\r\nيوسفستانى بديدم در تو من\r\n( ( 1089 ) ) در پى جنت بُدم در جست و جو\r\nجنتى بنمود از هر جزو تو\r\n( ( 1090 ) ) هست اين نسبت به من مدح و ثنا\r\nهست اين نسبت به تو قدح وهجا\r\n( ( 1091 ) ) همچو مدح مرد چوپان سليم\r\nمر خدا را پيش موسى كليم\r\n( ( 1092 ) ) كه بجويم اشپشت شيرت دهم\r\nچارقت وا دوزم وپيشت نهم\r\n( ( 1093 ) ) قدح او را حق به مدحى برگرفت\r\nگر تو هم رحمت كنى نبود شگفت\r\n\r\n","description":"","footnote":"","page_name":" 427 ","page_number":431},
  {"content":"\r\n\r\n( ( 1094 ) ) رحم فرما بر قصور فهمها\r\nاى وراى فهمها ووهمها\r\n( ( 1095 ) ) ايها العشاق اقبال جديد\r\nاز جهان كهنهء نو در رسيد\r\n( ( 1096 ) ) زين جهان كاو چارهء بىچاره جوست\r\nصد هزاران نادرهء عالم در اوست\r\n( ( 1097 ) ) ابشروا يا قوم اذ جاء الفرج\r\nافرحوا يا قوم قد زال الحرج\r\n( ( 1098 ) ) آفتابى رفت در كازهء هلال\r\nدر تقاضا كه ارحنا يا بلال\r\n( ( 1099 ) ) زير لب مىگفتى از بيم عدو\r\nكورى او بر مناره رو بگو\r\n( ( 1101 ) ) اى در اين حبس ودرين كندو شپش\r\nهين كه تا كس نشود رستى خمش\r\n( ( 1102 ) ) چون كنى خامش كنون اى يار من\r\nكز بن هر مو برآمد طبل زن\r\n( ( 1103 ) ) آنچنان كر شد عدوى رشك خو\r\nگويد اين چندين دهل را بانگ گو\r\n( ( 1104 ) ) مىزند بر روش ريحان كه طريست\r\nاو ز كورى گويد اين آسيب چيست\r\n( ( 1105 ) ) مىشكنجد حور دستش مىكشد\r\nكور حيران كز چه در دم مىكشد\r\n( ( 1106 ) ) اين كشا كش چيست بر دست وتنم\r\nخفته‌ام بگذار تا خوابى كنم\r\n( ( 1107 ) ) آن كه در خوابش همىجويى وى است\r\nچشم بگشا كان مه نيكو پى است\r\n( ( 1108 ) ) زان بلاها بر عزيزان بيش بود\r\nكان تجمّل يار با خوبان فزود\r\n( ( 1109 ) ) لاغ با خوبان كند در هر رهى\r\nنيز كوران را بشوراند گهى\r\n( ( 1110 ) ) خويش را يك دم بدين كوران دهد\r\nتا غريو از كوى كوران برجهد\r\n\r\n","description":"","footnote":"","page_name":" 428 ","page_number":432},
  {"content":"\r\n\r\n\r\n( ( 1105 ) ) مىشكنجد حور دستش مىكشد\r\nكور حيران كز چه در دم مىكشد\r\n( ( 1106 ) ) اين كشا كش چيست بر دست وتنم\r\nخفته‌ام بگذار تا خوابى كنم\r\n( ( 1107 ) ) آن كه در خوابش همىجويى وى است\r\nچشم بگشا كان مه نيكو پى است\r\n\r\nبگذاريد بخوابم ، دستم را رها كنيد ، چرا دستم را به درد مىآوريد ؟\r\nاين است داد و فرياد نابينايان جوامع بشرى و خيانت پيشه ها وجنايت كاران كه بينايى درونى خود را با دست خويشتن محو مىسازند ومربيان اخلاقى ومذهبى را مخاطب قرار مىدهند كه مزاحم خواب من نشويد ، چرا دستم را گرفته مىكشى ، دستم درد مىكند ، شما مزاحمين از ما چه مىخواهيد و ما را كجا مىبريد ؟ ما شخصيتى به نام انسان سراغ نداريم كه صبح وشام ما را به حيازت آن تحريك مىكنيد .\r\nاگر شما انسانيد ومىخواهيد بما خدمت كنيد ، بسترى از خود طبيعى براى ما بگسترانيد ولحافى از هوى وهوسهاى حيوانى به روى ما بكشيد وداستانهاى طولانى در بارهء پول ومقام وموضوعات شهوت انگيز بما بگوييد ، تا به خواب عميق خودمان فرو رويم . چرا به صورت ما آب مىپاشيد ؟ چرا آرام آرام شانه و دست ما را حركت مىدهيد كه از خواب خوش خود طبيعى كه دايماً براى زاييدن خود مجازى متورم مىشود ، بيدار شويم .\r\nما هر چه گشتيم ، حتى گوشه هاى خانه وكشو ميزها وكتاب وفضا و ته چاه ها واجناسى كه در دكانها گذاشته‌اند وجيبهاى خود را و گوشت و پوست ورگ واستخوان ومغز ودلمان وآزمايشگاه ها را هم گشتيم ، چيزى به نام خدا نديديم ، بگذاريد\r\n","description":"","footnote":"","page_name":" 429 ","page_number":433},
  {"content":"\r\nبخوابيم همهء آنها را كه گفتيم ، گشتيم و به اضافهء آنها اقيانوسها را در نورديديم ، تونلها شكافتيم و به درون كوه ها رفتيم ، خلاصه چه بگوييم ، همه جا را گشتيم و چيزى به عنوان فلسفه زندگى نديديم ، شما وقتى كه مىگوييد : براى زندگى هفتاد و هشتاد ساله تان فلسفه وهدفى پيدا كنيد ، به ما آزار مىدهيد ، چه فلسفه‌اى بهتر از خوردن وخوابيدن وتحصيل نيرو براى باز كردن موقعيت به اشباع غرايز حيوانى مخصوصاً غريزهء خود نمايى براى زندگى مىتوان تصور كرد\r\n\r\nما خيمه به صحراى ميامى زده ايم\r\nبا بربط ونى باده پياپى زده ايم\r\nزاهد تو مده خجلت خود زحمت ما\r\nدر محفل ما ميا ميا مىزده ايم\r\n\r\nاين شما هستيد كه هشيار وآگاهى به زندگى بدبختتان كرده است . شما هستيد كه نمىخواهيد در اين زندگانى قدمى بىاصل برداريد وجهان هستى را مانند مغز يك رياضى دان تلقى كرده‌ايد كه همهء گفتار وكردارتان را مورد محاسبهء دقيق قرار مىدهد .\r\nاينها همه زنجيرهاى گران باريست كه به دست و پاى خود بسته‌ايد ومىخواهيد دست و پاى ما را هم با همان زنجيرها ببنديد . شما بيداران حرفهاى ديگرى هم مىزنيد ومىگوييد : عدالت ، آزادى ، تعاون ، پيش برد شايستگى ، باز كردن راه براى امكانات وعظمتهاى انسانى ، پروراندن وجدان ، استخدام ماشين وعلم وهنر در راه انسان ، نه استخدام انسان به عربدهء ناخود آگاه ماشين وعلم وهنر . . . ما با شنيدن اين مزخرفات نمىتوانيم دست و پاى خود را با راحتى دراز كرده وبخوابيم . بگذاريد بخوابيم .\r\nمربيان انسانى كه در مقابل اين داد وفريادهاى خواب آلود ، احساس ضعف مىكنند و خود را در زير رگبار « به شما چه » ، « نصيحت نكنيد » ، « هشيارى ارمغانى است كه براى خودتان حفظ كنيد » « هر جا را كه گشتيم محاسبهء ما فوق طبيعى را به دست نياورديم » ناتوان مىبينند . با صداى ضعيف كه شايد پيش از چند نفر انگشت\r\n","description":"","footnote":"","page_name":" 430 ","page_number":434},
  {"content":"\r\n\r\nشمار نمىشوند ، مىگويند : پس حالا كه مىخوابيد ، كمى با فاصله ونيمه بيدار بخوابيد ، زيرا مىترسيم در حال خواب دست يا پا يا سرتان را بهم بزنيد ، ناگهان با اين زدنهاى خواب آلود جرقه هايى به وجود بيايد و چهار ميليارد انسان روى زمين را به زير زمين منتقل بسازد ، زيرا تمام بستر و لحاف ولباسها وتختخواب وحتى اعضاى بدنى شما باردار هيدروژن است كه در چشمه سارهاى طبيعت با عنصر ديگرى به نام اكسيژن آب توليد مىكند وحيات را به وجود مىآورد .\r\n\r\n( ( 1103 ) ) آنچنان كر شد عدوى رشك خو\r\nگويد اين چندين دهل را بانگ گو\r\n( ( 1104 ) ) مىزند بر روش ريحان كه طريست\r\nاو ز كورى گويد اين آسيب چيست\r\n\r\nانديشه واحساس پاك آدمى طبل كوبى قوانين واشارات جهان هستى را درمىيابد ، ولى گوشى كه از پنبه خود پرستى وطبيعت ستايى پر است مىگويد : من بانگ اين طبل كوبىها را نمىشنوم\r\nبرتراند راسل مىگويد : « ما فى المثل به كر مادر زادى شباهت داريم كه در ميان يك عده موزيسين بزرگ شده و از روى روابطى كه بين قطعات نت موسيقى ونواختن آنها وجود دارد به قواعد مربوطه آشنا شده ومىتواند نتهاى موسيقى را بخواند واركسترى را هدايت كند .\r\nحال اگر اين كر مادر زاد از طريق ايما و اشاره بتواند توضيحات ديگران را درك كند ، كم كم متوجه مىشود كه نت موسيقى وحركات نوك انگشتان و ساير حركات نوازندگان در كيفيت ذاتى خود نمايندهء چيزهايى كاملًا متفاوت از ظواهرى هستند كه براى او مشهود مىباشند ، ولى ادراك ارزش موسيقى وچگونگى آهنگهاى صوتى آن براى او غير ممكن است حال دانش ما از طبيعت هم چيزى شبيه به اين است ما مىتوانيم نتهاى طبيعت\r\n","description":"","footnote":"","page_name":" 431 ","page_number":435},
  {"content":"\r\nرا بخوانيم و به مشخصات رياضى آنها پى ببريم ، اما استنباط ما از اين كه اين نتها نمايندهء چه چيزهايى هستند ، بيشتر از حدود استنباط آن شخص كر در باره اين كه نتهاى موسيقى معرف چيزى به غير از ظواهر خود مىباشند ، نيست .\r\nحتى آن كر مادر زاد از يك لحاظ هم بر ما رجحان دارد و آن اين كه ما از زندگى در ميان يك عده كه صداى موسيقى طبيعت را بشنوند ، نيز محروميم و در حقيقت همهء ما در بارهء درك نتهاى طبيعت كر هستيم ، استادى در كنار ما نيست كه آهنگ واقعى نتهاى طبيعت را شنيده واقلا با ايما و اشاره ما را براى ادراك كيفيات ذاتى آنها راهنمايى كند . . . » ( 1 )  منحصر نبودن حقيقت در همين پديده هاى منظم جهان هستى ، به وسيلهء متفكران زيادى چه صريحا مانند راسل و چه با اشاره وتلويح آگاهانه وناخود آگاه گوشزد شده است .\r\nاگر اين اعتراف كنندگان به وجود آهنگ در پشت اين نظم و ترتيب شگفت انگيز و به اصطلاح جلال الدين صداى اين طبل كوبىها و به اصطلاح راسل آهنگ نتهاى موسيقى وحركات وقوانين نوازندهء طبيعت ، درست دقت كنند ، خواهند ديد : خود چنين مشاهده واستنباط آهنگ از دستگاه بىسر و صدا وناخود آگاه يك مشاهدهء ماوراى طبيعى است كه نصيب ديدگان آنان شده است ، وگر نه بچه علت چشمان فراوانى از طبيعت خوانان طبيعت زاده ، حتى از چنين مشاهده هم محروماند وادعا كنندگان آنان را مردم موهوم پرست وخرافاتى مىدانند .\r\nپس اگر چشمى از انسان به آن قدر گشوده شود كه مشاهدهء طبل كوبى ونواختن وسايل موسيقى را ببيند ، اين انسان براى شنيدن آهنگ هستى تنها چيزى كه لازم دارد ، دقت در جديت حياتى ميليونها بلكه ميلياردها انسانهاى عاقل وخرد پرور\r\n","description":"","footnote":" ( 1 ) مفهوم نسبيت ونتايج فلسفى آن ، برتراند راسل ، ترجمه مرتضى طلوعى ، ص 231 . . ","page_name":" 432 ","page_number":436},
  {"content":"\r\n\r\nوسازنده تاريخ است كه بداند كه آن همه كوشش وجديت در گرايش به ماوراى طبيعت نمىتواند بدون شنيدن آهنگ واقعى بوده باشد .\r\nاو اگر همين مقدار متوجه باشد كه بانگ وزمزمه وطنين وآهنگ كه از قوانين نوازندهء طبيعت برمىآيد ، به وسيلهء موج وقوانين آن به گوش آدمى منتقل نمىشود ، بلكه اين همان صدا است كه امثال جلال الدين معرفى مىكند كه -\r\n\r\nاين صدا در كوه دلها بانگ كيست\r\nكه پر است از بانگ اين كُه گه تهى است\r\nهر كجا هست آن حكيم اوستاد\r\nبانگ او از كوه دل خالى مباد\r\n\r\nيا به قول حافظ -\r\n\r\nدر اندرون من خسته دل ندانم چيست\r\nكه من خموشم واو در فغان و در غوغاست\r\n\r\nچنان كه براى شنيدن خود آهنگ يك موسيقى بايستى گوش شنونده از ورود هر گونه صدا وبانگ و فرياد جلو گيرى كند ، هم چنان براى شنيدن آهنگ هستى بايستى از ورود امواج بسيار تند وخشن خود پرستى وشهرت جويى وشهوت رانى ومىگسارىها به گوش دل وجان جلو گيرى شود .\r\nصداى قطار در حال سرعت حركت مخلوط به رعدهاى گوش خراش وكوبنده ، آميخته با صداى يك آبشار بسيار مرتفع كه خود را به هزاران صخره مىزند نخواهد گذاشت صداى ظريف استادى كه فلسفه آن صداهاى وفريادها را مىآموزد بشنوى .\r\nتفسير ابيات\r\nپيامبر اكرم ابو بكر را مورد ملامت قرار داد كه مگر من نگفتم : مرا هم در خريدن بلال شريك كن ؟ تو چرا به تنهايى خريدى ؟ علت اين كار را روشن كن .\r\nابو بكر مىگويد : من وبلال هر دو كمترين بردهء كوى توييم و من بلال را خريدم و در راه جمال وجلالت آزاد كردم . تو مرا بنده ويار غار خود بدار كه من بندگى تو را به هيچ آزادى نخواهم داد . زيرا آزادى واقعى من در بندگى تست وبىپيوستگى به تو زندگى براى من جز محنت وبىدادگرى چيزى نيست . اى پيامبرى كه\r\n","description":"","footnote":"","page_name":" 433 ","page_number":437},
  {"content":"\r\nجهان را با برگزيدگى خود زنده كرده ، انسانهاى عامى را به مقام خاصان درآوردى ، مخصوصاً اين بندهء ناچيزت را .\r\nمن در جوانى به خواب مىديدم كه آفتاب به من سلام كرد ومرا از زمين برداشت به آسمان كشيد . بيدار شده با خود مىگفتم : اين چيز محال است كه در خواب ديده‌ام . وماليخوليايى است كه به سرم زده است ، مگر محال هم مىتواند وصف حال امكان پذير بوده باشد من از آن هنگام كه تو را ديدم ، حقيقتم را در آيينهء جمال وجودت شناختم و آن امر محال را حال ممكن ديدم وجانم مستغرق جلال وجمالت گشت - چون تو را اى روح شهرهاى انسانى ، ديدم ، محبت خورشيد جهان افروز را از دست دادم ، ديدن جمالت چنان همت والايى به چشمانم بخشيد كه ديگر ديدگان من به اين جهان جز به خوارى نخواهد نگريست .\r\nمن به دنبال نور مىگشتم ، نور نور را در جمال تو ديدم ، خود را جستجو مىكردم ، رشك حور را ديدم .\r\nمن يوسفى سيمين تن ولطيف را مىجستم ، با ديدار تو يوسفستان را در مقابل ديدگانم ديدم . من در جستجوهايم دنبال يك بهشت مىگشتم ، اينك در هر موى تو بهشت برينى را نظاره كردم اين موفقيتى براى من بود كه مرا شايسته ى اين مدح و ثنا كرده است كه تو را پيدا كرده‌ام ، ولى همين مدح و ثنا براى تو عيب ومذمت است ، چونان مرد شبان كه موفقيت وخوشبختى خود را در بارهء خدا يا بى با موسى كليم الله باز گو مىكرد ومىگفت :\r\n\r\nكه بجويم اشپشت شيرت دهم\r\nچارقت وا دوزم وپيشت نهم\r\n\r\nاما خداوند مهربان قدح وخطاهاى او را به جاى مدح گرفت ، چنين پذيرشى اى پيامبر عزيز ، از رحمت واسعهء تو دور نيست ، بيا اى ماوراى فهمها ووهمها ، به اين فهمهاى كوتاه رحم فرما\r\n","description":"","footnote":"","page_name":" 434 ","page_number":438},
  {"content":"\r\nبشتابيد وبياييد اى عشاق وفادار حقيقت ، كه اقبال جديدى بر ما روى آورده و از اين جهان كهنه ، توان بخش نو بما رسيده است .\r\nاين جهان هستى كهنه نما چارهء هر بىچارهء جوينده را در بر دارد وصدها هزار حقايق شگفت انگيز را كه به مغز مردم سطح نگر وسطح جو راه ندارد در لابلاى خود نهفته است ( 1 )  مژده باد بر شما كه شاديها روى نمود و مشقت واندوه ها راه زوال وفنا را پيش گرفت . شگفتا ، آفتابى در محدودهء هلالى مىرود و از بلال تقاضا مىكند كه اذان بگو و ما را راحت كن . تو اى بلال تا كنون نام خدا ( احد احد ) را از بيم دشمن زير لب مىگفتى ، اكنون برو بالاى مناره نغمه ات را طنين انداز كن . اذان تو اى بلال ، مژدهء اقبال را در گوش هر غمگين مىدهد ومىگويد : برخيز كه بخت ودولت ابدى به سراغت آمده است . تو اى محبوس در كندوى شيشه‌اى در اين زندان وزنجير و كثافت ، تا كنون به آرامى رشد كردى تا كسى نشنود - اما -\r\n\r\nچون كنى خامش كنون اى يار من\r\nكز بن هر مو برآمد طبل زن\r\n\r\nدشمنان رشك خود آن قدر كر وبىاحساس هستند كه زدن دهل را مىبينند و صدايش را نمىشنوند ومىگويند : اين كه مىگويند : اين دهل زدنها صدا دارد ، ما نمىشنويم نسيم عطرآگينى از روى رياحين با طراوت مىگذرد و روى آنان را مىنوازد ، آنان از بىاحساسى مىگويند : اين ضربه وآسيب كه بما مىخورد چيست ؟ حوران مبادى عالى هستى دست آنان را مىگيرد ومىكشد ، اين نابخردان نابينا متحيرانه مىگويند : اين كشيدن وشكنجه دادن چيست ؟ ما درد احساس مىكنيم . ما خفته و به خواب خوش فرو رفته‌ايم .\r\nچرا نمىگذاريد بخوابيم . ونمىفهمند كه آن چه را در خواب ورويا جستجو\r\n","description":"","footnote":" ( 1 ) انقروى اين جهان را در بيت مورد تفسير ، آن جهان ثبت كرده است ، اگر چه با يك نظر مىتوان معناى صحيحى به اين نسخه پيدا كرد ، ولى با نظر به مضمون ابيات مربوطه اين جهان مناسبتر است . . ","page_name":" 435 ","page_number":439},
  {"content":"\r\nمىكنند ، اگر ديده بگشايند ، خواسته خود را در همين جذبه و كشيدن مبادى عالى هستى خواهند ديد .\r\nاين كه فرموده‌اند : اولياء الله در بلا ومصيبتها غوطه ور مىشوند ، همان جذبه وكشيدنها است كه از مبادى وهدف هستى آنان را با دستور آفرينندهء هستى به حركت درمىآورند ونمىگذارند كه در دامان طبيعت مخدر به خواب فرو روند .\r\nبلاها وكشش ، همواره با خوبان هشيار سر و كار وشوخىها دارند ، اگر چه گاهى هم سراغ نابينايان به خواب رفته را مىگيرند وشور وهيجانى در آنها هم به وجود مىآورند .\r\n","description":"","footnote":"","page_name":" 436 ","page_number":440},
  {"content":"\r\n\r\nقصهء هلال كه بندهء مخلص بود خداى را ، صاحب بصيرت بىتقليد پنهان شده در بندگى مخلوقات جهت مصلحت ، نه از عجز ، چنان كه لقمان ويوسف از روى ظاهر و غير ايشان بندهء سايس بود اميرى را ، و آن امير مسلمان بود اما كور .\r\n\r\nداند اعمى كه مادرى دارد\r\nليك چونى به وهم در نادرد\r\n\r\nاگر با اين دانش تعظيم اين مادر كند ممكن بود كه از عمى خلاص يابد كه اذا اراد الله بعبد خيراً فتح عينى قلبه ليبصر بهما العيب\r\n\r\nاين راه ز زندگى دل حاصل كن\r\nكاين زندگى تن صفت حيوانى است\r\n( ( 1111 ) ) چون شنيدى بعض اوصاف بلال\r\nبشنو اكنون قصهء ضعف هلال ( 1 ) \r\n( ( 1112 ) ) از بلال او پيش بود اندر روش\r\nخوى بد را بيش كرده بد كشش\r\n( ( 1113 ) ) نى چو تو هر روز واپستر روى\r\nسوى سنگى مىروى از گوهرى\r\n( ( 1114 ) ) همچنان كان خواجه را مهمان رسد\r\nخواجه از ايّام وسالش بررسيد\r\n( ( 1115 ) ) گفت عمرت چند سال است اى پسر\r\nباز گوى و در مدزد وبرشمر\r\n( ( 1116 ) ) گفت هيجده هفده نى نى شانزده\r\nاى برادر خوانده يا كه پانزده\r\n( ( 1117 ) ) گفت واپس واپس اى خيره سرت\r\nباز مىرو تا به فرج مادرت\r\n\r\nتفسير ابيات\r\nتو كه داستان بلال را شنيدى ، اكنون داستان ضعف وبيمارى هلال را هم بشنو ، او در سلوك الى الله از بلال پيشتر رفته و با صفات پليد بيشتر كشا كش نموده\r\n","description":"","footnote":" ( 1 ) هلال يكى از صحابهء پيامبر اكرم وغلام يا هم پيمان مغيرة بن شعبه بوده است حلية الاولياء ابو نعيم اصفهانى ، ج 2 ص 24 . . ","page_name":" 437 ","page_number":441},
  {"content":"\r\nوپيروز شده بود . آن هلال مانند تو نبود كه هر روزى كه از عمرت سپرى مىشود ، عقبتر مىروى و از گوهرى به سنگى برمىگردى . مثل تو مانند آن شخص است كه به مهمانى كسى رفت ، ميزبان از مقدار عمرش پرسيد وگفت : چقدر عمر كرده‌اى ؟ درست بگو و از ساليان عمرت دزدى مكن . مهمان پاسخ داد : هيجده سال دارم ، هفده سال دارم ، نه نه ، من شانزده سال دارم اى برادر خوانده ، به نظرم مىرسد كه پانزده سال بيش ندارم ميزبان به او گفت : اينطور كه تو عقب عقب مىروى ، در نيمه ى راه توقف مكن ، برو و با سر داخل فرج مادرت شو وفكرت را راحت كن\r\n","description":"","footnote":"","page_name":" 438 ","page_number":442},
  {"content":"\r\n\r\n« حكايت در تقرير همين هم »\r\n\r\n( ( 1118 ) ) آن يكى اسبى طلب كرد از امير\r\nگفت رو آن اسب اشهب را بگير\r\n( ( 1119 ) ) گفت آن را من نخواهم ، گفت چون ؟\r\nگفت او واپس رو است وبس حرون\r\n( ( 1120 ) ) سخت پس پس مىرود او سوى بُن\r\nگفت دمّش را به سوى خانه كن\r\n( ( 1121 ) ) دمّ اين استور نفست شهوت است\r\nزان سبب پس پس رود آن خود پرست\r\n( ( 1122 ) ) شهوتِ او را كه دم آمد ز بن\r\nكن مبدل شهوت عقبيش كن\r\n( ( 1123 ) ) چون ببندى شهوتش را از رغيف\r\nسر كند آن شهوت از عقل شريف\r\n( ( 1124 ) ) همچو شاخى كه ببرّى از درخت\r\nسر كند قوّت ز شاخ نيك بخت\r\n( ( 1125 ) ) چون كه كردى دمّ او را آن طرف\r\nگر رود واپس رود تا مكتنف\r\n( ( 1126 ) ) حبذا اسبان رام پيش رو\r\nنى سپس رو نى حرونى را گرو\r\n( ( 1127 ) ) گرم رو چون جسم موسى كليم\r\nتا به بحرينش چو پهناى كليم\r\n( ( 1128 ) ) هست هفتصد ساله راه آن حقب\r\nكه بكرد او عزم در ميدان حب\r\n( ( 1129 ) ) همت سير تنش چون اين بود\r\nسرّ جانش تا به علَّيّين بود\r\n( ( 1130 ) ) شهسواران در سباقت تاختند\r\nخربطان در پايگاه انداختند\r\n( ( 1131 ) ) آن چنان كه كاروانى در رسيد\r\nدر دهى آمد درى را باز ديد\r\n( ( 1132 ) ) آن يكى گفت اندر اين سرماى سخت\r\nچند روز اين جا بيندازيم رخت\r\n( ( 1133 ) ) بانگ آمد نى بينداز از برون\r\nوانگهانى اندر آ تو اندرون\r\n( ( 1134 ) ) هم برون افكن هر آن چه افكندنى است\r\nدر ميا با آن كه اين مجلس سنى است\r\n( ( 1135 ) ) بد هلال استاد دل جان روشنى\r\nسايس و بنده وامير مؤمنى\r\n( ( 1136 ) ) سايسى كردى در آخر آن غلام\r\nليك سلطان سلاطين بنده نام\r\nسايس اسبان ونفس خويش هم\r\nاز فراوان كس شده در پيش هم\r\n( ( 1137 ) ) آن امير از حال بنده بىخبر\r\nكه نبودش جز بليسانه نظر\r\n\r\n","description":"","footnote":"","page_name":" 439 ","page_number":443},
  {"content":"\r\n\r\n\r\n( ( 1138 ) ) آب و گل مىديد و در وى گنج نى\r\nپنج و شش مىديد و اصل پنج نى\r\n( ( 1139 ) ) رنگ طين مىديد و در وى دين نهان\r\nهر پيمبر اين چنين بد در جهان\r\n( ( 1140 ) ) آن مناره ديد و بر وى مرغ نى\r\nبر مناره شاهباز پر فنى\r\n( ( 1141 ) ) و آن دگر مىديد مرغ پر زنى\r\nليك مويى بر دهان مرغ نى\r\n( ( 1142 ) ) آن كه او ينظر بنور الله بود\r\nهم ز مرغ وهم ز موى آگه بود\r\n( ( 1143 ) ) گفت آخر چشم سوى موى نه\r\nتا نبينى مو بنگشايد گره\r\n( ( 1144 ) ) آن يكى گِل ديد نقشين در وحل\r\nوان دگر گُل ديد پر علم و عمل\r\nعلم اندر نور جون فرغوده شد\r\nپس ز حلمت نور يابد قوم لد\r\nشيخ نورانى ز ره آگه كند\r\nبا سخن هم نور را همره كند\r\nجان جمله معجزات اين است خود\r\nكه ببخشد مرده را جان ابد\r\n( ( 1145 ) ) تن مناره علم وطاعت همچو مرغ\r\nخواه سيصد مرغ گير و يا دو مرغ\r\n( ( 1146 ) ) مرد اوسط مرغ بين است او وبس\r\nغير مرغى مىنبيند پيش و پس\r\n( ( 1147 ) ) موى آن نوريست پنهان آنِ مرغ\r\nكه بدان پاينده باشد جان مرغ\r\n( ( 1148 ) ) مرغ كان موى است در منقار او\r\nهيچ عاريت نباشد كار او\r\n( ( 1149 ) ) علم او از جان او جوشد مدام\r\nپيش او نه عاريت باشد نه وام\r\n\r\nآيه\r\n« وإِذْ قالَ مُوسى لِفَتاه لا أَبْرَحُ حَتَّى أَبْلُغَ مَجْمَعَ اَلْبَحْرَيْنِ أَوْ أَمْضِيَ حُقُباً 18 : 60 » ( 1 ) \r\n( و موقعى كه موسى به همراهش يوشع بن نون گفت : من به سير وسفرم ادامه خواهم داد ، تا به جايگاه تلاقى دو دريا ( درياى فارس با درياى رم ) برسم ، يا روزگار طولانى را خواهم رفت [ تا به مقصدم برسم . 
  ]\r\n","description":"","footnote":" ( 1 ) سوره الكهف ، آيهء 60 . . ","page_name":" 440 ","page_number":444},
  {"content":"\r\n\r\n\r\n( ( 1123 ) ) چون ببندى شهوتش را از رغيف\r\nسر كند آن شهوت از عقل شريف\r\n( ( 1124 ) ) همچو شاخى كه ببرّى از درخت\r\nسر كند قوّت ز شاخ نيك بخت\r\n\r\nاين هم يك قانون روانى با اهميت كه هنگامى كه يكى از فعاليتهاى روانى سركوب شود ، فعاليت ديگرى قدرت بيشتر پيدا مىكند .\r\nاين نخستين بار نيست كه از انديشهء تابناك جلال الدين در كتاب مثنوى در شگفتى فرو ميرويم ، زيرا در مجلدات دوازده گانهء گذشته به طور فراوان جلال الدين را ديده‌ايم كه با گذشت هفتصد سال ، از قرن بيستم سر در آورده و با امتيازاتى كه در جهان بينى و انسان يا بى به دست آورده ، مىتواند كرسى استادى معتبرترين دانشگاه هاى دنيا را به شايستگى اشغال نمايد .\r\nمفاد دو بيت مورد تحليل مسأله‌اى است كه تنها روان شناسان دوران متاخر به اهميت فوق العاده آن پى برده‌اند .\r\nمسئله اين است كه هر يكى از فعاليتهاى روانى آدمى كه از جريان طبيعى خود و از ده شود ، آن فعاليت در اشكال ديگرى بروز مىكند . طرح اين مسئله به طورى كه معروف است از دو پزشك يكى به نام برنهايم و ديگرى به نام شاركو آغاز مىشود و در مكتب فرويد مشروحتر بررسى مىشود . ( 1 )  ادگارپش در بيان مكتب پسيكاناليز مىگويد : « به موجب تحليلهاى متعدد ثابت شده است كه تقريبا تمام اين عوامل باطنى ، پس رانده شده و سر كوفته بوده و از اميال غريزى كه با شرايط زندگانى اجتماعى سازگارى نداشته سرچشمه مىگيرند ، تحت فشار تعليم و تربيت واوضاع واحوال محيط اين « پس راندگى » كه يك طرد اوتوماتيك اميال است غالبا بدون اراده واطلاع انسان انجام مىپذيرد .\r\n","description":"","footnote":" ( 1 ) انديشه هاى فرويد ادگارپش ، ترجمه غلامعلى توسلى ، ص 24 . . ","page_name":" 441 ","page_number":445},
  {"content":"\r\nپس از مكشوف ساختن آرزوها واميال پس رانده شده ، معلوم گرديده است كه قسمت بزرگى از آنها داراى مبانى وريشه هاى جنسى بوده‌اند و با در نظر گرفتن آنها مىتوان تاريخ وحوادث مؤثر زندگى بيمار را تشخيص داد . » ( 1 )  اين مطلب را دكتر صبرى جرجيس در معماى پسيكوپاتيك نيز از مكتب روان كاوى نقل نموده ومىگويد : « انسان مبتلا به بيمارى سيكو پاتيك يا سايكو پاتيك ، كسى است كه نتوانسته است من طبيعى را به من اجتماعى در دوران كودكى مبدل نمايد او در اجتماع هنوز مانند كودك راه مىرود » ( 2 )  اين روان كاوان كه حقيقتى را در جنگل انبوه قلمرو درونى پيدا كرده بودند ، تدريجا به نتايج مثبت بسيار عالى نظرياتشان قناعت نكرده خود آنان وپيروانشان ، چنان عاشق مستغرق در نظريه ى خويش گشتند كه قيچى بسيار بزرگ وخيالى پيدا كردند وهمهء انسان را از آن حقيقت دريافت شده بريدند واو را تنها در غرايز طبيعى خلاصه كردند و ساير فعاليتهاى درونى را به عنوان مزاحم آن غرايز معرفى نمودند . بهر حال آن چه كه در عالم درونى انسان مشاهده مىشود تحرك ديناميكى حيات به وسيلهء غرايز گوناگون است كه مىخواهد از هر سدى كه سر راهش بوده باشد نفوذ كند و به فعاليت خويش ادامه بدهد .\r\nاز طرف ديگر حقايق وواقعيات ديگرى وجود دارد كه به وسيلهء تحرك ديناميكى عقل وانديشه براى انسان مطرح مىگردد .\r\nاين دو تحرك بدون مهار قانونى از طرف شخصيت آدمى به تصادم وبرخورد شكننده ومختل كننده منجر مىشود و اين تضاد از قانون سه پايه هگل ( تز وآنتى تز وسنتز ) تبعيت نمىكند ، بلكه اين تضاد به نابودى يكى از طرفين و يا اختلال هر دو طرف مىانجامد . رهبرى اين دو تحرك بسيار نيرومند به وسيله شخصيت را در مرحلهء تشكل عناصر متنوع ومتضاد نيز مىتوان ديد كه پديدهء حيات آن عناصر متنوع را\r\n","description":"","footnote":" ( 1 ) انديشه هاى فرويد ادگارپش ، ص 25 . .  ( 2 ) معماى رفتار سيكو پاتيك ، صبرى جرجيس ، ص 7 . . ","page_name":" 442 ","page_number":446},
  {"content":"\r\nدر اختيار رهبرى خود مىگيرد ونمىگذارد كه تضاد وتخالف آنها به نابودى يك يا چند واحد از عناصر تشكيل دهندهء مركب حيات يا اختلال همهء آنها بيانجامد .\r\nشگفتا ، حيات ابتدايى مىتواند از عهدهء تنظيم وبارور ساختن عناصر مادى تشكيل دهندهء محل خود برآيد ، ولى روان آدمى با اين كه مرحلهء تكامل يافتهء حيات است ، نمىتواند از عهدهء تنظيم واصلاح تحرك حيات با حقايق وايده آلهاى روانى برآيد ولى بايد گفت : اين بدبختى وناتوانى معلول نقص طبيعت آدمى نيست ، بلكه راهى است كه طبيعت پرستان وسود جويان خود پرست پيش پاى انسانها مىگسترانند ، تا از آزادى وايده آل جوئى و كمال پرستى انسانها سد راهى براى من آنان به وجود نيايد . براى اثبات همين معنى كه اصلاح وهماهنگ ساختن تضادهاى دو تحرك طبيعى غرايز وفعاليتهاى روانى كاملًا امكان پذير است ، به اضافهء ده ها دليل منطقى وتجربى كه در كتب اخلاقى ومذهبى و در همين كتاب مثنوى مشاهده مىكنيم ، مطالبى است كه خود فرويد هم متوجه شده ومىگويد :\r\n« هر كس مىتواند بدون آن كه در صدد از بين بردن يا مكتوم داشتن غرايز خود باشد ، براى تسلط به اين غرايز كوشش كند و آنها را كم وبيش تحت سلطه وارادهء خويش قرار دهد .\r\nفرويد موضوع رام نمودن ومطيع ساختن تحريكهاى غريزى را كه مورد توصيه و عمل رواقيون بوده است به طريق زير توضيح مىدهد : « خواهشها وتمناهاى روحى كه در مقابل اصالت حقيقت تسليم مىشوند موجب تسلط بر غرايز مىگردند . البته اين كار دليل بر آن نيست كه مردم از راضى كردن غرايز منصرف شده باشند ، منتهى چون عدم ارضاى غريزه هاى رام شده به اندازهء عدم ارضاى غرايز آزاد دردناك نيست ، لذا انسان با مطيع ومنقاد ساختن خواهشهاى غريزى ، تضمينى در برابر رنج ومحنت براى خود تامين مىنمايد .\r\n","description":"","footnote":"","page_name":" 443 ","page_number":447},
  {"content":"\r\nبايد دانست كه انجام يافتن اين عمل به طور انكار ناپذير امكانهاى تمتع ولذت را تقليل مىدهد ، زيرا شادى ومسرت حاصل از اقناع يك غريزهء آزاد و غير مقيد ، به مراتب شديدتر از فرو نشاندن وراضى ساختن يك غريزهء رام شده ومقيد است . . . مىتوان با حفظ تمايل غريزى ولى يا هدايت آن به طرف مقاصد وموضوعهاى ديگر به قسمى در مقابل رنج از خود دفاع نمود . با اتخاذ اين رويه ، ديگر جهان خارجى با اجراى تمايلات انسان مخالفت نخواهد كرد .\r\nعمل مزبور كه عبارت از تغيير شكل دادن به هدفهاى نخستين غرايز است . تصعيد خوانده مىشود و در اثر آن ، از كار هوش وفعاليت روح لذت بيشترى نصيب شخص خواهد گرديد و از سرنوشت چندان كارى به زيان او ساخته نخواهد بود . » ( 1 )  دو نكته اساسى در عبارات فوق ديده مىشود كه بايد مورد دقت قرار گرفته و در نتايج خود مكتب فرويد تجديد نظر به عمل آورد :\r\nنكتهء يكم - مىگويد : « خواهشها وتمناهاى روحى كه در مقابل اصالت حقيقت تسليم مىشوند . موجب تسلط بر غرايز مىگردند « معلوم مىشود كه اصالت حقيقتى بر خواهشها وتمناهاى روح مطرح است كه مىخواهد بر غرايز مسلط شود .\r\nنكتهء دوم - « منتهى چون عدم ارضاى غريزه هاى رام شده به اندازهء عدم ارضاى غرايز آزاد دردناك نيست . . . » تعبير غرايز آزاد [ كه معلوم نيست چگونه فرويد با آن نظريات ميكانيكى كه در درون آدمى دارد ، ابراز شده است ؟ 
  ] صريح در اين است كه غرايز طبيعى در فعاليتهاى خود زنجير اجبارى به دست و پاى روان آدمى مىبندد و آن آزادى روانى كه ايده آل مطلق همهء انسانها است ، در نيروها وفعاليتهاى عالى و به اصطلاح فرويد در فعاليتهاى تصعيدى روح بارور مىگردد . جملات بعدى عبارت فرويد فوق العاده جالب است كه مىتواند ادعاى جلال الدين\r\n","description":"","footnote":" ( 1 ) انديشه هاى فرويد ، ص 110 و 111 . . ","page_name":" 444 ","page_number":448},
  {"content":"\r\n\r\nرا كه مىگويد :\r\n\r\nچون ببندى شهوتش را از رغيف\r\nسر كند آن شهوت از عقل شريف\r\n\r\nاثبات نمايد . نهايت امر چيزى كه بايد به سخنان فرويد وجلال الدين اضافه كرد ، اين است كه تنها مهار كردن غرايز طبيعى براى تصعيد ورشد يافتن فعاليتهاى عالى روح كافى نيست ، زيرا تحديد وتسلط بر غرايز به طور مستقيم كارى كه مىكند ، عبارتست از متراكم ساختن نيروى حياتى نه رهبرى وتوجيه آن براى شكوفان ساختن روح ، اين تراكم اگر سازمان روانى آدمى را مختل نسازد ، تدريجا استهلاك مىشود و از بين مىرود .\r\nتنها تعليم و تربيت صحيح است كه نيروهاى ذخيره شده از غرايز طبيعى را به استخدام تحريك تعقل وفعاليتهاى وجدانى وتيز كردن هوش و غير ذلك ، درمىآورد .\r\nتفسير ابيات\r\nشخصى از يك امير اسبى طلبيد . امير گفت : برو آن اسب سفيد كه سياهى هم دارد بگير . آن شخص گفت : من آن اسب را نمىخواهم ، زيرا سخت عقب عقب مىرود ، امير گفت حالا كه واپس مىرود ، دمش را به طرف خانه ومقصدت قرار بده ، تا عقب عقب روانهء مقصدت شود .\r\nدم اين چهار پاى نفس تو شهوت است ، به همين جهت است كه آن خود پرست هميشه واپس مىرود .\r\nدم اين چارپاى چموش را كه ريشهء بنيادينش شهوت است ، به طرف آخرت برگردان . اگر تو شهوت نفس را از خواسته هايش ببندى ، تعقل تو قدرت پيدا مىكند ، چنان كه اگر شاخه‌اى را ببرى ، شاخه ديگر قوت پيدا مىكند و بهتر مىرويد .\r\nپس از آن كه دم چارپاى چموش نفس را به طرف آخرت برگردانيدى واپس\r\n","description":"","footnote":"","page_name":" 445 ","page_number":449},
  {"content":"\r\nواپس به پناهگاه الهى خواهد رفت .\r\nخوشا به حال اسبان آرام وپيشرو كه نه واپس برمىگردند و نه اسير چموشى هستند . مانند جسم موسى كليم الله تند و با شتاب رو به مجمع البحرين برو . اين كه موسى فرمود : من حقبى راه خواهم رفت ، حقب هفتصد سال راه است كه موسى در ميدان محبت در پيش گرفته بود ، وقتى كه همت سير جسمانى موسى به اين عظمت است ، بيقين همت حال روحانيش سير به عالم عليين مىباشد .\r\nشهسواران ميدان تكامل در ميدان سبقت تاختند و به مقصد رسيدند ، ولى تن پروران احمق در همان پايگاه نخستين درماندند . مانند آن كاروان كه در سرماى سخت به دهى رسيدند ، ودرى باز ديدند . يكى از كاروانيان گفت : هوا خيلى سرد است ، بياييد چند روز رخت اقامت در اين خانه بيافكنيم . بانگى از درون خانه بلند شد كه نه خير ، رخت خود را بيرون بياندازيد وسپس به اين خانه داخل شويد ، نه تنها رخت ، بلكه هر چه را كه بيرون انداختنى است ، بيرون بياندازيد و با آن بيرون افكندنىها به اين مجلس وارد نشويد كه اين مجلس جايگاه بس و الا است .\r\nآن هلال كه شمه‌اى از داستانش را گفتم ، رادمردى استاد و داراى جان نورانى بود ، او مدبر حيوانات وبنده‌اى بود كه در عين بندگى مقام اميرى داشت و با ايمان بود .\r\nاين غلام در آخر چارپايان خدمت كار بود وتدبير مىكرد ، او نام بنده داشت ولى در باطن سلطان السلاطين بود ، هم در آن حال كه سرپرستى اسبان خواجه را به عهده داشت ، تدبير ومهار نفس خود را هم به عهده گرفته بود ، او از افراد فراوانى پيشروتر بود . خواجه اين غلام از حالش اطلاعى نداشت ، زيرا كه نظرش در بارهء آن غلام همان نگاه شيطان به آدم ابو البشر بود كه -\r\n\r\nرنگ طين مىديد و در وى گنج نى\r\nپنج و شش مىديد و اصل پنج نى\r\n\r\nنظر مردم احمق به پيامبران همواره همين نظر ابليسانه بوده است . مانند كسى كه مناره را مىبيند و مرغ شاهباز پر فنى را كه بر بالايش نشسته است ، نمىبيند .\r\n","description":"","footnote":"","page_name":" 446 ","page_number":450},
  {"content":"\r\nشخص ديگر به اضافه اين كه همان مناره را مىبيند ، مرغ با بال وپرى را بالاى آن مناره مشاهده مىكند ، ولى راز ديگرى را در آن مرغ نمىبيند . شخص سومى هم كه ديدگانش از نور الهى برخوردار است ، به آن مناره مىنگرد ، هم مناره مىبيند وهم مرغى بر بالاى آن وهم مويى نورانى در دهان آن مرغ مشاهده مىكند .\r\nرهبرانى كه نور در منقار مرغ مىبينند به مردم مىگويند : به آن نور بنگريد ، وگر نه هيچ گرهى در اين زندگانى براى شما باز نخواهد گشت .\r\nهمچنين مانند كسى كه گل نقاشى شده را مىبيند و ديگرى حقيقتى پر از علم و عمل را . هنگامى كه علم انسانى با نور درآميخته شد ، آن بردبارى وعظمت را به وجود مىآورد كه مردم پليد و پر لجاجت را هم نورانى مىسازد . مرد الهى نورانى تو را از راه ورسم منزلها آگاه مىكند وسخنى را كه با تو در ميان مىگذارد همراه نور به درون تو مىفرستد . جان همهء معجزات در حقيقت همين است كه حيات ابدى به مردگان مىبخشد . اكنون مثل مناره و مرغ و مو را بايد توضيح بدهيم :\r\n\r\nتن مناره علم وطاعت همچو مرغ\r\nخواه سيصد مرغ گير و يا دو مرغ\r\n\r\nتعداد انواع علوم وطاعات از نظر صورت گوناگون است ولى از نظر معنى وهدف يكى است ، لذا تفاوتى ندارد كه آنها را يكى بدانى يا متعدد .\r\nمردم متوسط همان مناره و مرغ ( بدن وعلم وطاعت را مىبينند وبس . ولى ديدن آن موى كه نور اسرار آميز آن مرغ وجان واقعى او است ، از هر كس ساخته نيست ومخصوص سالكين راه خدا است . ( 1 )  آن موى رسته در منقار مرغ نمىتواند عاريتى بوده باشد ، زيرا شىء عاريتى محصول ابديت به وجود نمىآورد ، لذا موى منقار آن مرغ از اعماق جانش مىجوشد ورهسپار ابديت مىگردد .\r\n","description":"","footnote":" ( 1 ) مصرع مورد تفسير چنين است كه « هم ز مرغ وهم ز موى آگه بود » . جلال الدين در ابيات بعدى موى را به نور تفسير كرده است . بعضى از شارحين مثنوى مانند آقاى موسى نثرى ، موى را به معناى نوا ومويه تفسير كرده‌اند . . ","page_name":" 447 ","page_number":451},
  {"content":"\r\n\r\nرنجور شدن هلال وبىخبرى خواجهء او از رنجورى او از تحقير وناشناخت ، وواقف شدن حضرت مصطفى صلى الله عليه وآله و رفتن آن حضرت به عيادت او\r\n\r\n( ( 1150 ) ) از قضا رنجور شد روزى هلال\r\nمصطفى را وحى شد غماز حال\r\n( ( 1151 ) ) بُد ز رنجوريش خواجه بىخبر\r\nكه برِ او بُد كساد وبىخطر\r\n( ( 1152 ) ) خفته نُه روز اندر آخر محسنى\r\nهيچ كس از حال او آگاه نى\r\n( ( 1153 ) ) آن كه كس بود وشهنشاه كسان\r\nعقل صد چون قلزمش هر جا رسان\r\n( ( 1154 ) ) وحيش آمد رحم حق غمخوار شد\r\nكه فلان مشتاق تو بيمار شد\r\n( ( 1155 ) ) مصطفى بهر هلال با شرف\r\nرفت از بهر عيادت آن طرف\r\n( ( 1156 ) ) در پى خورشيد وحى آن مه روان\r\nوان صحابه در پيش چون اختران\r\n( ( 1157 ) ) ماه مىگويد كه اصحابى نجوم\r\nللسرى قدوه للطاغى رجوم\r\n( ( 1158 ) ) مير را گفتند كان سلطان رسيد\r\nاو ز شادى بىدل وجان برجهيد\r\n( ( 1159 ) ) بر گمانِ آن ز شادى زد دو دست\r\nكان شهنشه بهر آن مير آمدست\r\n( ( 1160 ) ) چون فرود آمد ز غرفه آن امير\r\nجان همىافشاند پا مزد بشير\r\n( ( 1161 ) ) پس زمين بوس و سلام آورد او\r\nكرد رخ را از طرب چون ورد او\r\n( ( 1162 ) ) گفت بسم الله مشرف كن وطن\r\nتا كه فردوسى شود اين انجمن\r\n( ( 1163 ) ) تا فزايد قصر من بر آسمان\r\nتا كه ديدم قطب دوران زمان\r\n( ( 1164 ) ) گفتش از بهر عتاب آن محترم\r\nمن براى ديدن تو نامدم\r\n( ( 1165 ) ) گفت روحم آنِ تو خود روح چيست\r\nهين بفرما كاين تجشم بهر كيست ؟\r\n( ( 1166 ) ) تا شوم من خاك پاى آن كسى\r\nكه به باغ لطف توستش مغرسى\r\nچون چنين گفت او ونخوت را براند\r\nمصطفى ترك عتاب او بخواند\r\n( ( 1167 ) ) پس بگفتش كان هلال عرش كو ؟\r\nهم چو مهتاب از تواضع فرش كو ؟\r\n( ( 1168 ) ) آن شهى در بندگى پنهان شده\r\nبهر جاسوسى به دنيا آمده\r\n( ( 1169 ) ) تو مگو كاو بنده وآخورچى است\r\nاين بدان كه گنج در ويرانه است\r\n\r\n","description":"","footnote":"","page_name":" 448 ","page_number":452},
  {"content":"\r\n\r\n\r\n( ( 1170 ) ) اى عجب چون است از سقم آن هلال ؟\r\nكه هزاران بدر هستش پاى مال\r\n( ( 1171 ) ) گفت از رنجش مرا آگاه نيست\r\nليك روزى چند بر درگاه نيست\r\n( ( 1172 ) ) صحبت او با ستور واستر است\r\nسايس است و منزل او آخور است\r\n( ( 1173 ) ) رفت پيغمبر به رغبت بهر او\r\nاندر آخور آمد اندر جست و جو\r\n( ( 1175 ) ) بوى پيغمبر ببرد آن شير نر\r\nهمچنان كه بوى يوسف را پدر\r\n( ( 1176 ) ) موجب ايمان نباشد معجزات\r\nبوى جنسيّت كند جذب صفات\r\n( ( 1177 ) ) معجزات از بهر قهر دشمن است\r\nبوى جنسيت پى دل بردن است\r\n( ( 1178 ) ) قهر گردد دشمن امّا دوست نى\r\nدوست كى گردد به بسته گردنى\r\n( ( 1179 ) ) اندر آمد او ز خواب از بوى او\r\nگفت سرگين دان درون اين گونه بو ؟\r\n( ( 1180 ) ) از ميان پاى استوران بديد\r\nدامن پاك رسول بىنديد\r\n( ( 1181 ) ) پس ز گنج آخور آمد غژغژان\r\nروى بر پايش نهاد آن پهلوان\r\n( ( 1182 ) ) پس پيمبر روى بر رويش نهاد\r\nبر سر و بر چشم ورويش بوسه داد\r\n( ( 1183 ) ) گفت يارا ، تو چه پنهان گوهرى\r\nاى غريب عرش چونى ؟ خوشترى ؟\r\n( ( 1184 ) ) گفت چون باشد خود آن شوريده خواب\r\nكه درآيد در دهانش آفتاب\r\n( ( 1185 ) ) چون بود آن تشنه‌اى كاو گل خورد\r\nآب بر سر بنهدش خوش مىبرد\r\n\r\nروايت\r\n« عن النبى صلى الله عليه وآله اصحابى كالنجوم بايهم اقتديتم اهتديتم »\r\n( اصحاب من مانند ستارگان هستند ، از هر يك از آنها پيروى كنيد هدايت خواهيد يافت ) .\r\n","description":"","footnote":"","page_name":" 449 ","page_number":453},
  {"content":"\r\n\r\n\r\n( ( 1176 ) ) موجب ايمان نباشد معجزات\r\nبوى جنسيّت كند جذب صفات\r\n( ( 1177 ) ) معجزات از بهر قهر دشمن است\r\nبوى جنسيّت پى دل بردن است\r\n( ( 1178 ) ) قهر گردد دشمن امّا دوست نى\r\nدوست كى گردد به بسته گردنى\r\n\r\nمعجزاتى كه پيامبران مىآورند ، تنها براى سركوبى انكار كنندگان است ، نه براى چشانيدن طعم ايمان .\r\nاين هم يك مسئلهء فوق العاده مهم است كه جلال الدين هشيارانه مطرح مىكند ومىگويد : معجزه هايى كه به وسيلهء پيامبران صورت گرفته است ، عامل مستقيم وعلت صد در صد ايمان و چشيدن طعم روحانى آن نبوده است ، بلكه براى برداشتن لجاجت وخصومت انكار كنندگان از پيش پاى تبليغ رسالت بوده است . اين مطلب كاملًا متين وعميق است ، زيرا اثر معجزات همين قدر بوده است كه مردم آن زمان بدانند كه ادعا كنندهء نبوت ورسالت از اصول خود خواهى ورياست و مال پرستى وجهالت تحريك نشده است ، بلكه مقامى را كه ادعا مىكند مستند به دليل وبرهان روشن ومحكمى است . آنان با شرايط گوناگون ذهنى با معجزات رو برو مىشدند : بعضى از آنان با اين كه مىدانستند كار ما فوق طبيعى صورت مىگيرد ، لجاجت نموده ومىگفتند : اين كار نوعى از سحر وتردستى وجادوگرى است .\r\nبعضى ديگر از حالت انكار به حالت شك وترديد تنزل مىكردند و در مقابل معجزه مبهوت مىماندند .\r\nگروه ديگر احساس مىكردند كه معجزه‌اى كه صورت گرفته است كار عادى نيست ويقينا از دست مردم معمولى برنمىآيد پس شخص داراى معجزه قدرت فوق العاده‌اى است كه چنين كارى را انجام مىدهد ، ولى آيا مىتوان با آن معجزه ادعاى آورندهء آن را همه جانبه پذيرفت ؟ مسئلهء ديگرى است .\r\n","description":"","footnote":"","page_name":" 450 ","page_number":454},
  {"content":"\r\nدستهء ديگر از مردم معجزه را مىپذيرفتند وادعاى رسالت آورندهء معجزه را هم قبول مىكردند . همين پذيرش به تنهايى كافى نبود كه آن مردم واقعا ايمان بياورند وسراسر وجودشان از نور ايمان روشن شود . به همين جهت است كه اشخاص با ايمان در پيرامون پيامبران درجات مختلفى داشتند - على بن ابى طالب عليه السلام ايمانى داشت وخالد بن وليد ايمان ديگرى . ابو ذر غفارى وسلمان فارسى ايمانى داشتند و يك عرب بيابانى هم ايمانى ديگر . پس در حقيقت معجزه چنان كه جلال الدين مىگويد : مانند لا روبى جويبار تبليغ رسالت بوده است ، نه عامل صد در صد ايمان واقعى . آن گاه جلال الدين عامل اصلى ايمان را مطرح مىكند ومىگويد : اين عامل عبارت است از استشمام بوى حقيقت از ادعا كنندهء نبوت كه هم موجب تصديق پيامبر است وهم عامل بروز وشكوفان شدن ايمان . به همين جهت بود كه پيامبر اكرم چه به وسيلهء آيات قرآنى و چه به وسيلهء گفتار وكردار خود ، همواره عقول ووجدانهاى پاك مردم را تحريك مىكرده است كه نتيجهء تصديق و ايمان حقيقى را به دنبال خود مىآورد . از اين بيان به نتيجهء بسيار مهم ديگرى هم مىرسيم و آن اين است كه كسانى كه براى تصديق مبادى دين ولزوم ايمان به ماوراى طبيعت دنبال پيدا كردن پديده هاى غير عادى مىروند ، مانند پيشگويىها و ساير فعاليتهاى غير معمولى روانى ، در حقيقت از تعقل وفعاليت ناب فطرت ووجدان برخوردار نيستند ، زيرا مىخواهند براى تصديق و ايمان خود به عصاهايى تكيه كنند كه نه هدف را نشان مىدهد و نه راه سنگلاخ را مىتواند هموار كند و نه براى كسى كه چشم ندارد عصا مىتواند چشمى بوده باشد . استناد به معجزات در باره ايمان ورشد وتكاملى كه نتيجهء آن است ، مانند استناد به دلايل منطقى وعلمى است كه تنها مىتواند بگويد :\r\n\r\nاين قدر هست كه بانگ جرسى مىآيد\r\n\r\nاما آن جرس چيست ؟ وبانگى كه مىنوازد چه نغمه‌اى را در بر دارد ونوازندهء آن كيست و چه مىخواهد ورابطهء شنوندگان بانگ جرس چه ارتباطى با نوازندهء آن\r\n","description":"","footnote":"","page_name":" 451 ","page_number":455},
  {"content":"\r\n\r\nجرس دارد و يا مىتواند داشته باشد ؟ مسائلى است كه 4 = 2 × 2 ناچيزتر از آن است كه بتواند پاسخ آن مسائل را به من وشما كاروانيان اسرار آميز هستى اسرار آميز بياموزد . نمىخواهيم بگوييم : 4 = 2 × 2 خيالات است ، بلكه مىگوييم : 4 = 2 × 2 كارى با اثبات ونفى اين كه « من بايد از حيات خود دفاع كنم يا دفاع نكنم » ندارد .\r\nتفسير ابيات\r\nاز قضاى الهى هلال آن بزرگ كوچك نما بيمار شد وپيك وحى به سراغ پيامبر آمد وآگاهش ساخت كه يكى از دوستان ما بيمار است .\r\nخواجهء هلال از بيمارى او بىاطلاع بود ، زيرا هلال در نظر خواجه بىاهميت وبىرونق بود . هلال با آن حال رنجورى مدت نه روز در آخور افتاده بود و هيچ كس از حال او اطلاعى نداشت . ولى آن كه سرور انسانها بود عقلش چون درياى بىكرانى او را به هر جايى رهنمون مىشد . وحى به او رسيد ورحم الهى غمخوار هلال گشت . اى پيامبر برخيز وبيمارى را كه مشتاق تست ، درياب پيامبر مصطفى براى عيادت وديدار هلال رهسپار كويش گشت . خورشيد وحى در پيش افتاد و آن ماه گردون رسالت در دنبالش ، ياران عزيزش چونان اختران فروزان در پى او سراغ كوى هلال را گرفتند . من كه ياران پيامبر را بستارگان تشبيه نمودم ، بنا به گفتهء خود پيامبر است كه فرموده : « اصحاب من مانند ستارگاناند كه » پيشوايان سيركنندگان به سر منزل حق وحقيقت و سنگسار كنندگان طغيانگران بشريتاند .\r\nبه خواجهء هلال خبر دادند كه پيامبر به خانهء تو مىآيد ، خواجه با شنيدن اين خبر ، دل وجان باخته از جاى برجست ، كف زنان وشادى كنان برخاست كه پيامبر به ديدار او آمده است از غرفه پايين آمد و به مژدگانى پيكى كه چنان بشارتى را آورده بود ، جان مىافشاند . شتابان به حضور پيامبر رسيد و زمين ادب بوسيد و سلام به پيامبر گفت وصورتش از شادى وطرب مانند گل برافروخت و\r\n","description":"","footnote":"","page_name":" 452 ","page_number":456},
  {"content":"\r\n\r\nگفت بسم الله مشرف كن وطن\r\nتا كه فردوسى شود اين انجمن\r\nتا فزايد قصر من بر آسمان\r\nزان كه ديدم قطب دوران زمان\r\n\r\nپيامبر در حال عتاب به او فرمود : من به ديدن تو نيامده‌ام . خواجهء هلال گفت : اى مالك مطلق روحم ، - روح در مقابل مقام والاى تو چه ارزشى دارد - پس بفرماييد : به ديدن چه كسى آمده‌ايد ؟ تا من خاك پاى آن شخص عزيز كه در باغ لطف تو كاشته شده است بگردم . موقعى كه خواجه با اين گفتارش باد كبر ونخوت را از مغزش دور كرد ، پيامبر دست از عتابش برداشت و -\r\n\r\nپس بگفتش كان هلال عرش كو ؟\r\nهمچو مهتاب از تواضع فرش كو ؟\r\n\r\nبگو ببينم ، هلال عرش آساى من كجا است و آن شاه پوشيده در لباس بندگى من كو ؟ تو كوچكتر از آن هستى كه او را بشناسى ، منزل اصلى او اين خاكدان سپنجى نيست ، بلكه او جاسوسى است كه از عرش برين به ديدن خاك نشينان فرود آمده است .\r\nمگو كه هلال بنده وآخورچى است ، زيرا او گنجى در ويرانه اين خاكدان است . بگو ببينم : حال هلال برتر از هزاران بدر چطور است وبيماريش در چه وضعى است ؟ آن خواجهء ناانسان و انسان نشناس پاسخ داد كه نمىدانم بيمارى هلال چيست و در چه حال است اما اين مقدار مىدانم كه چند روز است كه پيدا نيست واو را در بارگاهم نمىبينم . من كارى با او ندارم زيرا -\r\n\r\nصحبت او با ستور واستر است\r\nسايس است و منزل او آخور است\r\n\r\nپيامبر فورا برخاست و با ميل شديد به سوى آخور رفت كه هلال را پيدا كند . آخورى كه هلال در آن آرميده بود ، تاريك و تنگ وپليد بود ، اما جايى كه انس والفت از در درآيد ، تاريكى وتنگى وپليدى لحظه‌اى در آنجا نمىپايد . آن شير مرد ربانى بوى عطرآگين پيامبر را دريافت چونان يعقوب كه بوى يوسف را دريافت شما گمان مىكنيد كه هلال با معجزه غير طبيعى به چنين ايمان روحانى دست يافته\r\n","description":"","footnote":"","page_name":" 453 ","page_number":457},
  {"content":"\r\nبود ؟ نه هرگز ، زيرا -\r\n\r\nموجب ايمان نباشد معجزات\r\nبوى جنسيت كند جذب صفات\r\n\r\nآن همه معجزات كه پيامبران مىآوردند براى جلو گيرى از اخلالگرى دشمنان لجوج بوده است ، اما احساس تجانس و قرار گرفتن دل در جاذبهء پيشواى ربانى است ، نه با بستن اجبارى گردن مردم به وسيلهء معجزه . هلال با دريافت بوى پيامبر از خواب برجست و با خويشتن گفت : شگفتا ، جايگاه سرگين و اين گونه بوى جان پذير درست دقت كرد و در حال نيم خيز از لاى پاهاى ستوران ، دامن پاك پيامبر بىنظير را ديد . از گوشهء آخور روى شكم و پاها به سوى پيامبر خزيد و روى به پاهاى پيامبر نهاد ، پيامبر هم رو به روى هلال نهاد و بر سر و چشم ورويش بوسه ها داد و -\r\n\r\nگفت يارا ، تو چه پنهان گوهرى\r\nاى غريب عرش چونى ؟ خوشترى ؟\r\n\r\nهلال عرض كرد : پيامبرا ، چگونه خواهد بود حال آن شوريده خواب كه برخيزد و ببيند كه خورشيد جهان آرا به سراغش آمده و در درونش فرو مىرود وچگونه خواهد بود حال تشنه‌اى كه از سوز عطش گل مىخورد ، ناگهان به بيند كه امواج انبوه آب او را روى سر نهاده ومىبرد . به كجا ؟ به آنجا كه خاطر خواه اوست .\r\n","description":"","footnote":"","page_name":" 454 ","page_number":458},
  {"content":"\r\n\r\nدر بيان آنكه مصطفى عليه وعلى آله الصلاة والسلام چون شنيد كه عيسى عليه السلام بر روى آب رفت ، فرمود لو ازداد يقينه لمشى على الهواء\r\n\r\n( ( 1186 ) ) همچو عيسى بر سرش گيرد فرات\r\nكايمنى از غرفه در آب حيات\r\n( ( 1187 ) ) گفت احمد گر يقينش افزون بدى\r\nخود هوايش مركب وهامون شدى\r\n( ( 1188 ) ) همچو من كه بر هوا راكب شدم\r\nدر شب معراج مستصحب شدم\r\n( ( 1189 ) ) گفت چون باشد سگ كور پليد\r\nجست او از خواب و خود را شير ديد\r\n( ( 1190 ) ) نى چنان شيرى كه كس تيرش زند\r\nبل ز بيمش تيغ وپيكان بشكند\r\n( ( 1191 ) ) كور بر اشكم رونده همچو مار\r\nچشمها بگشاد و در باغ وبهار\r\n( ( 1192 ) ) چون بود آن ، چون كه از چونى رهد\r\nدر حياتستان بىچونى رسد\r\n( ( 1193 ) ) گشت چونى بخش اندر لا مكان\r\nگرد خوانش جمله شيران چون سگان\r\n( ( 1194 ) ) او ز بىچونى دهدشان استخوان\r\nدر جنابت تن زن اين سوره مخوان\r\n( ( 1195 ) ) تا ز چونى غسل نارى تو تمام\r\nهين برين مصحف منه كف اى غلام\r\n( ( 1196 ) ) گر پليدم ور نظيفم اى شهان\r\nاين نخوانم ، پس چه خوانم در جهان\r\n( ( 1197 ) ) تو مرا گويى كه از بهر ثواب\r\nغسل ناكرده مرو در حوض آب\r\n( ( 1198 ) ) هر كه اندر حوض نايد پاك نيست\r\nوز برون حوض غير خاك نيست\r\n( ( 1199 ) ) گر نباشد آبها را اين كرم\r\nكاو پذيرد مر خبث را دم به دم\r\n( ( 1200 ) ) واى بر مشتاق و بر اميد او\r\nحسرتا بر حسرت جاويد او\r\n( ( 1201 ) ) آب دارد صد كرم صد احترام\r\nكه پليدان را پذيرد والسلام\r\n( ( 1202 ) ) اى ضياء الحق حسام الدين كه نور\r\nپاسبان توست از شر الطيور\r\n( ( 1203 ) ) پاسبان توست نور وارتعاش\r\nاى تو خورشيد مستر از خفاش\r\n( ( 1204 ) ) چيست پرده پيش روى آفتاب\r\nجز فروغ وشعشع وتيزى وتاب\r\n( ( 1205 ) ) حجب اين خورشيد هم نور رب است\r\nبىنصيب از وى خفاش است و شب است\r\n\r\n","description":"","footnote":"","page_name":" 455 ","page_number":459},
  {"content":"\r\n\r\n\r\n( ( 1206 ) ) هر دو چون در بعد وپرده مانده اند\r\nيا سيه رو يا فسرده مانده اند\r\n( ( 1207 ) ) چون نوشتى بعضى از قصهء هلال\r\nداستان بدر آر اندر مقال\r\n( ( 1208 ) ) آن هلال و بدر دارند اتحاد\r\nاز دويى دورند و از نقص و فساد\r\n( ( 1209 ) ) آن هلال از نقص در باطن بريست\r\nاو به ظاهر نقص تدريج آوريست\r\n( ( 1210 ) ) درس گويد شب به شب تدريج را\r\nدر تأنى بردهد تفريج را\r\n( ( 1211 ) ) در تأنى گويد اى عجول خام\r\nپايه پايه بر توان رفتن به بام\r\n( ( 1212 ) ) ديگ را تدريج واستادانه جوش\r\nكار نايد قليهء ديوانه جوش\r\n( ( 1213 ) ) حق نه قادر بود بر خلق فلك\r\nدر يكى لحظه به كن بىهيچ شك\r\n( ( 1214 ) ) پس چرا شش روز آن را بركشيد\r\nكل يوم الف عام اى مستفيد\r\n( ( 1215 ) ) خلقت آدم چرا چل صبح بود\r\nاندر آن گِل اندك اندك مىفزود\r\n( ( 1216 ) ) خلقت طفل از چه اندر نه مه است\r\nزان كه تدريج از شعار آن شه است\r\nزين سحر تا آن سحر سالى مرار\r\nتا به آخر يافت اين صورت قرار\r\n( ( 1217 ) ) نى چو تو اى خام كاكنون تاختى\r\nطفلى و خود را چو شيخى ساختى\r\n( ( 1218 ) ) بردويدى چون كدو فوق همه\r\nكو تو را پاى جهاد وملحمه ؟\r\n( ( 1219 ) ) تكيه كردى بر درختان وجدار\r\nبر شدى اى اقرعك هم قرعوار\r\n( ( 1220 ) ) اول ار شد مركبت سرو سهى\r\nليك آخر گشت بىمغز وتهى\r\n( ( 1221 ) ) رنگ سبزت زرد شد اى قرع زود\r\nزان كه او گلگونه بود اصلى نبود\r\n\r\nآيه\r\n« إِنَّه لَقُرْآنٌ كَرِيمٌ . فِي كِتابٍ مَكْنُونٍ . لا يَمَسُّه إِلَّا اَلْمُطَهَّرُونَ 56 : 77 - 79 » ( 1 ) \r\n( به تحقيق او قرآن كريم است . در كتابى پوشيده ومخفى . دست به او نمىزند مگر پاكان و طهارت يافتگان ) .\r\n« إِنَّ رَبَّكُمُ الله اَلَّذِي خَلَقَ اَلسَّماواتِ واَلأَرْضَ فِي سِتَّةِ أَيَّامٍ ثُمَّ اِسْتَوى عَلَى\r\n","description":"","footnote":" ( 1 ) سوره الواقعه ، آيهء 77 و 78 و 79 . . ","page_name":" 456 ","page_number":460},
  {"content":"\r\n\r\n\r\nاَلْعَرْشِ 7 : 54 . . . » ( 1 ) \r\n( به تحقيق خداى شما الله است كه آسمانها و زمين را در شش روز آفريده وسپس خداوند همهء ملك هستى را زير سلطهء خود قرار داد [ يا سپس به تنظيم نيروى كلى هستى پرداخت 
  ] .\r\n« وإِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ 22 : 47 » ( 2 ) \r\n( و به تحقيق يك روز در نزد پروردگار تو مانند هزار سال از آن سالها است كه مىشماريد . )\r\nروايت\r\n« قيل للنبى صلى الله عليه وآله : ان عيسى عليه السلام يقال انه مشى على الماء فقال صلى الله عليه وآله لو ازداد يقينا لمشى على الهواء . » ( 3 ) \r\n( به پيامبر اكرم گفتند : كه گفته مىشود : حضرت عيسى عليه السلام روى آب راه رفت ؟ فرمود : اگر يقينش زيادتر بود ، در هوا راه مىرفت ) .\r\nتوضيح\r\n- روايت مزبور از نظر سند احتياج به اثبات دارد و از نظر دلالت داراى معناى صحيح به نظر نمىرسد ، مسلم است كه مقام حضرت عيسى بن مريم بالاتر از مقام حضرت سليمان بود كه به هوا مسلط بوده است ، با اين كه مطابق بعضى از منابع معتبر حضرت عيسى عليه السلام از سليمان افضل بوده است . به اضافه اين كه اسناد نقص يقين به پيامبر عظيم الشانى مانند عيسى با روش فلسفهء الهى سازگار نيست .\r\nاگر چه مطابق آيهء تفضيل ، بعضى از پيامبران به بعضى ديگر برترى دارند ، ولى حضرت عيسى كه آن قدرت الهى را دارا بوده است كه بتواند روى آب برود ، مىتوانسته است در هوا هم راه برود ، زيرا رفتار ما فوق طبيعت در هر دو يك منشأ دارد . خود پيامبر ما هم در موقع معراج در هوا راه نرفته است ، بلكه با ورود در جاذبهء\r\n","description":"","footnote":" ( 1 ) سوره الاعراف ، آيهء 54 . .  ( 2 ) سوره الحج ، آيهء 47 . .  ( 3 ) احياء العلوم ، غزالى ، ج 4 ص 71 . . ","page_name":" 457 ","page_number":461},
  {"content":"\r\n\r\n\r\nجهانى ، هوا وفضا وستارگان همه و همه از پيش پاى آن حضرت كنار رفته‌اند يا در هم پيچيده شده‌اند و آن بيت را كه جلال الدين پس از روايت مزبور مىگويد :\r\nهمچو من كه بر هوا راكب شدم در شب معراج مستصحب شدم يك ديد معمولى در بارهء معراج پيامبر اكرم است . به اضافهء اين كه جملهء مزبور بوى كبر ونخوت مىدهد كه دور ازشان پيامبر است . » خمر طينة آدم بيده اربعين صباحا . » ( 1 ) \r\n( خداوند طينت آدم را با دست خود چهل روز تخمير كرد ) .\r\nتوضيح\r\n- اين روايت هم كه به عنوان حديث قدسى نقل شده است ، احتياج به اثبات دارد .\r\n\r\n( ( 1213 ) ) حق نه قادر بود بر خلق فلك\r\nدر يكى لحظه به كن بىهيچ شك\r\n( ( 1214 ) ) پس چرا شش روز آن را بر كشيد\r\nكل يوم الف عام اى مستفيد\r\n( ( 1215 ) ) خلقت طفل از چه اندر نه مه است\r\nزان كه تدريج از شعار آن شه است\r\n\r\nجريان مشيت الهى در جهان طبيعت مطابق قوانين مناسب طبيعت است\r\nدر مباحث مجلدات گذشته اين اصل را متذكر شده‌ايم كه جلوهء مشيت خداوندى در جهان طبيعت ، اجزاء و روابط وكون و فساد اين جهان را مطابق مقتضيات ماده وحركت وتفاعل به جريان مىاندازد . بهترين مثال اين جريان ، عبارتست از ارادهء آدمى وصحنهء مادى كه جلوه گاه ارادهء او است .\r\nهيچ جاى ترديد نيست كه اراده در درون آدمى حقيقتى است وحركت اعضاى مادى او و تصرف وتاثيرى كه در پهنهء ماده به وجود مىآورد واقعياتى است از سنخ ديگر . اراده پديده ايست كه نه محسوس است و نه وزن دارد و نه رنگ و بو وطعم و نه\r\n","description":"","footnote":" ( 1 ) شرح انقروى ، وعوارف المعارف هامش احياء العلوم ، ج 6 ص 281 . . ","page_name":" 458 ","page_number":462},
  {"content":"\r\nقابل اندازه گيرى با مقياسات مادى عينى و نه قابل تقسيم به آحاد عواملى كه آن را به وجود آورده است . . . در صورتى كه اعضاء ومواد عينى وحركات وروابطى كه در عالم ماده به وسيلهء اراده دگرگون مىشوند و در مجراى تاثير وتاثر قرار مىگيرند ، محسوس و داراى وزن و ساير كيفيات مادى مىباشند .\r\nيكى از خواص جريان اشياء در عالم طبيعت بروز تدريجى آنها است كه مانند حلقه هاى زنجير يكى پس از ديگرى كشيده مىشوند ، تا دوران كودكى سپرى نشود ، دورانى جوانى فرا نمىرسد و تا دوران نطقه‌اى منقضى نگردد نوبت دوران كودكى سپرى نشود ، دورانى جوانى فرا نمىرسد و تا بعضى از عناصر راديو آكتيو مانند اورانيوم مقدار معينى از اشعه را از خود منتشر نكند ، به سرب اورانيوم نمىرسد .\r\nآيا اين ضرورت تدريج ناشى از ذات مواد است به اين معنى كه خود مواد ذاتا مقتضى بروز تدريجى هستند ؟ آيا ضرورت تدريج معلول ارتباط دسته جمعى مواد با يكديگر مىباشد ؟ اين دو سؤال تا كنون به طور علمى محسوس به پاسخ قانع كننده‌اى نرسيده است .\r\nالبته ما انسانها عادت كرده‌ايم وخوشحال مىشويم كه اشياء ساده را رو به تركيبهاى پيچيده ببينيم ، مثلًا چنان كه نطفه را كه بالنسبه به انسان كامل الاعضاء ساده مىبينيم ، و آن را مبدء بسيط آدمى تلقى مىكنيم ، شايسته مىدانيم كه آغاز انسان باشد ورو به تكامل برود وتدريجا موجود متشكل از حقايق زيادتر وپيچيده تر گردد و اين انسان را كمال وپايان نطفه تلقى كنيم .\r\nو به همين ترتيب نظريهء لامارك وداروين ومراحل سه گانهء اوگوست كنت را با آغوش باز استقبال مىكنيم .\r\nآيا ما در اين جهان شناسى از بازيگرى دامنه دار وعميق بهره بردارى نمىكنيم ؟ اين آغاز وانجامها را كه به حكم جريان تدريجى طبيعت وموجودات آن ، مىسازيم ومعارف خود را به وسيلهء آنها ستون بندى و شماره گذارى مىكنيم واقعيت دارند ؟ و\r\n","description":"","footnote":"","page_name":" 459 ","page_number":463},
  {"content":"\r\n\r\nچرا بايد اينطور باشند وجز اينطور امكانپذير نيستند ؟ اگر ذوق پردازى وتجريد بافى ذهنى خود را كنار بگذاريم وبخواهيم پاسخ اين سؤالات را از خود طبيعت مطالبه كنيم .\r\nهمان پاسخ را بما خواهد داد كه به سؤال ما در بارهء طنابهايى به نام ضرورت ميان علت ومعلول وحقيقت مادهء مطلق در ميان حركتهاى مشخص جهان طبيعت داده است چنان كه طبيعت از دادن پاسخ قانع كننده به سؤالات فوق روى گردان است همچنين از دادن پاسخ به اين سؤال كه راز بروز تدريجى اشياء چيست ؟ معذرت خواسته است .\r\nجلال الدين از افق بالاترى كه طعم حدوث دهرى را مىدهد ، به موضوع تدريج مىنگرد ومىگويد :\r\n\r\nآن هلال از نقص در باطن بريست\r\nاو به ظاهر نقص تدريج آوريست\r\n\r\nشما پويندگان ميدان دانش ومعرفت به توضيح و تفسير خود تدريج به پردازيد و آن را مانند پوستولا ( اصل موضوعى ) تلقى كنيد و به كار خود مشغول شويد ، زيرا پاسخ گويى از سؤال بزرگ « چرا اشياء به تدريج بروز مىكنند » با عينك خود حواس وذهنى كه محكوم به جريان وفعاليت تدريجى است ، امكان ناپذير است .\r\nتفسير ابيات\r\nمانند حضرت عيسى بن مريم عليها السلام كه آب فرات او را روى سر مىگيرد و بدون بيم از غرق شدن در روى آب مىرود . پيامبر ما فرمود :\r\nاگر يقين عيسى بيشتر بود ، هوا براى او مركب و مانند بيابان در آن هوا مىگشت ، مانند من كه در شب معراج بر هوا سوار گشتم .\r\nخلاصه - موقعى كه پيامبر از حال هلال مىپرسد ، هلال عرض مىكند :\r\n","description":"","footnote":"","page_name":" 460 ","page_number":464},
  {"content":"\r\nپيامبرا ، من در همان حالم كه سگ پليدى از خواب برخيزد و خود را شير ببيند ، چطور مىشود ، نه چنان شيرى كه سلاحى در او اثر كند ، بلكه داراى چنان قدرت وهيبتى كه تيغ وپيكان را بشكند ونابودش بسازد ، من حال آن كور بىنوا را دارم كه مانند مار روى شكم بخزد و چشم بگشايد ، ناگهان در گلشن با طراوت خود را ببيند كه بامداد بهارى گلها ورياحينش را مىنوازد . حال آن شخصى را دارم كه از تنگناى چون وچندها رها گردد و در حياتستان بىچونى بيارامد . يك انسان غرق در چونها اكنون مستغرق لا مكان بىچون گشته و در سر سفره‌اى نشسته كه همهء شيران عالم مانند سگان دور آن سفره به دريوزگى نشسته‌اند و انتظار استخوانى از آن سفره بىچونى مىكشند .\r\nتو اى انسان بىنوا ، كه در جنابت چون وچندها گرفتارى ، آيهء بىچونى را مخوان ، زيرا اين همان قرآن است كه جز پاكان نبايد دستى به آن بزنند .\r\nاما شورش ديگرى در درونم موج مىزند و سر مىكشد ومىگويد :\r\n\r\nگر پليدم ور نظيفم اى شهان\r\nاين نخوانم ، پس چه خوانم در جهان\r\n\r\nتو مرا از روى نصيحت ووعدهء پاداش مىگويى : تا غسل نكرده و پاك نگشته‌اى ، ميان حوض گام مگذار آخر من آن موقع پاك و پاكيزه خواهم گشت كه ميان حوض آب بروم ، زيرا بيرون از حوض جز خاك و سنگ خشك چيزى وجود ندارد . پس من آن گاه شايستهء ورود به درياى بىچون خواهم گشت كه از خشكى چون و چند قدم فراتر گذارم ودامن از آن دريا تر كنم .\r\nاگر آبها هم نخواهند پليدىها را زايل كنند ، واى بر مشتاقان پاكىها وحسرت جاويد به حالشان باد .\r\nاى ضياء الحق حسام الدين ، تو را مىگويم كه نور ربانى وشعاعهاى سر به بالاى آن ، تو را از شرور پليديهاى طيور به فال حراست مىكند . تو آن خورشيد جهان\r\n","description":"","footnote":"","page_name":" 461 ","page_number":465},
  {"content":"\r\nافروزى كه از ديدهء خفاش صفتان پوشيده ومستورى ، حجاب آفتاب جز نور وتشعشع پرتاب همان آفتاب چيزى نخواهد بود . حجاب خورشيد روح انسان كامل كه ديگران را از ديدن آن روح محروم مىنمايد نور ربانى است كه شب ظلمانى وخفاش را از مشاهدهء نور آن خورشيد بىنصيب مىنمايد .\r\nشب وخفاش هر دو در دورى و پشت پرده ، سيه رو وافسرده مانده‌اند . اى مولوى ، تو كه شمه‌اى از داستان هلال را نوشتى ، داستانى هم از بدر تابان در ميان بياور . گمان مبر كه هلال و بدر دو چيز مختلفند ، بلكه با يكديگر متحد و از دويى ونقص و فساد بدوراند . هلال ناقص نما در باطن از هر نقصى مبرا است ، نمايشى كه از نقص دارد مقدمهء ظهور تدريجى او است ، و الا در باطن همان بدر است .\r\nسر به بالا كن و در آن صفحهء هستى كه هلال مانند سطرى در آن مىدرخشد درس جريان هستى را بياموز كه مىگويد : تدريج ناموس بزرگ طبيعت است . تو هم اى شتاب زده ى خام ، عبرتى از اين درس الهى بگير وبدان كه « پايه پايه بر توان رفتن به بام » بگذار غذاى تو را ديگ جوشانت به تدريج استادانه بپزد ، آن آش يا هر ماده‌اى كه ديوانه وار بجوشد كارى از آن ساخته نيست .\r\nمگر خدا قادر نبود كه آسمانها و زمين را در يك لحظه بيافريند بچه علت آنها را در شش روز يا دوران كه هر روز ودورانش هزار سال است به تدريج آفريده است ؟ براى چه آفرينش آدم ابو البشر را در امتداد چهل روز انجام داد ؟ چرا خلقت كودك در نه ماه تكميل مىشود ؟ زيرا سنت الهى بر آن است كه بروز واقعيات جهان هستى به تدريج صورت بپذيرد .\r\nنه مانند تو خام عجول كه هم اكنون تاختن آوردى و هنوز طفوليت را سپرى نكرده ، خود را شيخ قرار دادى و مانند كدوى تو خالى در صدد برترى گرفتن به ديگران برآمدى ، در حالى كه نه قدرت جهاد با نفس در تو به وجود آمده است و نه ياراى مقاومت در كارزار رويدادها .\r\n","description":"","footnote":"","page_name":" 462 ","page_number":466},
  {"content":"\r\nمانند كدوى بىمو اى طاس بىزلف ، تكيه بر درختان و ديوار كرده ومىخواهى شاخه وشكوفه و برگ وسايهء ديوار را زلف وگيسوى سر طاست بنمايى اگر هم در آغاز كار ، سرو خوشتر و بالا مانند مركبى شود كه تو از آن بالا روى پايان كار بىمغز و تو خالى خواهد بود . در آن هنگام كه رنگ با طراوت خود را زرد ديدى ، به هيچ چيز و هيچ كس افترا وبهتان مزن ، « زان كه او گلگونه بود اصلى نبود » .\r\n","description":"","footnote":"","page_name":" 463 ","page_number":467},
  {"content":"\r\n\r\n\r\nدر بيان حكايت كمپير نود ساله كه روى زشت خود را گلگونه مىاندود وپذيرا نمىآمد\r\n\r\n( ( 1222 ) ) بود كمپيرى نود ساله كلان\r\nپر تشنج روى ورنگش زعفران\r\n( ( 1223 ) ) چون سر سفره رخ او تو به تو\r\nليك در وى بود مانده عشق شو\r\n( ( 1224 ) ) ريخت دندانها و مو چون شير شد\r\nقد كمان و هر حسش تغيير شد\r\n( ( 1225 ) ) عشق شوى وشهوت وحرصش تمام\r\nصيد خواه وپاره پاره گشته دام\r\n( ( 1226 ) ) مرغ بىهنگام و راه بىرهى\r\nآتشى پر در بن ديگ تهى\r\n( ( 1227 ) ) عاشق ميدان واسب و پاى نه\r\nعاشق زمر و لب وسرناى نه\r\n( ( 1228 ) ) حرص در پيرى جهودان را مباد\r\nاى شقيّى كش خدا اين حرص داد\r\n( ( 1229 ) ) ريخت دندانهاى سگ چون پير شد\r\nترك مردم كرد و سرگين گير شد\r\n( ( 1230 ) ) اين سگان شصت ساله نگر\r\nهر دمى دندان سگشان تيزتر\r\n( ( 1231 ) ) پير سگ را ريخت پشم از پوستين\r\nاين سگان پير اطلس پوش بين\r\n( ( 1232 ) ) عشقشان وحرصشان در فرج وزر\r\nدم به دم چون نسل سگ بين بيشتر\r\n( ( 1233 ) ) زين چنين عمرى كه مايهء دوزخ است\r\nمر قصابان غضب را مسلخ است\r\n( ( 1234 ) ) چون بگويندش كه عمر تو دراز\r\nمىشود دل خوش دهانش از خنده باز\r\n( ( 1235 ) ) اين چنين نفرين دعا پندارد او\r\nچشم نگشايد سرى برنارد او\r\n( ( 1236 ) ) گر بديدى يكسر موى از معاد\r\nاوش گفتى كاين چنين عمر تو باد\r\n\r\nتفسير ابيات\r\nپير زنى نود ساله كه گذشت ساليان دراز رويش را پر چروك ورنگش را زرد كرده بود . صورتش مانند سفره‌اى تو در تو و خالى بود كه از همهء خواسته هاى حياتش عشق به شوهر در آن سفره به يادگار مانده بود . دندانهايش ريخته ، موى سر وابروانش مانند شير سپيد ، قامتش چون كمان خميده و تمام حواسش دگرگون گشته ،\r\n","description":"","footnote":"","page_name":" 464 ","page_number":468},
  {"content":"\r\nولى عشق شوهر وحرص به داشتن جفت هم چنان آرامش از دلش مىگرفت . اين پير زن روزگارش به باد گردش روز و شب رفته ، با اشتياق تند وتيز در پى شوهر كردن بود ، بادام پاره اش دنبال صيد مىگشت مرغى بود كه نابهنگام بانگ درآورده وراهروى بود كه بىراهه در پيش گرفته بود . نه اسبى داشت و نه پايى ، ولى عاشق تاختن در ميدان به نى زدن عشق مىورزيد ، نه لبى داشت و نه سرنايى خداوند حرص را در پيرى براى جهودان نيز نصيب نكند ، اين حرص شقاوت جانكاهى است كه وى بردارندهء او .\r\nموقعى كه سگ پير مىشود ودندانهايش مىريزد ، ديگر با مردم كارى نداشته سراغ سرگين مىگيرد ، ولى در اين سگان شصت ساله بنگر كه هنوز عاشق دل باختهء فرج و طلا هستند وحرصشان دم بدم از نسل سگ هم افزونتر مىگردد با چنين زندگانى كه تنها مايه دوزخ وسلاخى قصابان غضب است ، اگر بگويى : عمرت دراز باد ، دل خوش مىشود و از خنده دهان باز مىكند و آن تيره بخت چنين نفرين نكبت آور را دعا مىپندارد نه ديده‌اى باز مىكند و نه سرى بالا مىبرد .\r\nاگر اين در خواب رفتگان ، يك سر موى از رستاخيزى كه در انتظار آنان است مىديدند ، در پاسخ آن گوينده ، مىگفتند : چنين عمر دراز از آنِ تو باد .\r\n","description":"","footnote":"","page_name":" 465 ","page_number":469},
  {"content":"\r\n\r\n\r\nدعا كردن درويش خواجهء گيلانى را كه خدا تو را به سلامت به خان ومان باز رساند\r\n\r\n( ( 1237 ) ) گفت يك روزى به خواجهء گيليى\r\nنان پرستى نر گدا زنبيليى\r\nنان همىبايد مرا نان ده مرا\r\nتا بگويم مر تو را اين يك دعا\r\n( ( 1238 ) ) چون ستد زو نان بگفت اى مستعان\r\nخوش به خان ومان خود بازش رسان\r\n( ( 1239 ) ) گفت اگر آن است خان كه ديده ام\r\nحق تو را آن جا رساند اى دژم\r\n( ( 1240 ) ) هر محدث را خسان بد دل كنند\r\nحرفش ار عالى بود نازل كنند\r\n( ( 1241 ) ) زان كه قدر مستمع آمد بنا\r\nبر قد خواجه برد در زى قبا\r\n( ( 1242 ) ) چون كه مجلس بىچنين بيعاره نيست\r\nاز حديث پست ونازل چاره نيست\r\n\r\nتفسير ابيات\r\nروزى فقير نان پرست ونر گدا وزنبيل به دست به خواجهء گيلانى مىگويد : من به نان احتياج دارم ، زود باش قدرى به من نان بده ، تو را دعا خواهم كرد . وقتى كه نان را گرفت ، رو به آسمان وگفت : اى خداى مستعان ، اين مرد را سلامت به خان ومان خود برسان .\r\nخواجه گيلانى گفت : اگر خانمان همان است كه من ديده‌ام ، خدا تو را به آن خانمان برساند .\r\nمن در اين مورد داستان ناچيز وبىاهميت را گفتم ، زيرا موقعى كه مردم پست به گوينده دل بد كنند ، سخنان عالى گوينده تنزل مىكند -\r\n\r\nزان كه قدر مستمع آمد بنا\r\nبر قد خواجه برد درزى قبا\r\nچون كه مجلس بىچنين بيعاره نيست\r\nاز حديث پست ونازل چاره نيست\r\n\r\n","description":"","footnote":"","page_name":" 466 ","page_number":470},
  {"content":"\r\n\r\n\r\n« وصف آن عجوزه ورجوع به حكايت او »\r\n\r\n( ( 1243 ) ) وا ستان هين اين سخن را از گرو\r\nسوى دستان عجوزه باز رو\r\n( ( 1244 ) ) چون مسن گشت ودرين ره نيست مرد\r\nتو بنه نامش عجوز سال خورد\r\n( ( 1245 ) ) نى مر او را رأس مال ومايه اى\r\nنى پذيراى قبول پايه اى\r\n( ( 1246 ) ) نى دهنده نى گوش نى عقل وبصر\r\nنى هش ونى بىهشى ونى فكر\r\n( ( 1248 ) ) نى نياز ونى جمالى بهر ناز\r\nتو به تويش گنده مانند پياز\r\n( ( 1249 ) ) نى رهى ببريده ونى پاى راه\r\nنى تپش آن قحبه را نى سوز و آه\r\nنى تعصب نى ندامت مر ورا\r\nنى به دل عزم سلامت مر ورا\r\n\r\nتفسير ابيات\r\nاين سخن را از گرو بگير وبرو داستان آن عجوز را باز گو كن . وقتى كه ساليان عمر زن زياد شد ونتوانست مردى را جلب كند ، بهر وضعى كه باشد ، نام آن را عجوز بگذار ، زيرا كه نه براى او سرمايه‌اى مانده و نه مايه‌اى ، هم غريزه اش از كار افتاده وهم فعاليت آن غريزه ، و نه مىتواند موقعيتى را بياورد . نه مىتواند لذت بپذيرد و نه لذتى ببخشد ، نه براى او معانى مانده و نه مىتواند معنايى را به خود جلب كند .\r\n\r\nنى زبان نى گوش نى عقل وبصر\r\nنى هش ونى بىهشى ونى فكر\r\nنى نياز ونى جمالى بهر ناز\r\nتو به تويش گنده مانند پياز\r\n\r\nنه راهى را سپرى كرده و نه پايى براى راه رفتن دارد . آن زن را نه هيجان وتپش دل مانده و نه سوز وآهى براى عشق . نه تقيد به اصل و نه پشيمانى دارد و نه مىتواند تصميمى براى سلامت وعافيت در دل بگيرد .\r\n","description":"","footnote":"","page_name":" 467 ","page_number":471},
  {"content":"\r\n\r\nدر بيان سؤال سايل از صاحب خانه و جواب او را بر سبيل طنز\r\n\r\n( ( 1250 ) ) سايلى آمد به سوى خانه اى\r\nخشك نانى خواست با تر نانه اى\r\n( ( 1251 ) ) گفت صاحب خانه نان اين جا كجاست\r\nخيره‌اى اين نى دكان نانواست\r\n( ( 1252 ) ) گفت آخر پارهء پى هم بياب\r\nگفت اين جا نيست دكان قصاب\r\n( ( 1253 ) ) گفت مشتى آرد ده‌اى كدخدا\r\nگفت پندارى كه هست اين آسيا\r\n( ( 1254 ) ) گفت بارى آب ده از مكرعه\r\nگفت نى نى نيست جويا مشرعه\r\n( ( 1255 ) ) هر چه او درخواست از نان تا سپوس\r\nچربكى مىگفت ومىكردى فسوس\r\n( ( 1256 ) ) آن گدا دررفت ودامن دركشيد\r\nواندر آن خانه به حسبت خواست ريد\r\n( ( 1257 ) ) گفت هى هى ، گفت تن زن اى دژم\r\nتا در اين ويرانه خود فارغ كنم\r\n( ( 1258 ) ) چون در اين جا نيست وجه زيستن\r\nدر چنين خانه ببايد ريستن\r\n( ( 1259 ) ) چون نه‌اى بازى كه گيرى تو شكار\r\nدست آموز شكار شهريار\r\n( ( 1260 ) ) نيستى طاوس با صد نقش و بند\r\nكه به نقشت چشمها روشن كنند\r\n( ( 1261 ) ) هم نه‌اى طوطى كه چون قندت دهند\r\nگوش سوى نطق شيرينت دهند\r\n( ( 1262 ) ) هم نه‌اى بلبل كه عاشقوار زار\r\nخوش بنالى در چمن با لاله زار\r\n( ( 1263 ) ) هم نه‌اى هدهد كه پيكىها كنى\r\nنى چو لك لك كه وطن بالا كنى\r\nدر زمستان سوى هندوستان روى\r\nدر بهاران سوى تركستان شوى\r\n( ( 1264 ) ) در چه بازارى وبهر چت خرند\r\nتو چه مرغى و تو را با چه خورند\r\n( ( 1265 ) ) زين دكان با مكسبك هين برتر آ\r\nتا دكان فضل الله اشترى\r\n( ( 1266 ) ) كاله‌اى كه هيچ خلقش ننگريد\r\nاز خلاقت ، آن كريم آن را خريد\r\n( ( 1267 ) ) هيچ قلبى پيش او مردود نيست\r\nزان كه قصدش از خريدن سود نيست\r\nبىحد است افضال او آيس مشو\r\nسوى دستان عجوزه باز رو\r\n\r\n","description":"","footnote":"","page_name":" 468 ","page_number":472},
  {"content":"\r\n\r\n\r\nآيه\r\n« إِنَّ الله اِشْتَرى مِنَ اَلْمُؤْمِنِينَ أَنْفُسَهُمْ وأَمْوالَهُمْ 9 : 111 . . . » ( 1 ) \r\n( خداوند از مردم با ايمان نفوس واموالشان را خريدارى كرده است . )\r\n\r\n( ( 1259 ) ) چون نه‌اى بازى كه گيرى تو شكار\r\nدست آموز شكار شهريار\r\n( ( 1260 ) ) نيستى طاوس با صد نقش و بند\r\nكه به نقشت چشمها روشن كنند\r\n( ( 1261 ) ) هم نه‌اى طوطى كه چون قندت دهند\r\nگوش سوى نطق شيرينت دهند\r\n( ( 1263 ) ) هم نه‌اى هدهد كه پيكىها منى\r\nنى چو لك لك كه وطن بالا كنى\r\n\r\nپس از جان انسانها چه مىخواهى ؟ هر كسى براى خود پياله‌اى به دست آورده جرعه هاى حيات خود را از سنگلاخ وخارستان طبيعت بيرون مىآورد تو شخص بىهمه چيز وضد كار ، بعلاوه اين كه چشم و دهان مسموم به پياله وجرعه ها وحيات ديگران دوخته‌اى ، جز خصومت با خويشتن و گل آلود كردن آب حيات ديگران كارى انجام نمىدهى . برو از مجمع زندگان كوشنده دور باش\r\nمن آن باز شكارى نيستم كه شكارى كنم ، آن طاوس زيباى طبيعى هم نيستم كه ماوراى خوردن وخوابيدن وتوليد مثل اقلا براى تماشاى ديگران خود را بيارايم .\r\n","description":"","footnote":" ( 1 ) سوره التوبه ، آيهء 111 . . ","page_name":" 469 ","page_number":473},
  {"content":"\r\nمن آن طوطى شيرين زبان هم نيستم كه قندى بگيرم و با نطق شيوايم بار غم شنونده را از دلش بزدايم ، هدهد هم نيستم كه كار پيك وپيام آورى را به عهده بگيرم ، درست بنگريد لكلك هم نيستم كه در اين بيابان گرمسير و در آن كوهسارهاى سردسير براى خود روزى ومسكن دست و پا كنم .\r\nپس تو كيستى و چه مىخواهى ؟ همه چيز مىخواهم ، هر چه را كه شما مىخواهيد ، من هم مىخواهم ، به اضافهء چيزهاى ديگر كه شب و روز مغز مرا به جاى صرف انرژى در راه بارور كردن وسائل حيات ، به خود مشغول مىدارد .\r\nاين اشخاص همان بيماران خطرناك هستند كه مىتوانند جامعه‌اى را فلج كنند و از مقصدى كه افراد آن جامعه پيش گرفته‌اند منحرفش بسازند ، زيرا نخستين ضربهء هولناك كه بر پيكر جامعه وارد مىآورند ، از بين بردن ارزش كار است كه گردونهء منحصر حيات آدمى است .\r\nآنان با كل شدن به جامعه خود آگاه يا ناخود آگاه به مردم تلقين مىكنند كه انسان مىتواند بدون كار وكوشش هم زندگى كند ، انسان مىتواند بدون اين كه انرژى صرف كند و در سر كار شب بيدارىها بكشد ، مىتواند از انرژى و شب بيدارىها وتلاش روزانهء ديگران زندگى كند خوشبختانه قرون جديده با صدها دردهايى كه تحمل مىكنند ، اين درد خانمان سوز را تحمل نمىكند وتلقين فوق را هر اندازه هم كه استادانه وآرايش يافته به حلقش فرو بريزند استفراغ مىكند ونمىپذيرد .\r\nآن چه كه خيلى اهميت دارد ، اين است كه اين شعار « همه چيز مىخواهم بدون اين كه كارى انجام بدهم » در اشكال ورنگهاى ديگر به قوت سابق خود باقى است زيرا در اغلب جوامع دنياى امروزى هم آنجا كه اختيار انسانها در انتخاب\r\n","description":"","footnote":"","page_name":" 470 ","page_number":474},
  {"content":"\r\n\r\nسرنوشت كار ونتيجه دخالت مىورزد ، غالبا نتيجهء مطلوب خيلى بالاتر از خود كار واستعداد انسانى است . به اين معنى كه مردم معمولا مىخواهند با كار مختصر وملايم طبع خويش ، نتايجى را حاصل بدارند كه از حيث ارزش قابل معادله با آن كار مختصر وملايم طبع نمىباشد .\r\nگاهى هم جهالت وخامى آدمى باعث مىشود كه از كار بزرگ با ارزشى كه انجام مىدهد ، باجبار عوامل گوناگون نتواند نتيجه واقعا معادل آن كار را بياورد . در بعضى ديگر از جوامع شرايط محيطى يا اجتماعى چنان است كه رابطهء واقعى ارزش كار ونتيجه بريده مىشود و تنها كارى صورت مىگيرد ونتيجه‌اى در اختيارش گذاشته مىشود .\r\nبدين ترتيب هنوز با اين همه پيشرفت در علوم انسانى وفداكارىهاى بشر از اثبات معادلهء نتيجه و كارى كه صورت مىدهد ، ناتوان است . شايد بعضى از عوامل ياس و بد بينى گروه يادى از هشياران به اصلاحات عينى وواقعى شئون بشرى در سطوح اقتصادى اجتماعى همين مسئله كار ونتيجه باشد كه دقيقا تحت معادله برنيامده است .\r\nتفسير ابيات\r\nگدايى به سوى خانه‌اى آمد و از صاحب خانه قدرى نان خشك يا نانتر تمنا كرد .\r\nصاحب خانه : - خيلى نفهم وخيره‌اى مگر اين جا دكان نانوايى است ؟ گدا - حالا كه نان نيست ، قدرى پيه وريزهء بىارزشى از گوشت بده .\r\nص : - مگر اين جا دكان قصابى است ؟ گ : - حالا كه پيه وريزهء گوشت هم پيدا نمىشود ، يك مشت آرد بده .\r\nص : - اين جا آسياب نيست .\r\nگدا فورا عقب رفت ودامنش را بالا كشيد ونشست و از ناچارى خواست كه\r\n","description":"","footnote":"","page_name":" 471 ","page_number":475},
  {"content":"\r\nمدفوعاتش را در آن خانه بريزد . صاحب خانه گفت : آهاى ، چه مىكنى ؟ گدا گفت : مىخواهم در اين ويرانه خودم را فارغ كنم ، زيرا در اين جا كه زمينه ى زندگى وجود ندارد ، خرابه ايست كه براى دفع مدفوع بسيار مناسب است .\r\nحال ، تو اى بىهمه چيز ، نه باز شكارى دست آموز هستى ، نه طاوس زيبا كه نقش ونگارت چشمهاى مردم را روشن كند .\r\nطوطى هم كه نيستى تا به تو قندى بدهند وسخنان نمكين تو را بشنوند .\r\nتو آن بلبل خوش نوا هم نيستى كه در چمنها ولاله زارها ترانه خوانىها سردهى ورمز عشق الهى را به گوش آدميان بخوانى .\r\nآيا تو هدهدى كه وظيفهء نامه رسانى به عهده بگيرى و از اين راه كارى صورت بدهى ؟ ارزش حيات تو را با لكلك بىوطن هم نتوان قياس كرد كه در زمستان رهسپار هندوستان و در تابستان راهى تركستان مىگردد .\r\nاصلًا معلوم نيست تو در كدامين بازار زندگى جا دارى و براى چه كسى حاضر مىشود تو را بخرد جنس تو شناخته شده نيست كه از كدامين پرندگانى و تو را با كدامين غذا مىتوان مخلوط كرد آخر از اين دكان ومكسب پوچ وخيالى گامى چند فراتر گذار ، باشد كه راهى به جايگاه عرضهء فضل الهى پيدا كنى كه جان و مال به خدا وا گذار كنى و در عوض لقاء الله باز ستانى ، آن كالاهايى را كه مردم به جهت پوسيدگى وكهنه گى مورد اعتنا قرار نمىدهند ، خداى كريم آنها را مىخرد - او خدايى است كه هيچ سكهء ناچيز وقلب را برنمىگرداند ، زيرا مقصودش از خريدن سود نيست .\r\nلطف واقبال الهى بر بندگانش حدى ندارد ، مايوس مباش وبرو بسوى داستان كمپير .\r\n","description":"","footnote":"","page_name":" 472 ","page_number":476},
  {"content":"\r\n\r\nرجوع به داستان آن كمپير\r\n\r\nباز مىگردم سوى قصهء آن عجوز\r\nزان كه پايانى ندارد اين رموز\r\nبود در همسايه اش سورى عجب\r\nكرده بودند از قضا او را طلب\r\n( ( 1268 ) ) چون عروسى خواست رفت آن مستخيف\r\nپيش رو آئينه بگرفت آن خريف\r\nموى ابرو پاك مىكرد آن عجوز\r\nتا بيارايد رخ ورخسار وپوز\r\nآن عجوز آئينه بنهاده به پيش\r\nتا بيارايد رخ ورخسار خويش\r\n( ( 1270 ) ) چند گلگونه بماليد از بطر\r\nسفرهء رويش نشد پوشيده تر\r\n( ( 1271 ) ) عشرهاى مصحف از جا مىبريد\r\nمىبچسبانيد بر رو آن پليد\r\n( ( 1272 ) ) تا كه سفرهء روى او پنهان شود\r\nتا نگين حلقهء خوبان شود\r\n( ( 1273 ) ) عشرها بر روى هر جا مىنهاد\r\nچون كه بر مىبست چادر مىفتاد\r\n( ( 1274 ) ) باز او آن عشرها را با خدو\r\nمىبچسبانيد بر اطراف رو\r\n( ( 1275 ) ) باز چادر راست كردى از كمين\r\nعشرها افتادى از رو بر زمين\r\n( ( 1276 ) ) چون بسى مىكرد فن و آن مىفتاد\r\nگفت صد لعنت بر آن ابليس باد\r\n( ( 1277 ) ) شد مصوّر در زمان ابليس زود\r\nگفت اى كمپير زشت بىورود\r\n( ( 1278 ) ) من همه عمر اين نيايشيده ام\r\nنى ز جز تو قحبه‌اى اين ديده ام\r\n( ( 1279 ) ) تخم نادر در فضحيت كاشتى\r\nدر جهان تو مصحفى نگذاشتى\r\n( ( 1280 ) ) صد بليسى تو خميس اندر خميس\r\nترك من گو اى عجوزهء درد بيس\r\n( ( 1281 ) ) چند دزدى عشر از ام الكتيب\r\nتا شود رويت ملوّن همچو سيب\r\n( ( 1282 ) ) چند دزدى حرف مردان خدا\r\nتا فروشىّ وستانى مرحبا ؟\r\n( ( 1283 ) ) رنگ برجسته تو را گلگون نكرد\r\nشاخ بربسته فن عرجون نكرد\r\n( ( 1284 ) ) عاقبت چون چادر مرگت رسد\r\nاز رخت اين عشرها اندر فتد\r\n( ( 1285 ) ) چون كه آيد خيز خيزان رحيل\r\nگم شود زان پس فنون وقال وقيل\r\n( ( 1286 ) ) عالم خاموشى آيد پيش بيست\r\nواى آنكه در درون انسيش نيست\r\n\r\n","description":"","footnote":"","page_name":" 473 ","page_number":477},
  {"content":"\r\n\r\n\r\n( ( 1287 ) ) صيقلى كن يك دو روزى سينه را\r\nدفتر خود ساز آن آيينه را\r\n( ( 1288 ) ) كه ز سايهء يوسف صاحب قران\r\nشد زليخاى عجوز از نو جوان\r\n( ( 1289 ) ) مىشود مبدل به خورشيد تموز\r\nآن مزاج بارد برد العجوز\r\n( ( 1290 ) ) مىشود مبدل ز سوز مريمى\r\nشاخهء خشكى به نخل خرّمى\r\n( ( 1291 ) ) اى عجوزه چند كوشى با قضا\r\nنقد جو اكنون رها كن ما مضى\r\n( ( 1292 ) ) چون رخت را نيست در خوبى اميد\r\nخواه نه گلگونه وخواهى مديد\r\n\r\n« وهُزِّي إِلَيْكِ بِجِذْعِ اَلنَّخْلَةِ تُساقِطْ عَلَيْكِ رُطَباً جَنِيًّا 19 : 25 . » ( 1 ) \r\n( وشاخهء درخت را به طرف خود بلرزان ، خرماى تازه براى تو بريزد . )\r\nتفسير ابيات\r\nاكنون به داستان آن پير زن برمىگردم و اين رموز را كه پايان ندارد رها مىكنم . در همسايهء آن پير زن جشنى گرفته بودند . از قضا پير زن هم به آن جشن دعوت شده بود . وقتى كه آن پير زن بيمناك از بىاعتنايى مردم به قيافه اش ، خواست به آن جشن برود ، آيينه‌اى پيش رويش گذاشت و به آرايش سر وصورتش پرداخت . با نيت زيبا نمودن خود از روى تبهكارى رنگ قرمز به صورتش مىماليد و هر چه مىكوشيد كه سفره پر چروك صورتش را بپوشاند ، نمىتوانست .\r\nآب طلاهاى حاشيهء قرآن را مىكند و به صورتش مىچسبانيد ، باشد كه چروكهاى صورتش مخفى شود ونگين حلقه زيبايان گردد .\r\nآب طلاهاى زيادى از حاشيهء قرآن بركند و به صورتش چسبانيد ، ولى همين كه چادر را بسر مىكرد ، آن آب طلاها مىافتاد . و چون اين چسباندن و افتادن تكرار گشت صد لعنت بر شيطان فرستاد . در همان موقع شيطان مجسم شد وگفت : اى كمپير زشت كه گلهاى جوانيت به دست خزان پيرى با خاك تيرهء گذشت روزگاران يكسان شده است ، من در تمام عمرم چنين كارى را جز از تو زن نابكار نديده و در باره اش نينديشيده‌ام - پتيارهء نابكار ، تخم آرزوهاى خنده دار در رسوايىها مىكارى و در\r\n","description":"","footnote":" ( 1 ) سوره مريم ، آيهء 25 . . ","page_name":" 474 ","page_number":478},
  {"content":"\r\nاين دنيا قرآنى نمانده است مگر اين كه آب طلاهاى حاشيه اش را به صورتت چسبانيده‌اى ابليس تو خودت هستى با سپاهيان گروه گروهت ( 1 )  با من چكار دارى ، مرا رها كن اى پير زن پاى به لب گور ( 2 )  تا كى حاشيهء طلايى قرآنها را براى رنگين كردن رويت به رنگ سيب ، خواهى دزديد ؟ تو هم اى انسان خود پرست و خود نما كه از جمال ودانش ومعرفت درونى محرومى ، تا كى سخنان مردان خدا را دزديده و به خود چسبانيده و در معرض فروش خواهى گذاشت ؟ تو خود مىبينى كه اين همه رنگهاى عاريتى كه بر خود بسته‌اى رويت را گلگون نمىكند و شاخه هاى خشكى را كه بر درخت وجودت پيوند مىزنى ، كار شاخه زندهء درخت را انجام نخواهد داد . اين را بدان كه هر چه بكوشى و خود را بيارايى . -\r\n\r\nعاقبت چون چادر مرگت رسد\r\nاز رخت اين عشرها اندر فتد\r\nچون كه آيد خيز خيزان رحيل\r\nگم شود زان پس فنون قال وقيل\r\n\r\nجهان خاموشى به سراغت آيد و دستور ايست به تو مىدهد ، واى بر حال تو كه آن روز براى خود انيس ومونسى نخواهى داشت . از هم اكنون -\r\n\r\nصيقلى كن يك دو روزى سينه را\r\nدفتر خود ساز آن آيينه را\r\n\r\nزيرا -\r\n\r\nكه ز سايهء يوسف صاحب قران\r\nشد زليخاى عجوز از نو جوان\r\n\r\nاگر سينهء خود را صيقلى كنى ، بار ديگر حيات به روى تو مىخندد و از زير رو پوش خزان زندگى بهار پر طراوتى را در هستى تو مىنماياند -\r\n\r\nگر بهار عمر باشد باز بر طرف چمن\r\nچتر گل بر سر كشى اى مرغ خوش خوان غم مخور\r\n\r\nو آن گاه مزاج برد العجوزى تو به خورشيد تموز مبدل مىگردد ، چنان كه از\r\n","description":"","footnote":" ( 1 ) خميس به اعتبار تقسيم لشكر به پنج گروه : مقدمه ، قلب ، ميمنه ، ميسره ، ساقه گفته مىشود . .  ( 2 ) شيخ وكهل وفانى ويفن وهرم سالخوردهء مرد را مىگويند . حيز بون وعجوز وشهله ودرد بيس ، نامهايى براى سالخوردگان زن مىباشد و هر يك از نامهاى مزبور به دوره‌اى از آغاز پيرى گرفته تا پايان آن اصطلاح شده است . . ","page_name":" 475 ","page_number":479},
  {"content":"\r\nسوز دل مريم مادر حضرت عيسى عليه السلام شاخهء خشكى نخل خرم مىشود و خرماى تازه مىآورد . بيا ، دست از ستيزه با قضا بردار كه -\r\n\r\nبا قضا چيره زبان نتوان بود\r\nكه به دو زند اگر صد دهن است\r\n\r\nپروين اعتصامى نقد فعلى را بگير وگذشته را به فراموشى سپار ، زيرا روى تو كه اميدى به زيبا شدن ندارد ، چه رنگهاى گلگونه به صورتت بمالى يا با مداد خط كشى كنى ، سودى به حال تو نخواهد داشت .\r\n","description":"","footnote":"","page_name":" 476 ","page_number":480},
  {"content":"\r\n\r\nحكايت رنجورى كه طبيب در وى اميد صحت نديد ، گفت هر چه خواهى كن\r\n\r\n( ( 1293 ) ) آن يكى رنجور شد سوى طبيب\r\nگفت نبضم را فرو بين اى لبيب\r\n( ( 1294 ) ) تا ز نبض آگه شوى از حال دل\r\nكه رگ دست است با دل متّصل\r\n( ( 1295 ) ) چون كه دل غيب است خواهى زو مثال\r\nزان بجو كه با دلستش اتصال\r\n( ( 1296 ) ) باد پنهان است از چشم اى امين\r\nدر غبار وجنبش برگش ببين\r\n( ( 1297 ) ) كز يمين است آن وزان يا از شمال\r\nجنبش برگت بگويد وصف حال\r\n( ( 1298 ) ) مستى دل را نمىدانى كه كو\r\nوصف آن از نرگس خمار جو\r\n( ( 1299 ) ) چون ز ذات حق بعيدى وصف ذات\r\nباز دانى از رسول ومعجزات\r\n( ( 1300 ) ) معجزاتى وكراماتى خفى\r\nبرزند بر دل ز پيران صفى\r\n( ( 1301 ) ) كاندرونشان صد قيامت نقد هست\r\nكمترين آنكه شود همسايه مست\r\n( ( 1302 ) ) پس جليس الله گشت آن نيك بخت\r\nكه به پهلوى سعيدى برد رخت\r\n( ( 1303 ) ) معجزهء كان بر جمادى زد اثر\r\nيا عصا يا بحر يا شق القمر\r\n( ( 1304 ) ) گر اثر بر جان زند بىواسطه\r\nمتصل گردد به پنهان رابطه\r\n( ( 1305 ) ) بر جمادات آن اثرها عاريه است\r\nآن پى روح خوش متواريه است\r\n( ( 1306 ) ) تا از آن جامد اثر گيرد ضمير\r\nحبّذا نان بىهيولاى خمير\r\n( ( 1307 ) ) حبذا خوان مسيحى بىكمى\r\nحبذا بىباغ ميوه مريمى\r\n( ( 1308 ) ) برزند از جان كامل معجزات\r\nبر ضمير جان طالب چون حيات\r\n( ( 1309 ) ) معجزه بحر است وناقص مرغ خاك\r\nمرغ خاكى رفت در يم شد هلاك\r\nمرغ آبى در وى ايمن از هلاك\r\nماهيان را مرگ بىدرياست خاك\r\n( ( 1310 ) ) عجز بخشش جان هر نامحرمى\r\nليك قدرت بخش جان همدمى\r\n( ( 1311 ) ) چون بيابى اين سعادت در ضمير\r\nپس ز ظاهر هر دم استدلال گير\r\n( ( 1312 ) ) كه اثرها بر مشاعر ظاهر است\r\nوين اثرها از مؤثر مخبر است\r\n( ( 1313 ) ) هست پنهان معنى هر دارويى\r\nهمچو سحر وصنعت هر جادويى\r\n\r\n","description":"","footnote":"","page_name":" 477 ","page_number":481},
  {"content":"\r\n\r\n\r\n( ( 1314 ) ) چون نظر در فعل وآثارش كنى\r\nگر چه پنهان است اظهارش كنى\r\n( ( 1315 ) ) قوّتى كان در درونش مضمر است\r\nچون به فعل آيد عيان ومظهر است\r\n( ( 1316 ) ) چون به آثار اين همه پيدا شده است\r\nچون نشد ظاهر به آثار ايزد است\r\n( ( 1317 ) ) اين سببها واثرها مغز و پوست\r\nچون بجويى جملگى آثار اوست\r\n( ( 1318 ) ) دوست گيرى چيزها را از اثر\r\nپس چرا ز آثار بخشى بىخبر\r\n( ( 1319 ) ) از خيالى دوست گيرى خلق را\r\nچون نگيرى شاه غرب وشرق را\r\n( ( 1320 ) ) اين سخن پايان ندارد اى قباد\r\nحرص ما را اندر اين پايان مباد\r\n\r\nآيه\r\n« فَأَوْحَيْنا إِلى مُوسى أَنِ اِضْرِبْ بِعَصاكَ اَلْبَحْرَ فَانْفَلَقَ 26 : 63 . » ( 1 ) \r\n( پس به موسى وحى كرديم كه عصايى را كه به دست دارى ، به دريا بزن ، [ موسى عصا را به دريا زد 
  ] ودريا از هم شكافت ) .\r\n« قالَ عِيسَى اِبْنُ مَرْيَمَ اَللَّهُمَّ رَبَّنا أَنْزِلْ عَلَيْنا مائِدَةً مِنَ اَلسَّماءِ 5 : 114 . . . » ( 2 ) \r\n( عيسى بن مريم عرض كرد : خداوندا ، اى پروردگار ما ، سفره‌اى از آسمان براى ما بفرست ) .\r\n« وهُزِّي إِلَيْكِ بِجِذْعِ اَلنَّخْلَةِ تُساقِطْ عَلَيْكِ رُطَباً جَنِيًّا 19 : 25 . » ( 3 ) \r\n( اى مريم ، شاخهء درخت را به سوى خود بلرزان ، خرماى تازه براى تو خواهد ريخت . )\r\n","description":"","footnote":" ( 1 ) سوره الشعراء ، آيهء 63 . .  ( 2 ) سوره المائده ، آيهء 114 . .  ( 3 ) سوره مريم ، آيهء 25 . . ","page_name":" 478 ","page_number":482},
  {"content":"\r\n\r\n\r\n( ( 1312 ) ) كه اثرها بر مشاعر ظاهر است\r\nوين اثرها از مؤثر مخبر است\r\n. . .\r\n( ( 1314 ) ) چون نظر در فعل وآثارش كنى\r\nگر چه پنهان است اظهارش كنى\r\n. . .\r\n( ( 1316 ) ) چون به آثار اين همه پيدا شده است\r\nچون نشد ظاهر به آثار ايزد است\r\n\r\nاگر واقعيات را به محسوسات منحصر كنيم فرهنگ ومعارف بشرى به كمتر يك صدم آن چه كه به دست آمده است تقليل پيدا خواهد كرد ؟\r\nاين مبحث را در مجلدات گذشته تا حدودى بررسى كرده‌ايم . و به طور قطع اگر بگوييم : آن چه كه محسوس نيست ، وجود ندارد ، در نخستين گام بايد تمام علت ومعلولهاى جهان هستى را لغو و باطل وخيالات تلقى كنيم ، زيرا تا كنون هيچ انسانى ، حتى در عالىترين مقامات جهان بينى نتوانسته است رابطهء ضرورت را ميان علتها ومعلولهاى دنيا با حس وعيان ببيند و با اين حال اگر رابطهء ضرورت ميان علل ومعلولات وجود نداشته باشد ، بايستى هستهء درخت آلبالو موجودى به نام شتر به وجود بياورد اين تنها يك نمونه از حقايق غير محسوس است كه همهء جريانات جهان را در برمىگيرد ، ديگر در بارهء هزاران نمودها وفعاليتهاى درونى وبرونى كه به حواس آدمى تسليم نمىشود ، گفت گو نمىكنيم .\r\nآن چه كه در اين مورد متذكر مىشويم ، اين است كه : ساده لوحان قانون « ديدن اثر مستلزم علم به وجود مؤثر است » را در همهء پديده ها واجزاى جهان هستى مىپذيرند ، ولى موقعى كه به خدا مىرسند ، خيره مىشوند وقانون مزبور را فراموش مىكنند وقتى كه به آنان مىگويند :\r\n","description":"","footnote":"","page_name":" 479 ","page_number":483},
  {"content":"\r\n\r\nشما كه فعلا با من گفت گو مىكنيد ، طرف گفت گوى شما كيست ؟ مىگويند : تو ، بسيار خوب ، آيا شما با اعضاء ونمودهاى محسوس صحبت مىكنيد ، پس چرا اين اعضا ونمودها را با نبودن جان مخاطب قرار نمىدهيد ؟ با آنها محبت وكينه نمىورزيد ، توقع انديشه از آنها نداريد ، آيا جز اين است كه مخاطب حقيقى شما جان است ، كه پس از رفتن آن ، آن همه اعضاء ونمودها را جامد مىسازد و از شايستگى امور مزبوره بر كنار مىكند ؟ جهان هستى را براى تفاهم مانند اعضاء ونمودهاى خداوندى فرض كرد كه بدون در نظر داشتن او ، نه دانش بشرى معناى صحيح و همه جانبه پيدا خواهد كرد و نه اشارات ودلايلش تفسير وتوجيه منطقى خواهد داشت .\r\nتفسير ابيات\r\nبيمارى به نزد طبيبى رفت وگفت : اى خردمند ، من بيمارم . نبضم را بگير و به وسيلهء آن از حال درونم آگاه شو ، زيرا رگ دست به دل آدمى پيوسته است ، بدان جهت كه دل چيز مخفى است ، با دست كه محسوس و به آن متصل است خبرى از دل مىتوان گرفت ، چونان باد كه چشم آن را نمىبيند ، و غبار وحركت برگها آن را نشان مىدهد كه آيا از طرف راست مىوزد ، يا از طرف چپ .\r\nاگر نمىتوانى مستى دل را مشاهده كنى ، وصفش را از چشمان خمار جستجو كن .\r\nتو اگر چه از ذات خداوند متعال دور ومهجورى ، ولى از رسولان ومعجزاتشان مىتوانى اوصافى از ذات او را درك كنى .\r\nهم چنان كرامات پنهانى ( 1 )  از دل پيران با صفا بروز مىكند ، زيرا - در درون پيران صاف دل قيامتها به وجود آمده است ، كمترين نوع آن قيامتها اين است كه همدم آنان سرمست بادهء طهور الهى مىگردد . نيك بخت كسى\r\n","description":"","footnote":" ( 1 ) در بيت مورد تفسير معجزه را هم به پيران روشن دل نسبت داده است ، مسلما مقصود جلال الدين از معجزه به معناى لغوى آن است كه مترادف با كرامت است . . ","page_name":" 480 ","page_number":484},
  {"content":"\r\nاست كه با پيران روشن ضمير بنشينند وطعم همنشينى با خدا را بچشند . معجزه هايى كه به وسيلهء اشياء جامد مانند عصاى موسى وشكافتن دريا ومنشق شدن ماه با اشارهء پيامبر ما آن اثر شگفت انگيز را در بر دارد ، اگر بدون واسطه به جان آدمى متوجه شوند ، اتصالى به جان صاحب معجزه پيدا مىكند - آثار معجزه روى جمادات عاريتى بوده در جستجوى روح خوش ذات ومخفى است ، لذا معجزه از روى جمادات مىگذرد و در دلهاى پاك اثر مىگذارد .\r\nبا اين حال خوشا به حال آنان كه بدون احتياج به مادهء خمير نان به وجود مىآورند پس خوشا به حال آن درون پاك كه بىنياز از معجزه با جان صاحب معجزه درآميزد و يكى شود . چونان خوان آسمانى مسيح كه بىخمير وتنور در پيش رويش نهاده شد و مانند آن خرماى تازه كه بدون باغ در دسترس مريم عليها السلام قرار گرفت . معجزه از جان مردان كامل سرمىزند و بر درون جان جويندگان مانند حيات راه مىيابد .\r\nمثل معجزه و مردم ناقص مثل دريا است و مرغ خاكى ، كه اگر در دريا داخل شود هلاك مىگردد ، ولى مرغابى در آن دريا از هلاك شدن در امانست و مرگ ماهى در خاك خشك است .\r\nمعجزه براى هر نامحرم ، ناتوانى به بار مىآورد و براى همدمان توانبخش حياتى است . وقتى كه اين سعادت را در درون خود دريافتى ، آن گاه از آثار ظاهرى به استدلال بپرداز كه اين آثار از مؤثر اصلى اطلاع مىدهد . در داروهاى شفا بخش بنگر كه معناى حقيقى مانند سحر وجادو مخفى است ، ول -\r\n\r\nچون نظر در فعل وآثارش كنى\r\nگرچه پنهان است اظهارش كنى\r\n\r\nآن قدرت كه در باطن دوا پنهان شده است ، وقتى كه اثر خود را در مزاج آدمى نمودار ساخت ، قدرت آن آشكار مىگردد . حال كه حقايق فراوانى از اجزاى جهان هستى با آثارش پيدا مىشود ، چرا خداوند را به وسيلهء آثارش آشكارا نمىبينى ؟ در صورتى كه -\r\n","description":"","footnote":"","page_name":" 481 ","page_number":485},
  {"content":"\r\n\r\nاين سببها واثرها مغز و پوست\r\nچون بجويى جملگى آثار اوست\r\n\r\nتو كه به وسيله آثار با حقايق انس والفت مىگيرى ، پس چرا از بخشندهء آثار بىخبرى ؟ -\r\n\r\nاز خيالى دوست گيرى خلق را\r\nچون نگيرى شاه غرب وشرق را ؟\r\n\r\nاين سخن هم پايان ندارد ، و خدا كند كه عشق ما بر درك وباز گو كردن اين گونه سخنان پايانى نداشته باشد .\r\n","description":"","footnote":"","page_name":" 482 ","page_number":486},
  {"content":"\r\n\r\nرجوع به قصهء رنجور\r\n\r\n( ( 1321 ) ) باز گردد وقصهء رنجور گو\r\nبا طبيب آگه بيمار جو\r\n( ( 1322 ) ) نبض او بگرفت وآگه شد ز حال\r\nكه اميد صحت او بُد محال\r\n( ( 1323 ) ) گفت هر چت دل بخواهد آن بكن\r\nتا رود از جسمت آن رنج كهن\r\n( ( 1324 ) ) هر چه خواهد خاطر تو وا مگير\r\nتا نگردد صبر وپرهيزت زحير\r\n( ( 1325 ) ) صبر وپرهيز اين مرغ را دان زيان\r\nهر چه خواهد دل در آرش در ميان\r\n( ( 1326 ) ) اين چنين رنجور را گفت اى عمو\r\nحق تعالى اعملوا ما شئتم\r\n( ( 1327 ) ) گفت رو هين خير بادت جان عمّ\r\nمن تماشاى لب جو مىروم\r\n( ( 1328 ) ) بر مراد دل همىگشت او بر آب\r\nتا كه صحت را بيابد فتح باب\r\n( ( 1329 ) ) بر لب جو صوفيى بنشسته بود\r\nدست ورو مىشست و پاكى مىفزود\r\n( ( 1330 ) ) او قفايش ديد چون تخييلئى\r\nكرد او را آرزوى سيليى\r\n( ( 1331 ) ) بر قفاى صوفى آن حيرت پرست\r\nراست مىكرد از براى صفع دست\r\n( ( 1332 ) ) كارزو را گر نرانم تا رود\r\nنى طبيبم گفت كان علت شود ؟\r\n( ( 1333 ) ) سيليش اندر برم در معركه\r\nزان كه لا تلقوا بايدى تهلكه\r\n( ( 1334 ) ) تهلكه است اين صبر وپرهيز اى فلان\r\nخوش بكوبش تن مزن چون كاهلان\r\n( ( 1335 ) ) چون زدش يك سيلى آمد در طراق\r\nگفت صوفى هى هى اى قواد عاق\r\n( ( 1336 ) ) خواست صوفى با دو سه مشتش زند\r\nسبلت وريشش يكايك بركند\r\nليك او را خسته ورنجور ديد\r\nبس ضعيف وزار وزرد وعور ديد\r\nباز انديشيد او ضعف ورا\r\nگفت اگر مشتش زنم گردد فنا\r\nرنج دق از وى درآورده دمار\r\nديد او را سخت رنجور ونزار\r\n( ( 1337 ) ) خلق رنجور دق وبىچاره اند\r\nوز خداع ديو سيلى باره اند\r\n( ( 1338 ) ) جمله در ايذاى بىجرمان حريص\r\nدر قفاى يكدگر جويند نقيص\r\n( ( 1339 ) ) اى زننده بىگناهان را قفا\r\nدر قفاى خود نمىبينى جزا\r\n\r\n","description":"","footnote":"","page_name":" 483 ","page_number":487},
  {"content":"\r\n\r\n( ( 1340 ) ) اى هوا را طب خود پنداشته\r\nبر ضعيفان صفع را بگماشته\r\n( ( 1341 ) ) بر تو خنديد آنكه گفتت كاين دو است\r\nاوست كادم را به گندم راهنماست\r\n( ( 1342 ) ) كه خوريد اين دانه‌اى دو مستعين\r\nبهر دارو تا تكونا خالدين\r\n( ( 1343 ) ) اوش لغزانيد وزد او را قفا\r\nآن قفا وا گشت وشد او را جزا\r\n( ( 1344 ) ) اوش لغزانيد سخن اندر زلق\r\nليك پشت ودستگيرش بود حق\r\n( ( 1345 ) ) كوه بود آدم اگر پر مار شد\r\nكان ترياق است وبىاضرار شد\r\n( ( 1346 ) ) تو كه ترياقى ندارى ذره‌اى\r\nاز خلاص خود چرا مىغره اى\r\n( ( 1347 ) ) آن توكل كو خليلانه تو را ؟\r\nو آن كرامت چون كليمت از كجا\r\n( ( 1348 ) ) تا نبرّد تيغت اسماعيل را\r\nتا كنى شه راه قعر نيل را\r\n( ( 1349 ) ) گر سعيدى از مناره اوفتيد\r\nبادش اندر جامه افتاد ورهيد\r\n( ( 1350 ) ) چون يقينت نيست اين باد حسن\r\nتو چرا بر باد دادى خويشتن ؟\r\n( ( 1351 ) ) زين مناره صد هزاران همچو عاد\r\nدرفتادند و سر وتن باد داد\r\n( ( 1352 ) ) سرنگون افتادگان را زين منار\r\nمىنگر تو صد هزار اندر هزار\r\n( ( 1353 ) ) تو رسن بازى نمىدانى يقين\r\nشكر پاها گو ومىرو بر زمين\r\n( ( 1354 ) ) پر مساز از كاغذ و از كُه مبر\r\nكاندر اين سودا بسى رفتست سر\r\n( ( 1355 ) ) گر چه آن صوفى پر آتش شد ز خشم\r\nليك هم بر عاقبت انداخت چشم\r\n( ( 1356 ) ) اوّل صف بر كسى ماند به كام\r\nكاو نگيرد دانه بيند بند دام\r\n( ( 1357 ) ) حبذا دو چشم پايان بين راد\r\nكه نگه دارند دين را از فساد\r\n( ( 1358 ) ) آن كه پايان ديد احمد بود كاو\r\nديد دوزخ را هم اينجا تو به تو\r\n( ( 1359 ) ) ديد عرض وكرسى وجنات را\r\nبردريد او پردهء غفلات را\r\n( ( 1360 ) ) گر همىخواهى سلامت از ضرر\r\nچشم ز اول بند وپايان را نگر\r\n( ( 1361 ) ) تا عدمها را ببينى جمله هست\r\nهستها را بنگرى محبوس وپست\r\n( ( 1362 ) ) اين ببين بارى كه هر كش عقل هست\r\nروز و شب در جستجوى نيست است\r\n( ( 1363 ) ) در گدايى طالب جودى كه نيست\r\nبر دكانها طالب سودى كه نيست\r\n\r\n","description":"","footnote":"","page_name":" 484 ","page_number":488},
  {"content":"\r\n\r\n\r\n( ( 1364 ) ) در مزارع طالب دخلى كه نيست\r\nدر مغارس طالب نخلى كه نيست\r\n( ( 1365 ) ) در مدارس طالب علمى كه نيست\r\nدر صوامع طالب حلمى كه نيست\r\n( ( 1366 ) ) هستها را سوى پس افكنده اند\r\nنيستها را طالبند و بنده اند\r\n( ( 1367 ) ) زان كه كان ومخزن صنع خدا\r\nنيست غير نيستى در انجلا\r\n( ( 1368 ) ) پيش از اين رمزى بگفتستيم از اين\r\nاين و آن را تو يكى بين دو مبين\r\n( ( 1369 ) ) گفته شد كه هر صناعت گر كه رست\r\nدر صناعت جايگاه نيست جست\r\n( ( 1370 ) ) جست بنّا موضعى ناساخته\r\nگشته ويران سقفها انداخته\r\n( ( 1371 ) ) جست سقا كوزه‌اى كش آب نيست\r\nو آن دروگر خانه‌اى كش باب نيست\r\n( ( 1372 ) ) وقت صيد اندر عدم بين جمله شان\r\nو از عدم آنگه گريزان جمله شان\r\n( ( 1374 ) ) چون انيس طبع تو آن نيستى است\r\nاز فنا و نيست اين پرهيز چيست\r\n( ( 1375 ) ) گر انيس لانه‌اى جان پدر\r\nدر كمين لا چرايى منتظر ؟\r\n( ( 1376 ) ) زان چه دارى جمله دل بركنده اى\r\nشست دل در بحر لا افكنده اى\r\n( ( 1377 ) ) پس گريزت چيست زين بحر مراد\r\nكاو بشستت صد هزاران صيد داد\r\n( ( 1378 ) ) از چه نام برگ كردستى تو مرگ\r\nجادويى دان كه نمودت مرگ برگ\r\n( ( 1379 ) ) هر دو چشمت بست سحر صنعتش\r\nتا كه جان را در چه آمد رغبتش\r\n( ( 1380 ) ) در خيال او ز مكر كردگار\r\nجمله صحرا فوق چَه زهر است و مار\r\n( ( 1381 ) ) لاجرم چَه راه پناهى ساختست\r\nتا كه مرگ او را به چاه انداختست\r\n\r\nآيه\r\n« اِعْمَلُوا ما شِئْتُمْ إِنَّه بِما تَعْمَلُونَ بَصِيرٌ 41 : 40 . » ( 1 ) \r\n( هر كارى را كه مىخواهيد انجام بدهيد ، او به كرده هاى شما بينا است . )\r\n","description":"","footnote":" ( 1 ) سوره فصّلت ، آيهء 40 . . ","page_name":" 485 ","page_number":489},
  {"content":"\r\n\r\n« وأَنْفِقُوا فِي سَبِيلِ الله ولا تُلْقُوا بِأَيْدِيكُمْ إِلَى اَلتَّهْلُكَةِ 2 : 195 » ( 1 ) \r\n( و در راه خدا انفاق كنيد وخويشتن را با دست خود به هلاكت نيافكنيد ) .\r\n« فَوَسْوَسَ لَهُمَا اَلشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما وقالَ ما نَهاكُما رَبُّكُما عَنْ هذِه اَلشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ اَلْخالِدِينَ 7 : 20 . » ( 2 )  شيطان آدم وحوا را به وسوسه انداخت تا اعضاى پوشيدنى آن دو را آشكار كند و به آدم وحوا گفت : خداوند شما را از اين درخت نهى نكرده است و اگر از اين گندم بخوريد ، فرشته خواهيد شد يا سرنوشت شما در اين بهشت ابدى خواهد بود . )\r\n\r\n( ( 1335 ) ) چون زدش يك سيلى آمد در طراق\r\nگفت صوفى هى هى اى قواد عاق\r\n( ( 1336 ) ) خواست صوفى با دو سه مشتش زند\r\nسبلت وريشش يكايك بركند\r\nليك او را خسته ورنجور ديد\r\nبس ضعيف وزار وزرد وعور ديد\r\n. . .\r\n( ( 1337 ) ) خلق رنجور دق وبىچاره اند\r\nوز خداع ديو سيلى باره اند\r\n\r\nاحساس آزادى دروغين ، كلئوپاتره هاى روزگاران را به فرو كردن سنجاق به سينه هاى بردگانشان و سر دادن خنده وقهقهه وادار مىكند\r\nسپاس بىكران مر آن خدا را كه بشر را به ماشين وارتباطات وگلاويزى با طبيعت مشغول كرد ونگذاشت كه آن همه قدرتهاى كلان كه نصيب بشريت گشته است ، به شكل سنجاقها درآيد و با دست احساس كنندگان آزادى دروغين به سينه\r\n","description":"","footnote":" ( 1 ) سوره البقره ، آيهء 159 . .  ( 2 ) سوره الاعراف ، آيهء 20 . . ","page_name":" 486 ","page_number":490},
  {"content":"\r\n\r\nديگران فرو رود ووسيلهء تفريح وخوشحالى آنان گردد حمد وستايش پايان مر آن حكيم دادگر را سزاست كه با هر وسيله وكيفيتى هم كه باشد بيمارى و يا بدبختى سيلى باره گان را در وجدان تاريخ ثبت مىكند واشباح وسايه هاى ارواحشان را به نسلهاى قرون واعصار نشان مىدهد . خداوندا ، اين چه اصرار عجيبى است كه عشاق دل باختهء سيلى زدنها به مبارزه با خود ادامه مىدهند :\r\nآيا بيمارى شديدتر از اين هم پيدا مىشود كه انسان عمر عزيز خود را در سنجاق فرو كردن به سينه هاى ديگران سپرى كند وجز اين دنيا وعمر زود گذرش چيزى ديگرى را سراغ نداشته باشد .\r\nشگفت آورتر از اين بىچارگى ، بدبختى نابود كننده ايست كه جلال الدين به آن اشاره مىكند ومىگويد : اين نابخردان كه از ديدگاه طبيبان الهى مورد ياس قرار گرفته وهوى وهوسشان آزادى كشنده را براى آنان تلقين نموده است ، به بىاعتنايى بر اصول رشد و كمال خود قناعت نورزيده ، هر موقع كه از خود كشىها فارغ مىشوند ، دست به آلوده كردن حيات ديگران وخشكانيدن سرچشمهء آن مىبرند و اين وضع روانى در آنان از طرف هوى وهوسشان به وجود آمده است كه آزادى در همه چيز را به خويشتن تلقين مىكنند ونمىدانند كه آن احساس آزادى موهوم حقيقتى ندارد ، بلكه خشنترين جبريست كه نفس حيوانى آنان به دست و پاى روحشان بسته و از هر گونه آزادى روحى محرومشان ساخته است .\r\nتفسير ابيات\r\nاى مولوى ، برگرد وداستان آن بيمارى را با طبيب هشيار وبيمار جو باز گو كن . طبيب دست آن بيمار را گرفت و از حال مزاج او با خبر شد كه اميدى بر صحتش نمانده است . طبيب به بيمار مىگويد : هر چه را كه دلت مىخواهد به جاى بياور تا بيمارى كهنه از بدنت مرتفع گردد .\r\nصبر وپرهيز براى تو ضرر دارد ، بهر چه كه ميل دارى ، همان لحظه عمل\r\n","description":"","footnote":"","page_name":" 487 ","page_number":491},
  {"content":"\r\nكن . اين همان رنجور است كه خداوند فرموده است : هر كارى را كه مىخواهيد عمل كنيد ، ديگر هيچ اصل وقانونى با شما سر و كار ندارد . بيمار مىگويد : من براى تماشا به لب جوى مىروم ، و به طبيب هم مىگويد ، كه برو خير پيش . بيمار به دل خواه خود در كنار جوى مىگشت ، در آن حال يك صوفى بر لب جو نشسته ، براى پاكى دست و روى خود را مىشست .\r\nبيمار پشت گردن صوفى را كه خيال انگيز بود ، ديد وآرزو كرد كه ايكاش يك سيلى بر پشت گردن صوفى بزند دست براى سيلى زدن بالا برد و با خويشتن مىگفت : اگر اين سيلى را بر قفاى اين مرد نزنم خلاف دستور طبيب عمل كرده‌ام كه گفته است : هر چه را كه دلت مىخواهد عمل كن . پس هم اكنون سيلى را مىنوازم كه خويشتن را با دست خود به جهت صبر وپرهيز به هلاكت نيافكنم وقتى كه سيلى را نواخت و صداى آن سيلى بلند شد ، صوفى گفت : اى قواد گنه كار وناخلف چرا سيلى به من زدى وخواست چند مشتى به او بزند وريش وسبيلش را بكند ، ديد بيمار بدبخت خسته ورنجور وزرد رنگ وبرهنه است ، لختى در انديشه فرو رفت و با خويشتن گفت : اگر يك مشت به او بزنم ، خواهد مرد ، زيرا بيمارى سل دمار از روزگارش درآورده است .\r\nآرى ، اين مردم رنجور سل وبىچاره از فريبهاى شيطان ، سيلى باره هستند . همهء آنان به آزار بىگناهان حريص وعيوب يكديگر را در پشت سرشان مىجويند تا يكديگر را رسوا بسازند .\r\nاى سيلى نواز پشت گردن مردم ، آيا نمىدانى كه مجازات آن تعدىها را پشت گردنت متحمل خواهد گشت ؟ اى بدبختى كه هوى وهوس را طبيب خود پنداشته و به دستور او دست براى سيلى به پشت گردن مردم بلند كرده‌اى ، هر كس كه گفته است : دواى بيمارى تو آزار و اذيت ديگران است ، به ريش تو خنديده است . او همان شيطان است كه آدم را به خوردن گندم اغوا كرده و گفته است : داروى شما دو نفر همين گندم است ، بخوريد تا در بهشت براى ابد بمانيد . هم او بود كه پشت گردنى\r\n","description":"","footnote":"","page_name":" 488 ","page_number":492},
  {"content":"\r\nبه آدم وحوا زد و همان پشت گردنى مجازات خود او گشت .\r\nاگر چه شيطان آدم را در لغزشگاه سختى انداخت ، ولى خدا دستگير وپشتيبان آدم بود . اگر چه آدم را مارهاى اغوا واشتباه مورد حمله قرار داد ، ولى او كوهى بود كه معدن ترياق بود و ضرر سم آن مارها را از وجودش مرتفع ساخت . اما تو انسان كه ذرهء ناچيز بوده وكمترين ترياق در وجودت نيست ، مغرور مباش كه اگر مار هم بزند خلاص خواهى گشت .\r\nآن توكل ابراهيم خليل وكرامت حضرت موسى در تو نيست كه يكى كارد به گردن فرزندش اسماعيل مىكشد و كارد گردن او را نمىبرد و ديگرى از رود نيل راه ها باز مىكند .\r\nاگر يك خوشبختى در موقع افتادن از مناره ، باد زير جامه اش مىرود واو سالم به زمين مىرسد ، دليل آن نيست كه تو هم بدون يقين به چنان بادى كه زير جامه ات برود و مانند چتر تو را سالم به زمين برساند خود را تسليم باد فنا كنى .\r\nاز اين منارهء هوى واحساس آزادى ، صدها هزار عاد وثمود افتادند و به جاى آن كه بادى در جامه شان بيافتد و آنان را سالم به زمين فرود آورد ، سر وتنشان دستخوش باد فنا گشت .\r\nتو كه قدرت رسن بازى ندارى ، بر روى زمين راه برو وشكر گذار پاىهايت باش . از كاغذ براى پروازت پر و بال مساز و از كوهى كه در روى آن نشسته‌اى دست برندار .\r\nآن صوفى با اين كه پر از آتش خشم گشته بود چون عاقبت كار را مىديد ، تحمل كرد . آرى آن كس در اين دنيا از نخستين مرحله به كام خود مىرسد كه بند دام را ببيند و فريب دانه را نخورد .\r\nخوشا به آن ديدگان پايان بين ونيكو كه دين خود را از فساد محفوظ مىدارند . پايان بين حقيقى پيامبر ما بود كه دوزخ را در همين دنيا ديد و همچنين عرش و\r\n","description":"","footnote":"","page_name":" 489 ","page_number":493},
  {"content":"\r\nكرسى وباغهاى بهشتى را مشاهده كرد وپردهء غفلتها را از مقابل ديدگانش برداشت . تو هم اگر مىخواهى از آسيب در امان باشى ، ديده از مزاياى نخستين ببند و در پايان كارها بنگر ، باشد كه هستى واقعى آن نيستى نماها را دريابى وپست وحبس بودن اين نيستىهاى هست نما را درك كنى . اين را بدان كه خردمندان روزان وشبان در جستجوى همان هستهاى واقعى هستند كه براى تو نيست تلقى شده‌اند . مردم با اشكال گوناگون در صحنهء زندگى در حال جستجويند ، در لباس گدايى از جايى كه اكرام وبخشندگى نيست آن را مىجويند و در دكانها طالب سودى كه ظاهرا وجود ندارد ، در مزارع دخلها و در نخلستانها نخلهايى كه نيست ، در مدارس آن علمى را كه نيست و در صومعه ها آن شكيبايى را كه نيست مىطلبند .\r\nاين طلب وجستجوها براى به دست آوردن چيزهايى است كه براى جويندگان در پشت پردهء نيستى است ، اگر آنان آن نيست را هست نمىدانند ، پس دنبال چه مىگردند ؟ در حقيقت معدن ومخزن خداوندى جز نيست نماها چيز ديگرى ندارد .\r\nما پيش از اين به اين حقيقت اشاره كرديم كه هر صنعتگرى در صنعت خود چيزى را جستجو مىكند كه ندارد .\r\nبنا مىرود و در محلى كه بنايى نيست يا بنايى كه خراب شده است ، ساختمان مىسازد . سقا هم كوزه‌اى مىخواهد كه آب نداشته باشد و آن را بردارد و برود آب به دست بياورد .\r\nنجار در خانه‌اى كار مىكند كه در نداشته باشد . شگفتا ، همه اين مردم موقع شكار مزايا ومواد زندگى ، به نيست حمله مىبرند ومىخواهند آن نيستها را به دست بياورند ، ولى وقتى كه سخن از پشت پردهء هستى به ميان مىآيد ، همه روى گردان مىشوند وفرار مىكنند .\r\nحال كه تمام اميد تو در نيستها است ، اين پرهيز وفرار از نيستها چه\r\n","description":"","footnote":"","page_name":" 490 ","page_number":494},
  {"content":"\r\nمعنا مىدهد ؟ چرا با مونسهاى حقيقى خود مىجنگى ؟ اگر تو واقعا با نيست الفتى ندارى ، چرا همهء عمر در كمينش نشسته‌اى تو كه از هر چه كه در اختيار دارى ، دل برمىكنى ودام دل را به درياى نيست انداخته‌اى پس چرا از اين درياى نيستى مقصود مىگريزى ، با اين كه همان دريا صدها هزار شكار به دام تو مىاندازد ؟ اين پرده‌اى كه به چشمانت زده شده است سحر حق است كه جان تو را به چاه تاريك زندگى راغب كرده است و گمان مىكنى كه بالا و بيرون از چاه پر از زهر و مار است .\r\n\r\nلاجرم چَه را پناهى ساختست\r\nتا كه مرگ او را به چاه انداختست\r\n\r\n","description":"","footnote":"","page_name":" 491 ","page_number":495},
  {"content":"\r\n\r\nبر تخت نشاندن سلطان محمود غلام هندو را وگريستن غلام\r\n\r\n( ( 1382 ) ) آنچه گفتم از غلطهات اى عزيز\r\nهمچنين بشنيدم از عطار نيز\r\n( ( 1383 ) ) رحمت الله عليه گفته است\r\nذكر شه محمود غازى سفته است\r\n( ( 1384 ) ) كز غزاى هند پيش آن همام\r\nدر غنيمت او فتادش يك غلام\r\n( ( 1385 ) ) پس خليفه اش كرد و بر كرسى نشاند\r\nبر سپه بگزيدش و فرزند خواند\r\n( ( 1386 ) ) طول و عرض ووصف قصه تو به تو\r\nدر كلام آن بزرگ دين بجو\r\n( ( 1387 ) ) حاصل آن كودك بر آن تخت نضار\r\nشسته پهلوى قباد شهريار\r\n( ( 1388 ) ) گريه مىكرد اشك مىراند او به سوز\r\nگفت شاه او را كه اى پيروز روز\r\n( ( 1389 ) ) از چه گريى دولتت شد ناگوار\r\nفوق افلاكى قرين شهريار\r\n( ( 1390 ) ) تو بر اين تخت ووزيران وسپاه\r\nپيش تختت صف زده چون نجم و ماه\r\n( ( 1391 ) ) گفت كودك گريه‌ام زآن است زار\r\nكه مرا مادر در آن شهر وديار\r\n( ( 1392 ) ) از توام تهديد كردى هر زمان\r\nبينمت در دست محمود ارسلان\r\n( ( 1393 ) ) پس پدر مر مادرم را در جواب\r\nجنگ كردى كاين چه خشم است وعتاب\r\n( ( 1394 ) ) مىنيابى هيچ نفرين دگر\r\nزين چنين نفرين مهلت سهلتر\r\n( ( 1395 ) ) سخت بىرحمى وبس سنگين دلى\r\nكه به صد شمشير او را قاتلى\r\n( ( 1396 ) ) من ز گفت هر دو حيران گشتمى\r\nدر دل افتادى مرا بيم وغمى\r\n( ( 1397 ) ) تا چه دوزخ خوست محمود اى عجب\r\nكه مثل گشته است در ويل وكرب\r\n( ( 1398 ) ) من همىلرزيدمى از بيم تو\r\nغافل از اكرام و از تعظيم تو\r\n( ( 1399 ) ) مادرم كو تا ببيند اين زمان\r\nمر مرا بر تخت اى شاه جهان\r\nيا پدر كو تا مرا بيند چنين\r\nخوش نشسته پهلوى سلطان دين\r\n( ( 1400 ) ) فقر آن محمود توست اى بىسعت\r\nطبع ازو دايم همىترساندت\r\n( ( 1401 ) ) گر بدانى رحم اين محمود راد\r\nخوش بگويى عاقبت محمود باد\r\n( ( 1402 ) ) فقر آن محمود توست اى نيم دل\r\nكم شنو زين مادر طبع مضل\r\n\r\n","description":"","footnote":"","page_name":" 492 ","page_number":496},
  {"content":"\r\n\r\n( ( 1403 ) ) چون شكار فقر گردى تو يقين\r\nهمچو كودك اشكبارى يوم دين\r\n( ( 1404 ) ) گر چه اندر پرورش تن مادر است\r\nليك از صد دشمنت دشمنتر است\r\n( ( 1405 ) ) تن چو شد بيمار دارو جوت كرد\r\nور قوى شد مر تو را طاغوت كرد\r\n( ( 1406 ) ) چون زره دان اين تن پر حيف را\r\nنه شتا را شايد و نه صيف را\r\n( ( 1407 ) ) يار بد نيكوست بهر صبر را\r\nكه گشايد صبر كردن صدر را\r\n( ( 1408 ) ) صبر مه با شب منوّر داردش\r\nصبر گل با خار اذفر داردش\r\n( ( 1409 ) ) صبر شير اندر ميان فرث و خون\r\nكرده او را ناعش ابن اللبون\r\n( ( 1410 ) ) صبر جمله انبياء با منكران\r\nكردشان خاص حق و صاحب قران\r\n( ( 1411 ) ) هر كه را بينى يكى جامه درست\r\nدان كه او آن را به كسب و صبر جست\r\n( ( 1412 ) ) هر كه را ديدى برهنه وبىنوا\r\nهست بر بىصبرى او آن گوا\r\n( ( 1413 ) ) هر كه مستوحش بود پر غصّه جان\r\nكرده باشد با دعايى اقتران\r\n( ( 1414 ) ) صبر اگر كردى ز الف آن بىوفا\r\nاز فراق او نخوردى اين قفا\r\n( ( 1415 ) ) خوى با حق ساختى چون انگبين\r\nبا لبن كه لا احب الافلين\r\n( ( 1416 ) ) لاجرم تنها نماندى همچنان\r\nكاتشى مانده به راه از كاروان\r\n( ( 1417 ) ) چون ز بىصبرى قرين غير شد\r\nدر فراقش پر غم وبىخير شد\r\n( ( 1418 ) ) صحبتت چون هست زرّ ده دهى\r\nپيش خائن چون امانت مىنهى\r\n( ( 1419 ) ) خوى با او كن كامانتها تو\r\nايمن آيد از افول و از عتو\r\n( ( 1420 ) ) خوى با او كن كه خو را آفريد\r\nخوىهاى انبياء را پروريد\r\n( ( 1421 ) ) برّه‌اى بدهى رمه بازت دهد\r\nپرورندهء هر صفت خود رب بود\r\n( ( 1422 ) ) برّه پيش گرگ امانت مىنهى\r\nگرگ ويوسف را مفرما همرهى\r\n( ( 1423 ) ) گرگ اگر با تو نمايد روبهى\r\nهين مكن باور كه نايد زو بهى\r\n( ( 1424 ) ) جاهل ار با تو نمايد همدلى\r\nعاقبت زخمت زند از جاهلى\r\n( ( 1425 ) ) او دو آلت دارد وخنثى بود\r\nفعل هر دو بىگمان پيدا شود\r\n\r\n","description":"","footnote":"","page_name":" 493 ","page_number":497},
  {"content":"\r\n\r\n( ( 1426 ) ) مر ذكر را از زنان پنهان كند\r\nتا كه خود را خواهر ايشان كند\r\n( ( 1427 ) ) شعله از مردان به كف پنهان كند\r\nتا كه خود را خواهر ايشان كند\r\n( ( 1428 ) ) گفت يزدان زان كس مكتوم او\r\nشله‌اى سازيم در خرطوم او\r\n( ( 1429 ) ) تا كه بينايان ما زان ذو دلال\r\nدر نيفتند از فن او در جوال\r\n( ( 1430 ) ) حاصل آن كز هر ذكر نايد نرى\r\nهين ز جاهل ترس اگر دانشورى\r\n( ( 1431 ) ) دوستى جاهل شيرين سخن\r\nكم شنو كان هست چون سم كهن\r\n( ( 1432 ) ) جان مادر چشم روشن گويدت\r\nجز غم وحسرت از او نفزايدت\r\n( ( 1433 ) ) مر پدر را گويد آن مادر جهار\r\nكه ز مكتب بچه‌ام بس شد نزار\r\n( ( 1434 ) ) از زن ديگر اگر آورده اى\r\nبر وى اين جور وجفا كم كرده اى\r\n( ( 1435 ) ) از جز از من گر بدى اين بچه ام\r\nاين فشار آن زن بگفتى نيز هم\r\n( ( 1436 ) ) هين بجه زين مادر وتيباى او\r\nسيلى بابا به از حلواى او\r\n( ( 1437 ) ) هست مادر نفس وبابا عقل راد\r\nاوّلش تنگى و آخر بس گشاد\r\n( ( 1438 ) ) اى دهنده عقلها فرياد رس\r\nتا نخواهى تو نخواهد هيچ كس\r\n( ( 1439 ) ) هم طلب از توست وهم آن نيكويى\r\nما كئيم اول تويى آخر تويى\r\n( ( 1440 ) ) هم تو گوى وهم تو بشنو هم تو باش\r\nما همه لاشيم با چندين تراش\r\n( ( 1441 ) ) زين حوالت رغبت افزا در سجود\r\nكاهلى وجبر مفرست وخمود\r\n( ( 1442 ) ) جبر باشد پرّ و بال كاملان\r\nجبر هم زندان و بند كاهلان\r\n( ( 1443 ) ) همچو آب نيل دان اين جبر را\r\nآب مؤمن را و خون مر گبر را\r\n( ( 1444 ) ) بال بازان را سوى سلطان برد\r\nبال زاغان را به گورستان برد\r\n( ( 1445 ) ) باز گرد اكنون تو در شرح عدم\r\nكاو چو پازهر است وپنداريش سم\r\n( ( 1446 ) ) همچو هندو بچه هان اى خواجه تاش\r\nرو ز محمود عدم ترسان مباش\r\n( ( 1447 ) ) از وجودى ترس كاكنون در ويى\r\nآن خيالت لاشيى و تو لا شيىء\r\n( ( 1448 ) ) لا شىء بر لا شىء عاشق شده است\r\nهيچ نى مر هيچ نى را ره زده است\r\n\r\n","description":"","footnote":"","page_name":" 494 ","page_number":498},
  {"content":"\r\n\r\n\r\nآيه\r\n« فَلَمَّا جَنَّ عَلَيْه اَللَّيْلُ رَءا كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ اَلآفِلِينَ 6 : 76 » ( 1 ) \r\n( وقتى كه شب براى ابراهيم تاريك گشت ، ستاره را ديد ، گفت : اين پروردگار من است ، موقعى كه ستاره غروب كرد ، گفت : من غروب كنندگان را دوست نمىدارم )\r\n« إِذا تُتْلى عَلَيْه آياتُنا قالَ أَساطِيرُ اَلأَوَّلِينَ . سَنَسِمُه عَلَى اَلْخُرْطُومِ 68 : 15 - 16 . » ( 2 ) \r\n( وقتى كه آيات ما به آن تبهكار خوانده مىشود ، مىگويد : اينها افسانه هاى گذشتگان است . پليديهاى او را روى بينى به عنوان نشانه نصب خواهيم كرد . )\r\n\r\n( ( 1441 ) ) زين حوالت رغبت افزا در سجود\r\nكاهلى وجبر مفرست وخمود\r\n( ( 1442 ) ) جبر باشد پرّ و بال كاملان\r\nجبر هم زندان و بند كاهلان\r\n( ( 1443 ) ) همچو آب نيل دان اين جبر را\r\nآب مؤمن را و خون مر گبر را\r\n( ( 1444 ) ) بال بازان را سوى سلطان برد\r\nبال زاغان را به گورستان برد\r\n\r\nانسانى وجود دارد كه جبر پر و بال اوست براى پرواز در گذرگاه ابديت و انسان ديگرى وجود دارد كه جبر زندان وكنده وزنجيرى به دست و پاى او است .\r\nاگر در بارهء روش جلال الدين در مسئلهء جبر و اختيار با ديدهء انصاف وبىغرضى بنگريم ، چاره‌اى جز اين نداريم كه بگوييم :\r\n","description":"","footnote":" ( 1 ) سوره الانعام ، آيهء 76 . .  ( 2 ) سوره القلم ، آيهء 15 و 16 . . ","page_name":" 495 ","page_number":499},
  {"content":"\r\nجلال الدين در مسئلهء جبر و اختيار به حقايق وواقعيات فراوان ومفيدى دست يافته بود و با جرئت مىتوان گفت كه كمتر كسى است كه مانند اين شخصيت شگفت انگيز در مسئلهء مزبور به درستى و همه جانبه انديشيده باشد . بهر حال در چهار بيت مورد تحليل نكتهء بسيار فوق العاده عالى را متذكر شده كه احتمالا مطابق با آن بيتى است كه در گذشته گفته است :\r\n\r\nور بود اين جبر ، جبر عامه نيست\r\nجبر آن امّارهء خودكامه نيست\r\n\r\nتوضيح اين كه انسانها در وابستن حركات وسكنات خود به موضوع يا قانون خارج از اختيار ، با يكديگر فوق العاده اختلاف دارند .\r\nاشخاصى هستند كه وابستگى خود را با آفتاب و آب وهوا چنين تفسير مىكنند كه ما اسير وتسليم بىاختيار آنها هستيم و ما نمىتوانيم در مقابل آن عوامل كمترين عرض اندام نموده و براى خود اختيارى فرض كنيم ، مگر امكان دارد كه وضع جسمانى من چه به طور مستقيم و چه به طور غير مستقيم بدون اشعهء آفتاب به حيات خود ادامه بدهد ، مگر بدون تنفس با هوا مىتوان دقايقى چند زندگى كرد ؟ .\r\nاشخاص ديگرى هم وجود دارند كه مىگويند : هرگز آفتاب و آب وهوا دست ما را از نوع به كار بردن مزاياى آنها نبسته است ، زيرا من مىتوانم رابطهء خودم را با آن عوامل منظمتر وشايسته تر نمايم و از آن زندگانى كه به وسيلهء آن عوامل به دست مىآورم به بهترين وجه بهره بردارى نمايم .\r\nاين گروه دوم تكامل يافته تر از گروه اول است كه به قول جلال الدين : جبر را زندان و بند وزنجير خود قرار داده وموجوديتى در خود سراغ نمىگيرند .\r\nآن بىنوايان نمىانديشند كه آخر خود همان عوامل هم اگر مىنشستند ومىگفتند : حالا كه عوامل بالاتر وقوىترى ما را در بر گرفته است ، ديگر با كدامين منطق ما براى حفظ موقعيت خويشتن [ ولو ناخود آگاه 
  ] بكوشيم ؟ اين تقسيم\r\n","description":"","footnote":"","page_name":" 496 ","page_number":500},
  {"content":"\r\n\r\nبندى در جبر مورد توجه جلال الدين نيز وجود دارد ، انسانهاى تكامل يافته هنگامى كه به فيض عام خداوندى مىنگرند ووسايل كار وكوشش را كه در اختيار آنان گذاشته است ، مىبينند وباز بودن چند راه را در نوسانات زندگى خود با ديدهء وجدان مشاهده مىنمايند ، به وسيله اين مشاهدات ، خود را به فيض عام الهى عرضه مىكنند و به پيدا كردن وسايل بيشتر و بهتر براى پيش برد حيات خويش مىكوشند ووابستگى جبرى خود را به خداوند چنين تلقى مىكنند كه : ما وابستهء اراده وعلم وقدرت آن خداوند هستيم كه هر چه مراحل تكامل را بيشتر و بهتر سپرى كنيم به جاذبيت فيض الهى بيشتر نائل مىشويم ومواد جهان طبيعت با طرق وقيافه هاى بهترى به عنوان وسيله در اختيار ما قرار مىگيرد ووجدان ما تيز بينتر ومحركتر مىگردد . چنين جبرى آخرين وعالىترين آرمان يك انسان كمال جو است كه او را تا حد شايستگى لقاء الله بالا مىبرد . در مقابل اينان آن گروه از مردم بىنوا وبدبخت هستند كه وابستگى خود را به مبادى عالى هستى و قرار گرفتن خود را در تحت سلطهء محركترين عامل به سوى كمال به صورت زندان وكنده وزنجير در مىآورند اسفا بر حالشان\r\nتفسير ابيات\r\nآن چه كه از خطاها وغلطهايت برشمردم . از شيخ عطار هم شنيده‌ام . هم او داستان سلطان محمود مجاهد را متذكر شده است كه يك غلام هندو از جنگ هندوستان به غنيمت برد ، واو را آورد و در كرسى خودش نشانيد . تو مىتوانى طول و عرض اين داستان را در لابلاى كلام شيخ عطار ببينى .\r\nخلاصه آن كه وقتى كه آن غلام كودك روى تخت با طراوت در پهلوى سلطان محمود نشست ، شروع به گريهء سوزناك كرد . سلطان از او پرسيد : چرا گريه مىكنى ، مگر به دولت ناگوارى رسيده‌اى ؟ تو اكنون همدم شهريار و در ما فوق افلاك نشسته‌اى تو روى اين تخت نشسته‌اى ووزراء وسپاهيان همه مانند ستارگان و ماه در پيش تخت تو صف كشيده\r\n","description":"","footnote":"","page_name":" 497 ","page_number":501},
  {"content":"\r\nايستاده‌اند .\r\nكودك گفت : براى آن گريه مىكنم كه من در هندوستان مادرى داشتم كه دايماً مرا از تو مىترسانيد و موقع نفرين مىگفت : كه اى پسر روزى فرا رسد كه تو را در دست محمود ارسلان ببينم . پدرم در پاسخ مادرم با حال ستيز مىگفت كه : اين چه خشم ونفرين وتوبيخ است ، مگر نفرين ديگرى وجود ندارد كه از اين نفرين هلاكت بار آسانتر وقابل تحملتر بوده باشد ؟ تو اى زن -\r\n\r\nسخت بىرحمى وبس سنگين دلى\r\nكه به صد شمشير او را قاتلى\r\n\r\nمن از گفت گوى هر دو در شگفتى فرو مىرفتم وبيم واندوه سر تا سر وجودم را فرا گرفت ، كه آن محمود كه پدر ومادرم مىگويند . چه دوزخ زشت خوى است كه براى ويل ومصيبت ضرب المثل گشته است : آرى -\r\n\r\nمن همىلرزيدمى از بيم تو\r\nغافل از اكرام و از تعظيم تو\r\n\r\nاكنون كجا است مادرم كه بيايد ومرا روى تخت ببيند وكجا است پدرم كه ببيند چگونه همنشين سلطان دين گشته‌ام .\r\nاى بىظرفيت ، فقر همان سلطان محمود تست كه خود طبيعىات همواره تو را از او مىترساند .\r\nاگر تو رحم ومحبت فقر را بدانى ، خود خواهى گفت : عاقبت كسى كه همدم فقر است محمود باد . اگر تو در اين دنيا فقر را به دست بياورى ، مانند آن غلام كودك كه روى تخت سلطان از خطاى خود وپدرانش ، و از شادى نشستن در روى تخت مىگريست ، در روز رستاخيز خواهى گريست .\r\nاين بدن چيز عجيبى است اگر بيمار شود از تو دوا مىطلبد و اگر قدرتى يافت ، تو را طاغوت وطغيانگر مىسازد . اگر از من بپرسى كه پس اين بدن مادى چيست ؟ مىگويم :\r\n\r\nچون زره دان اين تن پر حيف را\r\nنه شتا را شايد و نه صيف را\r\n\r\n","description":"","footnote":"","page_name":" 498 ","page_number":502},
  {"content":"\r\nحالا كه با بدن اين يار بد براى چند صباح همدم خواهى گشت وتحمل و صبر را پيشه كن كه يار بد سينه را شكيبايى ووسعت مىدهد .\r\nاز تحمل وشكيبايى غفلت مورزيد ، زيرا صبر ماه در برابر تاريكىهاى شب ، او را منور مىسازد ، صبر است كه گل را در همدمى با خار معطرش مىنمايد صبر است كه شير را از ميان شير دان و خون بيرون مىآورد و بچه شتر را بنعشه وادار مىكند .\r\nبه جهت شكيبايى بود كه خداوند پيامبران را در مقابل منكران به مقام و الا رسانيد .\r\nهر كس را كه ديدى ، جامهء درست ومشروعى به تن كرده است ، يقينا بدان كه آن جامه را به بركت كسب و صبر به دست آورده است وبالعكس ، اگر برهنه وبىنوايى را ديدى بدان كه بىصبرى بوده است كه او را به آن فلاكت كشانيده است . وحشت زده گان مضطرب به جهت همدمى با مردم قلب ونابكار ، از بىصبرى در وحشت واضطراب مىافتند ، زيرا اگر صبر مىكردند ومىانديشيدند ، گرفتار بدبختى وحشت واضطراب نمىشدند ، و مانند شير وانگبين با حق وحقيقت دمساز مىگشتند و از همنشينان كه به زودى غروب خواهند كرد . روى مىگردانيدند ، تا مانند آتش كه از كاروان به جاى مىماند ، تنها ورو به نابودى نمىرفتند .\r\nاگر دمسازى تو مانند طلاى تمام عيار است ، چرا در نزد خيانت پيشه گان امانت مىگذارى ؟ در زندگانى با كسى همنشين وهم خوى باش كه اگر امانتى در نزدش بگذارى از گم شدن وتباهى در امان بماند .\r\nبا آن خداى بزرگ هم خو باش كه آفرينندهء خوىها وپرورندهء خوى پيامبران است .\r\nاو است خدايى كه اگر بره‌اى را بگيرد ، گله‌اى را در مقابلش مىبخشد ، زيرا به وجود آورنده وپرورندهء هر صفت نيكو ، پروردگار عزيز است .\r\n","description":"","footnote":"","page_name":" 499 ","page_number":503},
  {"content":"\r\nاما تو چنان حق نشناسى كه بره را در پيش گرگ امانت مىگذارى آخر يوسف وگرگ مىتوانند همراه يكديگر باشند ؟ اگر گرگى قيافه روباهى براى تو بگيرد ، هرگز باور نكن كه شايستگى از گرگ ساخته نيست . اگر جاهلى پيش تو آيد و اظهار همدردى وهمدلى كند ، باور مدار ، زيرا روزى مىرسد كه از روى نادانى زخم مرگزايى بر تو وارد مىسازد .\r\nآدم نادان با اين كه نه مرد است و نه زن ، دو آلت دارد ، آلت مردى وآلت زنى . و براى هر يك كارى را در نظر مىگيرد . آلت مردى را از زنان پوشيده مىدارد كه بگويد من خواهر شما هستم .\r\nوكهنهء حيضش را هم از مردان مخفى مىدارد كه بگويد من برادر شما هستم با اين حال خدا مىفرمايد : صفت اصلى او را مانند علامتى روى بينىاش نصب خواهم كرد ، تا بينايان بندگانم از آن غمزه فروش فريب نخورند و به جوالش درنيافتند .\r\nخلاصه - بدان كه از هر آلت مردى خاصيت نرى ساخته نيست . تو اگر دانشورى همواره از مردم نادان بيمناك باش ، و به دوستى با جاهل شيرين سخن غره مباش كه سم كهنه وكشنده ايست .\r\nاو اظهار همدردى مىكند وجان مادر ، جان مادر به تو مىگويد ، ولى جز غم وحسرت نتيجه‌اى از او نخواهى برد .\r\nآن مادر نفهم به پدر كودك آشكارا مىگويد : « كه ز مكتب بچه‌ام بس شد نزار » ، اگر اين بچه را از زن ديگر پيدا كرده بودى ، اين قدر جور وجفا به او روا نمىداشتى . اگر اين كودك از زن ديگر هم بود ، همين شكايت وفشار را به تو متوجه مىساخت .\r\nاز اين مادر وعشوه هاى دل سوزانه اش بگريز كه سيلى پدر بهتر از حلواى چنين مادر است ، نفس حيوانى تو همان مادر نادان وعقل با عظمت پدر داناى\r\n","description":"","footnote":"","page_name":" 500 ","page_number":504},
  {"content":"\r\nتو است كه نخست تو را در تنگىها مىفشارد و در عاقبت گشايش بىكران را نصيبت مىسازد .\r\nاى خدا -\r\n\r\nاى دهندهء عقلها فرياد رس\r\nتا نخواهى تو نخواهد هيچ كس\r\nهم طلب از توست وهم آن نيكويى\r\nما كئيم ، اول تويى آخر تويى\r\nهم تو گوى وهم تو بشنو هم تو باش\r\nما همه لاشيم با چندين تراش\r\n\r\nخداوندا ، به وسيله اين دعا بر كوشش واطاعتهاى ما بيفزا وكاهلى وجبر بازى وركود را بر ما موكل مفرما . اين جبر وسيلهء بس شگفت انگيز است ، جبر پر وبالى براى پرواز مردم كامل ورشد يافته ، وزندان وزنجيرى براى تن پروران است ، مثل جبر همان مثل رود نيل است كه براى مؤمن آب و براى كافر خون است .\r\nچنانچه پر و بال براى پرواز است . همين پر و بال باز را به سوى سلطان ، وزاغ را به گورستان به پرواز درمىآورد . اى مولوى ، برگرد به شرح نيستى كه خودش پادزهر وپندارش سم مهلك است . اى خواجه تاش ، مانند آن هند و بچه از محمود نيستى ترسان وبيمناك مباش ، تو از آن هستى بترس كه اكنون در آن غوطه ورى ، زيرا كه خودت وخيالات در اين هستى لاشيى محض است .\r\nعجبا -\r\n\r\nلا شيئى بر لا شيئى عاشق شده است\r\nهيچ نى مر هيچ نى را ره زده است\r\n\r\n","description":"","footnote":"","page_name":" 501 ","page_number":505},
  {"content":"\r\n\r\nقوله عليه السلام ليس للماضين هم الموت وانما لهم حسرت الفوت\r\n\r\n( ( 1450 ) ) راست فرمود آن سپهدار بشر\r\nكه هر آن كاو كرد از دنيا گذر\r\n( ( 1449 ) ) چون برون رفت اين خيالات از ميان\r\nگشت نامعقول تو بر تو عيان\r\n( ( 1451 ) ) نيستش درد ودريغ وغبن موت\r\nبلكه هستش صد دريغ از بهر فوت\r\nليس للماضين هم الموت گفت\r\nزان كه هم با حسرت فوتند جفت\r\n( ( 1452 ) ) كه چرا قبله نكردم مرگ را\r\nمخزن هر دولت و هر برگ را\r\n( ( 1453 ) ) قبله كردم من همه عمر از حول\r\nآن خيالاتى كه گم شد در اجل\r\n( ( 1454 ) ) حسرت آن مردگان از مرگ نيست\r\nزآنست كان در نقشها كرديم ايست\r\n( ( 1455 ) ) ما نديديم آنكه اين نقش است و كف\r\nكف ز دريا جنبد ويابد علف\r\n( ( 1456 ) ) چون كه بحر افكند كفها را ببر\r\nتو به گورستان رو آن كفها نگر\r\n( ( 1457 ) ) پس بگو كو جنبش وجولانتان ؟\r\nبحر افكند است در بحرانتان\r\n( ( 1458 ) ) تا بگويندت به لب نى ، بل به حال\r\nكه ز دريا كن نه از ما اين سؤال\r\n( ( 1459 ) ) نقش چون كف كى بجنبد بىز موج\r\nخاك بىبادى كجا آيد به اوج ؟\r\n( ( 1460 ) ) چون غبار نقش ديدى باد بين\r\nكف چو ديدى قلزم ايجاد بين\r\n( ( 1461 ) ) هين ببين كز تو نظر آيد به كار\r\nباقيت شحمىّ ولحمى پود وتار\r\n( ( 1462 ) ) شحم تو در شمعها نفزود تاب\r\nلحم تو مخمور را نامد كباب\r\n( ( 1463 ) ) در گداز اين جمله تن را در بصر\r\nدر نظر رو در نظر رو در نظر\r\n( ( 1464 ) ) يك نظر دو گز همىبيند ز راه\r\nيك نظر دو كون ديد و روى شاه\r\n( ( 1465 ) ) در ميان اين دو فراق بىشمار\r\nسرمه جو الله اعلم بالسرار\r\n( ( 1466 ) ) چون شنيدى شرح بحر نيستى\r\nكوش تا دايم بدين بحر ايستى\r\n( ( 1467 ) ) چون كه اصل كارگاه آن نيستيست\r\nكاو خلا وبىنشان است وتهيست\r\n( ( 1468 ) ) جمله استادان پى اظهار كار\r\nنيستى جويند و جاى انكسار\r\n\r\n","description":"","footnote":"","page_name":" 502 ","page_number":506},
  {"content":"\r\n\r\n\r\n( ( 1469 ) ) لاجرم استاد استادان صمد\r\nكارگاهش نيستى ولا بود\r\n( ( 1470 ) ) هر كجا اين نيستى افزونتر است\r\nكار حق وكارگاهش آن سر است\r\n( ( 1471 ) ) نيستى چون هست بالائين طبق\r\nاز همه بردند درويشان سبق\r\n( ( 1472 ) ) خاصه درويشى كه شد بىجسم و مال\r\nكار فقر جسم دارد نى سؤال\r\n( ( 1473 ) ) سايل آن باشد كه جسم او گداخت\r\nقانع آن باشد كه مال خويش باخت\r\n( ( 1474 ) ) پس ز درد اكنون شكايت بر مدار\r\nكاوست سوى نيست اسبى راهوار\r\n( ( 1475 ) ) اين قدر گفتيم باقى فكر كن\r\nفكر اگر جامد بود رو ذكر كن\r\n( ( 1476 ) ) ذكر آرد فكر را در اهتزاز\r\nذكر را خورشيد اين افسرده ساز\r\n( ( 1477 ) ) اصل خود جذب است ليك اى خواجه تاش\r\nكار كن موقوف آن جذبه مباش\r\n( ( 1478 ) ) زان كه ترك كار چون نازى بود\r\nنازكى در خورد جانبازى بود ؟\r\n( ( 1489 ) ) نى قبول انديش نى ردّ اى غلام\r\nامر را و نهى را مىبين مدام\r\n( ( 1480 ) ) مرغ جذبه ناگهان پرّد ز عش\r\nچون كه ديدى صبح شمع آنگه بكش\r\n( ( 1481 ) ) چشمها چون شد گذاره نور اوست\r\nمغزها مىبيند او در عين پوست\r\n( ( 1482 ) ) بيند اندر ذره خورشيد بقا\r\nبيند اندر قطره كلّ بحر را\r\n\r\nآيه\r\n« أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ الله وإِنْ كُنْتُ لَمِنَ اَلسَّاخِرِينَ 39 : 56 » . ( 1 )  [ از آن چه كه به شما فرستاده شده است ، تبعيت كنيد 
  ] ( تا در موقع باز شدن ديدگان كسى نگويد : اسف وحسرت به من باد كه با نزديكى به خداوند در دنيا منحرف شدم وتفريط كردم و از جملهء مسخره كنندگان دين الهى بودم ) .\r\n« اَلَّذِينَ يَذْكُرُونَ الله قِياماً وقُعُوداً وعَلى جُنُوبِهِمْ ويَتَفَكَّرُونَ فِي خَلْقِ\r\n","description":"","footnote":" ( 1 ) سوره الزمر ، آيهء 56 . . ","page_name":" 503 ","page_number":507},
  {"content":"\r\n\r\n\r\nاَلسَّماواتِ واَلأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ اَلنَّارِ 3 : 191 . » ( 1 ) \r\n( خردمندان كسانى هستند كه خدا را ايستاده و نشسته و بر پهلو افتاده به ياد مىآورند و در آفرينش آسمانها و زمين مىانديشند [ ومىگويند : 
  ] اى پروردگار ما ، اين جهان هستى را بىهوده نيافريده‌اى ، پاكيزه پروردگارا ، ما را از عذاب آتش حفظ فرما . )\r\nروايت\r\n« ما من احد يموت الا ندم ، انكان محسنا ندم ان لا يكون ازداد ، وانكان مسيئا ندم ان لا يكون نزع » ( 2 ) \r\n( هيچ كس نمىميرد مگر اين كه پشيمان از دنيا مىرود ، اگر نيكو كار باشد پشيمان مىشود كه چرا بر نيكو كاريش نيافزود ، و اگر بد كار باشد از پايان زندگى وجان كنش پشيمان واندوهگين مىگردد ) [ كه چرا زندگى را بدون نتيجه به باد فنا داد 
  ]\r\n\r\n( ( 1475 ) ) اين قدر گفتيم باقى فكر كن\r\nفكر اگر جامد بود رو ذكر كن\r\n( ( 1476 ) ) ذكر آرد فكر را در اهتزاز\r\nذكر را خورشيد اين افسرده ساز\r\n\r\nبيانديش ، اگر ديدى انديشه ات جامد گشته است ، به ذكر خداوندى بپرداز تا انديشه ات را به حركت درآورد\r\nشايد اين توصيهء جلال الدين به انديشه بازان حرفه‌اى نامعقول جلوه كند و نتوانند حقيقت آن را دريابند ، با آن شرايط ذهنى خشك كه آنان به جهان\r\n","description":"","footnote":" ( 1 ) سوره آل عمران ، آيهء 191 . .  ( 2 ) حلية الاولياء ، ابو نعيم اصفهانى ، ج 8 ص 178 - جامع الصغير ، سيوطى ، ج 2 ص 357 . . ","page_name":" 504 ","page_number":508},
  {"content":"\r\nمىنگرند ، در طرد چنين توصيه‌اى حق دارند ، زيرا اينان هم مانند كسان ديگر كه از ماهيت انديشه وخواص وعوامل آن اطلاع درستى ندارند ، سر به آستانهء خود تموجات واهتزازات فكرى مىسايند ونمىتوانند به خود فكر مشرف شوند . نگرش آنان به انديشه مانند نگاه كردن خريدار وفروشندهء آينه به خود آينه است ، نه به صورت ونمودهايى كه آينه مىتواند نشان بدهد و نه به آن علل وعواملى كه آيينه را به وجود آورده وبقاى صيقلى او را تضمين مىكند . هيچ انسانى نمىتواند با عشق به خود انديشه وپرستش آن ، كمترين بهره‌اى را از انديشه بگيرد . به همين جهت است كه منطق دانان ورياضى دانان حرفه‌اى فراوانى چه در شرق و چه در غرب وجود دارند كه كمترين گامى در برداشتن پرده از رموز جهان درونى وبرونى راه نرفته‌اند ، بلى عدهء كمى از آنان هستند كه راه درست انديشيدن وعمليات رياضى را مانند واقعيات عينى مطرح مىكنند وحقايقى جديدى را از آنها در بارهء خود آنها به دست مىآورند .\r\nبهر حال توضيح توصيه جلال الدين واثبات آن بدين قرار است : نخست بايد انديشيد ، باز بايد انديشيد ، اين است اصل نخستين در راه وصول به واقعيات كه مفاد مصرع بيت اول از دو بيت مورد تحليل است :\r\n\r\nاين قدر گفتيم باقى فكر كن\r\n\r\nپس اگر كسى احتمال بدهد كه جلال الدين مىخواهد مغز وفعاليت مغزى بشرى را از كار بياندازد ، چنين شخصى مطلبى مىگويد كه به جلال الدين مربوط نيست . مگر او نمىگويد :\r\n\r\nاى برادر تو همان انديشه اى\r\nمابقى خود استخوان وريشه اى\r\n\r\nاين اصل نخستين در حقيقت مانند به كار انداختن زور بازو واستخدام وسايل براى آوردن مزاياى طبيعت است .\r\nاصل دوم اين است كه اگر ديدى مغز از فعاليت باز ايستاده وكسالت وجمود وركود\r\n","description":"","footnote":"","page_name":" 505 ","page_number":509},
  {"content":"\r\nدچار گشته است ، دست وپاچه مباش ومگذار ياس ونوميدى دمار از روزگارت برآورد ، رو به سوى خدايى كه مغز وانديشه را آفريده است ، ببر ، خود همين توجه و ذكر مغزت را به حال اعتدال اصلى برمىگرداند واختلال وبحرانى را كه كارگاه مغزت را فلج كرده است ، بر طرف مىكند و بار ديگر فضاى كارگاه انديشهء تو صاف و روشن مىگردد .\r\nچه بسا خس وخاشاك خيالات وعوامل تداعى معانىهاى بىربط است كه انديشه را دچار بحران وركود مىسازد ، ذكر خداوندى دستى است توانا كه آن خس وخاشاك را از روى جويبار انديشه بر كنار مىكند .\r\nاين است معناى دو بيت مورد تحليل جلال الدين ، كه براى به راه انداختن اشخاص معمولى بهترين نيرو و عامل است . ( 1 ) \r\nولى با يك ديد عالىتر در مقابل افق گسترده مىتوان گفت : انديشه و ذكر وبياد خدا بودن دو قيافه از يك حقيقتاند وبس .\r\nانديشه قيافهء رو به طبيعت ذكر است و ذكر قيافهء رو به ماوراى طبيعت انديشه . اين معنى را كه ممكن است براى بعضى از متفكرين غير قابل هضم جلوه كند . با يك دليل روانى - فلسفى و با دو دليل نقلى الهى ، مىتوان اثبات كرد :\r\nدليل روانى - فلسفى - اگر درست دقت كنيم وانديشه را مورد توجه عميقانه تر قرار بدهيم : خواهيم ديد : انديشه وسيله ارتباط با جهان واقعيت است كه جلوه گاه مشيت الهى است . پس هر انديشهء واقع ياب وسازندهء مثبت نوعى ارتباط با خدا است و ذكر خداوندى كه يقينا خود حرف و كلمه ى مجرد نيست ، بلكه به ياد بودن خدا واوصاف جلال وجمال او است نوع ديگرى از ارتباط با او است ، با اين تفاوت كه انديشه\r\n","description":"","footnote":" ( 1 ) نكتهء قابل توجه اين است كه جلال الدين ذكر را با خود انديشه يكى نمىداند ونمىگويد كه اگر فكرت راكد شود ، به جاى انديشه ذكر كن ، بلكه مىگويد :\r\nذكر آرد فكر را در اهتزاز * ذكر را خورشيد اين افسرده ساز . ","page_name":" 506 ","page_number":510},
  {"content":"\r\nدر حال واقعيابىها نخست به واقعيات جهان هستى متعلق مىشود ، سپس با يك آگاهى روحى وعقلانى رهسپار مبدء اعلاى جهان هستى مىگردد ، در صورتى كه ذكر خداوندى نخست راه انديشه را به بارگاه مبدء اعلاى هستى باز مىكند وسپس به طرف جهان هستى سرازير مىگردد .\r\nدليل نقلى الهى - اول - همان آيهء « الذين يذكرون الله » است كه در عنوان آيه متذكر شديم وديديم كه خداوند خردمندان را ذكر كنندگان خدا وانديشمندان در جهان هستى معرفى فرموده است ، بدون اين كه يكى را بر ديگرى از نظر معنا مقدم بدارد .\r\nدليل نقلى الهى دوم - روايات معتبرى است كه خود تفكر را عبادت معرفى مىكند ، مانند روايت على بن موسى الرضا عليه السلام كه فرمود :\r\n« ليس العباده كثره الصيام والصلاه ، انما العباده كثره التفكر فى امر الله . » ( 1 ) \r\n( عبادت فراوانى روزه و نماز نيست ، بلكه عبادت تفكر فراوان در امر خداوندى است ) .\r\nمسلم است كه امر خداوندى شامل همهء جهان هستى با اجزاء وارتباطات گوناگونش مىباشد و مانند روايت ديگرى از امير المؤمنين عليه السلام كه به فرزندش امام حسن مجتبى فرمودند كه :\r\n« انما العباده كثره التفكر فى صنعة الله . » ( 2 ) \r\n( جز اين نيست كه عبادت تفكر زياد در عالم آفرينش الهى است ) .\r\nآيات مربوط به مطلوبيت ولزوم ذكر خداوندى در قرآن مجيد خيلى فراوان است ، از اين جهت معلوم مىشود كه ذكر خداوندى اهميت فوق العاده‌اى دارد كه نبايد از آن غفلت كرد . و با نظر به انواع ذكر پنهانى وآشكار وقلبى و\r\n","description":"","footnote":" ( 1 ) سفينه ، قمى ، ج 2 ص 382 . .  ( 2 ) سفينه ، ج 2 ص 382 . . ","page_name":" 507 ","page_number":511},
  {"content":"\r\n\r\nزبانى وتوجهء به ارتباط تمام جهان هستى واجزاء و روابط ورويدادهاى آن ، به خداوند ، معناى جامع ذكر در حقيقت عبارت است از حالات آگاهى به رابطهء انسان با خدا خواه به طور مستقيم وخواه به طور غير مستقيم . نسبت ذكر به اين معنى به انسان مانند نسبت آب به ماهى است كه بدون آن زندگى براى ماهى امكان پذير نيست .\r\n\r\n( ( 1477 ) ) اصل خود جذب است ليك اى خواجه تاش\r\nكار كن موقوف آن جذبه مباش\r\n( ( 1478 ) ) زان كه ترك كار چون نازى بود\r\nنازكى در خورد جانبازى بود ؟\r\n( ( 1479 ) ) نى قبول انديش نى ردّ اى غلام\r\nامر را و نهى را مىبين مدام\r\n( ( 1480 ) ) مرغ جذبه ناگهان پرّد ز عش\r\nچون كه ديدى صبح شمع آنگه بكش\r\n\r\nبراى حصول نزديكى به خداوند و قرار گرفتن در حوزهء جاذبيت ، حتى تقرب وجذبه را هم هدف خود قرار ندهيد وبكوشيد و كارى با قبول ورد كوشش خود نداشته باشيد\r\nمفاد چهار بيت مورد تحليل عالىترين حالات روحى آدمى را باز گو مىكند ومىگويد : اگر چه اصل وهدف اعلاى اطاعت وكوشش وتقلاى انسان قرار گرفتن در حوزهء جاذبيت خداوندى است ، ولى خود توجه به اين كه من مىخواهم در آن حوزهء عظما قرار بگيرم ، نوعى از خود خواهى است كه صورت بسيار حق به جانبى به خود گرفته است . اين همان مطلب است كه ابن سينا هم گوشزد كرده ومىگويد :\r\n« من آثر العرفان للعرفان فقد قال بالثانى . . . والتبجح بزينه الذات وانكان بالحق تيه والاقبال بالكل على الحق خلاص » .\r\n( كسى كه عرفان را براى خود عرفان بخواهد جاهل است ومباهات به آراسته\r\n","description":"","footnote":"","page_name":" 508 ","page_number":512},
  {"content":"\r\nشدن ذات اگر چه به وسيلهء گرايش به حق بوده باشد ، گم راهى است وخلاصى در رو نمودن به حق از همه جهات است ) ونيز شايستهء همان هجو است كه شيلر در باره كانت گفته است كه وقتى كه كانت مىگويد : انجام تكليف تنها بايد براى ارضاى وجدان بوده باشد ، شيلر مىگويد : « پس من به تقواى واقعى نرسيده‌ام ، زيرا هنوز خوشى وجدان خودم را مىخواهم » .\r\nمگر اين كه بگوييم : مقصود كانت از ارضاى وجدان ، آماده كردن عامل لذت براى وجدان از نظر به جريان انداختن وجدان در مسيرى است كه طبيعتش اقتضا مىكند وطبيعت وجدان انجذاب به واقع است ، نه به به خود آمدن وباليدن به انجذاب . اين كه بنشينى و كارى انجام ندهى ، اين همان سيرت پليد ناز جويان تن پرور است ومىدانيم كه .\r\n\r\nعشق كار نازكان نرم نيست\r\nعشق كار پهلوان است اى پسر\r\n\r\nو اگر بخواهى هدفى در كار وكوشش نداشته باشى ، اين هم كه ضد منطق گفتار وكردار آدمى است . پس چه بايد كرد ؟ زيرا جلال الدين منكر هدف گيرىهاى نسبى ومطلق نمىتواند بوده باشد . پس به اين نتيجه مىرسيم كه انسان راهرو نبايد وصول به آن هدفها را وسيلهء لذت جويى قرار بدهد و با هر قدمى كه برمىدارد ، يكى از جهات من خود را بيارايد و به قول ابن سينا با آن آرايش به خود بيايد ولذتى ببرد اگر انسان راهرو كمترين غفلت در اين راه حساس داشته باشد ، زنجير خود خواهى به دست و پايش مىپيچد و سر از مكتب اپيكور درمىآورد ، و با آگاهى به خوبى مىتواند احساس كند كه گامهاى متعالى او از منطقهء ارزشهاى شايسته ولذت بخش بر كنار بوده و در منطقهء ضرورتها وبايستگىها حركت مىكند و مانند تنفس از هوا واستفاده از آب براى ادامه حيات مىباشد كه از حيطهء خود خواهى ميخكوب كننده به كلى دور و بر كنار است .\r\n","description":"","footnote":"","page_name":" 509 ","page_number":513},
  {"content":"\r\n\r\nتفسير ابيات\r\nپيامبر ما ، آن پيشواى پيروز - عالم بشريت ، صحيح فرموده است كه هر كس از اين دنيا بگذرد وخيالات پا در هوا ونامعقولهايى كه گريبان روحش را مىفشرد از بين برود ، دردش اين نيست كه چرا مرگ گريبانش را گرفت ، بلكه دريغ وتاسفش براى آنست كه چرا در باره مرگ نيانديشيدم تا از زندگانى بهره بردارى كنم ، چرا در بارهء مرگ كه عبور از مزرعهء حيات به قلمرو محصول حيات است فكر و كارى نكردم .\r\nمن همهء عمرم را از چشم لوچى كه داشتم ، خيالاتى را قبلهء خود كردم كه با فرا رسيدن اجل نابود شدند ورفتند . حسرت گذشتگان از اين خاكدان در بارهء خود مرگ نيست ، بلكه در بارهء آن است كه پاى بند نقشها وصورتها گشتند ونفهميدند كه آن پيرايه هاى جالب نقش و كف ناچيز بوده است كه از دريا مىجنبد ونمودى براى خود پيدا مىكند .\r\nموقعى كه دريا كفها را از خود بيرون مىاندازد ، اگر بخواهى جاى آن كفهاى را ببينى ، برو به گورستان و به مردگان تماشا كن كه چند صباحى روى درياى وجود جست وخيز كردند وسپس به زير خاك تيره وتار رفتند و هيچ شدند .\r\nوقتى كه به سراغشان رفتى -\r\n\r\nپس بگو كو جنبش وجولانتان\r\nبحر افكنده است در بحرانتان\r\n\r\nتا آنان پاسخ تو را با زبان حال بگويند : كه چرا اين سؤال را از ما مىكنى ؟ برو از خود دريا بپرس ، زيرا هيچ نقشى بدون موج نمىجنبد وگرد هرگز بدون باد به هوا نمىرود .\r\nموقعى كه غبار نقشها را مىبينى باد را در نظر بياور وهنگامى كه كف را مىنگرى درياى وجود را در نظر بگير .\r\nودقت كن كه چيزى كه به كار تو مىخورد واهميت دارد همان نظر وانديشه است ، مابقى\r\n","description":"","footnote":"","page_name":" 510 ","page_number":514},
  {"content":"\r\nخود استخوان وريشه و پيه و گوشت است ، نه پيه تو تابش براى شمعها افزود و نه گوشتت كبابى براى مخموران گشت . اين همه شئون كالبدى مادى را در راه بينايى بگذار و راهى كوى نظر وانديشه باش . نظرى وجود دارد كه بيش از دو گز راه را نمىبيند ، نظر ديگرى هم وجود دارد كه هر دو جهان را با آفرينندهء مطلقش مىبيند -\r\n\r\nدر ميان اين دو فرقى بىشمار\r\nسرمه جو والله اعلم بالسرار\r\n\r\nاكنون كه شرح عالم نيستى را شنيدى ، بكوش وبرو و تا وصول به آن درياى عالم ربوبى جايى توقف مكن ، زيرا اصل كارگاه هستى هما نيستى است كه پشت پرده اين هستىها است و خالى از تعينات ومحدوديتهاى جهان طبيعت است . در مبحث گذشته گفتيم :\r\n\r\nجمله استادان پى اظهار كار\r\nنيستى جويند و جاى انكسار\r\nلاجرم استاد استادان صمد\r\nكارگاهش نيستى ولا بود\r\n\r\nدر هر جايى كه نيستى مقتضى هستى بيشتر است ، كار حق وكارگاهش در همان جا است . بدان جهت كه نيستى عالىترين مرحلهء كمال است ، لذا مردان الهى بر همه سبقت گرفته‌اند . مخصوصاً آن مرد الهى كه از جسم و مال اعراض كرد و سر وكارش با رهايى از جسم است ، نه سؤال وگدايى . مىدانيد سايل واقعى كيست ؟ -\r\n\r\nسايل آن باشد كه جسم او گداخت\r\nقانع آن باشد كه مال خويش باخت\r\n\r\nپس در اين دنيا از درد وناراحتى شكايت وناله مكن ، زيرا همين درد وناراحتىهاى مادى اسب راهواريست به سوى نيستى . ما اين مقدار گفتيم ، برو بقيه اش را خودت بيانديش و اگر ديدى فكرت به جمود دچار گشته است به ياد خدا باش ، زيرا ذكر خداوندى انديشه را به حركت درمىآورد و چون خورشيد حيات بخش است كه به افسردگان طراوت مىبخشد . اگر چه اصل وهدف از همهء كوششها وصول به مقام جذبهء الهى است ، ولى تو مشغول كار خودت باش و در انتظار جذبه خود را محروم\r\n","description":"","footnote":"","page_name":" 511 ","page_number":515},
  {"content":"\r\nاز جذبه مساز . بىكار هم منشين كه بىكارى ناز ونياز مىآورد و اين راه الهى احتياج به جانبازى دارد كه با ناز وغمزه وتن پرورى سازگار نيست . تو با قبول ورد كوشش وتقلاهايت كارى نداشته باش ، تو تمام اهتمام وتوجهت را به دستورات الهى منحصر نما . تا آن گاه كه پرندهء بلند پرواز جذبه از آشيانه خود به پرواز درآيد و به سراغ تو بيايد ، در آن موقع كه بامداد جذبه روشن شد ، ديگر نيازى به شمع نخواهى داشت . هنگامى كه ديدگان آدمى با آن نور الهى نظاره كند « مغزها بيند او در عين پوست . » -\r\n\r\nبيند اندر ذره خورشيد بقا\r\nبيند اندر قطره كل بحر را\r\n\r\n","description":"","footnote":"","page_name":" 512 ","page_number":516},
  {"content":"\r\n\r\nباز گشتن به حكايت صوفى بر لب جو و قاضى\r\n\r\n( ( 1483 ) ) گفت صوفى در قصاص يك قفا\r\nسر نشايد باد دادن از عمى\r\n( ( 1484 ) ) خرقهء تسليم اندر گردنم\r\nبر من آسان كرد سيلى خوردنم\r\n( ( 1485 ) ) ديد صوفى خصم خود را سخت زار\r\nگفت اگر مشتش زنم من خصموار\r\n( ( 1486 ) ) او به يك مشتم بريزد چون رصاص\r\nشاه فرمايد مرا زجر وقصاص\r\n( ( 1487 ) ) خيمه ويران است وبشكسته وتد\r\nاو بهانه مىكند تا درفتد\r\n( ( 1488 ) ) بهر اين مرده دريغ آيد دريغ\r\nكه قصاصم افتد اندر زير تيغ\r\n( ( 1489 ) ) چون نمىتانست كف بر خصم زد\r\nعزمش آن در كش سوى قاضى برد\r\n( ( 1490 ) ) كه ترازوى حق است وكيل او\r\nزان سوى حق است دايم ميل او\r\nمخلص است از مكر ديو و حيله اش\r\nمأمن است از قيد ديو قبله اش\r\n( ( 1491 ) ) هست او مقراض احقاد وجدال\r\nقاطع جنگ دو خصم وقيل وقال\r\n( ( 1492 ) ) ديو در شيشه كند افسون او\r\nفتنه ها ساكن كند قانون او\r\n( ( 1493 ) ) چون ترازو ديد خصم پر طمع\r\nسركشى بگذارد وگردد تبع\r\n( ( 1494 ) ) ور ترازو نيست گر افزون دهيش\r\nاز قِسم راضى نگردد ابلهيش\r\n( ( 1495 ) ) هست قاضى رحمت ودفع ستيز\r\nقطره‌اى از بحر عدل رستخيز\r\n( ( 1496 ) ) قطره گرچه خرد وكوته پا بود\r\nلطف آب بحر از او پيدا بود\r\n( ( 1497 ) ) از غبار ار پاك دارى كله را\r\nتو ز يك قطره ببينى دجله را\r\n( ( 1498 ) ) جزوها بر حال كلها شاهد است\r\nچون شفق غماز خورشيد آمده است\r\n( ( 1499 ) ) آن قسم بر جسم احمد راند حق\r\nآنچه فرموده است كلا والشفق\r\n( ( 1500 ) ) مور بر دانه چرا لرزان بدى\r\nگر از آن يك دانه خرمن دان بدى\r\n( ( 1501 ) ) بر سر حرف آ كه صوفى بىدل است\r\nدر مكافات جفا مستعجل است\r\n\r\n","description":"","footnote":"","page_name":" 513 ","page_number":517},
  {"content":"\r\n\r\n\r\n( ( 1502 ) ) اى تو كرده ظلمها چون خوش دلى\r\nاز تقاضاى مكافى غافلى\r\n( ( 1503 ) ) يا فراموشت شده ست آن كرده هات\r\nكه فرو آويخت غفلت پرده هات\r\n( ( 1504 ) ) جرم گردون رشك بردن بر صفات\r\nگر نه خصمىهاستى اندر قفات\r\n( ( 1505 ) ) ليك محبوسى براى آن حقوق\r\nاندك اندك عذر مىخواه از عقوق\r\n( ( 1506 ) ) تا به يك بارت نگيرد محتسب\r\nآنِ خود روشن كن اكنون با محب\r\n\r\nآيه\r\n« فَلا أُقْسِمُ بِالشَّفَقِ . واَللَّيْلِ و ما وَسَقَ 84 : 16 - 17 . » ( 1 ) \r\n( سوگند به شفق و شب نمىخورم ، كه آن چه را كه در روز پراكنده وآشكار مىشود جمع مىكند . )\r\n","description":"","footnote":" ( 1 ) سوره الانشقاق ، آيهء 17 و 18 . . ","page_name":" 514 ","page_number":518},
  {"content":"\r\n\r\n( ( 1498 ) ) جزءها بر حال كلها شاهد است\r\nچون شفق غماز خورشيد آمده است\r\n\r\nجزء وكل از نظر جلال الدين مولوى\r\n","description":"","footnote":"","page_name":" 515 ","page_number":519},
  {"content":"\r\n\r\nيكى از موضوعات بسيار با اهميت كه در جهان بينى وفلسفهء الهى مطرح وبارها در كتاب مثنوى مورد توجه جلال الدين قرار گرفته است ، موضوع جزء وكل است . جلال الدين اين دو موضوع را هم مانند ساير مفاهيم واصطلاحات علمى وفلسفى با زنجير وقيود روشهاى حرفه‌اى نمىبندد ، لذا بايستى مقصود او را با مضمونى كه در ابيات مربوطه آورده است ، تفسير وتوجيه نمود . براى شناخت ماهيت جزء وكل بهتر آن است كه مبحث اول را مطرح كنيم : -\r\n1 - هيچ يك از دو موضوع جزء وكل ، در جزئيت وكليت مطلق نبوده و هر دو محكوم به نسبيتاند .\r\n\r\nور تو گويى جزو پيوستهء كل است\r\nخار مىخور خار مقرون گل است\r\nجزو يك رو نيست پيوسته به كل\r\nور نه خود باطل بدى بعث رسل ( 1 ) \r\nبشنو اكنون اصل انكار از چه خاست\r\nزان كه كل را گونه گونه جزوهاست\r\nلطف سبزه جزو لطف گل بود\r\nبانگ قمرى جزو آن بلبل بود ( 2 ) \r\n\r\nبا دقت در پنج بيت فوق به خوبى معلوم مىشود كه ديد جلال الدين در بارهء جزء وكل خيلى وسيعتر وعميقتر از ديد متفكران وفيلسوفان معاصر و ما قبل خود بوده است .\r\nچند مطلب را كه در ابيات فوق ديده مىشود ، به طور اختصار متذكر مىگرديم :\r\nالف - هرگز گمان مبر كه وقتى واحدهايى در يك مجموعه متشكل گشتند ، آن واحدها از يك سنخ بوده و داراى خواص ونمودهاى متحد بوده باشند ، در يك شاخه گل برگ وخار واجزاء خود گل متشكل شده وكل معينى را تشكيل داده‌اند ، در\r\n","description":"","footnote":" ( 1 ) دفتر اول ص 57 ب 10 و 11 . .  ( 2 ) دفتر اول ص 58 ب 59 و 60 وص 59 ب 1 . . ","page_name":" 516 ","page_number":520},
  {"content":"\r\nصورتى كه اجزاء تشكيل دهندهء آن كل از نظر ماهيت وتعين با يكديگر اختلاف وتضاد دارند .\r\nاين حقيقت را در تفاعل اضداد واتحاد آنها در محصول تفاعل ( سنتز ) نيز مورد توجه قرار داد كه جلال الدين هم در ابيات مربوط به تضاد ، در نظر داشته است . محصول تفاعل آن كل است كه از دو يا چند جزء متضاد كه تعينشان را در تكاپو از دست داده‌اند ، متشكل شده است .\r\nب - وقتى كه يك واحد به عنوان جزئى از سيستم مجموعى كل قرار مىگيرد ، مستلزم آن نيست كه تمام موجوديت آن جزء فانى در كل بوده باشد ، بلكه ممكن است يك حقيقت از يك جنبه نقش جزء بودن را در يك سيستم مجموعى بازى كند و از جهات ديگر مستقل يا با كلهاى ديگر پيوند داشته باشد . در آن حال كه دستهء گلى با چند مجلد كتاب در روى ميز جزئى از ثقل مجموع كل ومجلدات مفروض را بر ميز وارد مىآورد ، جزئى از آرايش اطاق بوده و خود بالنسبه به اجزايى كه در بر دارد يك كل مجموعى است . و همچنين عطرى را كه در فضاى اطاق منتشر مىسازد ، جزئى از مجموع هواى اطاق را هم به عهده گرفته است .\r\nج - از طرف ديگر لازم نيست كه هر جزئى در تشكل موجوديت كل دخالت بورزد و مانند قطره‌اى از آب ليوان بوده باشد كه در تشكل آب ليوان دخالت ضرورى دارد . بهترين مثال اين گونه كل واجزا ، من انسانى است كه همه ى نيروها وفعاليتهاى روانى را در سطوح مختلف خود در بر مىگيرد ، ولى دخالت هر يك از آنها در من انسانى دخالت جزء در كل مادى محسوس نيست ، زيرا چنان نيست كه با اضافهء يك فعاليت جزئى خود من هم از نظر كميت زياد شود و با عدم انجام يك فعاليت ، از من انسانى بكاهد .\r\nاز اين مطلب به اين نتيجه مىرسيم كه انواع فراوانى از جزء وكل تصور نمود كه به روشنى مىتوانند نسبى بودن دو حقيقت را اثبات كنند .\r\n","description":"","footnote":"","page_name":" 517 ","page_number":521},
  {"content":"\r\n\r\n2 - بنا بر اين ، تعريف كلاسيك جزء وكل بسيار محدود بوده وقابل قبول نيست\r\nدر فلسفه ومعارف گذشتگان موقعى كه مىخواستند كل و جزء را تعريف كنند ، اغلب به اين ترتيب وارد بررسى وتعريف مىشدند كه كل عبارت است از مجموع واحدهايى كه به جهت اشتراك در به وجود آمدن هويتى معين متشكل گشته‌اند . و هر يك از آن واحدها جزئى از آن كل ناميده مىشوند ، بنا بر اين كمترين تغيير در جزء موجب دگرگونى كل وكوچكترين دگرگونى در كل تغيير در جزء را نتيجه مىدهد اگر بخواهيم در جهان بينى خود واحدى را با حقيقتى كه به جهتى از جهات ، واحدهاى ديگر را در بر مىگيرد و همچنين ارتباط واحدهايى را در نظر بگيريم كه در به وجود آوردن يا نگه دارى يك حقيقت شركت دارند و همچنين اگر بخواهيم حقيقت ما فوقى را منظور كنيم كه مشرف به واحدهاى متعدد ومتنوع است ومىتواند در هستى ونيستى وكيفيت وكميت آنها دخالت نمايد ، تعريف كلاسيك مزبور را بسيار ناچيز ونارسا خواهيم ديد . براى توضيح بيشتر مىگوييم :\r\n1 - براى به وجود آمدن داروى معينى چند جزء مشخص دخالت مىورزد . اين تشكل داراى سيستم بسته بالنسبه به آن هدف معين مانند بيمارى مشخص است كه بدون آن چند جزء مشخص ، داروى مفيد به وجود نخواهد آمد .\r\n2 - سلسلهء اعداد مانند داروى مزبور به طور محسوس در مقابل ديدگان ما قرار گرفته و ما مىتوانيم به همه اجزاء سلسله اشاره نموده و آنها را معين بنمائيم ، بلكه اين جزء وكل ( زوج وفرد وسلسلهء اعداد ) بيانى از محدوديت محصول كار مغز در بارهء عدد سازى است ، يعنى اگر مغز آدمى در هر حال از ناتوانى ونيرومندى كه باشد اگر بخواهد محصولى در كارگاه عدد سازى مغز به وجود بياورد ، يا فرد خواهد بود و يا زوج زيرا مفهوم سلسلهء بىنهايت اعداد نه در جهان عينى و نه در قلمرو ذهنى هرگز مانند كل قطرات آب كه در ليوان معينى براى ما مطرح مىشود ، قابل مشاهده وتعين\r\n","description":"","footnote":"","page_name":" 518 ","page_number":522},
  {"content":"\r\n\r\nنمىباشد . وقتى كه مىگوييم : كل سلسلهء اعداد ، در حقيقت مورد توجه ما هويت عدد با مصاديقش از ذهن ما ناپديد مىگردد ومفهومى از نامحدود را كه خود كيفيتى از كيفيات ساخته شدهء كارگاه مغز ما است به جاى خود مىگذارد ، مانند اين كه در پهنه بسيار طولانى در كنار راه آهن بايستيد و به دو خط آهن بنگريد و تا چند كيلو مترى آن دو خط آهن ديده مىشود واندك اندك عينيت مشخص آن به شبح وسايهء ذهنى با حفظ طول مبدل مىگردد . در حقيقت كميت خارجى در كيفيت ذهنى ادغام مىگردد به طورى كه از پذيرش يك تعريف شناسنده سر باز مىزند . سلسلهء بىنهايت اعداد هم ، چنين نمودى در ذهن ما به وجود مىآورد :\r\nاكنون اگر بخواهيم به سلسلهء اعداد از ديدگاه جزء وكل بنگريم ، ذهن ما چه كارى را مىتواند براى ما انجام بدهد ؟ آيا واقعا كل سلسلهء اعداد را براى خود برمىنهد و آن گاه از دو عينك فرد وزوج و خود اعداد فراوان ، اجزاى آن را درك نموده و به كل سلسله مربوط مىسازد ؟ آيا ارتباط اعداد با يكديگر و دو عنوان فرد وزوج مانند ارتباط ديوارها و سقف در متشكل ساختن يك اطاق ، بيك ديگر مىباشد يا از قبيل تركب چند عنصر شيميايى براى به وجود آوردن محصول متشكل مىگردد . ؟ مسلم است كه تركب سلسلهء اعداد به عنوان يك حقيقت متشكل از اعداد فراوان دو صنف زوج وفرد ، از قبيل هيچ يك از تشكلهاى فوق نيست ، زيرا با نظر به ماهيت عدد ونداشتن نمود مشخص در مغز آدمى وتجردش از معدودهاى عالم عينى واختلاف مغزها از جهت رشد وناتوانى در ساختن عدد وكشش دادن به مصاديق آن وعدم ارتباط طبيعى ونبودن طناب وصل كننده ميان سلسلهء اعداد ، مىتوانيم به اين نتيجه برسيم كه تعبير جزء وكل در سلسله اعداد ، بيان يك موقعيت خاص مغزى محض است كه انسان در موقع توجه به عدد ، اشغال كرده است .\r\n3 - دو نوع سيستم باز وسيستم بسته در اجزاى متشكل\r\nحقيقتى را به نام كل\r\n","description":"","footnote":"","page_name":" 519 ","page_number":523},
  {"content":"\r\nمرزبندى شده وجامد وقابل درك از همه جهات منفى مىسازد .\r\nآن چه كه ما در عالم طبيعت با آن رو برو هستيم ، حقايق ونمودهايى در حال تغيير هويت و روابط با يكديگر هستند . و اين تغيير وتحول اگر موجودى را رهسپار نيستى محض نكند و نيست محض را به قلمرو هستى وارد نسازد ، نمىگذارد ، چند واحد در جريان طبيعى خود به عنوان اجزاء متشكل مرزبندى شده از جويبار هستى بيرون آمده و به طور مستقل به موجوديت خود ادامه بدهند .\r\nبلكه اين ما انسانها هستيم كه با هدف گيرىها ووسيله جوئىها وتماسهاى مخصوصى كه با جهان دارا هستيم ، واحدهايى را به نام اجزاء متشكل يك كل در طبيعت ، مرزبندى نموده ومىگوييم : اين كل مجموعى تشكل يافتهء آن اجزاء است ، پس با نظر به حكومت مطلقه حركت وتحول در جهان هستى ، ما همواره با كلهاى داراى سيستم باز رو برو هستيم ، اگر چه هدف گيرىها وطرز ارتباط ما با جهان خارجى ، كلهاى داراى سيستم بسته را بر ما مطرح مىكند . ( 1 ) \r\n","description":"","footnote":" ( 1 ) جلال الدين در ديوان شمس تبريزى به اين نكته متوجه شده مىگويد :\r\nچيست نشانى آنك هست جهانى دگر * نو شدن حالها رفتن اين كهنه هاست\r\nروز نو وشام نو باغ نو ودام نو * هر نفس انديشه نو ، نو خوشى ونو\r\nعناست عالم چون آبِ جوست بسته نمايد وليك * مىرود ومىرسد نو نو اين از كجاست\r\nنو ز كجا مىرسد كهنه كجا مىرود * گر نه وراى نظر عالم بىمنتهاست\r\nتعبير « بسته » در بيت سوم فوق العاده جالب توجه است ، زيرا اصطلاح باز وبسته در سيستم جهانبينى با اين بيان رسا كه جلال الدين هفتصد سال پيش به كار برده است ، اصطلاحى است كه امروزه در مسائل علمى وفلسفى در انواع سيستمها با اهميت زيادى مورد توجه قرار مىگيرد . . جلال الدين مىگويد با نظر سطحى است كه ابعاد وكميتها وكيفيتها وموقعيتى كه انسان در شناخت جهان هستى به خود مىگيرد براى او با سيستم بسته جلوه مىكند و مانند ارنست هگل در قرن نوزدهم مىگويد : كه « اكنون كه ماده وقوه را شناختيم ، كليد فهم جهان هستى را به دست آورديم » مانند كسان ديگر كه جهان را مانند يك قوطى كبريت فرض مىكنند كه در ماوراى آن هيچ چيزى وجود ندارد و به هيچ چيز هم وابسته نيست جلال الدين از اين اشخاص فلسفه تحول وحركت را مطالبه مىكند . . ","page_name":" 520 ","page_number":524},
  {"content":"\r\n\r\nحتى با يك نظر دقيق مىتوانيم در اشيايى كه براى هدفهاى معين با دست خود ساخته‌ايم وبسته بودن سيستم كل متشكل از آنها را در نظر گرفته‌ايم ، مانند اجزاى يك كارگاه ماشينى يا يك داروى مركب از اجزاى معين ، باز همان بسته بودن سيستم را نيز در منطقهء انتخابى خودمان بپذيريم ، و الا با نظر به قانون استمرار و توقف ناپذير بودن حركت وتحول ، حتى همان كل انتخاب شده نيز از نظر زير بنا وارتباط با جهان خارج از هويت خود كل ، داراى سيستم باز مىباشد .\r\n4 - نتايج كلى كه از مسائل فوق مىتوان گرفت\r\nچون دو عنوان جزء وكل منطقى نه واقعيت اجزايى كه با ارتباط مخصوصى مجموعه هاى موقتى را تشكيل مىدهند ، بستگى به موقعيت انسانى دارد ، لذا مىتوان گفت : همانطور كه خود كل يك انتزاع از اجزاء مربوط عينى در جريان مىباشد . همچنين جزئيت جزئى كه با اجزاى ديگرى ارتباط ناخود آگاه پيدا كرده است يك مفهوم انتزاعى است كه در مقابل انتزاع كل عنوان جزء را بر خود مىگيرد ، نهايت امر انتزاعى بودن كل روشنتر ومستقيمتر از انتزاعى بودن جزء است كه به جهت ارتباط با واحدهاى ديگر كه عينيت دارند ، به واقعيت نزديكتر است ، بخلاف كل كه به هيچ وجه واقعيت نداشته و تنها از فعاليت ذهنى انسان در بارهء واحدهاى ديگر كه عينيت دارند ، انتزاع مىشود .\r\nاز اين مطلب نتيجهء فوق العاده مهمى را كه مىتوان گرفت و اين است كه آن اشخاص كه محدوديت ومنفى بودن [ با قطع نظر از علت 
  ] هر يك از اجزاء جهان هستى را مىپذيرند ، ولى حساب كل مجموعى هستى را از آن اجزاء تفكيك مىكنند ، براى خود كل كه بيش از يك امر انتزاعى چيزى نيست ، واقعيت عينى اثبات مىكنند . مثل اين است كه ما در ماوراى حكم بهر يك از موزائيكهاى كف حيات [ از سيمان\r\n","description":"","footnote":"","page_name":" 521 ","page_number":525},
  {"content":"\r\nوشن است ، مربع است ، هر ضلعش بيست سانتيمتر است . . . 
  ] بايستى حكم ديگرى هم براى كل موزائيكهاى كف حيات بسازيم كه چيز ديگر جزى همان موزائيك با خصوصيات معينشان مىباشد آن چه كه از ديدگاه همهء موزائيكهاى متشكل تغيير پيدا مىكند ، موضوع كميت است وبس يعنى كل موزائيكها يقينا از يك موزائيك بيشتر است .\r\nممكن است گفته شود : هر يك از اجزاء در حالت انفراد حكمى دارد و در حالت اجتماع وتشكل حكم ديگر .\r\nوقتى كه يك جسم به دور خود مىگردد ، هر يك از اجزاء آن جسم حركت انتقالى دارد ، در صورتى كه كل آن جسم بالنسبه به نقطهء خارج از آن ، حركت وضعى دارد ، با اين مثال مىتوان گفت : اين كه هر يك از اجزاء جهان هستى محدود ومتحرك هستند كه بالضروره مركب از مثبتها در دنبال منفىها ومنفىها در دنبال مثبت است ، اثبات نمىكند كه كل جهان هستى هم محكوم به منفى پيش از مثبت ومحدود بوده باشد . در پاسخ اين اعتراض مىگوييم : در مثال مزبور مغالطه‌اى وجود دارد كه نمىتواند حكم تساوى كل و هر يك از اجزاء را باطل نمايد ، و آن مغالطه اين است كه تفكيك اجزاء جسم متحرك با حركت وضعى از كل آن جسم ، مربوط به اختلاف آن دو در نوع حركت است ، نه حقيقت خود حركت كه عبارت است از تغيير اجزاء وكل در هر لحظه . وبديهى است كه هم هر يك از اجزاء وهم كل جسم مفروض در خاصيت تغيير وتعدد موقعيتها از منفى به مثبت و از مثبت به منفى اشتراك دارند . لذا هر يك از اجزاء وكل در هر لحظه به جهت حركت ، نتيجه وخاصيتهاى جديدى را به وجود مىآورند و هر دو به صرف نيرو احتياج دارند . وانگهى اگر با دقت بيشترى در بارهء جسم مفروض بيانديشيم ، خواهيم ديد : حركت وضعى كل جسم با نظر به نقطهء معين خارج از آن جسم ساكن كه به خود گرفته است مانند حركت وضعى خود كرهء زمين در منظومهء شمسى وحركت انتقالى آن در مقابل كرات ديگر ، نمىتوانيم حركت وضعى كل جسم را مطلق بدانيم .\r\n","description":"","footnote":"","page_name":" 522 ","page_number":526},
  {"content":"\r\n\r\nجلال الدين به همين معنى اشاره كرده مىگويد :\r\n\r\nآن دم نطقت كه جزو جزوهاست\r\nفايده شد كل ، كل خالى چراست\r\nتو كه جزوى كار تو با فايده است\r\nپس چرا در طعن كل آرى تو دست ( 1 ) \r\nچون كه كليات پيش او چو گوست\r\nسخره و سجده كن چوگان اوست\r\nتو كه يك جزوى دلا زين صد هزار\r\nپيش حكمش چون نباشى بىقرار ( 2 ) \r\nاز مفلسف گويم وسوداى او\r\nيا ز كشتىها ودرياهاى او\r\nبل ز كشتىهاش كان بند دل است\r\nگويم از كل ، جزو در گل داخل است ( 3 ) \r\n\r\n5 - كل واجزاء ما فوق كل واجزاء رياضى وطبيعى\r\n\r\nجزو از اين كل گر برد يك سو رود\r\nاين نه آن كل است كاو ناقص شود ( 4 ) \r\nگفت پيغمبر شما را اى مهان\r\nچون پدر هستم شفيق ومهربان\r\nزان سبب كه جمله اجزاى منيد\r\nجزو را از كل چرا بر مىكنيد\r\nجزو از كل قطع شد بىكار شد\r\nعضو از تن قطع شد مردار شد\r\nتا نپيوندد به كل بار دگر\r\nمرده باشد نبودش از جان خبر\r\nور بجنبد نيست خود او را سند\r\nعضو نو ببريده هم جنبش كند ( 5 ) \r\n\r\nدر مباحث پيشين روشن شد كه يكى از لوازم قطعى كل واجزاء رياضى وطبيعى اين است كه كمترين تغيير در وضع اجزاء موجب دگرگونى در كل مجموعى مىگردد .\r\nاگر يك جزء از دايرهء كل كم شود ، كل مفروض به همان اندازه كوچكتر مىگردد و اگر جزئى به اجزاء كل اضافه شود ، مسلما آن كل بزرگتر خواهد گشت . نيز با نظر به نسبيت دو موضوع جزء وكل وداشتن انواع متعدد اين نتيجه را\r\n","description":"","footnote":" ( 1 ) دفتر اول ، ص 32 ب 61 و 62 . .  ( 2 ) دفتر ششم ، ص 366 ب 41 و 42 . .  ( 3 ) دفتر اول ، ص 385 ب 45 و 46 . .  ( 4 ) دفتر سوم ، ص 168 ب 30 . .  ( 5 ) دفتر سوم ، ص 25 تا 29 . . ","page_name":" 523 ","page_number":527},
  {"content":"\r\nبه دست مىآوريم كه هر حقيقتى را كه موضوعات متعدد ومتنوعى را در بر مىگيرد ، يا بر آن موضوعات مشرف است ، نبايد محكوم به قانون جزء وكل رياضى وطبيعى بدانيم كه كمترين تغيير در يكى از آن دو ، موجب تغيير در ديگرى مىگردد .\r\nو از همين نكته مىتوان همهء آن چه را كه جلال الدين در رابطهء مخلوقات با خداوند به عنوان رابطهء اجزاء با كل بيان كرده است ، تفسير وتوجيه نمود .\r\nزيرا بديهى است كه مقصود جلال الدين از كل در اين مورد ، كل رياضى وطبيعى نيست كه كمترين دگرگونى در يكى از آن دو موجب دگرگونى در ديگرى بوده باشد . لذا نمىتوان جلال الدين را به جهت طرح رابطهء اجزاء وكل عضو مكتب وحدت موجودىها معرفى كرد .\r\nزيرا مقصودش از كل در اين مورد آن مبدء برين است كه با وحدت محضه اش همهء اجزاء جهان هستى را به وجود آورده و بر همهء آنها مشرف است ، وچنانكه گفتيم : جزء وكل به اين معنى نمونه‌اى در من انسانها نشان مىدهد كه با اين كه همهء فعاليتها ونيروها را به وجود مىآورد ورد وتنظيم مىكند و به همهء آنها مشرف است با اين حال خود من غير از آن فعاليتها ونيروها است .\r\nهمچنين نمونهء ديگرى از اين نوع اجزاء وكل را در ارواح رادمردان مىتوان ديد كه همهء انسانها را واقعا اجزاء روح خود مىبينند واحساس وتاثرشان مانند احساس وتاثر كل ما فوق است كه در افق والايى به نام روح قرار گرفته است و از تغييرات وكون وفسادى كه در اجزاء حكم فرما است بالاتر رفته است .\r\n\r\nعقل جزوى گاه چيره گه نگون\r\nعقل كلى ايمن از ريب المنون\r\n\r\n","description":"","footnote":"","page_name":" 524 ","page_number":528},
  {"content":"\r\n\r\n6 - در محاصرهء آن كل كه موقعيت شما را به عنوان اجزاء خود تعيين كرده است ميخكوب نشويد و هر لحظه در انديشه ومىخواهم شكستن محاصره ها باشيد ، تا خود وهستى را دريابيد\r\n\r\nگر بخواهد سوى كليات راند\r\nور بخواهد جنس جزئيات ماند ( 1 ) \r\nگر بخواهد سوى محسوسات شد\r\nور بخواهد سوى ملبوسات شد\r\nهر كجا لطفى ببينى از كسى\r\nسوى اصل لطف ره يا بى بسى\r\nاين همه خوشها ز دريايى است ژرف\r\nجزو را بگذار و بر كل دار طرف ( 2 ) \r\nگر جدا از باغ و آب و گل شدى\r\nلقمه گشتى اندر احيا آمدى\r\nشو غذا وقوّت انديشه ها\r\nشير بودى شير شو در بيشه ها\r\nاز صفاتش رسته‌اى والله نخست\r\nدر صفاتش باز رو چالاك چست\r\nز ابر و خورشيد وز گردون آمدى\r\nپس شدى اوصاف وگردون بر شدى\r\nآمدى در صورت باران وتاب\r\nمىروى اندر صفات مستطاب\r\nجزو شيد وابر وانجمها بدى\r\nنفس وقول و فعل وفكرتها شدى\r\nتو دلا منظور حق آنگه شوى\r\nكه چه جزوى سوى كل خود روى ( 3 ) \r\n\r\nانسان كرم پله نيست كه با محصول فعاليتهاى خود براى خويشتن كل جامد بسازد و نتواند مرز آن كل را از بين ببرد ، بلكه او با آن نيروى الهى كه در درون دارد ، مىتواند در هر سيستمى از كل كه قرار گرفته است ، آن را بشكند و به سيستم كل ما فوق به پيوندد .\r\nهر كل فوق بالنسبه به كل مادون از مزايا وعظمتهايى برخوردار است كه كمترين آنها احساس آزادى وگسترش بيشتر من در جهان هستى است . اشتباه اين انسان در آنست كه موقعيت متشكل از عوامل روانى ومحيطى واجتماعى را كه او را در بر مىگيرد ،\r\n","description":"","footnote":" ( 1 ) دفتر سوم ، ص 168 ب 1 و 2 . .  ( 2 ) دفتر سوم ، ص 204 ب 31 تا 36 . .  ( 3 ) دفتر سوم ، ص 172 ب 14 . . ","page_name":" 525 ","page_number":529},
  {"content":"\r\nقيود وزنجيرهاى آن را چنان ناگسستنى مىپندارد كه هر يك از اجزاى تشكيل دهندهء آن موقعيت ، جزء يا سطحى از من او را اشغال مىكند ، بلكه تا حد پيوستن اجزاء آن موقعيت به عنوان اجزايى از من او تشديد مىگرد . نكته‌اى را كه جلال الدين براى شكستن اين محاصرهء كشنده يادآور مىشود ، اين است كه -\r\n\r\nهر كجا لطفى ببينى از كسى\r\nسوى اصل لطف ره يا بى بسى\r\n\r\nدر هر مجموعه‌اى از واحدهاى متشكل كه قرار بگيرى ، قواى دماغى خود را تنها به ضرورتهاى خشن آن مجموعه متمركز نساز ، زيرا هيچ مجموعه‌اى در اين دنيا وجود ندارد كه تمام واحدهاى آن دست و پاى من تو را چنان در ضرورتهاى خشن وناآگاه محبوس بسازد كه لطف ومزيتى در قيافه هاى ظاهرى يا باطنى آن واحدها در ماوراى خشونتش براى تو نمودار نشود .\r\nاين بينايى يك شرط اساسى دارد و آن اين است كه انسان خود را در چارچوبهء موقعيتها نبازد و بداند كه هيچ چارچوبه و زندانى مانند كالبد مادى او خشنتر وپيوسته به وجودش نيست ، در صورتى كه با اشكال وانواع مختلف از همين زندان بالاتر مىرود و آن را در اختيار خود مىگيرد .\r\nوقتى كه انسان به اصطلاح جلال الدين لطف و يا مزيتى را در واحدهاى موقعيت بسته درك كرد ، اين درك اگر همراه با هشيارى شايسته بوده باشد و از طرف ديگر من انسانى هم خود را نباخته باشد ، بدون ترديد اگر هم نتواند موقعيت عينى را بشكافد و به صحنهء آرمانىتر گام بگذارد ، با فعاليتهاى عالى روح ديوارهاى آن زندان را مىشكند و مانند انديشه كه در زندان سلولها واعصاب مغزى است ، به كلها وموقعيتهاى والاتر وارد مىشود واحساس آرامش مىكند\r\n\r\nعاشقان كل نه اين عشاق جزو\r\nماند از كل هر كه شد مشتاق جزو\r\nچون كه جزوى عاشق جزوى شود\r\nزود معشوقش به كل خود رود ( 1 ) \r\n\r\n","description":"","footnote":" ( 1 ) دفتر اول ص 56 ب 53 و 54 . . ","page_name":" 526 ","page_number":530},
  {"content":"\r\n\r\n7 - يك استدلال ديگر براى اثبات ما فوق جزء وكل رياضى وطبيعى بودن انسان\r\n\r\nاز خود اى جزوى ز كلها مختلط\r\nفهم مىكن حالت هر منبسط ( 1 ) \r\n\r\nجلال الدين مىگويد : تو را مىبينم كه انس والفت با جزء وكلهاى رياضى وطبيعى نمىگذارد قدمى فراتر نهاده بفهمى كه چطور ممكن است حقيقت واحدى اجزاء متنوع ومتكثرى را در بر داشته باشد ، يا همهء آن اجزاء متنوع ومتكثر را به وجود بياورد وتحت سيطرهء او قرار بگيرد ، با اين حال به وحدت آن حقيقت خللى وارد نگردد ؟ ولى در اين موضوع به دقت بيانديش و به تفكرات معمولى قناعت مكن ، آزمايشگاه بسيار نزديك سراغ دارم كه مىتوانى با ورود به آن آزمايشگاه كه درون تست ، اين حقيقت را دريابى كه من تو در عين بساطت هزاران اجزاء در بر مىگيرد ، يا آنها را به وجود مىآورد وتحت سلطهء خود قرار مىدهد وكمترين تكثر وتنوعى هم در آن من به وجود نمىآيد .\r\nاين مطلب همان است كه در گذشته متذكر شديم . ولى بدان جهت كه جلال الدين [ چنان كه در شماره هاى بعدى خواهيم ديد 
  ] ، براى كليات وجود عينى قائل است ، ممكن است كه منظور او از كليات ، اعم از عناصر ومبادى مادى عالم هستى وماوراى طبيعى بوده باشد .\r\nالبته ما اين تعميم را چنان كه خواهيم ديد ، از جلال الدين نمىپذيريم ، زيرا - خواه مقصود جلال الدين از كليات ، كلى بوده باشد ، يا كل ، هيچ يك از آن دو ، عينيت برون ذاتى ندارد ، لذا استدلال جلال الدين تنها در بارهء روح يا من صحيح ومعقول مىباشد كه در عين وحدت مىتواند حقايق متنوع ومتكثر را در بر بگيرد -\r\n\r\nالنفس فى وحدتها كل القوى\r\nوفعلها فى فعله قد انطوى\r\n\r\nحاج ملا هادى سبزوارى\r\n","description":"","footnote":" ( 1 ) دفتر اول ، ص 28 ب 35 . . ","page_name":" 527 ","page_number":531},
  {"content":"\r\n\r\n( نفس يا من آدمى به تنهايى همهء قواى درونى است وفعاليت آن قوا در فعاليت من وجود دارد ) مسئلهء ديگرى در اين مورد وجود دارد ، اگر چه از بيت مورد تحليل صريحا استفاده نمىشود .\r\nولى با يك دقت كافى مىتوان گفت : جلال الدين همين مسئله را هم در نظر داشته است . آن اين است كه اين جمله از بعضى از فلاسفه مشرق زمين و مغرب زمين نقل شده است كه مىگويند :\r\n8 - كل نمايندهء جزء است ، چنان كه جزء نمايندهء كل است\r\nاين مضمون را جلال الدين در دفتر ششم هم گفته است كه - :\r\n\r\nاز غبار ار پاك دارى كله را\r\nتو ز يك قطره ببينى دجله را\r\nجزوها بر حال كلها شاهد است\r\nچون شفق غماز خورشيد آمده است\r\n\r\nاما اين كه كل مىتواند نمايندهء جزء باشد ، اگر كل محصول مغاير با ماهيت وتعين اجزا نباشد ، يك مسئلهء بديهى است ، مانند كلهاى محصول تفاعلات فيزيكى و اما كل محصولات شيميايى را نمىتوان در همهء حالات نمايندهء جزء قرار داد ، به اين معنى اگر چه كل جزء خود را در بر دارد ، ولى موقعى كه جزء به جهت تفاعل با اجزاى ديگر هويت خاص وتعين خود را از دست داد ، كل بدون شناسايى قبلى نمىتواند جزء خود را بر ما بشناساند .\r\nدر معارف الهى گفت : اشراقاتى كه از مبادى عالى هستى در درون انسانى راه مىيابد ، مىتواند نمايندهء اجزاء خود ولو به طور اجمال بوده باشد ، مانند علم به علت كه به طور اجمال مىتواند موجب علم به معلول باشد .\r\nولى اين امكان در بارهء نمايندگى جزء از كل ، اگر امكان ناپذير جلوه نكند ، بسيار دشوار است . زيرا كل عبارت است از جزء مفروض به اضافهء اجزاء و روابط از نوع ديگر . براى نمايندگى جزء از كل دو مورد به نظر مىرسد :\r\nمورد يكم - جزء آن كل كه تمام اجزايش با يكديگر هم سنخ بوده باشند\r\n","description":"","footnote":"","page_name":" 528 ","page_number":532},
  {"content":"\r\n\r\nمورد دوم - ذات انسان است كه در حالت اجمال وجزئيت از كل جهان هستى ، مىتواند جزء كل نما بوده باشد .\r\n9 - تمايل اجزاء به كل خويش چه معنا مىدهد ؟\r\n\r\nجزوها را روىها سوى كل است\r\nبلبلان را عشق با روى گل است ( 1 ) \r\nهم ز آتش زاده بودند آن فريق\r\nجزوها را سوى كل باشد طريق ( 2 ) \r\nهر چه بينى سوى اصل خود رود\r\nجزو سوى كل خود راجع شود ( 3 ) \r\nخار جمله لطف چون گل مىشود\r\nپيش جزوى كاو برِ كل مىشود ( 4 ) \r\nجزو نارم سوى كلّ خود روم\r\nمن نه نورم كه سوى حضرت شوم ( 5 ) \r\nاصل كينه دوزخ است وكين تو\r\nجزو آن كلّ است وخصم دين تو\r\nچون تو جزو دوزخى هين هوش دار\r\nجزو سوى كلّ خود گيرد قرار\r\nور تو جزو جنتى اى نامدار\r\nعيش تو باشد چو حبت پايدار\r\n\r\nچنان كه در مباحث گذشته گفتيم :\r\nمنظور جلال الدين از دو موضوع متقابل جزء وكل ، آن معناى اصطلاحى نيست كه در مشاهدات طبيعى ومجموعه هاى رياضى وسيستمهاى صنعتى و غير ذلك مىرود ، بلكه با نظر به اكثر ابيات جلال الدين در بارهء جزء وكل روشن مىشود كه منظور او دو منبع طولى است كه اساس آفرينش هستند :\r\nمنبع يكم - مبادى عالى موجودات واوصاف آنها كه در نظر جلال الدين مستقلا داراى واقعيت مىباشند . مثلًا در بيت دوم و پنجم مورد تحليل مىبينيم كه\r\n","description":"","footnote":" ( 1 ) دفتر اول ، ص 18 ب 23 . .  ( 2 ) دفتر اول ، ص 20 ب 33 .  ( 3 ) دفتر اول ، ص 36 ب 3 . .  ( 4 ) دفتر اول ، ص 60 ب 53 . .  ( 5 ) دفتر سوم ، ص 176 ب 41 . . ","page_name":" 529 ","page_number":533},
  {"content":"\r\nيك واقعيت آتشين را مبدء تبهكاران مىداند ونور را مبدء انسانهاى با فضيلت ، اين اسناد ممكن است شبيه به اسناد معلول به علت يا موج به دريا ، يا قطراتى كه از كوزه تراوش مىكند ، بوده باشد ، كه تنها مثال كوزه وقطره مىتواند جزء وكل اصطلاحى را در بر داشته باشد .\r\nآيا چنين منابعى براى واقعيات رو بناى جهان هستى وجود دارد ، يا نه ؟ علم تجربى ومستند به حس نمىتواند در اين گونه موارد هياهوى نفى وانكار را به راه بياندازد .\r\nعاقلانه ترين كارى كه دانشمندان مىتوانند در برابر اين گونه مسائل انجام بدهند وبهترين سخنى كه مىتوانند با صداى بلند به زبان بياورند ، سكوت احترام آميز است در مقابل امثال جلال الدين كه بىهوده داد و فرياد راه نمىاندازند . به اضافهء تاييدى كه از نظرياتى مانند مثل افلاطونى براى اين گونه مسائل ديده مىشود . بلى نكته قابل توجهى كه در اين مورد وجود دارد اين است كه جلال الدين كه اعتقاد به استمرار فيض وخلاقيت الهى در هر لحظه‌اى ابراز مىكند ، بايد پاسخ روشنى به اين سؤال بدهد كه با فرض ريزش دايمى خلقت چه ضرورتى ايجاب مىكند كه خداوند براى هر يك از موجودات منبع خاصى داشته باشد ؟ اگر كسى بگويد كه : خداوند متعال خود از وجود چنين منابع در قرآن مجيد اطلاع داده وفرموده است :\r\n« وإِنْ مِنْ شَيْءٍ إِلَّا عِنْدَنا خَزائِنُه و ما نُنَزِّلُه إِلَّا بِقَدَرٍ مَعْلُومٍ 15 : 21 » ( 1 ) \r\n( هيچ چيزى نيست مگر اين كه خزينه ها ومنابع آن در نزد ما است و ما آن را فرو نمىفرستيم مگر به اندازهء معين ) .\r\nمىگوييم : اين آيه نمىگويد : آن خزائن در مقابل جهان هستى وجود منفرد\r\n","description":"","footnote":" ( 1 ) سوره الحجر ، آيهء 21 . . ","page_name":" 530 ","page_number":534},
  {"content":"\r\nومستقلى دارد كه خداوند به تدريج و با اندازه هاى معين آنها را به قلمرو جهان هستى مىفرستد ، زيرا آيهء شريفه با اين احتمال هم سازگار است كه همهء آن چه كه در جهان هستى بروز مىكند با حساب معينى از فيض الهى ريزش مىكند ، چنان كه اصل خلقت و خود همان خزائن ومنابع مولود فيض مستمر الهى است .\r\nوانگهى اگر هم فرض كنيم كه واقعيات جهان هستى از منابع وخزائنى كه مانند انبارى مستقل وجود دارد سرازير مىشود ، اين مسئله در آيه وجود ندارد كه همان فرستاده شده ها كه در صفحهء جهان هستى به صورت اجزاء درمىآيد ، بار ديگر به همان منابع وخزائن برمىگردد .\r\nبلكه به طورى كه از دريافتهاى عقلانى ومنقولات دينى استنباط مىشود ، اين است كه اوصاف وعناوين ونتايج فعاليتهاى اجزاى جهان هستى بر دو نوع است :\r\nنوع يكم - اوصاف وعناوين ونتايجى كه در مجراى حركت وتحول خود اشياء بروز مىكند و مانند ميوه‌اى در درخت نمودار مىگردد .\r\nنوع دوم - اوصاف وعناوين ونتايجى است كه اجزاء عالى جهان هستى يعنى انسانها با كوششها وتقلاهاى اختيارى مىآورند ، لذا نمىتوان گفت پديده هاى مزبور چه خوب و چه بد با وصف خوبى وبدى ، از منابع معينى سرازير مىشود . وبهر حال نظريهء جلال الدين در بارهء كل به معناى منابع نخستين وباز گشتگاه نهايى بايد مورد تامل جدى قرار بگيرد .\r\nمنبع دوم - خود ذات خداوند ذو الجلال است ، اين احتمال بلكه اين اعتقاد كه تمام اجزاء هستى به كل يعنى به منبع اصلى خود ( خدا ) برمىگردد ، از بعضى ابيات مثنوى استنباط مىشود ، از آن جمله : -\r\n\r\nجزو نارم سوى كل خود روم\r\nمن نه نورم كه سوى حضرت شوم\r\n\r\nاگر مقصود از حضرت ، در بيت فوق مقام ربوبى بوده باشد .\r\n\r\nهر كسى كاو دور ماند از اصل خويش\r\nباز جويد روزگار وصل خويش\r\n\r\nولى با نظر به مجموع روش فكرى واحساسات جلال الدين ، نمىتوان گفت :\r\n","description":"","footnote":"","page_name":" 531 ","page_number":535},
  {"content":"\r\n\r\nكه روش او پذيرش آن مكتب وحدت موجودى است كه در سخنان امثال محى الدين بن العربى ديده مىشود . مخصوصاً ابيات مبحث شمارهء 1 مىتواند جلال الدين را از مكتب مزبور جدا كند . بلى ورود در حوزهء جاذبيت ربوبى و حضور در پيشگاه ولقاء الله موضوعاتى است كه در كتاب مثنوى فراوان مطرح شده است .\r\n10 - ارتباط وسنخيت اجزاء با كل\r\n\r\nچشم هر قومى به سويى مانده است\r\nكان طرف يك روز ذوقى رانده است\r\nذوق جنس از جنس خود باشد يقين\r\nذوق جزو از كل خود باشد ببين ( 1 ) \r\nاين خود اجزايند وكليات از او\r\nزرد كرده رنگ وفاسد كرده بو ( 2 ) \r\nچون كه كليات را رنج است ودرد\r\nجزو ايشان چون نباشد روى زرد ( 3 ) \r\nآن دم نطقت كه جزو جزوهاست\r\nفايده شد كل كل خالى چراست\r\nتو كه جزوى كار تو با فايده است\r\nپس چرا در طعن كل آرى تو دست ( 4 ) \r\n\r\nاين ابيات و امثال آنها كه در مثنوى فراوان پيدا مىشود ، جزء وكل منطقى ورياضى را منظور نمىكند ، بلكه در هر موردى چنان كه پيش از اين هم اشاره كرديم ، معناى خاصى را از جزء وكل منظور مىدارد . به عنوان نمونه همين ابيات مورد تحليل را در نظر مىگيريم :\r\n1 - يكى از خصايص روان آدمى اين است كه اگر در دوره‌اى از زندگانى ، حقيقتى او را چنان به خود جلب كند كه ذوق واحساسات عميق او را مالك شود ، مطلوبيت آن حقيقت به زودى او را رها نمىكند وگاه گاهى كم وبيش نسيم همان حقيقت در درونش وزيدن مىگيرد وذوق واحساساتش را تحريك مىكند . اين\r\n","description":"","footnote":" ( 1 ) دفتر اول ، ص 20 ب 46 و 47 . .  ( 2 ) دفتر اول ، ص 28 ب 20 . .  ( 3 ) دفتر اول ، ص 28 ب 37 . .  ( 4 ) دفتر اول ، ص 32 ب 61 و 62 . . ","page_name":" 532 ","page_number":536},
  {"content":"\r\nمطلب از نظر روانى كاملًا صحيح است و در مثل معروف مىگويند :\r\n« آن فيل كه از هندوستان آورده شده است گاه گاهى به ياد هندوستان خواهد افتاد » اگر هم حال بيدارى مانع از آن بوده باشد ، آن حقيقت كه روزى ذوق واحساسات انسان را مالك بوده است ، در خواب بروز خواهد كرد . جلال الدين در اين مورد اصطلاح جزء وكل به كار برده است كه فقط جوانه زدن ريشه هاى كهن را كل تعبير مىكند .\r\n2 - مىگويد : « ذوق جز و از كل خود باشد ببين » اين قضيه هم جزء وكل را مانند اصل وفرع مطرح كرده ، سنخيت ميان آن دو را گوشزد مىكند ، كه از بعضى جهات در علت ومعلول هم وجود دارد و با اين حال معلول را نمىتوان جزء علت وعلت را كل معرفى نمود .\r\n3 - مبادى عاليه واصول زير بنايى جهان هستى را كل ونمودها وحقايق رو بنايى را اجزاء تعبير مىكند . مانند شمارهء 2 و 3 ابيات مربوط به دو شماره چنين است :\r\n\r\nاين خود اجزايند وكليات از او\r\nزرد كرده رنگ وفاسد كرده بو\r\nتا جهان گه صابر است وگه شكور\r\nبوستان گه حله پوشد گاه عور\r\nآفتابى كاو برآيد نارگون\r\nساعتى ديگر شود او سرنگون\r\nاختران تافته بر چارطاق\r\nلحظه لحظه مبتلاى احتراق\r\nماه كاو افزود زاختر در جمال\r\nشد ز رنج دق او همچون خيال\r\nاين زمين با سكونِ با ادب\r\nاندر آرد زلزله اش در لرز وتب\r\nاين هوا با روح آمد مقترن\r\nچون قضا آيد وگشت وعفن\r\nآب خوش كاو روح را همشيره شد\r\nدر غديرى زرد وتلخ وتيره شد\r\nآتشى كاو باد دارد در بروت\r\nهم يكى بادى بر او خواند يموت\r\nخاك كاو شد مايهء گل در بهار\r\nناگهان بادى برآرد زو دمار\r\nحال دريا زاضطراب وجوش او\r\nفهم كن تبديلهاى هوش او\r\n\r\n","description":"","footnote":"","page_name":" 533 ","page_number":537},
  {"content":"\r\n\r\n\r\n. . .\r\nچون كه كليات را رنج است ودرد\r\nجزو ايشان چون نباشد روى زرد\r\n\r\n11 - اجزاء جهان هستى در تحول ودگرگونى است ، آيا زير بنا ومبادى عاليه هستى ( كل در اصطلاح جلال الدين ) هم در تحول و تغيير است ؟\r\nجلال الدين اين سؤال را صريحا در دفتر ششم ودفتر اول پاسخ مثبت داده ومىگويد :\r\n\r\nجنگ فعلى هست از جنگى نهان\r\nزين تخالف آن تخالف را بدان ( 1 ) \r\n\r\nو همچنين در ابيات فوق بيت اول و دو بيت آخر صريحا مىگويد : تحولات ودگرگونىهاى رو بناى هستى ( به اصطلاح جلال الدين اجزاء ) مستند به تغيير در تحول زير بنا است كه جلال الدين در بارهء آن ، مفهوم كل وكليات را به كار مىبرد . و در ابيات ديگر موضوعى را مطرح مىكند كه مستلزم همان مطلب است ، مىگويد :\r\n\r\nجان كل با جان جزو آسيب كرد\r\nجان ازو درّى ستد در جيب كرد ( 2 ) \r\n\r\nبا اين حال جلال الدين قلمروى را در پشت پردهء طبيعت سراغ مىدهد كه سكون به معناى احض يعنى حالتى ما فوق حركت وسكون در آنجا حكم فرما است . از آن جمله : -\r\n\r\nذره‌اى كاو محو شد در آفتاب\r\nجنگ او بيرون شد از وصف وحساب\r\nچون ز ذره محو شد نفس ونفس\r\nجنگش اكنون جنگ خورشيد است وبس\r\nرفت از وى جنبش طبع وسكون\r\nاز چه از انّا اليه راجعون ( 3 ) \r\nشمع چون در نار كلى شد فنا\r\nنى اثر بينى ز شمع ونى ضيا ( 4 ) \r\n\r\n","description":"","footnote":" ( 1 ) دفتر ششم ، ص 352 ب 42 . .  ( 2 ) دفتر دوم ، ص 97 ب 19 . .  ( 3 ) دفتر ششم ، ص 352 ب 42 تا 44 . .  ( 4 ) دفتر چهارم ، ص 290 ب 9 . . ","page_name":" 534 ","page_number":538},
  {"content":"\r\n\r\nدر بعضى موارد ديگر هم موضوعات معينى را مطرح مىكند كه پس از ورود به قلمرو مبادى عاليه ( كل وكليات ) حركت وتضاد ومحدوديت را از دست مىدهند ، مانند -\r\n\r\nآن كه در عقل و گمان هستش حجيب\r\nگاه پوشيده است وگه بدريده جيب\r\nعقل جزوى گاه چيره گه نگون\r\nعقل كلى ايمن از ريب المنون ( 1 ) \r\n\r\nلذا ابهامى در انديشهء جلال الدين در بارهء صعود اجزاء به مبادى عاليهء هستى ديده مىشود كه آيا حركت وتحول در كدامين مرحله منقلب به سكون يا ما فوق حركت وسكون مىگردد ؟ البته با نظر به آن بيت كه مىگويد :\r\n\r\nآن جهان جز باقى وآباد نيست\r\nچون كه تركيب وى از اضداد نيست\r\n\r\nمعلوم مىشود كه در قلمرو ابديت پس از برچيده شدن طبيعت مركب از اضداد و منشأ كميتها وحركت وتحول ، نه تضادى مىماند و نه حركتى و نه هيچ يك از خواص ولوازم آنها ، ولى پيش از ورود به جهان ابديت ، وضع اجزاى هستى چيست ؟ جلال الدين مطلب واحد وقاطعانه‌اى را نمىگويد ، زيرا چنان كه ديديم : گاهى مبادى زير بنايى حتى مراحل عالى كمال را مشمول قانون تضاد وجنگ وحركت مىداند وگاه ديگر آن مبادى را ما فوق حركت معرفى مىكند بنا بر اين اگر بتوانيم مقصود از مبادى كلى را كه مانند اجزاء مشمول تضاد وحركت مىداند ، مبادى عالىتر را هم در عين حال از سنخ جهان ماده در مفهوم بسيار وسيعش ، منظور كنيم ، ابهام از انديشه وبيان جلال الدين مرتفع مىگردد .\r\nتفسير ابيات\r\nصوفى لختى در انديشه فرو رفت ، با خويشتن گفت : من اگر يك مشت به اين بيمار بزنم ، او خواهد مرد ، در نتيجه خون او گردن گيرم مىشود و اين كار شايسته اى\r\n","description":"","footnote":" ( 1 ) دفتر سوم ص 155 ب 25 و 26 . . ","page_name":" 535 ","page_number":539},
  {"content":"\r\nنيست كه مشتى بزنم و در قصاصش سر خود را به باد فنا بسپارم .\r\nهمان خرقهء تسليم كه به گردنم انداخته‌ام ، سيلى را كه بر پشت گردنم نواخته شده است آسان وقابل تحمل نموده است . وجود اين بيمار ناتوان چونان خيمهء ويران واجزايش از هم گسيخته است كه در پى بهانه‌اى مىگردد كه متلاشى شود وبيافتد . قصاص و از دست دادن جان شيرين در راه اين مردهء زنده نما جاى دريغ است .\r\nبدين ترتيب چون نمىتوانست دست به دشمن بزند ، تصميم گرفت كه او را به نزد قاضى ببرد ، زيرا قاضى ترازوى حق وپيمانهء اوست ، به همين جهت است كه ميل قاضى همواره به سوى حق وحقيقت است .\r\nاو از شيطان ومكر و حيله اش خلاص گشته و از زنجير شيطان وقبله‌اى كه او نشان مىدهد در امان است . قاضى خود برندهء كينه ها وجدالها وبرطرف كنندهء جنگ وقيل وقالها است . او كسى است كه -\r\n\r\nديو در شيشه كند افسون او\r\nفتنه ها ساكن كند قانون او\r\n\r\nوقتى كه خصم پر طمع خود را در حضور قاضى يافت وترازوى حق وحقيقت سنج را ديد ، تمرد وطغيانگرى را بر كنار مىگذارد . اما اگر ترازوى عدالت در كار نباشد ، هر چند هم به خصم گذشت كنى و به امتيازش بيافزايى ، از روى حماقت با آن طبيعت تهى كه دارد به همان قسمت عادلانه قناعت نمىكند .\r\nآرى -\r\n\r\nهست قاضى رحمت ودفع ستيز\r\nقطره‌اى از بحر عدل رستخيز\r\n\r\nاگر چه قطره چيز نارسا وبىپا است ، ولى مىتواند لطف آب دريا را به خوبى بنماياند ، لذا .\r\n\r\nجزوها بر حال كلها شاهد است\r\nچون شفق غماز خورشيد آمد است\r\nاز غبار ار پاك دارى كله را\r\nتو ز يك قطره ببينى دجله را\r\n\r\nخداوندى كه به شفق كه جزئى از آفتاب است ، سوگند خورده است ، به جسم پيامبر اكرم كه نمونه‌اى از خورشيد حقيقت است ، قسم مىخورد . آيا مىدانيد كه\r\n","description":"","footnote":"","page_name":" 536 ","page_number":540},
  {"content":"\r\nچرا مورچه دلش بر يك دانه مىلرزد ؟ براى آن است كه از آن دانه خرمن را نمىبيند .\r\nبرويم بسوى مطلب خودمان كه صوفى در مقابل سيلى بيمار ، دل از دست داده و براى مجازات ستمى كه بر او رفته است ، شتاب دارد . با تو هستم اى ستم كار نگون بخت ، -\r\n\r\nاى تو كرده ظلمها ، چون خوش دلى ؟\r\nاز تقاضاى مكافى غافلى\r\n\r\nيا اين كه به علت پرده هايى كه غفلت بر چشمان تو زده است آن اعمال خود را فراموش كرده‌اى . اگر خصومتهاى مردم در پشت سر تو متراكم نمىگشت ، سپهر لاجوردين بر صفاى باطن تو رشك مىبرد ، ولى حقوق مردم تو را محبوس كرده است ، اندك اندك از گناهى كه از پاى مال كردن حقوق مردم مرتكب شده‌اى پوزش بطلب -\r\n\r\nتا به يكبارت نگيرد محتسب\r\nآنِ خود روشن كن اكنون با محب\r\n\r\n","description":"","footnote":"","page_name":" 537 ","page_number":541},
  {"content":"\r\n\r\nرفتن صوفى سوى آن سيلى زن وبردن او را به قاضى\r\n\r\n( ( 1508 ) ) رفت صوفى سوى آن سيلى زنش\r\nدست زد چون مدعى بر دامنش\r\n( ( 1508 ) ) اندر آوردش برِ قاضى كشان\r\nكاين خرِ ادبار را بر خر نشان\r\n( ( 1509 ) ) يا به زخم درّه او را ده جزا\r\nآنچنان كه رأى تو بيند سزا\r\n( ( 1510 ) ) كان كه از زجر تو ميرد در دمار\r\nبر تو تاوان نيست باشد آن جُبار ( 1 ) \r\nوآنكه از تو زخم بيند مرگ خويش\r\nفارغ از دوزخ رود تا خلد پيش\r\n( ( 1511 ) ) بر حد وتعزير قاضى هر كه مرد\r\nنيست بر قاضى ضمان كاو نيست خرد\r\n( ( 1512 ) ) نائب حق است وسايهء عدل حق\r\nآينه حق است وباشد مستحق\r\n( ( 1513 ) ) كاو ادب از بهر مظلومى كند\r\nنى براى عرض وخشم ودخل خود\r\n( ( 1514 ) ) چون براى حق و روز آجله است\r\nگر خطايى شد ديت بر عاقله است\r\nعاقلهء او كيست دانى ؟ هست حق\r\nسوى بيت المال برگردان ورق\r\n( ( 1515 ) ) آن كه بهر حق زند او آمن است\r\nو آن كه بهر خود زند او ضامن است\r\n( ( 1516 ) ) گر پدر زد مر پسر را او بمرد\r\nآن پدر را خون بها بايد شمرد\r\n( ( 1517 ) ) زان كه او را بهر كار خويش زد\r\nخدمت او هست واجب بر ولد\r\n( ( 1518 ) ) چون معلم زد صبى را شد تلف\r\nبر معلم نيست چيزى لا تخف\r\n( ( 1519 ) ) كان معلم نائب افتاد وامين\r\nهر امينى هست حكمش همچنين\r\n( ( 1520 ) ) نيست واجب خدمت استا بر او\r\nپس به جز استا نبودش كار جو\r\n( ( 1521 ) ) ور پدر زد او براى خود زده است\r\nلاجرم از خون بها دادن نرست\r\n( ( 1522 ) ) پس خودى را سر ببر با ذو الفقار\r\nبىخودى شو فانى ودرويشوار\r\n( ( 1523 ) ) چون شدى بىخود هر آنچه تو كنى\r\nما رميت اذ رميت ايمنى\r\n( ( 1524 ) ) آن ضمان بر حق بود نى بر امين\r\nهست تفصيلش به فقه اندر مبين\r\n\r\n","description":"","footnote":" ( 1 ) جبار ، به هدر شدن گفته مىشود : ذهب دمه جباراً يعنى خونش به هدف رفت . . ","page_name":" 538 ","page_number":542},
  {"content":"\r\n\r\n\r\n\r\n( ( 1525 ) ) هر دكانى راست بازارى دگر\r\nمثنوى دكان فقر است اى پدر\r\n( ( 1526 ) ) در دكان كفشگر چرميست خوب\r\nقالب كفش است اگر بينى تو چوب\r\n( ( 1527 ) ) پيش بزازان قز وادكن بود\r\nبهر گز باشد اگر آهن بود\r\n( ( 1528 ) ) مثنوىّ ما دكان وحدت است\r\nرحمت اندر رحمت اندر رحمت است\r\nغير واحد هر چه بينى اندر اين\r\nبىگمانى جمله را بت دان يقين\r\n( ( 1529 ) ) بت ستودن بهر دام عامه را\r\nهمچنان دان كالغرانيق العلى ( 1 ) \r\n( ( 1530 ) ) خواندش اندر سورهء والنجم زود\r\nليك آن فتنه بد از سوره نبود\r\n( ( 1531 ) ) جمله كفار آن زمان ساجد شدند\r\nهم سگى بود آنكه سر بر در زدند\r\n( ( 1532 ) ) بعد از اين حرفى است پيچا پيچ و دور\r\nبا سليمان باش وديوان را مشور\r\n( ( 1533 ) ) هين حديث صوفى و قاضى بيار\r\nو آن ستم كار ضعيف زار زار\r\n\r\nآيه\r\n« و ما رَمَيْتَ إِذْ رَمَيْتَ ولكِنَّ الله رَمى 8 : 17 » ( 2 ) \r\nتفسير ابيات\r\nصوفى بسوى آن بيمار سيلى زن رفت و مانند مدعيان دامنش را گرفت وكشان كشان به محكمهء قاضى برد كه آن خر نگون بخت را به خر خود بنشاند و يا\r\n","description":"","footnote":" ( 1 ) داستان غرانيق چنين است كه پيامبر اكرم مشغول خواندن سوره النجم بوده است ، وقتى كه به آيهء كه « أفرايتم اللات والعزى ومنات الثالثة الاخرى » ( آيا بتهاى لات وعزى ومنات را ديديد ؟ ) رسيد ، شنيده شد كه كه « تلك الغرانيق العلى وان شفاعتهن لترتجى » ( آن بتها چيزهاى بزرگى وسربلندى هستند وشفاعتشان مورد اميدوارى است ) . . نقل شده است كه اين جمله را شيطان موقعى گفت كه پيامبر پس از خواندن دو آيه مزبور اندكى سكوت كردند . و كسانى كه جملهء فوق را به پيامبر نسبت مىدهند به خطا وغلط بزرگى مرتكب مىشوند . احتمال ديگر هم وجود دارد كه قوى است و آن اين است كه گوينده يكى از بتپرستها بود كه در همان مجلس وجود داشته است . .  ( 2 ) سوره الانفال ، آيهء 17 . . ","page_name":" 539 ","page_number":543},
  {"content":"\r\nبا ضربه هاى تازيانه آنچنانكه شايسته مىداند مجازاتش كند . اى قاضى عزيز ، اگر اين بيمار در تعزير وزير ضربهء شلاق تو بميرد ، خسارتى متوجه نمىشود وخونش به هدر مىرود ، اگر كسى از زخمى كه تو به عنوان مجازات وارد مىكنى بميرد ، از دوزخ رها مىشود و راه بهشت را پيش مىگيرد . هر كس در زير حد وتعزير قاضى جان بسپارد ، قاضى ضامن خون او نيست ، زيرا قضاوت و قاضى چيز محقرى نيست ، بلكه .\r\n\r\nنايب حقّ است وسايهء عدل حق\r\nآينهء حق است وباشد مستحق\r\n\r\nزيرا تاديب قاضى براى گرفتن داد مظلومان از ستمگران است ، نه از روى آبروى شخصى وخشم وسود خويش . چون كار قاضى در راه حق و روز معاد است ، اگر هم خطايى كند ، ديه بر گردن او نيست ، بلكه ديه بر عاقله است . ( 1 )  عاقلهء قاضى خود حق است ، لذا خطاى او از بيت المال كه مال الله است جبران مىشود . به طور كلى : -\r\n\r\nآن كه بهر حق زند او آمن است\r\nو آن كه بهر خود زند او ضامن است\r\n\r\nاگر پدرى فرزند خود را بزند وفرزندش بميرد ، چون براى انتقام و فرو نشاندن غضب خويش و يا براى ساير امور شخصى زده است ، در حالى كه تعليم و تربيت وخدمت به فرزند براى پدر لازم است ، لذا بايستى خون بهايش را به باز ماندگان فرزندش بپردازد .\r\nاگر معلم در راه تعليم و تربيت كودكى را بزند وكودك تلف شود ، مجازاتى براى معلم نيست ، ( 2 )  زيرا معلم نايب پدر كودك وامين است و هيچ امينى هم ضامن نيست . و براى كودك خدمت به استاد يكى از واجبات نبوده است ، پس اين استاد با زجر وتنبيهى كه كودك را كشته است ، كار شخصى براى خويشتن انجام نمىداده است ، بر خلاف پدر كه براى كار خود فرزندش را مىزده است . بيا تو هم اى مشتاق كوى الهى ، با ذو الفقار علوى سر نفس حيوانى را ببر و به عالم بىخودى مانند مردان الهى گام\r\n","description":"","footnote":" ( 1 ) تعبير ديه بر عاقله در بارهء خطاى قاضى تعبير فقهى نيست ، زيرا عاقله خويشاوندان پدرى جنايت كار را مىگويند ، مانند عمو و پسر عمو و برادر پدرى . . .  ( 2 ) اين مسئله از نظر فقهى قابل تأمل است . . ","page_name":" 540 ","page_number":544},
  {"content":"\r\nبگذار ، پس از آن هر كارى كه كنى مشمول آيهء و ما رميت از رميت مىگردى . و چون كشتن نفس براى خدا است ، لذا -\r\n\r\nآن ضمان بر حق بود نى بر امين\r\nهست تفصيلش به فقه اندر مبين\r\n\r\nاين مسائل را در كتب فقهى جستجو كن ، زيرا براى هر دكان بازارى است ومثنوى ما فقط دكان فقر وفنا است . در دكان كفاشى چرم خوب مىبينى ، و اگر چوبى ببينى ، براى ساختن قالب كفش است . در دكان بزازى حرير وقماش است ، و اگر آهنى در آن دكان به بينى ، براى ذرع و گرفتن اندازه پارچه است . اما مثنوى ما -\r\n\r\nمثنوىّ ما دكان وحدت است\r\nرحمت اندر رحمت اندر رحمت است\r\nغير واحد هر چه بينى اندر اين\r\nبىگمانى جمله را بت دان يقين\r\n\r\nاگر بتى ستوده شود براى به دام آوردن عاميان است . مانند جملهء « تلك الغرانيق العلى » ( 1 )  كه در سورهء والنجم خوانده شد ، اين جملهء جزئى از سوره نبود ، بلكه فتنه‌اى بود كه در دنبالش كفار به سجده افتادند و آن چه كه كفار سر بر در او زدند ، شيطان بود . پس از اين ، سخنى پيچا پيچ و دور از اذهان معمولى وجود دارد ، بگذر از اين سخن و - « با سليمان باش وديوان را مشور » .\r\nبرو داستان صوفى و قاضى و آن ستم كار ناتوان را بياور وباز گو كن : -\r\n","description":"","footnote":" ( 1 ) بيت مورد تفسير تا حدودى ابهام انگيز است ، زيرا ظاهر بيت اول اين است كه جملهء فوق را پيامبر گفته است ولى بيت سوم جمله را به شيطان نسبت مىدهد . . ","page_name":" 541 ","page_number":545},
  {"content":"\r\n\r\nهم در تقرير قصهء قاضى وصوفى\r\n\r\n( ( 1534 ) ) گفت قاضى ثبت العرش اى پسر\r\nتا بر او نقشى كنيم از خير وشر\r\n( ( 1535 ) ) كو زننده ؟ كو محل انتقام ؟\r\nكاين خيالى گشته است اندر سقام\r\n( ( 1536 ) ) شرع بهر زندگان واغنياست\r\nشرع بر اصحاب گورستان كجاست ؟\r\n( ( 1537 ) ) آن گروهى كز فقيرى بىبرند\r\nصد جهت زان مردگان فانىترند\r\n( ( 1538 ) ) مرده از يك روست فانى در گزند\r\nصوفيان از صد جهت فانى شدند\r\n( ( 1539 ) ) مرگ يك قتل است و اين سيصد هزار\r\nهر يكى را خون بهاى بىشمار\r\n( ( 1540 ) ) گر چه كشت اين قوم را حق بارها\r\nريخت بهر خون بها انبارها\r\n( ( 1541 ) ) همچو جرجيساند هر يك در سرار\r\nكشته گشته زنده گشته چند بار\r\n( ( 1542 ) ) كشته از ذوق ستان دادگر\r\nمىبزارد كه بزن زخمى دگر\r\n( ( 1543 ) ) والله از عشق وجود جان پرست\r\nكشته بر قتل دوم عاشقتر است\r\n( ( 1544 ) ) گفت قاضى من قضادار حىام\r\nحاكم اصحاب گورستان كىام\r\n( ( 1545 ) ) اين به صورت گر نه در گور است پست\r\nگورها در دودمانش آمده است\r\n( ( 1546 ) ) بس بديدى مرده اندر گور تو\r\nگور را در مرده بين اى كور تو\r\n( ( 1547 ) ) گر ز گورى بر تو خشتى اوفتاد\r\nعاقلان از گور كى خواهند داد ؟\r\n( ( 1548 ) ) گرد خشم وكينهء مرده مگرد\r\nهين مكن با نقش گرمابه نبرد\r\n( ( 1549 ) ) شكر كن كه زنده‌اى بر تو نزد\r\nكان كه زنده رد كند حق كرد رد\r\n( ( 1550 ) ) خشم احيا خشم حق و زخم اوست\r\nكه به حق زنده است آن پاكيزه پوست\r\n( ( 1551 ) ) حق بكشت او را و در پاچه اش دميد\r\nزود قصّابانه جلد از وى كشيد\r\n( ( 1552 ) ) نفع در وى باقى آمد تا مآب\r\nنفع حق نبود چو نفخهء آن قصاب\r\n( ( 1553 ) ) فرق بسيار است بين النفختين\r\nاين همه زين است و باقى جمله شين\r\n( ( 1554 ) ) اين حيات از وى بريد وشد مضر\r\nوان حيات از نفع حق شد مستمر\r\n( ( 1555 ) ) اين دم آن دم نيست كايد آن به شرح\r\nهين بر آ زين قعر چَه بالاى صرح\r\n\r\n","description":"","footnote":"","page_name":" 542 ","page_number":546},
  {"content":"\r\n\r\n\r\n( ( 1556 ) ) نيستش بر خر نشاندن مجتهد\r\nنقش هيزم را كسى بر خر نهد ؟\r\n( ( 1557 ) ) بر نشسته او نه پشت خر سزد\r\nپشت تابوتيش اولىتر سزد\r\n( ( 1558 ) ) ظلم چبود وضع غير موضعش\r\nهين مكن در غير موضع ضايعش\r\n( ( 1559 ) ) گفت صوفى پس روا دارى كه او\r\nسيلىام زد بىقصاص وبىتسو ؟\r\n( ( 1560 ) ) كى روا باشد كه هر خرسى قلاش\r\nصوفيان را صفع اندازد بلاش ؟\r\nگفت صوفى را چه باك از صفع ، خيز\r\nبا چنين بيمار كمتر كن ستيز\r\n( ( 1561 ) ) هين چه دارى صوفيا از بيش وكم\r\nگفت زين جهان من شش درم\r\n( ( 1562 ) ) گفت قاضى سه درم تو خرج كن\r\nوان سه ديگر را به دو ده بىسخن\r\n( ( 1563 ) ) زار ورنجور است ودرويش وضعيف\r\nسه درم مىبايدش ترّه ورغيف\r\nقاضى وصوفى به هم در قيل وقال\r\nليك آن رنجور زار وسخت حال\r\n( ( 1564 ) ) بر قفاى قاضى افتادش نظر\r\nاز قفاى صوفى آن بُد خوبتر\r\n( ( 1565 ) ) راست مىكرد از پى سيليش دست\r\nكه قصاص سيلىام ارزان شده ست\r\n( ( 1548 ) ) گرد خشم وكينهء مرده مگرد\r\nهين مكن با نقش گرمابه نبرد\r\n( ( 1549 ) ) شكر كن كه زنده‌اى بر تو نزد\r\nكان كه زنده رد كند حق كرد رد\r\n( ( 1550 ) ) خشم احيا خشم حق و زخم اوست\r\nكه به حق زنده است آن پاكيزه پوست\r\n\r\nضربه وآسيب مردگان زنده نما اهميتى ندارد ، آن چه كه قابل اهميت ومحاسبه است ضربه وآسيبى است كه زنده به زنده وارد مىسازد\r\nبا نظر به مجموع معارف بشرى مربوط به مقتضيات همنوعى انسان واتحاد بسيار عالى آنان در روح انسانيت واشتراكشان در لذايذ وآلام از يك طرف و با نظر به اتحاد انسانها در انتساب به مبدء اعلا و اين كه همهء آنان نهالهاى پيوسته بيك ديگر در باغ جهان هستى كه با مشيت ونظارت الهى كاشته مىشوند وشكوفان\r\n","description":"","footnote":"","page_name":" 543 ","page_number":547},
  {"content":"\r\nوبارور مىگردند وارواحشان رو به لقاء الله واجسادشان با خاك درمىآميزد ، از طرف ديگر ، اين حقيقت اثبات مىشود كه هيچ انسان زنده‌اى نبايد ضربه وآسيبى از انسان زندهء ديگر ببيند ، زيرا با آن معنى وارتباط الهى كه در انسانهاى زنده وجود دارد ، وارد كردن ضربه وآسيب به انسان ديگر ، در حقيقت مجروح ونابود كردن خود آن وارد كنندهء ضربه است چه به طور مستقيم كه مقتضاى اتحاد آنها در روح كلى است و چه به طور غير مستقيم كه اهانت به نهال باغ خداوندى است واهانت بر همهء باغ وباغبان را در بر دارد . بنا بر اين كسى كه بدون علت بيك انسانى صدمه وضربه وارد مىسازد ، بايستى از حوزهء حيات و روح مشترك بيرون بوده باشد تا جرئت به چنان اقدامى نمايد . اين مطلب كاملًا صحيح است ومىتوان گفت : بشر يا همين است كه جلال الدين مىگويد [ كه البته به حسن ظن افراطى نيازمند است 
  ] و يا مىتواند و بلكه بنا به معارف مربوطه به بايستگىها ورشد انسانى ، بايستى چنين باشد . ولى آن چه كه موجب خنده يا گريه سخت است ، اين است كه اين بيرون رفتگان از جاذبهء حيات انسانها و به قول جلال الدين مردگان هستند كه زندگى زندگان را دستخوش هواهاى خود قرار داده و خود را زنده وانسانها را مرده مىپندارند اگر از آتش افروزان كينه هاى كشنده وجنگهاى خانمان سوز فردى و محلى وكشورى وقاره‌اى وجهانى بپرسيد : كه چه مىكنيد ؟ اگر شما را زنده به حساب بياورند و سؤال شما را شايستهء توجه بدانند ، پاسخى كه به شما خواهند داد ، اين است كه شما را چه به اين گونه سؤالات تو مگر جزئى از محل وقاره وجهان نيستى ، بنشين ومنطق زندگانى را سرسرى مگير . زنده اگر گرگ نشود ، گرگهاى ديگر او را خواهند خورد . همين سؤال را از طرف ديگر مىپرسى كه آقايان شما چرا گرگ شده‌ايد كه ديگران را گرگ بسازيد ؟ آن طرف هم پاسخ خواهد گفت : كه بلى ، اگر ما گرگ نشويم گرگها ما را مىدرند ومىخورند بدين ترتيب منطق بشر تكامل يافته است كه براى اثبات آدم كشى از يك دور مصرح كه بديهىترين تناقض را در بر دارد ، بهره بردارى مىكند قانون جنگلى « گرگ باش تا گرگان ديگر تو را نخورند . »\r\n","description":"","footnote":"","page_name":" 544 ","page_number":548},
  {"content":"\r\n\r\nدست يكايك اقوام وملل را در امتداد تاريخ گرفته آنان را از جويبار حيات بيرون مىاندازد و آن مردگان زنده نما را به جان هم مىاندازد .\r\nوبدين ترتيب قانون شيطانى « گرگ باش تا گرگان ديگر تو را نخورند » به همان استحكام ، جنگ وپيكار بىدليل را به كرهء خاكى لازم مىداند كه طبيعت چشم انسان روشنايى را براى ديدن اشياء در تاريكى . وچنانكه موضوع ديدن از قديمترين تاريخ وجود انسانى دنبال روشنايى را براى ديدن اشياء محقر گرفته وامروز سر و كار با روشنايىهاى خورشيد آسا پيدا كرده است همين طور استحكام قانون گرگ در خاندان بشرى ، حتى از تشريفات ضرورى وتكاملهاى نابود كننده تر هم برخوردار است : قضيه به حدى عموميت دارد كه انسانهاى پاك حتى از ادعاى حق به جانب هم كه مىگويد : چرا يكديگر را مىكشيد ؟ انسان برادر انسان است ، بيمناكند كه نكند اين ادعا هم صورت تكامل يافته شيپور جنگ گذشتگان است .\r\nخلاصه به قول جلال الدين : اين مردگان هنوز اثبات حيات خود نكرده دعواى پيشرفت و تكامل دارند\r\nتفسير ابيات\r\nقاضى به صوفى مىگويد : تو اولًا سقف خانه را اثبات كن سپس ما روى آن سقف نقش نيك و بد و خير وشر را ترسيم كنيم . تو نخست هستى وزنده بودن مورد و محل انتقام را براى من اثبات كن ، تا بتوانم در بارهء او كيفر اجرا كنم . اين بيمار را كه تو آورده‌اى ، جز خيال بىاساس از هستى برخوردار نيست ، من كيفر را به كدام موجود اجرا كنم ؟ مگر نمىدانى كه احكام شرع مطهر اسلام براى زنده ها است ، اين بيمار كه طرف خصومت تست از مردگان گورستانى صد مرتبه فانى مىباشند .\r\nمردهء معمولى از آسيبى كه به هستىاش رسيده است ، از يك جهت مرده است كه\r\n","description":"","footnote":"","page_name":" 545 ","page_number":549},
  {"content":"\r\nعبارت است از رها كردن كالبد مادىاش ، در صورتى كه مردان الهى از صدها قيد و بند جسمانى وروانى رها گشته‌اند .\r\n\r\nمرگ يك قتل است و اين سيصد هزار\r\nهر يكى را خون بهاى بىشمار\r\n\r\nاگر چه خداوند متعال عشاق وفادار خود را بارها كشته است ، ولى خون بهاى آنان را خزائن فراوانى از رحمت خود عنايت فرموده است . هر يك در باطن مانند حضرت جرجيساند كه بارها كشته شده وزنده گشته‌اند . كشته شدهء ذوق نيزهء خداوند دادگر هموار مىنالد كه اى محبوب بىهمتا بار ديگر زخمى بر من فرود بياور . سوگند به خدا كه كشته شدهء عشق الهى از ذوق عشق جان پرست ، به كشته شدن دوم عاشقتر است . قاضى به صوفى گفت :\r\nمن از زنده ها داد مىستانم وقضاوت در بارهء مردگان كار من نيست .\r\nاين بيمار كه خصم تست ، اگر چه در ظاهر از خوابيدگان در گورستان نيست واو در روى تابوت روانهء گورستان نشده است ، ولى اين از آن مرده ها است كه گور به دودمانش آمده واو را در بر گرفته است .\r\nتو بسى مرده ها را در گور ديده‌اى ، اين دفعه هم براى اولين بار گورى را ببين كه در وجود مرده كنده شده است .\r\nاگر موقعى كه از گورستان عبور مىكنى ، خشتى بر روى تو بيافتد ، آيا احتمال مىدهى كه خردمندان از آن گور باز پرسى كنند و در باره اش داورى كنند ؟ اگر از من مىشنوى ، برو -\r\n\r\nگرد خشم وكينهء مرده مگرد\r\nهين مكن با نقش گرمابه نبرد\r\n\r\nبرو شكر گذار باش كه آن سيلى را يك انسان زنده بر پشت گردنت ننواخته است ، زيرا ضربه‌اى را كه زندهء واقعى وارد كند ، در حقيقت آن ضربه را خدا وارد كرده است ، زيرا\r\n\r\nخشم احيا خشم حقّ و زخم اوست\r\nكه به حق زنده است آن پاكيزه پوست\r\n\r\n","description":"","footnote":"","page_name":" 546 ","page_number":550},
  {"content":"\r\nكسى را كه كشته شدهء انسان زنده‌اى باشد كه زندگانيش شعاعى از حيات الهى است ، خدا زير نظرش مىگيرد و پس از كشته شدن ، پوست پاچهء او را مىشكافد و مانند قصابان كه در پوست گوسفند كشته شده مىدمند ، در آن انسان كشته مىدمد و آن نفخ الهى تا ابد در آن مقتول حيات الهى مىماند .\r\nنفخهء قصاب در پوست گوسفند و دم الهى قابل قياس با يكديگر نيستند -\r\n\r\nفرق بسيار است بين النفختين\r\nاين همه زين است و باقى جمله شين\r\nاين حيات از وى بريد وشد مضر\r\nو آن حيات از نفخ حق شد مستمر\r\n\r\nاين دم الهى از آن دمها نيست كه قابل شرح وتوصيف بوده باشد ، براى فهم اين دم از قعر چاه طبيعت بيرون آى وقدم بر بام ساختمان هستى بگذار . مقتضاى اجتهاد قضايى آن نيست كه اين بيمار را روى خر بنشانيم واو را در شهر بگردانيم ، زيرا كسى نقش وعكسى از هيزم را بار خر نمىكند . او براى نشستن بر پشت خر سزاوار نيست بلكه او شايستهء سوار شدن بر تابوت است كه از مدتها پيش در مقابل در خانه اش گذاشته شده است . سوار كردن اين بيمار مرده به پشت خر ، ستمى بر خر بىنوا است . مركب واقعى اين بيمار تابوت است . صوفى در پاسخ قاضى مىگويد : پس تو روا مىدارى كه سيلى او قصاص وبىكيفر مالى تلقى شود ؟ مگر اين ستم روا است كه هر خرس بىسر و پا و هر جايى بدون مجوز به مردان الهى سيلى بزند ؟ قاضى مىگويد : برخيز وبرو ، سيلى كه اين بيمار به تو زده است ، اهميتى ندارد وبيش از اين با اين بيمار ستيزه مكن .\r\nخوب حالا بگو به بينم : از پول و مال چه همراه دارى ؟ صوفى گفت : از همهء ثروت دنيا شش درهم دارم .\r\nقاضى گفت سه درهمش را براى خودت نگه دار و سه درهم ديگر را به اين بيمار ببخش ، زيرا -\r\n\r\nزار ورنجور است ودرويش وضعيف\r\nسه درم مىبايدش ترّه ورغيف\r\n\r\n","description":"","footnote":"","page_name":" 547 ","page_number":551},
  {"content":"\r\nقاضى وصوفى با يكديگر در قيل وقال وكشمكش بودند كه آن بيمار رنجور وسخت بىحال ، نظرش به پشت گردن قاضى افتاد وديد از پشت گردن صوفى براى سيلى زدن بهتر است .\r\nفورا با شنيدن اين كه صوفى بايد سه درهم به او بدهد ، دست بلند كرده با خود گفت : حالا كه قصاص سيلى كه زده بودم به اين ارزانى وخوبى است ، پس يك سيلى هم به پشت گردن خود قاضى بنوازم .\r\n","description":"","footnote":"","page_name":" 548 ","page_number":552},
  {"content":"\r\n\r\n\r\nسيلى زدن رنجور قاضى را و سرزنش كردن صوفى قاضى را\r\n\r\n( ( 1566 ) ) سوى گوش قاضى آمد بهر راز\r\nسيليى آورد قاضى را فراز\r\n( ( 1567 ) ) گفت هر شش را بياريد اى دو خصم\r\nتا روم آزاد بىپرخاش ووصم\r\n( ( 1568 ) ) گشت قاضى طيره ، صوفى گفت هى\r\nحكم تو عدل است لا شك نيست غىّ\r\n( ( 1569 ) ) آنچه نپسندى به خود اى شيخ دين\r\nچون پسندى بر برادر اى امين\r\n( ( 1570 ) ) اين ندانى كز پى من چَه كَنى\r\nهم در آن چه عاقبت خويش افكنى\r\n( ( 1571 ) ) من حفر بئرا نخواندى از خبر ؟\r\nآنچه خواندى كن عمل جان پدر\r\n( ( 1572 ) ) اين يكى حكمت چنين بد در قضا\r\nكان تو را آورد سيلى بر قفا\r\n( ( 1573 ) ) واى بر احكام ديگرهاى تو\r\nتا چه آرد بر سر و بر پاى تو\r\n( ( 1574 ) ) ظالمى را رحم آرى از كرم\r\nكز براى نفقه بدهش سه دوم\r\n( ( 1575 ) ) دست ظالم را ببر چه جاى آن\r\nكه به دست او دهى حكم وعنان\r\n( ( 1576 ) ) آن بزى را مانى اى مجهول داد\r\nكه نژاد گرگ را او شير داد\r\n\r\nروايت\r\n« امير المؤمنين عليه السلام : - يا بنى اجعل نفسك ميزانا فيما بينك و بين غيرك فاحبب لغيرك ما تحب لنفسك واكره له ما تكره لها ولا تظلم كما لا تحب ان تظلم واحسن كما تحب ان يحسن اليك واستقبح من نفسك ما تستقبح من غيرك وارض لهم بما ترضاه لهم من نفسك . » ( 1 )  [ در وصاياى امير المؤمنين عليه السلام به فرزندش امام حسن مجتبى عليه السلام 
  ] فرزندم ، نفس خود را ميان خود و ديگران ميزان قرار بده ، به پسند به ديگران آن چه را كه براى خود مىپسندى وناخوش بدار به ديگران چيزى را كه بر خود ناخوش\r\n","description":"","footnote":" ( 1 ) نهج البلاغه ، ج 3 ص 151 . . ","page_name":" 549 ","page_number":553},
  {"content":"\r\n\r\nمىدارى و به كسى ستم روا مدار چنان كه خود نمىخواهى ديگران به تو ستم روا بدارند ونيكويى كن چنان كه دوست مىدارى كه به تو نيكويى كنند . آن چه را كه از ديگران قبيح وزشت مىبينى ، همان را از خودت هم قبيح وزشت تلقى كن و آن چه را كه براى خود خوش و مورد رضايت قرار داده‌اى ، بر ديگران هم خوش و مورد رضايت قرار بده ) .\r\n« من حفر بئرا لاخيه وقع فيه » .\r\n( كسى كه چاهى به برادرش بكند ، خود در آن مىافتد ) .\r\nتوضيح - روايت بودن اين جمله ثابت نشده است ، ولى مضمون آن موافق آيه‌اى در قرآن است :\r\n« اِسْتِكْباراً فِي اَلأَرْضِ ومَكْرَ اَلسَّيِّئِ ولا يَحِيقُ اَلْمَكْرُ اَلسَّيِّئُ إِلَّا بِأَهْلِه 35 : 43 . . . » ( 1 ) \r\n( نفرت آن تبهكاران از ايمان روى تكبر ونخوت در روى زمين بود ، حيله گرىهاى ناشايست احاطه نمىكند مگر به خود صاحبان آن حيله گرىها ) .\r\nتفسير ابيات\r\nبيمار مانند كسى كه مىخواهد رازى را در گوش بگويد ، به نزديكى قاضى آمد وسيلى را به پشت گردن قاضى نواخت وسپس رو به صوفى و قاضى كرده گفت : اى دو خصم من ، زود باشيد هر يك سه درهم مرا بدهيد ، تا بدون پرخاش واشكال وعيب ، آزادانه دنبال كار خود بروم . قاضى از سيلى بيمار سخت خشمناك گشت .\r\nصوفى فورا اعتراض خود را شروع كرد كه آقاى قاضى ، حكمى كه در بارهء من كرده بودى بدون شك دادگرانه بود و هيچ خطا وگم راهى نداشت اى شيخ دين ، آن چه را كه به خود نمىپسندى به ديگران هم مپسند . مگر نمىدانى كه چاهى را كه براى من مىكنى ، روز ديگر تو خود در آن چاه سرنگون خواهى گشت ؟ اگر اين خبر را خوانده‌اى چرا به آن عمل نمىكنى ؟ اين سيلى كه\r\n","description":"","footnote":" ( 1 ) سوره فاطر ، آيهء 43 . . ","page_name":" 550 ","page_number":554},
  {"content":"\r\nبه انتقام حكم ناحق در بارهء من ، به پشت گردنت فرود آمد ، به علت اين يك حكم تو در اين مورد بود ، واى بر احكام وقضاوتهاى ديگرت كه انتقامش در اين دنياى زود گذر وكارگاه عمل رهايت كرده است ، تا در ابديت چه بر سرت بياورد .\r\nاين چه سخن وقضاوتى است كه من مظلوم ترحم به ستمگر كنم و براى مخارجش هم سه درهم بپردازم ؟ تو اگر واقعا منصب قضاوت را به شايستگى اشغال كرده‌اى -\r\n\r\nدست ظالم را ببر چه جاى آن\r\nكه به دست او دهى حكم وعنان\r\n\r\nتو اى عدالتت مجهول وناروا ، مانند آن بز نفهم هستى كه گرگ بچه‌اى را شير داد .\r\n","description":"","footnote":"","page_name":" 551 ","page_number":555},
  {"content":"\r\n\r\nجواب با صواب قاضى صوفى را در اين ماجرا\r\n\r\n( ( 1577 ) ) گفت قاضى واجب آيدمان رضا\r\nهر جفا و هر قفا كارد قضا\r\n( ( 1578 ) ) خوش دلم در باطن از حكم زبر\r\nگر چه رويم شد ترش كالحق مر\r\n( ( 1579 ) ) اين دلم باغ است وچشمم ابروش\r\nابر گريد باغ خندد شاد و خوش\r\n( ( 1580 ) ) سال قحط از آفتاب خيره خند\r\nباغها در مرگ وجان كندن رسند\r\n( ( 1581 ) ) زامر حق وابكوا كثيرا خوانده اى\r\nچون سر بريان چه خندان مانده اى\r\n( ( 1582 ) ) روشنىّ خانه باشى همچو شمع\r\nگر فرو بارى تو همچون شمع دمع\r\n( ( 1584 ) ) ذوق خنده ديده‌اى اى خيره خند\r\nذوق گريه بين كه هست آن كان قند\r\n( ( 1583 ) ) آن ترش رويى مادر يا پدر\r\nحافظ فرزند شد از هر ضرر\r\n( ( 1585 ) ) چون جهنم گريه آرد ياد آن\r\nپس جهنم خوشتر آمد از جنان\r\n( ( 1586 ) ) خنده ها در گريه ها آمد كتيم\r\nگنج در ويرانه ها جو ، اى كليم\r\n( ( 1587 ) ) ذوق در غمهاست پى گم كرده اند\r\nآب حيوان را به ظلمت برده اند\r\n( ( 1588 ) ) باژگونه نعل از ده تا رباط\r\nچشمها را چار كن در احتياط\r\n( ( 1589 ) ) چشم خود را چار كن در اعتبار\r\nيار كن با چشم خود دو چشم يار\r\n( ( 1590 ) ) امرهم شورى بخوان اندر صحف\r\nيار را باش ومكن از ناز اف\r\n( ( 1591 ) ) يار باشد راه را پشت وپناه\r\nچون كه نيكو بنگرى يار است راه\r\n( ( 1592 ) ) چون كه در ياران رسى خامش نشين\r\nاندر آن حلقه مكن خود را نگين\r\n( ( 1593 ) ) در نماز جمعه بنگر خوش به هوش\r\nجمله جمعند و يك انديش وخموش\r\n( ( 1594 ) ) رختها را سوى خاموشى كشان\r\nچون نشان جويى مكن خود را نشان\r\n( ( 1595 ) ) گفت پيغمبر كه در بحر هموم\r\nدر دلالت دان تو ياران را نجوم\r\n( ( 1596 ) ) چشم بر استارگان نه ره بجوى\r\nنطق تشويش نظر باشد مگوى\r\n( ( 1597 ) ) گر دو حرف صدق گويى اى فلان\r\nگفت تيره در عقب گردد روان\r\n\r\n","description":"","footnote":"","page_name":" 552 ","page_number":556},
  {"content":"\r\n\r\n\r\n( ( 1598 ) ) اين نخواندى كالكلام اى مستهام\r\nفى شجون جرّه جرّ الكلام\r\n( ( 1599 ) ) هين مشو شارع در آن حرف رشد\r\nچون سخن بىشك سخن را مىكشد\r\n( ( 1600 ) ) نيست در ضبطت چو بگشادى دهان\r\nاز پى صافى شود تيره روان\r\n( ( 1601 ) ) آنكه معصوم ره وحى خداست\r\nچون همه صاف است بگشايد رواست\r\n( ( 1602 ) ) زان كه ما ينطق رسول بالهوى\r\nكى هوا زايد ز معصوم خدا\r\n( ( 1603 ) ) خويشتن را ساز منطيقى ز حال\r\nتا نگردى همچو من سخرهء مقال\r\n\r\nآيه\r\n« فَلْيَضْحَكُوا قَلِيلًا وليَبْكُوا كَثِيراً جَزاءً بِما كانُوا يَكْسِبُونَ 9 : 82 » ( 1 ) \r\n( اندكى بخندند و زياد خواهند گريست ، اين پاداش اندوخته هاى آنان است ) .\r\n« واَلَّذِينَ اِسْتَجابُوا لِرَبِّهِمْ وأَقامُوا اَلصَّلاةَ وأَمْرُهُمْ شُورى بَيْنَهُمْ ومِمَّا رَزَقْناهُمْ يُنْفِقُونَ 42 : 38 . » ( 2 ) \r\n( مردم با ايمان كسانى هستند كه خدايشان را اجابت كردند و نماز را بر پا داشتند وامور آنان در ميانشان با مشورت انجام مىشود و از آن چه كه به آنان روزى كرده‌ايم انفاق مىكنند ) .\r\n« و ما يَنْطِقُ عَنِ اَلْهَوى إِنْ هُوَ إِلَّا وَحْيٌ يُوحى 53 : 3 - 4 . » ( 3 ) \r\n( پيامبر از روى هوى سخن نمىگويد . گفتهء او چيزى جز وحى كه به او مىرسد نيست . )\r\n","description":"","footnote":" ( 1 ) سوره التوبه ، آيهء 82 . .  ( 2 ) سوره الشورى ، آيهء 38 . .  ( 3 ) سوره النجم ، آيهء 3 و 4 . . ","page_name":" 553 ","page_number":557},
  {"content":"\r\n\r\n\r\n( ( 1594 ) ) رختها را سوى خاموشى كشان\r\nچون نشان جويى مكن خود را نشان\r\n( ( 1596 ) ) چشم بر استارگان نه ره بجوى\r\nنطق تشويش نظر باشد مگوى\r\n( ( 1597 ) ) گر دو حرف صدق گويى اى فلان\r\nگفت تيره در عقب گردد روان\r\n. . .\r\n( ( 1600 ) ) نيست در ضبطت چو بگشادى دهان\r\nاز پى صافى شود تيره روان\r\n\r\nسخن وانديشه\r\nسخن با نظر به مفاد وگويندهء آن انواع گوناگونى دارد ، از آن جمله .\r\n1 - سخن گاهى بنفسه مطلوب بالذات است كه هيچ ارتباطى به مفاد ومفيديت و وضع ذهنى وروانى گوينده ندارد . به اين معنى كه منظور از سخن تنها همين است كه به وجود بيايد و يكى از رويدادهايى باشد كه به تنهايى يا به عنوان جزئى از يك كل مجموعى نمودار گردد .\r\nمانند اين كه زبان كسى را مورد آزمايش قرار داده‌اند تا روشن شود كه آيا مىتواند فلان جمله را ادا كند يا نه ، و مانند اين كه در يك مجموعه‌اى كه امواج مختلفى يك كل مجموعى را بايد تشكيل بدهند ، از آن جمله موج سخن است كه بايد در تشكل آن مجموع قرار بگيرد .\r\nاين گونه بهره بردارى از سخن جنبهء هدف مستقل دارد ، مانند نگريستن به موجوديت خود آيينه ، نه بدان جهت كه وسيله‌اى براى نشان دادن صورت است .\r\nاگر از اين جنبه بگذريم وسخن را به عنوان وسيله مورد مطالعه قرار بدهيم ، با قطع نظر از نمودهاى فيزيولوژيكى سخن در حنجره وفضاى دهان و دخالت زبان\r\n","description":"","footnote":"","page_name":" 554 ","page_number":558},
  {"content":"\r\nو لبها وارتباط سخن با مراكز مخصوص مغزى ، به انواعى از جنبهء وسيله‌اى سخن مىرسيم . از آن جمله :\r\n2 - سخن حرفه‌اى ، مانند گويندگان وسخنورانى كه سخن گويى پيشهء آنان است . اين نوع سخن بر سه قسم اساسى تقسيم مىگردد :\r\nالف - سخن بازتابى ، در اين قسم دخالت انديشه بقدرى اندك است كه مىتوان گفت : در اغلب موارد تا حد صفر تقليل مىيابد . زيرا پديدهء بازتابى سخن مانند ساير عكس العمل ورفلكسهاى عضوى است كه بدون پيوستن به انديشه به پيروى از انگيزهء معين خود به وجود مىآيد ومحو مىشود . در مثل معمولى اين گونه سخن گويى را طوطىوار مىنامند .\r\nب - قسمى از سخن گويى حرفه‌اى وجود دارد كه بالاتر از بازتاب محض بوده ، گوينده منظورش اين است كه هر مفاد ونتيجه‌اى را كه از سخن خواهد گرفت ، با تركيب بندى ولغات ولهجهء گيرا و يا با نويسندگى جالب بنويسد و كارى با آن ندارد كه مفاد ونتيجهء سخنانش دردى را دوا مىكند يا نه ، يا مجهولى را مىتواند حل كند يا نه .\r\nالبته اين قسم از سخن گويى معمولا به انگيزگى عوامل غير واقعى از قبيل مقام و ثروت و خود نمايى به كار مىرود و جاى تاسف است كه هنوز سخن اين بهترين وسيلهء انتقال معانى نتوانسته است از چنگال خود خواهان ماده پرست نجات پيدا كند .\r\n« خوب صحبت كرد » ، « سخنانش شيرين بود » ، « در سخنرانى زبردست است » ، « سخنورى لباسى است كه به قامتش دوخته شده است » « قلم گيرايى دارد » « نويسندهء ورزيده ايست . » . . ضامن بقاى اين گونه سوء استفاده از سخن وقلم است كه مىبايست از هزارها سال پيش ، از فرهنگ بشرى محو ونابود گردد . ما منكر آن نيستيم كه سخن خوب وقلم عالى در پيش برد فهم وفرهنگ بشرى مىتواند اساسىترين نقش را\r\n","description":"","footnote":"","page_name":" 555 ","page_number":559},
  {"content":"\r\nبه عهده بگيرد ، ما منكر آن هستيم كه سخن وقلم سرخاب وسفيدابى به صورت گوينده وشنونده گردد ورسالت اصلى خود را از دست بدهد .\r\nج - سخنوران ونويسندگانى وجود دارند كه احساسات شخصى خود را با انواعى از غلمبه بافى و به مانور گرفتن شخصيتها وحوادث بزرگ تاريخ با سخن وقلم درمىآميزند . اساطير وافسانه ها را به صورت حقيقت درآوردن وبالعكس حقايق را در قالب افسانه بيان نمودن ، كار رسمى آنان است . وچنان وانمود مىكنند كه منتى بر بشر گذاشته و از موقعيت شاگرد خدايى خود تنزل كرده و چند صباحى تلخى انس با بشريت را متحمل مىشوند و با قرقرهء سخنان وجملات كتبى خود همهء بشريت را به عرش خدايى بالا مىكشند وفكرشان را راحت مىكنند . اينان براى آراستن سخن از هيجان احساس وحتى از اشك چشم هم كه در اختيار دارند مىتوانند بهره بردارىها كنند .\r\nآن چه كه براى اين سخن گويان ونويسندگان حرفه‌اى اهميت دارد ، فقط يك چيز است ، آن هم اين است كه « به من نگاه كنيد . » اين « به من نگاه كنيد » كوچكترين جمله ايست كه تا حد « مرا بپرستيد » بالا مىرود وسقوط خود و ديگران را با صداى رسا اعلان مىنمايد . ولى تناقض گويىهاى فراوان ، منطق آن موضوع را كه آنان مىگويند يا مىنويسند پاى مال مىكند .\r\nآنان به پشت سر ومقابل روى وراست و چپ و بالا وپائين واقعيات آن موضوع نمىنگرند ، اين امور به اضافهء بازى گرفتن اذهان مردم ، چيزهايى است كه در نظر آنان نه تنها توجه به آنها ودورى از آنها اهميتى ندارد ، بلكه ملاحظه و مراعات آنها سد راه سخن گويى ونويسندگى اين اشخاص حرفه ايست كه بايد به كلى از پيش پاى آنان بر كنار باشند 3 - از آن انواع كه بگذريم ، گروه ديگر را مىبينيم كه مردم معمولى ناميده مىشوند ، مردم معمولى به خود سخن با استقلال وموضوعيت نمىنگرند ، بلكه\r\n","description":"","footnote":"","page_name":" 556 ","page_number":560},
  {"content":"\r\nبه عنوان وسيله‌اى كه معانى ومقاصد خود را بايستى با سخن بيان كنند مىاندازند . اگر عوارض روانى ومحيطى ثانوى در كار نباشد ، سخن گويى آنان درست مانند ساير فعاليتهاى طبيعى است كه انجام مىدهند .\r\n4 - عده‌اى از اشخاص هستند كه وابستگى سخن را با انديشه وخيال وتداعى معانى واحساسات درونى خود درك نموده ، نمىگذارند سخن وقلم و مراعات آن دو بر حقايق وعوامل درونىشان طغيان كند وسخنانشان چيزى را در بر داشته باشد كه درونشان از آن چيز اطلاعى ندارد .\r\nاينان از نظر سخن گويى ونويسندگى از همهء انواع گذشته انسانتر وخردمندتر مىباشند . سخن وقلم براى اينان ويترين جلو مغازه براى نشان دادن كالاى خود طبيعىشان نمىباشد . روى قاعده اينان سخن كم مىگويند وكم مىنويسند ، مگر اين كه كلماتشان بىاختيار به پيروى از آن چه كه در درون جوشانشان مىگذرد ، بيرون بريزد .\r\nمانند جلال الدين مولوىها كه حتى يك كلمه و يك جمله براى خود نمايى وبىهوده بيرون نمىاندازند . جوش وخروش سخن در زبان وقلم اين اشخاص از نظر كميت وكيفيت تابع جوش وخروش بىحد ومرزى است كه در درونشان صورت مىگيرد وحتى گاهى نه تنها آداب سخنورى ونويسندگى را مراعات نمىكنند ، بلكه قواعد ضرورى سخن را هم مورد توجه قرار نمىدهند وصريحا مىگويند :\r\n« مفتعل مفتعل مفتعل كشت مرا » و به عيوب چانه زدن وسخن بازى به خوبى آگاه شده مىگويند :\r\n\r\nما كه خود را در سخن آغشته ايم\r\nاز حكايت ما حكايت گشته ايم\r\n\r\nزيرا سخن جز وسيله‌اى براى تماس گرفتن با حقايق نيست : -\r\n\r\nقافيه انديشم ودلدار من\r\nگويدم منديش جز ديدار من\r\n\r\nبايد اين نكته را پذيرفت كه وسيله بودن سخن براى كسانى به خوبى روشن مىشود كه حتى انديشه را هم كه از عالىترين فعاليتهاى درونى است ، از ديدگاه\r\n","description":"","footnote":"","page_name":" 557 ","page_number":561},
  {"content":"\r\nوسيله منظور نمايند وبس . بهر حال جلال الدين به اضافهء توصيه به وسيله قرار دادن سخن كه بارها در مثنوى گوشزد كرده است ، در ابيات مورد تحليل يك نكتهء روانى بسيار مهم را مورد تذكر قرار داده است .\r\nو آن اين است كه معمولا فعاليت مراكز مغزى مربوط به سخن با فعاليت انديشهء صد در صد سازگار نمىباشد . تا انديشه‌اى از فعاليت وتموج نيافتد ، نمىتوان آن را قالب گيرى كرده و به وسيلهء سخن ابراز نمود و به قول جلال الدين -\r\n\r\nگر به معنى رفت غافل شد ز حرف\r\nپيش و پس هرگز نبيند هيچ طرف\r\n\r\nبه همين جهت است كه توجه به جلال وجمال سخن در حال انديشه كه خود مستلزم انديشهء مخصوص در بارهء آن توجه است ، انديشه در خود معنى را راكد مىكند وبالعكس فرو رفتن در معنى وتوجه به خود انديشه‌اى كه در مغز به جريان افتاده است ، فراوانى وشكوه وجلال وجمال سخن را تقليل مىدهد ، زيرا -\r\n\r\nآن خشت بود كه پرتوان زد .\r\n\r\nكشش دادن بيك سخن در ابراز يك حقيقت ، اگر آن حقيقت از نظر جوانب وقيافه هاى مختلف مورد ابراز نباشد به ريزش سقف شكسته يك خانه شبيه است كه ابر از فضا رفته و باران قطع شده ، ولى هنوز قطرات باران از آن سقف در حال چكيدن است .\r\nبنا بر ملاحظات فوق به طور قطع مىتوان گفت : يكى از آرمانهاى اساسى فرهنگ بشرى آن است كه سخن جنبهء وسيله وقالب صحيح بودن خود را به انديشه ها ومعانى دريافت كند ومزاحم انديشه و معنى نباشد كه متاسفانه تا كنون اين وضع پيش نيامده است ، زيرا هنوز : -\r\n\r\nراه هموار است وزيرش دامها\r\nقحطى معنا ميان نامها\r\nلفظها ونامها چون دامهاست\r\nلفظ شيرين ريگ آب عمر ماست\r\n\r\n","description":"","footnote":"","page_name":" 558 ","page_number":562},
  {"content":"\r\n\r\nتفسير ابيات\r\nقاضى به صوفى مىگويد : در مقابل قدرت وفعاليت قضاى الهى جز تسليم ورضا چاره‌اى نداريم . من در درونم از حكم ثبت شده در كتاب لوح محفوظ خوش دل وخرسندم ، اگر چه از تلخى حكم حق در ظاهر روى ترشى دارم . دل من آن باغ است كه ابر چشمم قطرات اشكش را به آن مىبارد وباغ دلم را شكوفان وخندان مىنمايد . تو هم بهر خنده خوش دل مباش ، زيرا -\r\n\r\nسال قحط از آفتاب خيره خند\r\nباغها در مرگ وجان كندن رسند\r\n\r\nتو كه از امر الهى اين آيه را خوانده‌اى كه مىگويد : اندكى بخندند وفراوان خواهند گريست ، چرا مانند سر بريان شده كه لبهايش بر كنار شده ودندانهايش آشكار است ، همواره مىخندى ؟ تو آن گاه مىتوانى خانه‌اى را روشن بسازى كه مانند شمع اشكها بريزى . تو كه در سراسر عمرت ذوق دروغين خنده ها را ديده‌اى اندكى هم ذوق شيرينتر از قند گريه را ببين و از آن ترش رويى كه گريه براى تو به ارمغان خواهد آورد ، باكى نداشته باش ، زيرا -\r\n\r\nآن ترش رويى مادر يا پدر\r\nحافظ فرزند شد از هر ضرر\r\n\r\nگريه‌اى را كه خوف عذاب الهى مىآورد ، چنان گريه ودوزخى از خنده وبهشت خوشتر مىباشد . اين مردم نمىدانند كه ذوقى را كه در جستجوى آنند ، در درون غمها است ، مانند گنجها كه در ويرانه ها است . حكمت الهى شادى را در اندوه مانند آب حيات در ظلمت پنهان داشته است و مردم بىخبر پى گم مىكنند و راه شادىها وروشنايىهاى ظاهرى را پيش مىگيرند ، سراسر عالم هستى از ده تا كاروان سرا وهمهء راه ها پر از نعلهاى واژگونه‌اى است كه زده شده است . دو چشم ديگر پيدا كن و چهار چشمى درنگر و با احتياط قدم بردار .\r\nفريب انديشه هاى خود را هم مخور ، زيرا خداوند ما به مشورت دستور داده است ، با ياران صدق وصفا همدم باش و آنان را با اف گفتن منزجر منما .\r\n","description":"","footnote":"","page_name":" 559 ","page_number":563},
  {"content":"\r\nپشت وپناه راه هاى خطرناك ياران با خلوصاند ، بلكه اگر نيكو بنگرى راه واقعى كه مستقيما تو را به مقصد رهنمون خواهد گشت ، همان يار با وفا است . موقعى كه به محفل روحانى ياران بار يافتى ، سكوت اختيار كن و خود را نگين حلقهء آن جمع منما . مگر نمىبينى كه مسلمانان در نماز جمعه خاموش و با يك انديشه صفها كشيده و به معراج الهى به پرواز درمىآيند .\r\nرخت به سر منزل خاموشى بكش و براى پيدا كردن نشان راه حق وحقيقت از هر گونه نام ونشان درگذر .\r\nپيامبر ما فرمود : در پيمودن اقيانوس زندگى موقعى كه راه را گم كردى به ياران من كه ستارگان آسمان حقاند درنگر و راه خود را پيدا كن . ديده بر ستارگان باز كن و در جستجوى راه باش و زياد سخن بازى مكن ، زيرا سخن نظر وانديشه را به تشويش مىاندازد -\r\n\r\nگر دو حرف صدق گويى اى فلان\r\nگفت تيره در عقب گردد روان\r\n\r\nمگر اى واله سخن پردازى ، نشنيده‌اى كه الكلام يجر الكلام سخن هميشه سخن ديگر را به دنبالش مىكشد ، نه اين كه انديشه را به كار بياندازد . لذا تا بتوانى حتى سخن راستين را شروع مكن ، زيرا اختيار سخنى كه در دنبالش خواهد آمد از دست تو خارج مىگردد . متوجه باش -\r\n\r\nنيست در ضبطت چو بگشادى دهان\r\nاز پى صافى شود تيره روان\r\n\r\nتنها معصومين مانند پيامبر ما هستند كه سخن از روى هوا نمىگويند . اى مرد الهى به حال درونى بپرداز وسخنور درون باش و مانند من سخرهء قال ومقال مباش .\r\n","description":"","footnote":"","page_name":" 560 ","page_number":564},
  {"content":"\r\n\r\nسؤال كردن صوفى از قاضى و جواب قاضى مر او را\r\n\r\n( ( 1603 ) ) گفت صوفى گر ز يك كان است زر\r\nاين چرا نفع است و آن ديگر ضرر ؟\r\n( ( 1604 ) ) چون كه اين جمله ز يك دست آمدست\r\nاين چرا هشيار و آن مست آمدست ؟\r\n( ( 1605 ) ) چون ز يك درياست اين جوها روان\r\nاين چرا زهر است و آن نوش روان ؟\r\n( ( 1606 ) ) چون همه انوار از شمس بقاست\r\nصبح صادق صبح كاذب از كجاست ؟\r\n( ( 1607 ) ) چون ز يك سرمه است ناظر را كحل\r\nاز چه آمد راست بينى وحول\r\n( ( 1608 ) ) چون كه دار الضرب را سلطان خداست\r\nنقدها چون ضرب خوب ونارواست ؟\r\n( ( 1611 ) ) چون ز يك بطنند آن حبر و سفيه\r\nچون يقين شد كالولد سرّ ابيه\r\n( ( 1612 ) ) وحدتى كه ديد با چندين هزار ؟\r\nصد هزاران جنبش از عين قرار ؟\r\n( ( 1613 ) ) گفت قاضى صوفيا خيره مشو\r\nيك مثالى در بيان اين شنو\r\n( ( 1614 ) ) بىقرارى درون عاشقان\r\nحاصل آمد از قرار دلستان\r\n( ( 1615 ) ) آن چو كُه در ناز ثابت آمده\r\nعاشقان چون برگها لرزان شده\r\n( ( 1616 ) ) خندهء او گريه ها انگيخته\r\nآب رويش آب روها ريخته\r\n( ( 1617 ) ) اين همه چون وچگونه چون زند\r\nبر سر درياى بىچون مىطپد\r\n( ( 1618 ) ) ضد وضدّش نيست در ذات و عمل\r\nزان بپوشيدند هستىها حلل\r\n( ( 1619 ) ) ضد ضدّ را بود وهستى كى دهد\r\nبلكه زو بگريزد و بيرون جهد\r\n( ( 1620 ) ) ندّ چبود مثل مثل نيك و بد\r\nمثل مثل خويشتن را كى كند ؟\r\n( ( 1621 ) ) چون كه دو مثل آمدند اى متقى\r\nاين چو اولىتر از آن در خالقى\r\n( ( 1622 ) ) بر شمار برگ بستان ضدّ وند\r\nچون كفى در بحر بىندّ است وضد\r\n( ( 1623 ) ) بىچگونه بين تو بر دو مات بخر\r\nچون چگونه گنجد اندر ذات بحر\r\n\r\n","description":"","footnote":"","page_name":" 561 ","page_number":565},
  {"content":"\r\n\r\n( ( 1624 ) ) كمترينِ لعبتِ او جان توست\r\nاين چگونه و چون ز جان شد درست\r\n( ( 1625 ) ) پس چنان بحرى كه در هر قطره زان\r\nاز بدن ناشىتر آمد عقل وجان\r\n( ( 1626 ) ) كى بگنجد در مضيق چند و چون\r\nعقل كل اينجاست از لا يعلمون\r\n( ( 1627 ) ) عقل گويد مر جسد را كاى جماد\r\nبوى بردى هيچ از آن بحر معاد ؟\r\n( ( 1628 ) ) جسم گويد من يقين سايهء توام\r\nبوى از سايه كه جويد جان عم ؟\r\n( ( 1629 ) ) عقل گويد كاين نه آن حيرت سراست\r\nكه سزا گستاختر از ناسزاست\r\n( ( 1631 ) ) شير اينجا پيش آهو سر نهد\r\nباز اينجا نزد تيهو پر زند\r\n( ( 1630 ) ) اندر اينجا آفتاب انورى\r\nخدمت ذرهء كند چون چاكرى\r\n( ( 1632 ) ) اين تو را باور نيايد مصطفى\r\nچون ز مسكينان همىجويد دعا ؟\r\n( ( 1633 ) ) گر تو گويى از پى تعليم بود\r\nعين تجهيل از چه رو تفهيم بود\r\n( ( 1634 ) ) بلكه مىداند كه گنج بىشمار\r\nدر خرابىها نهاد آن شهريار\r\n( ( 1635 ) ) بد گمانى نعل معكوس وى است\r\nگرچه هر جزويش جاسوس وى است\r\n( ( 1636 ) ) بل حقيقت در حقيقت غرقه شد\r\nزين سبب هفتاد بل صد فرقه شد\r\n( ( 1637 ) ) با تو قل ما شئت خواهم گفت هان ( 1 ) \r\nصوفيا خوش پهن بگشا گوش جان\r\n( ( 1638 ) ) مر تو را هر زخم كايد ز آسمان\r\nمنتظر مىباش خلعت بعد از آن\r\nچون قفا ديدى صفا را هم ببين\r\nگرد ران با گردن آمد اى امين\r\n( ( 1639 ) ) كان نه آن شاه است كت سيلى زند\r\nكه نه تاج و تخت بخشد مستند\r\n( ( 1640 ) ) جمله دنيا را پر پشّه بها\r\nسيليى را رشوت بىمنتها\r\n( ( 1641 ) ) گردنت زين طوق زرّين جهان\r\nچست در دزد وز حق سيلى ستان\r\n( ( 1642 ) ) آن قفاها كانبيا برداشتند\r\nزان بلا سرهاى خويش افراشتند\r\n\r\n","description":"","footnote":" ( 1 ) در نسخهء انقروى ، قلماشيت ( قلماشىات ) ثبت شده است كه به معناى سخنان عبث وبىهوده است . به اين تقدير معناى مصرع چنين است كه در مقابل سخنان بىهودهء تو ، مطالب حقه را باز گو خواهم كرد . سپس انقروى نسخهء « قل ما شئت » را هم احتمال داده ومىگويد : اى صوفى ، هر چه را دلت مىخواهد بگو ، سپس گوش فرا ده كه حقايق را باز گو كنم . . ","page_name":" 562 ","page_number":566},
  {"content":"\r\n\r\n\r\n( ( 1643 ) ) ليك حاضر باش در خود اى فتى\r\nتا به خانه او بيايد مر تو را\r\n( ( 1644 ) ) ور نه خلعت را برد او باز پس\r\nكه نيابيدم به خانه هيچ كس\r\n( ( 1645 ) ) گفت آن صوفى چه بودى كاين جهان\r\nابروى رحمت گشادى جاودان\r\n( ( 1646 ) ) هر دمى شورى نياوردى به پيش\r\nبر نياوردى ز تلوينهاش نيش\r\n( ( 1647 ) ) شب ندزديدى چراغ روز را\r\nدى نبودى باغ عيش اندوز را\r\n( ( 1648 ) ) جام صحت را نبودى سنگ تب\r\nايمنى را خوف ناوردى كرب\r\n( ( 1649 ) ) خود چه كم گشتى ز جور ورأفتش\r\nگر نبودى خرخشه در نعمتش\r\nحال بودى خوب و خوش بر جملگان\r\nتيره كم بودى روانِ انس وجان\r\nجاودان بودى حضور ذوق خوش\r\nدايماً در جان بدى هم شوق خوش\r\n\r\nروايت\r\n« بتشعيره المشاعر عرف ان لا مشعر له . و به مضادته بين الامور عرف ان لا ضد له و به مقارنته بين الاشياء عرف ان لا قرين له . » ( 1 ) \r\n( چون او است كه مشاعر بشرى را آفريده است ، معلوم مىشود كه او مشاعر بشرى ندارد . ( ما فوق آن است ) و با تضادى كه ميان امور انداخته است ، ثابت مىشود كه او ضدى ندارد و چون او است كه اشياء را قرين يكديگر قرار داده است معلوم مىشود كه او قرين ندارد ( او ما فوق همه اين امور است )\r\n","description":"","footnote":" ( 1 ) نهج البلاغه ، ج 2 ص 143 . . ","page_name":" 563 ","page_number":567},
  {"content":"\r\n\r\n\r\n\r\n( ( 1612 ) ) وحدتى كه ديد با چندين هزار ؟\r\nصد هزاران جنبش از عين قرار ؟\r\n( ( 1613 ) ) گفت قاضى صوفيا خيره مشو\r\nيك مثالى در بيان اين شنو\r\n( ( 1614 ) ) بىقرارى درون عاشقان\r\nحاصل آمد از قرار دلستان\r\n( ( 1615 ) ) آن چو كه در ناز ثابت آمده\r\nعاشقان چون برگها لرزان شده\r\n\r\nاين همه كيفيتها وحركات وسكون واضداد چگونه از خداوندى كه از همه جهات واحد است صادر شده است ؟\r\nشايد اين سؤال را كه صوفى به قاضى مطرح مىكند ، در اغلب اذهان انسانهاى انديشمند مطرح شده است . حاصل آن اين است كه با فرض اين كه خدا علت همهء موجودات جهان هستى است ، چگونه امكان دارد كه كيفيتها وكميتها وحركات وسكنات واضداد متنوع از علتى كه از همه جهات واحد است ، صادر شود ؟ پاسخى را كه جلال الدين از طرف قاضى به صوفى مىدهد ، مثال جالبى است كه ممكن است افكار عده‌اى از اشخاص را قانع كند ، اين مثال از پديدهء عشق بهره بردارى شده است ، به اين بيان كه : عشق عاشق كه موجب هزاران حركات وسكنات وانواع بىشمارى از آثار وپديده ها است كه در صفحهء زندگى مادى عاشق بروز مىكند ، همهء آنها مستند به سكون وآرامش معشوق است . اين تشبيه قابل تحليل به دو موضوع است :\r\nموضوع يكم - سكون وآرامش معشوق كه موجب صدها هيجانات وتنوعات بىشمار در عاشق مىگردد .\r\nبا نظر به اين موضوع ارتباط تكثرات وتضادها وحركت وسكون جهان هستى با خدا كه ما فوق همهء آنها و به وجود آورنده آنها است . نظير\r\n","description":"","footnote":"","page_name":" 564 ","page_number":568},
  {"content":"\r\n\r\nارتباط كيفيتها وكميتها وحركت وسكونها وتضادهاى متنوع عاشق است با معشوق خود .\r\nالبته اين تشبيه موضوع وحدت علت وكثرت معلول را به طور مستقيم حل وفصل نمىكند .\r\nموضوع دوم - وحدت معشوق يا آن امتياز معشوق كه انگيزهء به وجود آمدن عشق گشته است كه هزاران هيجانات وتنوعات را به وجود مىآورد .\r\nبنا بر اين مقصود جلال الدين از تشبيه چنين است كه وحدت بارى تعالى مانند وحدت معشوق يا امتياز آن است كه منافاتى با به وجود آوردن اين همه تنوعات وحركات وسكنات ندارد ، بهر حال تشبيه مزبور براى روشن كردن پاسخ سؤال صوفى مناسب است .\r\nاز طرف ديگر بنا بگفتهء بعضى از فلاسفه وعرفا كه خداوند با عظمتترين ابتهاج وسرور را در خود دارد ، زيرا او عالم به با عظمتترين و با جمال و با جلالترين موجود است كه ذات خود او است . و چون همهء موجودات هستى مانند فيوضات وشئون آن ذات است . پس خداوند به وسيلهء حب ذات ربوبى كه دارد به فيوضات وشئون ذات خود هم عشق وعلاقه دارد .\r\nو با اين كه جمال وجلال ذات الهى كه معشوق خود او است ، واحد از جميع جهات است ، موجب بروز فيوضات وشئون متكثر ومتنوع در عالم هستى است . اين مطلب به نظر ما صحيح نيست ، زيرا تا ميان عاشق ومعشوق دويى برقرار نباشد ، عشق كه از پديده هاى رابطه ايست امكان پذير نمىباشد و اين رابطه در خدا كه به هيچ وجه دويى در ذاتش ولو از نظر تحليل عقلانى راهيابى ندارد ، قابل تصور نيست .\r\nبه هر حال بيان جلال الدين در حد يك تشبيه توضيحى ، بايد مورد توجه قرار بگيرد . تشبيه ديگرى كه در اين مورد مناسب به نظر مىرسد ، وحدت من انسانى است كه منشأ حركات وسكنات وتنوع وتضاد بىشمار در صفحهء هستى است .\r\n","description":"","footnote":"","page_name":" 565 ","page_number":569},
  {"content":"\r\n\r\n\r\n( ( 1617 ) ) اين همه چون وچگونه چون زند\r\nبر سر درياى بىچون مىطپد\r\n( ( 1618 ) ) ضد وندّش نيست در ذات و عمل\r\nزان بپوشيدند هستىها حلل\r\n\r\nاگر خدا با بعضى از موجودات هم سنخ بود ، نمىتوانست اضداد و امثال خود را به وجود بياورد\r\nاين مطلب كه جلال الدين متذكر مىشود : كاملًا صحيح است ، زيرا چيزى كه به صفت وعنوان مخصوصى متصف باشد . نمىتواند ضد و مثل آن را به وجود بياورد وموضوع در برداشتن هر حقيقتى ضد خود را و همچنين توليد مثل در عالم جانداران نمىتواند اين قانون را نقض نمايد ، زيرا - ضد درونى چنان كه در مباحث تضاد بررسى شده است به عنوان ضد در شكم يك حقيقت وجود ندارد ، بلكه دگرگونى حقيقت يا از تباهى تدريجى آن حقيقت ناشى مىشود و يا پديدهء ديگرى به جهتآميزش وارتباط با حقايق ديگر به صورت مخالف يا ضد حقيقت به وجود مىآيد و همچنين هيچ حيوانى نمىتواند حيوان ديگرى را بدون اين كه تغييرى در او به وجود بيايد ، به عنوان مثل خود توليد كند ، وچنانكه در مباحث عليت مطرح كرده‌ايم ، مثلًا نطفه‌اى از حيوان كه مثل او نبوده بلكه جزئى از او است ، از وجودش جدا مىشود و با صدها عوامل ديگر تفاعل نموده و شبيه به حيوان مفروض را به وجود مىآورد .\r\nوانگهى موقعى كه علم پيدا مىكنيم كه به وجود آورندهء اضداد و امثال ومشاعر وانديشه وعلت ومعلولها با روابطى كه با يكديگر دارند ، خداوند ذو الجلال است ، اين علم دوم را هم بالضروره پيدا مىكنيم كه خداوند ما فوق همهء آنها بوده و هيچ يك از آنها نمىتواند وصفى از اوصاف خداوندى بوده باشد . به اضافه اين كه همه آن امور ناشى از تعينها وتخالف وتزاحم وتماثلها است كه در ذات شامخ ربوبى قابل تصور نيست .\r\n","description":"","footnote":"","page_name":" 566 ","page_number":570},
  {"content":"\r\n\r\nتفسير ابيات\r\nصوفى به قاضى مىگويد :\r\nحالا كه تمام طلاها از يك معدن است ، چرا بعضى از آنها مضر و بعضى ديگر سودمند است ؟ حالا كه سازندهء همهء انسانها يك دست است ، - « اين چرا هشيار و آن مست آمده است ؟ » اگر اين جويبارها از يك دريا به جريان افتاده‌اند . بچه علت يكى از آنها زهر و ديگرى نوشابهء خوش گوار است ؟ اگر همه روشنائىها از يك آفتاب جاودانى است ، صبح صادق وصبح كاذب از كجا به وجود آمده‌اند ؟ اگر سرمه و سرمه كش بينندگان يك حقيقت است ، چرا يكى راست مىبيند و ديگرى كج ؟ مگر سلطان دار الضرب بازار هستى خدا نيست ؟ پس چرا نقدها به سكهء خوب و بد تقسيم شده‌اند ؟ تو مىگويى كه خدا فرموده است : همهء راه ها راه من است ، پس چرا اين يكى راهبر و آن ديگرى راهزن است ؟ ما كه اطمينان داريم كه « الولد سر ابيه » چگونه مىتوان پذيرفت كه خردمند واحمق از يك بطن بيرون آمده باشند آيا تا كنون وحدتى ديده شده است كه منشأ هزاران تكثر باشد وآرامشى منبع صدها هزار جنبش وبىقرارى ؟ قاضى در پاسخ صوفى مىگويد : صوفيا ، خيره مباش ومثالى را براى تو مىآورم ، گوش كن :\r\nآيا تا كنون از بىقرارى وهزاران هيجانات درونى عاشقان اطلاعى به دست\r\n","description":"","footnote":"","page_name":" 567 ","page_number":571},
  {"content":"\r\nآورده‌اى كه چگونه از قرار وآرامش معشوق سرچشمه مىگيرد ؟ معشوق مانند كوه در ناز خود ثابت ، ولى - « عاشقان چون برگها لرزان شده » يك خندهء معشوق گريه ها به وجود مىآورد وزيبايى صورت او آبروها مىريزد .\r\nاين چون وچگونه ها كه مىبينى بر سر درياى بىچون و چند به اهتزاز درمىآيد . بدان جهت كه خداوند در ذات و فعل ضد ومثلى ندارد ، توانسته است كه هستىهاى مماثل ومتضاد را به وجود بياورد . مگر حقيقتى مىتواند هستى بخش ضد خود بوده باشد ، بلكه به مقتضاى تضاد از يكديگر دور وبركنار مىگردند . ند در لغت چه معنى مىدهد ؟ ند يعنى ، مثل ، مانند نيك و بد كه هر يك براى خود مثلى دارد . مثل چگونه مىتواند مثل خود را ايجاد كند ؟ بلكه بايستى ايجاد كننده ما فوق ايجاد شونده باشد . اگر واقعا خداوند مثلى داشت ، نسبت آفرينندگى بر يكى سزاوارتر از ديگرى نمىبود « جهان هستى پر از ضد و مثل به اندازهء برگهاى درختان است ، اين اضداد و امثال مانند كفهايى در روى درياى بىضد و مثل است . برد وباخت دريا ما فوق چگونگىها است ، زيرا چگونگى در ذات دريا گنجد . كمترين ساخته شدهء او جان تست كه ما فوق چون وچگونه و به وجود آورندهء چون وچگونه ها است . پس در آن دريايى كه نسبت عقل وجان به آن دريا از نسبت بدن به جان ناشىتر ومحقرتر است -\r\n\r\nكى بگنجد در مضيق چند و چون ؟\r\nعقل كل اينجاست از لا يعلمون\r\n\r\nعقل بدن را مخاطب قرار داده مىگويد : اى جماد ، هيچ تا كنون از آن درياى معاد وابديت بويى برده‌اى ؟ جسم در پاسخ عقل مىگويد : من چيزى جز سايهء تو نيستم وكدامين خردمند از سايه توقع بو مىتواند داشته باشد ؟ عقل مىگويد اين نه آن حيرتكده است كه بتوان روشن وآشكارش ساخت ، اين جا كار وانديشهء شايسته گستاخانه تر از ناشايسته ها است . اين جا شگفت آورترين جا است كه بتوان تصور\r\n","description":"","footnote":"","page_name":" 568 ","page_number":572},
  {"content":"\r\nكرد ، زيرا -\r\n\r\nشير اين جا پيش آهو سر نهد\r\nباز اين جا نزد تيهو پر زند\r\nاندر اين جا آفتاب انورى\r\nخدمت ذره كند چون چاكرى\r\n\r\nاگر باور نمىكنى ، چرا پيامبر از بىنوايان طلب دعا مىكرد . اگر تو مىگويى : براى تعليم به مسلمانان بود ، اشتباه مىكنى ، زيرا بنا بگفتهء تو پيامبر مىبايست با آن خواهش غير واقعى بىنوايان را در جهل غوطه ور سازد بلكه پيامبر مىدانست كه خداوند گنجهاى بىشمارى را در ويرانه ها نهاده است .\r\nبد گمانىهايى كه به بىنوايان مىرود ، ناشى از محقر بودن وويران بودن ظاهر بىنوايان است كه نعل واژگون روى حقيقت آن بىنوايان زده است ، و الا هر جزئى از اجزاء آنان جاسوسى از جاسوسان و گنجى است كه در نهاد آنان مخفى است ، يا هر يك از اجزاء آنان جاسوس الهى است .\r\nآرى حقيقتها در حقيقتها غرق گشته‌اند ، به همين جهت است كه فرق اسلامى به هفتاد ، بلكه به صد فرقه منشعب شده است .\r\nاى صوفى ، تو هر مطلبى كه دارى ، بگو ، من به تو حقايقى را خواهم گفت ، به شرط اين كه گوش جان را باز كنى و آن چه را كه مىگويم دريابى .\r\nاين حقيقت را بدان : براى تو هر زخمى كه از آسمان برسد ، منتظر خلعتى باش كه در دنبال آن زخم نصيبت خواهد گشت . موقعى كه پشت گردن را مىبينى صفاى آن را هم ببين ، زيرا جريان هستى چنين است كه گرد ران با گردن درآميخته و به جريان مىافتند . خداى ما آن خدا نيست كه اگر سيلى به روى تو بنوازد ، تاج وتختى از روى كرامت به تو عنايت نكند . در مقابل عظمت خداوندى همهء دنيا به ارزش پر پشهء ناچيز ، وپاداش يك سيلى عنايت بىكران او است ، گردنت را از طوق زرين جهان هستى ماهرانه كنار بكش و در معرض سيلى خداوندى قرار بده . سيلى خداوندى همان بلاها است كه بر پيامبران مىگمارد وسرهاى آنان را به عالم عليين بلند مىكند . اما تو هم براى نيل به كرامت الهى از خانهء خود قدم بيرون مگذار ،\r\n","description":"","footnote":"","page_name":" 569 ","page_number":573},
  {"content":"\r\nمبادا كه كرامت الهى بيايد و تو را در خانه ى خود نيابد ، و الا خلعتى را كه به تو فرستاده است ، برنمىگرداند .\r\nصوفى در پاسخ قاضى مىگويد : چه مىشد كه اين دنيا هيچ گونه ناملايمات وشور وغوغايى به وجود نمىآورد وهمواره ابروى رحمت بر جهانيان باز مىداشت ؟ چه مىشد كه -\r\n\r\nهر دمى شورى نياوردى به پيش\r\nبرنياوردى ز تلوينهاش نيش ؟\r\nشب ندزديدى چراغ روز را\r\nدى نبودى باغ عيش اندوز را ؟\r\n\r\nجام تندرستى آدميان را سنگ تب نمىشكست ومشقتها ايمنىها را تهديد نمىكرد . از جود ورافت الهى چه چيزى كم مىشد ، اگر نعمتهايش خالى از فشار وزحمت بود » تا بدين ترتيب -\r\n\r\nحال بودى خوب و خوش بر جملگان\r\nتيره كم بودى روان انس وجان\r\nجاودان بودى حضور ذوق خوش\r\nدايماً در جان بدى هم شوق خوش\r\n\r\n","description":"","footnote":"","page_name":" 570 ","page_number":574},
  {"content":"\r\n\r\n\r\nجواب دادن قاضى صوفى را وقصهء ترك و دزدى را مثل آوردن\r\n\r\n( ( 1650 ) ) گفت قاضى بس تهى رو صوفيى\r\nخالى از فطنت چو كاف كوفيى\r\n( ( 1651 ) ) تو بنشيدى كه آن پر قند لب\r\nغدر خياطان همىگفتن به شب\r\n( ( 1652 ) ) خلق را در دزدى آن طايفه\r\nمىنمود افسانه هاى سالفه\r\n( ( 1653 ) ) قصهء پاره ربايى در بُرين\r\nمىحكايت كرد او با آن و اين\r\n( ( 1654 ) ) در سمر مىخواند درزى نامه اى\r\nگرد او جمع آمده هنگامه اى\r\n( ( 1655 ) ) مستمع چون يافت جالب آن وفود\r\nجمله اجزايش حكايت گشته بود\r\n\r\nتفسير ابيات\r\nقاضى به صوفى مىگويد : تو يك صوفى رو تهى ( يا ميان تهى ) و خالى از هشيارى مانند كاف در خط كوفى ( ميان خالى ) هستى ، آن داستان را نشنيده‌اى كه داستان گوى لب پر از قند شبى در بارهء حيله گرى خياطان مىگفت . افسانه هاى گذشته را در دزدىهاى خياطان ، همىگفت كه آنان چگونه پارچه را مىربايند . مردم زياد دور او جمع شده واو براى آنان درزى نامه‌اى مىخواند . چون جمعيت شنونده گوينده را جذب كرده بود ، تمام اجزاى بدنش حكايت گشته بود .\r\n","description":"","footnote":"","page_name":" 571 ","page_number":575},
  {"content":"\r\n\r\n\r\n\r\nبيان حديث ان الله يلقن الحكمة على لسان الواعظين به قدر همم المستمعين\r\n\r\n( ( 1656 ) ) جذب سمع است ار كسى را خوش لبيست\r\nگرمى ووجد معلم از صبيست\r\n( ( 1657 ) ) چنگئى كاو در نوازد بيست وچار\r\nچون نيابد گوش گردد چنگ دار\r\n( ( 1658 ) ) نى حراره يادش آيد نى غزل\r\nنى ده انگشتش بجنبد در عمل\r\n( ( 1659 ) ) گر نبودى گوشهاى غيب گير\r\nوحى ناوردى ز گردون يك بشير\r\n( ( 1660 ) ) ور نبودى ديده هاى صنع بين\r\nنى فلك گشتى نه خنديدى زمين\r\n( ( 1661 ) ) آن دم لولاك اين باشد كه كار\r\nاز براى چشم تيز است ونظار\r\n( ( 1662 ) ) عامه را از عشق همخوابه وطبق\r\nكى بود پرواى صنع وعشق حق\r\n( ( 1663 ) ) آب تتماجى نريزى در تغار\r\nتا سگى چندى نباشد طعمه خوار\r\n( ( 1664 ) ) رو سگ كهف خداونديش باش\r\nتا رهاند زين تغارت اصطفاش\r\n\r\nروايت\r\n« عن النبى صلى الله عليه وآله ان الله يلقن الحكمه على لسان الواعظين به قدر همم المستمعين » ( 1 ) \r\n( خداوند به قدر همت شنوندگان حكمت را بر زبان اندرز گويان تلقين مىكند ) .\r\n« لولاك لما خلقت الافلاك . » ( 2 ) \r\n( اگر تو نبودى افلاك را نمىآفريدم . )\r\nتفسير ابيات\r\nاگر كسى را ديدى كه با لب شيرين شروع به گفت گو كرده است ، يقين بدان كه جاذبهء سمعى وجود دارد ، چنان كه حرارت ووجد آموزگار مستند به جاذبهء دانش آموز\r\n","description":"","footnote":" ( 1 ) شرح انقروى ، ج 6 ص 399 . .  ( 2 ) حديث قدسى است كه در گذشته در سند ودلالتش بحث مشروحى شده است . . ","page_name":" 572 ","page_number":576},
  {"content":"\r\nاست . آن چنگ زن كه مىتواند بيست و چهار آهنگ بنوازد ، موقعى كه گوش شنوايى پيدا نكند ، همان چنگ براى او چوبهء دار مىگردد ، نه نغمه‌اى و نه غزلى بيادش مىافتد و نه ده انگشتش براى عمل بجنبش درمىآيد . اگر گوشهاى غيب گير نبود ، هيچ پيامبر بشر ونذيرى از آسمان وحى نمىآورد . و اگر ديدگان ناظر به صنع الهى نبود ، نه افلاك براى خود گردشى داشت و نه زمين مىخنديد . همان دم لولاك خود نشان مىدهد كه كارى كه انجام مىگيرد ، براى ديدن چشم تيز بين ونظاره در آن است . عاميان كه جز عشق همخوابه وطبق غذا چيزى در درون ندارند ، نمىتوانند اهميتى به صنع وعشق حق بدهند . اگر سگى چند براى طعمه خوارى نبينى ، آب تماج به تغار نمىريزى . براى اين كه از اين تغار پست طبيعت رها شوى ، برو اقلا سگ اصحاب كهف باش .\r\n","description":"","footnote":"","page_name":" 573 ","page_number":577},
  {"content":"\r\n\r\nشنيدن ترك حكايت درزى درزيان را وگرو بستن كه درزى از من چيزى نتواند بردن\r\n\r\n( ( 1665 ) ) چون كه دزدىهاى بىرحمانه گفت\r\nكه كنند آن درزيان اندر نهفت\r\n( ( 1666 ) ) اندر آن هنگامه تركى از خطا\r\nسخت تيره شد ز كشف آن غطا\r\n( ( 1667 ) ) شب چو روز رستخيز آن رازها\r\nكشف مىكرد از پى اهل نهى\r\n( ( 1668 ) ) هر كجا آيى تو در جنگى فراز\r\nبينى آنجا دو عدو در كشف راز\r\n( ( 1669 ) ) آن زمان را محشر مذكور دان\r\nو آن گلوى راز گو را صور دان\r\n( ( 1670 ) ) كه خدا اسباب خشمى ساخته است\r\nو آن فضايح را به كوى انداخته است\r\n( ( 1671 ) ) بس كه غدر درزيان را ذكر كرد\r\nحيف آمد ترك را وخشم ودرد\r\n( ( 1672 ) ) گفت اى قصّاص در شهر شما\r\nكيست چابكتر در اين فن دغا\r\n( ( 1673 ) ) گفت خياطى است نامش پورشُش\r\nاندرين دزدى وچستى خلق كش\r\n( ( 1674 ) ) گفت من ضامن كه با صد اضطرار\r\nاو نيارد برد از من رشته تار\r\n( ( 1675 ) ) پس بگفتندش كه از تو چستتر\r\nمات او گشتند در دعوى مبر\r\n( ( 1676 ) ) تو به عقل خود چنين غرّه مباش\r\nكه شوى ياوه تو در تزويرهاش\r\n( ( 1677 ) ) گرمتر گشت او وبست آنجا گرو\r\nكه نيارد برد نه كهنه نه نو\r\n( ( 1678 ) ) مطعمانش گرمتر گردند زود\r\nاو گرو بست و دهان را برگشود\r\n( ( 1679 ) ) گفت رهن اين مركب تازىّ من\r\nبدهم ار دزدد قماش من به فن\r\n( ( 1680 ) ) ور نتاند برد اسبى از شما\r\nوا ستانم بهر رهن مبتدا\r\n( ( 1681 ) ) ترك را آن شب نبرد از فكر خواب\r\nبا خيال دزد مىكرد او حراب\r\n( ( 1682 ) ) بامدادان اطلسى زد در بغل\r\nشد به بازار و دكان آن دغل\r\n( ( 1683 ) ) پس سلامش كرد گرم آن اوستاد\r\nجست از جا لب به ترحيبش گشاد\r\n( ( 1684 ) ) گرم پرسيدش ز حدّ ترك بيش\r\nتا فكند اندر دل او مهر خويش\r\n( ( 1685 ) ) چون شنيد از وى نواى بلبلى\r\nپيشش افكند اطلس استنبلى\r\n\r\n","description":"","footnote":"","page_name":" 574 ","page_number":578},
  {"content":"\r\n\r\n\r\n( ( 1686 ) ) كه ببُر اين را قباى روز جنگ\r\nزير دامن واسع وبالاش تنگ\r\n( ( 1687 ) ) تنگ بالا بهر جسم آراى را\r\nزير واسع تا نگيرد پاى را\r\n( ( 1688 ) ) گفت صد خدمت كنم اى ذو و داد\r\nدست بر دو چشم و بر سينه نهاد\r\n( ( 1689 ) ) پس بپيمود وبديد او روى كار\r\nبعد از آن بگشاد لب را در فشار\r\n( ( 1690 ) ) از حكايتهاى مىران در سمر\r\nو از كرمها وعطاى آن نفر\r\n( ( 1691 ) ) وز بخيلان وز تخسيراتشان\r\nاز براى خنده هم داد او نشان\r\n( ( 1692 ) ) همچو آتش كرد مقراضى برون\r\nمىبريد و لب پر افسانه وفسون\r\n\r\nتفسير ابيات\r\nوقتى كه آن شيرين لب دزديهاى بىرحمانه وپنهانى خياطان را شمرد وطرز مهارت آنها را در مخفى داشتن زيانها به خوبى توضيح داد ، در ميان آن جمع يك ترك خطايى ، از پرده درىها وكشف راز خياطان به سختى تيره شد . و آن رازها كه داستان گو در هنگام شب مىگفت ، مانند روز رستاخيز بود كه رازها را براى خردمندان فاش مىكرد . هر كجا كه ديدى جنگ وستيزى به راه افتاده است و دو دشمن در مقابل يكديگر رازهاى همديگر را فاش مىسازند -\r\n\r\nآن زمان را محشر مذكور دان\r\nو آن گلوى راز گو را صور دان\r\nكه خدا اسباب حشمى ساخته است\r\nو آن فضايح را به كوى انداخته است\r\n\r\nبس كه داستان گو مكر وحيلهء خياطان را نقل كرد ، ترك مزبور تاسفها مىخورد وخشم ودردش به هيجان مىآمد . ترك به داستان گو گفت : بگو به بينم : در شهر شما كدام خياط در فن حيله گرى از همه زيركتر وماهرتر است ؟ داستان گو پاسخ او را چنين داد : در شهر ما خياطى است به نام پورشش كه در دزدى وزيركى مردم كش است . ترك گفت : من پيمان مىبندم كه آن خياط با صد زيركى وكوشش نتواند از پارچهء من حتى يك تار هم بدزدد . كسانى كه در آن مجمع بودند ، به او گفتند :\r\n","description":"","footnote":"","page_name":" 575 ","page_number":579},
  {"content":"\r\nاز تو زيركها بودند كه در مقابل آن خياط مات گشتند ، ساكت بنشين و دست از چنين ادعاى ياوه بردار . -\r\n\r\nتو به عقل خود چنين غرّه مباش\r\nكه شوى ياوه تو در تزويرهاش\r\n\r\nهر چه آن ترك را نصيحتش مىكردند ، گرمتر مىگشت ومىگفت من با شما گرو مىبندم كه او نمىتواند چيزى از من بدزدد . آنان پذيرفتند و ترك اسب تازى خود را گرو گذاشت وگفت : اگر آن خياط از قماش من چيزى بدزدد ، اين اسب از آن شما ، و اگر نتواند بدزدد ، اسبى از شما خواهم گرفت .\r\nترك گروبندى كرد و به خانهء خود رفت و از انديشه واشتياق به پيروزى خوابش نمىبرد و با خيال دزد مىجنگيد .\r\nبامدادان پارچهء اطلسى به بغل گرفت و به دكان آن دغل حيله گر رفت و همين كه به دكان او رسيد ، آن خياط استاد وزبردست سلام گرمى كرد و از محلش پرسيد و ترك را با مرحبا و خوش آمدىها مسرور ساخت .\r\nخياط در گرم گرفتن ونوازش ترك ، بيش از حد يك ترك ، وجد وشعف نشان داد وبالاخره محبت خود را در دل ترك جايگير كرد . ترك نواهاى بلبلانهء خوشايندى از خياط شنيد واطلس استانبولى را پيش خياط انداخت -\r\n\r\nكه ببّر اين را قباى روز جنگ\r\nزير دامن واسع وبالاش تنگ\r\nتنگ بالا بهر جسم آراى را\r\nزير واسع تا نگيرد پاى را\r\n\r\nخياط دست روى دو چشم و سينه گذاشت وگفت : اى مرد با مهر ووداد مفتخرم كه صدها خدمت به تو انجام بدهم . سپس اطلس را پيمود و وضع كار را بررسى كرد و آن گاه لب به گفتار باز كرد وداستان امرا وبذل وبخششهاى آنان را باز گو كرد وسپس شمه‌اى هم از مردم بخيل وخسارتهاى آنان داستان سرايىهاى كرد و ترك را به نكات خنده آور آن داستانها هم متوجه مىساخت . سپس مقراضى مانند آتش بيرون آورد و در حال بريدن اطلس افسانه ها مىگفت وافسونها مىكرد .\r\n","description":"","footnote":"","page_name":" 576 ","page_number":580},
  {"content":"\r\n\r\nمضاحك گفتن درزى و ترك را از قوت خنده بسته شدن دو چشم وفرصت يافتن درزى\r\n\r\nيك مصاحب گفت آن چيست اوستاد\r\nترك مست از خنده شد سست وفتاد\r\n( ( 1693 ) ) چون كه خنديدن گرفت از داستان\r\nچشم تنگش گشت بسته آن زمان\r\n( ( 1694 ) ) پاره‌اى دزديد وكرد او زير ران\r\nغير چشم حق ز جمله آن نهان\r\n( ( 1695 ) ) حق همىديد آن ، ولى ستار خوست\r\nليك چون از حد برى غماز است\r\n( ( 1696 ) ) ترك را از لذت افسانه اش\r\nرفت از دل دعوى پيشانه اش\r\n( ( 1697 ) ) اطلس چه دعوى چه رهن چه\r\nترك سرمست است در لاغ اى اچه\r\n( ( 1698 ) ) لابه كردش ترك كز بهر خدا\r\nلاغ مىگو كان مرا شد مغتذا\r\n( ( 1699 ) ) گفت لاغ خنده انگيز آن دغا\r\nكه فتاد از قهقهه او بر قفا\r\n( ( 1700 ) ) پارهء اطلس سبك در نيفه زد\r\nترك غافل خوش مضاحك مىمزد\r\n( ( 1701 ) ) همچنين بار سوم ترك خطا\r\nگفت لاغى گوى از بهر خدا\r\n( ( 1702 ) ) گفت لاغى خندمينتر از دو بار\r\nكرد او آن ترك را كلى شكار\r\n( ( 1703 ) ) چشم بسته عقل جسته مولهه\r\nمست ترك مدعى از قهقهه\r\n( ( 1704 ) ) پس سوم بار از قبا دزديد شاخ\r\nكه ز خنده اش يافت ميدان فراخ\r\n( ( 1705 ) ) چون چهارم بار آن ترك خطا\r\nلاغ از استاد مىكرد اقتضا\r\n( ( 1706 ) ) رحم آمد بر وى آن استاد را\r\nكرد در باقى فن وبىداد را\r\n( ( 1707 ) ) گفت مولع گشته اين مفتون بر اين\r\nبىخبر كاين چه خسار است وغبين\r\n( ( 1708 ) ) بوسه افشان كرد بر استاد او\r\nكه مرا بهر خدا افسانه گو\r\n( ( 1709 ) ) اى فسانه گشته ومحو از وجود\r\nچند چند افسانه خواهى آزمود\r\n( ( 1710 ) ) خندمينتر از تو هيچ افسانه نيست\r\nبر لب گور خراب خود بايست\r\n\r\n","description":"","footnote":"","page_name":" 577 ","page_number":581},
  {"content":"\r\n\r\nتفسير ابيات\r\nآن خياط استاد ، سخن خنده آورى گفت و ترك مست از خنده سست شد وافتاد . وقتى كه از داستان آن خياط - سخت مىخنديد ، چشم تنگش بسته شد و خياط فرصتى يافت وپاره‌اى از اطلس را بريد وزير رانش گذاشت . كسى در آنجا دزدى خياط را جز ديدهء حق نمىديد . آرى تنها او بود كه دزدى خياط را ديد ، ولى خداوند ستار العيوب است ، اما اگر تبهكارى از حد بگذرد ، آشكارش كند ورسوايش سازد . ترك ساده لوح از لذت افسانه هاى خياط ، ادعايى را كه در آن مجمع كرده و گفته بود : « شرط مىبندم كه آن خياط دزد نتواند از قماش من بدزدد » فراموش كرد .\r\nاى برادر ، اطلس چيست ؟ ادعا كدام است ؟ رهن گذارى كجا است ؟ ترك از همهء آنها به جهت خنده چشم پوشيده وغافل گشته است . ترك از خياط التماس مىكرد كه براى خدا لاغ ديگرى بگو كه غذاى جان من است . آن حيله گر لاغ ديگرى گفت و ترك از شدت قهقهه بر پشت افتاد .\r\nدر همان حال كه ترك غافل طعم سخنان خنده آور را مىچشيد ، خياط پاره‌اى از اطلس را در بقچه گذاشت .\r\nبدينسان بار سوم ترك خطايى از خياط خواهش كرد : يك سخن فكاهى ديگرى براى خدا بگو . خياط لاغى خنده آورتر از دو بار گذشته را گفت و ترك بىچاره را به كلى شكار كرد .\r\nبىنوا ترك پر ادعا -\r\n\r\nچشم بسته عقل جسته مولهه\r\nمست ترك مدعى از قهقهه\r\n\r\nخياط از مستى ترك استفاده كرد ومىدانى بس فراخ به اجراى مقصودش يافت و براى سومين بار قسمتى از اطلس را هم دزديد . وقتى كه ترك براى چهارمين بار التماس لاغ گويى از خياط كرد . دل خياط استاد بر او سوخت ومكر وبيدادگرىهايش را\r\n","description":"","footnote":"","page_name":" 578 ","page_number":582},
  {"content":"\r\nاز او بريد و با خود چنين مىگفت : اين ساده لوح به افسانه هاى فكاهى من دل باخته ونمىداند كه اين افسانه ها چه خسارت و ضررى بر او وارد مىسازد . اى انسان ، اى ساده لوح پر مدعا -\r\n\r\nاى فسانه گشته ومحو از وجود\r\nچند چند افسانه خواهى آزمود ؟\r\n\r\nبس است ، برو لختى در خودت بينديش كه -\r\n\r\nخندمينتر از تو ، هيچ افسانه نيست\r\nبر لب گور خراب خود بايست\r\n\r\n","description":"","footnote":"","page_name":" 579 ","page_number":583},
  {"content":"\r\n\r\n\r\nخطاب با هر نفسى كه به مثل اين بلا مبتلاست\r\n\r\n( ( 1711 ) ) اى فرو رفته به گور جهل و شك\r\nچند جويى لاغ ودستان فلك\r\n( ( 1712 ) ) تا به كى نوشى تو عشوهء اين جهان\r\nكه نه عقلت ماند بر قانون نه جان\r\n( ( 1713 ) ) لاغ اين چرخ نديم كرد و مرد\r\nآب روى صد هزاران چون تو برد\r\n( ( 1714 ) ) مىدرد مىدوزد اين درزى عام\r\nجامهء صد سالكان واطفال خام\r\n( ( 1716 ) ) پير طفلان شسته پيشش بهر كدّ\r\nتا به سعد ونحس او لاغى كند\r\n( ( 1715 ) ) لاغ او گر باغها را داد داد\r\nچون دى آمد داده ها بر باد داد\r\n\r\nتفسير ابيات\r\nمىگويم اى فرو رفته در گور جهل ، اخر تا كى در جستجوى افسانه وافسون جهان طبيعت عمرت را سپرى خواهى كرد ؟ تا كى فريب عشوه هاى اين جهان را خواهى خورد ؟ آخر اين بازيهاى عشوه گرانهء جهان ، عقل قانون شناس وجان خدا جويت را ربود و به يغما برد . لاغ وافسونگرىهاى اين پهنهء كون و فساد همدم نما ، آبروى صدها هزار مثل تو را ريخت وتباهشان ساخت . اين خياط عموم جهان وجهانيان پى در پى جامهء سالكان ورزيده وكودكان خام بشريت را مىدرد ومىدوزد وخم به ابرويش نمىآورد ؟ كودكان هفتاد و هشتاد ساله در مقابل اين چرخ بند باز ، نشسته تا با سعد ونحس خود به آنان لاغى بگويد وافسانه ها بسازد .\r\nاگر چه لاغ وياوه هاى طبيعت باغهاى خوش نما دارد و به انسانها محبت مىكند ، ولى فصل خزان را به دنبالش مىفرستد وهمهء آن داده ها را به باد فنا مىدهد .\r\n","description":"","footnote":"","page_name":" 580 ","page_number":584},
  {"content":"\r\n\r\n\r\nگفتن درزى ترك را كه اگر يك بار ديگر لاغ گويم قبايت تنگ شود\r\n\r\n( ( 1717 ) ) گفت درزى ترك را زين در گذر\r\nواى بر تو گر كنم لاغى دگر\r\n( ( 1618 ) ) بس قبايت تنگ آيد باز پس\r\nاين كند با خويشتن خود هيچ كس\r\n( ( 1619 ) ) خندهء چه ؟ رمز اگر دانستيى\r\nتو به جاى خنده خون بگرستئى\r\nتَركِ خنده كن ايا اى تُرك مست\r\nزان كه عمرت رفت وخواهى گشت پست\r\nچون كه بنهاد آن قبا درزى ز دست\r\nاسب را بر باد داد آن ترك مست\r\nمخلصش بشنو تويى آن ترك گول\r\nعالم غدار خياط چو غول\r\nاطلسى كز بهر تقوى وصلاح\r\nدوخت بايد خرج كردى از مزاح\r\nاطلست عمر ومضاحك شهوت است\r\nروز و شب مقراض و خنده غافل است\r\nاسب ايمان است وشيطان در كمين\r\nبا خود اين افسانه را بگذار هين\r\n( ( 1620 ) ) اطلس عمرت به مقراض شهور\r\nبرد پاره پاره خياط غرور\r\n( ( 1621 ) ) تو تمنا مىبرى كاختر مدام\r\nلاغ كردى سعد بودى بر دوام\r\n( ( 1622 ) ) سخت ميتولى ز تربيعات آن\r\nوز و بال وكينه وآفات آن\r\n( ( 1623 ) ) سخت مىرنجى ز خاموشى او\r\nوز نحوس وقبض وكين كوشىّ او\r\n( ( 1624 ) ) مشترى وزهره چون در رقص نيست\r\nچون كه بهرام وزحل را نقص نيست\r\n( ( 1625 ) ) اخترت گويد كه گر افزون كنم\r\nلاغ را پس كليت مغبون كنم\r\n( ( 1626 ) ) تو مبين قلابى اين اختران\r\nعشق خود بر قلب زن بين اى فلان\r\n\r\nتفسير ابيات\r\nوقتى كه ترك در التماس خود اصرار كرد ، خياط گفت : ديگر بس است ، از اين اصرار درگذر و دست بردار ، زيرا واى به حالت اگر لاغ خنده آور ديگرى را به تو بگويم ، زيرا قبايت خيلى تنگ خواهد شد [ به جهت دزديدن وكم شدن پارچهء\r\n","description":"","footnote":"","page_name":" 581 ","page_number":585},
  {"content":"\r\nقبا 
  ] آيا انسان عاقل چنين ستمى را بر خود روا مىدارد ؟ جاى خنده نيست .\r\nاگر مىدانستى كه من چه كارى براى تو انجام مىدهم ، به جاى خنده ، خون گريه مىكردى .\r\nبس است اى ترك مست ، خنده را رها كن ، زيرا عمرت سپرى مىشود ورو به سقوط مىروى .\r\nوقتى كه خياط قبا را دوخت و بر زمين گذاشت ، ترك بدبخت اسبى را كه گرو گذاشته بود باخت و از دست داد ، زيرا قطعات زيادى از پارچهء قبا را در موقع خود باختگى ترك با قهقهه ها دزديده بود .\r\nاكنون مخلص اين داستان را در بارهء تو تطبيق مىكنم :\r\nمثل تو اى انسان بىخبر از خود ، مثل همان ترك ساده لوح وجهان غدار و حيله گر به منزلهء آن خياط دزد است .\r\nاطلسى كه بايد قبايى از آن دوخته شود ، عمر گران بهاى تست كه در راه خنده هاى جاهلانه ات پاره پاره كرده وخرج نمودى . آن افسانه وافسونهاى مضحك هم شهوات وهوا وهوسهاى تست ، روزان وشبان مقراض قباى عمر تو مىباشد و خنده هاى پى در پى غفلت مرگزاى تو ، واسبى را كه به رهن گذاشته‌اى ايمان تست . شيطان هم در كمين نشسته و هر لحظه به رهزنى خود مشغول است . آه آه .\r\n\r\nاطلس عمرت به مقراض شهور\r\nبرد پاره پاره خياط غرور\r\n\r\nو تو همواره در آرزوى آن بسر مىبرى كه ستارهء آسمانى با سعد خود تو را بخنداند و در لذت فرو برد از تربيع ( 1 )  وكينه ووبال ستارگان به وحشت مىافتى و\r\n","description":"","footnote":" ( 1 ) تربيع اول ماه ( قمرى ) در شب هفتم هر ماه صورت مىگيرد و نصف نيم كرهء روشن ماه را اهل زمين رؤيت مىكنند . تربيع دوم ماه در شب بيست و يكم صورت مىگيرد . . فرهنگ فارسى ، دكتر محمد معين ، ج 1 ص 1063 و در پاورقى مثنوى آقاى موسى نثرى ، تربيع آن است كه ميان دو ستارهء سيار ، 90 درجه يا سه برج فاصله باشد كه ربع دايرهء فلكى است . . ","page_name":" 582 ","page_number":586},
  {"content":"\r\nاز خاموش آنها سخت مىرنجى . ومىگويى چرا مشترى وزهره نمىرقصند و از نحس ستارهء بهرام وزحل نمىكاهد ؟ حالا پاسخ ستارگان را بشنو :\r\n\r\nاخترت گويد كه گر افزون كنم\r\nلاغ را ، پس كليت مغبون كنم\r\n\r\nتو به بازىها وقلابى ستارگان منگر ، بنگر آن عشق جاهلانه ات را كه به آن موجودات بازيگر مىورزى .\r\n","description":"","footnote":"","page_name":" 583 ","page_number":587},
  {"content":"\r\n\r\n\r\nمثل در تسكين فقيران به جور روزگار وحكايت\r\n\r\n( ( 1727 ) ) آن يكى مىشد به ره سوى دكان\r\nپيش ره را بسته ديد او از زنان\r\n( ( 1728 ) ) پاى او مىسوخت از تعجيل و راه\r\nبسته از جوق زنانِ همچو ماه\r\n( ( 1729 ) ) رو به يك زن كرد وگفت اى مستهان\r\nهين چه بسيارند اين دختر بچگان\r\n( ( 1730 ) ) رو به دو كرد آن زن وگفت اى مهين\r\nهيچ بسيارى ما منگر چنين\r\n( ( 1731 ) ) بين كه با بسيارى ما بر بساط\r\nتنگ مىآيد شما را انبساط\r\n( ( 1732 ) ) در لواطه مىفتيد از قحط زن\r\nفاعل ومفعول رسواى زمن\r\n( ( 1733 ) ) تو مبين اين واقعات روزگار\r\nكز فلك مىگردد اينجا ناگوار\r\n( ( 1734 ) ) تو مبين تخسير روزى ومعاش\r\nتو مبين اين قحط وخوف وارتعاش\r\n( ( 1735 ) ) بين كه با اين جمله تلخىهاى او\r\nمردهء اوئيد وناپرواى او\r\n( ( 1736 ) ) رحمتى دان امتحان تلخ را\r\nنقمتى دان ملك مرو وبلخ را\r\n( ( 1737 ) ) آن براهيم از تلف نگريخت ماند\r\nوين براهيم از شرف بگريخت راند\r\n( ( 1738 ) ) اين نسوزد و آن بسوزد اى عجب\r\nنعل معكوس است در راه طلب\r\n( ( 1737 ) ) آن براهيم از تلف نگريخت ماند\r\nوين براهيم از شرف بگريخت راند\r\n( ( 1738 ) ) اين نسوزد و آن بسوزد اى عجب\r\nنعل معكوس است در راه طلب\r\n\r\nآيا مقايسه ميان ابراهيم خليل عليه السلام وابراهيم ادهم صحيح است ؟\r\nجلال الدين مىگويد : حضرت ابراهيم خليل عليه السلام از تلف شدن در آتش نمرود نگريخت ، و در آتش افتاد ونسوخت ، ولى ابراهيم ادهم از شرف سلطنت ومزاياى دنيوى گريخت و رفت و در آتش عشق سوخت .\r\nبا اين كه پيامبر عظيم الشان و اين مرد الهى هر دو در راه طلب وتكاپو براى\r\n","description":"","footnote":"","page_name":" 584 ","page_number":588},
  {"content":"\r\n\r\nوصول به كمال اعلى بودند ، ولى راه طلب وكيفيت تكاپوى هر يك مخالف ديگرى بود .\r\nاين مقايسه كه براى بيان يك اصل كلى است ، كاملًا صحيح است و آن عدم منافات تنوع وتضاد راه هايى است كه براى سلوك الى الله وجود دارد ، چنان كه در جملهء :\r\n« الطرق الى الله بعدد انفاس الخلائق يا بعدد نفوس الخلائق ) ( راه ها به سوى خدا به شمارهء نفسهاى مردم يا نفوس انسان است ) .\r\nولى تطبيق آن اصل كلى به مورد ابراهيم خليل عليه السلام وابراهيم ادهم خالى از ابهام نيست ، زيرا - فرار نكردن ابراهيم خليل از آتش و افتادن او در ميان شعله هاى آن ، به انگيزگى همان عشق الهى بود كه به سختترين مرگ كه كشته شدن در زبانه هاى آتش است ، تن در داد وهرگز آن حضرت به قصد گلستان شدن آتش خود را در كام آتش نيانداخت و همچنين بقاى حيات ابراهيم خليل وبرخوردارى او از مزاياى حيات ناشى از علاقه وعشق به آنها نبود ، لذا چنان كه در تواريخ معتبر آمده است ، آواره از وطن مىگشت واموالش را در راه خدا بذل وانفاق مىفرمود . همچنين فرار ابراهيم ادهم از مقام وجاه به سوى عشق الهى از جهتى مانند فرار ابراهيم به سوى آتش سوزاننده‌اى بود كه به علت عشق الهى صورت گرفت .\r\nتفسير ابيات\r\nشخصى به سوى دكانش مىرفت ، در راه انبوه زنان زيبا را ديد كه از كثرت افرادشان راه بسته شده بود . از عجله‌اى كه داشت پاهايش مىسوخت . رو بيكى از زنها كرد وگفت : اين دوشيزگان چقدر فراوانند ؟ آن زن در پاسخش گفت :\r\nبا اين كه عدهء ما زنان فراوان است ، شما مردان بما قناعت نمىكنيد و در كثافت هم صنف بازى مىافتيد ورسواى زمان مىگرديد . اين مثال ، وضع مردم است در مقابل ناملايمات معاش وبيم وهراس از قحطى ، با اين كه اين همه ترس ووحشت در بارهء تلخىهاى\r\n","description":"","footnote":"","page_name":" 585 ","page_number":589},
  {"content":"\r\n\r\n\r\nمواد زندگى وحوادث مربوط به آنها دارند ، باز به آن امور عشق مىورزند وبىپروا مانند پروانه خود را به شمع سوزان مىزنند امتحانهاى تلخى كه در راه زندگانى پيش مىآيد از رحمت حق تعالى است ، در صورتى كه ملك مرو وبلخ نكبت ونقمت است كه انسان را در خود فرو مىبرد . حضرت ابراهيم خليل عليه السلام از سوختن و تلف شدن نمىگريزد وابراهيم ادهم از شرف دنيا فرار مىكند .\r\nشگفتا ، خليل الله نمىسوزد وابراهيم ادهم در آتش عشق مىسوزد ، اين همان نعل معكوس است كه در راه طلب زده شده است .\r\nباز مكرر كردن صوفى سؤال را و جواب قاضى\r\n\r\n( ( 1739 ) ) گفت صوفى قادر است آن مستعان\r\nكه كند سوداى ما را بىزيان\r\n( ( 1740 ) ) آنكه آتش را كند ورد شجر\r\nهم تواند كرد اين را بىضرر\r\n( ( 1741 ) ) آنكه گل آرد برون از عين خار\r\nهم تواند كرد اين دى را بهار\r\n( ( 1742 ) ) آنكه زو هر سرو آزادى كند\r\nقادر است از غصه را شادى كند\r\n( ( 1743 ) ) آنكه شد موجود از وى هر عدم\r\nگر بدارد باقيش او را چه غم\r\n( ( 1744 ) ) آنكه تن را جان دهد تا حى شود\r\nگر نمىراند زيانش كى شود\r\n( ( 1745 ) ) خود چه باشد گر ببخشد آن جواد\r\nبنده را مقصود جان بىاجتهاد\r\n( ( 1746 ) ) دور دارد از ضعيفان در كمين\r\nمكر نفس وفتنهء ديو لعين\r\nوقت طالب را پريشان كم كند\r\nآينهء دل را چو جام جم كند\r\n\r\nتفسير ابيات\r\nصوفى به قاضى مىگويد : آن خداى پشتيبان مخلوقات ، آن قدرت مطلقه را دارد كه زندگى مادى ومعنوى ما را بدون ناملايمات وزيانها به جريان بياندازد .\r\nآن خدايى كه آتش را به گل و درخت مبدل مىكند و گل از خار بيرون مىآورد ، مىتواند اين خزان ناگوارىها را به بهار روح انگيز تبديل كند .\r\n","description":"","footnote":"","page_name":" 586 ","page_number":590},
  {"content":"\r\n\r\nخداوندى كه قامت زيبا و آزاد به سرو مىبخشد ، هم او مىتواند غصه ها را از صفحهء گيتى براندازد و در و ديوار و بام هستى را در شادى فرو برد . خداوندى كه نيستىها را هست مىنمايد ، بخشيدن پايدارى به همان هستى هم اهميتى براى او ندارد . -\r\n\r\nآن كه تن را جان دهد تا حى شود\r\nگر نمىراند زيانش كى شود\r\n\r\nاگر آن بخشايندهء مطلق بدون احتياج بندگان به تلاش وكوشش ، مقاصد جانشان را ارزانى بدارد ، چه چيزى از خداييش مىكاهد ، اگر -\r\n\r\nدور دارد از ضعيفان در كمين\r\nمكر نفس وفتنهء ديو لعين\r\nوقت طالب را پريشان كم كند\r\nآينهء دل را چو جام جم كند\r\n\r\nچه گردى بر دامن كبريايش بنشيند ؟ -\r\nجواب دادن قاضى صوفى را\r\n\r\n( ( 1747 ) ) گفت قاضى گر نبودى امر مُر\r\nور نبودى خوب وزشت و سنگ ودُر\r\n( ( 1748 ) ) ور نبودى نفس وشيطان وهوا\r\nور نبودى زخم وچاليش ووغا\r\n( ( 1749 ) ) پس بچه نام ولقب خواندى ملك\r\nبندگان خويش را اى منتهك\r\n( ( 1750 ) ) چون بگفتى اى صبور واى حليم\r\nكى بگفتى اى شجاع واى حكيم\r\n( ( 1751 ) ) صابرين وصادقين ومنفقين\r\nچون بدى بىرهزن ديو لعين\r\n( ( 1752 ) ) رستم وحمزه ومخنث يك بدى\r\nعلم وحكمت باطل ومندك شدى\r\n( ( 1753 ) ) علم وحكمت بهر راه بىرهيست\r\nچون همه ره باشد آن حكمت تهيست\r\n( ( 1754 ) ) بهر اين دكان طبع شوره آب\r\nهر دو عالم را روا دارى خراب\r\n( ( 1755 ) ) من همىدانم كه تو پاكى نه خام\r\nوين سؤالت هست از بهر عوام\r\n( ( 1756 ) ) جور دوران و هر آن رنجى كه هست\r\nسهلتر از بُعد حقّ وغفلت است\r\nرنج ودرد وجوع وفقر اين ديار\r\nصعب نبود چون فراق و بعد يار\r\n( ( 1757 ) ) زان كه اينها بگذرد و آن نگذرد\r\nدولت آن دارد كه جان آگه بود\r\n\r\n","description":"","footnote":"","page_name":" 587 ","page_number":591},
  {"content":"\r\n\r\n\r\nآيه\r\n« إِنَّ اَلْمُسْلِمِينَ واَلْمُسْلِماتِ واَلْمُؤْمِنِينَ واَلْمُؤْمِناتِ واَلْقانِتِينَ واَلْقانِتاتِ واَلصَّادِقِينَ واَلصَّادِقاتِ واَلصَّابِرِينَ واَلصَّابِراتِ واَلْخاشِعِينَ واَلْخاشِعاتِ واَلْمُتَصَدِّقِينَ واَلْمُتَصَدِّقاتِ واَلصَّائِمِينَ واَلصَّائِماتِ واَلْحافِظِينَ فُرُوجَهُمْ واَلْحافِظاتِ واَلذَّاكِرِينَ الله كَثِيراً واَلذَّاكِراتِ أَعَدَّ الله لَهُمْ مَغْفِرَةً وأَجْراً عَظِيماً 33 : 35 » ( 1 ) \r\n( به تحقيق خداوند براى مردان مسلمان و زنان مسلمان ومردان و زنان با ايمان ومردان و زنان نيايشگر ومردان زنان راست گو ومردان و زنان بردبار وشكيبا ومردان و زنان خشوع كننده ومردان و زنان انفاق كننده ومردان و زنان روزه گير ومردان وزنانى كه فروج خود را از پليدىها محفوظ مىدارند ومردان وزنانى كه خدا را فراوان ذكر مىكنند مغفرت وپاداش عظيم آماده كرده است ) .\r\n\r\n( ( 1753 ) ) علم وحكمت بهر راه بىرهيست\r\nچون همه ره باشد آن حكمت تهيست\r\n( ( 1754 ) ) بهر اين دكان طبع شوره آب\r\nهر دو عالم را روا دارى خراب\r\n\r\nآيا دو جهان هستى فداى هدف پست تو ؟\r\nجلال الدين پاسخ قاضى را به صوفى بدين ترتيب مىدهد كه اگر نفس وشيطان وهوى وهوس وضربه و زخم وكوشش وپيكار نبود .\r\n1 - خداوند متعال با نام ونشان خوب از بندگانش ياد نمىكرد ، از قبيل بردباران ، راست گويان وراست كرداران ، وانفاق كنندگان وشجاعان . . . 2 - مردم دلاور ورشيد مانند رستم وحمزه فرقى با سست عنصران نداشتند .\r\n3 - علم وحكمت باطل وبىهوده مىگشت .\r\n4 - دو جهان با عظمت طبيعت وماوراى طبيعت بالاتر از آن است كه ناگوارىها\r\n","description":"","footnote":" ( 1 ) سوره احزاب ، آيهء 35 . . ","page_name":" 588 ","page_number":592},
  {"content":"\r\nوتلاشها وتضادهاى هستى آن دو را لغو وبىهوده بسازد .\r\n5 - جور وجفاى روزگاران و هر رنجى كه تصور شود ، در مقابل غفلت دورى از خدا بسى سهل و ناچيز است ، زيرا همهء آن ناگوارىها وتلاشها وتضادها مىگذرد وفراق از پيشگاه الهى نه قابل تحمل است و نه زوال وفنا راهى به آن دارد .\r\nاين پنج دليل را كه جلال الدين به عنوان پاسخ قاضى به صوفى متذكر مىشود ، از نظر استحكام مختلف است .\r\nدر شمارهء اول ، اگر منظور جلال الدين اين معنى باشد كه اگر زحمت وتلاش و گذشت ومحروميتها وپيكار نبود ، يك مشت خاك كه به صورت گوشت و خون واستخوان درآمده است ، آن شايستگى را نداشت كه بتواند نام وعنوان مسلم ومؤمن وقانت وصادق را از طرف خداوندى حائز گردد ، بسيار معناى عالى است كه جلال الدين با اشاره به جريان جسمانية الحدوث وروحانية البقاء ، مىگويد :\r\nاين خاك زادهء خاك نشين تنها با آن امور كه گفتيم مىتواند به عالم اعلا رهسپار گردد . همچنين اگر مقصود جلال الدين از يكى نبودن حمزه و يك تبهكار سست عنصر ، عظمت مقام دلاورى باشد كه با كوشش وتحصيل قدرت امكان پذير مىگردد . كاملًا متين است .\r\nدر شمارهء سوم جلال الدين بطلان علم وحكمت را به رخ صوفى مىكشد ، اگر مقصودش از علم وحكمت محض دانستن وپذيرفتنهاى حرفه‌اى باشد ، جواب بسيار ناچيز در مقابل سؤال صوفى است . و اگر جلال الدين مىخواهد حقيقتى مانند شمارهء اول را باز گو كند ، فى نفسه اگر چه مطلب صحيحى است ، ولى تكرار بىهوده است .\r\nدر شمارهء چهارم جلال الدين از يك معناى عالى بهره بردارى مىكند ومىگويد عظمت دو جهان بالاتر از آن است كه با خرابىها وناملايمات وناگوارىها كه گريبان مشتى از موجودات به نام انسان را گرفته است ، بىهوده ولغو بشود . بايد\r\n","description":"","footnote":"","page_name":" 589 ","page_number":593},
  {"content":"\r\n\r\nگفت : اين پاسخ برگشت به آخرين سنگر است كه در مقابل سؤال صوفى كنده شده است .\r\nدر شمارهء پنجم اين مطلب را مىبينيم كه :\r\n\r\nخار ار چه جان بكاهد گل عذر او بخواهد\r\nسهل است تلخى مىدر جنب ذوق مستى\r\n\r\nحافظ چند صباحى ناملايمات وتلاش گذران در مقابل ورود به پيشگاه الهى وابديت قابل توجه و اعتنا نيست .\r\nاين قضيه هم كاملًا صحيح است ، ولى پاسخ سؤال صوفى را كه چرا چنين موفقيتى بدون زحمت ورنج به دست انسانى مىرسد ؟ نمىدهد . به نظر مىرسد شمارهء اول بتواند از عهدهء جواب سؤال مزبور برآيد .\r\nتفسير ابيات\r\nقاضى به صوفى مىگويد : اگر تلخىها وزشت وزيبا و سنگ و در نبود و اگر نفس وشيطان وهوى و زخم وتقلا وپيكارى وجود نداشت ، پس خداوند چگونه مىتوانست بندگان را با نامهاى شايستهء : بردباران ، راست گويان : انفاق كنندگان . بخواند . بدون آن امور رستم وحمزه و يك نابكار سست دل يكى بود وعلم وحكمت باطل ومحو مىگشت .\r\nمگر نمىدانى علم وحكمت چراغى فرا راه رهروان است ، اگر همهء انسانها در هر حال دل خواهشان مىتوانستند راه حق وحقيقت را به پيمايند ، حكمت ودانشى وجود نداشت .\r\nلختى بيانديش و براى دكان طبيعت پست وشوره آب خود ، هر دو عالم را ويران مساز .\r\nالبته ، اى صوفى عزيز ، -\r\n","description":"","footnote":"","page_name":" 590 ","page_number":594},
  {"content":"\r\n\r\n\r\nمن همىدانم كه تو پاكى نه خام\r\nوين سؤالت هست از بهر عوام\r\n\r\nباز به تو مىگويم : همهء رنجهاى زندگى ناچيزتر از دورى وغفلت از حق تعالى وتقدس است .\r\nرنج ودرد وگرسنگى وفقر اين دنيا سختتر از فراق ودورى از يار محبوب مطلق ما نيست .\r\n\r\nزان كه اينها بگذرد و آن نگذرد\r\nدولت آن دارد كه جان آگه برد\r\n\r\nحكايت زن با شوهر وماجراى ايشان\r\n\r\n( ( 1758 ) ) آن يكى زن شوى خود را گفت هى\r\nاى مروت را بيك ره كرده طى\r\n( ( 1759 ) ) هيچ تيمارم نمىدارى چرا ؟\r\nتا به كى دارى در اين خوارى مرا\r\n( ( 1760 ) ) گفت شو من نفقه چاره مىكنم\r\nگر چه عورم دست وپايى مىزنم\r\n( ( 1761 ) ) نفقه وكسوه است واجب اى صنم\r\nاز منت اين هر دو هست و نيست كن\r\n( ( 1762 ) ) آستين پيرهن بنمود زن\r\nبس درشت و پر وسخ بُد پيرهن\r\n( ( 1763 ) ) گفت كز سختى تنم را مىخورد\r\nكس كسى را كسوه زين سان آورد ؟\r\n( ( 1764 ) ) گفت اى زن يك سؤالت مىكنم\r\nمرد درويشم همين آمد فنم\r\n( ( 1765 ) ) اين درشت است و غليظ وناپسند\r\nليك بنديش اى زن انديشه مند\r\n( ( 1766 ) ) كاين درشت وزشتتر يا خود طلاق\r\nاين تو را مكروه تر يا خود فراق ؟\r\n( ( 1767 ) ) همچنين اى خواجهء تشنيع زن\r\nاز بلا وفقر و از رنج ومحن\r\n( ( 1768 ) ) بىشك اين ترك هوا تلخى ده است\r\nليك از تلخى بعد حق به است\r\n( ( 1769 ) ) گر جهاد وصوم سخت است وخشن\r\nليك اين بهتر ز بعد اى ممتحن\r\n( ( 1770 ) ) رنج كى ماند دمى كان ذو المنن\r\nگويدت چونى تو اى رنجور من\r\n( ( 1771 ) ) ور نگويد كت نه آن فهم وفن است\r\nليك آن ذوق تو پرسش كردن است\r\n( ( 1772 ) ) آن مليحان كه طبيبان دلند\r\nسوى رنجوران به پرسش مايلند\r\n( ( 1773 ) ) ور حذر از ننگ و از نامى كنند\r\nچاره‌اى سازند وپيغامى كنند\r\n\r\n","description":"","footnote":"","page_name":" 591 ","page_number":595},
  {"content":"\r\n\r\n\r\n\r\n( ( 1774 ) ) ور نه در دلشان بود آن مفتكر\r\nنيست معشوقى ز عاشق بىخبر\r\n( ( 1775 ) ) اى تو جوياى نوادر داستان\r\nهم فسانهء عشق بازان را بخوان\r\n( ( 1776 ) ) بس بجوشيدى در اين عهد مديد\r\nترك جوشى هم نكردى اى قديد\r\n( ( 1777 ) ) ديده‌اى عمرى تو داد وداورى\r\nوآنگه از ناديدگان ناشىترى\r\n( ( 1778 ) ) هر كه شاگرديش كرد استاد شد\r\nتو سپستر رفته‌اى اى كور لُد\r\n( ( 1779 ) ) خود نبود از والدينت اختيار\r\nهم نبودت عبرت از ليل ونهار\r\n\r\nروايت\r\n« امير المؤمنين عليه السلام : « فهبنى يا الهى وسيدى ومولاى وربى صبرت على عذابك فكيف اصبر على فراقك » ( 1 ) \r\n( امير المؤمنين عليه السلام در نيايش خود با خدا مىگويد : اى خداى من ، اى آقا وسرور و پروردگار من ، مىپذيرم كه به عذابت صبر كنم ، چگونه جدايى تو را تحمل نمايم . )\r\nتفسير ابيات\r\nزنى به شوهرش گفت : آهاى اى مردى كه همهء مراحل مروت را با يك راه سپرى كرده‌اى ، چرا تيمار ونوازشم نمىكنى ؟ آخر تا كى مرا خوار وپست خواهى داشت ؟ شوهر پاسخ داد : من اگر چه برهنه‌ام ، ولى مىكوشم و دست و پا مىكنم ومخارجمان را تهيه مىكنم .\r\nمخارج ومعاش و پوشاك تو بر من واجب است ، من هم كوتاهى نمىكنم ، تا بتوانم آنها را براى تو مىآورم . زن آستين پيراهنش را كه بسيار خشن و چرك بود به شوهر نشان داد و -\r\n\r\nگفت كز سختى تنم را مىخورد\r\nكس كسى را كسوه زين سان آورد ؟\r\n\r\n","description":"","footnote":" ( 1 ) دعاى كميل ، امير المؤمنين عليه السلام . . ","page_name":" 592 ","page_number":596},
  {"content":"\r\nشوهر جواب داد : چون مرد درويشى هستم كار من پرسش است ، از تو سؤالى مىكنم : به من بگو ببينم :\r\n\r\nاين درشت است و غليظ وناپسند\r\nليك بنديش اى زن انديشه مند\r\nكاين درشت وزشتتر يا خود طلاق\r\nاين تو را مكروه تر يا خود فراق ؟\r\n\r\nكار تو اى خواجهء عيب جو ، مانند همين داستان است . نشسته‌اى ودايماً از بلا وفقر ومشقتها و ترك هوى وهوس كه بسى تلخ است صحبت مىكنى ، ولى نمىدانى كه تلخى فراق حق جل وعلا تلختر وجانكاه تر از آن است كه تو مىشمارى . اى قرار گرفته در بوتهء آزمايش ، اگر چه جهاد و روزه سخت وخشن است ، ولى همين كوششها وتحملهاى سخت آسانتر و بهتر از دورى از پيشگاه الهى است . در آن دم كه خداى بزرگ جوياى حال تو باشد ودلدارىها دهد -\r\n\r\nكاى مسيح خوش نفس چونى ز رنج\r\nكه نبود اندر جهان بىرنج گنج\r\n\r\nذره‌اى از آن همه تلخىها وناگوارىها در وجود تو نمىماند . و اگر به جهت كوتاهى فهمت چنين سخنى را از خدا نشنوى ، قدرى در درون خود بيانديش ، خواهى ديد : در نتيجهء تحمل آن ناگوارىها ومشقتها ، ذوق لذت بارى سراسر درونت را پر كرده است ، اين ذوق لذت بار پرسش ودلدارى خداوندى است . طبيبان دل آدميان كه بس نمكيناند ، به پرسش حال رنجورانشان ميلها دارند . و اگر ننگ ونام بيماران از پرسش ودلدارى ظاهرى آنان مانع شود - « چاره‌اى سازند وپيغامى كنند » و اگر پيغامى هم نتوانند بفرستند ، انديشهء بيماران را همواره در درون خود دارند زير « نيست معشوقى ز عاشق بىخبر » اى جويندهء داستانهاى ، نادر وخوشايند ، سرى هم به افسانه عشقبازان بزن .\r\nتو در امتداد زندگانيت بسيار جوشيدى وخروشيدى ، ولى از ديگ ، هنوز آنچنانكه مىتوانى نجوشيده وپخته نگشته‌اى . تو يك عمر داد وداورىها ديده‌اى ،\r\n","description":"","footnote":"","page_name":" 593 ","page_number":597},
  {"content":"\r\nولى بس كه ظاهر بين وسطح نگر بودى ، از ناديده هاى محض هم ناشىتر هستى . هر كس كه شاگردى حق و حق بينان كند ، بالاخره روزى به مرحلهء استادى خواهد رسيد ، اما تو اى كور لجوج ، واپس واپستر رفتى وگامى بسوى استادى برنداشتى . نه از پدر و مادر تعليم و تربيت يافتى و نه از رويدادهاى روزگاران عبرت گرفتى .\r\n","description":"","footnote":"","page_name":" 594 ","page_number":598},
  {"content":"\r\n\r\nپرسيدن عارفى از كشيش كه تو به سال بزرگترى يا به ريش ؟\r\n\r\n( ( 1780 ) ) عارفى پرسيد از آن پير كشيش\r\nكه تو اى خواجه مسنتر يا كه ريش ؟\r\n( ( 1781 ) ) گفت نى من پيش از آن زاييده ام\r\nبس به بىريشى جهان را ديده ام\r\n( ( 1782 ) ) گفت ريشت شد سپيد از حال كشت\r\nخوى زشت تو نگرديده است وشت\r\n( ( 1783 ) ) او پس از تو زاد و از تو بگذريد\r\nتو چنان خشكى ز سوداى نريد\r\n( ( 1784 ) ) تو بدان رنگى كه اول زاده اى\r\nيك قدم زان بيشتر ننهاده اى\r\n( ( 1785 ) ) دوغ ترشى همچنان در معدنى\r\nخود نكردى زو مخلص روغنى\r\n( ( 1786 ) ) هم خميرى خمّر الطينه درى\r\nگرچه عمرى در تنور آذرى\r\n( ( 1787 ) ) چون حشيشى پا به گل در هشته اى\r\nگر چه از باد هوى سرگشته اى\r\n( ( 1788 ) ) همچو قوم موسى اندر حر تيه\r\nمانده‌اى چل سال بر جاى اى سفيه\r\n( ( 1789 ) ) مىدوى هر روز تا شب در وله\r\nخويش را بينى در اوّل مرحله\r\n( ( 1790 ) ) نگذرى زين بعد سيصد سال تو\r\nتا كه دارى عشق اين گوساله تو\r\n( ( 1791 ) ) تا خيال عجل از جانشان نرفت\r\nبد بر ايشان تيه چون گرداب تفت\r\n( ( 1792 ) ) غير آن عجلى كزو يابيده اى\r\nبىنهايت لطف ونعمت ديده اى\r\n( ( 1793 ) ) گاو طبعى زان نكويىهاى زفت\r\nاز دلت در عشق اين گوساله رفت\r\n( ( 1794 ) ) بارى اكنون تو ز هر جزوت بپرس\r\nصد زبان دارند اين اجزاى خرس\r\n( ( 1795 ) ) ذكر نعمتهاى رزّاق جهان\r\nكه نهان شد آن در اوراق زبان\r\n( ( 1796 ) ) روز و شب افسانه جويانى تو چست\r\nجزو جزو تو فسانه گوى توست\r\n( ( 1797 ) ) جزو جزوت تا برسته است از عدم\r\nچند شادى ديده‌اند و چند غم\r\n( ( 1798 ) ) زان كه بىلذّت نرويد هيچ جزو\r\nبلكه لاغر گردد از هر پيچ جزو\r\n( ( 1799 ) ) جزو ماند و آن خوشى از ياد رفت\r\nبل نرفت آن خفيه شد از پنج و هفت\r\n( ( 1800 ) ) همچو تابستان كه از وى پنبه زاد\r\nماند پنبه رفت تابستان زياد\r\n( ( 1801 ) ) يا مثال يخ كه زاييد از شتا\r\nشد شتا پنهان و آن يخ پيش ما\r\n\r\n","description":"","footnote":"","page_name":" 595 ","page_number":599},
  {"content":"\r\n\r\n( ( 1802 ) ) هست آن يخ زان صعوبت يادگار\r\nيادگار صيف در دى از ثمار\r\n( ( 1803 ) ) همچنين هر جزو جزوى اى فتى\r\nدر تنت افسانه گوى نعمتى\r\n( ( 1804 ) ) چون زنى كه بيست فرزندش بود\r\nهر يكى حاكىّ حالى خوش بود\r\n( ( 1806 ) ) حاملات وبچگانش در كنار\r\nشد دليل عشق بازىّ بهار\r\n( ( 1807 ) ) هر درختى در رضاى كودكان\r\nهمچو مريم حامل از شاهى نهان\r\n( ( 1808 ) ) گرچه در آب آتشى پوشيده شد\r\nصد هزاران كف بر آن جوشيده شد\r\n( ( 1809 ) ) گرچه دريا سخت پنهان مىتند\r\nكف به ده انگشت اشارت مىكند\r\n( ( 1810 ) ) همچنين اجزاى مستان وصال\r\nحامل از تمثالهاى حال وقال\r\n( ( 1811 ) ) در جمال حال وا مانده دهان\r\nچشم غايب مانده از نقش جهان\r\n( ( 1812 ) ) آن مواليد از ره اين چار نيست\r\nلاجرم منظور اين ابصار نيست\r\n( ( 1813 ) ) آن مواليد از تجلى زاده اند\r\nلاجرم منظور اين ابصار نيست\r\n( ( 1814 ) ) زاده گفتيم وحقيقت زاده نيست\r\nوين عبارت جز پى ارشاد نيست\r\n( ( 1815 ) ) هين خمش شو تا بگويد شاه قل\r\nبلبلى مفروش با اين جنس گل\r\n( ( 1816 ) ) اين گل گوياست پر جوش وخروش\r\nبلبلا ترك زبان كن باش گوش\r\n( ( 1817 ) ) هر دو گون تمثال پاكيزه مثال\r\nشاهد عدلند بر سرّ وصال\r\n( ( 1818 ) ) هر دو گون سرّ لطيف مرتضى\r\nشاهد احياى حشر و ما مضى\r\n( ( 1819 ) ) همچو يخ كاندر تموز مستجد\r\nهر دم افسانهء زمستان مىكند\r\n( ( 1820 ) ) ذكر آن ارياح سرد زمهرير\r\nاندر آن ايام وازمان عسير\r\n( ( 1821 ) ) همچو آن ميوه كه در وقت شتا\r\nمىكند افسانهء لطف خدا\r\nحمل نبود بىز مستى وز لاغ\r\nبىبهارى كى شود زاييده باغ ؟\r\n( ( 1822 ) ) قصهء دور تبسمهاى شمس\r\nوان عروسان چمن را طمس ولمس\r\n( ( 1823 ) ) حال رفت وماند جزوت يادگار\r\nيا از او وا پرس يا خود ياد آر\r\n( ( 1824 ) ) چون فرو گيرد غمت گر چستئى\r\nزان دم نوميد كان وا جستئى\r\n( ( 1825 ) ) گفتىاش اى غصهء منكر به حال\r\nراتبيهء انعامها را زان كمال\r\n\r\n","description":"","footnote":"","page_name":" 596 ","page_number":600},
  {"content":"\r\n\r\n\r\n( ( 1726 ) ) هر دمت گل نى بهار وخرّمى است\r\nهمچو چاش گل تنت انبار چيست\r\n( ( 1827 ) ) چاش گل تن فكر تو همچون گلاب\r\nمنكر گل شد گلاب اينت عجاب\r\n( ( 1828 ) ) از كپى خويان كفران كَه دريغ\r\nبر نبى خويان نثار از مهر وميغ\r\n( ( 1829 ) ) آن لجاج كفر قانون كپى است\r\nوان سپاس وشكر منهاج نبى است\r\n( ( 1830 ) ) با كپى خويان تهتكها چه كرد\r\nبر نبى رويان تنسكها چه كرد\r\n( ( 1831 ) ) در عمارتها سگانند وعقور\r\nدر خرابىهاست گنج عزّ ونور\r\n( ( 1832 ) ) گر نبودى اين بزوغ اندر خسوف\r\nگم نكردى راه چندين فيلسوف\r\n( ( 1833 ) ) زيركان وعاقلان از گم رهى\r\nديده بر خرطوم داغ ابلهى\r\n\r\nآيه\r\n« قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي اَلأَرْضِ فَلا تَأْسَ عَلَى اَلْقَوْمِ اَلْفاسِقِينَ 5 : 26 . » ( 1 ) \r\n( خداوند به موسى عليه السلام فرمود : [ چون بنى اسرائيل در ورود به ارض مقدس با تو مخالفت كردند 
  ] ارض مقدس براى آنان چهل سال ممنوع خواهد بود [ در نتيجهء مخالفتشان 
  ] مدت چهل سال در روى زمين گم وسرگردان مىشوند . تو بر حال مردم تبهكار متاسف وناراحت مباش ) .\r\n« وأُشْرِبُوا فِي قُلُوبِهِمُ اَلْعِجْلَ بِكُفْرِهِمْ 2 : 93 . » ( 2 ) \r\n( بنى اسرائيل به جهت كفر يا كفرانى كه ورزيدند ، محبت گوساله در دلهايشان جايگير گشت . )\r\n","description":"","footnote":" ( 1 ) سوره المائده ، آيهء 26 . .  ( 2 ) سوره البقره ، آيهء 93 . . ","page_name":" 597 ","page_number":601},
  {"content":"\r\n\r\n« و ما بِكُمْ مِنْ نِعْمَةٍ فَمِنَ الله ثُمَّ إِذا مَسَّكُمُ اَلضُّرُّ فَإِلَيْه تَجْئَرُونَ 16 : 53 » ( 1 )  هر نعمتى كه در شما است از خدا است ، وقتى كه ضررى به شما مىرسد ، فرياد شما به دعا بلند مىشود ) .\r\n« سَنَسِمُه عَلَى اَلْخُرْطُومِ 68 : 16 » ( 2 ) \r\n( نتيجهء گناهش را به روى بينىاش مانند علامات نصب خواهيم كرد . )\r\nتفسير ابيات\r\nعارفى از يك كشيش پير پرسيد كه اى خواجه ، عمر تو بيشتر است يا عمر ريشت ؟ كشيش پاسخ داد كه من پيش از ريش به دنيا آمده ومدتها جهان را ديده‌ام وريش نداشته‌ام .\r\nعارف گفت :\r\nريش تو از سياهى به سفيدى رسيده ، ولى هنوز خوى زشتت برنگشته است ، واى بر حال تو . ريش تو پس از تو به وجود آمده و در راه كمال از تو پيش افتاده وگذشته است ولى تو در سوداى تريد هنوز خشك وجامد مانده‌اى مىبينم تو با همان ريشت در نخستين مرحلهء زاييده شدنت درمانده ، وحتى قدمى جلوتر ننهاده‌اى .\r\nتو هم چنان دوغ ترش در مشك طبيعت مانده وروغنى از آن دوغ برنياورده‌اى .\r\nبا اين كه ساليان عمر را در تنور آتش هستى ، در همان حالت خميرى كه تو را سرشته‌اند ، توقف كرده‌اى .\r\nمانند آن گياه ناچيز هستى كه پايش در گل فرو رفته است ، اگر چه باد هوى وهوس سرت را بجنبش وحركت درمىآورد .\r\nمانند قوم موسى كه در گرماى بيابان گم راه كننده ، بىهوده مىجنبيدند ، به اين سو و آن سو مىروى ، ولى اى احمق ، كمترين مسافتى در اين چهل سال طى ننموده و بر جاى خود ايستاده‌اى .\r\nروز و شب با اشتياق مىدوى ، ولى باز در همان مرحلهء نخستين در جا مىزنى .\r\n","description":"","footnote":" ( 1 ) سوره النحل ، آيهء 53 . .  ( 2 ) سوره القلم ، آيهء 16 . . ","page_name":" 598 ","page_number":602},
  {"content":"\r\nمادامى كه از عشق گوسالهء خود طبيعىات دست برندارى ، حتى پس از سيصد سال هم از مرحلهء نخستين طبيعت گرايى عبور نخواهى كرد .\r\nقوم موسى مادامى كه خيال وعلاقه به گوساله را از جانشان بيرون نكردند ، آن بيابان گردى گرداب سوزانى بر جانشان بود .\r\nتو به اضافهء گوسالهء مواد ووسايل طبيعت كه خدا در اختيارت نهاده است ، الطاف ونعمتهاى بىنهايت را از پروردگارت دريافته‌اى .\r\nحال دقت كن وببين كه چگونه گاو طبعى تو آن همه نعمتها ونيكويىهاى بزرگ خداوندى را در عشق به گوسالهء خود طبيعىات مستهلك نمود .\r\nبارى ، چند لحظه‌اى هم با اجزاء وجودت به گفت گو بپرداز . اجزاى لال تو صد زبان دارند كه مىتوانند سرگذشت تو را با تو در ميان بگذارند .\r\nبلى ، اوراق زبان نعمتهاى رزاق ذكر نعمتهاى جهان را مخفى مىدارد و تو هم روزان وشبان در جستجوى افسانه ها مىگردى ، ولى نمىدانى كه بهترين افسانه را اجزاى وجودت مىگويند واحتياجى هم به حركت زبان ندارند . از آن موقع كه هر يك از اجزاى وجودت از نيستى سر به صحنهء هستى مىزند ، شادىها واندوه ها مىبيند ، زيرا خود روييدن اجزاء است كه باز گويندهء شادىها است ، چون بدون شادى جزء وجود آدمى نمىرويد ونيز از پيچ وخمهاى دردناك لاغر وپژمرده مىگردد . جزء كه معلول شادىها است مىماند وشادى از بين مىرود ، ولى با يك دقت لازم خواهى فهميد كه شادىها وغمها به نيستى مطلق نمىروند ، بلكه از پنج حس و هفت اندام پيكر تو پوشيده شده‌اند .\r\nمانند فصل تابستان كه پنبه را مىروياند وتابستان مىرود و فراموش مىشود ، ولى پنبه به وجود خود ادامه مىدهد . يا مانند يخ كه در فصل زمستان به وجود مىآيد وزمستان مىرود ويخ در پيش ما مىماند .\r\nيخ يادگار سختىهاى زمستان است و ميوه ها يادگار تابستان در فصل زمستان .\r\n\r\nهمچنين هر جزو جزوى اى فتى\r\nدر تنت افسانه گوى نعمتى\r\n\r\n","description":"","footnote":"","page_name":" 599 ","page_number":603},
  {"content":"\r\n\r\nچون زنى كه بيست فرزندش بود\r\nهر يكى حاكىّ حالى خوش بود\r\n\r\nبدون مستى وبازى هيچ ماده‌اى حامله نمىشود ، چنان كه بدون بهار باغى زاييده نمىشود . درختان وريشه هاى حامل با كودكانى كه در آغوش دارند ، خود دليل روشنى بر عشق بازى بهاران است .\r\n\r\nهر درختى در رضاع كودكان\r\nهمچو مريم حامل از شاهى نهان\r\n\r\nاگر چه حرارت و آتش در آب مخفى است ، ولى صدها هزار كف جوشان روى آب به وجود آن حرارت و آتش گواهى مىدهد .\r\nچنان كه محتويات دريا جريانات پنهانى دارد ، ولى كفهاى سطح دريا باده انگشت به آن چه كه در دريا مىگذرد ، اشاره ها دارد .\r\n\r\nهمچنين اجزاى مستان وصال\r\nحامل از تمثالهاى حال وقال\r\n\r\nدهان عارف به جمال حال باز مانده وچشمانش از نقش جهان پوشيده شده است .\r\nنتايج زاييده شده از تجلى الهى از گذرگاه چهار عنصر سر برنمىآورند ، بلكه زاييده شدهء معانى ما فوق طبيعتاند كه به جهت پوشيدگى در پشت پردهء ساده وبىپيچ وخم از ديدگان ظاهرى پنهاناند .\r\nمن كه تعبير زاده [ ان مواليد از تجلى زاده‌اند 
  ] به كار بردم ، براى تفاهم بود ، و الا حقيقت از مقولهء زاييده ئى نيست . تو خاموش باش تا سرور به وجود آورنده سخن ، از تو بخواهد كه سخن گويى ، تو به اين جنس گل ، بلبلى مفروش زيرا -\r\n\r\nاين گل گوياست پر جوش وخروش\r\nبلبلا ، ترك زبان كن باش گوش\r\n\r\nهمچنين حال وقال زمستان وصال دو شاهد عدل بر راز وصالاند كه انسان عارف در اين دنيا در حيات وحشر روحانى بسر برده است . مانند يخ كه در گرماى شديد تابستان افسانه زمستان و بادهاى بسيار سرد سخت آن روزها را باز گو مىكند .\r\nو -\r\n\r\nهمچو آن ميوه كه در وقت شتا\r\nمىكند افسانهء لطف خدا\r\n\r\n","description":"","footnote":"","page_name":" 600 ","page_number":604},
  {"content":"\r\n\r\nقصهء دور تبسمهاى شمس\r\nوان عروسان چمن را طمس ولمس\r\n\r\nحالات عارضه يكايك سپرى مىشود ، ولى نقش خود را در اجزايت به جاى خود مىنشاند ومىرود ، آن حالات گذشته را يا از اجزاى كنونىات بپرس و يا به خاطر خود بياور . هنگامى كه غم واندوه تو را در خود فرو مىبرد ، هشيار وزيرك باش و از آن دم نوميد كننده برجه و خود را مخاطب قرار بده كه اى انسان منكر انعامهاى پى در پى خداوندى -\r\n\r\nهر دمت گر نى بهار خرّميست\r\nهمچو چاش گل تنت انبار چيست ؟\r\n\r\nاجزاى بدنت شاهد صدقاند كه چه شادىها وخوشىها بر تو روى آورده و آنها را رويانيده است .\r\nبرگ و بوته وشاخهء گل ، بدن تو ، وانديشه ات مانند گلاب است ، آيا جاى شگفتى نيست كه گلاب منكر گل شود و از او اطلاعى نداشته باشد . حتى يك برگ كاه بر ميمون خويان كفران ورز دريغ است ، در حالى كه نثار آفتاب وابر بر پيامبر خويان ارزانى باد .\r\nلجاجت وكفر قانون ميمونى ، وسپاس وشكر روش پيامبرانست . پايان هتك وبىحيايىهاى ميمون خويان چيست ؟ وعبادات وبندگى پيامبر رويان چه خواهد شد .\r\nبه ظاهر آراسته وفريبندهء ميمون خويان ننگريد ، زيرا -\r\n\r\nدر عمارتها سگانند وعقور\r\nدر خرابىهاست گنج عزّ ونور\r\n\r\nاگر روى روشنىها را خسوف وتيرگى نپوشانيده بود ، فيلسوفان فراوانى راه را گم نمىكردند :\r\nآرى . -\r\n\r\nزيركان وعاقلان از گم رهى\r\nديده بر خرطوم داغ ابلهى\r\n\r\n","description":"","footnote":"","page_name":" 601 ","page_number":605},
  {"content":"\r\n\r\nباقى قصهء فقير روزى طلب بىواسطهء كسب\r\n\r\n( ( 1834 ) ) آن يكى بىچارهء مفلس ز درد\r\nكاو ز بىچيزى هزاران زخم خورد\r\n( ( 1835 ) ) لابه كردى در نماز و در دعا\r\nكاى خداوند ونگهبان رعا\r\n( ( 1836 ) ) بى بىز جهدى آفريدى مر مرا\r\nبىفن من روزىام ده زين سرا\r\n( ( 1837 ) ) پنج گوهر داديم در درج سر\r\nپنج حس ديگرى هم مستتر\r\n( ( 1838 ) ) لا يعد اين داد ولا يحصى ز تو\r\nمن كليلم از بيانش شرم رو\r\n( ( 1839 ) ) چون كه در خلاقيم تنها تويى\r\nكار رزاقيم هم كن مستوى\r\n( ( 1840 ) ) سالها زو اين دعا بسيار شد\r\nعاقبت زارىّ او بر كار شد\r\n( ( 1841 ) ) همچو آن شخصى كه روزىّ حلال\r\nاز خدا مىخواست بىكسب وكلال\r\n( ( 1842 ) ) گاو آوردش سعادت عاقبت\r\nعهد داود لدنى معدلت\r\n( ( 1843 ) ) اين متيّم نيز زارىها نمود\r\nهم ز ميدان اجابت گو ربود\r\n( ( 1844 ) ) گاه بد ظن مىشدى اندر دعا\r\nاز پى تأخير پاداش وجزا\r\n( ( 1845 ) ) باز ارجاء خداوند كريم\r\nدر دلش بشار گشتى وزعيم\r\n( ( 1846 ) ) چون شدى نوميد در جهد وكلال\r\nاز جناب حق شنيدى كه تعال\r\n( ( 1847 ) ) خافض است ورافع است اين كردگار\r\nبى بىاز اين دو بر نيايد هيچ كار\r\n( ( 1848 ) ) خفض ارضى بين و رفع آسمان\r\nبى بىاز اين دو نيست دورانش اى فلان\r\n( ( 1849 ) ) خفض و رفع اين زمين نوعى دگر\r\nنيم سالى خشك ونيمى سبز وتر\r\n( ( 1850 ) ) خفض و رفع روزگار با كرب\r\nنوع ديگر نيم روز و نيم شب\r\n( ( 1851 ) ) خفض و رفع اين مزاج ممتزج\r\nگاه صحت گاه رنجورى مضج\r\n( ( 1852 ) ) همچنين دان جمله احوال جهان\r\nقحط وخصب وجنگ وصلح وافتنان\r\n( ( 1853 ) ) اين جهان با اين دو پرّ اندر هواست\r\nزين دو جانها موطن خوف ورجاست\r\n( ( 1854 ) ) تا جهان لرزان بود مانند برگ\r\nدر شمال و در سموم بعث و مرگ\r\n( ( 1855 ) ) تا خم يك رنگى عيسىّ ما\r\nبشكند نرخ خم صد رنگ را\r\n\r\n","description":"","footnote":"","page_name":" 602 ","page_number":606},
  {"content":"\r\n\r\n( ( 1856 ) ) كان جهان همچون نمكزار آمده است\r\nهر چه آنجا رفت بىتلوين شده است\r\n( ( 1857 ) ) خاك بين اين خلق رنگارنگ را\r\nمىكند يك رنگ اندر گورها\r\n( ( 1858 ) ) اين نمكزار جسوم ظاهر است\r\nخود نمكزار معانى ديگر است\r\n( ( 1859 ) ) آن نمكزار معانى معنويست\r\nاز ازل آن تا ابد اندر نويست\r\n( ( 1860 ) ) اين نوى را كهنگى ضدّش بود\r\nوان نوى بىضد وندّ است وعدد\r\n( ( 1861 ) ) آنچنان كز نور روى مصطفى\r\nصد هزاران نوع ظلمت شد ضيا\r\n( ( 1862 ) ) از جهود ومشرك وترسا ومغ\r\nجملگى يك رنگ شد زان الب الغ\r\n( ( 1863 ) ) صد هزاران سايه كوتاه ودراز\r\nشد يكى در نور آن خورشيد راز\r\n( ( 1864 ) ) نى درازى ماند ونى كوته نه پهن\r\nگونه گونه سايه در خورشيد رهن\r\n( ( 1865 ) ) ليك يك رنگى كه اندر محشر است\r\nبر بد و بر نيك كشف و ظاهر است\r\n( ( 1866 ) ) كه معانى آن جهان صورت شود\r\nنقشها اندر خور خصلت شود\r\n( ( 1867 ) ) گردد آنگه فكر نقش نامها\r\nاين بطانه روى كار جامه ها\r\n( ( 1868 ) ) اين زمان سرها مثال گاو پيس\r\nدوك نطق اندر ملل صد رنگ ريس\r\n( ( 1770 ) ) نوبت زنگيست رومى شد نهان\r\nاين شب است و آفتاب اندر دهان\r\n( ( 1871 ) ) نوبت گرگ است ويوسف زير چاه\r\nنوبت قبطى است فرعون است شاه\r\n( ( 1872 ) ) تا ز رزق بىدريغ خيره خند\r\nآن سگان را حصه باشد زور چند\r\n( ( 1873 ) ) در درون بيشه شيران منتظر\r\nتا شود امر تعالوا منتشر\r\n( ( 1874 ) ) پس برون آيند آن شيران ز مرج\r\nبىحجابى حق نمايد دخل وخرج\r\n( ( 1875 ) ) جوهر انسان بگيرد برّ وبحر\r\nپيس گاوان بسملان روز نحر\r\n( ( 1876 ) ) روز نحر رستخيز سهمناك\r\nمؤمنان را عيد وگاوان را هلاك\r\n( ( 1877 ) ) جملهء مرغان آبى روز نحر\r\nهمچو كشتىها روان بر روى بحر\r\n( ( 1878 ) ) تا كه يهلك من هلك عن بينه\r\nتا كه ينجوا من نجا واستيقنه\r\n( ( 1879 ) ) تا كه بازان جانب سلطان روند\r\nتا كه زاغان سوى گورستان روند\r\n\r\n","description":"","footnote":"","page_name":" 603 ","page_number":607},
  {"content":"\r\n\r\nجيفه و سرگين خشك واستخوان\r\nنقل زاغان آمدست اندر جهان\r\n( ( 1881 ) ) قند حكمت از كجا زاغ از كجا\r\nكرم سرگين از كجا باغ از كجا\r\n( ( 1882 ) ) نيست لايق غزو نفس و مرد غر\r\nنيست لايق مشك و عود وكون خر\r\n( ( 1883 ) ) چون غزا ندهد زنان را هيچ دست\r\nكى دهد آنكه جهاد اكبر است\r\n( ( 1884 ) ) جز به نادر در تن زن رستمى\r\nگشته باشد خفيه همچون مريمى\r\n( ( 1885 ) ) آن چنان كاندر تن مردان زنان\r\nخفيه‌اند وماده از ضعف جنان\r\n( ( 1886 ) ) آن جهان صورت شود اين ماده گى\r\nهر كه در مردى نديد آمادگى\r\n( ( 1887 ) ) روز عدل و داد داد اندر خور است\r\nكفش زانِ پا كلاه آنِ سر است\r\n( ( 1888 ) ) تا به مطلب در رسد هر طالبى\r\nتا به غرب خود رود هر غاربى\r\n( ( 1889 ) ) نيست هر مطلوب از طالب دريغ\r\nجفت تابش شمس وجفت آب ميغ\r\n( ( 1890 ) ) هست دنيا قهر خانهء كردگار\r\nقهر بين چون قهر كردى اختيار\r\n( ( 1891 ) ) استخوان و موى مقهوران نگر\r\nتيغ قهر افكنده اندر بحر و بر\r\n( ( 1892 ) ) پرّ و بال مرغ بين بر گرد دام\r\nشرح قهر حق كننده بىكلام\r\n( ( 1893 ) ) مرد او بر جاش خر پشته نشاند\r\nوان كه كهنه گشت خر پشته نماند\r\n( ( 1894 ) ) هر كسى را جفت كرده عدل حق\r\nپيل را با پيل وبق را جنس بق\r\n( ( 1895 ) ) مونس احمد به مجلس چار يار\r\nمونس بو جهل عتبه وذو الخمار\r\n( ( 1896 ) ) كعبهء جبرئيل وجانها سدره اى\r\nكعبهء عبد البطون شد سفره اى\r\n( ( 1897 ) ) قبلهء عارف بود نور وصال\r\nقبلهء عقل مفلسف شد خيال\r\n( ( 1898 ) ) قبلهء زاهد بود يزدان بر\r\nقبلهء طالع بود هميان زر\r\nقبلهء مردان حق اعمال نيك\r\nقبلهء نااهل جهل مرده ريگ\r\n( ( 1899 ) ) قبلهء معنىوران صبر ودرنگ\r\nقبلهء صورت پرستان نقش سنگ\r\n( ( 1900 ) ) قبلهء باطن نشينان ذو المنن\r\nقبلهء ظاهر پرستان روى زن\r\nقبلهء عاشق حق آمد اى پسر\r\nقبلهء باطل بليس است اى پدر\r\nقبلهء فرعون ، دنيا سر به سر\r\nقبلهء خر بنده چبود ؟ كون خر\r\n\r\n","description":"","footnote":"","page_name":" 604 ","page_number":608},
  {"content":"\r\n\r\n\r\n( ( 1901 ) ) همچنان بر مىشمر تازه وكهن\r\nور ملولى رو تو مار خويش كن\r\n( ( 1902 ) ) رزق ما از كاس زرّين شد عقار\r\nوان سگان را آب تتماج از تغار\r\n( ( 1903 ) ) لايق آنكه به دو خو داده ايم\r\nدر خور آن رزق بفرستاده ايم\r\nعاشق نان ساختيم آن خواجه را\r\nسير از جان ساختيم اين را چرا\r\n( ( 1904 ) ) خوى آن را عاشق نان كرده ايم\r\nخوى اين را مست جانان كرده ايم\r\n( ( 1905 ) ) چون به خوى خود خوشىّ وخرّمى\r\nپس چه از در خورد خويت مىرمى\r\n( ( 1906 ) ) ماده گى خوش آيدت چادر بگير\r\nرستمى خوش آيدت خنجر بگير\r\nغازئى خوش آيدت جوشن بپوش\r\nور به حيزى مايلى . . . فروش\r\n\r\nآيه\r\n« وإِنْ تَعُدُّوا نِعْمَةَ الله لا تُحْصُوها 16 : 18 . » ( 1 ) \r\n( و اگر بخواهيد نعمتهاى خداوندى را بشماريد ، از قدرت شما بيرون است ) .\r\n« وإِلَى اَلسَّماءِ كَيْفَ رُفِعَتْ . وإِلَى اَلْجِبالِ كَيْفَ نُصِبَتْ . وإِلَى اَلأَرْضِ كَيْفَ سُطِحَتْ 88 : 18 - 20 » ( 2 ) \r\n( وآيا نمىنگريد به آسمان كه چگونه مرتفع شده و به كوه ها كه چگونه نصب شده و بر زمين كه چگونه هموار گشته است ) .\r\n« لَيْسَ لِوَقْعَتِها كاذِبَةٌ . خافِضَةٌ رافِعَةٌ 56 : 2 - 3 » ( 3 ) \r\n( واقعه رستاخيز حادثهء دروغين نيست ، اين حادثه [ موجودات فضايى را مانند زمين و ساير كرات 
  ] پائين آورنده و بالا برنده است ) .\r\n« لِيَهْلِكَ مَنْ هَلَكَ عَنْ بَيِّنَةٍ ويَحْيى مَنْ حَيَّ عَنْ بَيِّنَةٍ 8 : 42 . » ( 4 ) \r\n","description":"","footnote":" ( 1 ) سوره ابراهيم ، آيهء 34 . .  ( 2 ) سوره الغاشيه ، آيهء 18 و 19 و 20 . .  ( 3 ) سوره الواقعه ، آيهء 2 و 3 . .  ( 4 ) سوره الانفال ، آيهء 42 . . ","page_name":" 605 ","page_number":609},
  {"content":"\r\n\r\n( تا هر كس كه هلاك مىشود ، هلاكتش مستند به دليل و شاهد باشد و هر كس كه موفق به حيات مىگردد از روى برهان ودليل باشد . )\r\n\r\n( ( 1853 ) ) اين جهان با اين دو پرّ اندر هواست\r\nزين دو جانها موطن خوف ورجاست\r\n( ( 1854 ) ) تا جهان لرزان بود مانند برگ\r\nدر شمال و در سموم بعث و مرگ\r\n( ( 1855 ) ) تا خم يك رنگىّ عيسى ما\r\nبشكند نرخ خم صد رنگ را\r\n\r\nدو طرف تضاد كه از فراز ونشيب ودگرگونىهاى جهان هستى در حال تكاپو هستند ، در عين حال كه دو بال براى پرواز موجودات در افق مشيت الهى محسوب مىشوند ، دو بال به نام خوف ورجا براى پرواز انسان نيز مىباشند\r\nدر مباحث تضاد در مجلدات گذشته مسائل مشروحى در عنوان فوق مطرح شده است . در اين مورد بيك نكتهء با اهميت اشاره مىكنيم و آن اين است كه از مضامين مورد تحليل چنين برمىآيد كه دگرگونىهاى جهان هستى در زمينهء تضاد وتخالفها تنها براى جريان قانونى خود كائنات نيست ، بلكه در عين حال كه طبيعت حركت در جهان هستى مقتضى بروز تضادها ودگرگونىها است ، يا بالعكس ، تضاد وتخالف مقتضى بروز وحركت ودگرگونى در جهان هستى است ، كار ديگرى هم كه شايد هدف اصلى آن تضاد ودگرگونىها است ، انجام مىدهد . اين كار عبارت است از سير آدمى در مسير خوف ورجا .\r\nتشابه عجيبى ميان تضاد ودگرگونىهاى انسان وجهان ديده مىشود كه حقيقتا انسان آگاه را به انديشهء عميق وادار مىسازد .\r\nچنان كه اگر تضاد وتخالف از صحنهء جهان برچيده مىشد ، يا تنها به فرض\r\n","description":"","footnote":"","page_name":" 606 ","page_number":610},
  {"content":"\r\nمحال يكى از طرفين تضاد وتخالف پهنهء هستى را تشكيل مىداد ، نه از حركت خبرى بود و نه از دگرگونىها اثرى .\r\nبه همين ترتيب اگر درك ومشاعر و با حقيقت عموىتر من آدمى همواره در حال خوف ونوميدى كه حالت منفى براى من آدمى است بسر مىبرد ، استمرار اين حالت منفى نه جهان برونى قابل بهره بردارى را براى انسان مىگذاشت و نه جهان درونى پر از نيروها وفعاليتها واحساسات مثبت را . بنا بر اين :\r\nوابستن تضادهاى درونى به تضادهاى برونى ريشهء كاملًا اساسى دارد البته نبايد از اين عنوان چنين استفاده كرد كه علت كامل تضادهاى درونى تضادهاى برونى است ، زيرا - اولًا - تحرك واستمرارى كه به قول برگسون در خود من وجود دارد ، خود به تنهايى ومستقل از جهان برونى مىتواند چنان كه در مباحث تضاد ملاحظه كرديم ، حركت وتحول بدون روياروى قرار گرفتن واحدهاى متخالف ، قابل تصور نيست چه حركت وتحول برونى باشد و چه درونى .\r\nمگر اين كه بگوييم : حركتى كه در درون انسانى ، در قلمرو من به جريان افتاده است ، ماوراى حركت ودگرگونىهاى جهان طبيعت است .\r\nو به همين جهت است كه فساد بر من آدمى راهيابى ندارد ، زيرا از اضداد عينى متشكل نشده است . اگر نتوانيم تضاد را در سطح عميق من اثبات كنيم ، از جهت ديگر مىتوانيم در دو قلمرو سراغ تضاد را در درون آدمى بگيريم .\r\nقلمرو يكم - تضاد غريزهء خود خواهى به معناى طبيعى كه در هر انسانى مشغول فعاليت است ، با غريزهء كمال جوئى كه به طور قطع با خود خواهى طبيعى مانند دو ضد ، روياروى يكديگر قرار مىگيرند .\r\nقلمرو دوم - احساسات وانديشه هاى منطقى است كه دايماً در مقابل دريافتهاى دو ارزشى صف آرايى مىكنند . - جلال الدين به همين معنى اشاره مىكند : -\r\n","description":"","footnote":"","page_name":" 607 ","page_number":611},
  {"content":"\r\n\r\nموج لشكرهاى احوالت ببين\r\nهر يكى با ديگرى در جنگ وكين\r\n\r\nثانيا - ماهيت وخواص تضادهاى برونى ودرونى با يكديگر مغايرت دارند ، اگر چه از جهاتى هم بيك ديگر شبيه مىباشند .\r\nاشتراك ومغايرتهاى تضاد درونى وبرونى ماهيت تضادهاى درونى از سنخ تضادهاى مادى وعينى نيست ، زيرا نه فضاى مادى را اشغال مىكنند و نه محكوم به مقياسات كمى هستند و نه قابل مشاهدهء عينى ولمس مادى و غير ذلك . اين تضادها پديده هاى روانى هستند كه مانند خود روان تنها با لوازم وخواص آنها مىتوان تماس گرفت .\r\nدر صورتى كه تضادهاى برونى در ميان واحدهاى مادى عينى صورت مىگيرد كه به وسيلهء حواس مختلف قابل درك ومشاهده مىباشند . رهبرى تضاد در درون ممكن است آگاهانه صورت بگيرد و در تعيين سرنوشت حالت سوم ( سنتز ) نقش اساسى بازى كند ، در صورتى كه در تضاد واحدهاى عينى حقيقت مادى ديگرى ، رهبرى آنها را به عهده نگرفته ومتن جريان عينى تضاد از دستبرد عامل درونى ديگر بر كنار است .\r\nاما اشتراك دو تضاد برونى ودرونى :\r\n1 - هر دو تضاد مىتوانند پس از تكاپو و از دست دادن تعين طرفين ، به حقيقت سوم ( سنتز ) تبديل گردند .\r\n2 - قانون پيروزى قوى بر ضعيف در هر دو قلمرو با قطع نظر از رهبرى من حكم فرما است .\r\n3 - موضوعى كه در حال تضاد دو واحد بسر مىبرد ، مادامى كه تكليف آن تضاد يك سره نشده است . موضوع مفروض تعين مشخصى ندارد .\r\n","description":"","footnote":"","page_name":" 608 ","page_number":612},
  {"content":"\r\n\r\n\r\n( ( 1873 ) ) در درون بيشه شيران منتظر\r\nتا شود امر تعالوا منتشر\r\n( ( 1874 ) ) پس برون آيند آن شيران ز مرج\r\nبىحجابى حق نمايد دخل وخرج\r\n( ( 1875 ) ) جوهر انسان بگيرد بحر و بر\r\nپيس گاوان بسملانِ روز نحر ( 1 ) \r\n\r\nاى كاش پيش از آن كه دست غيبى پرده از روى انسان و آن چه كرده است بردارد ، جوهر انسان در همين صحنهء هستى آشكار مىشد و خود را بر همهء هستى مىگستراند\r\nاين عنوان نتيجه‌اى را در بر دارد كه ممكن است براى عده‌اى از اشخاص قابل هضم نباشد و آن اين است كه پس از گذشت قرون واعصار فراوان از زندگى انسانها و قرار گرفتن او در هزاران نوسان وفراز ونشيب وعظمت وپستىها وبروز هزاران فعاليتهاى سازنده ومخرب وآشنايى او با بسيارى از رموز طبيعت برونى وعالم درونى هنوز نتوانسته است جوهر خود را آشكار بسازد بديهىترين دليل اين ادعا دو موضوع است :\r\nموضوع يكم - عدم تعادل خواسته هاى فعلى وبالقوهء انسان كه تا همين روز مرز وحدى را نمىشناسد ، با آن چه كه خيلى چيزها به دست آورده و از آن بهره بردارى مىكند .\r\nبه توضيح اين كه نوع انسانى در دورانهاى گذشته مانند امروز همواره در درون\r\n","description":"","footnote":" ( 1 ) به احتمال قوى ، بلكه با نظر به ابيات ما قبل ، سه بيت مورد تحليل مقصود جلال الدين در ابيات فوق كشف جوهر انسانى در روز رستاخيز است ، ولى با يك دقت لازم وكافى و با در نظر گرفتن روش جلال الدين در مثنوى كه گاهى روابط معمولى ميان مضامينى كه مىآورد ، گسيخته مىشود و هر چند بيت معناى مستقلى به خود مىگيرد ، مىتوان احتمال داد كه منظور جلال الدين يك معناى عمومى است كه شامل اين دنيا هم مىشود . . ","page_name":" 609 ","page_number":613},
  {"content":"\r\nخود احساس مىخواهم مىنمايد كه در هيچ دوره به حد اشباع كامل نمىرسد و همين مىخواهم است كه تا كنون نگذاشته است انسان در يك موقعيت معين محاصره ومحبوس شود .\r\nموضوع دوم - حاصل جمع نتايج فعاليتها وتلاشهايى است كه بشر تا كنون به دست آورده و آن نتايج بىشمار در عين بيان مقدارى از عظمت جوهر انسانى نتوانسته است عوامل لذايذ وآلام وموفقيت ومحروميت ودرد ودرمان او را مشخص نمايد . براى روشن شدن اين معنى مىتوانيم به بعضى از نتايج بررسىهاى انستيتو تكنولوژى ماساچوست كه به وسيلهء چهار محقق رسمى : دنيس مىدوز ، دونلاميدوز ، ويليام بهرنس ، يورگن راندرز به دست آمده است ، اشاره كنيم :\r\n« آدمى هزارها سال براى بهبود زندگى خود تلاش كرده و در سر تا سر اين دوره ، تكنولوژى - هر چند خام - عامل اصلى او بوده است . آتش ، چرخ ، گاو آهن ، مهارتهاى ابتدايى در استخراج فلزات وآماده سازى آنها - اينها و ديگر تكنيكها - به كشاورزى اسكان يافته وتاسيس شهرها وظهور مجموعه‌اى از صنايع دستى انجاميده است . انقلاب صنعتى نقطهء بحرانى اين پيشرفت بوده ومنجر به انفجار فعاليت ، زشتى وثروتى شد كه آستانهء جهانى است كه ما در حال حاضر در كشورهاى به اصطلاح رشد يافته مىشناسيم . علم در نتيجهء كشف ماهيت ماده وقوانين طبيعى شتاب فراوانى به فرايندها داده است و با اين كار خود راه را براى يك سلسله از صنايع داراى شالودهء علمى ، اعم از ميكانيكى وشيميايى والكتريكى هموار كرده است .\r\nفرآورده هاى اين صنايع امروزه در دسترس همگاناند وزير بناى جامعهء مادى مصرف كننده ومولد امروزى را كه بر يك بخش زمين مسلط است ، تشكيل مىدهد . در همين حال اكثريت افراد نوع آدمى ، كه در ناحيه هاى باقى مانده زندگى مىكنند ، اگر چه با اين گرد باد كشيده شده‌اند ، فقط اندكى سود برده‌اند . در ضمن پيشرفت چشمگيرى نصيب پژوهشهاى عملى شده است .\r\nهزينه هاى گزافى كه در همهء كشورهاى صنعتى بدانها اختصاص داده‌اند ، انبوهى\r\n","description":"","footnote":"","page_name":" 610 ","page_number":614},
  {"content":"\r\nاز دانش در حال گسترش فراهم آورده است كه محققا موجد پيشرفتهاى تكنولوژيك گسترده ترى خواهد شد كه نتايج آنها براى جامعهء آينده عظيم ، ولى نامعلوم است .\r\nموفقيت چشمگير علم وتكنولوژى را در جهش ناگهانى پيشرفت ورشد اقتصادى به ترازى بايد بشناسيم كه در سيارهء ما بىسابقه بوده است . اين موفقيت مقدار خوراك موجود را به فراوانى افزايش داده ، بر طول عمر ما افزوده وتندرستى ميليونها مردم را تامين كرده و براى آنها اوقات فراغت به ارمغان آورده است . نسلهاى گذشته اين را عصرى طلايى به حساب مىآوردند .\r\nاما علم وتكنولوژى ، با همهء سودهايى كه دارند ، در پيچيده ساختن اوضاع كنونى و در رشد خارق العادهء جمعيت فعلى ، در آلوده سازى و در ديگر اثرات فرعى ناخوشايند صنعتى شدن ، مهمترين نقش را ايفاء كرده‌اند .\r\nآرى چون جوهر انسان باز نشده وگسترش او به دريا وخشكى وفضا ناخود آگاه بوده است .\r\nدر حقيقت آنها را به روى خويشتن گسترانيده است .\r\nما به هيچ وجه خواهان آن نيستيم كه به وضع چند قرن قبل ، يعنى به زمانى كه كنترل جمعيت به دست بىغذايى وبيمارى بود ، باز گرديم ، ولى تا كنون نياموخته‌ايم كه چگونه وضع فعلى را كنترل كنيم . و چون ديد دقيقى در بارهء آيندهء خود نداريم ، به دقت نمىدانيم كه نيروى عظيم پژوهشهاى علمى وتكنولوژيك را - كه بالقوه مىتواند پيشرفت يا خرابى بيافريند - در چه جهتى هدايت كنيم .\r\n[ آرى چون جوهر انسان باز نشده وگسترش او به دريا وخشكى وفضا ناخود آگاه بوده است در حقيقت ، آنها را به روى خويشتن گسترانيده است 
  ] . . . و هر نيروى جديدى كه براى غلبه بر طبيعت به دست مىآوريم ، ظاهرا براى آدمى نيز غالب است . علم وتكنولوژى هم خطر نابودى از نيروى گرماى هسته‌اى به ارمغان آورده‌اند وهم تندرستى وكاميابى . افزايش جمعيت وهجوم به شهرها به انواع منحطى از فقر و زندانى شدن در زندگى شهر كثيف انجاميده است كه غالبا از نظر فرهنگى بىبار ، پر سر و صدا وتباهى آفرين است .\r\n","description":"","footnote":"","page_name":" 611 ","page_number":615},
  {"content":"\r\nالكتريسيته ونيروى محرك ، بار كارهاى بدنى را كاهش داده‌اند ، ولى رضايت خاطرى را كه حاصل كار بوده است ، از ميان برده‌اند . اتومبيل به مردم آزادى آمد وشد داده ، ولى عشق به ماشين ومسموم ساختن شهرها را نيز بهمراه آورده است . نتيجهء ناخواستهء تكنولوژى كاملًا آشكار است . و آن خطرى براى محيط طبيعى است كه ممكن است باز گشت ناپذير باشد . افراد به صورت فزاينده نسبت به جامعه بىگانه مىشوند و از پذيرفتن منبع قدرت سر باز مىزنند ، اعتيادات دارويى جنايات وجرايم در حال افزايش است ، ايمان واعتقاد نه تنها در زمينهء دين كه قرنها حافظ نوع آدمى بوده است ، بلكه در فرايند سياسى حزب واصلاحات اجتماعى نيز رو به زوال است . ظاهرا همه اين مشكلات دارند به سرعت فزونى مىگيرند .\r\nآرى چون جوهر انسان باز نشده وگسترش او به دريا وخشكى وفضا ناخود آگاه بوده است .\r\nدر حقيقت آنها را به روى خويشتن گسترانيده است . . . در اين ايام كه تغيير به سرعت روى مىدهد متوجه شده‌ايم كه آدم مخلوقى است كه اصل خود را اگر چه به صورتى مبهم مىشناسد و بر پى ريزى آينده اش توانا است ، ولى از جهتى كه در پيش گرفته است ، به درستى آگاه نيست . تكنولوژى نيروهاى طبيعىاش را گسترش بسيار داده ، ولى ظاهرا اثر كم يا هيچ بر عقل ودرايت او داشته است » .\r\nاين جمله در عبارات اخير ( آدم مخلوقى است كه اصل خود را اگر چه به صورتى مبهم مىشناسد . . . » توجه بسيار عالى است ، زيرا اگر انسان تا حدودى به نيروهاى متنوع و با ارزش خود پى نبرده بود ، به اين همه ترقيات وسيع وشگفت انگيز نائل نمىگشت . اگر تعبير « به صورتى مبهم » در جملهء فوق نبود ، ادعاى شناسايى انسان گزارش اساسى از انسان بود ، ولى خوشبختانه تعبير مزبور كه بسيار عالمانه گفته شده ، مىرساند كه همگان در اين نكته اتفاق نظر داريم كه انسان آنچنانكه لازم وكافى باشد ، شناخته نشده است . ولى بايد اين مسئله را اضافه كنيم كه به جهت رو به زوال بودن اصول\r\n","description":"","footnote":"","page_name":" 612 ","page_number":616},
  {"content":"\r\n\r\nواعتقاد عالى انسانى ودينى ، اگر هم روزى فرا برسد كه انسان كاملًا خود را بشناسد ، باز مشكل اساسى را كه هدف زندگى او است حل وفصل نخواهد كرد . جهت است كه ما نگفتيم : انسان خود را به هيچ وجه نمىشناسد و بايد خود را بشناسد ، بلكه گفتيم :\r\n[ چون جوهر انسانى باز نشده وگسترش او به دريا وخشكى وفضا ناخود آگاه بوده است ، در حقيقت آنها را به روى خويشتن گسترانيده است ( 1 )  
  ] مقصود ما از باز شدن جوهر انسانى : به ثمر رسيدن شخصيت فردى واجتماعى او در دو قلمرو ماده و معنى است . -\r\nتفسير ابيات\r\nبىچاره مفلسى كه هزاران زخم از فقر وفلاكت جانش را شكنجه مىداد ، در نماز ودعايش مىگفت : اى خداوند نگهبان مخلوقات ، تو كه بدون احتياج به كوشش مرا آفريده‌اى ، بدون تقلا وتدبير در اين دنيا روزى مرا برسان تو اى خداى بزرگ .\r\n\r\nپنج گوهر داديم در درج سر\r\nپنج حس ديگرى هم مستتر\r\nلا يعد اين داد ولا يحصى ز تو\r\nمن كليلم از بيانش شرم رو\r\n\r\nتويى كه تنها خلاق وجود من هستى ، كار معاش مرا هم خودت تنظيم فرما . سالهاى متمادى دعاى بسيار مىكرد وبالاخره به نتيجه رسيد ، چنان كه آن شخص ( در زمان داود عليه السلام ) دادگر از خدا روزى حلال مىخواست ، گاوى به خانهء او دويد وسعادت را نصيبش ساخت . اين آدم بىقرار هم زارىها كرد ، تا بالاخره دعايش مستجاب گشت .\r\nگاهى به جهت تاخير استجابت دعا بد گمان مىگشت و بار ديگر اميدها والطاف الهى ، در دلش بشارتها مىافروخت .\r\nهنگامى كه در كوشش وسكون نوميد مىشد ، ندايى از خدا مىشنيد كه بيا\r\n","description":"","footnote":" ( 1 ) محدوديتهاى رشد ، دنيس مىدوز ، دونلاميدوز ، ويليام بهرنس ، يورگن راندرز ، دكتر محمود بهزاد ، ص 22 تا 25 . . ","page_name":" 613 ","page_number":617},
  {"content":"\r\nبه سوى ما .\r\nاو خدايى است كه بالا مىبرد وپايين مىآورد و بدون اين بالا وپايين كارى صورت نمىگيرد . بالا وپايين زمين را در خشكى نيم سال ( پاييز وزمستان ) وسبزى وطراوت آن را در نيم سال ديگر ( بهار وتابستان ) قرار داده است .\r\nهمچنين بالا وپايينهاى روزگار سخت گذر ، نوعى از بالا وپايينها روز و شب است . فراز ونشيب اين مزاج مختلط ، تندرستى وبيمارى ناراحت كننده است .\r\n\r\nهمچنين دان جمله احوال جهان\r\nقحط وخصب وجنگ وصلح وافتنان\r\n\r\nگمان مبر كه اين دگرگونىها بىهوده است ، بلكه -\r\n\r\nاين جهان با اين دو پرّ اندر هواست\r\nزين دو جانها موطن خوف ورجاست\r\nتا جهان لرزان بود مانند برگ\r\nدر شمال و در سموم وتب و مرگ\r\n\r\nاين دگرگونىها ثابت و پا بر جا است ، تا آن گاه كه خم يك رنگى روح يا خداى ما ارزش خمهاى صد رنگ را بشكند . وحدت همهء رنگها ودگرگونىها در آن جهان صورت خواهد گرفت ، زيرا -\r\n\r\nكان جهان همچون نمكزار آمده است\r\nهر چه آنجا رفت بىتلوين شده است\r\n\r\nدر همين دنيا هم مىتوانى نمونهء يك رنگى انسانها را در خاك شدن همهء آنان در گور به بينى . ولى تفاوت ميان اين نمكزار و آن نمكزار زياد است ، زيرا -\r\n\r\nاين نمكزار جسوم ظاهر است\r\nخود نمكزار معانى ديگر است\r\nآن نمكزار معانى معنويست\r\nاز ازل آن تا ابد اندر نويست\r\n\r\nتازه هاى اين جهان ضدى نابود كننده به نام كهنه گى دارد ، در صورتى كه تازه هاى آن جهان نه ضدى دارد و نه مثلى و نه محكوم به شمارش است . -\r\n\r\nآن چنان كز نور روى مصطفى\r\nصد هزاران نوع ظلمت شد ضيا\r\n\r\n","description":"","footnote":"","page_name":" 614 ","page_number":618},
  {"content":"\r\n\r\nاز جهود ومشرك وترسا ومغ\r\nجملگى يك رنگ شد زان الب الغ\r\n\r\nصدها هزار سايه هاى كوتاه ودراز در مقابل آن خورشيد كه راز اساسى هستى است يكى مىشوند ، نه درازى مىماند و نه كوتاهى و نه پهنايى ، زيرا اين نمودها همه و همه مربوط به اين جهان طبيعت است كه موجودات آن بر يكديگر مرز ودرون وبرون و ساير تشخصات را به وجود مىآورند .\r\nآن يك رنگى كه در رستاخيز نمودار خواهد گشت براى همهء انسانها چه بد و چه خوب قابل دريافت خواهد بود ، معانى غير محسوس امروز طبيعت در روز رستاخيز به صورتهاى مناسبى مجسم مىشود ونقشها خاصيت قابل تماس به خود مىگيرند .\r\nدر آن روز نقش اساسى مانند انديشه ها از آستر بيرون مىآيد وبروى جامهء انسانى ترسيم مىشود .\r\nدر اين دنيا درون مردم مانند رنگ پوست گاو مبتلا به بيمارى پيس ، متلون است ودوك زبان در ملل مختلف صدها رنگ نخ مىريسد . در اين جهان كه نوبت صد دلى وصد رنگى است ، عالم يك رنگى نمىتواند آشكار و روشن شود . اكنون نوبت سياهىها است وسفيدىها پوشيده است .\r\nاين دنيا شبى است كه خورشيد با عظمتى در وراى آن است . فعلا نوبت جولان گرگها است ويوسفها در ته چاه‌اند وجولانگاهى براى قبطيان است وفرعونها بر تخت سرورى . تا از روزى فراوان كه به روى انسانها خيره مىخندد ، سگان غوطه ور در طبيعت سهم خود را ببرند ، در عين حال -\r\n\r\nدر درون بيشه شيران منتظر\r\nتا شود امر تعالوا منتشر\r\n\r\nتا شيران از نهانگاه بيشه ها و چراگاه ها بيرون آيند و تصرف خداوندى در قلمرو هستى بىپرده صورت بگيرد ، در آن هنگام -\r\n\r\nجوهر انسان بگيرد بر وبحر\r\nپيس گاوان بسملان روز نحر ( 1 ) \r\n\r\n","description":"","footnote":" ( 1 ) گاوان مبتلا به بيمارى پيس ( مردم تبهكار ) در آن روز ققربانى شوند . . ","page_name":" 615 ","page_number":619},
  {"content":"\r\n\r\nروز نحر رستخيز سهمناك\r\nمؤمنان را عيد وگاوان را هلاك\r\n\r\nزيرا - در چنان روز حيات وموت مطلق ، مرغابىها مانند كشتىها روى دريا روانه مىگردند . هلاكت وحيات هر كس در آن روز از روى دليل وعلت خواهد بود و هر كسى به نقطهء گرايش خود رهسپار مىگردد ، بازان به سوى سلطان ، زاغان روانهء گورستان . نقل بسيار خوش طعم زاغان در اين دنيا لاشه و سرگين خشك وپارهء استخوان است ، لذا -\r\n\r\nقند حكمت از كجا زاغ از كجا ؟\r\nكرم سرگين از كجا باغ از كجا ؟\r\n\r\nانسان سست عنصر لياقت جهاد با نفس را ندارد ، چنان كه اسافل اعضاى خر لياقت مشگ و عود را دارا نمىباشد . زنان كه قدرت جهاد اصغر ندارند ، چگونه مىتوانند از عهدهء جهاد اكبر برآيند ؟ مگر به ندرت كه رستمى در كالبد زن درآيد ، مانند حضرت مريم ، چنان كه بالعكس مردانى پيدا مىشوند كه به جهت ضعف نفس ، زن در نهادشان مخفى است . در آن جهان همه اين ماده گىها مجسم مىشود . چون رستاخيز روز دادگرى است ، لذا شايستهء آن روز ، عدل و داد بوده ، كفش براى پا وكلاه از آن سر خواهد بود ، تا هر جوينده‌اى به مطلوب خود برسد و هر غروب كننده‌اى به جايگاه غروبش . آن روز -\r\n\r\nنيست هر مطلوب از طالب دريغ\r\nجفت تابش شمس وجفت آب ميغ\r\n\r\nاين دنيا قهر خانهء كردگار متعال است ، اگر امروز اين قهر خانه را بپرستى ، فردا هم به قهر خداوندى مبتلا خواهى گشت ، اگر بخواهى بدانى كه اين دنيا چگونه قهر خانهء خداوندى است ، به لاشه هاى متلاشى شده واستخوان وموىهاى تبهكاران بنگر كه چگونه مورد قهر الهى قرار گرفته و در دريا وخشكى از لبهء تيغ غضب خداوندى قطعه قطعه گشته‌اند . برو در سرگذشت بشرى با دقت بنگر -\r\n\r\nپرّ و بال مرغ بين بر گرد دام\r\nشرح قهر حق كننده بىكلام\r\n\r\n","description":"","footnote":"","page_name":" 616 ","page_number":620},
  {"content":"\r\nاز اين دنيا رخت بربسته وخشتى چند از بناى قبر را به جاى خود گذاشته‌اند و آنان كه كهنه تر وفرسوده تر گشته‌اند ، حتى نشانه هاى قبرشان هم ناپيدا است .\r\nعدالت الهى هر كسى را با سنخ خود هماهنگ ساخته است - « پيل را با پيل وبق ( 1 )  را جنس بق » مونس پيامبر اكرم صلى الله عليه وآله صحابهء گرامىاش ، مونس ابو جهل عتبه وشيبه وذو الخمار . كعبهء جبرئيل وجان آدمى سدرة المنتهى ، كعبه شكم پرستان سفره هاى رنگارنگ .\r\nقبلهء مرد عارف نور وصال ، قبلهء عقول فلسفه بافان خيالات بىسر و ته .\r\nقبلهء پارسايان خداوند نيكو كار وقبلهء طمع كاران كيسه هاى طلا .\r\nقبلهء مردان حق اعمال نيكو ، قبله مردم نااهل ، كورى وجهل پست .\r\nقبلهء انسانهاى معناور صبر وشكيبايى ، قبلهء صورت پرستان نقش جامد .\r\nقبلهء درون نشينان خداوند ذو المنن ، قبلهء ظاهر پرستان صورت زن ، قبلهء عشاق حقيقى حق تعالى ، قبلهء شيطان باطل . براى فرعون قبله‌اى جز دنيا نيست و براى خر بندگان قبله همان اسافل اعضاى خر است : -\r\n\r\nهم چنان بر مىشمر تازه وكهن\r\nور ملولى رو تو كار خويش كن\r\n\r\nروزى ما بادهء طهور از كاسهء زرين است وسگ صفتان را آب تتماج از تغار طبيعت . خداوند متعال مطابق خويى كه بهر انسانى داده ، روزى نصيبش فرموده است : يكى را عاشق نان ساخته و ديگرى را سير از جان ، زيرا -\r\n\r\nخوى آن را عاشق نان كرده ايم\r\nخوى اين را مست جانان كرده ايم\r\nچون به خوى خود خوشى وخرمى\r\nپس چه از در خورد خويت مىرمى\r\nماده گى خوش آيدت چادر بگير\r\nرستمى خوش آيدت خنجر بگير\r\n\r\nاگر خوى تو جهاد وپيكار است ، برو زره بپوش . و الا . . .\r\n","description":"","footnote":" ( 1 ) بق پشه . . ","page_name":" 617 ","page_number":621},
  {"content":"\r\n\r\nخواب ديدن فقير ونشان دادن هاتف او را به گنج نامه\r\n\r\n( ( 1907 ) ) اين سخن پايان ندارد آن فقير\r\nگشته است از تاب درويشى عقير\r\n( ( 1908 ) ) ديد در خواب او شبى ، وخواب كو ؟\r\nواقعهء بىخواب صوفى راست خو\r\n( ( 1909 ) ) هاتفى گفتش كه اى ديده تعب\r\nرفته‌اى از پيش ورّاقان طلب\r\n( ( 1910 ) ) خفيه زان ورّاق كت همسايه است\r\nسوى كاغذ پاره هاش آور تو دست\r\n( ( 1911 ) ) رقعه‌اى شكلش چنان رنگش چنين\r\nپس بخوان آن را به خلوت اى حزين\r\n( ( 1912 ) ) چون بدزديدى آن ز ورّاق اى پسر\r\nپس برون رو زانبهى شور وشر\r\n( ( 1913 ) ) تو بخوان آن را به خود در خلوتى\r\nهين مجد در خواندن آن شركتى\r\n( ( 1914 ) ) ور شود آن فاش هم غمگين مشو\r\nكه نيابد غير تو زان نيم جو\r\n( ( 1916 ) ) اين بگفت و دست خود آن مژده ور\r\nبر دل او زد كه رو زحمت ببر\r\n( ( 1917 ) ) چون به خويش آمد ز غيبت آن جوان\r\nمىنگنجيد از فرح اندر جهان\r\n( ( 1918 ) ) زهرهء او بردريدى از قلق\r\nگر نبودى عون ورفق ولطف حق\r\n( ( 1919 ) ) يك فرح آن كز پس نه صد حجاب\r\nگوش او بشنيد از حضرت جواب\r\n( ( 1920 ) ) از حجب چون حس چشمش زاعتبار\r\nزان حجاب غيب هم يابد گذار\r\n1922 ) ) چون گذاره شد حواسش از حجاب\r\nپس پياپى گرددش ديد وخطاب\r\nچون سياه زنگ شد پنهان ز روم\r\nتيغ زد خورشيد و پيدا شد علوم\r\nيك فرح آن كه نشد ردّش دعا\r\nعاقبت آمد اجابت مر ورا\r\n( ( 1923 ) ) جانب دكان وراق آمد او\r\nدست در كرد او به مشق از سو به سو\r\n( ( 1924 ) ) پيش چشمش آمد آن مكتوب زود\r\nبا علاماتى كه هاتف گفته بود\r\n( ( 1925 ) ) در بغل زد گفت خواجه خير باد\r\nاين زمان وا مىرسم اى اوستاد\r\n\r\n","description":"","footnote":"","page_name":" 618 ","page_number":622},
  {"content":"\r\n\r\n\r\n\r\n( ( 1926 ) ) رفت كنج خلوتى و آن را بخواند\r\nوز تحيّر واله وحيران بماند\r\n( ( 1927 ) ) كه بدين سان گنج نامهء پر بها\r\nچون فتاده ماند اندر مشقها ؟\r\n( ( 1928 ) ) باز اندر خاطرش اين فكر جست\r\nكز پى هر چيز يزدان حافظ است\r\n( ( 1929 ) ) كى گذارد حافظ اندر اكتناف\r\nكه كسى چيزى ربايد از گزاف\r\n( ( 1930 ) ) گر بيابان پر شود از زرّ ونقود\r\nبىرضاى حق جوى نتوان ربود\r\n( ( 1931 ) ) ور بخوانى صد صحف بىسكته اى\r\nبىقدر يادت نماند نكته اى\r\n( ( 1932 ) ) ور كنى خدمت نخواهى يك كتيب\r\nعلمهاى نادره يا بى ز جيب\r\n( ( 1933 ) ) شد ز جيب آن كف موسى ضو فشان\r\nكان فزون آمد ز ماه آسمان\r\n( ( 1934 ) ) كان چه مىجستى ز چرخ با نهيب\r\nسر بر آورده است اى موسى ز جيب\r\n( ( 1935 ) ) تا بدانى كاسمانهاى سمى\r\nهست عكس مدركات آدمى\r\n( ( 1936 ) ) نى كه اوّل دست يزدان مجيد\r\nاز دو عالم بيشتر عقل آفريد\r\n( ( 1937 ) ) اين سخن پيدا وپنهان است بس\r\nكه نباشد محرم عنقا مگس\r\n\r\nآيه\r\n« لا تَقْنَطُوا مِنْ رَحْمَةِ الله إِنَّ الله يَغْفِرُ اَلذُّنُوبَ جَمِيعاً 39 : 53 » ( 1 ) \r\n( از رحمت خداوندى مايوس مباشيد ، زيرا خداوند همهء گناهان را مىبخشد ) .\r\n« واُضْمُمْ يَدَكَ إِلى جَناحِكَ تَخْرُجْ بَيْضاءَ مِنْ غَيْرِ سُوءٍ آيَةً أُخْرى 20 : 22 » ( 2 ) \r\n( اى موسى ، دستت را زير گريبانت ببر ، كف دستت بدون ناراحتى سفيد ونورانى بيرون خواهد آمد ، [ اين هم آيهء ديگر . 
  ]\r\nروايت\r\n« قال ابو عبد الله عليه السلام : ان الله عز وجل خلق العقل وهو اول خلق من الروحانيون . » ( 3 ) \r\n","description":"","footnote":" ( 1 ) سوره الزمر ، آيهء 53 . .  ( 2 ) سوره طه ، آيهء 22 . .  ( 3 ) اصول كافى ، كلينى ، ج 1 ص 21 . . ","page_name":" 619 ","page_number":623},
  {"content":"\r\n\r\n( امام صادق عليه السلام فرمود : خداوند عز وجل عقل را آفريد و آن اولين مخلوق از حقايق روحانى بود ) .\r\n\r\n( ( 1933 ) ) شد ز جيب آن كف موسى ضو فشان\r\nكان فزود آمد ز ماه آسمان\r\n( ( 1934 ) ) كان چه مىجستى ز چرخ با نهيب\r\nسر بر آورده است اى موسى ز جيب\r\n( ( 1935 ) ) تا بدانى كاسمانهاى سمى\r\nهست عكس مدركات آدمى\r\n\r\nآسمانها و زمين انعكاسى از مدركات آدمى است ، ( جهان در انسان ) چه معنا دارد ؟\r\nدر مجلدات گذشته اين كتاب با انواعى از ايده آليستى رو برو شده‌ايم كه جلال الدين آنها را با بيانات مختلف مطرح كرده است ، لذا جايى براى تكرار مطالب گذشته نمىبينيم .\r\nدر تحليل سه بيت فوق مسأله‌اى را مطرح مىكنيم كه از نظر جهان بينى ممكن است مفيد بوده باشد : با نظر به موردى كه جلال الدين حقيقت جهان را انعكاسى از مدركات آدمى معرفى نموده و به آن مورد تطبيق مىكند ، مطلب ديگرى را غير از آن چه كه مقتضاى ايده آليسم امثال بركلى است ، گوشزد مىكند . مورد مزبور عبارت است از انعكاس ماه آسمانى در كف حضرت موسى عليه السلام .\r\nمىگويد : آن چه را كه موسى در جهان عينى مىجست در درون خود او بوده است . اين بيان جهان در انسان مفاد بيتى است كه به امير المؤمنين عليه السلام نسبت داده شده است :\r\n\r\nا تزعم انك جرم صغير\r\nوفيك انطوى العالم الاكبر (\r\n\r\nآيا گمان مىكنى كه تو يك جرم كوچك وناچيزى ؟ در صورتى كه جهان\r\n","description":"","footnote":"","page_name":" 620 ","page_number":624},
  {"content":"\r\nبزرگ در تو است ) .\r\nملاحظه مىشود كه جهان در انسان غير از آن است كه امثال بركلى مىگويند كه ملاك تحقق وجودى جهان يا جزئى از آن عبارت از درك آدمى است .\r\nزيرا اين ايده آليستها نمىگويند : جهان در من است ، بلكه مىگويند : بدون درك واقعيت جهان را نه در برون ذات مىتوان اثبات كرد و نه در درون ذات ، در صورتى كه با نظر به داستان موسى مقصود جلال الدين : جهان در انسان است خواه درك بكند يا نه ، نهايت امر چنان كه در ابيات گذشته گفته است : با افزايش آگاهىهاى آدمى جهان قيافه هاى ديگر را از درون آدمى نمايان مىسازد . گفته شده است :\r\nاگر بخواهيم امكان اين نظريهء جهان در انسان را بپذيريم ، مىتوانيم راهى براى آن پيدا كنيم ، و آن موضوع اكتشافات است كه مىبينيم : انسان در امتداد تاريخ علمى خود همواره از محسوسات بسيار محدود كه در پيرامونش قرار گرفته است ، به روابط وحقايق پشت پردهء پيرامونش تنها به وسيلهء انديشه هاى جهش دار منتقل شده ومجهولات را در مغز خود حل وفصل كرده است .\r\nبه عبارت ديگر كشف مجهولات همواره در درون انسان انجام مىگيرد . بدون اين كه محسوسات يا منطق انديشهء محض آنها را روى پردهء معلومات بياورد ، زيرا تا لحظاتى جهش دار پيش نيايد و مرد محقق از بند وزنجير مشاهدات وانديشه در مقدمات معمولى آزاد نشود ، نمىتواند چيز تازه‌اى را درك كند .\r\nالبته نمىگوييم كه : آزادى از محسوسات وانديشه هاى تثبيت شده به معناى ناديده گرفتن آنها است ، بلكه مىگوييم : آن امور به منزلهء مقدمات نخستين وضرورى براى انتقال به حقيقت ورابطهء جديد است ، ولى براى تحقق انتقال از آن محسوسات وانديشه هاى منظم ، جهشى از نقاطى لازم است كه گذشتن از آن نقاط به طور آگاهانه صورت نمىگيرد و مرد محقق پس از دريافت آن حقيقت تازه ، احساس نمىكند كه چيزى از برون ذات به درونش سرازير شده است . اين قضيه با اين كه صحيح است ،\r\n","description":"","footnote":"","page_name":" 621 ","page_number":625},
  {"content":"\r\n\r\nتنها مىتواند به قول سقراط : وجود علم را در نهاد آدمى اثبات كند ، نه عين واقعيات برون ذاتى را ، آن چه كه مىتواند به عنوان مقدمه‌اى براى اثبات جهان در انسان قرار بگيرد انديشه هاى هگل وبركلى در جهان بينى است .\r\nتفسير ابيات\r\nاين سخن كه مىگفتيم ، پايانى ندارد ، برويم به سراغ آن فقير كه از پيچ وتاب فقر وفلاكت در شكنجه وآزار است .\r\nآن فقير در يكى از شبها در خواب مىبيند ، اما خواب كجا بود ؟ بايد بگوييم : « در واقعهء بىخواب كه كار هميشگى مردان الهى است » صداى هاتفى را مىشنود كه مىگويد : اى رنجيدهء بىنوا ، برخيز وبرو وكاغذ پاره‌اى را از صحافى كه همسايه ى تست ، پنهانى به دست بياور . خصوصيت ونشان آن ورق چنين ورنگش چنان است .\r\nآن ورق را بگير وبرو و در خلوت آن را مطالعه كن ومگذار كسى در خواندنش با تو شركت بجويد .\r\nاگر هم محتواى نوشتهء آن ورق فاش شود ، باز غمگين مباش ، زيرا كسى جز تو از آن ورق حتى به قدر نيم جو هم نمىتواند بهره ور گردد . اگر هم زمان به دست آمدن آن چه كه در آن ورق نوشته شده است طولانى شود ؟ باز ناراحت مباش و دم بدم آيهء ولا تقنطوا را بخوان . هاتف مژده ور اين بشارت را به آن فقير داد ودستى به دلش كشيد كه برو وزحمت و مشقت فقر را از خود دور كن هنگامى كه فقير جوان از حالت بىخودى بيرون مىآمد ، از خوشحالى جهان پهناور هستى را بر خود تنگ ديد ، به طورى كه اگر لطف و كمك خداوندى نبود ، از شدت هيجان زهره اش مىشكافت ونابود مىگشت .\r\nشادى نخستين اين بود كه گوش او از پشت صدها پرده طبيعت پاسخ خدا را شنيده است .\r\nآرى -\r\n\r\nاز حجب چون حس سمعش درگذشت\r\nشد سر افراز وز گردون برگذشت\r\n\r\nخداوندا ، كى شود كه ديدگان گوش تيزان سروش شنو ، نيز از حجاب غيبى\r\n","description":"","footnote":"","page_name":" 622 ","page_number":626},
  {"content":"\r\nبگذرد وجلال وجمال عظمت الهى تو را ببيند .\r\nدر اين هنگام است كه همهء حواس آدمى از حجابهاى فراوان مىگذرد و بر ديد وخطاب وهمدمىاش با عالم كبريايى مىافزايد . موقعى كه سياهى زنگى از دل سفيد رومى انسانى زدوده شود ، خورشيد غيبى سر از افق درون برمىآورد ودانشهاى ناخواندنى در دلش به تموج درمىآيد .\r\nشادى ديگرش آن بود كه دعايش مردود نگشت وعاقبت به هدف اجابت رسيد . برخاست و به دكان صحافى آمد واوراق نوشته شده را بهم زد ، تا آن گنج نامه را با همان علاماتى كه هاتف گفته بود ، پيدا كرد و در بغل زد و از صحاف خدا حافظى نموده به او گفت : اى استاد ، بار ديگر پيش تو خواهم آمد .\r\n[ تا بدانى چه گنج گران بها را در ميان كاغذ پاره ها داشتى و درك نمىكردى 
  ] فقير گنج نامه را برد و با دقت در جاى خلوت شروع به خواندن كرد و در حيرت فرو رفت ،\r\n\r\nكه بدينسان گنج نامهء پر بها\r\nچون فتاده مانده اندر مشقها ؟\r\n\r\nپس از اين شگفتى وحيرت ، اين انديشه در خاطرش سر زد كه خداوند است كه نگهبان هر چيز است . حال كه خداوند حافظ همهء اشياء است : -\r\n\r\nكى گذارد حافظ اندر اكتناف\r\nكى كسى چيزى ربايد از گزاف\r\nگر بيابان پر شود زرّ ونقود\r\nبىرضاى حق جوى نتوان ربود\r\n\r\nاين شوخى نيست ، بلكه حكم قدر الهى است كه اگر بدون كمترين سكته واشكال صد قرآن وكتاب بخوانى ، اگر قدر الهى كمك نكند ، حتى نكته‌اى هم در حافظهء تو نمىماند . وبالعكس اگر به تصفيه ى نفس و انجام تعهد الهى موفق شوى ، دانشها وبينشهاى كم نظير از درونت سر مىزند وبهستى خود وجهان آشنايت مىسازد ، چنان كه -\r\n\r\nشد ز جيب آن كف موسى ضو فشان\r\nكان فزون آمد ز ماه آسمان\r\nكان كه مىجستى ز چرخ با نهيب\r\nسر برآورده است اى موسى ز جيب\r\n\r\n","description":"","footnote":"","page_name":" 623 ","page_number":627},
  {"content":"\r\n\r\nتا بدانى كاسمانهاى سمى\r\nهست عكس مدركات آدمى\r\n\r\nمگر خداوند متعال نخست عقل را نيافريده است ؟ و چون اين « جهان يك فكرت است از عقل كل » لذا جوهر باطنى انسانها كه نمودارى از آن عقل كل است داراى معلومات همه ى جهان هستى است . اين سخن در عين روشنىاش بس تاريك وپنهان است ومگس نمىتواند محرم عنقا بوده باشد .\r\n","description":"","footnote":"","page_name":" 624 ","page_number":628},
  {"content":"\r\n\r\n\r\nتمامى قصهء آن فقير ونشان جاى آن گنج\r\n\r\n( ( 1938 ) ) باز سوى قصه باز آى اى پسر\r\nقصهء گنج و فقير آور به سر\r\n( ( 1939 ) ) اندر آن رقعه نوشته بود اين\r\nكه برون شهر گنجى دان دفين\r\n( ( 1940 ) ) آن فلان قبهء كه در وى مشهد است\r\nپشت او در شهر ورو در فدفد است\r\n( ( 1941 ) ) پشت كن در قبه رو در قبله آر\r\nوانگهان از قوس تيرى در گذار\r\n( ( 1942 ) ) چون فكندى تير از قوس اى سعاد\r\nبر كَن آن موضع كه تيرت اوفتاد\r\n( ( 1943 ) ) پس كمانى سخت آورد آن فتى\r\nتير پرّانيد در صحن فضا\r\nپس كلند آورد وبيل او گشت شاد\r\nكَند آن موضع كه آن تير اوفتاد\r\n( ( 1945 ) ) كنده شد هم او وهم بيل وتبر\r\nخود نديد از گنج پنهانى اثر\r\n( ( 1946 ) ) همچنين هر روز تير انداختى\r\nليك جاى گنج را نشناختى\r\n( ( 1947 ) ) چون كه اين را پيشه كرد او بر دوام\r\nفچفجى افتاد اندر خاص وعام\r\n\r\nتفسير ابيات\r\nبرگرد به قصهء گنج و فقير و آن را به پايان برسان . در آن رقعه چنين نوشته بود كه گنجى در بيرون شهر در زير خاك مدفون است .\r\nدر مسافتى از شهر زيارتگاهى است كه پشتش به شهر ورويش به بيابان است . تو برو به نزد آن زيارتگاه و پشت به ساختمان آن مزار ورو به قبله بايست و آن گاهاى خوشبخت ، تيرى از كمان رها كن ، تير بهر كجا كه افتاد ، آنجا را حفر كن . فقير جوان كمانى سخت آورد وتير را در همان فضا كه در گنج نامه تعيين كرده بود انداخت و خود دنبالش رفت و جاى تير را پيدا كرد وشادمان رفت وكلنگ وبيل آورد و همان موضع را هر چه كند به گنجى نرسيد . آن قدر در كندن وجستجو\r\n","description":"","footnote":"","page_name":" 625 ","page_number":629},
  {"content":"\r\nتلاش كرد كه بيل وكلنگ وتير وحتى خودش هم كنده شد ، ولى اثرى از گنج نديد . -\r\n\r\nهمچنين هر روز تير انداختى\r\nليك جاى گنج را نشناختى\r\n\r\nفقير از بس كه به آن نقطه رفت و آمد زياد مىكرد ، سر و صدا در مردم ايجاد كرد كه فقير در آن نقطه چه ديده است ؟\r\n","description":"","footnote":"","page_name":" 626 ","page_number":630},
  {"content":"\r\n\r\nفاش شدن خبر اين گنج و رسيدن به گوش پادشاه\r\n\r\nهر كسى در گفت گويى اوفتاد\r\nكاين چنين بازى نباشد در نهاد\r\nهر كسى در گفت گوى فاسدى\r\nهر طرف برخاسته يك حاسدى\r\n( ( 1948 ) ) پس خبر كردند سلطان را ازين\r\nآن گروهى كش بدند اندر كمين\r\n( ( 1950 ) ) چون شنيد آن شخص كان با شه رسيد\r\nجز كه تسليم ورضا چاره نديد\r\n( ( 1951 ) ) پيش از آنْك اشكنجه بيند زان قباد\r\nرقعه را آورد و پيش او نهاد\r\n( ( 1952 ) ) گفت تا اين رقعه را يابيده ام\r\nگنج نىّ ورنج بىحدّ ديده ام\r\n( ( 1953 ) ) خود نشد يك حبه زان گنج آشكار\r\nليك پيچيدم بسى من همچو مار\r\n( ( 1954 ) ) رفت ماهى تا چنينم تلخ كام\r\nكه زيان وسود اين بر من حرام\r\n( ( 1955 ) ) بو كه بختت بركند زين كان غطا\r\nاى شه پيروز جنگ ودژ گشا\r\n( ( 1956 ) ) مدت شش ماه وافزون شاد شاه\r\nتير مىانداخت وبرمىكند چاه\r\n( ( 1957 ) ) هر كجا سخته كمانى بود چست\r\nتير مىانداخت هر سو گنج جست\r\n( ( 1958 ) ) غير تشويش وغم وطامات نى\r\nهمچو عنقا نام فاش وذات نى\r\n( ( 1959 ) ) چون كه تعويق آمد اندر عرض وطول\r\nشاه شد دل سير از آن گنج وملول\r\n( ( 1960 ) ) جمله صحرا گز گز آن شه چَه كند\r\nمىنديد از گنج او جز ريشخند\r\nپس طلب كرد آن فقير دردمند\r\nرقعه را از خشم پيش او فكند\r\n( ( 1961 ) ) گفت گير اين رقعه كش آثار نيست\r\nتو بدين اولىترى كت كار نيست\r\n( ( 1962 ) ) نيست اين كار كسى كش هست كار\r\nگر بسوزد گل نگردد گرد خار\r\n( ( 1963 ) ) نادر افتد اهل اين ماخوليا\r\nمنتظر كه رويد از آهن گيا\r\n( ( 1964 ) ) سخت جانى بايد اين فن را چو تو\r\nتو كه جانى سخت دارى اين بجو\r\n( ( 1965 ) ) گر نيابى نبودت هرگز ملال\r\nور بيابى رو تو را كردم حلال\r\n( ( 1966 ) ) عقل راه نااميدى كى رود ؟\r\nعشق باشد كان طرف بر سر دود\r\n\r\n","description":"","footnote":"","page_name":" 627 ","page_number":631},
  {"content":"\r\n\r\n\r\n( ( 1967 ) ) لاابالى عشق باشد نه خرد\r\nعقل آن جويد كز آن سودى برد\r\n( ( 1968 ) ) تركتازى تن گدازى بىحيا\r\nدر بلا چون سنگ زير آسيا\r\n( ( 1969 ) ) سخت رويى كه ندارد هيچ پشت\r\nبهره جويى را درون خويش كشت\r\n( ( 1970 ) ) پاك مىبازد نجويد مزد او\r\nآن چنان كه پاك مىگيرد ز هو\r\n( ( 1971 ) ) مىدهد حق هستيش بىعلتى\r\nمىسپارد باز بىعلت فتى\r\n( ( 1972 ) ) كه فتوت دادن بىعلت است\r\nپاكبازى خارج از هر ملت است\r\n( ( 1973 ) ) زان كه ملت فضل جويد يا خلاص\r\nپاك بازانند قربانان خاص\r\n( ( 1974 ) ) نى خدا را امتحانى مىكنند\r\nنى درِ سود وزيانى مىزنند\r\n( ( 1969 ) ) سخت رويى كه ندارد هيچ پشت\r\nبهره جويى را درون خويش كشت\r\n( ( 1970 ) ) پاك مىبازد نجويد مزد او\r\nآن چنان كه پاك مىگيرد ز هو\r\n( ( 1971 ) ) مىدهد حق هستيش بىعلتى\r\nمىسپارد باز بىعلت فتى\r\n\r\nاز سود جويى تا پاكبازى\r\nاگر روزى فرا نرسد كه اصالت لذت اپيكورها واصالت منفعت بنتامها واصالت خود خواهى هابسها به طور معقول تفسير شود و اگر روزى فرا نرسد كه ارتباطات ظاهرى ورسمى از گسسته شدن واقعى به وسيلهء لذت جويى و منفعت طلبى و خود خواهى در امان باشد ، تمامى گامها وبرنامه ها وتحريكات كه براى پيوستن انسان به انسان وآشنا ساختن آنان با يكديگر به عمل مىآيند ، جز اضافه كردن دردهاى ديگر به بدبختى انسانها و باطل كردن كاغذهاى سفيد وتمرين سخنورى و به كار بردن قدرت ومستهلك ساختن انرژىها ، نتيجهء ديگرى نخواهيم ديد .\r\nمادامى كه قاموس روابط بشرى با اين جملات پر است : « مىدهم تا بگيرم . »\r\n","description":"","footnote":"","page_name":" 628 ","page_number":632},
  {"content":"\r\n« كلاهت را از سرت نمىربايم تا كلاهم را به يغما نبرى » ، « مىخندم تا در موقعش خنده ها از تو تحويل بگيرم » ، « براى تو مىسوزم ومىگريم تا براى من بسوزى وناله كنى » ، « از تو دفاع مىكنم ، تا از من دفاع كنى » ، « تو را مىآموزم تا از آگاهى تو برخوردار گردم » و به عبارت كلىتر : سودى مىدهم تا سودى بگيرم ، و ضررى را از تو دفع مىكنم ، تا ضررى را از من دفع و رفع كنى » اميد به نجات انسان از قانون جنگل ، روياى وخواب وافسانه‌اى بيش نيست : تا انسان از مجراى خشن داد وستد بيرون نرود ، انسان خواهى و منزه طلبى وحماسه سرايىها در عظمت انسان وتشويق به يك پارچه گى وعدالت واقعى همان است كه جلال الدين مىگويد :\r\nمه فشاند نور وسگ عوعو كند شگفت آورتر از اين پديدهء تناقض آميز ، كار گروهى از متفكر نمايان است كه به آتش اصل داد وستد دامن مىزنند و روز بروز برافروخته ترش مىكنند وهنگامى كه زبانه هاى آتش كه با دست خودشان برافروخته شده است به دامان خود آنان مىرسد ، دشنام وناسزا به طبيعت مىگويند وفلسفه هاى بد بينى را به رخ آدميان مىكشند ومىگويند : فكرتان را ناراحت نكنيد ، زندگى همين است وبس و ما به فلسفه ها وهدف جوئىهاى قهوه خانه‌اى شما گوش فرا نخواهيم داد مگر اى انسان ، تو از طبيعت تسليم به قانون كنش وواكنش بالاتر نيامده‌اى ؟ مگر تو با اين پيشرفتها وترقيات خيره كننده ات ، هنوز از خود بيرون نرفته‌اى ؟ مگر چشمت نمىبيند كه من هم مانند تو لذت چشم ودرد مىبينم آيا براى بالا آمدن از مجارى ناخود آگاه طبيعت توقع مزدى داشتى ؟ مگر آن موقع كه مرا ديدى ولذت والم خود را در من هم احساس كردى ، براى اين احساس شريف كه ما فوق طبيعت جاندار وبيجان است ، دست مزدى گرفته بودى ؟ مگر آن موقع كه با واقعيات علمى وهنرى رو برو مىشوى ونيروى سازندگى تو\r\n","description":"","footnote":"","page_name":" 629 ","page_number":633},
  {"content":"\r\n\r\nبدون دخالت اختيارت مىجوشد وجهشى از موقعيت تثبيت شده ات برمىدارى ، دست گدايى به كسى دراز كرده بودى ؟ مگر غير از اين بود كه مغز فعال تو واقعيت را بدون خود خواهى وسود جويى ولذت پرستى جستجو مىكرد و اين تو بودى كه پس از آگاهى به ارزشهاى معلول مفيديت ، آن واقعيت را به بازار سوداگرى آوردى و از مردم جامعه براى جوشش وراهيابى بىاختيارى ( ولو از نظر مبادى طبيعى مغز ) خود ، طلب قيمت و مزد كردى . نمىدانيم بالاخره انسان در ميان دو جريان خارج از معامله ( ما قبل نمودار شدن واقعيات در عرصهء اجتماع و بعد از افتادن به جريان وضميمه شدن به سلسلهء رويدادها ) بچه علت در وسط آن دو ، اين اندازه وقاحت در سود جويى را بر خود روا داشته ومىگويد : « مىدهم تا بگيرم » ، « اگر بگيرى بايد بدهى »\r\nتفسير ابيات\r\nدر ميان مردم از بازى بسيار جدى فقير كه نمىتوان مخفى داشت هياهو افتاد . هر كسى به مناسبت فهمى كه داشت ، گفت گوهاى گم راهانه‌اى به راه انداخته بود وحسودان از هر طرف سر برآورده بودند .\r\nگزارش مخفى به شاه وقت دادند كه فلان فقير گنج نامه‌اى يافته است . وقتى كه فقير شنيد كه خبر آن گنج نامه به شاه رسيده است ، چاره‌اى جز تسليم ورضا نديده پيش از آن كه دچار شكنجه هاى شاه شود گنج نامه را تقديم كرد وگفت : از آن هنگام كه اين رقعه را يافته‌ام ، رنجى بىحد واندازه متحمل شده‌ام ولى گنجى نيافته‌ام . من بسى مانند مار به خود پيچيده‌ام . و يك ماه است كه با كام تلخ زمين را زير ورو مىكنم ، ولى حتى يك دانه هم از گنج نياورده‌ام .\r\nاكنون اى پادشاه ، گنج نامه را به تو تقديم مىدارم -\r\n\r\nبو كه بختت بركند زين كان غطا\r\nاى شه پيروز جنگ ودژ گشا\r\n\r\n","description":"","footnote":"","page_name":" 630 ","page_number":634},
  {"content":"\r\nپادشاه هم بيش از شش ماه تير مىانداخت وچاه مىكند ، نتيجه‌اى جز تشويش واندوه وگرفتارىها در برنداشت ، آن گنج مانند مرغ عنقا بود كه ، نامش مشهور ، ولى از وجودش اثرى نبود . وقتى كه جستجوى شاه در عرض وطول آن بيابان به طول كشيد و گنج يا بى به تأخير افتاد ، دلش از آن گنج سير وملول گشت ، زيرا هر چه او جستجو كرد زمين جز ريشخند چيزى به او تحويل نداد .\r\n\r\nپس طلب كرد آن فقير دردمند\r\nرقعه را از خشم پيش او فكند\r\n\r\nو -\r\n\r\nگفت گير اين رقعه كش آثار نيست\r\nتو بدين اولىترى كت كار نيست\r\n\r\nكسى كه كار دارد ، به اين گونه تلاش بىنتيجه مشغول نمىشود ، اگر گل در آتش هم بسوزد ، پيرامون خار نمىگردد . نتيجه‌اى كه تو مىجويى وابسته به اتفاق نادر است ، شما ماليخوليايىها يك عمر انتظار مىكشيد كه گياهى از آهن برويد . اين كار ما نيست ، زيرا -\r\n\r\nسخت جانى بايد اين فن را چو تو\r\nتو كه جانى سخت دارى اين بجو\r\n\r\nاگر هم تو نتيجه‌اى به دست نياورى دل گير نمىشوى ، زير كارى ندارى و اگر هم گنجى يافتى تو را از هم اكنون حلال مىكنم .\r\nعقل عقلا هرگز راه نااميدى را پيش نمىگيرند ، اين عشق است كه بدون توقع نتيجه وپاداش به هر طرف با سر مىدود . آرى ، اين عشق است كه لاابالى مىرود و به ثمر مىرسد ، آن عقل است كه سود جويى را پيشهء خود كرده ، بدون توقع سود حركتى نمىكند . شما اين عشق را نمىشناسيد ، -\r\n\r\nتركتازى تن گدازى بىحيا\r\nدر بلا چون سنگ زير آسيا\r\nسخت رويى كه ندارد هيچ پشت\r\nبهره جويى را درون خويش كشت\r\n\r\nعشق آن پاكباز است كه نظرى به سود ندارد وآنچنانكه از خداى بزرگ پاك مىگيرد همانطور پاك مىبازد ، چون حق تعالى هستى را بدون علت به او داده است ،\r\n","description":"","footnote":"","page_name":" 631 ","page_number":635},
  {"content":"\r\nاو هم بدون علت به او مىسپارد كه معناى فتوت واقعى همين است . اين پاكبازى با قيود و رسوم بىپايه ملتها سازگار نيست ، زيرا رسم ملتها در انجام تكليف يا فضل الهى را پاداش مىخواهد و يا رهايى از عذاب را .\r\nاما متقربان خاص الهى آن پاكبازانند كه نه براى طمع بهشت و نه از ترس دوزخ به خدا مىگرايند . آنان خود را كمتر از آن مىدانند كه با كردار خود ، خدا را بيازمايند وكارشان را در مجراى سود وزيان محاسبه كنند .\r\nپايان قسمت اول - دفتر ششم\r\n14 - آذر ماه - 1353\r\n\r\n","description":"","footnote":"","page_name":" 632 ","page_number":636}
  ]