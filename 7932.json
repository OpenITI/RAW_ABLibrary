[
  {"content":"\r\n\r\nغرر الحكم ودرر الكلم\r\n5\r\n\r\n","description":"","footnote":"","page_name":" هوية الكتاب 1 ","page_number":1},
  {"content":"\r\n\r\nانتشارات دانشگاه تهران\r\nشمارهء 1817\r\nشمارهء مسلسل 2677\r\nناشر : مؤسسهء انتشارات وچاپ دانشگاه تهران\r\nتاريخ انتشار بهمن ماه 1366\r\nتيراژ چاپ : سه هزار نسخه\r\nچاپ مؤسسهء انتشارات وچاپ دانشگاه تهران\r\nمسئوليت صحت مطالب كتاب با مصحح است\r\nكليه حقوق براي دانشگاه تهران محفوظ است\r\nبها دورهء هفت جلدي 5000 ريال\r\n\r\n","description":"","footnote":"","page_name":" هوية الكتاب 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nشرح\r\nمحقق بارع جمال الدين محمد خوانسارى\r\nبر\r\nغرر الحكم ودرر الكلم\r\nتأليف\r\nعالم جليل عبد الواحد بن محمد تميمي آمدى\r\nبا مقدمه وتصحيح وتعليق\r\nميرجلال الدين حسينى ارموى\r\n\" محدث \"\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد پنجم\r\n پيامى كه آن شاه مردان دهد * بدلهاى مرده همه جان دهد \r\n( محدث )\r\n كلام علي كلامٌ عليٌ * وما قاله المرتضى مرتضى \r\n ألم يعلم أننا علماؤه * وإذا تألب للمناقب عسكر \r\n والفضل يشهد أننا أمراؤه * فعلى مفارقنا يرفّ لواؤه \r\nقال الإمام الهمام أمير المؤمنين علي عليه الصلاة السلام :\r\nوأنّا لأمراء الكلام وفينا تشبّت عروقه وعلينا تهدّلت غصونه عليّ عليه السلام إمام الفصحاء وسيّد البلقاء وكلامه دون كلام الخالق وفوق كلام المخلوقين « ابن أبي الحديد »\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nيا ربّ حيّ ميّت ذكره وميّت يحيى بأخباره ليس بميّت عند أهل النهى من كان هذا بعض آثاره\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nجزء 5\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nاستمعوا من ربّانيّكم واحضرواه قلوبكم واستيقظوا إن هتف بكم عليّ عليه السلام\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n\r\nحرف لام\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nنخستين صفحهء شرح از حرف لام\r\nبخط شارح ( ره )\r\n\" آقا جمال خوانسارى \"\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\nوبه نستعين « 1 »\r\n\r\n[ حرف لام بلام زايده بلفظ « لكلّ » 
  ]\r\n( از آنچه وارد شده از سخنان حكمت آميز حضرت أمير المؤمنين علي بن أبي طالب عليه السّلام در حرف لام بلام زايده بلفظ « لكلّ » ومراد به « لام زايده » لاميست كه جزء كلمه نباشد بلكه بر سر كلمه داخل شود از براي افادهء معنى زايدى بر معنى آن كلمه ، مثل لام حرف جرّ ، واين فصل در لام زايده است كه بر خصوص لفظ « كلّ » داخل شده باشد )\r\n\r\n\r\n","description":"","footnote":"\r\n( 1 ) از تصدير شارح ( ره ) اين جزء را بنام خدا وتأكيد آن بكلمهء استعانت روشن مىشود كه وى بعد از برگشتن از سفر حجّ بشرح اين جزء آغاز كرده است ( وسفر حجّ را خود شارح ( ره ) در آخر مجلّد گذشته كه جزء چهارم باشد ياد كرده است ) وچون فاصلهء ممتدّى در ميان بوده ابتدأ بتسميه واستعانت نموده است بخلاف ساير اجزاء كه فاصلهء ممتدّ ومعتدٌّ بها ميان شرح آنها نبوده است كه در حكم دو كار باشد تا محتاج بتسميه واستعانت جديدى باشد .\r\n","page_name":" 9 ","page_number":11},
  {"content":"\r\n\r\nفرموده است آن حضرت عليه السّلام :\r\n\r\n7265 لكلّ همّ فرج .\r\nاز براي هر اندوهى گشايشى باشد ، مراد تسلى اندوهناكان است واميدوار ساختن ايشان باين كه از براي هر اندوهى گشايشى باشد .\r\n\r\n7266 لكلّ ضيق مخرجٌ .\r\nاز براي هر تنگيى بدر شدى باشد ، اين نيز نظير فقرهء سابق است .\r\n\r\n7267 لكلّ اجل كتاب .\r\nاز براي هر أجلى نوشتهء باشد . « اجل » بمعنى مرگ ومدّت بقاى چيزى هر دو آمده وهر يك مراد مىتواند بود ، چه هر يك بقلم تقدير نوشته شده .\r\n\r\n7268 لكلّ حسنة ثواب .\r\nاز براي هر حسنهء يعنى كار نيكويى ثوابي باشد يعنى جزا وپاداش نيكى .\r\n\r\n7269 لكلّ ناجم أفول .\r\nاز براي هر طلوع كنندهء پنهان شدني باشد ، غرض اشاره است باين كه دولتهاى دنيا پاينده ودائمي نباشد پس فرصت را بايد غنيمت شمرد ودر خيرات ومبرّات صرف نمود كه توشهء باشد جهت آخرت كه پاينده وباقيست .\r\n\r\n7270 لكلّ داخل دهشة وذهول .\r\nاز براي هر داخل شوندهء دهشتي باشد وغفلتى ، « دهشت » بمعنى حيرانى\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nوزوال عقلست ، مراد چنانكه از فقرهء آخر فصل ظاهر مىشود اينست كه هر كه بمجلسي داخل شود أو را دهشتي وغفلتى باشد پس تدارك حال أو كنيد بابتداكردن بسلام باو وسخن‌گفتن با أو ومهربانى كردن باو ، يا غرض بيان عذريست از براي كسى كه داخل شود بمجلسي وخلاف آدابى از أو صادر شود باين كه هر داخل شوندهء را دهشتي وغفلتى روى دهد خصوصاً در مجالس بزرگان وپادشاهان ، پس اگر بآن اعتبار خلاف آدابى از أو صادر شود بايد معذور داشت وممكن است كه غرض اين باشد كه هر كه را كه بجائى اوّل داخل شود دهشتي وغفلتى روى دهد پس از آن حال داخل شوندهء قبر را بايد استنباط نمود ودر فكر تهيه وتدارك آن بود .\r\n\r\n7271 لكلّ سيّئة عقاب .\r\nاز براي هر گناهى وكار بدى عقاب وجزاى بدى باشد ، پس از آن انديشه بايد نمود .\r\n\r\n7272 لكلّ غيبة اياب .\r\nاز براي هر غايب‌شدنى برگشتنى باشد ، غرض اميدوار ساختن جمعيست كه دولتي « 1 » از ايشان برود باين كه نوميد نبايد بود از براي هر پنهان شدني برگشتنى باشد ، يا غرض بيان حال غيبت بمرگ است واين كه آن را البتة برگشتنى در عقب باشد پس در تهيه وتدارك آن بايد بود .\r\n\r\n7273 لكلّ قول جواب .\r\nاز براي هر سخنى جوابي باشد ، يعنى هر سخنى را جواب خاصّى باشد كه آن را در جواب آن بايد گفت پس هرگاه سخنى بكسى بگويند بايد كه أو تأمّل كند تا آنچه مناسب جواب آن باشد بگويد وبىتأمل جواب نگويد « 2 » .\r\n\r\n\r\n","description":"","footnote":"\r\n( 1 ) ممكن است كه اين كلمه « دوستى » خوانده شود زيرا قرائت آن درست روشن نيست .\r\n( 2 ) سعدى در اين باب نيكو سروده است .\r\n « هر كه تأمل نكند در جواب * بيشتر آيد سخنش ناصواب » \r\n","page_name":" 11 ","page_number":13},
  {"content":"\r\n\r\n\r\n7274 لكلّ حىّ داء .\r\nاز براي هر زنده بيماريى باشد ، مراد تسلى بيماران است واين كه آدمي بايد كه تن بآن در دهد هر زندهء را بغير حق تعالى ناچارست از آن ، ونمىشود كه بيماريى رو ندهد .\r\n\r\n7275 لكلّ علة دواء .\r\nاز براي هر بيماريى دوايى باشد ، مراد اينست كه حق تعالى از براي هر بيماريى دوايى آفريده نهايت گاه هست ، كه طبيب نمىداند آنرا يا در تشخيص مرض خطا ميكند .\r\n\r\n7276 لكلّ اجل حضور .\r\nاز براي هر مرگى حاضر شدني باشد ، مراد اينست كه از مرگ غافل نبايد بود ودر تهيه وتدارك آن بايد بود چه هر چند دير رسد آخر برسد وچارهء از آن نباشد .\r\n\r\n7277 لكلّ امل غرور .\r\nاز براي هر اميدى فريب دادنى باشد ، مراد منع از آرزوها واميدهاست واين كه آنها فريب مىدهد آدمي را ومشغول مىسازد بطلب آنها ، وباز مىدارد از سعى از براي آخرت .\r\n\r\n7278 لكلّ نفس حمام .\r\nاز براي هر نفسي مرگى باشد ، مراد اينست كه هر نفسي را از مرگ چارهء نيست ، پس هميشه بايد كه در تهيهء آن باشد .\r\n\r\n7279 لكلّ ظالم انتقام .\r\nاز براي هر ستم‌كنندهء انتقامى باشد ، مراد منع از ستم است واين كه نمىشود كه انتقام آن كشيده نشود در دنيا يا آخرت يا هر دو .\r\n\r\n","description":"","footnote":"","page_name":" 12 ","page_number":14},
  {"content":"\r\n\r\n\r\n7280 لكلّ أمر أدب .\r\nاز براي هر كارى أدبي باشد ، يعنى از براي هر كارى طريقهء نيكوئى باشد كه بر آن نحو بايد كرده شود واگر بر وجه ديگر كرده شود نيكو نباشد چنانكه در شرع أقدس از براي أكثر كارها آداب نقل شده ، پس بايد كه رعايت آنها كرده در غير آنها نيز آدابى را كه عقل مستحسن شمارد يا در عرف رعايت شود بايد رعايت شود .\r\nودر بعضي نسخه‌ها « لكلّ امرء ارب » است ، وبنا بر اين معنى اينست كه :\r\nاز براي هر مردى حاجتي باشد ، يعنى هيچ كس بغير حقّ تعالى بىحاجتى نباشد پس گمان مكنيد كه كسى را در دنيا رفاه تامّى باشد وأصلا محتاج نباشه ، وممكن است كه معنى اين باشد كه : از براي هر مردى عقلي باشد يعنى عقلي باشد كه كافى باشد از براي هدايت أو اگر كار فرمايد آنرا وعمل كند بآن .\r\n\r\n7281 لكلّ شيء سبب .\r\nاز براي هر چيزى سببي باشد ، يعنى هر چيزى سببي دارد كه بسبب آن حاصل شود وبىآن نشود پس هرگاه كسى خواهد كه تحصيل آن بكند بايد كه تأمّل كند تا سبب آنرا بيابد وآنرا از راه سبب آن طلب كند كه اگر از راه ديگر طلب كند سعى أو بيحاصل باشد .\r\n\r\n7282 لكلّ ضلّة علّة .\r\nاز براي هر گمراهيى علتي باشد ، يعنى حق تعالى هيچ كسى را گمراه خلق نكرده بلكه بر راه راست وقابل اختيار آن آفريده وهر گمراهيى را سببي باشد مثل حبّ مال يا جاه يا پيروى پدران وأمثال اينها ، واگر كسى آنها را از خود زايل كند وخود را در هر باب مخلى بطبع گرداند وراه است جويد البتة آنرا يابد وگمراه نشود .\r\n\r\n7283 لكلّ كثرة قلّة .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nاز براي هر بسياريى كميى باشد ، مراد اينست كه ببسيارى مال يا أولاد وأعوان وأنصار ومانند آنها مغرور نبايد شد هر بسياريى را كميى در عقب باشد ودر اندك وقتي بكمى مبدّل شود .\r\n\r\n7284 لكلّ ناكث شبهة .\r\nاز براي هر شكنندهء عهدي شبههء است ، يعنى هر كه عهد وپيمانى را كه كرده باشد بشكند البتة شبههء از براي خود پيدا ميكند كه متوسّل بآن شود تا اين كه نقض عهد أو چندان قبيح ننمايد پس هر گاه آنكه با أو عهد وپيمان كرده خواهد با أو جنگ وجدال كند بايد كه حلّ شبههء أو تواند كرد تا أو را حجتي نباشد .\r\n\r\n7285 لكلّ دولة برهة .\r\nاز براي هر دولتي زمانيست ، يعنى زماني مقدّر كه زياد وكم نمىشود ، يا اين كه از براي هر دولتي قدريست از زمان وهيچ دولتي پاينده نماند پس بآن مغرور نبايد شد .\r\n\r\n7286 لكلّ حىّ موت .\r\nاز براي هر زندهء مردنى باشد ، يعنى ناچارست از آن پس بايد كه آدمي در تهيهء آن باشد ، وممكن است كه غرض مجرّد اخبار از اين باشد كه هر زندهء بغير حقّ تعالى جاويد نمىماند البتة مىميرد خواه از انس باشد وخواه از ملائكة وجنّ .\r\n\r\n7287 لكلّ شيء فوت .\r\nاز براي هر چيزى فوتى است يعنى ناياب شدني پس بمال وجاه وأمثال آنها مغرور نبايد شد ، در اندك وقتي زايل گردد ، وممكن است كه غرض مجرّد إخبار از اين باشد كه هر چيز بغير حقّ تعالى البتة فانى شود تا اين كه بغير از أو تعالى شأنه هيچ موجودى نماند چنانكه در اوّل نيز همين أو موجود بود وبا أو موجود ديگر نبود چنانكه اين معنى در كلمات ديگر نيز از آن حضرت صلوات اللّه وسلامه عليه واقع شده .\r\n\r\n","description":"","footnote":"","page_name":" 14 ","page_number":16},
  {"content":"\r\n\r\n\r\n7288 لكلّ اقبال ادبار .\r\nاز براي هر اقبالى ادبارى باشد غرض اينست كه باقبال وروآوردن دولتها مغرور نبايد شد هر اقبال ورو آوردنى را ادبار وپشت گردانيدنى باشد .\r\n\r\n7289 لكلّ مصاب اصطبار .\r\nاز براي هر مصيبت رسيده شدهء شكيباييست ، مراد اينست كه حق تعالى هر كه را مصيبتى باو برسد قدرى صبر باو بدهد كه اگر آن نباشد تحمل آن مصيبت نتواند كرد وهمهء مصيبت زدگان در آن قدر شريكند وتفاوت در قدر زايد بر آنست بعضي زيادة بر آن نيز صبر آورند بمرتبهء كه أصلا جزع نكنند وبعضي قدرى جزع كنند پس هر كه آن قدر زايد در أو بيشتر باشد اجر وثواب أو كاملتر باشد .\r\n\r\n7290 لكلّ كبد حرقة .\r\nاز براي هر جگرى سوزشى است ، مراد اينست كه هر كه را ستمى رسد خواه خوب باشد وخواه بد جگر أو را سوزشى باشد كه با آن سوز هرگاه نفرين كند بر آن ستمكار در گيرد ومستجاب گردد ، پس از آن حذر بايد كرد .\r\n\r\n7291 لكلّ شيء حيلة .\r\nاز براي هر چيز چارهء هست ، يعنى حق تعالى از براي هر چيز كه خواسته وتكليف بآن كرده يا ضرور شود كه كسى بكند چارهء قرار داده كه بآن مىتوان كرد آنرا ، وكسى را هرگز مضطرّ نمىسازد ، پس آدمي در هر كار بايد كه تأمّل كند تا چارهء آنرا بيابد .\r\n\r\n7292 لكلّ جمع فرقة .\r\nاز براي هر جمعيتى پراكندگيى باشد غرض اينست كه بجمعيتها مغرور نبايد شد\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nهر جمعيتى را پراكندگيى باشد ، وهمچنين دل بهيچ جمعيتى نبايد بست وپراكندگى آنرا بايد بخود قرار داد .\r\n\r\n7293 لكلّ مقام مقال .\r\nاز براي هر مقامي سخن گفتنى است « 1 » ، يعنى هر سخن را در هر مقامي نتوان گفت بسا باشد كه سخنى در مقامي ومجلسي بسيار خوش آيد ودر مقام ومحفل ديگر بغايت زشت وقبيح نمايد ، پس آدمي هر سخنى كه گويد بايد كه تأمّل كند در آن كه مبادا مناسب آن مقام نباشد .\r\n\r\n7294 لكلّ امر مآل .\r\nاز براي هر كارى عاقبتى باشد يعنى هر كارى را عاقبتى باشد نيكو يا زشت ، پس هر كارى را كه كسى خواهد كه بكند بايد كه نظر در عاقبت آن كند كه مبادا عاقبت آن بد باشد .\r\n\r\n7295 لكلّ شيء حيلة ، وحيلة المنطق الصدق .\r\nاز براي هر چيزى چاره‌ايست ، وچارهء منطق يعنى سخن راستگوئيست ، يعنى هر چيز چارهء دارد كه بآن دفع گزند از آن مىتوان كرد وچارهء منطق راستگوئيست هرگاه آدمي راست گويد از آن سخن گزندى باو نرسد وضررى بر آن مترتّب نگردد واين در وقتيست كه مضطرّ شود بسخن گفتن كه در آن وقت بايد كه آنچه راست باشد بگويد ودروغ نگويد كه در چنين وقتي هرگاه راست گويد ضررى باو نرسد نه اين كه در هر وقت آنچه راست باشد توان گفت ، بسا باشد كه سخنى هر چند راست باشد نبايد گفت وبر گفتن آن ضرر عظيم مترتّب گردد . ودر بعضي نسخه‌ها بجاى « حيلة وحيلة » : « حلية وحلية » است ، وبنا بر اين معنى اينست كه : از براي هر چيز زيوريست وزيور سخن راستگوئيست ، واين ظاهرترست .\r\n\r\n\r\n","description":"","footnote":"\r\n( 1 ) مناسب اين مضمون بلكه معنى آنست : « هر سخن جائى وهر نكته مكاني دارد » .\r\n","page_name":" 16 ","page_number":18},
  {"content":"\r\n\r\n\r\n7296 لكلّ دين خلق وخلق الايمان الرّفق .\r\nاز براي هر ديني خوبيست وخوى ايمان همواريست ، يعنى در هر دين خو وخصلتى است كه در آن دين امر شده بآن وتأكيد شده در آن وبر گزيده شده بر ساير خصلتهاى نيكو ، وآن خو وخصلت در دين ايمان هموارى ونرمى كردنست با مردم .\r\n\r\n7297 لكلّ شيء من الدّنيا انقضاء وفناء .\r\nاز براي هر چيزى از دنيا گذشتنى وفانى شدنيست ، پس بهيچ نعمت آن مغرور نبايد شد ودل نبايد بست ، واز هيچ زحمت ومحنت آن نيز اندوهگين نبايد بود .\r\n\r\n7298 لكلّ شيء من الآخرة خلود وبقاء .\r\nاز براي هر چيزى از آخرت پايندگى وباقي بود نيست ، پس طلب آن نعمتها بايد كرد كه پاينده است وزوال را به آنها راهى نيست .\r\n\r\n7299 لكلّ أمر عاقبة حلوة أو مرّة .\r\nاز براي هر كارى عاقبتى است شيرين يا تلخ ، غرض اينست كه هر كارى را كه كسى خواهد كه بكند بايد كه ملاحظهء عاقبت آن كند كه از آنها نباشد كه عاقبت تلخ داشته باشد .\r\n\r\n7300 لكلّ شيء غاية ، وغاية المرء عقله .\r\nاز براي هر چيز غايتيست وغايت مرد يعنى آدمي يا مرد عقل اوست ، « غايت » بمعنى نهايت وپايان آمده وبمعنى علّت چيزى كه وجود آن چيز از براي آن باشد نيز آمده ، وبنا بر اوّل ممكن است كه مراد اين باشد كه نهايت فضايل مرد وبالاترين آنها عقل اوست ، يعنى قوّهء مدركهء أو يا إدراك أو ، چه عقل بهر دو معنى آمده وبنا بر دويم مراد اينست كه علّت غائى وجود مرد عقل اوست ، چه ظاهرست كه وجود أو از براي علوم ومعارف وعباداتى است كه موقوف بر آنهاست وآنها بعقل\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nبمعنى قوّهء مدركه حاصل شود پس بآن اعتبار آن قوّه را علّت غائى وجود أو مىتوان گفت ، واگر مراد بعقل معنى دويم باشد يعنى أصل ادراك ، پس علت غائى بودن آن ظاهرست ومحتاج بتوجيه مذكور نيست .\r\n\r\n7301 لكلّ شيء زكاة ، وزكاة العقل احتمال الجهال .\r\nاز براي هر چيز زكاتيست وزكاة عقل احتمال نادانانست ، « زكاة » چنانكه مكرّر مذكور شد دادن قدرى از مال است كه امر شده بدادن آن بمستحقين با شرايط آن از براي پاكيزه شدن آن مال يا نموّ وفزايش آن ، ودر بعضي چيزهاى ديگر نيز چون صرف آنها در بعضي مصارف خير باعث پاكيزگى يا نموّ وفزايش آنها مىشود آن را زكاة آن مىگويند چنانكه وارد شده كه « زكاة زر أبى « 1 » عاريه‌دادن آنهاست » ودر اين كلام معجز نظام فرموده‌اند كه : از براي هر چيز زكاتى هست يعنى مصرف خيرى مقرّر شده كه صرف آن در آن بمنزلهء زكاة آنست و « زكاة عقل احتمال نادانست » يعنى بر خود گرفتن ايشان وتربيت كردن وتعليم نمودن يعنى صرف عاقل قدرى از أوقات خود را در اين مصرف بمنزلهء دادن زكاة عقل خودست وباعث پاكيزگى يا فزايش عقل اوست ، واحتمال دارد كه مراد به « احتمال نادانان » تحمل كردن از ايشان باشد ودر گذشتن از بىآدابيها باشد كه از ايشان صادر شود وانتقام نكشيدن از آنها ، چه اين معنييست مستحسن عقل ، پس عمل كردن باين حكم عقل بمنزلهء زكاة آن باشد وصرف آن در مصرف خيرى كه باعث پاكيزگى يا فزايش آن باشد .\r\n\r\n7302 لكلّ شيء فضيلة ، وفضيلة الكرام اصطناع الرجال .\r\nاز براي هر چيز فضيلتى باشد وفضيلت كريمان إحسان كردن بمردانست ، « فضيلت » چنانكه مكرّر مذكور شد صفت نيكويى را گويند كه باعث زيادتى مرتبهء صاحب خود باشد وبرترى آن ، ومراد به « كريمان » مردم گرامى بلند مرتبه است\r\n\r\n\r\n","description":"","footnote":"\r\n( 1 ) كذا ، پس از قبيل اخبارى خواهد بود كه در تفسير « يمنعون الماعون » وارد شده است .\r\n","page_name":" 18 ","page_number":20},
  {"content":"\r\n\r\nيا أهل جود وكرم ، ومراد به « مردان » مردان كامل است كه أهليّت احسان داشته باشند و « بودن إحسان بايشان فضيلت كريمان ، يعنى عمدهء فضايل ايشان » ظاهرست .\r\n\r\n7303 لكلّ شيء آفة ، وآفة الخير قرين السوء .\r\nاز براي هر چيز آفتيست وآفت خير همنشين بد است ، چون همنشين بد منع ميكند همنشين خود را از خيرات ، آنرا « آفت خير » فرموده‌اند ، وممكن است كه « الخيّر » بتشديد يا خوانده شود وبنا بر اين ترجمه اينست كه : آفت صاحب خير همنشين بدست كه أو را منع ميكند از خير وترغيب مىنمايد بشرّ .\r\n\r\n7304 لكلّ شيء نكد ، ونكد العمر مقارنة العدوّ .\r\nاز براي هر چيز سختىاى ودشواريى باشد وسختى ودشوارى زندگانى همنشينى با دشمن است .\r\n\r\n7305 لكلّ رزق سبب فاجملوا في الطلب .\r\nاز براي هر روزيى سببي است پس ميانه روى كنيد در طلب ، مراد اينست كه چون هر روزيى را سببي باشد پس ناچار طلب آن بيكى از أسباب آن بايد كرد ، نهايت ميانه روى بايد كرد در آن وجدّ واهتمام زياد نبايد داشت كه آن شرعا وعقلا مذموم است .\r\n\r\n7306 لكلّ انسان ارب فابعدوا عن الرّيب « 1 » .\r\nاز براي هر آدمي حاجتي باشد پس دورى كنيد از ريب ، ظاهر اينست كه مراد به « ريب » در اينجا قلق واضطراب باشد ، ومراد اين باشد كه كسى نيست كه أو را حاجتي نباشد پس اگر شما را حاجتي رو دهد بسبب آن قلق واضطرابى مكنيد كه آنرا خصوصيتى بشما نباشد ، بمنزلهء بليه‌ايست عامّ وبليه هرگاه عامّ شد نيكو مىشود\r\n\r\n\r\n","description":"","footnote":"\r\n( 1 ) كذا بخطّ شارح ( ره ) صريحا ، ومىتوان نيز بكسر راء وفتح ياء خواند كه جمع « ريبه » باشد .\r\n","page_name":" 19 ","page_number":21},
  {"content":"\r\n\r\nچنانكه مشهورست « 1 » . وسبب قلق واضطرابى نمىشود .\r\nوممكن است كه مراد اين باشد كه هرگاه هر كسى را حاجتي باشد پس اگر شما سعى كنيد در حاجت خود قصورى ندارد ، نهايت قلق واضطرابى مكنيد در آن وميانه روى كنيد چنانكه در فقرهء سابق مذكور شد .\r\nونيز ممكن است كه « ارب » در اينجا بمعنى عقل باشد و « ريب » همان بمعنى قلق واضطراب باشد ومراد اين باشد كه از براي هر آدمي عقلي باشد پس دورى كنيد از قلق واضطراب ، زيرا كه هر عقلي حكم ميكند باين كه آنرا ثمرهء بغير زيان وخسران نباشد ، يا اين كه « ريب » بمعنى شكّ باشد ومراد اين باشد كه از براي هر آدمي عقلي باشد كه كافى باشد أو را از براي تحصيل يقين بمعارف إلهيه يا راه راست ، پس دورى كنيد از شكّ در آنها وتحصيل يقين كنيد به آنها .\r\n\r\n7307 لكلّ امرء يوم لا يعدوه .\r\nاز براي هر آدمي يا مردى روزيست كه در نمىگذرد از آن ، ممكن است كه ذكر « روز » بر سبيل مثال باشد چنانكه ذكر مرد نيز بنا بر احتمال دويم بر سبيل مثال است ومراد اين باشد كه : از براي هر كس وقت مرگى باشد كه در نمىگذرد از آن ، يا مراد اين باشد كه : روز آخر عمرى باشد كه بروز ديگر نرسد .\r\n\r\n7308 لكلّ أحد سائق من اجله يحدوه .\r\nاز براي هر كسى كشندهء هست از اجل أو كه مىكشد أو را ، چون از براي هر كسى « اجلى » يعنى وقت مرگى مقدّر شده كه ناچار مىرود تا بآن برسد پس گويا أجل أو كشندهء اوست ومىكشد أو را تا بمرگ برساند ، وممكن است كه « يحدوه » بمعنى « مىكشد أو را » نباشد بلكه باين معنى باشد كه « حدى مىگويد از براي أو » و « حدى » خوانندگيى است كه ميكنند از براي شتر تا اين كه تند برود ، و « حدى خواندن اجل »\r\n\r\n\r\n","description":"","footnote":"\r\n( 1 ) نصّ عربى آن اينست : « البلية إذا عمّت طابت » .\r\n","page_name":" 20 ","page_number":22},
  {"content":"\r\n\r\nكناية از تند بردن آن باشد چنانكه « حدى » باعث تند رفتن شتر مىشود .\r\n\r\n7309 لكلّ مثن على من اثنى عليه مثوبة من جزاء أو عارفة « 1 » من عطاء .\r\nاز براي هر ستايش كنندهء بر كسى كه ستايش أو كرده جزاى نيكيست از جزا ، يا خيرى از بخشش ، يعنى بر كسى كه ستايش أو كرده اينست كه بعد از آن جزاى نيكى بدهد أو را ، يا اين كه قبل از آن خيرى رسانيده باشد باو وبخششى كرده باشد باو كه آن ستايش بعوض آن باشد ، وممكن است كه مراد بأوّل جزاى نيكى باشد غير بخشش از ساير احسانها ، وبدويم خصوص عطا وبخشش ، وحاصل اين باشد كه بر اوست كه بجزاى آن احسانى باو بكند يا عطا وبخششى .\r\n\r\n7310 لكلّ عمل جزاء فاجعلوا عملكم لما يبقى ، وذروا ما يفنى .\r\nاز براي هر عملي پاداشى است پس بگردانيد عمل خود را از براي آنچه باقي مىماند ، وواگذاريد آنچه را فانى مىشود ، يعنى آنچه را كنيد از براي پاداش أخروي كنيد كه پاينده وباقيست نه دنيوي كه زايل وفانيست .\r\n\r\n7311 لكلّ شيء بذر ، وبذر الشرّ الشره .\r\nاز براي هر چيزى تخمى است وتخم شرّ يعنى بدى شره است يعنى غلبهء حرص ، يعنى غلبهء حرص منشأ بديها مىشود وبمنزلهء تخمى است كه بكارند واز آن بدى برويد .\r\n\r\n7312 لكلّ ظالم عقوبة لا تعدوه ، وصرعة لا تخطوه .\r\nاز براي هر ستمگرى عقوبتي باشد كه در نگذرد از أو وافتادنى باشد كه تجاوز نكند از أو ، يعنى البتة برسند باو وگرفتار شود أو به آنها ، ومراد به « افتادن » افتادن\r\n\r\n\r\n","description":"","footnote":"\r\n( 1 ) شارح ( ره ) « عارفة » را اعراب نگذاشته است وشايد بتصور اين باشد كه مىتوان آنرا هم برفع خواند تا عطف بر « مثوبة » باشد وهم بجر تا عطف بر « جزاء » باشد ، وآن توهم است .\r\n","page_name":" 21 ","page_number":23},
  {"content":"\r\n\r\nدر بلا وعذاب ونكال باشد وآن هم تأكيد « عقوبت » است يا مراد به « عقوبت » عقوبت أخرويست وبه « افتادن » افتادن در بلا وپستى دنيوي .\r\n\r\n7313 لكلّ ظاهر باطن على مثاله ، فمن طاب ظاهره طاب باطنه ، وما خبث ظاهره خبث باطنه .\r\nاز براي هر ظاهري باطني باشد بر مانند آن ، پس كسى كه نيكو باشد ظاهر أو نيكو باشد باطن أو ، وآنچه زشت باشد ظاهر آن زشت باشد باطن آن ، اين نزديكست بمضمون آيهء كريمهء « البلد الطيّب يخرج نباته بإذن ربّه ، والّذى خبث لا يخرج الّا نكدا بلد نيكو بيرون مىآيد سبزهء آن باذن پروردگار آن ، وآنچه پليد باشد بيرون نمىآيد مگر دشوار سخت » وپوشيده نيست كه ممكن است مراد به « ظاهر » صورت وخلقت باشد ونيكويى آن نشان نيكويى باطن باشد وزشتى آن نشان زشتى باطن باشد ، وممكن است كه مراد به « ظاهر » أفعال وأعمال ظاهري باشد وبه « باطن » أخلاق وملكات باطني ، وخوبى آنها علامت خوبى اينها ، وبدى آنها علامت بدى اينها ، وآيهء كريمه نيز تمثيلى از براي هر يك از اينها مىتواند بود ، نهايت بر هر تقدير ظاهر اينست كه حكم أكثرى باشد وكلى نباشد خصوصا بنا بر احتمال اوّل .\r\nواين كلام شريف در نهج البلاغة نيز نقل شده ودر آنجا بعد از اين اينست :\r\nوقد قال الرّسول صلّى اللّه عليه وآله ، انّ الله يحب العبد ويبغض عمله ويحبّ العمل ويبغض بدنه ، يعنى وبتحقيق كه فرموده رسول خدا صلّى اللّه عليه وآله : بدرستى كه خدا دوست مىدارد بنده را ودشمن مىدارد عمل أو را ، ودوست مىدارد عمل را ودشمن مىدارد بدن أو را ، يعنى نسبت ببعضى بندگان چنانست كه دوست مىدارد ايشان را ودشمن مىدارد عمل ايشان را ، ونسبت ببعضى چنين است كه : دوست مىدارد عمل ايشان را ودشمن مىدارد بدن ايشان را ، وپوشيده\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nنيست كه ظاهر كلام اينست كه اين حديث شريف شاهدي باشد از براي كلام سابق وظاهرست كه آن شاهد بر آن بنا بر معنى دويم نمىتواند شد بلكه منافى آنست .\r\nمحقق بحراني اين را اشاره گرفته باين كه :\r\nحكم سابق كلى نيست بلكه اكثريست ، وتكلف وتعسف اين ظاهرست .\r\nوامّا بنا بر معنى اوّل پس اگر چه منافى آن نيست امّا شاهدي نيز بر آن نيست مگر اين كه مؤيّدى باشد از براي آن باعتبار اين كه ظاهر مىشود از اين كه خوبى ديگر در بنده ميباشد بغير از خوبى أعمال ظاهري كه آن خوبى باطن وملكات وأخلاق أو باشد كه بسبب آن حق تعالى دوست مىدارد أو را ودشمن مىدارد أعمال أو را ، پس آنچه فرموده‌اند كه « خوبى صورت وخلقت نشان خوبى باطن است » اين خوبيست ، وهمچنين ظاهر مىشود كه بديى در باطن ميباشد غير بدى اعمال ظاهري كه از آن راه حق تعالى دوست مىدارد عمل را يعنى عمل ظاهري أو را بسبب خوبى آن ، ودشمن مىدارد بدن أو را يعنى أصل ذات أو را باعتبار بدى باطن وملكات وأخلاق أو ، پس آنچه فرموده‌اند كه زشتى صورت وخلقت دليل زشتى باطن است آن زشتى است ، وپوشيده نيست كه بنا بر اين بر طريقهء حكما كه بنفس مجرّدى در آدمي قائل شده‌اند وملكات وأخلاق را صفت آن مىدانند مناسب بجاى « بدن » : « نفس » بود پس تعبير به « بدن » يا باعتبار بطلان طريقهء ايشانست واين كه نفس مجرّدى نباشد چنانكه مذهب متكلمين است ، وبا باعتبار اجراى كلام است بر وفق أفهام عوام « 1 » ، ويا باعتبار اينست كه مراد دشمن داشتن أصل « بدن » است باعتبار زشتى آن ودلالت اين بر زشتى باطن ، وبنا بر اين مراد در اوّل نيز بقرينهء مقابله دوست داشتن أصل بدن است باعتبار نيكوئى آن ودلالت اين بر نيكويى باطن ، وبنا بر اين اين حديث شريف شاهدي باشد بر صريح حكم سابق ، پس ظاهر اينست كه كلام معجز نظام اشاره باشد بتفسير آيهء كريمه واين كه نسبت دوستى ودشمنى ببدن باعتبار دلالت نيكويى وزشتى آنست بر نيكويى وزشتى باطن ، والله تعالى يعلم .\r\n\r\n\r\n","description":"","footnote":"\r\n( 1 ) نظير آنست كه علما در توجيه اين عبارت دعاى ندبه : « وعرجت بروحه إلى سمائك » گفته‌اند .\r\n","page_name":" 23 ","page_number":25},
  {"content":"\r\n\r\nوابن أبي الحديد در شرح خود « ظاهر » را عبارت از ميل بعقل وميل بهوى گرفته و « باطن » را عبارت از ثواب وعقاب آنها كه در اين نشأه پنهانست ودر آخرت ظاهر خواهد شد ، وبنا بر اين ظاهرست كه هر ظاهري را از آنها باطني باشد از اينها ، ومتعرّض ربط حديث مذكور بكلام سابق نشده وهمين تفسيرات را از أصحاب متكلمين خود نقل كرده كه گفته‌اند كه : گاه هست كه حق تعالى مؤمن را دوست مىدارد باين معنى كه ارادهء ثواب دادن أو دارد ، ودشمن مىدارد عملي از اعمال أو را كه صغيرهء باشد از صغائر كه ناخوش باشد نزد خدا ، امّا قادح در ايمان أو نباشد وحسنات أو كفارهء آن شوند ، وگاه هست كه دشمن مىدارد بندهء را باين معنى كه ارادهء عقاب أو را دارد ودوست مىدارد عملي را از أعمال أو مثل طاعتي از طاعات ، ودوستى أو آنرا اينست كه ساقط ميكند بسبب آن بعضي از عقاب أو را .\r\nوتكلف وتعسف اين توجيه نيز وهمچنين آنچه نقل كرده از تفسير حديث شريف بر عارف بصير پوشيده نيست ، والله تعالى يعلم .\r\n\r\n7314 لكلّ داخل دهشة فابدأوا بالسلام .\r\nاز براي هر داخل شوندهء دهشتي باشد پس ابتدأ كنيد بسلام ، يعنى ابتدأ كنيد شما بسلام بر أو تا اصلاح حال أو بشود واز آن دهشت وحيرانى برآيد .\r\n\r\n7315 لكلّ قادم حيرة فابسطوه بالكلام .\r\nاز براي هر قادمى حيرانيى باشد پس گشاده رو گردانيد أو را بسخن گفتن ، يعنى هر كه بمجلسي آيد أو را حيرانيى باشد پس ابتدأ كنيد با أو بسخن گفتن ومهربانى ، تا أو از آن حيرت برآيد وشكفته وگشاده‌رو گردد .\r\n\r\n7316 لكلّ شيء بذر ، وبذر العداوة المزاح .\r\nاز براي هر چيزى تخمى باشد وتخم دشمنى مزاح است ، چون مزاح وخوش‌طبعى بسيار با مردم سبب بدشمنى ايشان مىشود آنرا تخم دشمنى فرمودند كه بمنزلهء تخمى است كه بكارند ودشمنى برويد .\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n\r\n[ حرف لام بلام زايده بلفظ مطلق 
  ]\r\n( از آنچه وارد شده از سخنان حمكت‌آميز حضرت أمير المؤمنين علىّ بن أبي طالب عليه السّلام در حرف لام بلام زايده بلفظ مطلق يعنى بألفاظ مختلف نه بلفظ واحد چنانكه در فصل سابق بود كه همهء فقرات بلفظ « لكلّ » بود . ) فرموده است آن حضرت عليه السّلام :\r\n\r\n7317 للحقّ دولة .\r\nاز براي حقّ دولتي باشد ، « دولت » سلطنت وبزرگى ومال وأمثال آنها را گويند كه مردم از يكديگر فرا گيرند وگاهى با اين باشد وگاهى با آن ، ومراد اينست كه از براي أهل حقّ دولتي خواهد بود عظيم كه آن دولت حضرت صاحب الزّمان صلوات الله وسلامه عليه باشد ، وممكن است كه شامل دولت هر شخصي باشد كه بر دين حق باشد .\r\n\r\n7318 للباطل جولة .\r\nاز براي باطل جولانى باشد . « جولان » بمعنى طواف ودور زدن است ، ومراد اينست كه از براي باطل گردشى باشد كه بزود بسر آيد وزايل گردد چنانكه تتمهء اين كلام معجز نظام كه در كتب ديگر نقل شده اينست كه « ثمّ يضمحلّ » يعنى جولانى دارد وبعد از آن مضمحلّ وباطل مىگردد .\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n\r\n7319 للكلام آفات .\r\nجزاى سخن‌گفتن آفتها باشد يعنى آفتها باشد كه بر آن مترتّب مىگردد ، پس كسى كه خواهد سخن گويد بايد كه نيكو تأمّل كند در آن كه ضررى بر آن مترتّب نشود ، وممكن است كه مراد اين باشد كه از براي سخن گفتن آفتها باشد كه مانع از آن شود مثل تقيه وخوف ، پس اگر كسى در مقامي كه حقّ خود را بيند كه ديگرى مىبرد سخنى نگويد اين دليل اين نمىشود كه آن حقّ أو نباشد ، وهمچنين در نظاير آن .\r\n\r\n7320 للمتكلّم أوقات .\r\nاز براي سخنگو اوقاتيست ، يعنى أوقات مختلفي است بسبب جمعيت خاطر وغير آن از أسباب پس اگر از بليغ كاملى گاهى كلامي صادر شود كه موافق رتبهء أو در بلاغت نباشد أو را معذور بايد داشت گاه باشد كه وقت أو چنان وقتي باشد كه مقتضى آن باشد .\r\n\r\n7321 للباغى صرعة .\r\nاز براي باغي افتادنيست ، يعنى عاقبت از براي أو افتادنى باشد عظيم در بلا وخفت ونكبت در دنيا يا عذاب وعقاب در آخرت يا هر دو ، ومراد به « باغي » ستمگر است يا متكبر وسركش ، يا هر كه از حقّ عدول كرده باشد ، يا دروغگو ، ومعنى آخر بقرينهء مقابله با فقرهء بعد اگر هر دو را با هم فرموده باشند ظاهرترست ، واگر چنان نباشد يكى از معاني ديگر ، چه استعمال « باغي » در آنها شايعترست .\r\n\r\n7322 للصّدق نجعة .\r\nاز براي راستى راحتى است ، يعنى هرگاه كسى سخنى را راست گفته باشد أو را راحتى باشد عظيم باعتبار اين كه خوف آن ندارد كه خلاف آن ظاهر شود وخجل\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nومنفعل گردد ، بخلاف دروغ كه در آن هميشه بيم آن باشد قطع نظر از وزر ووبال آن ، وممكن است كه « نجعه » بضمّ نون بمعنى راحت نباشد بلكه بفتح نون بمعنى اثر كردن باشد ومراد اين باشد كه سخن راست را اثرى باشد در شنونده كه دروغ را آن اثر نباشد واين بحسب لفظ با « صرعة » أوفق است .\r\n\r\n7323 للنفوس حمام « 1 » .\r\nاز براي نفسها مرگى باشد ، يعنى هيچ نفسي را چارهء از آن نيست ، پس بايد كه در تهيه وتدارك آن باشند .\r\n\r\n7324 للظالم انتقام .\r\nاز براي ستمگر انتقامى باشد ، يعنى البتة انتقام ستم أو از أو كشيده شود در دنيا يا آخرت يا هر دو .\r\n\r\n7325 للطالب البالغ لذّة الادراك .\r\nاز براي طلب كنندهء رسنده لذّت دريافتن است ، يعنى هرگاه كسى چيزى را طلب كند وبرسد بآن لذّت دريافت آنرا دريابد .\r\n\r\n7326 للخائب الآئس مضض الهلاك .\r\nاز براي محروم نوميد درد هلاكت است ، يعنى هرگاه كسى طلب چيزى كند ومحروم ونوميد گردد از آن ، دريابد أو ألم ودردى مانند ألم ودرد هلاكت ، ودور نيست كه غرض از اين دو فقره هرگاه با هم فرموده باشند وهر يك در مقامي خاصّ نباشد اين باشد كه : كسى كه طلب بهشت ونعمتهاى آن كند بايد كه كمال سعى واهتمام كند در آن تا اين كه لذّت دريافت چنين مطلبي كه بالاترين همهء\r\n\r\n\r\n","description":"","footnote":"\r\n( 1 ) در أقرب الموارد گفته : « الحمام بالكسر قضاء الموت وقدره » در منتهى الإرب گفته : « حمام ككتاب قضا وقدر مرگ » .\r\n","page_name":" 27 ","page_number":29},
  {"content":"\r\n\r\nمطالب است دريابد ، واگر نه محروم ونوميد ماند وبألم چنان مصيبتى كه عظيمترين مصيبتهاست گرفتار گردد ، نعوذ بالله منه .\r\n\r\n7327 للعادة على كلّ انسان سلطان .\r\nاز براي عادت بر هر آدمي سلطنتى است ، مراد اينست كه هر كه بچيزى عادت كرد آن را تسلطى بر أو بهمرسد كه بغايت دشوار باشد بر أو ترك آن ، پس آدمي بايد كه خود را بكارهاى خير وادارد تا عادت كند به آنها وترك آنها نكند ، واجتناب كند از بديها وعادت به آنها ، واگر نه دشوار شود بر أو ترك آنها وگرفتار گردد به آنها .\r\n\r\n7328 للعاقل في كلّ عمل احسان .\r\nاز براي عاقل در هر عملي احسانيست ، يعنى هر كار أو كار نيكيست كه از أو صادر شود ، يا از براي أو بجزاى هر كارى از أو احسانى خواهد بود ، وبر هر تقدير اين باعتبار اينست كه عاقل كامل كار أو بجز واجبات يا مستحبات يا أمور مباحه نباشد واحسان واجبات ومستحبات ظاهرست ، وأمور مباحه نيز هيچ كارى نيست از آنها كه از براي آن آداب مستحبهء نباشد پس عاقل كامل هر مباحى را كه كند بر وجهي كند كه لا أقلّ متضمن بعضي از آداب مستحبهء آن باشد وبآن اعتبار كار نيكى خواهد بود وجزاى نيكوئى خواهد داشت .\r\n\r\n7329 للجاهل في كلّ حالة خسران .\r\nاز براي جاهل در هر حالتي زيانيست ، زيرا كه باعتبار جهلي كه دارد در هر حالتي كارى كند كه متضمن زيان وخسرانى باشد باعتبار فعل حرامى يا مكروهى در آن ، واگر در حالي هيچ يك از آنها از أو صادر نشود همين كافيست در زيان وخسران أو كه رعايت آداب مستحبهء آن حالت نكند واز اجر وثواب آنها محروم ماند ، چه آن نيز زيان ونقصانيست عظيم .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\n7330 للاعتبار تضرب الأمثال .\r\nاز براي عبرت گرفتن زده مىشود مثلها ، يعنى مثلها كه زده شده در قرآن مجيد وأحاديث مقدّسه از براي دنيا وايمان وكفر وأمثال آنها از براي اينست كه مردم عبرت گيرند ، وآنچه از براي آن مثل خوب زده شده بعمل آورند ، وآنچه از براي آن مثل بد زده شده اجتناب نمايند ، نه اين كه مانند أكثر مردم از گوشى بشنوند واز گوش ديگر بيرون كنند .\r\n\r\n7331 للشدائد تدّخر الرّجال .\r\nاز براي سختيها ذخيرة كرده ميشوند مردان ، يعنى آشنائى ودوستى با مردان از براي اينست كه ذخيرة باشند از براي اين كس در سختيها ، وإمداد وإعانتى كه ايشان را مقدور وميسر باشد بعمل آوردند ، پس هر كه چنين نباشد آشنائى ودوستى با أو لغو وعبث است وأو در حقيقت مرد نيست .\r\n\r\n7332 للظّالم بكفّه عضّة .\r\nاز براي ستمگر است دندان گرفتن دست خود ، يعنى در روز قيامت از روى حسرت وندامت در وقتي كه جزاى ستم خود را مىبيند ، وممكن است كه ترجمه اين باشد كه : از براي ستمگرست در دست أو دندان گرفتنى ، يعنى آنچه در دست أو باقي مىماند از آنچه بظلم وستم گرفته دندان گرفتنى است كه در روز قيامت دست خود را بدندان خود خواهد گزيد از راه حسرت وندامت ، واين معنى شايد ظاهرتر باشد بنا بر اين كه شايع بنا بر معنى اوّل « على كفه » است نه « بكفه » چنانكه در قرآن مجيد فرموده : « يوم يعض الظّالم على يديه روزى كه مىگزد بدندان ستمگر دستهاى خود را » .\r\n\r\n7333 للمستحلى لذّة الدّنيا غصة .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\nاز براي شيرين شمرندهء لذّت دنيا غصه ايست ، « غصه » چنانكه مكرّر مذكور شد چيزى را گويند كه در گلو ماند مانند استخوانى يا لقمهء وشايع شده استعمال آن در هر اندوه عظيمى ، ومراد اينست كه كسى كه لذّت دنيا را شيرين شمارد وطلب آن كند خواهد بود از براي أو غصهء در وقتي كه همهء آنها فانى شده ووزر ووبال آنها باقي مانده ، وممكن است كه مراد اين باشد كه در دنيا نيز از براي أو بغير غصه چيزى نباشد چه هيچ لذّتى از لذّتهاى آن نيست كه آميخته بغصهء نباشد وبا وجود آن لذّتى نمىماند پس در حقيقت از براي أو بغير غصه چيزى نباشد .\r\n\r\n7334 للعاقل في كلّ كلمة نبل .\r\nاز براي عاقل در هر سخنى نبلى است ، « نبل » بضمّ نون وسكون باء يك نقطه چنانكه مكرّر مذكور شد بمعنى تندى فطنت است يا نجابت ، يعنى از هر سخن أو تندى فطنت أو يا نجابت أو ظاهر مىشود .\r\n\r\n7335 للحازم في كلّ فعل فضل .\r\nاز براي دور انديش در هر كارى فضلى است ، يعنى افزونى مرتبهء ، يعنى دورانديش هر كارى كه كند كارى باشد كه مرتبهء أو را افزون كند باعتبار اين كه متضمن اجر وثوابي باشد چه دور انديش بغير واجبات ومستحبات ومباحات نكند واجر وثواب واجبات ومستحبات ظاهرست وهر مباحى را نيز بروشى مىتوان كرد كه متضمن چندين مستحب از آداب آن باشد وكسى كه دور انديش باشد چنان كند پس در هر كارى كه كند از براي أو افزونى مرتبهء باشد .\r\n\r\n7336 للأحمق مع كلّ قول يمين .\r\nاز براي أحمق در هر سخنى قسمي است ، يعنى در هر سخنى كه گويد قسمتى با آن ياد كند خواه راست وخواهد دروغ چنانكه مشاهده مىشود از أحمقان يعنى كم عقلان .\r\n\r\n","description":"","footnote":"","page_name":" 30 ","page_number":32},
  {"content":"\r\n\r\n\r\n7337 لرسل اللّه في كلّ حكم تبيين .\r\nاز براي پيغمبرانست در هر حكمي بيان نمودنى ، يعنى هر حكمي را از براي أمّت خود بيان كرده‌اند وواضح نموده‌اند وهيچ حكمي از أحكام را مهمل ومجمل نگذاشته‌اند ، نهايت بعضي از آنها را همين از براي أوصيا يا بعضي خواصّ خود بيان كرده‌اند وديگران را بايست كه از ايشان فرا گيرند .\r\n\r\n7338 للكيّس في كلّ شيء اتّعاظ .\r\nاز براي زيرك در هر چيزى پند گرفتنى است ، يعنى در هر چيزى تفكّر وتدبّر كند واز آن پندى گيرد كه بكار أو آيد « 1 » .\r\n\r\n7339 للعاقل في كلّ عمل ارتياض .\r\nاز براي عاقل در هر عملي رياضت كشيدنيست ، « رياضت » در أصل بمعنى رام كردن چارپايانست وبراه آوردن آنها ومنع آنها از حركات نالايق ، ومراد در اينجا رام كردن نفس است از براي أطاعت وفرمانبردارى حق تعالى ، ومنع آن از اعمال وافعال ناشايست وملكات وخصال نكوهيده ، وزينت دادن آن باخلاق وصفات حميده ، ومراد اينست كه : عاقل هر كارى كه كند كارى باشد كه متضمن أمرى از آن أمور باشد وكارى كه آنرا دخلى در تكميل نفس أو نباشد نكند حتى اين كه أمور مباحه را نيز عاقل بروشى كند كه متضمن أطاعت وفرمانبردارى حق تعالى باشد ومنع از عصيان أو تعالى شأنه .\r\n\r\n7340 للقلوب خواطر سوء ، والعقول تزجر عنها .\r\nاز براي دلها خاطرهاى بد باشد وعقلها منع ميكند از آنها ، « خاطر » چيزى را\r\n\r\n\r\n","description":"","footnote":"\r\n( 1 ) نزديك باينست قول سعدى ( ليكن فقط در بارهء كلام ) :\r\n « نگويند از سر بازيچه حرفى * كز آن پندى نگيرد صاحب هوش »\r\n« وگر صد باب حكمت پيش نادان * بخوانند آيدش بازيچه در گوش » \r\n","page_name":" 31 ","page_number":33},
  {"content":"\r\n\r\nگويند كه در دل در آيد ، ومراد اينست كه نمىشود كه در دلها وسوسه‌هاى بد يا قصدهاى بد در نيايد نهايت عقل منع ميكند از آنها ، يعنى حكم ميكند بفساد وبطلان آن وسوسه‌ها ، يا منع ميكند از عمل كردن بآن قصدها .\r\n\r\n7341 للنّفوس طبائع سوء والحكمة تنهى عنها .\r\nاز براي نفسها خويهاى بد باشد وحكمت نهى ميكند از آنها ، مراد به « حكمت » علم راست درست است و « نهى كردن آن از خويهاى بد » نهى كردن آنست از عمل كردن بمقتضاى آنها ، يا نهى كردن از أصل آنها وداشتن نفس بر سلب آنها از خود .\r\n\r\n7342 لبغضنا أمواج « 1 » من سخط اللّه سبحانه .\r\nاز براي دشمنى ما موجهائيست از درياى غضب خداى سبحانه .\r\n\r\n7343 للمجترئ على المعاصي نقم من عذاب اللّه سبحانه .\r\nاز براي دليرى كننده بر معاصي انتقامها وعقوبتهاست از عذاب خداى سبحانه .\r\n\r\n7344 لقد كاشفتكم الدنيا الغطاء ، وآذنتكم على سواء .\r\nهر آينه بتحقيق كه برداشته دنيا از براي شما پرده را ، واعلام كرده شما را بر تساوى ، يعنى برداشته از براي شما پردهء خفا را از بىاعتبارى خود وبدى حرص بر آن ، واعلام كرده شما همه را بآن بر سبيل تساوى بي اين كه مخصوص ساخته باشد بآن بعضي را دون بعضي ، چه هر كه را اندك عقلي باشد ومشاهدهء تغيرات وتبدّلات پردرد وآلام آن كند ، بىاعتبارى آن وهمچنين بدى حرص بر چنين أمرى خوار بىاعتبار ظاهر وهويدا باشد وخفائى در آن نماند .\r\n\r\n\r\n","description":"","footnote":"\r\n( 1 ) گمان ميكنم كه واعظ قزوينى - رضوان اللّه عليه - اين عبارت را : « أقطاب أفلاك عزّتند وأمواج درياى رحمت » كه در مقام وصف ائمّهء معصومين عليهم السلام در مقدّمهء جلد اوّل كتاب شريف « أبواب الجنان » كه از كتب بسيار نفيس بلكه بىمثل ونظير در موعظه وتهذيب اخلاق است تعبير كرده أصل آن استعاره وتشبيه را از اين حديث شريف فرا گرفته است .\r\n","page_name":" 32 ","page_number":34},
  {"content":"\r\n\r\n\r\n7345 لقد رقّعت « 1 » مدرعتى « 2 » هذه حتّى استحييت من راقعها ، فقال لي قائل : الا تنبذها « 3 » ! ؟ فقلت له : اعزب عنّى على « 4 » الصّباح يحمد القوم السرى .\r\nهر آينه بتحقيق كه دادم پينه زدند اين جامهء پشمينهء خود را تا اين كه شرم كردم از پينه زنندهء آن ، پس گفت مرا گويندهء : كه خوب است كه بيندازى اين جامه را ، يا اين كه آيا نمىاندازى اين را ؟ - پس گفتم مر أو را : دور شو از من زيرا كه هنگام صباح ستايش ميكنند قوم شبگير را « هنگام صباح ستايش ميكنند ، تا آخر » مثلي است كه مىزنند از براي كسى كه متحمل شود مشقتى را از براي اين كه برسد براحتى چنانكه جمعى كه در سفرها شبگير « 5 » كنند متحمل ميشوند مشقت آن را وصباح ميكنند براحت وآسايش در منزل ومدح وستايش ميكنند آن شبگير خود را ، ومراد در اينجا اينست كه بر خود گذاشتن من اين تعب را از براي راحت وآسايش در آن سراى است .\r\n\r\n7346 لقد بصّرتم ان ابصرتم ، وأسمعتم ان سمعتم ، وهديتم ان اهتديتم .\r\nهر آينه بتحقيق كه بينا گردانيده شده‌ايد اگر بينا شويد ، وشنوانيده شده‌ايد\r\n\r\n\r\n","description":"","footnote":"\r\n( 1 ) اين كلام شريف آخر خطبه‌ايست از آن حضرت در باب تزهيد از دنيا واعراض از زخارف وزبارج آن ، طالب ملاحظهء آن رجوع كند بنهج البلاغة ( شرح ابن أبي الحديد ، جلد دوم چاپ أول مصر ص 469 - 472 ) .\r\n( 2 ) در منتهى الإرب گفته : « مدرعه كمكنسه جامه ايست ولا يكون الا من صوف » .\r\nودر أقرب الموارد گفته : « المدرعة بالكسر الدّراعة وهي كرّمانة جبّة مشقوقة المقدّم ولا تكون الّا من صوف » .\r\n( 3 ) در أقرب الموارد گفته : « نبذ الشيء من يد ، ( كضرب ) نبذا طرحه ورمى به وزاد الرّاغب : لقلة الاعتداد به » .\r\n( 4 ) در نهج البلاغة ودر مجمع الأمثال مىدانى وساير كتب أدب بجاى « على » : « عند » .\r\n( 5 ) در برهان قاطع ضمن ذكر معاني « شبگير » گفته : « راهى شدن پيش از سحر وبعد از نيمشب را نيز شبگير گويند » .\r\n","page_name":" 33 ","page_number":35},
  {"content":"\r\n\r\nاگر بشنويد ، وراه نموده شده‌ايد اگر راه يابيد ، مراد اينست كه آنچه از جانب حق تعالى در كار باشد از براي بينا گردانيدن شما وشنوانيدن شما وراه نمودن شما بعمل آمده باعطاى شعور وعقل وارسال پيغمبران مرسل ونصب خلفاى ايشان ، وآن قدر كه بعمل آمده كافيست اگر متوجّه شويد شما ونگاه كنيد وگوش اندازيد وبپذيريد راه نمائى را واعراض نكنيد از اينها بسبب متابعت هوا وهوس وحبّ دنيا وزخارف آن .\r\n\r\n7347 لدنياكم عندي أهون من عراق « 1 » خنزير على يد مجذوم .\r\nهر آينه بتحقيق كه دنياي شما نزد من خوارترست از استخوانهاى گوشت گرفته شدهء خوكى كه در دست مجذومى باشد ، يعنى صاحب كوفت جذام كه همهء طبايع متنفّرست از آن ، وشرعا امر شده بگريختن از آن مانند گريختن از شير .\r\nوفرموده است آن حضرت عليه السلام مر كسى را كه كوچك مىشمرده أو را از مانند سخن أو ، يعنى كسى كه سخنى گفته بوده كه گفتن آن زيادة بوده از مرتبهء أو ، وأو را رتبهء اين نبوده كه مانند آن سخن گويد .\r\n\r\n7348 لقد طرت شكيراً « 2 » وهدرت صقاً « 3 » .\r\n\r\n\r\n","description":"","footnote":"\r\n( 1 ) در نهج البلاغة چنين : « واللّه لدنيا كم هذه أهون في عيني من عراق خنزير في يد مجذوم » .\r\n( 2 ) سيّد رضى ( ره ) در « باب المختار از كلم قصار » نهج البلاغة اين كلام شريف را چنين نقل وشرح كرده ( ج 4 شرح نهج اين أبي الحديد چاپ اوّل مصر ، ص 452 ) : « وقال عليه السلام لبعض مخاطبيه وقد تكلم بكلمة يستصغر مثله عن قول مثلها : لقد طرت شكيراً ، وهدرت سقباً ، أي قال ( اى الرضى ) : الشكير ههنا أوّل ما ينبت من ريش الطائر قبل ان يقوى ويستحصف والسّقب الصغير من الإبل ، ولا يهدر الّا بعد ان يستفحل » .\r\nابن أبي الحديد در شرح آن گفته : « الشرح : هذا مثل قولهم : قد ذبب قبل أن يحصرم ومن أمثال العامّة يقرأ بالشواذ وما حفظ بعد جزء هذا المفصل » .\r\n( 3 ) سيّد رضى ( ره ) آنرا بسين نقل وشرح كرده در صورتي كه در نسخ غرر ودرر بصاد نقل شده از اين روى شارح ( ره ) نيز آنرا بصاد ضبط وشرح كرده وهر دو درست است ، در منتهى الإرب گفته : « سقب بالفتح شتر كرّه يا شتر كرّهء نوزاد هر چه باشد يا شتر كرّهء نر ولا يقال سقبة أو يقال ، اسقب وسقاب وسقوب جمع وسقبان بالضمّ مثله » ونيز در آن كتاب گفته : « صقب بالفتح شتر كرّه صقاب بالكسر وصقبان بالضمّ جمع » .\r\n","page_name":" 34 ","page_number":36},
  {"content":"\r\n\r\nهر آينه بتحقيق كه پرواز كردى در حالت شكيرى ، وآواز دادى در حالت صقبى ، « شكير » پرى را مىگويند كه تازه برويد از مرغ پيش از اين كه قوى گردد ، و « صقب » شتر بچه را مىگويند ، پس أو باعتبار كوچكى مرتبهء أو يك بار تشبيه شده بجوجهء تازه پر برآوردهء كه پرواز كند با آنكه شأن آن نيست ، ويك بار بشتر بچهء كه به آواز آيد با آنكه مرتبهء آن نيست ، باعتبار اين كه شتر به آواز نيايد مگر بعد از اين كه بزرگ گردد .\r\n\r\n7349 لطالب العلم عزّ الدّنيا وفوز الآخرة .\r\nاز براي طالب علم عزّت دنياست وفيروزى آخرت .\r\n\r\n7350 للحازم من عقله عن كلّ دنيّة زاجر .\r\nاز براي دورانديش از عقل أو از هر دنيهء منع كننده ايست ، يعنى عقل أو منع كنندهء اوست از هر دنيهء ، يعنى صفت پست مرتبهء .\r\n\r\n7351 لقد جاهرتكم العبر ، وزجركم ما فيه مزدجر ، وما بلغ عن اللّه بعد رسول اللّه مثل النذر .\r\nهر آينه بتحقيق كه آشكار شده از براي شما عبرتها ، ومنع كرده شما را آنچه در آنست منع پذيرفتن ، ونرسانيده از جانب خدا بعد از رسول خدا كسى مانند ترسانندگان .\r\nمراد ترغيب در أطاعت وفرمانبردارى حق تعالى است واين كه عذرى از براي مخالفت آن نمانده ، زيرا كه عبرتها يعنى أموري كه بآن عبرت توان گرفت آشكار شده مثل عذابهايى كه نازل شد بر جمعى كه مخالفت پيغمبران كردند ، ومراد به « آنچه منع كرده ، ودر آنست منع پذيرفتن يعنى كافيست آن از براي منع پذيرفتن » اخبار پيغمبران بوعدها ووعيدهاى ايشانست كه صدق آنها بمعجزات باهره ثابت شده ، وممكن است مراد ترغيب در ترك حرص در دنيا باشد ومراد به « عبرتها »\r\n\r\n","description":"","footnote":"","page_name":" 35 ","page_number":37},
  {"content":"\r\n\r\nعبرتها باشد كه گرفته مىشود از أموري كه دلالت ميكند بر بىاعتبارى دنيا وخوارى آن ، ومراد به « آنچه منع كرده ، ودر آنست منع پذيرفتن » اخبار پيغمبران ومواعظ ونصايح ايشان باشد ، بر هر تقدير مراد برسول خدا حضرت جبرئيل است عليه السلام ودر بعضي نسخه‌ها « رسل » بجاى « رسول » است وبنا بر اين ترجمه اينست كه :\r\n« بعد از رسولان خدا » ومراد همهء فرشتگانيست كه پيغام آورند از براي أنبيا عليهم السلام ، ومراد به « ترسانندگان » پيغمبران وخلفاى ايشانست صلوات اللّه عليهم أجمعين ، ومراد اينست كه رسانندهء از جانب حق تعالى بعد از جبرئيل مثل پيغمبران وخلفاى ايشان نيست پس با وجود أخبار ايشان خصوصاً هرگاه عبرتها شاهد بر آنها باشد مخالفت آنها گنجايش ندارد وراه عذرى از براي آن نماند ، ودر نهج البلاغة باين نحو نقل شده :\r\nلقد جاهرتكم العبر وزجرتم بما فيه مزدجر ، وما يبلّغ عن الله بعد رسل السّماء الّا البشر .\r\nهر آينه بتحقيق آشكار شده از براي شما عبرتها ، يا به آواز بلند پند داده شما را عبرتها ، ومنع كرده شده‌ايد به آن چه در آنست منع پذيرفتن ، ونمىرساند از جانب خدا بعد از رسولان آسمان مگر آدمي ، وحاصل هر دو يكيست .\r\n\r\n7352 للّه سبحانه حكم بيّن في المستأثر والجازع .\r\nاز براي خدا كه پاكست أو حكميست ظاهر در مستأثر وجازع ، اين چنانكه در نهج البلاغة نقل شده تتمهء كلاميست كه فرموده در باب كشتن عثمان وسابق بر اين اوّلًا كلاميست كه حاصل آن اينست كه : من نه امر كرده‌ام بكشتن أو ونه نهى كرده‌ام از آن ، امّا اين كه آنان كه ترك يارى أو كردند بهترند از آنان كه يارى أو كردند ، وبعد از آن فرموده كه : من فرآهم آورم از براي شما حقيقت كار أو را ودر بيان آن فرموده : استأثر فأساء الامرة ، وجزعتم فاسأتم الجزع ، وللّه حكم\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nواقع في المستأثر والجازع . وترجمهء آن اينست كه : أو يعنى عثمان منفرد شد وممكن است كه معنى « استأثر فأساء الامرة » اين باشد كه اختيار كرد وبرگزيد از براي خود وخويشان خود أموالي چند را از بيت المال پس بد كرد اين اختيار را براي خود پس بد كرد اين انفراد را ، وجزع وبىتابى كرديد شما پس بد كرديد جزع را ، ومر خدا راست حكمي واقع در منفرد برأي ودر جزع كننده ، ومراد اينست كه : هم أو بد كرد وهم شما ، أو بد كرد باعتبار اين كه مستقلّ برأي خود شده بود وهر چه مىخواست ميكرد ونصايح أكابر صحابه را از مهاجرين وأنصار با آنكه حقّ وصواب بود نمىشنيد ، يا اين كه بأوامر ونواهى حق تعالى ورسول أو عمل نمىكرد ، وشما بد كرديد باعتبار اين كه بىتابى كرديد در قتل أو وآن بد بود ، يا باعتبار اين كه قتل جزاى أو نبود بلكه خلع وحبس ونصب ديگرى از براي امامت كافى بود چنانكه ابن أبي الحديد كه از أكابر علماى أهل سنت است در شرح خود گفته ، ويا باعتبار اين كه قتل أو كار ايشان نبود بلكه ايشان بايست كه خلع أو كنند وتسليم امام بر حقّ كه آن حضرت صلوات اللّه وسلامه عليه باشد بكنند تا اين كه أو آنچه جزاى أو باشد از قتل يا غير آن بعمل آورد ، واين بنا بر اينست كه خطاب با جمعى باشد كه از قاتلان أو بوده‌اند . وممكن است كه خطاب با جمعى بوده باشد كه انكار بر قتل أو مىكرده‌اند وجزع مىكرده‌اند در آن وبازخواست آن مىخواسته‌اند بلكه ظاهر سخنان سابق اينست كه با چنان جمعى بوده وبآن اعتبار آن حضرت اظهار تبرّى خود مىفرموده ، وبنا بر اين خطاب با ايشان بود چه بد بودن جزع ايشان ظاهرست ومحتاج ببيان نيست واصلًا بدى فعل قاتلان معلوم نمىشود ، وبعد از آن فرموده‌اند كه : مر خدا راست حكمي واقع در هر يك از آن منفرد برأي وآن جزع كننده‌ها ، يعنى هر دو بد كرده‌اند ودر جزاى هر يك حق تعالى را حكمي باشد واقع ، يعنى حكمي كه البتة واقع خواهد شد در روز جزا ، يا واقع در علم أو ، يا مكتوب در لوحى ، ودر قيامت\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nمعلوم خواهد شد ، ودر اين كتاب بجاى « واقع » : « بيّن » واقع شده ، يعنى حكمي ظاهر ، وبنا بر آن مراد ظهور آنست نزد آن حضرت هر چند بر ديگران ظاهر نباشد اگر مراد به « جزع كننده » قاتلان باشد ، واگر مراد جزع‌كننده بر قتل أو باشد پس ظاهرست كه حكم حق تعالى در بارهء هر يك بغير عذاب چيزى نخواهد بود هر چند كيفيت هر يك معلوم نباشد واللّه تعالى يعلم .\r\nوممكن است كه مراد باين كلام حكم خصوص عثمان وجزع كنندگان در أمر أو نباشد بلكه مراد اين باشد كه حق تعالى را حكمي است واقع در مطلق منفرد برأي وجزع كننده ، يعنى ببدى آنها ، وغرض تأكيد سابق باشد كه حكم ببدى هر دو شد ، وظاهر اينست كه مؤلف كه اين فقرهء مباركه را بىضميمهء سابق نقل كرده آن را بر آن معنى حمل كرده ومحتاج بنقل سابق آن ندانسته ، وبنا بر اين « بيّن بودن آن نيز چنانكه در اينجا واقع شده » ظاهرست ومحتاج بتوجيه نيست ، زيرا كه بدى انفراد برأي وجزع هر دو ظاهرست ، وكافيست شاهد بر اوّل امر حق تعالى حضرت رسالت پناهى را صلى اللّه عليه وآله بمشاورت ، وشواهد بر دويم محتاج ببيان نيست .\r\nوبعضي از شارحان نهج البلاغة حكم خدا را در « مستأثر » و « جازع » بر تقدير حق تعالى بكشته شدن عثمان وكشتن آن قاتلان أو را حمل كرده وگفته كه : در نسبت اين احكام بخدا تنبيهي است بر تبرّى خود از دخول در امر عثمان وقاتلان أو بعد از اشاره بسبب معدّ وقوع آن واقعه كه آن منفردشدن أو برأي وبىصبرى ايشان باشد ، وتكلف وتعسف اين ظاهرست .\r\n\r\n7353 للكرام فضيلة المبادرة إلى فعل المعروف واسداء الصّنائع .\r\nاز براي كريمان است افزونى مرتبهء پيشى گرفتن بسوى معروف واحسان - كردن « 1 » احسانها ، مراد به « كريمان » چنانكه مكرّر مذكور شد مردم گرامى بلند مرتبه است يا أهل جود وسخاوت ، ومراد به « پيشى گرفتن بمعروف واحسان‌كردن\r\n\r\n\r\n","description":"","footnote":"\r\n( 1 ) در منتهى الإرب ضمن ذكر معاني « أسدى » گفته : « أسدى اليه نيكوئى نمود بسوى وى » .\r\nودر أقرب الموارد گفته : « سدّى اليه وأسدى أحسن » پس « احسان‌كردن » معنى « اسداء است .\r\n","page_name":" 38 ","page_number":40},
  {"content":"\r\n\r\nاحسانها » شتاب كردن در آنهاست وپس نينداختن بوعده ، يا پيشى گرفتن به آنها بر طلب وسؤال ، وعطا كردن پيش از آن .\r\n\r\n7354 لقد اتعبك من أكرمك ان كنت كريما ، ولقد اراحك من أهانك ان كنت حليما .\r\nهر آينه بتحقيق بتعب انداخته ترا كسى كه اكرام كرده ترا اگر بوده باشى تو كريم ، وهر آينه بتحقيق براحت انداخته ترا كسى كه خوار كرده ترا اگر بوده باشى تو حليم ، مراد به « كريم » شخص گرامى بلند مرتبه است و « تعب افتادن أو بسبب اكرام كسى أو را » باعتبار اينست كه مىبايد كه ممنون أو شود واين بر كريم بسيار گرانست وتعب دارد ، ومراد به « خواركردن » خوار كردن باعتبار اكرام نكردنست از كسى كه سؤال اكرام از أو بشود ، و « راحت انداختن أو » باعتبار اينست كه ممنون أو نمىشود وتعب منت را نمىكشد ، نهايت چون أصل ردّ سؤال كسى وعدم اسعاف حاجت أو مكروه طبيعت است وناخوش مىآيد فرموده‌اند كه « اگر حليم وبردبار باشى » ، يعنى اگر حليم باشى وبردبارى كنى بر آن مكروه ديگر براحت مىافتى واز تعب وزحمت اين كه همواره ممنون أو باشى راحت مىيابى ، وممكن است كه مراد هر اهانتى باشد كه كسى باو برساند وراحت افتادن أو باعتبار حسن عاقبت أو وأجر وثواب آن باشد هرگاه حليم باشد وبردبارى كند ودرصدد انتقام درنيايد .\r\n\r\n7355 ليس المتجر ان ترى الدّنيا لنفسك ثمناً ، وممّا لك عند اللّه عوضا .\r\nنيست تجارت اين كه ببينى دنيا را از براي نفس خود بهائى ، واز آنچه از براي تست نزد خدا عوضى ، يعنى تجارت وبازرگانى معقولى نيست اين كه بفروشى نفس خود را بدنيا وبگردانى آنرا عوض آنچه ترا باشد نزد خدا ، يعنى صرف كنى عمر خود را در تحصيل دنيا كه اين بمنزلهء اينست كه آنچه تحصيل كنى از آن آنرا قيمت وبهاى نفس خود گردانيده باشى واين كه بگردانى دنيا را عوض اجر وثوابي چند\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nكه بوده باشد ترا نزد خدا ، اگر چنين نكنى وصرف كنى از براي آخرت .\r\n\r\n7356 للانسان فضيلتان عقل ومنطق ، فبالعقل يستفيد ، وبالمنطق يفيد .\r\nاز براي آدمي دو فضيلت است ، عقل وگويائى ، پس بعقل استفاده ميكند ، وبگويائى منطق افاده ميكند ، « استفاده » بمعنى طلب فايده وكسب آنست ، و « افاده » بمعنى رسانيدن فايده بديگريست ، ومراد اينست كه : آدمي را دو افزونيست بر حيوانات ديگر ، عقل وگويائى ، و « عقل » از براي اينست كه كسب فوايد وعلوم ومعارف نمايد ، و « گويائى » از براي اينست كه آنها را از براي ديگران افاده كند .\r\n\r\n7357 للمتّقى هدى في رشاد ، وتحرّج عن فساد ، وحرص في اصلاح معاد .\r\nاز براي پرهيزگار راهنمائيست در رشاد ، وباز ايستاد نيست از فساد ، وحرصيست در اصلاح معاد ، « رشاد » بفتح راء بمعنى راه راست درست است ، ومراد اينست كه پرهيزگار راهنماست در آنچه راه صواب باشد در هر باب ، يا اين كه خودش در راه صوابست ، ومردم را نيز راه مىنمايد بآن ، و « معاد » بمعنى بازگشت است يا روز بازگشت ، چنانكه مكرّر مذكور شد .\r\n\r\n7358 لير عليك اثر ما أنعم اللّه به عليك .\r\nبايد كه ديده شود بر تو نشان آنچه انعام كرده بآن خدا بر تو ، يعنى بايد كه پنهان نداشت آنرا وبخيلى نكرد بآن ، وصرف كرد در مصارف خير وشكر آن كرد .\r\n\r\n7359 لينهك عن ذكر معايب النّاس ما تعرف من معايبك .\r\nبايد كه منع كند ترا از ذكر عيبهاى مردم آنچه مىدانى از عيبهاى خود .\r\n\r\n","description":"","footnote":"","page_name":" 40 ","page_number":42},
  {"content":"\r\n\r\n\r\n7360 ليكفكم من العيان السّماع ومن الغيب الخبر .\r\nاين تتمهء كلاميست وتمام آن چنانكه در نهج البلاغة نقل شده اينست :\r\nكلّ شيء من الدّنيا سماعه أعظم من عيانه ، وكل شيء من الآخرة عيانه أعظم من سماعه ، فليكفكم من العيان السّماع ، ومن الغيب الخبر .\r\nهر چيزى از دنيا شنيدن آن عظيم‌ترست از مشاهدهء آن بچشم ، وهر چيزى از آخرت مشاهدهء آن بچشم عظيم‌ترست از شنيدن آن ، پس بايد كه كافى باشد شما را از عيان شنيدن واز غيب خبر .\r\nمراد اينست كه هر چيزى از نعمتهاى دنيا ولذّتهاى آن هرگاه وصف كنند آنرا از براي كسى وأو بشنود آنرا بزرگى داشته باشد در نظر أو كه هرگاه مشاهده كند آنرا بچشم ، بآن مرتبه نباشد وپست‌تر از آن باشد ، بخلاف نعمتهاى آخرت ولذّتهاى آن كه بهر مرتبه كه وصف آنها كنند وبشنود كسى چون مشاهده كند بچشم ، عظيم‌تر باشد از آنچه شنيده ، پس هرگاه چنين باشد بايد كه كافى باشد شما را از عيان ، يعنى دنيا كه بالفعل مشاهدست شنيدن ، واز غيب يعنى آخرت كه بالفعل غيب ونهانست خبر ، يعنى بايد كه كافى باشد شما را اين كه دنيا را بر نحوى كه مىشنويد فرض كنيد وكمتر وپست‌تر از آن چنانكه در واقع است قرار بدهيد ، وهمچنين آخرت را بر نحوى كه خبر مىدهند فرض كنيد وزيادة بر آن چنانكه هست قرار بدهيد ، وهر دو را با هم بسنجيد وتأمّل كنيد كه آيا از براي آنچه مىشنويد از نعمتها ولذّتهاى دنيا اگر همه چنان باشد وكمتر از آن نباشد ترك مىتوان كرد آنچه خبر مىدهند از لذّتها ونعمتهاى آخرت اگر همه بهمان نهج باشد كه مىشنويد وزيادة بر آن نباشد ؟ ! هر عاقلى كه اندك تأمّل كند ميداند كه ترك آنها از براي اينها نتوان كرد ، پس چگونه توان كرد وحال آنكه اينها هرگاه مشاهده شود كمتر\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nباشد از آنچه شنيده مىشود ، وآنها هرگاه مشاهده شود عظيم‌تر باشد از آنچه شنيده مىشود .\r\n\r\n7361 لان تكون تابعاً في الخير خير لك من أن تكون متبوعاً في الشرّ .\r\nهر آينه اين كه بوده باشى تابع در خير بهترست از براي تو از اين كه بوده باشى متبوع در شرّ ، يعنى هر چند رتبهء « متبوع » بالاتر از « تابع » باشد تابع بودن در خير بهترست از متبوع بودن در شرّ ، واين ظاهرست .\r\n\r\n7362 ليكفّ من علم منكم عن عيب غيره ما يعرف من عيب نفسه .\r\nبايد كه باز دارد كسى را كه داند از شما از عيب غير خود آنچه ميداند از عيب نفس خود ، يعنى كسى كه داند از شما عيبى در غير خود بايد كه باز دارد أو را از عيب كردن وسرزنش أو آنچه ميداند از عيب نفس خود ، يا اين كه كسى كه از شما از أهل علم ودانش باشد بايد كه باز دارد أو را از عيب كردن غير خود آنچه ميداند از عيب نفس خود .\r\n\r\n7363 لحبّ الدّنيا صمت « 1 » الاسماع عن سماع الحكمة وعميت القلوب عن نور البصيرة .\r\nاز براي دوستى دنيا كر شده‌اند گوشها از شنيدن حكمت ، وكور گشته‌اند دلها\r\n\r\n\r\n","description":"","footnote":"\r\n( 1 ) در أقرب الموارد گفته : « صمّ الرّجل ( كعلم ) وصمم يصمم باظهار التضعيف نادرا صمّا وصمما انسدّت أذنه وثقل سمعه فهو أصمّ ج صمّ وصمّان ، وصمّت الأذن إذا انسدّت » .\r\nودر منتهى الإرب گفته : « صمّ ( كسمع ) صما وصمما وكذا صمم بفكّ الادغام نادرا كر شد ونشنيد » .\r\n","page_name":" 42 ","page_number":44},
  {"content":"\r\n\r\nاز نور بصيرت ، مراد به « حكمت » علم راست درست است ، وبه « بصيرت » بينائى در أمور ودريافت آنها بر نهج حق .\r\n\r\n7364 ليست الانساب بالآباء والأمهات لكنّها بالفضائل المحمودات .\r\nنيست نسبها بپدران ومادران ليكن آنها بفضيلتهاى ستوده شده است ، يعنى نسبها كه به آنها فخر توان كرد بانتساب بپدران ومادران بزرگ بلند مرتبه نيست بلكه بانتساب بفضيلتهاى ستوده شده است كه در خود باشد .\r\n\r\n7365 للمؤمن عقل وفىّ ، وحلم مرضىّ ، ورغبة في الحسنات ، وفرار « 1 » من السّيّئات .\r\nاز براي مؤمن عقليست تمام ، وبردباريست پسنديده شده ، ورغبتيست در حسنات ، وگريختنيست از سيّئات ، « سيّئات » بمعنى گناهانست و « حسنات » مقابل آنهاست كه أفعال خير باشد .\r\n\r\n7366 لتعطفن علينا الدّنيا بعد شماسها عطف الضروس على ولدها .\r\nهر آينه مهربان خواهد شد بر ما دنيا بعد از چموشى آن مهربانى ضروس بر بچهء خود ، « ضروس » شتر بدخوئى را گويند كه دندان بگيرد دوشندهء خود را ، ومراد اينست كه دنيا بعد از سركشى كه با ما دارد مانند أسب چموشى كه نگذارد كه كسى سوار آن شود مهربان خواهد شد مانند مهربانى ضروس بر بچهء خود ، يعنى نهايت مهربانى چه ممانعت آن از دوشيدن از راه كمال شفقت آنست بر ولد خود .\r\nوممكن است كه وصف آن به « چموشى » باعتبار مطلق بدخوئى آن باشد بالطبع مانند أسب چموش وتشبيه آن بعد از آن به « ضروس » اشاره باشد بمهربان شدن آن با ايشان بعد از آن مانند مهربانى ضروس با ولد خود با وجود بدخوئى آن بالطبع ، واين يا اخباريست\r\n\r\n\r\n","description":"","footnote":"\r\n( 1 ) در منتهى الإرب گفته : « فرّ فلان ( كضرب ) فرّا بالفتح وفرارا بالكسر ومفرّا بفتح الفاء وكسرها گريخت وپويه دويد » .\r\n","page_name":" 43 ","page_number":45},
  {"content":"\r\n\r\nاز آنچه خواهد شد بعد از قيام حضرت صاحب الزّمان صلوات اللّه وسلامه عليه چنانكه ابن أبي الحديد از اماميه نقل كرده كه بر آن حمل كرده‌اند ، يا از آنچه واقع شد از رجوع خلافت بآن حضرت واقبال دنيا بسوى أو « 1 » صلوات اللّه وسلامه عليه ، وأول ظاهرترست خصوصا بنا بر وجه أول كه مذكور شد از براي تشبيه به « ضروس » ، زيرا كه مهربانى كامل آن مهربانى آنست « 2 » كه واقع خواهد شد در آن زمان وآنچه واقع شد چندان مهربانيى نبود از آن بلكه متضمن كمال عداوت ودشمنى آن بود چنانكه پوشيده نيست .\r\n\r\n7367 لترجعنّ الفروع على أصولها ، والمعلولات إلى عللها ، والجزئيّات إلى كلّيّاتها .\r\nهر آينه بر مىگردد البتة فرعها بر أصلهاى خود ، ومعلولها بسوى علتهاى خود ، وجزئيها بسوى كليهاى خود ، مراد به « برگشتن فرعها بر اصلهاى خود » يا برگشتن هر كس است بر أصل ونژاد خود ، واين كه هر كه را أصل ونژاد پاكيزه ونيكو باشد أو نيز پاكيزه ونيكو باشد ، وهر كه را أصل ونژاد بد باشد أو نيز بد باشد ، يا رجوع هر كسى بطينت خود بهمان دستور بنا بر اختلاف مردم در طينت چنانكه در أحاديث بسيار واقع شده ، ويا برگشتن نتايج بر مقدّمات وصحت آنها نزد صحت مقدّمات وفساد آنها نزد فساد آنها ، ودر « برگشتن معلولها بسوى علتها » نيز هر يك از اين احتمالات باشد ، پس ممكن است حمل هر يك از آنها بر يكى كه غرض تأكيد باشد يا حمل هر يك از آنها بر محملى غير محمل ديگر تا تأسيس شود ، ومراد به « برگشتن جزئيها بسوى كليهاى خود » يا يكى از دو احتمال اوّل است وتأكيد يا تأسيس است ، وتابع بودن هر جزئيست مر كلى خود را در أحكام مثل تابع بودن\r\n\r\n\r\n","description":"","footnote":"\r\n( 1 ) يعنى أمير المؤمنين علي عليه السلام پس « آنچه واقع شد » يعنى در زمان خلافت ظاهري أو .\r\n( 2 ) كذا واگر اين طور مىفرمود : « ومهربانى كامل آن مهربانى است » روشنتر فهميده مىشد .\r\n","page_name":" 44 ","page_number":46},
  {"content":"\r\n\r\nهر جزئي هر حيواني مر كلى آنرا در حلّيّت وحرمت ، وهمچنين ساير جزئيات وكليّات ، ويا طلب كردن هر جزئي كلّى خود را مانند طلب كردن هر جزئي از خاك كلى خود را ، وهمچنين ساير عناصر ، يا باعتبار طلب مكان آن چنانكه مشهورست ميانهء حكما ومتكلمين ، ويا باعتبار طلب هر يك اتصال بكلى خود را چنانكه رأى ثابت بن قرّه است .\r\nوممكن است كه « لترجعنّ » بكسر لام وصيغهء مجهول از باب افعال خوانده شود وترجمه اين باشد كه : بايد برگردانيده شود فرعها بر اصلهاى آنها ، تا آخر ، وغرض اين باشد كه بايد كه استنباط هر فرعى را از أصل آن كرد ، يعنى از قاعدهء كلى كه متضمن آن باشد چه آنچه معلوم تواند شد بحسب عقل يا شرع نيست مگر قاعدهء كلى واستنباط حكم فروع وجزئيات آن نمىتوان كرد مگر برجوع بآن ، وبنا بر اين ممكن است كه مراد به « معلولات » نيز همين باشد بنا بر اين كه قواعد كليه علل علم بفروع باشند ، وهمچنين مراد به « جزئيات وكليات » همين باشد واين ظاهرست ، پس هر دو تأكيد سابق باشد .\r\nوممكن است كه مراد به « برگردانيدن معلولات بعلل » اين باشد كه علم بمعلول حاصل نشود مگر از علم بعلت چنانكه شيخ أبو على در كتاب شفا تحقيق كرده هرگاه غرض علم يقيني باشد وبنا بر اين اين تأسيس باشد ، ومراد به « جزئيات » و « كليات » همان فروع وأصول باشد وتأكيد اوّل باشد .\r\nوپوشيده نيست كه بعضي از احتمالات مذكوره بر تقدير صحت نسبت اين كلام بآن حضرت صلوات اللّه وسلامه عليه بسيار بعيدست نهايت صحت آن هم معلوم نيست ودر كتاب ديگر بنظر نرسيد ودور نيست كه كلام يكى از حكما يا صوفيه باشد « 1 » .\r\nوبعضي سهوا يا از براي ترويج آن نسبت بآن حضرت داده باشند وبنا بر اين همهء احتمالات مذكوره محتمل است ، واللّه تعالى يعلم .\r\n\r\n7368 للظّالم من الرّجال ثلاث علامات ، يظلم من فوقه بالمعصية ،\r\n\r\n\r\n","description":"","footnote":"\r\n( 1 ) استعمال « معلول » و « علت » و « جزئي » و « كلى » اين نظر را تأييد ميكند .\r\n","page_name":" 45 ","page_number":47},
  {"content":"\r\n\r\nومن دونه بالغلبة ، ويظاهر القوم الظّلمة .\r\nاز براي ستمگر از مردان سه علامتست ، ستم ميكند كسى را كه بالاتر از أو باشد بنافرمانى ، وكسى را كه پست‌تر از أو باشد بغلبه كردن ، ويارى ميكند قوم ظالمان را .\r\n\r\n7369 ليخشع للّه سبحانه قلبك ، فمن خشع قلبه خشعت جميع جوارحه .\r\nبايد كه فروتنى كند از براي خداى سبحانه دل تو ، پس هر كه فروتنى كند دل أو فروتنى كند همهء اعضاى أو .\r\n\r\n7370 للمؤمن ثلاث ساعات ، ساعة يناجى فيها ربّه ، وساعة يحاسب فيها نفسه ، وساعة يخلّى بين نفسه ولذّتها فيما يحلّ ويجمل .\r\nاز براي مؤمن سه ساعتست ، ساعتي كه راز مىگويد در آن پروردگار خود را ، وساعتي كه محاسبه ميكند در آن نفس خود را ، وساعتي كه وامىگذارد ميانهء نفس خود ولذّت آن در آنچه حلال باشد وزيبا باشد . ودر نهج البلاغة بجاى ساعت دويم چنين نقل شده : « وساعة يرم فيها معاشه » يعنى « وساعتي كه اصلاح ميكند در آن معاش خود را » وهر دو خوبست ، وشايد كه آنچه در آن جاست بهتر باشد ، ومحاسبهء نفس را نيز داخل در راز گفتن با پروردگار مىتوان گرفت بنا بر اين كه مراد بآن هر عبادتي باشد ، زيرا كه در هر عبادتي ذكر وياد خدا بايد وآن رازگفتن است با أو ، وداخل اصلاح معاش نيز مىتوان گرفت ، وممكن است كه آن در كار نباشد زيرا كه كسى كه همهء أوقات أو همين سه ساعت باشد محتاج بمحاسبهء نفس نباشد واللّه تعالم يعلم ودر بعضي نسخه‌ها قبل از اين فقرهء مباركه دو فقرهء ديگر نقل شده كه در أكثر نسخه‌ها نيست ، اوّل اينست :\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nللمؤمن ثلاث علامات ، الصّدق واليقين وقصر الامل « 1 » .\r\nاز براي مؤمن سه علامتست ، راستگوئى ، ويقين ، وكوتاهى اميد .\r\nدويم اين :\r\nللمتّقى ثلاث علامات ، اخلاص العمل ، وقصر الامل ، واغتنام المهل « 2 » .\r\nاز براي پرهيزگار سه علامتست ، خالص گردانيدن عمل ، وكوتاه كردن اميد ، وغنيمت شمردن مهلت ، يعنى از براي كارهاى خير .\r\n\r\n7371 لئن امر الباطل لقديما فعل ، لئن قل الحقّ لربّما ولعلّ ، لقلّما ادبر شيء فاقبل .\r\nدر نهج البلاغة تمام كلام متصل بيكديگر با واو عطف قبل از « لئن » دويم وهمچنين قبل از « لقلّما » نقل شده وترجمهء آن اينست : هر آينه اگر بسيار باشد باطل ، هر آينه از قديم كرده ، وهر آينه اگر كم باشد حق ، هر آينه بسا باشد واميد باشد ، وهر آينه كم است اين كه پشت گردانيده باشد چيزى پس رو آورد ، يعنى اگر در اين زمان بسيار شده باطل شگفتى نيست از آن ، يا اين كه آنرا نشان حقّيّت آن نبايد دانست ، زيرا كه از قديم يعنى در روزگاران پيشين نيز چنين كرده باطل يعنى همواره خود را بسيار كرده يا چنين كرده كردن قديمى يعنى كهنه بكهنگى روزگار ، وبر هر تقدير نسبت « فعل » به « باطل » بر سبيل مسامحه است .\r\nوممكن است كه « فعل » بمعنى « انفعل » باشد كه گاهى بآن معنى آمده وبنا بر اين ترجمه اين باشد كه : در قديم چنين بوده يعنى روزگاران پيشين نيز يا چنين بوده بودن قديمى يعنى كهنه ، وبنا بر اين ارتكاب مسامحه در كار نيست .\r\n\r\n\r\n","description":"","footnote":"\r\n( 1 ) چون شارح ( ره ) بعد از فحص وتتبّع در نسخ چنين اظهار نظر كرده است ما نيز بتبع گفتار أو اين فقره را بشمار نياورديم .\r\n( 2 ) چون شارح ( ره ) بعد از فحص وتتبّع در نسخ چنين اظهار نظر كرده است ما نيز بتبع گفتار أو اين فقره را بشمار نياورديم .\r\n","page_name":" 47 ","page_number":49},
  {"content":"\r\n\r\nوبعد از اين فرموده‌اند كه : اگر كم باشد حق گاه باشد كه بسيار شود واميد هست كه بسيار شود وظاهر اينست كه مراد اين باشد كه در آن زمان گاه باشد كه بسيار شود واميد آن باشد وبنا بر اين غرض از تتمهء كلام استبعاد وقوع آن معنى ودورى حصول آن متمناست باعتبار اين كه كم است اين كه چيزى كه پشت كرده باشد رو آورد ، وامّا حمل آن بر اشاره ببسيارشدن آن در زمان حضرت صاحب الزّمان عليه صلوات اللّه الملك المنّان چنانكه بعضي شارحان نهج البلاغة كرده‌اند پس مناسب تتمّهء كلام نيست مگر اين كه غرض اشاره بآن باشد با اشاره باين كه آن امريست كه مثل آن كم واقع مىشود واللّه تعالى يعلم .\r\nوممكن است كه « ربّما » در اينجا از براي تكثير باشد چنانكه گاهى بآن معنى مىآيد بلكه بعضي حقيقت در آن مىدانند و « لعلّ » از براي مرجوّبودن آن وتوقّع آن باشد باعتبار كثرت وقوع آن ، وبنا بر اين معنى اينست كه : واگر كم باشد حق در اين زمان بسيار باشد كه چنين باشد ومتوقّع است وقوع آن كمي در أكثر أزمنة ، وبنا بر اين بمنزلهء تأكيد فقرهء سابق باشد وغرض از تتمهء كلام استبعاد تغير وتبدّل آن حال باشد بعد از آن نيز در آن زمان ، واللّه تعالى يعلم .\r\n\r\n7372 ليكن الشّكر شاغلا لك على معافاتك ممّا ابتلى به غيرك « 1 » .\r\nبايد كه بوده باشد شكر مشغول سازنده مر ترا بر عافيت تو از آنچه مبتلا شده بآن غير تو ، غرض تحريص هر كس است بر مشغول شدن بشكر بر عافيت خود از هر بلائي كه ببيند كه ديگرى بآن مبتلا شده .\r\n\r\n7373 ليكن آثر « 2 » النّاس عندك من اهدى إليك عيبك ،\r\nوأعانك\r\n\r\n\r\n","description":"","footnote":"\r\n( 1 ) مولوى در اين باب نيكو سروده است :\r\n « اين نگر كه مبتلا شد جان أو * در چهى افتاد تا شد پند تو »\r\n« تو نيفتادى كه باشى پند أو * رنج أو برد وتو بردى قند أو » \r\n( 2 ) « آثر » صيغهء اسم تفضيل است چنانكه شارح ( ره ) نيز بلفظ « برگزيده‌ترين » معنى كرده است .\r\n","page_name":" 48 ","page_number":50},
  {"content":"\r\n\r\nعلى نفسك .\r\nبايد كه بوده باشد بر گزيده‌ترين مردم نزد تو كسى كه هديّه بياورد بسوى تو عيب ترا ، ويارى كند ترا بر نفس تو . مراد به « هديّه آوردن عيب أو بسوى أو » اينست كه اظهار كند آنرا باو تا اين كه زايل كند آنرا از خود ، چه اين بمنزلهء هديّه وتحفه‌ايست كه از براي أو بياورد ، وبه « يارى كردن بر نفس أو » اين كه يارى كند أو را بر جهاد بر نفس وغلبه بر آن .\r\n\r\n7374 ليكن احبّ النّاس إليك من هداك إلى مراشدك وكشف لك عن معايبك .\r\nبايد كه بوده باشد دوست داشته شده‌ترين مردم بسوى تو كسى كه راه نمايد ترا بجايگاى رشد تو ، وبردارد از براي تو پرده از عيبهاى تو . مراد به « جايگاههاى رشد » راه يافتن بصواب است .\r\n\r\n7375 ليكن احظى النّاس عندك اعملهم بالرّفق .\r\nبايد كه بوده باشد بهره‌ورترين مردم نزد تو عمل كننده‌ترين ايشان بنرمى ، يعنى بنرمى كردن با مردم در سلوك ومعاملات .\r\n\r\n7376 ليكن أوثق النّاس لديك انطقهم بالصّدق .\r\nبايد كه بوده باشد معتمدترين مردم نزد تو گوياترين ايشان براستى .\r\n\r\n7377 ليكن احبّ النّاس إليك واحظاهم لديك أكثرهم سعيا في منافع النّاس .\r\nبايد كه بوده باشد دوست داشته شده‌ترين مردم بسوى تو وبهره‌ورترين ايشان نزد تو بيشترين ايشان بحسب سعى در منفعتهاى مردم .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\n\r\n7378 ليكن ابغض النّاس إليك وابعدهم منك اطلبهم لمعايب النّاس .\r\nبايد كه بوده باشد دشمن داشته شده‌ترين مردم بسوى تو ودورترين ايشان از تو جوياترين ايشان مر عيبهاى مردم را .\r\n\r\n7379 ليكن مسألتك ما يبقى لك جماله وينفى عنك وباله .\r\nبايد كه بوده باشد جايگاه سؤال تو آنچه باقي ماند از براي تو زيبائى وجمال آن ، وزايل كرده شود از تو وبال آن .\r\n\r\n7380 ليكن زهدك فيما ينفدو يزول ، فانّه لا يبقى لك ولا تبقى له .\r\nبايد كه بوده باشد بىرغبتى تو در آنچه فانى شود وزايل گردد پس بدرستى كه آن باقي نمىماند از براي تو وباقي نمىمانى تو از براي آن ، يعنى در أمور دنيوي ، زيرا كه نه آنها باقي مىماند از براي تو ، ونه تو باقي مىمانى از براي آنها .\r\n\r\n7381 ليكن موئلك إلى الحقّ فانّ الحقّ أقوى معين .\r\nبايد كه بوده باشد برگشتن تو بسوى حقّ پس بدرستى كه حقّ قويترين يارى كننده است .\r\n\r\n7382 ليكن مرجعك إلى الصّدق فانّ الصّدق خير قرين .\r\nبايد كه بوده باشد رجوع تو بسوى راستى ، پس بدرستى كه راستى بهترين همراهيست .\r\n\r\n7383 ليكن احظى النّاس منك احوطهم على الضعفاء واعملهم بالحقّ .\r\nبايد كه بوده باشد بهره‌مندترين مردم از تو نگهدارى كننده‌ترين ايشان بر ضعيفان وعمل كننده‌ترين ايشان بحق .\r\n\r\n7384 ليكن احبّ الأمور إليك أعمها في العدل واقسطها بالحقّ .\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nبايد كه بوده باشد دوست داشته شده‌ترين كارها بسوى تو شامل‌ترين آنها در عدل وعادل‌ترين آنها بحقّ ، يعنى آنچه عدل آن شامل‌تر باشد مردم را وبيشتر فرا گيرد ايشان را ، وعدل‌تر باشد در حكم بحق . اين اقتباسى است از آيهء كريمهء :\r\n وَمِنْ قَوْمِ مُوسى أُمَّةٌ يَهْدُونَ بِالْحَقِّ وَبِهِ يَعْدِلُونَ  ، يعنى از قوم موسى ، يعنى بني إسرائيل جماعتى باشند كه راه مىنمايند بسوى حقّ ، يا در حالي كه محق‌ّاند وبحقّ عدل ميكنند ، يعنى حكم ميكنند باين حكم عدل ، واللّه تعالى يعلم .\r\n\r\n7385 ليكن أوثق الذّخائر عندك العمل الصّالح .\r\nبايد كه بوده باشد معتمدترين پس اندوزها « 1 » نزد تو عمل صالح .\r\n\r\n7386 ليكن احبّ النّاس إليك المشفق النّاصح .\r\nبايد كه بوده باشد دوست داشته شده‌ترين مردم بسوى تو مهربان ناصح ، يعنى خالص يا نصيحت‌كننده .\r\n\r\n7387 ليكن زادك التّقوى .\r\nبايد كه بوده باشد توشهء تو پرهيزگارى .\r\n\r\n7388 ليكن شعارك الهدى .\r\nبايد كه بوده باشد شعار تو هدى . « شعار بكسر شين » چنانكه مكرّر مذكور شد جامهء را گويند كه ملاصق بدن وموى آن باشد ، يعنى بايد كه بوده باشد آنچه لازم تو باشد مانند آن جامه هدى ، يعنى بر راه راست‌بودن .\r\n\r\n7389 ليكن سميرك القرآن .\r\nبايد كه بوده باشد سخنگوى تو در شب قرآن مجيد .\r\n\r\n\r\n","description":"","footnote":"\r\n( 1 ) مراد اندوخته‌هاست كه معنى ذخائر است وگويا اصطلاح محلى بوده است .\r\n","page_name":" 51 ","page_number":53},
  {"content":"\r\n\r\n\r\n7390 ليكن سجيّتك السّخاء والاحسان .\r\nبايد كه بوده باشد خوى تو سخاوت واحسان .\r\n\r\n7391 لربّما خان النصيح الموتمن ونصح المستخان « 1 » .\r\nبسا باشد كه خيانت كند نصيحت كنندهء امين گردانيده شده ونصيحت كند خائن شمرده شده . مراد اينست كه بمجرّد اين كه كسى را امين گردانيده باشى وگمان امانت داشته باشى اعتماد بر نصيحت أو مكن بلكه خود نيز تأمّل كن در آن ، گاه مىشود كه چنين كسى هم خيانت ميكند ، وهمچنين بمجرّد اين كه كسى را خائن شمرده باشى ودانى ردّ مكن نصيحت أو را بلكه تأمّل كن در آن ، گاه مىشود كه چنين كسى نصيحت أو خالص ميباشد وخيانتى در آن نباشد .\r\n\r\n7392 لأنا اشدّ اغتباطا بمعرفة الكريم من امساكى على الجوهر النفيس الغالي الثمن .\r\nهر آينه من سخت‌ترم بحسب شادمانى كردن بشناختن كريم از چنگ در زدن من بر گوهر نفيس گرانبها ، مراد به « كريم » شخص گرامى بلند مرتبه است ومراد اينست كه : من از شناختن چنين كسى وآشناشدن با أو شادمانتر مىگردم از اين كه گوهر نفيس گرانبهائى بدست آورم .\r\n\r\n7393 ليصدق ورعك ويشتدّ تحريك وتخلص نيّتك في الأمانة واليمين .\r\nبايد كه راست باشد ورع تو ، وسخت باشد تحرّى تو ، وخالص باشد نيت تو در امانت وسوگند . « ورع » پرهيزگارى وباز ايستادن از محرّماتست ، و « تحرّى »\r\n\r\n\r\n","description":"","footnote":"\r\n( 1 ) در أقرب الموارد گفته : « استخانه استخانة حاول خيانته » .\r\n","page_name":" 52 ","page_number":54},
  {"content":"\r\n\r\nبمعنى طلب سزاوار ومراد در اينجا احتياط است در هر باب وطلب آنچه لايق وسزاوار باشد در آن باب ، ومراد به « خالص بودن نيت در امانت وسوگند » اينست كه راه خيانت در امانت بخود ندهد ، وهمچنين راه مخالفت وحنث « 1 » سوگندى كه بخورد بر كردن كارى يا نكردن آن .\r\n\r\n7394 ليكن مرجعك إلى الحقّ ، فمن فارق الحقّ هلك .\r\nبايد كه بوده باشد رجوع تو بسوى حقّ ، پس هر كه جدا شود از حقّ هلاك گردد .\r\n\r\n7395 ليكن مركبك العدل ، فمن ركبه ملك .\r\nبايد كه بوده باشد مركب تو عدل ، پس هر كه سوار شود آنرا مالك گردد .\r\nمراد به « سوارشدن بر عدل » بلند شدن بر آن وقرار گرفتن بر آنست در سلوك با مردم ، و « مالك شود » ، يعنى سعادت ونيكبختى را .\r\n\r\n7396 ليصدق تحرّيك في الشبهات فانّ من وقع فيها ارتبك .\r\nبايد كه بوده باشد راست تحرّى تو در شبهه‌ها ، پس بدرستى كه هر كه بيفتد در آنها در گل فرو رود . مراد به « تحرّى در شبهه‌ها » يعنى در أموري كه شبههء حرمتي در آنها باشد احتياط در آنهاست وطلب آنچه لايق وسزاوار باشد وشبههء در آن نباشد .\r\n\r\n7397 لتكن شيمتك الوقار فمن كثر خرقه استرذل .\r\nبايد كه بوده باشد خوى تو وقار ، پس كسى كه بسيار شود درشتى أو خسيس وزبون شمرده شود . مراد به « وقار » اينست كه با آرام باشد واز جابر نيايد ببدخوئى\r\n\r\n\r\n","description":"","footnote":"\r\n( 1 ) در أقرب الموارد گفته : « حنث الرّجل ( كعلم ) في يمينه حنثا بالكسر لم يف بموجبها فهو حانث » پس « حنث » شكستن سوگند ورفتار بخلاف قسم ميباشد .\r\n","page_name":" 53 ","page_number":55},
  {"content":"\r\n\r\nودرشتى كردن با مردم .\r\n\r\n7398 لربّما اقبل المدبر وادبر المقبل .\r\nهر آينه بسا باشد كه رو آورد پشت‌گرداننده ، وپشت گرداند رو آورنده .\r\nغرض اينست كه از پشت گردانيدن دولت نوميد نبايد شد بسا باشد وگاه مىشود كه باز رو مىآورد ، وهمچنين برو آوردن آن مغرور نبايد شد بسا باشد كه بسيار مىشود كه رو آورنده پشت مىگرداند .\r\nوممكن است كه مراد از هر دو همان مضمون اوّل باشد واين كه از پشت گردانيدن دولت نوميد نبايد شد بسا باشد كه باز رو آورد ونكبتى كه رو آورده پشت گرداند .\r\n\r\n7399 لقد كنت وما اهدّد بالحرب ولا ارهّب بالضّرب .\r\nهر آينه بتحقيق كه بودم من ونه تهديد كرده مىشدم بحرب ، ونه ترسانيده مىشدم بضرب . « تهديد » هم بمعنى تخويف وترسانيدنست ومراد اظهار شجاعت خود است بعنوانى كه از جنگ وحرب وزدن وضرب باكى نداشته وكسى آن حضرت را به آنها تخويف وتهديد نمىتوانست كرد .\r\n\r\n7400 لربّما قرب البعيد وبعد القريب .\r\nهر آينه بسا باشد كه نزديك شود دور ، ودور شود نزديك ، اين هم نزديك بمضمون فقرهء سابق سابق است وغرض اينست كه در حال شدّت وسختى نوميد نبايد شد بسا باشد وگاه هست كه خلاصي از آن هر چند دور نمايد نزديك شود وآن نزديك دور شود ، يا اين كه در حال رفاه وفراخى نيز مغرور نبايد شد گاه هست كه باندك چيزى آن زايل مىشود ودور مىگردد .\r\n\r\n7401 لقد أخطأ العاقل الّلاهى الرّشد ، واصابه ذو الاجتهاد والجدّ .\r\nهر آينه بتحقيق كه خطا كرده عاقل لاهى ، يعنى غافل يا بازى كننده رشد را ،\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nورسيده آنرا صاحب بذل جهد وجدّ ، غرض منع از غفلت يا مشغول شدن بلهو وبازى است واين كه هر چند كسى عاقل باشد همين كه غافل نشيند يا مشغول بلهو شود خطا كند رشد وراه صواب را ، وكسى كه مشغول بآن نشود وبذل جهد وطاقت كند وجدّ داشته باشد در رسيدن بآن ، برسد بآن ، هر چند بآن عقل وزيركى نباشد .\r\n\r\n7402 لقد علّق بنياط هذا الانسان بضعة هي أعجب ما فيه وذلك القلب وله موادّ من الحكمة واضداد من خلافها .\r\nهر آينه بتحقيق كه آويخته شده بنياط اين آدمي پارهء كه آن عجيب‌ترين آنهاست كه در اوست وآن دل است ومر آنراست مادّه‌ها از حكمت وأضدادى از خلاف حكمت . « نياط » بكسر نون رگيست كه دل بآن آويخته واگر بريده شود زنده نمىماند صاحب آن . ومراد به « حكمت » چنانكه مكرّر مذكور شد علم راست وكردار درست است ، و « مادّه » چيزى زيادتى را گويند كه متصل بآن باشد مثل مادّهء حوض كه حوض ديگر باشد كه متصل بآن شود و « مادّه‌ها از حكمت » ، يعنى مادّه‌ها از براي دل وزيادتيهاى پيوسته بآن كه منشأ حكمت مىشود ، يا مادّه‌ها از براي حكمت وأموري چند كه منشأ فزايش آن مىشود وبمنزلهء مواد آنست ، وبر هر تقدير مراد به آنها فضايل خلقيّه است كه منشأ حكمت وفزايش آن مىشود وأضداد آنها كه از خلاف حكمت است ، يعنى منشأ خلاف آن مىشود يا بمنزلهء موادّ خلاف آنست مقابلات آن فضايلست كه أخلاق ذميمه باشد كه منشأ جهل وأعمال ناشايست وفزايش آنها مىشود وبعد از آن بيان آن أضداد ومفاسدى كه بر آنها مترتّب مىشود فرموده‌اند واز آن مستفاد مىشود كه موادّ حكمت مقابلات آنهاست پس فرموده‌اند :\r\nفان سنح له الرّجاء أذلّه الطّمع ، وان هاج به الطّمع أهلكه الحرص .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nاگر عارض شود آنرا اميد خوار گرداند آنرا طمع ، واگر برانگيخته شود در آن طمع يا برانگيزد آنرا طمع هلاك كند آنرا حرص ، يعنى يكى از آن أضداد اميد بغير خداست كه هرگاه عارض دل شود منشأ طمع گردد وآن خوار گرداند آنرا وبا وجود آن سبب حرص شود كه آن هلاك مىگرداند آنرا در دنيا وآخرت ، وظاهر اينست كه مراد به « طمع » خواستن چيزى وطلب وسؤال آن باشد ومراد اين باشد كه اميد منشأ آن مىشود چنانكه مذكور شد وآن خوار مىگرداند آنرا .\r\nوابن أبي الحديد در شرح نهج البلاغة گفته كه : « اميد توقّع منفعتى است از كسى كه بحسب ظاهر از شأن أو باشد صدور آن منفعت از أو ، و « طمع » توقّع آنست از كسى كه بعيد باشد وقوع آن از أو ، وبنا بر اين مراد اينست كه اميد آخر منتهى مىشود بطمع وآن خوار مىگرداند آنرا ، وبعد از آن اشارهء بمفسدهء ديگر كرده‌اند از براي طمع غير خوارى وآن اينست كه : بتدريج مىكشد بحرص وآن هلاك ميكند آنرا ، وبعضي از أهل لغت « طمع » را بمعنى حرص گفته‌اند ، واين مناسب اين كلام شريف نيست مگر اين كه « الحرص » از قبيل وضع مظهر بجاى مضمر باشد وترجمه اين باشد كه واگر برانگيزد آنرا طمع هلاك كند آنرا آن .\r\nوان ملكه اليأس قتله الأسف .\r\nواگر مالك شود آنرا نوميدى بكشد آنرا أسف ، « مالك شود آن را » ، يعنى غالب شود بر آن وآنرا محكوم حكم خود گرداند مانند بندگان ، و « أسف » اندوه بر چيزيست كه از كسى فوت شده باشد واين اشاره بيك ضدّ ديگرست از آن أضداد كه آن نوميدى مطلق است حتى از درگاه حق تعالى ، و « كشتن أسف آن را نزد غلبهء آن » باعتبار اينست كه آدمي خود ميداند آنچه كرده از گناهان ، پس هرگاه نوميدى بر أو غالب شود واميد عفو وبخشايش آنها نداشته باشد ، يعنى تأسّف بر آنچه كرده وتدارك آن نتواند كرد أو را هلاك كند .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\nوپوشيده نيست كه آنچه در فقرهء اوّل مذكور شد إفراط در اميدست بمرتبهء كه اميد بغير خدا نيز باشد ومنشأ طمع وحرص شود وآنچه در اين فقره مذكور شد تفريط در آنست بمرتبهء كه اميد از خداى عزّ وجلّ نيز نباشد وهرگاه اين دو مذموم باشد معلوم مىشود كه حكمت توسّط ميانهء آنهاست كه اميد بخدا باشد امّا نه بمرتبهء كه بسبب آن بىباك گردد از كردن گناهان واميد بغير أو أصلا نباشد .\r\nوان عرض له الغضب اشتدّ به الغيظ .\r\nواگر عارض شود آنرا غضب سخت گردد باو غيظ ، « غضب » بمعنى خشم است و « غيظ » بمعنى خشم شديد كه فرو گيرد جگر را يا خشم پنهان در دل كه عاجز از انتقام را عارض شود ، واين اشاره است بيك ضدّ ديگر كه آن غضب است ومراد بآن در اينجا خشمى است كه با ارادهء انتقام باشد وظاهرست كه آن گاه هست كه شديد مىشود بمرتبهء كه فرو مىگيرد جگر را ودر دل مىپيچد هرگاه عاجز باشد از انتقام .\r\nوان أسعده الرّضا نسي التّحفّظ .\r\nواگر يارى كند آنرا رضامندى فراموش كند نگهدارى را ، واين اشاره است بضدّ ديگر كه آن خشنودى ورضامنديست به آن چه برسد باو در دنيا وباك نداشتن از هيچ چيز از آنها واين رذيلة ايست باعتبار اين كه باعث اين مىشود كه خود را از هيچ خفت وذلّتى نگاه ندارد با آنكه مؤمن شرعا بايد خود را عزيز دارد واز سبكى وخوارى حفظ كند پس آنچه در فقرهء سابق مذكور شد مرتبهء افراط در خشم است كه بر مكروهى كه باو برسد خشم كند واز جا برآيد وخواهد كه انتقام كشد ، واين مرتبهء تفريط در آنست كه از هر چه نسبت باو بكنند بدش نيايد وبهمه راضى وخشنود باشد پس حكمت توسّط ميانهء آنهاست كه مكروهات أو را ناخوش آيد وخود را نگاهدارد از آنها ، امّا با وجود آن اگر از كسى مكروهى باو برسد فرو خورد\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nخشم خود را وارادهء انتقام نكند .\r\nوان عاله الخوف شغّله الحذر .\r\nواگر غلبه كند بر أو ترس مشغول سازد آن را حذر . ودر بعضي نسخه‌ها « غاله » بغين نقطه داراست وبنا بر آن ترجمه اينست كه : واگر ناگاه فراگيرد آنرا ترس ، ومراد باين نيز غلبهء ترس است ، زيرا كه ترس بر كسى كه غلبه كند ناگاه أو را فرا مىگيرد ، يعنى بىمنشأى كه سبب آن شود واين اشاره است بضدّ ديگر كه آن غلبهء خوف وترس است از اين كه مكروهى باو برسد واين رذيله‌ايست باعتبار اين كه هر كه چنين باشد همواره مشغول شود بحذر كردن از مكروهات وانديشه از براي محفوظ ماندن از آنها ، واين مانع مىشود أو را از پرداختن به آن چه در كار باشد از أمور دنيا وآخرت .\r\nوان اتّسع له الا من استلبته الغرّة .\r\nواگر فراخى ووسعت يابد از براي آن ايمنى بربايد آنرا از غفلت ، اين اشاره است بضدّ ديگر وآن اينست كه خوفي نداشته باشد ووسيع باشد از براي أو ايمنى واين رذيله‌ايست باعتبار اين كه باعث اين مىشود كه بربايد أو را غفلت وأصلا در انديشهء حفظ ونگهدارى خود نباشد پس فقرهء اوّل اشاره بافراط در ترس است واين بتفريط در آن ، وهر دو رذيلة است پس حكمت توسّط در آنهاست .\r\nوان اصابته مصيبة فضحه الجزع .\r\nواگر برسد بآن مصيبتى رسوا كند آنرا جزع ، يعنى زارى وبيقرارى ، واين اشاره است بضدّ ديگر كه آن جزع وبىتابى در مصيبتهاست .\r\nوان أفاد مالا أطغاه الغنى .\r\nواگر فايده گيرد مالي را طغيان فرمايد أو را توانگرى ، واين اشاره است بضدّ\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nديگر كه آن طغيان‌كردن در توانگريست وتجاوزكردن از حدّ خود بسبب آن .\r\nوان عضّته الفاقة شغله البلاء .\r\nواگر بگزد آن را درويشى مشغول سازد آن را بلا ، يعنى مشغول شود باندوه آن بلا ونپردازد بأمور معاش ومعاد خود ، پس آنچه در فقرهء سابق مذكور شد افراطيست كه در وقت توانگرى مىدارد ، واين تفريطيست كه در وقت درويشى مىدارد ، وحكمت توسّط ميانهء آنهاست در هر حال كه نه از حدّ در گذرد ونه تقصير كند در كردن آنچه بايد كه بكند .\r\nوان جهده الجوع قعد به الضّعف .\r\nواگر بتعب اندازد آن را گرسنگى بنشاند آنرا ضعف وناتوانى .\r\nوان افرط به الشبع كظّته البطنة .\r\nواگر از حدّ بگذرد آنرا سيرى بتعب اندازد آنرا امتلاى شكم ، پس در فقرهء سابق اشاره است بيك ضدّى كه آن ضعف وناتوانيست كه در حال گرسنگى عارض مىشود وبمنزلهء تفريط است ودر اين اشاره است بضدّ ديگر كه ثقل وگرانيست كه در سيرى زياد بهم مىرسد وبمنزلهء افراطست پس حكمت آنست كه توسّط ميانهء آنها را داشته باشد كه نه پر گرسنه باشد كه ناتوان گردد ونه پرسير كه ثقيل وگران شود « 1 » وممكن است كه « بودن ضعف وگزيدن امتلاء » بر طرفي « 2 » تفريط وافراط منظور نباشد بلكه منظور همين بودن گرسنگى زياد وسيرى زياد باشد بر طرفي تفريط وافراط واين كه حكمت توسّط ميانهء آنهاست .\r\nفكلّ تقصير به مضرّ وكلّ افراط له مفسد .\r\n\r\n\r\n","description":"","footnote":"\r\n( 1 ) سعدى در اين باب نيكو سروده است :\r\n « نه چندان بخور كز دهانت برآيد * نه چندان كه از ضعف جانت برآيد » \r\nيعنى نه چندان گرسنه بمان .\r\n( 2 ) يعنى بر دو طرف وأصل آن « طرفين » بوده بجهت اضافه نونش ساقط شده مطابق قاعدهء عربى در اضافهء تثنيه .\r\n","page_name":" 59 ","page_number":61},
  {"content":"\r\n\r\nپس هر تقصيري بآن ضرر رساننده است وهر افراطى مر آن را فاسد كننده است چنانكه از أمثلهء مذكوره معلوم شد ، وهمچنين در ساير أحوال چنانكه حكما در كتب أخلاق تفصيل داده وتوسّط ميانه روى را در هر باب « عدالت » مىگويند .\r\nوپوشيده نيست كه در امثلهء مذكوره چنانچه شرح شد طرفي تفريط وافراط مذكور شده مگر در فقرهء « وان اصابته مصيبة فضحه الجزع » كه در آنجا بغير يك طرف مذكور نيست وممكن است كه طرف ديگر را سهوا راوي نقل نكرده باشد وچنين مضمونى باشد واگر نعمتي برسد آن را خضوع وخشوع نكند واوّل اشاره باشد بافراط در خوار وسبك گردانيدن خود ودويم بتفريط در آن حتى اين كه تذلّل در درگاه حق تعالى نيز نكند وحكمت توسّط ميانهء آنها باشد كه نزد خلق باوقار وآرام باشد وخود را سبك وخوار نكند ودر درگاه حق تعالى تذلّل وفروتنى كند .\r\nوابن أبي الحديد گفته كه : « مراد اينست كه عارض مىشود دل را حالات مختلفهء متضادّه كه بعضي از آنها از حكمت است وبعضي از آنها متضادّ ومنافى حكمت است وآنها را ذكر نفرموده وآن أموري كه شمرده تفصيل آنها نيست چنانچه جمعى گمان كرده‌اند زيرا كه نيست در آنها چيزى از حكمت وخلاف آن بلكه ذكر آنها كلاميست مستأنف از براي بيان اين كه آنچه متعلق بدل است لازم آن ميباشد لازمى ديگر مثل اميد كه لازم آن ميباشد طمع ، وبعد از آن فرموده كه : تابع اميد ميباشد كشتن حرص وتابع نوميدى ميباشد كشتن اسف ، آن را بعد از آن شمرده اخلاق وغير آنها را از أموري كه ذكر فرموده وختم كرده كلام را باين كه هر تقصيري بآن مضرّ است وهر افراطى از براي آن مفسد ، وگفته كه مثال حكمت وخلاف آن كه اوّل فرموده شجاعتست وضدّ آن جبن ، وجود وضدّ آن بخل ، وعفت وضدّ آن فجور ، ومانند اينها » .\r\nوتكلف ودورى اين توجيه ظاهرست ، نهايت بنا بر اين فقرهء « وإن أصابته مصيبة » محتاج بذكر فقرهء ديگر نيست واللّه تعالى يعلم .\r\n\r\n","description":"","footnote":"","page_name":" 60 ","page_number":62},
  {"content":"\r\n\r\n\r\n[ حرف لام بلام ثابته بلفظ « لن » 
  ]\r\n( از آنچه وارد شده از سخنان حكمت‌آميز حضرت أمير المؤمنين علىّ بن أبي طالب عليه السّلام در حرف لام بلام ثابته بلفظ « لن » مراد بلام ثابته لامي است كه جزء كلمه باشد وهميشه ثابت باشد با آن نه مانند لام زايده كه در فصل اوّل مذكور شد كه آن گاهى بر كلمه داخل شود وهميشه با آن ثابت نباشد و « لن » حرف نفى است كه وضع شده از براي نفى چيزى در استقبال با تأكيد در آن باعتبار دوام آن يا از راه ديگر . ) فرموده است آن حضرت عليه السّلام :\r\n\r\n7403 لن يفوز بالجنّة إلّا السّاعى لها .\r\nفيروزى نيابد ببهشت مگر سعىكننده از براي آن ، يعنى بهشت را مفت ورايگان بكسى نمىدهند هر كه آن را خواهد بايد كه سعى كند از براي آن بكردن آنچه وسيلهء آن شود از طاعات وعبادات وخيرات ومبرّات .\r\n\r\n7404 لن ينجو من النّار الّا التّارك عملها .\r\nرستگارى نيابد از جهنم مگر ترك كنندهء عمل آن ، يعنى ترك كنندهء اعمالي كه سبب آن مىشود از معاصي ، ومراد رستگاريى است كه معلوم ومتيقن باشد واگر نه ممكن است كه بعضي بىترك آنها رستگار گردند از راه تفضل يا كردن كار خيرى\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nكه سبب عفو از آنها گردد مگر اين كه مراد عملي باشد كه البتة سبب جهنم شود وآمرزيده نشود مانند شرك هر چند اطلاق عمل بر آن بر سبيل مجاز باشد ، بنا بر آن ظاهرست كه رستگارى از جهنم بىترك آن نشود .\r\n\r\n7405 لن يلقى جزاء الشّرّ الّا عامله .\r\nملاقاة نخواهد كرد جزاى بدى را مگر كنندهء آن بدى ، يعنى بجزاى بدى كسى ديگرى معذّب نشود هر چند كمال ربط ميانهء ايشان باشد بخويشى يا محبت ودوستى .\r\n\r\n7406 لن يجزى جزاء الخير الّا فاعله .\r\nجزا داده نمىشود جزاى خير مگر كنندهء آن چنانكه در جزاى بد مذكور شد .\r\n\r\n7407 لن يلقى « 1 » الشّره راضيا .\r\nملاقاة كرده نمىشود صاحب حرص غالب راضى ، مراد مذمّت حرص غالب است واين كه صاحب آن هرگز راضى وخشنود بدادهء حق تعالى نمىشود وهر چه داده شود ناراضى باشد وزيادة بر آن خواهد .\r\n\r\n7408 لن يلقى المؤمن الّا قانعا .\r\nملاقاة كرده نمىشود مؤمن مگر قانع ، يعنى هميشه مؤمن قانع است به آن چه داده شده .\r\n\r\n7409 لن يلقى العجول محمودا .\r\n\r\n\r\n","description":"","footnote":"\r\n( 1 ) مىتواند بود كه اين كلمه در اين فقره ودو فقرهء آينده بفاء خوانده شود در أقرب الموارد گفته : « ألفاه الفاء وجده » ودر منتهى الإرب گفته : « الفاء يافتن ووارسيدن چيزى را » . پس بنا بر اين معنى اين مىشود كه : يافته نمىشود هرگز حريص وطمعكار راضى » وهمچنين در دو فقرهء آينده .\r\n","page_name":" 62 ","page_number":64},
  {"content":"\r\n\r\nملاقاة كرده نمىشود بسيار تعجيل كننده ستايش كرده شده ، يعنى كسى كه در كارها بسيار تعجيل كند وبىتأمل وتفكر در عاقبت آنها كند هرگز مدح وستايش كرده نشود حتى اين كه اگر بر سبيل اتّفاق كار درستى بكند باز مردم مذمّت أو ميكنند كه بد كرد كه تعجيل كرد نهايت چنين اتّفاق افتاد كه درست نشست .\r\n\r\n7410 لن يصفو العمل حتّى يصحّ العلم .\r\nصاف نمىشود عمل تا اين كه صحيح شود علم ، يعنى عملي كه از روى علم صحيح نباشد صاف نباشد .\r\n\r\n7411 لن يثمر العلم حتّى يقارنه الحلم .\r\nميوه نمىدهد علم ودانش تا اين كه همراه شود آنرا حلم وبردبارى .\r\n\r\n7412 لن ينجع الأدب حتّى يقارنه العقل .\r\nنفع نمىدهد أدب تا اين كه همراه شود آنرا عقل ، ظاهر اينست كه مراد به « أدب » اخلاق حسنه باشد يا آدابى كه از براي چيزها در شرع يا عقل مقرّر شده ومراد اينست كه آنها بىعقل وزيركى چندان سودى ندارد عمدهء مزيّت آدمي عقل وزيركى است ومزاياى ديگر هرگاه بىآن باشد چندان نفعي ندارد .\r\n\r\n7413 لن يجدي القول حتّى يتّصل بالفعل .\r\nسود نمىدهد گفتار تا بپيوندد بكردار ، يعنى تا وقتي كه بپيوندد بكردار وضمّ شود با آن .\r\n\r\n7414 لن يتعبّد الحرّ حتّى يزال عنه الضّرّ .\r\nبنده گردانيده نمىشود حرّ تا اين كه زايل كرده شود از أو ضرّ ، « حرّ » بضمّ حاء وتشديد راء هر دو بىنقطه بمعنى آزادست ، و « ضرّ » بضمّ ضاد با نقطه وتشديد راء بىنقطه بمعنى بدى حال ، ومراد اينست كه مرد آزاده بندهء كسى نمىشود ومطيع\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nوفرمانبردار أو نمىگردد مانند بندگان تا اين كه بدى حالي از أو زايل كند آن وقت بنده ومطيع وفرمانبردار أو گردد .\r\n\r\n7415 لن يحصل الاجر حتّى يتجرّع الصّبر .\r\nحاصل نمىشود أجر تا اين كه جرعه كشيده شود صبر ، يعنى اجر وثواب مصائب ونوائب حاصل نمىشود مگر اين كه آدمي صبر كند بر آنها وتلخى آن را جرعه‌وار دركشد .\r\n\r\n7416 لن يعدم النّصر من استنجد الصّبر .\r\nگم نكند يارى را كسى كه يارى جويد از صبر ، يعنى كسى كه صبر كند ويارى جويد از آن نمىشود كه أو گم كند يارى آن را ، يعنى نمىشود كه آن يارى أو نكند وأو را بمطلب نرساند .\r\n\r\n7417 لن يسترقّ الانسان حتّى يغمره الاحسان .\r\nبنده گردانيده نمىشود انسان تا اين كه فرو گيرد أو را احسان ، يعنى آدمي تا احسان كسى فرو نگيرد أو را ، أو بندهء آن ، يعنى مطيع وفرمانبردار أو مانند بندگان نشود .\r\n\r\n7418 لن يصدق الخبر حتّى يتحقّق العيان .\r\nراست نمىشود خبر تا اين كه متحقق شود مشاهده بچشم ، يعنى اگر كسى خواهد كه خبرهاى أو راست برآيد خبر ندهد تا اين كه بچشم خود چيزى را مشاهده كند ، واين كناية است از اين كه علم قطعي بآن داشته باشد مانند چيزى كه بچشم خود ديده باشد .\r\n\r\n7419 لن تسكن حرقة الحرمان حتّى يتحقّق الوجدان .\r\nساكن نمىشود سوزش حرمان تا اين كه متحقّق شود وجدان ، غرض اينست\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nكه سوزش محرومى از چيزهاى عمدهء عظيم است وساكن نمىشود مگر اين كه متحقق شود دريافت آنچه محرومى از آن واقع شده پس كمال اهتمام وسعى بايد كرد كه محرومى از بهشت ومراتب عاليهء آن واقع نشود واگر نه هميشه بايد كه در سوزش محرومى آن بود .\r\n\r\n7420 لن تنقطع سلسلة الهذيان « 1 » حتّى يدرك الثّار من الزّمان .\r\nبريده نمىشود سلسلهء هذيان تا اين كه دريافت شود خونخواهى از روزگار ، ظاهر اينست كه مراد اين باشد كه سلسلهء دروغ وسخنان باطل بريده نمىشود تا زمان حضرت قائم صلوات اللّه وسلامه عليه كه خونخواهى خونهاى شهداء خواهد كرد واللّه تعالى يعلم .\r\n\r\n7421 لن يحوز الجنّة الّا من جاهد نفسه .\r\nجمع نمىكند بهشت را مگر كسى كه جهاد كند با نفس خود .\r\n\r\n7422 لن يحرز العلم الّا من يطيل درسه .\r\nفرآهم نمىآورد علم را مگر كسى كه دراز كشاند درس خود را ، يعنى خواندن خود را .\r\n\r\n\r\n","description":"","footnote":"\r\n( 1 ) شارح ( ره ) اين كلمه را بسكون ذال ضبط كرده است ومن تاكنون آنرا بسكون ذال در جائى نديده‌ام ، ودر أقرب الموارد گفته : « هذى الرّجل ( كضرب ) يهذى هذيا ( بسكون الذال ) وهذيانا ( بفتح الذال ) ( يائىّ ) تكلّم بغير معقول لمرض أو غيره فهو هاذ ورجلٌ هذّاءٌ وهذّاءة أي كثير الهذيان » در منتهى الإرب گفته : « هذى هذيا بالفتح وهذيانا محرّكة بيهوده درائيد از بيمارى وخواب وجز آن » . متنبي در نونيهء معروفه خود گفته : « كلام العدى ضرب من الهذيان » .\r\n","page_name":" 65 ","page_number":67},
  {"content":"\r\n\r\n\r\n7423 لن تدرك الكمال حتّى ترقى عن النقص .\r\nدر نمىيابى كمال را تا اين كه بلند شوى از نقص ، يعنى از آنچه باعث نقص است از صفات وأخلاق ذميمه ، ومراد اينست كه ترقّى بمراتب كمال موقوف است بر سلب آنها از خود وبىآن بر وجهي كه بايد نمىشود .\r\n\r\n7424 لن توجد القناعة حتّى يفقد الحرص .\r\nدريافت نمىشود قناعت تا ناياب شود حرص ، يعنى تا زماني كه سلب آن از خود بشود وزايل شود از اين كس .\r\n\r\n7425 لن تعرف حلاوة السّعادة حتّى تذاق مرارة النّحس .\r\nشناخته نمىشود شيرينى نيكبختى تا اين كه چشيده شود تلخى بدبختى ، مراد اخبار از واقع است واين كه تا كسى تلخى بدبختى را نچشد شيرينى نيكبختى را نمىشناسد وقدر آنرا نمىداند مثل اين كه تا كسى تلخى بيمارى را نچشيده باشد شيرينى صحت را چنانكه بايد نمىشناسد وهمچنين تا تلخى فتنه وخوف را نچشد شيرينى امنيت وعافيت را چنانكه باشد نمىداند ، وهمچنين در ساير مراتب .\r\n\r\n7426 لن يتمكّن العدل حتّى يزلّ البخس .\r\nمتمكن وثابت نمىشود عدل تا اين كه برود ظلم ويا بلغزد ظلم ، يعنى حاكمى كه خواهد كه عدل كند عدل أو متمكن نشود وبر جا قرار نگيرد تا اين كه منع ظلم ديگران بكند وستم ايشان بالكلية برود يا اين كه بلغزد وبر پا نباشد وبمجرّد اين كه خود عدل كند وظلم نكند عدل بر جا قرار نگيرد ، وممكن است كه غرض اين باشد كه تمكن هر كار خيرى موقوف بر رفع شرّ مقابل آن باشد وابتدأ بآن بايد نمود واز آن جمله تا اوّل رفع ظلم نشود يا آن نلغزد عدالت تمكن نگردد وهمانا كه در كلمهء طيبهء « لا اله الّا اللّه » اشاره باين دقيقه باشد كه نفى آلههء ديگر مقدّم\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nشده بر اثبات إله بر حقّ .\r\n\r\n7427 لن تهتدى إلى المعروف حتّى تضلّ عن المنكر .\r\nراه نمىيابى بسوى معروف تا اين كه فراموش كنى منكر را ، غرض چنانكه در وجه دويم فقرهء سابق مذكور شد اينست كه تخليه از رذايل مقدّم است بر تحليه بفضايل ، وتا كسى خود را از آنها پاكيزه نگرداند باينها مزيّن نمىشود .\r\n\r\n7428 لن تتحقّق الخير حتّى تتبرّأ من الشّرّ .\r\nثابت نمىگردانى خير را ونمىگردى از آن بر يقين تا اين كه بيزار گردى از شرّ چنانكه از فقرهء سابق مذكور شد .\r\n\r\n7429 لن تتّصل بالخالق حتّى تنقطع عن الخلق .\r\nنمىپيوندى بپروردگار تا نبرى از خلق ، اين هم نظير فقره‌هاى سابق است وشاهد است بر آنها .\r\n\r\n7430 لن يدرك النجاة من لم يعمل بالحقّ .\r\nدر نمىيابد رستگارى را كسى كه عمل نكند بحقّ .\r\n\r\n7431 لن ينجو من الموت غنىّ لكثرة ماله .\r\nرستگارى نمىيابد از مرگ توانگرى بسبب بسيارى مال خود .\r\n\r\n7432 لن يسلم من الموت فقير لاقلاله « 1 » .\r\nسالم نمىماند از مرگ درويشى بسبب بىچيزى خود ، مراد از اين دو فقرهء\r\n\r\n\r\n","description":"","footnote":"\r\n( 1 ) در أقرب الموارد گفته : « أقلّ الرّجل قلّت حدّته اى ماله وافتقر فهو مقلّ » ودر منتهى الإرب گفته : « اقلال بىچيز ودرويش شدن » .\r\n","page_name":" 67 ","page_number":69},
  {"content":"\r\n\r\nمباركه اينست كه هيچ كس را چارهء از مرگ نيست ، نه توانگرى باعث رستگارى از آن مىشود ونه بىچيزى سبب سلامتى از آن مىگردد .\r\n\r\n7433 لن يذهب من مالك ما وعظك وحاز لك الشّكر .\r\nنمىرود از مال تو آنچه پند داده باشد ترا ، وجمع كرده باشد از براي تو شكر را ، يعنى هر مالي كه رفته باشد از تو با اين كه آن مال پند داده باشد ترا كه آنرا بكسى بدهى كه شكر تو كند آن در حقيقت نرفته است از تو ، زيرا كه عوض آن را بأضعاف مضاعفه خواهى يافت ، وممكن است كه مراد شامل هر مالي باشد كه پند داده باشد أو را كه در مصرف خيرى صرف كند زيرا كه حق تعالى شكر آنرا كند ، يا مراد اين باشد كه جمع كند از براي تو اين كه شكر كنى كه آنرا در چنان مصرف خيرى صرف كردى ، يا اين كه همان صرف آن در آن شكر آن باشد چنانكه فقرهء بعد از اين مىآيد كه « بهترين شكر نعمتها انعام به آنهاست » ، وممكن است كه مراد اين باشد كه هر مالي از تو كه تلف شده باشد امّا تلف آن پند داده باشد ترا وفايدهء حاصل كرده از براي تو كه آن پند وشكر باشد وهر مالي كه از براي فايدهء برود در حقيقت آن نرفته « 1 » پس بايد كه اندوهگين نگردى بآن وسهل شمارى آنرا وباعث اين شود كه شكر كنى كه آن بلا بآن خورده وبدين تو يا جان تو ويا مالي عظيمتر از آن نخورده .\r\n\r\n7434 لن يضيع من سعيك ما أصلحك واكسبك الاجر .\r\nضايع نمىشود از سعى تو آنچه بصلاح آورده باشد ترا ، وكسب فرموده باشد ترا أجر وثواب .\r\n\r\n7435 لن يقدر أحد ان يحصّن النّعم بمثل شكرها .\r\nنمىگردد توانا هيچكس بر اين كه نگهدارى كند نعمتها را بمثل شكر آنها ، يعنى\r\n\r\n\r\n","description":"","footnote":"\r\n( 1 ) مطابق اين معنى است آنچه گفته‌اند :\r\n « ذهاب المال في حمد وأجر * ذهاب لا يقال له ذهاب » \r\n.\r\n","page_name":" 68 ","page_number":70},
  {"content":"\r\n\r\nهيچ چيز باعث دوام وپايندگى نعمتها مانند شكر آنها نمىشود .\r\n\r\n7436 لن يستطيع أحد ان يشكر النّعم بمثل الانعام بها .\r\nنمىيابد هيچكس استطاعت وقدرت اين كه شكر كند نعمتها را بمثل انعام به آنها ، يعنى بهترين شكر نعمتها انعام به آنهاست .\r\n\r\n7437 لن يسبقك إلى رزقك طالب .\r\nپيشى نمىگيرد ترا بسوى روزى تو طلب كنندهء ، يعنى هيچ طلب كنندهء نمىتواند كه پيش از تو روزى ترا فرا گيرد ونگذارد كه بتو برسد .\r\n\r\n7438 لن يغلبك على ما قدّر لك غالب .\r\nغلبه نمىكند ترا بر آنچه تقدير شده از براي تو غلبه كنندهء .\r\n\r\n7439 لن يفوتك ما قسم لك فاجمل في الطّلب .\r\nفوت نمىشود ترا آنچه قسمت شده از براي تو پس اجمال كن در طلب ، يعنى تأنّى كن در آن واعتدال كن وافراط مكن ، مراد اينست كه آنچه قسمت شده از براي تو فوت نمىشود از تو بشرط طلب معتدلى پس اكتفا كن بآن وافراط مكن در آن زيرا كه در كار نيست بلكه أصلا سودى ندارد ، زيرا كه آنچه تقدير شده بىآن مىرسد وآنچه تقدير نشده هر چند افراط كنى در سعى در نمىيابى آنرا چنانكه فرموده :\r\n\r\n7440 لن تدرك ما زوى عنك فاجمل في المكتسب .\r\nدر نمىيابى آنچه را باز گرفته شده باشد از تو ، پس اجمال كن در كسب .\r\n\r\n7441 لن تعرفوا الرّشد حتّى تعرفوا الّذى تركه .\r\nنمىشناسيد رشد را تا بشناسيد آنكه را ترك كرده آن را ، مراد بر قياس نظائر اين كه قبل از اين مذكور شد اينست كه راه حق وصواب را نمىشناسيد تا وقتي كه\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nآنان را كه ترك آن كرده‌اند يعنى خلفاى باطل را بشناسيد وبيزارى جوئيد از ايشان باعتبار تقدّم مطلق تخليه بر تحليه ، وممكن است كه اين باعتبار اين باشد كه بيزارى از ايشان جزو ايمان ودين حقّ باشد پس تا كسى ايشان را نشناسد وبيزارى نجويد از ايشان راه حقّ وتمام ايمان را حاصل نكرده باشد هر چند ساير أجزاى آنرا تحصيل كرده باشد .\r\n\r\n7442 لن تأخذوا بميثاق الكتاب حتّى تعرفوا الّذى نبذه .\r\nفرا نمىگيريد پيمان كتاب را تا اين كه بشناسيد آنان را كه از دست انداخته‌اند آن را ، يعنى بشناسيد ايشان را وبيزارى جوئيد از ايشان ، ومراد پيمان خلفاى باطل است واين نيز يا باعتبار تقدّم مطلق تخليه بر تحليه است ويا باعتبار اين كه بيزارى از ايشان از قرآن مجيد ظاهر مىشود پس وفاى بپيمان آن بىآن نمىشود .\r\n\r\n7443 لن يقدر أحد ان يستديم النّعم بمثل شكرها ولا يزينها بمثل بذلها .\r\nبمثل بذلها نيست توانا هيچ كس اين را كه پاينده دارد نعمتها را بمثل شكر آنها وزينت نمىدهد آنها را بمثل بذل آنها ، يعنى هيچ سببي از براي پايندگى نعمتها مثل شكر آنها نيست ، آن قوىترين أسباب آنست وهيچ چيز زينت نمىدهد آنها را مانند بذل ، آن قوىترين أسباب زينت آنهاست .\r\n\r\n7444 لن تحصّن الدّول بمثل استعمال العدل فيها .\r\nمحكم نگاهداشته نمىشود دولتها بمثل كار فرمودن عدل در آنها ، يعنى آن قوىترين أسباب محكم نگاهداشتن آنهاست .\r\n\r\n7445 لن يهلك من اقتصد .\r\nهلاك نمىشود كسى كه ميانه‌روى كند ، يعنى نه اسراف كند ونه تنگ‌گيرى در معاش ، ومراد هلاك‌نشدن از آن راه است ودر باب معاش ، وبا مراد ميانه‌روى\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nدر هر باب است كه آن را عدالت گويند وبنا بر اين هلاك نشدن مطلق مىتواند بود .\r\n\r\n7446 لن يفتقر من زهد .\r\nدرويش نمىشود كسى كه زهد آورد ، يعنى بىرغبت باشد در دنيا ، زيرا كه چنين كسى را حاجتي بدنيا نباشد واين حقيقت توانگريست كه مقابل درويشيست وممكن است نيز كه « زهد » سبب توانگرى ظاهري نيز شود چنانكه مكرّر مذكور شد .\r\n\r\n7447 لن يزكو العمل حتّى يقارنه العلم .\r\nپاكيزه نمىگردد هرگز عمل يا فزايش نمىكند هرگز عمل تا اين كه همراه شود آنرا علم .\r\n\r\n7448 لن يزان العقل حتّى يوازره الحلم .\r\nزينت داده نمىشود عقل تا اين كه وزير آن گردد حلم .\r\n\r\n7449 لن يهلك العبد حتّى يؤثر شهوته على دينه .\r\nهلاك نمىشود بنده تا اين كه اختيار كند خواهش خود را بر دين خود .\r\n\r\n7450 لن يضلّ المرء حتّى يغلب شكّه يقينه .\r\nگمراه نمىشود مرد تا اين كه غلبه كند شكّ أو يقين أو را ، يعنى گمراه نمىشود تا يقين أو بأحوال مبدأ ومعاد برجاست وشكّ غلبه نمىكند بر آن وراهى نمىيابد بآن ، ومراد اينست كه هر گناهى وگمراهيى از راه خللى در آن يقين حاصل مىشود كه اگر كسى را آن يقين كامل باشد مرتكب آنها نگردد ، وممكن است كه مراد به « شكّ » خواهشهاى دنيوي باشد كه شكّ است در حصول آنها ومراد اين باشد كه گمراه نمىشود مرد تا اين كه غلبه كند خواهشهاى أو بر يقين أو بأحوال مبدأ ومعاد باين كه أو أطاعت آن خواهشها كند نه آن يقين .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n\r\n[ حرف « لام » بلام ثابته بلفظ « ليس » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف « لام » بلام ثابته بلفظ « ليس » ، و « لام ثابته » يعنى لامي كه جزو كلمه باشد وزايد نباشد و « ليس » فعليست از أفعال ناقصه كه افادهء نفى مضمون جمله وسلب آن ميكند . ) فرموده است آن حضرت عليه السّلام :\r\n\r\n7451 ليس لمتوكّل عناء .\r\nنيست از براي هيچ توكل كنندهء تعبى ، مراد توكل كننده بر خداست ، واين كه أو را رنج وتعبى نباشد باعتبار اين كه حق تعالى كارگزارى أمور أو ميكند چنانكه در قرآن مجيد فرموده :  « وَمَنْ يَتَوَكَّلْ عَلَى اللَّهِ فَهُوَ حَسْبُهُ  هر كه توكل كند بر خدا ، يعنى واگذارد أمور خود را باو پس خدا بسندست أو را » .\r\n\r\n7452 ليس لحريص غناء .\r\nنيست از براي هيچ حريصى توانگريى ، زيرا كه حريص بهر مرتبه از توانگرى كه برسد باز طلب زيادة بر آن ميكند وسعى ميكند از براي آن ، پس حقيقت توانگرى كه بىنيازى وعدم حاجت است هرگز در أو حاصل نشود .\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n\r\n7453 ليس الملق من خلق الأنبياء .\r\nنيست ملق از خوى پيغمبران ، « ملق » بمعنى خوش آمد وچاپلوسى است واين كه كسى بزبان بگويد آنچه را در دل أو نباشد ، وظاهرست كه مرتبهء پيغمبران برترست از آن .\r\n\r\n7454 ليس الحسد من خلق الأتقياء .\r\nنيست حسد از خصلت پرهيزگاران ، « حسد » بمعنى رشك است واين كه كسى تمناى اين كند كه نعمتي كه ديگرى داشته باشد از أو زايل شود خواه از براي خود خواهد آنرا وخواه نخواهد بلكه همين زوال آن از أو متمناى أو باشد ، وچون اين خصلتى است بحسب عقل وشرع بغايت نكوهيده ومذموم ، ظاهرست كه خوى پرهيزگاران نباشد .\r\n\r\n7455 ليس مع قطيعة الرّحم نماء .\r\nنيست با بريدن خويش فزايشى ، يعنى هر كه ببرد از خويش خود وصلهء أو بجا نياورد فزايشى در مال وعمر أو بهم نرسد بخلاف كسى كه صلهء خويشان بسيار بجا آورد كه باعث زيادتى عمر ومال أو مىگردد .\r\n\r\n7456 ليس مع الفجور غناء .\r\nنيست با فجور توانگريى ، مراد به « فجور » دروغگوئيست يا مطلق فسق ، وبه « غناء » نفع يا توانگرى ، ومراد اينست كه فجور سبب نفع يا توانگرى ووسيلهء آن نمىشود پس كسى از براي طلب آن مرتكب آن نگردد ، يا اين كه آن سبب زوال توانگرى وعدم ثبات وبقاى آن مىشود .\r\n\r\n7457 ليس من شيم الكريم ادّراع العار .\r\nنيست از خصلتهاى كريم پوشيدن پيراهن عار ، مراد به « كريم » شخصي\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nگرامى بلند مرتبه است وبه « پوشيدن پيراهن عار » اين كه بسبب خصلت نكوهيده يا فعل قبيحى وعارى لازم وجدا نشود از آن مانند جامه .\r\n\r\n7458 ليس لهذا الجلد الرّقيق صبر على النّار .\r\nنيست از براي اين پوست تنك « 1 » صبري بر آتش ، غرض آگاه نمودن مردم است بر آن تا شايد كه بترسند وباز أيستند از معاصي كه سبب دخول در آن مىشود .\r\n\r\n7459 ليس للأجسام نجاة من الأسقام .\r\nنيست از براي جسمها رستگاريى از بيماريها ، غرض تسلى مردم است در بيماريها ، واين كه نمىشود كه عارض أبدان نشود پس آنها را بر خود بايد قرار داد .\r\n\r\n7460 ليس الكذب من خلائق الاسلام .\r\nنيست دروغگوئى از خصلتهاى مسلمانى ، يعنى آن از خصلتهاى مسلمان كامل نباشد ، يا اين كه مسلمان نبايد كه آن را خصلت خود كند .\r\n\r\n7461 ليس العيان « 2 » كالخبر .\r\nنيست مشاهده بچشم مانند خبر ، يعنى حال واقعهء را كه كسى بچشم خود مشاهده كند قياس نمىتوان كرد بر آن كه خبر ونقل آنرا بشنود ، پس بسيار باشد كه در جنگى يا مثل آن هر گاه خبر از آن دهند صاحبان آن مقصر نمايند ودر واقع چنان نباشد وكسى كه آن را مشاهده كرده باشد باعتبار كردن كارى چند كه مناسب ننمايد يا نكردن تدبيري چند كه مناسب نمايد تدبيري ديگر از براي أو ميسر نباشد وتقصيري نكرده باشد « 3 » .\r\n\r\n\r\n","description":"","footnote":"\r\n( 1 ) « تنك » بضمّ تاء ونون وبكاف عربى در آخر بمعنى باريك ورقيق است .\r\n( 2 ) شارح ( ره ) كلمهء « عيان » را هم بفتح عين وهم بكسر آن ضبط كرده است ليكن معروف ومألوف آنست كه آن بكسر عين است ودر نظر ندارم كه تاكنون آنرا بفتح عين در جائى ديده باشم فراجع كتب اللغة .\r\n( 3 ) كذا بخطه ( ره ) صريحا ومحصل عبارت درست مفهوم نيست .\r\n","page_name":" 74 ","page_number":76},
  {"content":"\r\n\r\n\r\n7462 ليس كلّ عورة تظهر .\r\nنيست هر عورتي چنين كه ظاهر شود ، « عورت » چيزى را گويند كه بايد پوشاند كه كسى بر آن مطلع نشود مانند عيبها وگناهان ، وممكن است كه مراد اين باشد كه عيبهاى آدمي از اخلاق نكوهيده وأعمال ناشايست چنين نيست كه همهء آنها بىتأمل وتفكر بر أو ظاهر شود تا اين كه سلب آنها از خود تواند كرد بلكه بسيارى از آنها بىتأمّل وتفكر بر أو ظاهر نشود پس بايد كه كمال سعى كند در تفحّص وتجسس عيوب خود تا همهء آنها بر أو ظاهر شود واز خود دفع نمايد ، وممكن است كه غرض اين باشد كه بمجرّد اين كه از كسى عيبى ظاهر نشود اعتماد تمام بر أو نبايد كرد ، بسيار عيبى باشد در كسى كه بر ديگرى بمعاشرت ومصاحبت ظاهر نگردد ، وممكن است كه مراد انكار بر جمعى باشد كه بديهاى خود را پنهان نكنند وآشكار سازند بگمان اين كه نمىشود كه آخر فاش نشود پس چرا پنهان بايد داشت پس انكار قول ايشان شده باشد باين كه چنين نيست كه هر عورتي آشكار گردد وپنهان نتوان داشت پس اگر در كسى بديى باشد باز پنهان داشتن آن بهترست از آشكارنمودن آن كه در حقيقت اظهار بىباكى وبىپروائى از حق تعالى است .\r\n\r\n7463 ليس كلّ طالب بمرزوق .\r\nنيست هر طلب كنندهء روزى داده شده ، يعنى چنين نيست كه هر چند سعى وطلب بيشتر كند روزى أو زيادتر گردد بلكه گاه هست كه روزى أو قدرى مقدّر شده كه هر چند سعى وطلب كند زياد بر آن نشود پس بر قدرى از طلب بايد اقتصار كرد وحرص زياد در آن نبايد داشت .\r\n\r\n7464 ليس لمتكبّر صديق .\r\nنيست از براي هيچ تكبر كنندهء دوستى ، غرض منع از تكبر است واين كه باعث اين مىشود كه هيچ دوستى از براي صاحب آن نباشد زيرا كه همه كس را از تكبر بد مىآيد واين مانع از دوستى با أو مىگردد .\r\n\r\n","description":"","footnote":"","page_name":" 75 ","page_number":77},
  {"content":"\r\n\r\n\r\n7465 ليس لشحيح رفيق .\r\nنيست از براي هيچ بخيلى رفيقي ، غرض منع از بخل است واين كه سبب اين مىشود كه كسى با صاحب آن يار ورفيق نگردد .\r\n\r\n7466 ليس كلّ مجمل بمحروم .\r\nنيست هر مجملى محروم ، مراد به « مجمل » كسى است كه تأنّى كند در طلب روزى واعتدال كند در آن وافراط نكند ، وممكن است مراد سلب كلّ باشد چنانكه منطقيين « ليس كلّ » را سور سالبهء كليه شمرده‌اند وبنا بر اين مراد اينست كه هيچ مجملى محروم نمىماند از روزى وبقدر كافى البتة باو مىرسد ، وممكن است مراد رفع ايجاب كلى باشد چنانكه شايعتر در استعمال آن باشد وبنا بر اين مراد اين باشد كه : چنين نيست كه هر مجملى محروم ماند از توسعه در روزى وزيادتى در آن ، واين كه آن موقوف باشد بر طلب زياد بلكه بسيارى از مجملان نيز بوسعت وفراخى روزى مىرسند ، وظاهرست كه حرص وطلب ومبالغه در آن نيز چنين نيست كه البتة سبب وسعت وفراخى روزى گردد بلكه گاهى مىشود وگاهى نمىشود پس أولى اين كه آدمي اكتفا كند بآن طلب معتدل ورنج وتعب طلب زياد نكشد .\r\n\r\n7467 ليس بحكيم من شكى ضره إلى غير رحيم .\r\nنيست حكيم كسى كه شكوهء بدى حال خود كند بسوى غير رحيمى ، غرض اينست كه كسى كه شكوهء حال خود كند بايد كه برحيمى بكند كه اثرى بر آن مترتّب شود وكسى كه شكوهء حال خود نزد غير رحيمى برد اين نشان اينست كه أو حكيم يعنى صاحب علم راست وكردار درست نيست زيرا كه خفت وذلّتى از براي خود بعبث تحصيل كند .\r\n\r\n7468 ليس كلّ فرصة تصاب .\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nنيست چنين كه هر فرصتى رسيده شود ، مراد اينست كه فرصت كار ضروري يا خيرى كه رودهد بايد غنيمت شمرد وآن را كرد وتأخير نكرد زيرا كه چنين نيست كه آدمي هر وقت كه خواهد فرصت چيزى را دريابد پس تأخير كند باميد آن .\r\n\r\n7469 ليس كلّ دعاء يجاب .\r\nنيست چنين كه هر دعائي مستجاب شود بلكه از براي لزوم استجابت آن شرايطى باشد كه بي يكى از آنها استجابت آن لازم نباشد مثل اين كه با كمال حضور قلب وخضوع وخشوع باشد ، واين كه حق تعالى خير أو را در آن داند پس هرگاه خير أو در آن نباشد حق تعالى از راه لطف باو آن دعا را مستجاب نكند پس امر بدعا ووعدهء استجابت كه در كتاب عزيز وأحاديث شريفه شده مطلق نيست بلكه مشروطست بآن شرايط « 1 » .\r\n\r\n7470 ليس كلّ غائب يئوب .\r\nنيست هر غائبى چنين كه برگردد ، غرض ترغيب در اينست كه كسى كه خواهد كه بسفرى برود معاملات خود را با مردم ووصايا كه خواهد وأمثال آنها را منقح كند وحواله بوقت برگشتن نكند بسا باشد كه برنگردد ، وهمچنين هرگاه كسى بسفرى برود وحقي نزد كسى داشته باشد كه احقاق حقّ أو بكند وپس نيندازد كه بعد از مراجعت خواهد شد گاه باشد كه مراجعت نكند .\r\n\r\n7471 ليس كلّ من رمى يصيب .\r\nنيست هر كه تير اندازد چنين كه بزند ، غرض اينست كه چنانكه تيراندازان چنين نيست كه هر كه بيندازد نشانه را بزند ، مردم در رأيها وتدبيرها نيز چنين‌اند ، وچنين نيست كه رأى وتدبير هر كس صواب باشد پس تا عقل ووقوف كسى كامل\r\n\r\n\r\n","description":"","footnote":"\r\n( 1 ) نگارنده گويد : ما اين مطلب را بطور مستوفى ومبسوط در كتاب كشف الكربة في شرح دعاء الندبة در ذيل اين فقرهء شريفه از آن دعاء « اين مؤلف شمل الصلاح والرضا » با دلائل وشواهد دالّه بر آن از آيات وروايات ذكر كرده‌ايم اللهمّ وفّقنا لا تمامه وطبعه ونشره .\r\n","page_name":" 77 ","page_number":79},
  {"content":"\r\n\r\nنباشد اعتماد بر رأى وتدبير أو نبايد كرد ، وممكن است كه مراد اين باشد كه تدبيرات هر چند از صاحب وقوف باشد چنين نيست كه البتة درست نشيند بلكه بمنزلهء تيرانداختن است چنانكه آن گاهى بنشانه مىخورد وگاهى خطا مىشود هر چند از صاحب وقوف باشد پس تدبيرات همچنين است گاهى صواب مىباشند وگاهى خطا ، وهمچنين نظاير آنها از اجتهادات ودعاها نيز .\r\n\r\n7472 ليس لقاطع رحم قريب « 1 » .\r\nنيست از براي هيچ قطع كنندهء رحمي نزديكى ، غرض منع از قطع رحم است واين كه باعث دورى كردن همهء نزديكان وخويشان مىشود از أو .\r\n\r\n7473 ليس لبخيل حبيب .\r\nنيست از براي هيچ بخيلى دوستى ، غرض منع از بخيلى است واين كه سبب اين مىشود كه هيچ دوستى از براي اين كس نباشد .\r\n\r\n7474 ليس مع الصّبر مصيبة .\r\nنيست با صبر مصيبتى ، يعنى مصيبت با آن سهل وآسان مىگذرد چنانكه گويا مصيبتى نيست چنانكه مكرّر شرح شد .\r\n\r\n7475 ليس مع الجزع مثوبة .\r\n\r\n\r\n","description":"","footnote":"\r\n( 1 ) پوشيده نماند كه ترتيب ذكر فقرات در نسخ غرر الحكم ودرر الكلم مختلف است وبناى شارح ( ره ) در اين شرح بر نسخهء بوده كه منطبق مىشود با نسخهء كه در هند چاپ شده زيرا بعد از اين فقره در چاپ صيدا فقراتى ذكر شده كه در چاپ هند ودر همين شرح در آخر همين باب نقل شده است ( رجوع شود بص 187 و 188 چاپ صيدا وبص 291 تا ص 293 چاپ هند ) وعلاوة بر اين مورد از ملاحظهء غالب موارد اين دو نسخه نيز بر مىآيد كه نسخهء شارح ( ره ) مطابق با چاپ هند مىشود ومغايرتهاى زيادى از حيث ترتيب با نسخهء چاپ صيدا دارد چنانكه در مجلّدات ديگر نيز ببرخى از آنها اشاره كرده‌ايم هر كه طالب باشد مقابله كند .\r\n","page_name":" 78 ","page_number":80},
  {"content":"\r\n\r\nنيست با جزع وبىتابى در مصيبتها ثوابي .\r\n\r\n7476 ليس السّفه كالحلم .\r\nنيست بىحلمى مانند حلم ، غرض ترغيب در حلم وبردباريست ومنع از خلاف آن .\r\n\r\n7477 ليس الوهم كالفهم .\r\nنيست وهم مانند فهم ، مراد به « وهم » غلط دانستن چيزيست وبه « فهم » دانستن آن بر وجه صواب ، وغرض ترغيب در تحصيل فهم است در هر باب واكتفا نكردن به آن چه افادهء آن نكند از دلايل وامارات ظنيه كه احتمال غلط در آنها برود .\r\n\r\n7478 ليس للجوج تدبير .\r\nنيست از براي هيچ لجوجى تدبيري ، غرض منع از لجاجت است واين كه باعث اين مىشود كه آدمي در مهلكه‌ها افتد كه چاره وتدبير آنها نتواند كرد ، يا اين كه صاحب آن تدبير وانديشهء عاقبت خود نمىكند بلكه هر چه را پيش گيرد يا خواهد لجاجت ميكند در تمام كردن آن وانديشهء مفاسد آن نمىكند .\r\n\r\n7479 ليس لمن طلبه اللّه مجير .\r\nنيست از براي كسى كه طلب كند خدا أو را پناه دهندهء ، غرض منع از عصيان حق تعالى است واين كه هرگاه أو كسى را طلب كند از براي عقوبت پناه دهندهء نباشد مر أو را پس حذر بايد كرد از آن .\r\n\r\n7480 ليس لمعجب رأى .\r\nنيست از براي هيچ خودبينى رأيي ، يعنى رأى صوابى ، زيرا كه باعتبار خودبينى وعجبي كه دارد مشورت با كسى نكند بلكه فكر وتأمّل هم نكند وخود را\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nمحتاج بآن نداند وهر چه بخاطر أو رسيد رأى أو بر آن قرار گيرد ودر أكثر خطا كند .\r\n\r\n7481 ليس لملول إخاء .\r\nنيست از براي هيچ ملولى برادريى ، غرض منع از ملول كردن برادران ودوستانست واين كه باعث اين مىشود كه ديگر برادرى ودوستى با أو نكنند .\r\n\r\n7482 ليس لملول مروّة .\r\nنيست از براي هيچ ملولى مروّتى ، يعنى كسى كه از كسى ملول شد ديگر رعايت مروّت وآدميت با أو نمىكند .\r\n\r\n7483 ليس لحقود اخوّة .\r\nنيست از براي هيچ كينه ورى برادريى ، غرض منع از اعتماد بر برادرى ودوستى اوست .\r\n\r\n7484 ليس لحسود خلّة .\r\nنيست از براي هيچ حسودى دوستى ، پس اعتماد بر دوستى ايشان نبايد كرد .\r\n\r\n7485 ليس من الكرم قطيعة الرّحم .\r\nنيست از كرم بريدن از خويشى ، يعنى آن منافى كرمست ، يعنى گرامى بودن وبلندى مرتبه يا جود وسخاوت .\r\n\r\n7486 ليس من التّوفيق كفران النّعم .\r\nنيست از توفيق كفران نعمتها ، يعنى آن نشان بىتوفيقى است .\r\n\r\n7487 ليس بخير من الخير الّا ثوابه .\r\nنيست بهتر از خير ونيكى كردن مگر ثواب آن ، يعنى أصل نيكى كردن امر\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nخيريست از براي فاعل آن كه هيچ چيز بهتر از آن نيست از براي أو مگر ثواب آن كه حق تعالى عطا ميكند باو ، واين از جملهء شواهديست بر حسن وقبح عقليين كه در آثار وأخبار وارد شده .\r\n\r\n7488 ليس بشرّ من الشّرّ الّا عقابه .\r\nنيست بدتر از شرّ وبدى كردن مگر عقاب آن ، مراد بر قياس فقرهء سابق اينست كه أصل بدى كردن شرّيست از براي فاعل آن كه شرّى بدتر از آن نباشد مگر عقاب آن .\r\n\r\n7489 ليس من عادة الكرام تأخير الانعام .\r\nنيست از عادت كريمان پس انداختن انعام ، مراد به « كريمان » مردم گرامى بلند مرتبه است يا صاحبان جود وسخاوت .\r\n\r\n7490 ليس من شيم الكرام تعجيل الانتقام .\r\nنيست از خصلتهاى كريمان تعجيل كردن انتقام ومكافات ببدى ، مراد به « كريمان » يكى از آن دو معنى است ومعنى اوّل در اينجا ظاهرترست .\r\n\r\n7491 ليس للأحرار جزاء الّا الاكرام .\r\nنيست از براي مردم آزادهء بىتعلق بدنيا جزائي مگر اكرام ، يعنى جزاى نيكى ايشان نيست مگر اعزاز واحترام ايشان نه عطا ودهش كه جزاى شايع نيكيهاست ، زيرا كه آنها را در نظر ايشان وقعى نيست بلكه قبول نمىكنند ، يا اين كه نيست جزاى ايشان در آخرت مگر اكرام ، يعنى البتة حق تعالى ايشان را اكرام خواهد كند بجزاى آزادگى وبىتعلقى ايشان بدنيا .\r\n\r\n7492 ليس لأنفسكم ثمن الّا الجنّة فلا تبيعوها الّا بها .\r\nنيست از براي نفسهاى شما بهائى مگر بهشت پس مفروشيد آنها را مگر بآن ، يعنى دنيا ومتاعهاى آن قابل اين نيست كه بهاى نفسهاى شما تواند شد وبفروشيد\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nآنها را به آنها وكار فرمائيد از براي آنها ، آنچه قابليت اين دارد كه بهاى نفسهاى شما شود بهشت است پس مفروشيد آنها را مگر بآن ، وكار نفرمائيد مگر از براي آن .\r\n\r\n7493 ليس الرّؤية مع الابصار ، قد تكذب الابصار أهلها .\r\nنيست بينائى با چشمها ، گاهى دروغ مىگويند چشمها أهل آنها را . مراد اينست كه علم وبينائى كامل آنست كه از راه دليل وبرهان حاصل شود يا منتهى بوحي شود نه آنچه بديدن چشمها حاصل شود ، زيرا كه در آنها غلط مىرود وگاهى دروغ مىگويند صاحب خود را ، مثل اين كه گاهى بسيار در نظر كسى كم مىنمايد ، وگاهى كم بسيار مىنمايد ، وگاهى زشت زيبا مىنمايد ، وگاهى زيبا زشت مىنمايد ، وروى برف وكف آب سفيد كافيند شاهد بر اين مدّعا ، چه همواره در نظرها سفيد مىنمايند با آنكه رنگ ندارند ، زيرا كه اجزاى ريزه ريزهء شفّافند كه رنگ ندارند ومعلومست كه ميانهء آنها تفاعلى كه سبب مزاج وحدوث رنگى بسبب آن در مجموع شود نمىشود پس سفيدى كه در آن مشاهده مىشود مجرّد تخيليست كه مىشود بسبب مداخلهء هواء وأشعه فايضه از اجرام علويّه در آن اجزاء ومنعكس شدن آن أشعه از بعضي بر بعضي ، زيرا كه شعاع منعكس شبيه مىشود بسفيدى چنانكه هرگاه آفتاب بتابد بر آبى ومنعكس شود شعاع آن بر ديوارى كه نوري بر آن نتابيده باشد ديده مىشود آن چنانكه گويا سفيديست ، وهمچنين است حال در شيشهء نرم وكوفته شده كه سفيد مىنمايد ، بلكه آن أولى است بعدم تحقق سفيدى در آن ، زيرا كه احتمال تحقق مزاج وحدوث سفيدى بسبب آن ميانهء أجزاء آن بعيدترست از أجزاى كف وبرف بسبب صلابت ويبوست آنها وعدم التصاق آنها بيكديگر بخلاف أجزاء كف وبرف ، وهمچنين است موضع شكاف از شيشهء ثخين كه سفيد مىنمايد بسبب انعكاس أشعه بلكه آن دورترست از احتمال حصول مزاج در آن بسبب عدم تصغر أجزاى آن وعدم تماسّ آنها وعدم حصول مزاج بدون آنها بخلاف أجزاى كف وبرف وشيشهء كوفته شده .\r\n\r\n","description":"","footnote":"","page_name":" 82 ","page_number":84},
  {"content":"\r\n\r\n\r\n7494 ليس لإبليس وهق أعظم من الغضب والنّساء .\r\nنيست از براي شيطان كمندى عظيم‌تر از خشم وزنان ، يعنى از براي گرفتن مردم وأسير كردن ايشان كمندى ندارد عظيمتر از اين كه خشم بر ايشان مستولى سازد تا بسبب آن در معاصي افتند ، يا اين كه ايشان را بزنان مفتون سازد وفريب دهد ودر محرّمات اندازد .\r\n\r\n7495 ليس لأحد بعد القرآن من فاقة ، ولا لاحد قبل القرآن غنى .\r\nنيست از براي احدى بعد از قرآن حاجتي ، ونه از براي احدى پيش از قرآن توانگرئى ، يعنى هيچ كس را بعد از توسّل بقرآن مجيد وانقطاع بآن حاجتي نمىماند از حاجات آخرت يا دنيا وآخرت هر دو بلكه حق تعالى ببركت آن همهء حاجات أو را برآورد ، وهيچ كس را پيش از توسّل بآن توانگريى در آخرت يا در هر دو سرا حاصل نمىشود ، چه ظاهرست كه توانگريى بحسب آخرت بىتوسّل بآن نمىشود .\r\n\r\n7496 ليس بلد أحق البلاد بك من بلد ، خير البلاد ما حملك .\r\nنيست شهري سزاوارترين شهرها بتو از شهري ، بهترين شهرها آنست كه بردارد ترا ، غرض اينست كه كسى كه در شهري تعب وآزار كشد وتواند كه برود بشهرى ديگر كه در رفاهيت باشد بهتر اينست كه برود ورعايت اين نكند كه اين وطن منست يا جهتي ديگر مثل آن « 1 » .\r\n\r\n7497 ليس الخير ان يكثر مالك وولدك ، انّما الخير ان يكثر علمك ويعظم حلمك .\r\nنيست خير اين كه بسيار باشد مال تو وفرزند تو ، نيست خير مگر اين كه بسيار\r\n\r\n\r\n","description":"","footnote":"\r\n( 1 ) مناسب اين كلام شريف است قول سعدى :\r\n « سعديا حبّ وطن گر چه حديثيست صحيح * نتوان مرد بسختى كه من اينجا زادم » \r\n","page_name":" 83 ","page_number":85},
  {"content":"\r\n\r\nباشد دانش تو وعظيم باشد بردبارى تو .\r\n\r\n7498 ليس بحكيم من ابتذل بانبساطه إلى غير حميم .\r\nنيست حكيم كسى كه نگهدارى نكند شكفته روئى خود را بسوى غير خويش ، مراد به « حكيم » چنانكه مكرّر مذكور شد صاحب علم راست وكردار درست است وغرض اينست كه حكيم نسبت بغير خويشان اندازهء شكفته‌رويى خود را نگاه مىدارد وچندان زياد نمىكند كه باعث عدم وقع ووقار أو شود در نظر ايشان « 1 » .\r\n\r\n7499 ليس بحكيم من قصد بحاجته غير حكيم .\r\nنيست حكيم كسى كه قصد كند بحاجت خود غير حكيمى را ، يعنى طلب كند حاجت خود را از غير حكيمى ، ودر بعضي نسخه‌ها « كريم » بجاى « حكيم » است وبنا بر آن در ترجمه بجاى « غير حكيمى » : « غير كريمى » بايد ، ومراد به « كريم » چنانكه مكرّر مذكور شد شخص گرامى بلند مرتبه است يا صاحب جود وسخاوت .\r\n\r\n7500 ليس من العدل القضاء على الثّقة بالظّنّ .\r\nنيست از عدل حكم كردن بنا بر اعتماد بر گمان ، مراد منع مردمست از عمل كردن ببدگمانى وحكم كردن ببدى كسى كه بدگمان شوند باو وبدكردن با أو بسبب آن واين كه اين منافى عدلست .\r\n\r\n7501 ليس من الكرم تنكيد المنن بالمنّ .\r\nنيست از كرم تيره كردن نعمتها بمنت گذاشتن ، يعنى اين منافى كرمست ،\r\n\r\n\r\n","description":"","footnote":"\r\n( 1 ) نظير اين مضمونست قول سعدى ليكن در بارهء تواضع :\r\n « تواضع گر چه محمودست وفضل بيكران دارد * نشايد كرد بيش از حد كه هيبت را زيان دارد » \r\nوأمثال اين بيانات حكيمانه همه ناظر بحفظ روش اعتدال است كه در آن باره گفته‌اند :\r\n « ز افراط وتفريط در كارها * به يك سوى شو گفتمت بارها »\r\n« ميانه نگه دار در هر عمل * چو خواهى كه خالى بود از خلل » \r\n","page_name":" 84 ","page_number":86},
  {"content":"\r\n\r\nيعنى جود وسخاوت يا گرامى وبلند مرتبه بودن .\r\n\r\n7502 ليس عن الآخرة عوض وليست الدّنيا للنفس بثمن .\r\nنيست از آخرت عوضى ونيست دنيا از براي نفس بهائى ، يعنى بهاى آن نمىشود وأو را بآن نمىتوان فروخت .\r\n\r\n7503 ليس لك باخ من احتجت إلى مداراته .\r\nنيست از براي تو برادر كسى كه محتاج باشى بسوى مدارا كردن با أو ، مراد اينست كه برادر كسيست كه هرگاه كسى از أو بدى يا ناخوشى ببيند مدارائى در آن با أو نبايد كرد .\r\n\r\n7504 ليس برفيق محمود الطريقة من أحوج صاحبه إلى مماراته .\r\nنيست رفيق ستوده شده طريقه كسى كه محتاج سازد مصاحب خود را بسوى جدال كردن با أو .\r\n\r\n7505 ليس لك باخ من أحوجك إلى حاكم بينك وبينه .\r\nنيست از براي تو برادر كسى كه محتاج سازد ترا بسوى حكم كنندهء ميانهء تو وميانهء أو ، يعنى برادر تو بايد كه خود بخود احقاق حقوق تو بكند ونبايد كه نزد حاكمى بروى كه حكم كند ميانهء تو وأو ، هر كه چنين نباشد أو را برادر خود مدان .\r\n\r\n7506 ليس لكذوب أمانة ، ولا لفجور صيانة .\r\nنيست از براي هيچ بسيار دروغگويى أمانتي ونه از براي بسيار فاسقى صيانتى ، يعنى نگهدارى عهد وپيمان ورعايت آشنايى ودوستى .\r\n\r\n7507 ليس شيء افسد للأمور ولا أبلغ في هلاك الجمهور من الشّرّ .\r\nنيست چيزى فاسدتر از براي كارها ونه رساتر در هلاك شدن أكثر مردم از شرّ ، يعنى بدى كردن با مردم .\r\n\r\n","description":"","footnote":"","page_name":" 85 ","page_number":87},
  {"content":"\r\n\r\n\r\n7508 ليس شيء احمد عاقبة ولا الذّ مغبّة ولا ادفع لسوء أدب ولا اعون على درك مطلب من الصّبر .\r\nنيست چيزى ستوده شده‌تر بحسب عاقبت ، ونه لذيذتر بحسب مغبت ، ونه دفع كننده‌تر مربدى أدب را ، ونه يارى كننده‌تر بر دريافتن مطلبي از صبر ، « مغبه » نيز بمعنى عاقبت است ، و « مربدى أدب را » يعنى بىادبى كردن مردم را نسبت باو .\r\n\r\n7509 ليس مع الخلاف ايتلاف .\r\nنيست با مخالفت التيامى ، غرض اينست كه اگر دو كس خواهند كه ميانهء ايشان اجتماع والتيامى باشد بايد كه موافقت كنند با يكديگر ومخالفت نكنند واگر نه التيام حاصل نشود واگر بوده باشد زايل شود .\r\n\r\n7510 ليس مع الشّره عفاف .\r\nنيست با غلبهء حرص پرهيزگاريى .\r\n\r\n7511 ليس في سرف شرف .\r\nنيست در هيچ سرفى شرفى ، « سرف » بسين بىنقطه بمعنى اسراف است وبشين با نقطه بمعنى بلندى مرتبه ، ومراد اينست كه اسراف شرفى نيست چنانكه مسرفان گمان ميكنند ، يا اين كه شرفى با آن باقي نمىماند بلكه بزودى باعث خوارى وپستى مرتبه مىگردد .\r\n\r\n7512 ليس في اقتصاد تلف .\r\nنيست در ميانه رويى تلفى ، يعنى ميانه‌روى باعث تلفى نمىشود بخلاف اسراف كه توانگرى ومال را تلف كند وباعث تلف دين نيز مىشود باعتبار حرمت آن في نفسه ، وبسبب اين نيز كه مىدارد آدمي را بر كسبهاى حرام يا شبهه‌ناك .\r\n\r\n7513 ليس من خالط الأشرار بذى معقول .\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nنيست كسى كه آميزش كند با بدان بصاحب معقولى ، يعنى صاحب سلوك معقولى .\r\n\r\n7514 ليس من أساء إلى نفسه بذى مأمول .\r\nنيست كسى كه بدى كند بسوى نفس خود بصاحب مأمولى ، يعنى صاحب اميد داشته شده ، يعنى اين كه كسى از أو اميد خيرى داشته باشد يا اين كه آنچه أو اميد داشته باشد از خير آخرت بعمل آيد .\r\n\r\n7515 ليس في البرق الّلامع مستمتع لمن يخوض الظلمة .\r\nنيست در برق درخشنده بهره يافتنى از براي كسى كه فرو مىرود در تاريكى ، اين تتمهء كلاميست كه بعد از اين تمام آن در فصل « لا » نقل وشرح خواهد شد ان شاء اللّه تعالى .\r\n\r\n7516 ليس لأحد من دنياه الّا ما انفقه على اخراه .\r\nنيست مر احدى را از دنياي أو مگر آنچه انفاق كرده باشد آنرا بر آخرت خود ، يعنى چيزى كه بكار أو مىآيد از دنياي أو همانست .\r\n\r\n7517 ليس في الغربة عار ، انّما العار في الوطن الافتقار .\r\nنيست در غريبى عارى ، بدرستى كه نيست عار مگر در وطن پريشانى ، يعنى ننگ وعار عمده ميانهء مردم پريشانيست وآن در وطن است ودر غريبى آن عار نيست پس گويا در غريبى هيچ عارى نيست .\r\n\r\n7518 ليس شيء ادعى لخير وانجى من شرّ من صحبة الأخيار .\r\nنيست چيزى خواننده‌تر مر خير را ، ورستگارى دهنده‌تر از شرّ از صحبت نيكان .\r\n\r\n7519 ليس في الجوارح اقلّ شكرا من العين فلا تعطوها سؤلها فتشغلكم عن ذكر اللّه .\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nنيست در ميانهء أعضا كمترين بحسب شكر از چشم ، پس عطا مكنيد بآن خواسته‌هاى آن را پس مشغول سازد شما را از ذكر خدا ، يعنى چون چشم كم شكرست أهليت اين ندارد كه آنچه خواهد وطلب كند از نگاهها ونظاره‌ها بآن عطا شود با وجود مفسدهء كه در آن باشد وآن اينست كه اگر عطا شود آنها بآن مشغول سازد شما را از ذكر وياد خدا ومانع شود از آن ، وپوشيده نيست كه شكر ظاهري هر عضوى چنانكه علما گفته‌اند صرف آنست در آنچه حق تعالى آنرا از براي آن خلق كرده مثل صرف چشم در مطالعهء مصنوعات حق تعالى از براي استدلال به آنها بر حقايق ومعارف يا مطالعهء كتب علوم دينيه ، وصرف گوش در آنچه باعث رضاى حق تعالى شود از مسائل علميه وعمليه ومانند آنها ، و « بودن چشم ميانهء أعضاء كم شكر » باين معنى پر ظاهر نيست وممكن است كه هر يك از اعضا را شكري باشد باطني كه ما ندانيم چنانكه حق تعالى فرموده كه « نيست هيچ چيز مگر اين كه تسبيح ميكند بستايش حق تعالى وليكن شما نمىفهميد تسبيح آنها را » وبنا بر اين ممكن است كه آن حضرت صلوات اللّه وسلامه عليه داند كه كم شكرتر از چشم نيست در ميانهء أعضاء ، وشايد كه وجه آن اين باشد كه آن شكر آنها در وقت فراغ آنها باشد از شغل خود ، وچون چشم أكثر أوقات مشغول بشغل خودست وكم فارغ ميباشد بآن اعتبار كم شكرتر از آنى ميانهء آنها نباشد واللّه تعالى يعلم .\r\n\r\n7520 ليس في المعاصي اشدّ من اتبّاع الشّهوة فلا تطيعوها فيشغلكم عن اللّه .\r\nنيست در گناهان سخت‌تر از پيروى شهوت پس فرمانبردارى مكنيد شهوت را پس مشغول سازد شما را از خدا ، يعنى اگر فرمانبردارى كنيد آنرا مشغول سازد شما را از خدا .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n\r\n7521 ليس كلّ مغرور بناج ، ولا كلّ طالب بمحتاج « 1 » .\r\nنيست هر مغرورى رستگار ، ونه هر طلب‌كنندهء محتاج . ممكن است كه مراد اين باشد كه چنين نيست كه هر كه فريب خورده باشد در كار بدى واز آن راه آنرا كرده باشد رستگار ومعذور باشد باعتبار اين كه فريب خورده بلكه بسيار باشد كه معذور نباشد ومعاقب گردد باعتبار تقصير در تأمّل وتدبّرى كه اگر ميكرد آن فريب نمىخورد ، و « نه هر طلب كنندهء محتاج » يعنى وچنين نيست كه هر طلب كنندهء محتاج باشد بآن ومعذور باشد در آن بلكه بسيار باشد كه با عدم احتياج طلب كنند از راه حرص وخواهش زيادتى كه در كار نباشد .\r\nوفرموده است آن حضرت عليه السلام در جملهء كلامي كه فرموده در توحيد خداى سبحانه ونعت أو تعالى شأنه :\r\n\r\n7522 ليس في الأشياء بوالج ، ولا عنها بخارج .\r\nنيست در چيزها والج ، ونه از آنها خارج ، « والج » بمعنى داخل است ومراد اينست كه حق تعالى داخل نيست در چيزها مانند دخول جسمي در جسمي ديگر ، يا دخول عرضى در جسمي ، وخارج هم نيست از آنها بلكه علم أو ظاهر وباطن هر چيز را فرو گرفته بعنوانى كه گويا در ميان همهء آنهاست .\r\n\r\n7523 ليس شيء ادعى إلى زوال نعمة وتعجيل نقمة من إقامة على ظلم .\r\n\r\n\r\n","description":"","footnote":"\r\n( 1 ) پوشيده نماند كه مبناى شارح ( ره ) در شرح بر نسخهء بوده كه موافق با نسخهء چاپ هند مىشود زيرا چنانكه در سابق نيز گفتيم ترتيب ذكر اين فقرات مذكوره در باب « ليس » بهمين ترتيب ذكر شارح ( ره ) در همين شرح در نسخهء چاپ هند بنظر مىرسد ليكن در چاپ صيدا از اين فقره يعنى « ليس كلّ مغرور بناج ولا كلّ طالب بمحتاج » تا آخر فقرات اين باب در وسط باب مذكور نقل شده ( رجوع شود بصفحهء 187 و 189 چاپ صيدا وبصفحهء 293 چاپ هند ) .\r\n","page_name":" 89 ","page_number":91},
  {"content":"\r\n\r\nنيست چيزى خواننده‌تر بسوى زايل‌شدن نعمتي وشتاب كردن عقوبتي از ايستادگى كردن برستمى .\r\n\r\n7524 ليس للعاقل ان يكون شاخصا الّا في ثلاث ، حظوة في معاد ، أو مرمّة لمعاش ، أو لذّة في غير محرم .\r\nنيست مر عاقل را اين كه بوده باشد رونده مگر در سه چيز ، حظوهء در روز بازگشت ، يا مرمّتى از براي معاش ، يا لذّتى در غير آنچه حرام شده باشد . « حظوه » ظاهر اينست كه بحاى بىنقطه وظاى نقطه دار باشد بمعنى نصيب وبهره ، يعنى يكى از آن سه اينست كه حركت كند از براي تحصيل نصيب وبهرهء در روز بازگشت امّا در نسخه‌ها كه بنظر رسيد بخاى با نقطه وطاى بىنقطه است بمعنى گام برداشتن « 1 » ، وبنا بر اين مراد اينست كه يكى گام برداشتنى است كه بكار آيد در روز بازگشت .\r\n\r\n7525 ليس شيء اعزّ من الكبريت الأحمر الّا ما بقي من عمر المؤمن .\r\nنيست چيزى عزيزتر از كبريت احمر مگر آنچه باقي مانده باشد از عمر مؤمن ، يعنى آنرا عزيزتر از كبريت احمر بايد داشت وصرف نكرد مگر در آنچه ضرور باشد از أمور دنيا وآخرت ، ومراد به « كبريت أحمر » ياقوت سرخ است يا طلاى خالص ، وممكن است كه كبريت معروف قسم سرخى داشته باشد كه بسيار كمياب باشد وكثير النفع ، وبآن اعتبار شهرت كرده باشد بعزيزى .\r\n\r\n7526 ليس ثواب عند اللّه سبحانه أعظم من ثواب السلطان العادل والرّجل المحسن .\r\nنيست ثوابي نزد خداى سبحانه عظيمتر از ثواب پادشاه عادل ومرد احسان كننده .\r\n\r\n\r\n","description":"","footnote":"\r\n( 1 ) بنا بر ترجمهء شارح ( ره ) بايد « خطوه » را بفتح خاء خواند وبناء مرّه گرفت زيرا اگر بضمّ خاء قرائت شود بمعنى گام است كه « ما بين القدمين » باشد ومعنى مصدري ندارد .\r\n","page_name":" 90 ","page_number":92},
  {"content":"\r\n\r\n\r\n7527 ليس كلّ من طلب وجد .\r\nنيست چنين كه هر كه طلب كند بيابد ، غرض منع مردمست از حرص در طلب واين كه چنين نيست كه هر كه چيزى را طلب كند آنرا بيابد تا بآن اميد تعب وزحمت هر طلبي را بر خود توان گذاشت ، بلكه بسيار مىشود كه كسى در نهايت جدّ طلب ميكند وبمطلوب نمىرسد پس تا ضرور نشود تعب وزحمت طلب را بمجرّد احتمالي بر خود نبايد گذاشت .\r\n\r\n7528 ليس كلّ من أضلّ فقد .\r\nنيست چنين كه هر كه ضايع كند نيابد ، ظاهر اينست كه مراد بضايع كردن واگذاشتن وطلب نكردن باشد وغرض باز موافق فقرهء سابق منع از اهتمام در طلب باشد بگمان اين كه كسى تا مطلبي را طلب نكند نمىرسد بآن باين كه چنين نيست بلكه بسيار مىشود كه كسى بىطلب به آن چه مىخواهد وزيادة بر آن مىرسد ودور نيست كه « أضلّ » تصحيفى باشد از بعضي ناسخين و « أخلّ » بخاء نقطه‌دار باشد وترجمه اين باشد كه : چنين نيست كه كسى كه اخلال كند نيابد ، يعنى اخلال كند بطلب وبنا بر اين صريح در معنى مذكور مىشود .\r\n\r\n7529 ليس الحليم من عجز فهجم « 1 » وإذا قدر انتقم ، انّما الحليم من إذا قدر عفا ، وكان الحلم غالبا على كلّ امره .\r\nنيست بردبار كسى كه عاجز باشد پس خاموش شود ونگاه بزمين كند ، وهرگاه توانا گردد انتقام كشد ، بدرستى كه نيست بردبار مگر كسى كه هرگاه توانا باشد در گذرد وبوده باشد بردبارى غالب بر هر كار أو .\r\n\r\n\r\n","description":"","footnote":"\r\n( 1 ) در أقرب الموارد ضمن ذكر معاني « هجم » گفته : « هجم فلان ( كنصر ) سكت وأطرق » .\r\n","page_name":" 91 ","page_number":93},
  {"content":"\r\n\r\n\r\n7530 ليس على وجه الأرض أكرم على اللّه سبحانه من النفس المطيعة لأمره .\r\nنيست بر روى زمين گرامىتر بر خداى سبحانه از نفس أطاعت كننده مر فرمان أو را .\r\n\r\n7531 ليس بمؤمن من لم يهتمّ باصلاح معاده .\r\nنيست مؤمن كسى كه اهتمام نداشته باشد باصلاح معاد خود ، يعنى بازگشت خود يا روز بازگشت خود .\r\n\r\n","description":"","footnote":"","page_name":" 92 ","page_number":94},
  {"content":"\r\n\r\n\r\n[ حرف لام بلفظ « لم » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف لام بلفظ « لم » كه از براي نفى چيزيست در ماضي . ) فرموده است آن حضرت عليه السّلام :\r\n\r\n7532 لم يدرك المجد من عداه الحمد .\r\nدر نيافته بزرگى را كسى كه در گذشته از أو ستايش ، يعنى احسان بمردم نكرده كه بسبب آن ستايش كنند أو را پس ستايش ايشان در گذشته از أو ودر أو فرود نيامده ورفته بجانب جمعى كه از أهل احسان باشند .\r\n\r\n7533 لم يهنأ العيش من قارن الضدّ .\r\nگوارا نكرده زندگانى را كسى كه همراه شده با دشمن ، مراد منع از آميزش ومصاحبت وهمراه بودن با دشمنست واين كه با آن عيش وزندگانى آدمي گوارا نباشد .\r\n\r\n7534 لم يسد من افتقر اخوانه إلى غيره .\r\nمهتر نشده كسى كه محتاج باشند برادران أو بسوى غير أو ، يعنى كفايت اخراجات ومؤنات برادران خود نكرده باشد پس محتاج باشند ايشان بغير أو .\r\n\r\n7535 لم يوفّق من بخل على نفسه بخيره وخلّف ماله لغيره .\r\n\r\n","description":"","footnote":"","page_name":" 93 ","page_number":95},
  {"content":"\r\n\r\nتوفيق داده نشده كسى كه بخيلى كند بر نفس خود بمال خود ، وپس اندازد مال خود را از براي غير خود .\r\n\r\n7536 لم ينل أحد من الدّنيا حبرة الّا اعقبته عبرة .\r\nنرسيده احدى از دنيا بحبرهء مگر اين كه در پس آورده دنيا أو را عبرهء . « حبره » بفتح حاء بىنقطه وسكون باء يك نقطهء زير بمعنى سرور وشاديست ، و « عبره » بفتح عين بىنقطه وسكون باء يك نقطهء زير بمعنى اندوه است يا أشك پيش از اين كه روان شود يا تردّد گريه در سينه ، ومراد مذمّت دنياست واين كه هيچ شادى أو نيست كه در عقب اندوهى نداشته باشد .\r\n\r\n7537 لم يتعرّ من الشرّ من لم يتجلبب الخير .\r\nبرهنه نشده از شرّ كسى كه پيراهن نكرده خير را ، مراد اينست كه آدمي كردن كار خير را بايد كه لازم خود سازد مانند پيراهن تن خود كه تا چنين نكند بالكلية عارى از شرّ وبدى نباشد ، يا باعتبار اين كه همين جداشدن از خير گاهى بدى وشرّيست هر چند هيچ بدى وشرّى ديگر از أو صادر نشود ، ويا باعتبار اين كه تا كسى چنان نباشد در واقع نشود كه بالكلية شرّ از أو صادر نشود .\r\n\r\n7538 لم يعدم النّصر من انتصر بالصّبر .\r\nناياب نكرده يارى را كسى كه يارى جسته بصبر ، يعنى كسى كه يارى جويد بصبر نمىشود كه صبر يارى أو نكند وأو را بمطلب نرساند .\r\n\r\n7539 لم يصف اللّه سبحانه الدّنيا لأوليائه ، ولم يضنّ بها على أعدائه .\r\nصاف نگردانيده خداى سبحانه دنيا را از براي دوستان خود ، وبخيلى نكرده بآن بر دشمنان خود ، غرض بيان خوارى وبىاعتبارى دنياست نزد حق تعالى ، واين كه از براي آن صاف نگردانيده آنرا از براي دوستان خود وآميخته بكدورات وآلام\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nگردانيده ، زيرا كه آنرا لايق جزاى ايشان ندانسته تا اين كه صاف گرداند از براي ايشان ، وهر چند ناصاف باشد از براي آخرت كه آماده كرده از براي ايشان سودمندترست ، وهمچنين بسبب اين بخيلى نفرموده بآن بر دشمنان خود ، زيرا كه ايشان أهليت نعمت واحسانى كه وقعى داشته باشد در نظر حق تعالى ندارد ، پس اگر دنيا را وقعى مىبود نزد أو بهره نمىداد ايشان را از آن مانند آخرت ، چنانكه در بعضي أحاديث وارد شده كه : اگر دنيا را اعتبار پر پشهء بود نزد حق تعالى هر آينه نمىچشانيد بكافران شربت آبى از آن .\r\n\r\n7540 لم يتّصف بالمروّة من لم يرع ذمّة أوليائه ، وينصف أعدائه .\r\nوصف پذير نشده بمروّت كسى كه رعايت نكرده پيمان دوستان خود را ، وانصاف وعدل نكرده با دشمنان خود .\r\n\r\n7541 لم يلق أحد من سرّاء الدّنيا بطنا الّا منحته من ضرّائها ظهرا .\r\nبرنخورده احدى از شادمانى دنيا بطني را مگر اين كه عطا كرده دنيا أو را از سختى خود ظهري ، ظاهر اينست كه مراد به « بطن » چيزيست كه ظاهر ونمايان نباشد وبه « ظهر » آنچه ظاهر ونمايان باشد ومراد اينست كه : نمىشود كه هرگاه كسى از دنيا باندك شادمانى برخورد كه ظاهر ونمايان نباشد در عقب آن عطا نكند دنيا باو از شدّت وسختى خود قدرى ظاهر نمايان ، وشارحان نهج البلاغة گفته‌اند كه : تخصيص شادمانى ببطن وسختى بظهر ، يا باعتبار بطن وظهر سپر است زيرا كه شكم آن بسوى اين كس است وپشت آن بسوى دشمن ، ويا باعتبار اين كه در حال جنگ سپر را بر رو مىكشند پس مردم برميخورند بپشت آن وچون آشتى كنند برميدارند آنرا پس برميگردد وبطن آن ظاهر مىشود وبرميخورند مردم بآن ، يا اين كه در حال آشتى مطلقا مىاندازند آنرا وبطن آن نمايان مىشود پس بآن اعتبار برخوردن ببطن چيزى تخصيص داده شده بحال دوستى وآشتى ، وبظهر آن تخصيص داده شده بحال دشمنى وجنگ ، ويا\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nباعتبار اينست كه آدمي در حالي كه رو مىآورد بسوى كسى بطن أو بجانب اوست ودر وقتي كه پشت مىگرداند ظهر أو بسوى اوست ، پس برخوردن ببطن چيزى مطلقا كناية شده از اقبال وبظهر از ادبار پس مراد در اين فقرهء مباركه اينست كه بر نمىخورد أحدى از شادمانى آن اقبالى را مگر اين كه عطا ميكند أو را از سختى خود ادبارى ، ومراد اقبال وادبار آن أحدست نه اقبال وادبار شادمانى وسختى ، ويا باعتبار اينست كه مشى در بطون واديها آسانترست از سير بر پشته‌ها وتلها ، واللّه تعالى يعلم .\r\n\r\n7542 لم يفد من كانت همته الدّنيا عوضا ولم يقض مفترضا .\r\nكسب نكرده كسى كه بوده باشد همت أو دنيا عوضى ، وبجا نياورده مفترضى ، يعنى كسى كه عزم أو دنيا باشد واز براي آن سعى كند أو عوضى از براي سعى خود بتعب وزحمت آن كسب نكند ، زيرا كه آنچه كسب كند از دنيا هر قدر كه باشد پوچ وباطلست وعوض آن نمىتواند شد ، و « بجا نياورده مفترضى را » يعنى امر واجبي را يا امر ضرور لازمى را ، زيرا كه دنيا بهر نحو كه باشد مىگذرد وچندان محتاج بسعى وهمت وعزم آن نيست پس وجوب ولزومى ندارد ، وممكن است « يفد » بصيغهء مجهول خوانده شود وبنا بر اين ترجمه اينست كه : « عطا كرده نشده كسى ، تا آخر » وحاصل هر دو يكيست .\r\n\r\n7543 لم يكتسب مالا من لم يصلحه .\r\nكسب نكرده مالي كسى كه اصلاح نكرده آنرا ، يعنى در مصارف ضروري وخير صرف نكرده ، يعنى مالي كه در آنها صرف نشود در حقيقت مال نيست بلكه وبالست .\r\n\r\n7544 لم يرزق المال من لم ينفقه .\r\nروزى كرده نشده مال كسى كه انفاق وخرج نكرده آنرا ، يعنى آن در حقيقت مال نيست بلكه وبالست .\r\n\r\n","description":"","footnote":"","page_name":" 96 ","page_number":98},
  {"content":"\r\n\r\n\r\n7545 لم يضق شيء مع حسن الخلق .\r\nتنگ نشده چيزى با نيكوئى خوى ، يعنى صاحب خوى نيكو چيزى بر أو تنگ نمىشود .\r\n\r\n7546 لم يفت نفسا ما قدّر لها من الرّزق .\r\nفوت نشده نفسي را آنچه تقدير شده براي أو از روزى ، يعنى نمىشود كه تمام آن باو نرسد .\r\n\r\n7547 لم يذهب من مالك ما وقى عرضك .\r\nنرفته از مال تو آنچه نگه داشته عرض ترا ، يعنى از براي نگهدارى عرض خود صرف كردهء .\r\n\r\n7548 لم يضع من مالك ما قضى فرضك .\r\nضايع نشده از مال تو آنچه بجا آورده فرض ترا ، يعنى در مصرفى داده شده كه واجب بوده بر تو مانند زكاة وخمس .\r\n\r\n7549 لم يعقل مواعظ الزّمان من سكن إلى حسن الظنّ بالأيّام .\r\nدرنيافته پندهاى زمانه را كسى كه آرام گرفته بسوى نيكوئى گمان بروزگار ، يعنى مصائب ونوائب كه در زمانه واقع مىشود نسبت بهر كس هر يك موعظه وپنديست از أو باين كه گمان نيكو بروزگار نبايد داشت ، پس كسى كه نيكو كند گمان خود را بآن وآرام گيرد بآن نفهميده موعظه‌ها وپندهاى آنرا .\r\n\r\n7550 لم يضع امرء ماله في غير حقّه أو معروفه في غير أهله الّا حرمه اللّه شكرهم وكان لغيره ودّهم .\r\nنگذاشته مردى مال خود را در غير حقّ آن ، يا احسان خود را در غير أهل\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nآن مگر اين كه محروم گردانيده أو را خدا از شكر ايشان ، وبوده از براي غير أو دوستى ايشان .\r\n\r\n7551 لم يتحلّ بالقناعة من لم يكتف بيسير ما وجد .\r\nزيور نيافته بقناعت كسى كه اكتفا نكرده باندك آنچه يافته ، يعنى اكتفا نكرده به آن چه يافته هرگاه اندك بوده وطلب زيادة بر آن كرده .\r\n\r\n7552 لم يتحلّ بالعفّة من اشتهى ما لا يجد .\r\nزيور نيافته بعفت كسى كه خواهشى داشته چيزى را كه نمىيابد « عفت » بمعنى باز ايستادن از چيزهاست كه حرام باشد يا نيكو نباشد ، ومراد اينست كه عفيف كامل كسيست كه خواهش غير آنچه بيابد وداشته باشد نداشته باشد .\r\n\r\n7553 لم يطلع اللّه سبحانه العقول على تحديد صفته ، ولم يحجبها عن واجب معرفته .\r\nآگاه نگردانيده خداى سبحانه عقلها را بر تحديد صفت أو ، ومنع نكرده آنها را از واجب معرفت أو ، « تحديد » در أصل بمعنى قرار دادن حدّ ونهايت است از براي چيزى كه بآن ممتاز شود از غير آن ، ودر اصطلاح بمعنى بيان حقيقت وكنه چيزيست وتمييز آن ، ومراد در اينجا اين معنى است ، يعنى حق تعالى آگاه نگردانيده عقلها را بر تمييز حقيقت وكنه صفت خود امّا منع نكرده آنها را از قدرى كه واجبست از شناخت أو بلكه قادر گردانيده آنها را بر آن وراه نموده بآن وآن معرفت اوست بوجوهى چند كه بعقل ثابت شده .\r\n\r\n7554 لم يخلق اللّه سبحانه الخلق لوحشة ولم يستعملهم لمنفعة .\r\nنيافريده خداى سبحانه خلق را از براي وحشتي ، وكار نفرموده ايشان را از براي منفعتى ، يعنى خلق نكرده از براي اين كه تنها بوده ووحشت داشته از آن\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nپس خلق كرده ايشان را از براي انس گرفتن بايشان ودفع آن وحشت ، وكار نفرموده ايشان را بأوامر ونواهى كه فرموده از براي منفعتى كه برسد باو از آنها ، بلكه خلق نكرده ايشان را مگر از براي اين كه عبادت كنند وأمر نفرموده ايشان را بعبادت مگر از براي منفعت ايشان ورسيدن بسبب آن بمراتب عاليه ، پس آنچه مقتضاى كرم وجود است از آن جانب بعمل آمده وهرگاه بعضي أطاعت نكنند ومستحقّ عذاب وعقاب گردند بسبب تقصير ايشانست وقدحى در حسن ايجاد ايشان نمىكند چنانكه در موضع خود توضيح وتفصيل كلام در آن شده « 1 » .\r\n\r\n7555 لم يخل اللّه سبحانه عباده من حجّة لازمة أو محجّة قائمة .\r\nخالى نگذاشته خدا بندگان خود را از حجتي لازم يا محجتى قائم ، يعنى برپا ايستاده ، و « حجت » بمعنى برهانست ، و « محجه » بمعنى جادّهء راه ووسط آنست ، ومراد اينست كه حق تعالى هرگز خالى نگذاشته بندگان خود را از حجتي لازم ، يعنى از پيغمبر يا امامي كه تمام كند حجت خدا را بر ايشان ولازم شود بر ايشان أطاعت وانقياد ، وهمچنين از راه وأضحى از براي نجات ورستگارى كه ثابت باشد وتغيير وتبديلى در آن نرود تا اين كه هر كه أطاعت وفرمانبردارى كند بمراتب عاليه رسد ، وهر كه نكند عذرى نباشد از براي أو كه دليل وراهنمايى نداشتم يا اين كه راه را نمىدانستم .\r\n\r\n7556 لم تره سبحانه العقول فتخبر عنه بل كان تعالى قبل الواصفين به له .\r\nنديده‌اند خداى سبحانه را عقلها پس خبر دهند از أو بلكه بود حق تعالى اوّل وصف‌كنندگان أو ، يعنى عقلها نديده‌اند أو را ونرسيده‌اند بكنه أو تا اين كه توانند خبر داد از أو ، يعنى از وصف وچگونگى أو بلكه حق تعالى اوّل خود\r\n\r\n\r\n","description":"","footnote":"\r\n( 1 ) مولوى در اين باره نيكو سروده :\r\n « من نكردم خلق تا سودى كنم * بلكه تا بر بندگان جودي كنم » \r\n.\r\n","page_name":" 99 ","page_number":101},
  {"content":"\r\n\r\nوصف خود كرده بزبان وحى والهام وبعد از آن عقلها بآن نحو وصف أو كنند وتصديق كنند بآن واين بنا بر اينست كه « قبل » بضمّ قاف وباء خوانده شود بمعنى اوّل ، وممكن است كه بفتح قاف وسكون باء خوانده شود ومراد همين معنى باشد ، يعنى بلكه بود حق تعالى قبل از وصف كنندگان أو ، يعنى پيش از ايشان در وصف‌كردن خود ووصف‌كنندگان از آن رو وصف أو كنند .\r\nودر نهج البلاغة عبارت بر اين نحو است :\r\n« لم ترك العيون فتخبر عنك بل كنت قبل الواصفين من خلقك » يعنى نديده‌اند ترا چشمها پس خبر دهند از تو بلكه بودهء تو قبل از وصف كنندگان از خلق تو » وپوشيده نيست كه بنا بر اين « قبل » البتة بايد كه بفتح خوانده شود بمعنى « پيش » وبضمّ بمعنى اوّل نمىتواند بود ، زيرا كه حق تعالى اوّل وصف كنندگان از خلق خود نيست وبر تقدير فتح باين معنى كه در اينجا مذكور شد در عبارت آنجا نيز مراد مىتواند بود ، يعنى بلكه بودى پيش از وصف‌كنندگان از خلق تو در وصف كردن خود وايشان همه از آن رو وصف تو ميكنند نهايت بنا بر اين معنى « عقول » چنانكه در اينجاست انسب است از « عيون » بمعنى چشمها كه در آن جاست چنانكه بر صاحبان عقول پوشيده نيست .\r\nوممكن است كه مراد پيشى بر جنس وصف كنندگان باشد كه آن جسم است ومراد ردّ بر جمعى باشد كه وصف حق تعالى كنند بجسميت ولواحق آن ، باين كه ايشان حق تعالى را نديده‌اند كه خبر توانند داد از أو باين أوصاف ، يعنى اين خبر ايشان از راه عقل وخرد نيست ، زيرا كه دليل عقلي بر آن نيست ، آنچه احتمال مىرود اينست كه از راه حسّ باشد وآن هم باطلست ، زيرا كه ايشان نديده‌اند أو را بلكه .\r\nبودهء تو پيش از جنس همهء ايشان كه جسم است پس چگونه موصوف باشى بجسميت ولواحق آن ، وممكن است كه « قبل » بكسر قاف وفتح باء خوانده شود بمعنى نزد\r\n\r\n","description":"","footnote":"","page_name":" 100 ","page_number":102},
  {"content":"\r\n\r\nو « من خلقك » متعلق باشد به « كنت » نه « بواصفين » ومراد اين باشد كه بلكه بودهء تو نزد وصف كنندگان از جملهء خلق تو ، يعنى هر چه را ايشان وصف ميكنند در واقع خلق تست نه تو چنانكه اين مضمون در خطب مأثورهء ديگر نيز وارد شده پس هرگاه ترا وصف كنند بودهء تو نزد ايشان بنا بر وصف ايشان از جملهء خلق خود .\r\nوابن أبي الحديد در شرح خود « قبل » را بفتح قاف خوانده وگفته كه :\r\nمراد اينست كه چشمها ترا نديده‌اند كه خبر دهند از تو بر سبيل مشاهده بلكه بودهء تو پيش از آنها ، يعنى قديم وأزلي پس جسم واعراض آنها نيستى « 1 » وآنچه از آنها نباشد مشاهدهء آن محال باشد وخبر از آن بعنوان مشاهده ممكن نباشد .\r\nومحقق بحراني نيز در شرح خود بفتح قاف خوانده وگفته كه :\r\nغرض تنزيه حق تعالى است از وصف مشبّهه ونحو ايشان وإخبار ايشان از أو بصفاتى كه از شأن آنها اينست كه إخبار كنند از آنها بينندگان از روى مشاهده با اعتراف ايشان به آن كه اخبار ايشان از روى ديدن نيست ، وچون اخبار از محسوسات وآنچه از شأن آن باشد كه احساس كرده شود صادق نيست مگر اين كه مستند بحسّ باشد لابدّ لازم دارد سلب رؤيت چشمها أو را سلب اخبار از أو ، از جهت آنها وكذب اخبار از أو به آن چه دانسته نشود از جهت آنها ، و « بلكه بودهء پيش از وصف‌كنندگان از خلق خود » تعليلى است از براي سلب رؤيت كه مستلزم سلب اخبار از آنست بقياس بر اين وجه « بودهء تو پيش از وصف كنندگان ، وهر كه بوده باشد پيش از وصف كنندگان أو ، نديده‌اند وصف كنندگان أو را ، پس خبر نتوانند داد از أو » واين كبرى از مشهورات مظنونات است در بادي نظر ، واين كافيست از براي خطيب هر چند هرگاه از پى رفته شود كلى نباشد ، زيرا كه نيست چنين كه هر چه پيش از ما باشد باطل باشد اخبار ما از أو ، وممكن است حمل آن بر وجه تحقيق باين كه حمل شود قبليّت بر قبليّت ذاتي ، زيرا كه آن مستلزم تنزيه حق تعالى است از جسميت ولواحق آن وآن مستلزم امتناع رؤيت است كه آن مستلزم كذب اخبار از اوست\r\n\r\n\r\n","description":"","footnote":"\r\n( 1 ) در حاشية مذكور است : « بنا بر آنچه ثابت شده از حدوث أجسام ولواحق آن منه سلمه اللّه » .\r\n","page_name":" 101 ","page_number":103},
  {"content":"\r\n\r\nاز وجه مشاهدهء حسية » .\r\nتمام شد كلام أو .\r\nوپوشيده نيست تكلف وتعسف در آنچه هر دو گفته‌اند وفساد وجه خطابي كه شارح دوّم گفته ، وهمچنين فساد دعويى كه قبل از اين كرده كه إخبار از محسوسات البتة بايد كه مستند بحسّ باشد واللّه تعالى يعلم .\r\n\r\n7557 لم يترك اللّه سبحانه خلقه مغفلا ولا امرهم مهملا .\r\nوانگذاشته خداى سبحانه خلق خود را مغفل ، ونه كار ايشان را مهمل ، « مغفل » بصيغهء مفعول « 1 » چيزى را گويند كه غافل شده باشند از آن ونپرداخته باشند بآن ، و « مهمل » چيزيست مثل شتر ونحو آن كه رها كرده باشند وواگذاشته باشند آنرا بخود وكار نفرمايند ومراد اينست كه حق تعالى از خلق خود غافل نشده ونه كار ايشان را بايشان واگذاشته كه رها كرده باشد ايشان را سرخود كه هر چه خواهند كنند بلكه أوامر ونواهى فرموده كه بايد أطاعت وانقياد آنها كنند .\r\n\r\n7558 لم يخل اللّه سبحانه عباده من نبىّ مرسل أو كتاب منزل .\r\nخالى نگذاشته خداى سبحانه بندگان خود را از پيغمبرى كه فرستاده شده باشد يا كتابي كه فرود آمده باشد بلكه پيغمبران فرستاده وكتابها نازل فرموده تا اين كه عذرى از براي ايشان نماند وحجت بر ايشان تمام باشد .\r\n\r\n7559 لم يتناه سبحانه في العقول فيكون في مهبّ فكرها مكيّفا ، ولا في رويّات خواطرها محدّدا مصرّفا .\r\nبنهايت نرسيده خداى سبحانه در عقلها پس بوده باشد در جايگاه وزيدن فكر آنها چگونگى كرده شده ، ونه در انديشه‌هاى خاطرهاى آنها تحديد كرده شده وتبيين\r\n\r\n\r\n","description":"","footnote":"\r\n( 1 ) يعنى از باب افعال .\r\n","page_name":" 102 ","page_number":104},
  {"content":"\r\n\r\nكرده شده ، يعنى عقلها بنهايت معرفت حق تعالى نرسيده‌اند كه كنه ذات أقدس أو را دانسته باشند يا اين كه عقلها احاطه باو نكرده‌اند چه هر چه چيزى احاطه كند بآن متناهي مىشود در آن ، ومراد همانست كه كنه ذات أقدس أو در نيامده در عقلها پس بوده باشد در آنچه فكر ايشان بآن وزيده چگونگى كرده شده ، يعنى چگونگى آنرا دانسته باشند ، بلكه بنهايت معرفت أو نرسيده‌اند يا احاطه باو نكرده‌اند پس نه در جايگاه وزيدن فكر آنها چگونگى كرده شده است ، ونه در انديشه‌هاى خاطرهاى آنها از فكر خود تمييز كرده شده وتبيين كرده شده ، يعنى تمييز كنه ذات أو نكرده‌اند وپى بآن نبرده‌اند ، و « تبيين آن نكرده‌اند » يعنى آن را واضح نكرده‌اند وكشف پردهء خفا از آن ننموده‌اند ، وممكن است مراد به « محدّد » تحديد كرده شده باجزاء باشد چنانكه لازم تحديد اصطلاحى است و « مصرّف » بمعنى تغيير داده شده باشد ومراد اين باشد كه در عقلها درنيامده پس نه در جايگاه وزيدن فكر آنها چگونگى كرده شده است ونه در انديشه‌هاى خاطرهاى آنها تحديد كرده شدهء تغيير داده شده ، ومراد تغير بتركيب از اجزاء وتحليل به آنها باشد چنانكه محقق بحراني گفته ، يا بودن آن قابل حركت وتغير چنانكه ابن أبي الحديد گفته ، وبنا بر اين مراد ردّ بر مشبّههء مجسّمه باشد چه جسميت لازم دارد قبول حركت وتغيّر را واللّه تعالى يعلم .\r\n\r\n7560 لم تظلّ امرء من الدّنيا ديمة رخاء الّا هتنت عليه مزنة بلاء .\r\nسايه نينداخته مردى را از دنيا ابر وسعت وفراخى مگر اين كه بريزد بر أو أبر بلائي ، ودر بعضي نسخه‌ها « تطلّ » بطاى بىنقطه است وبنا بر آن ترجمه اينست كه :\r\nمشرف نشده مردى را ، وحاصل هر دو يكيست ومراد اينست كه هيچ نعمتي از دنيا نمىشود كه زحمتى در عقب نداشته باشد .\r\n\r\n7561 لم يخلقكم اللّه سبحانه عبثا ، ولم يترككم سدى ، ولم يدعكم في ضلالة ولا عمى .\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nنيافريده شما را خداى سبحانه عبث ، وترك نكرده شما را رها كرده شده ، ووانگذاشته شما را در گمراهيى ونه در كوريى ، مراد گمراهى وكوريى است كه از جانب حق تعالى باشد باين كه دليل وهادي از براي ايشان تعيين نكرده باشد پس ناچار در گمراهى وكورى افتند واين منافاة ندارد باين كه بعضي در گمراهى وكورى باشند بسبب عدم أطاعت وپيروى آن دليل وهادي كه حق تعالى تعيين فرموده .\r\n\r\n7562 لم يحلل اللّه سبحانه في الأشياء فيكون فيها كائنا ، ولم ينأ عنها فيقال هو عنها بائن .\r\nفرود نيامده خداى سبحانه در چيزها پس بوده باشد در آنها كائن ، ودور نيست از آنها پس گفته شود كه أو از آنهاست بائن ، « كائن » بمعنى موجود وصاحب كون وهستى است ، و « بائن » بمعنى بريده وجداست ، ومراد اينست كه حق تعالى مجرّد است وجا ومكاني ندارد پس فرود نيامده در چيزى وجانگرفته در آن امّا دور نيست از هيچ چيز وظاهر وباطن هر چيز منكشف است نزد أو چنانكه گويا از هيچ چيز جدا وبريده نشده وبهر چيز پيوسته است بلكه در باطن هر چيز در آمده .\r\n\r\n7563 لم يوفّق من استحسن القبيح ، واعرض عن قول النّصيح .\r\nتوفيق داده نشده كسى كه نيكو شمارد زشت را ، واعراض كند از گفتهء نصيحت‌كننده ، يعنى هر يك از اينها در كسى كه باشد اين نشان بىتوفيقى اوست ، يعنى مهيا نكردن حق تعالى أسباب خير را از براي أو وواگذاشتن أو بخود .\r\n\r\n7564 لم يأمر كم اللّه سبحانه الّا بحسن ، ولم ينهكم الّا عن قبيح .\r\nامر نكرده شما را خداى سبحانه مگر بچيز نيكوئى ، ونهى نكرده شما را مگر از چيز زشتى ، يعنى هر چه حق تعالى أمر بآن كرده در واقع ونفس الامر قطع نظر از أمر حق تعالى بآن خوبى وحسنى داشته كه حق تعالى بآن سبب أمر بآن كرده ،\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nوهر چه نهى از آن كرده در واقع ونفس الامر زشتى وقبحى داشته كه حق تعالى بآن اعتبار نهى از آن كرده ، وچنين نيست كه هيچ تفاوتى ميانهء آنها واينها نباشد وبا وجود آن حق تعالى بىسببى ومرّجحى أمر به آنها كرده باشد ونهى از اينها ، واگر عكس اين مىفرمود نيز جايز بود واين صريح است در إثبات حسن وقبح عقلي چنانكه مذهب شيعه ومعتزله است وردّ انكار آنها چنانكه فرقهء اشاعره از أهل سنت كرده‌اند وگفته‌اند كه : هيچ حسن وقبحى قطع نظر از أمر شارع ونهى أو تعالى شأنه نيست ، وهيچ تفاوتى در واقع ميانهء چيزها نيست ، وحق تعالى بىسبب ومرجّحى أمر ببعضى كرده ونهى از بعضي ، وبعد از آن كه أمر بچيزى كرد آن چيز حسن است باين معنى كه خدا أمر بآن كرده وبعد از اين كه نهى از چيزى كرد آن چيز قبيح است باين معنى كه خدا نهى از آن كرده ، واگر عكس ميكرد هيچ قصورى نداشت وآنها قبيح مىشد واينها حسن ، وفقير در حواشي شرح مختصر تحقيق اين مسئله بر وجهي كه بايد نموده واينجا گنجايش زيادة بر اين ندارد .\r\nوفرموده است آن حضرت عليه السلام در وصف كسى كه ثنا كرده بر أو ومدح فرموده أو را :\r\n\r\n7565 لم تقتله قاتلات الغرور ، ولم تغمّ عليه مشتبهات الأمور .\r\nنكشته أو را كشنده‌هاى غرور ، وپوشيده نشده بر أو مشبهات أمور ، يعنى هلاك نكرده أو را هلاك كننده‌هاى قريب شيطان ونفس ودنيا وأمثال آنها ، وپوشيده نشده بر أو مشتبههاى أمرها ، يعنى أموري كه حق وباطل در آنها بر أكثر مردم مشتبه باشد بلكه حقّ وصواب وباطل وخطا در هر باب بر أو واضح ولايح است واشتباهى ندارد واين بنا بر اينست كه « تغمّ » بغين نقطه‌دار باشد چنانكه در أكثر نسخه‌هاست وبضمّ تا وفتح غين وتشديد ميم باشد ودر بعضي نسخه‌ها بعين بىنقطه است وبنا بر اين بفتح تا وسكون عين وتخفيف ميم باشد وترجمه اين باشد كه ملتبس ومشتبه نيست بر أو مشتبهات أمور ، وحاصل هر دو يكيست .\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n\r\n7566 لم يفكّر في عواقب الأمور من وثق بزور الغرور ، وصبا إلى زور السّرور .\r\nفكر نكرده در عاقبتهاى أمور كسى كه اعتماد كرده بر دروغ غرور وميل كرده بسوى دروغ سرور . مراد به « دروغ غرور » وعده‌هاى دروغست كه غرور وفريب دنيا باين كس مىدهد ، وبه « دروغ سرور » شادمانيهاى دروغست كه باز آن غرور وفريب وعده بآن مىدهند وبعمل نمىآيد واين بمنزلهء ذكر خاصّ بعد از عامّ است ودر بعضي نسخه‌ها « وصبا ( تا آخر ) » نيست ومراد اينست كه كسى كه اعتماد كند بر وعده‌هاى دروغ فريب دنيا وسعى كند از براي آنها البتة فكر نكرده در عاقبتهاى أمور خود ، واگر كسى فكر كند در آنها ميداند كه آنها بر تقديرى كه حاصل شود فانى وزايل است وبكار أو نمىآيد بلكه باعث زيادتى وبال أو مىشود سعى از براي چيزى بايد كه پاينده وباقي باشد كه آن سراى آخرت ونعمتهاى آنست .\r\n\r\n7567 لم يصدق يقين من اسرف في الطّلب ، واجهد نفسه في المكتسب .\r\nراست نيست يقين كسى كه از حدّ بگذرد در طلب ، وبتعب اندازد نفس خود را در مكتسب ، يعنى يقين أو بأحوال مبدأ ومعاد درست نيست واگر نه بايست كه بداند كه زيادة بر ميانه روى در طلب وكسب در كار نيست وباعث فوت مهمات أخروي مىشود پس اجتناب كند از آن .\r\n\r\n7568 لم يعقل من وله باللّعب ، واستهتر بالّلهو والطّرب .\r\nدريافت نكرده كسى كه شيفته شده بلعب وحريص گردانيده شده بلهو وطرب .\r\n« دريافت نكرده » ، يعنى صاحب عقل ودريافت نيست ، و « لهو ولعب » هر دو بمعنى بازيست ، و « طرب » بمعنى شادى واندوه هر دو آمده ومراد در اينجا شاديست وجمعى از أهل لغت « طرب » را بمعنى خفت وسبكى كه آدمي را عارض مىشود در وقت شدّت فرح يا حزن گفته‌اند وآنهم مراد مىتواند بود .\r\n\r\n","description":"","footnote":"","page_name":" 106 ","page_number":108},
  {"content":"\r\n\r\n\r\n[ حرف لام بلفظ « لو » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف لام بلفظ « لو » بلام ثابته يعنى لامي كه جزء كلمه است واز حروف شرطست واز براي تعليق امريست بأمري باين نحو كه اگر فلان مىبود فلان مىبود ، وغرض بيان امتناع اوّل است بسبب امتناع دويم چنانكه مذهب جمعى از محقّقين أهل عربيّت است ، يا بيان اين كه امتناع دويم وعدم وقوع آن بسبب امتناع اوّل وعدم وقوع آنست كه اگر اوّل واقع مىشد البتة دويم نيز واقع مىشد چنانكه مذهب أكثر ايشانست وگاهى مستعمل مىشود باين معنى كه اگر فلان هم مىبود فلان مىبود در جائى كه مظنّهء اين باشد كه بر تقدير وقوع اوّل دويم واقع نمىبود وغرض ردّ آن گمانست ، يا اين كه اگر فلان هم نمىبود فلان مىبود در جائى كه مظنّهء اين باشد كه بر تقدير نبودن اوّل دويم مىبود ، وغرض ردّ آن گمانست ، وگاه هست كه مراد مجرّد اينست كه بر تقدير وقوع اوّل بايد كه دويم واقع باشد يا اين كه بر تقدير عدم وقوع فلان بايد فلان واقع نباشد وچون\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nغالب در « لو » « 1 » تعليق در ماضيست واستعمال آن در تعليق در مستقبل كمست بخلاف « ان » كه غالب در « ان » تعليق در مستقبل است هر چند بلفظ ماضي باشد بنا بر اين ما در ترجمهء فقرات مباركه بر تعليق در ماضي حمل مىكنيم مگر در جائى كه بحسب معنى تعليق در مستقبل أنسب باشد چنانكه ظاهر خواهد شد . ) فرموده است آن حضرت عليه السّلام :\r\n\r\n7569 لو كشف الغطاء ما ازددت يقينا .\r\nاگر برخيزد پرده زياد نشوم من بحسب يقين ، يعنى يقين من زياد نشود ، يعنى يقين من بأحوال مبدأ ومعاد بمرتبهء كاملست كه اگر پرده برخاسته شود ومعانيه مشاهده كنم يقين من زياد نمىشود ، زيرا كه زيادة بر آن يقين كه دارم نمىباشد و « لو » در اينجا بمعنى سيم است كه در معاني آن مذكور شد ومراد اينست كه اگر پرده هم برخاسته شود كه مظنهء اينست كه يقين در آن وقت زياد شود يقين من زياد نمىشود باعتبار اين كه در نهايت مرتبهء كمالست وزيادة بر آن متصوّر نيست .\r\n\r\n7570 لو استوت قدماي من هذه المداحض لغيّرت أشياء .\r\nاگر راست مىشد پاهاى من از اين لغزشگاهها هر آينه تغيير داده بودم چيزى چند را ، مراد اينست كه خلفاى سابق بدعتى چند در دين كرده بودند كه اگر من\r\n\r\n\r\n","description":"","footnote":"\r\n( 1 ) اشاره بمطلبى است كه در نحو مسلم وثابت شده وابن مالك در الفيّه بآن چنين اشاره كرده است :\r\n « لو حرف شرط في مضىّ ويقلّ * ايلاؤها مستقبلا لكن قبل »\r\n« وهي في الاختصاص بالفعل كان * لكنّ لو أنّ بها قد يقترن »\r\n« وان مضارع تلاها صرفا * إلى المضىّ نحو لو يفي كفى » \r\n","page_name":" 108 ","page_number":110},
  {"content":"\r\n\r\nمستقلّ مىبودم تغيير آنها مىبايست نهايت من مستقلّ نشدم وفتنه‌ها وجنگها روداد كه هر يك از آنها جايگاه لغزش پاى خلافت من بود وبا آنها استقلال واستوارى نداشت آن ، بنا بر آن تغيير ندادم آنها را .\r\nوممكن است مراد تعليق در مستقبل باشد وترجمه اين باشد : اگر راست شود پاهاى من از اين لغزشگاهها هر آينه تغيير دهم چيزى چند را ، يعنى بدعتهائى را كه پيش از اين شده ، ومحقق بحراني در شرح نهج البلاغة بجاى « من » : « في » نقل كرده و « لغزشگاهها » را تفسير كرده به « مسائل مشكلهء اجتهاديّه » كه أقدام عقول در آنها مىلغزد وخلفاى سابق در آنها لغزيده‌اند ، و « راست‌شدن قدمها را در آنها » كناية گرفته از تمكن از اجراى أحكام شرعيه بر نهج حقّ ودفع بدعتهاى خلفاى سابق ، وبنا بر اين مراد اينست كه من متمكن نشدم از آن واگر متمكن مىشدم هر آينه تغيير مىدادم چيزى چند را از أحكام ايشان ، وپوشيده نيست كه تفسير « لغزشگاهها » بفتنه‌ها وجنگها چنانكه ما كرديم ظاهرتر مىنمايد ، خصوصا بنا بر لفظ « من » چنانكه در اين كتاب وأكثر نسخ نهج البلاغة نيز نقل شده با آنكه بسيارى از أحكامى كه تغيير آنها مىبايست چنين نبود كه از راه اشكال آنها قدم ايشان لغزيده باشد در آنها ، بلكه بدعتى چند بود كه كرده بودند از براي أغراض خود .\r\n\r\n7571 لو ضربت خيشوم المؤمن على أن يبغضني ما ابغضني ، ولو صببت الدّنيا بجملتها على المنافق على أن يحبّنى ما احبّنى .\r\nاگر بزنم خيشوم مؤمن را بر اين كه دشمن دارد مرا دشمن نمىدارد مرا ، واگر بريزم دنيا را بتمام آن بر منافق بر اين كه دوست دارد مرا دوست نمىدارد مرا .\r\n« خيشوم » منتهاى بيني است وگاهى بر أصل بيني اطلاق مىشود ، وبعضي گفته‌اند كه : آن پردهء ميانهء دو سوراخ بيني است ومراد اينست كه دوستى مؤمنان با من بمرتبه‌ايست كه اگر بالفرض بيني مؤمن را بشمشير زنم از براي اين كه دشمن\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nدارد مرا هر آينه دشمن نمىدارد مرا ، ودشمنى منافقان با من بمرتبه‌ايست كه اگر تمام دنيا را بيكى از ايشان بدهم تا اين كه دوست دارد مرا دوست نمىدارد مرا ، ودر نهج البلاغة تتمهء از براي اين كلام معجز نظام نقل شده كه در آن وجه هر دو حكم ذكر شده وآن اينست كه اين بسبب اينست كه تقدير شده پس گذشته بر زبان نبي أمّى صلى اللّه عليه وآله اين كه گفته : دشمن نمىدارد ترا مؤمني ودوست نمىدارد ترا بدبخت منافقى ، ومراد اينست كه اين معنى تقدير شده ، يعنى علم حق تعالى بآن تعلق گرفته وپيغمبر خبر از آن داده پس محالست كه خلاف آن واقع شود بهر سببي از أسباب كه كه فرض وقوع آن بشود .\r\nوپوشيده نيست كه از اين لازم نمىآيد كه ايشان مجبور باشند در آنها ، زيرا كه علم حق تعالى علت نيست بلكه تابع است پس چون هر يك از ايشان البتة چنان خواهند بود هر چند باختيار خود باشد حق تعالى چنان دانسته واگر اختيار خلاف آن مىكردند حق تعالى خلاف آن را مىدانست وبر هر تقدير بر ايشان جبري نيست وبا وجود اين خلاف آنچه علم حق تعالى بآن تعلق گرفته محالست كه واقع شود .\r\n\r\n7572 لو انّ الموت يشترى لاشتراه الأغنياء .\r\nاگر مرگ خريده مىشد هر آينه مىخريدند آنرا توانگران ، ممكن است كه مراد اين باشد كه توانگر را چندان حرص خريدن چيزها وجمع آنها باشد كه اگر مرگ را مىتوانست خريد آنرا هم مىخريدند وبفكر خسران وزيان آن نمىافتادند ، يا اين كه مضايقه از زيان آن نمىداشتند چنانكه مىخرند چيزى چند را كه باعث هلاكت أخروي ايشان مىشود وباكى ندارند از آن ، يا اين كه مىخريدند آنرا تا در فرمان ايشان باشد وكارى بايشان نداشته باشد ، يا مرگ دشمنان خود را يا جمعى كه ميراث آنها بايشان برسد مىخريدند ، يا مراد بعضي از اغنيا باشد كه تعب وزحمت زياد مىكشند در حفظ توانگرى خود واين كه ايشان بمرتبهء از زندگانى خود تنگ مىآيند كه اگر مرگ خريده مىشد ايشان مىخريدند ، وفقرا اگر چه گاهى ايشان نيز تعب وزحمت زياد مىكشند\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nوآرزوى مرگ ميكنند نهايت شايد بآن مرتبه نرسد كه اگر توانند خريد بخرند بلكه گاهى بزبان اظهار آرزوى آن كنند امّا بدل هرگز راضى بآن نشوند ، يا اين كه فقيرى كه بآن مرتبه رسد قادر بر خريدن مرگ كجا باشد پس كسى كه آنرا بخرد توانگرى خواهد بود كه از زندگانى خود تنگ آمده باشد واللّه تعالى يعلم .\r\n\r\n7573 لو رأيتم البخل رجلا لرأيتموه شخصا مشوّها .\r\nاگر مىديديد بخيلى را بصورت مردى هر آينه مىديديد آنرا شخصي زشت گردانيده شده .\r\n\r\n7574 لو عقل أهل الدّنيا لخربت الدّنيا .\r\nاگر عاقل مىبودند أهل دنيا هر آينه خراب مىشد دنيا ، زيرا كه اگر همه عاقل كامل بودند كسى از ايشان مشغول كار دنيا نمىشد ونظام آن بر هم مىخورد وخراب مىشد .\r\n\r\n7575 لو كان لربّك شريك لاتتك رسله .\r\nاگر مىبود از براي پروردگار تو شريكي هر آينه مىآمد ترا پيغمبران أو ، اين دليلست اقناعي بر نفى شريك از براي حق تعالى ، زيرا كه اگر شريكي مىبود از براي أو نمىشد كه پيغمبران أو نيايند وأوامر ونواهى نياورند پس چون هرگز خبري از أو بمردم نمىرسد اين دليلست بر اين كه شريكي از براي أو نباشد وكسى كه اندك تأمّل كند أو را در اين شبهه نمىماند .\r\n\r\n7576 لو ارتفع الهوى لانف غير المخلص من عمله .\r\nاگر برميخاست هوا وهوس هر آينه ننگ مىداشت غير مخلص از عمل خود ، مراد به « مخلص » كسيست كه خالص كرده باشد أعمال خود را از براي حق تعالى وبهيچ وجه آميخته بغرض ديگر نكرده باشد .\r\n\r\n","description":"","footnote":"","page_name":" 111 ","page_number":113},
  {"content":"\r\n\r\n\r\n7577 لو ظهرت الآجال لافتضحت الآمال .\r\nاگر آشكار مىشد اجلها هر آينه رسوا مىشدند اميدها ، مراد به « اجل » مدّت عمرست يا مرگ ، ومراد اينست كه اگر مدّت عمرها يا مرگ‌ها آشكار مىشد ، يعنى مردم مىدانستند كه مدّت عمر ايشان چه قدرست يا مرگ ايشان چه وقتست رسوا مىشد اميدها ، يعنى باطل وزايل مىشد آنها ، ونبود اين اميدهاى دور ودراز كه از براي خود قرار مىدهند .\r\n\r\n7578 لو خلصت النّيّات لزكت الاعمال .\r\nاگر خالص شود نيتها هر آينه پاكيزه گردد عملها يا فزايش كند عملها .\r\n\r\n7579 لو صحّ العقل لاغتنم كلّ امرء مهله .\r\nاگر صحيح باشد عقل هر آينه غنيمت شمارد هر مردى مهلت خود را ، يعنى أيّام حيات خود را وآنرا بعبث صرف نكند بلكه صرف نكند مگر در چيزى كه بكار آخرت أو آيد .\r\n\r\n7580 لو عرف المنقوص نقصه لساءه ما يرى من عيبه .\r\nاگر مىدانست ناقص كرده شده نقصان خود را هر آينه بد مىآمد أو را آنچه مىبيند از عيب خود ، ظاهر اينست كه مراد به « ناقص كرده شده » كسيست كه حق تعالى مرتبهء أو را يا أجر وثواب أو را كم كرده بسبب عيبى كه در أخلاق يا أعمال أو باشد ، ومراد اين باشد كه اگر چنين كسى مىدانست قدر نقص را كه باو رسيده واين كه آن چه نقصان عظيميست هر آينه بد مىآمد أو را آنچه مىبيند از عيب خود وزايل ميكرد آنرا از خود .\r\n\r\n7581 لو انّ أهل العلم حملوه بحقّه لاحبّهم اللّه وملائكته ولكنّهم حملوه لطلب الدّنيا فمقتهم اللّه تعالى وهانوا عليه .\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nاگر بودى اين كه أهل علم برداشته بودند آنرا بحقّ آن هر آينه دوست مىداشت ايشان را خدا وفرشتگان أو ، وليكن ايشان برداشته‌اند آنرا از براي طلب دنيا ، پس دشمن داشته ايشان را خداى بلند مرتبه ، وخوار شده‌اند بر أو . مراد مذمّت جمعيست از علما كه طلب علم را از براي دنيا كرده باشند .\r\n\r\n7582 لو انّ العباد حين جهلوا وقفوا لم يكفروا ولم يضلّوا .\r\nاگر اين كه بندگان هنگامى كه ندانند مىايستادند كافر نمىشدند وگمراه نمىشدند ، يعنى اگر بندگان وقتي كه چيزى را ندانند هرگاه بشنوند مىايستادند وانكار نمىكردند هرگز كافر وگمراه نمىشدند بلكه اگر چيزى باشد كه اعتقاد بآن ضرور باشد حق تعالى بر ايشان ظاهر كند تا كافر وگمراه نباشند امّا هرگاه انكار كنند وحكم ببطلان آن كنند بىدليل وبرهاني ، اين از راه تعصب وعنادست ، وبا وجود آن گاه هست كه حق تعالى ايشان را بخود وامىگذارد وحقّ را بر ايشان ظاهر نمىكند پس هرگاه آن امرى باشد كه اعتقاد بآن ضرور باشد بسبب انكار آن كافر وگمراه ميشوند ، وممكن است كه مراد خصوص حكم إمامت باشد واين كه هرگاه آنرا ندانند هرگاه بايستند وتوقّف كنند كافر وگمراه نمىشوند ، يعنى گمراهى زيادى مانند گمراهى كافر بلكه مستضعف خواهند بود امّا هرگاه توقّف نكنند وبامامت أئمهء ضلال قائل شوند ايشان كافر شوند يا در حقيقت بنا بر قول بكفر ايشان ، ويا بمنزلهء كافر بنا بر قول مشهور ، وممكن است كه « يضلّوا » از باب افعال خوانده شود وترجمه اين باشد كه « كافر نمىشدند وگمراه نمىگردانيدند ديگران را » وبنا بر اين احتياج نيست بتخصيصى كه در توجيه « گمراه نمىشدند » شد واللّه تعالى يعلم .\r\n\r\n7583 لو انّ النّاس حين عصوا انابوا واستغفروا لم يعذّبوا ولم يهلكوا .\r\nاگر اين كه مردم هنگامى كه عصيان مىكردند بازگشت مىكردند وطلب آمرزش مىنمودند عذاب كرده نمىشدند وهلاك نمىشدند .\r\n\r\n","description":"","footnote":"","page_name":" 113 ","page_number":115},
  {"content":"\r\n\r\n\r\n7584 لو رأيتم الاجل ومسيره لابغضتم الامل وغروره .\r\nاگر مىديديد أجل وحركت آنرا هر آينه دشمن مىداشتيد امل وفريب آنرا ، مراد به « أجل » مدّت عمرست ، وبه « حركت آن » رفتن آن ، يا مرگ ، وبه « حركت آن » آمدن آن ، ومراد اينست كه : اگر مىديديد آنرا واين كه بچه تندى مىرود يا بچه تندى مىآيد دشمن مىداشتيد اميد را وفريب آنرا ، واميدى از براي خود قرار نمىداديد وفريب آن نمىخورديد .\r\n\r\n7585 لو فكّرتم في قرب الاجل وحضوره لامرّ عندكم حلو العيش وسروره .\r\nاگر فكر مىكرديد در نزديكى اجل وحاضر شدن آن هر آينه تلخ مىشد نزد شما زندگانى شيرين وشادمانى آن ، مراد به « اجل » در اينجا مرگست .\r\n\r\n7586 لو احبّنى جبل لتهافت .\r\nاگر دوست مىداشت مرا كوهى هر آينه مىريخت پاره پاره ، غرض اينست كه دوستان من نمىشود كه در دنيا ببلاها ومصيبتها گرفتار نگردند كه باعث زيادتى مراتب ايشان باشد در آخرت .\r\n\r\n7587 لو زهدتم في الشّهوات لسلمتم من الآفات .\r\nاگر بىرغبت مىشديد در خواهشها هر آينه سالم مىبوديد از آفتها .\r\n\r\n7588 لو صحّ يقينك لما استبدلت الفاني بالباقي ، ولا بعت السّنىّ بالدّنىّ .\r\nاگر صحيح شود يقين تو هر آينه بدل نكنى فانى را بباقي ، ونه بفروشى بلند مرتبه را بپست مرتبه ، و « بدل كردن چيزى بچيزى » اينست كه دويم را بدهند واوّل را\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nبگيرند ، ومراد به « فانى وپست مرتبه » دنياست ، وبه « باقي وبلند مرتبه » آخرت .\r\n\r\n7589 لو اعتبرت بما أضعت من ماضي عمرك لحفظت ما بقي .\r\nاگر عبرت بگيرى به آن چه ضايع كردى از عمر خود هر آينه نگهدارى آنچه را باقي مانده ، يعنى آن را ضايع نكنى وهمين در چيزى صرف كنى كه بكار تو آيد .\r\n\r\n7590 لو كنّا نأتي ما تأتون لما قام للدّين عمود ولا اخضرّ للايمان عود .\r\nاگر بوديم ما چنانكه مىكرديم آنچه را مىكنيد شما هر آينه بر پا نمىايستاد از براي دين ستونى ونه سبز مىشد از براي ايمان چوبى ، مراد بيان عصمت خود وساير أئمهء طاهرين است صلوات اللّه وسلامه عليهم أجمعين واين كه اگر ايشان نيز مانند ديگران گناه مىكردند از براي بارگاه دين ستونى برپا نمىايستاد ، ودر رياض ايمان چوبى سبز نمىشد .\r\n\r\n7591 لو حفظتم حدود اللّه سبحانه لعجّل لكم من فضله الموعود .\r\nاگر نگهدارى كنيد شما حدّهاى خداى سبحانه را هر آينه تعجيل فرمايد از براي شما از فضل خود وعده كرده شده را ، مراد به « حدّهاى خداى سبحانه » همهء حدود وآداب شرعيه است كه در عبادات وغير آنها قرار داده يا خصوص حدودي كه از براي بعضي محرّمات مقرّر فرموده ومراد اينست كه رعايت وحفظ آنها يا اينها باعث اين مىشود كه حق تعالى تعجيل كند از راه فضل خود در رسانيدن روزى بندگان كه وعده كرده وفرموده كه آن در آسمانست ، يعنى تعجيل كردن در فرستادن بارانها كه سبب وسعت وفراخى روزى مىگردد وغير آنها از أسباب آن ، وممكن است كه مراد به « وعده كرده شده » استجابت دعا باشد كه حق تعالى وعده كرده از براي كسى كه بخواند أو را ، يا مراد نصرت وغلبه بر اعدا ودشمنان باشد چنانكه فرموده : « ان تنصروا اللّه ينصركم اگر يارى كنيد شما خدا را يارى\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nكند خدا شما را » وبنا بر اين اشاره مىشود بتفسير آيهء كريمه واين كه مراد « به يارى كردن ايشان خدا را » نگهدارى حدود اوست ، وبه « يارى كردن خدا ايشان » را نصرت وغلبه دادن بر اعدا ودشمنان .\r\nوممكن است نيز كه مراد به « موعود » ظهور حضرت قائم باشد صلوات اللّه وسلامه عليه و « نگهدارى جمعى از مردم حدود حق تعالى را چنانكه بايد » هرگاه بقدرى باشند كه آن كافى باشد در نصرت آن حضرت سبب تعجيل در ظهور آن حضرت گردد واين منافاة ندارد با اين كه ظهور آن حضرت در زماني شود كه ظلم وستم در جهان بسيار شود چنانكه در أحاديث وارد شده زيرا كه ممكن است كه با وجود بسيارى ظلم در آن وقت جمعى خاصّ باشند كه نگهدارى حقوق خدا چنانكه بايد بكنند وناصر آن حضرت توانند شد بخلاف ساير أوقات كه هر چند ظلم كمتر باشد آن نحو مخلصان ويارى كنندگان نباشد ، وممكن است نيز كه مراد اين باشد كه اگر شما اتّفاق كنيد بر نگهدارى حدود حق تعالى تعجيل فرمايد حق تعالى در ظهور آن حضرت ، زيرا كه ديگر مانعى از آن نباشد ، واين منافاة ندارد با اين كه اين معنى متحقق نشود وآخر ظهور آن حضرت در زماني شود كه ظلم فرو گيرد زمين را بسبب اين كه از حدّ در گذرانند ظلم را چنانكه حق تعالى مدارا ميكند بلطف خود با هر ظالمي تا اين كه چون از حدّ درگذراند رسوا كند أو را « 1 » .\r\n\r\n7592 لو يعلم المصلّى ما يغشاه من الرّحمة لما رفع رأسه من السّجود .\r\nاگر بداند نماز كننده آنچه را فرو مىگيرد أو را از زحمت هر آينه بر ندارد سر خود را از سجده ، يعنى همواره مشغول نماز باشد .\r\n\r\n7593 لو لم يتواعد اللّه سبحانه لوجب ان لا يعصى شكرا لنعمته .\r\n\r\n\r\n","description":"","footnote":"\r\n( 1 ) اين عبارت مأخوذ از اين شعر مولويست :\r\n « لطف حق با تو مداراها كند * چون كه از حد بگذرد رسوا كند » \r\n","page_name":" 116 ","page_number":118},
  {"content":"\r\n\r\nاگر وعدهء عذاب نكرده بود خداى سبحانه هر آينه واجب بود كه عصيان كرده نشود از براي شكر نعمت أو ، يعنى حق تعالى اگر وعيد عذاب وعقاب با بندگان هم نمىكرد واجب بود كه عصيان أو نكنند از براي شكر نعمتهاى گوناگون أو كه داده بايشان از وجود وغير آن ، وچنين نيست كه نادانان گمان ميكنند كه وجوب عصيان نكردن أو بسبب وعيدهاى اوست واگر آنها نمىبود عصيان أو جايز بود .\r\n\r\n7594 لو لم يرغّب اللّه سبحانه في طاعته لوجب ان يطاع رجاء رحمته .\r\nاگر ترغيب نمىكرد خداى سبحانه در فرمانبردارى أو هر آينه واجب بود اين كه أطاعت كرده شود از براي اميد رحمت أو ، يعنى اگر ترغيب هم نمىكرد واجب بود پس چه جاى اين كه ترغيب هم كرده .\r\n\r\n7595 لو لم ينه اللّه سبحانه عن محارمه لوجب ان يجتنبها العاقل .\r\nاگر نهى نمىكرد خداى سبحانه از حرامهاى خود هر آينه واجب بود كه اجتناب كند از آنها عاقل ، يعنى اگر نهى هم نمىكرد از آنها واجب بود اجتناب عاقل از آنها ، پس چگونه نباشد با نهى نيز ، وپوشيده نماند كه وجوب اجتناب از اينها بر تقديرى كه نهى نشده بود در چيزى چندست كه عقل يابد قبح وبدى آنها را مانند ظلم ، يا همهء آنها بر فرض اطلاع عقل بر قبح وبدى آنها در واقع ونفس الامر ، واگر نه بسيارى از آنهائيست كه عقل را راهى بدانستن بدى آنها نيست واگر بحسب شرع هم نهى نمىشد بدى آنها معلوم نبود وبا وجود آن وجوب اجتناب از آنها وجهي نداشت مگر اين كه مراد اين باشد كه اگر نهى هم نمىكرد امّا معلوم ما مىشد قبح وبدى آنها نزد حق تعالى هر آينه واجب بود بر عاقل اجتناب از آنها از براي شكر نعمت واميد رحمت أو چنانكه در فقره‌هاى سابق مذكور شد .\r\n\r\n7596 لو لم تتخاذلوا عن نصرة الحقّ لم تهنوا عن توهين الباطل .\r\nاگر پشت نگردانيد از يارى كردن حق ضعيف نگرديد از خوار كردن باطل ،\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nيعنى قوى باشيد بر آن وآسان باشد آن بر شما .\r\n\r\n7597 لو تميّزت الأشياء لكان الصّدق مع الشجاعة ، وكان الجبن مع الكذب .\r\nاگر امتياز يابند چيزها هر آينه بوده باشد راستگوئى با شجاعت ، وبوده باشد ترسناكى با دروغگوئى ، يعنى صفاتى كه با يكديگر مخلوط شده‌اند اگر كسى امتياز دهد آنها را وجدا كند از يكديگر ميداند كه راستگوئى با شجاعت ميباشد وجبن با دروغگوئى .\r\n\r\n7598 لو رأيتم البخل رجلا لرأيتموه مشوّها « 1 » يغضّ عنه كلّ بصر وينصرف عنه كلّ قلب .\r\nاگر مىديديد شما بخيلى را مردى هر آينه مىديديد آن را زشت گردانيده شده كه پائين انداخته شده باشد از آن هر ديدهء ، وبرگردد از آن هر دلى .\r\n\r\n7599 لو انّ السّماوات والأرض كانتا على عبد رتقا ثمّ اتّقى اللّه لجعل « 2 » اللّه له منهما مخرجا ورزقه من حيث لا يحتسب « 3 » .\r\nاگر اين كه آسمانها وزمين بوده باشند بر بندهء پيوسته بر يكديگر پس پرهيزگارى كند خدا را بگرداند خدا از براي أو بدرشدى از آنها ، وروزى دهد أو را از آنجا كه گمان نبرد .\r\n\r\n7600 لو رأيتم السّخاء رجلا لرأيتموه حسنا يسرّ النّاظرين .\r\n\r\n\r\n","description":"","footnote":"\r\n( 1 ) اين فقره بهمين لفظ تا اينجا چند ورق پيش از اين ياد شد وگويا تكرار باعتبار باقيست .\r\n( 2 ) در نسخهء أصل مخطوطه بخطّ شارح ( ره ) : « جعل » بدون لام جواب ضبط شده .\r\n( 3 ) اين عبارت را بنا بر نقل سيّد ( ره ) در نهج البلاغة آن حضرت عليه السلام بابو ذر رضى اللّه عنه فرموده هنگامى كه عثمان أو را بربذه تبعيد مىكرده وآن حضرت بمشايعت أبو ذر تشريف برده بوده است ودر ساير كتب اخبار نيز چنين نقل شده است هر كه خواهد رجوع كند .\r\n","page_name":" 118 ","page_number":120},
  {"content":"\r\n\r\nاگر ببينيد سخاوت را مردى هر آينه ببينيد آن را نيكو كه شاد گرداند نظر كنندگان را .\r\n\r\n7601 لو رأيتم الاحسان شخصا لرأيتموه شكلا جميلا يفوق العالمين .\r\nاگر ببينيد احسان را شخصي هر آينه ببينيد آنرا شكلى زيبا كه بلندى كند در شرف بر عالميان .\r\n\r\n7602 لو رخّص اللّه سبحانه في الكبر لاحد من الخلق لرخّص فيه لأنبيائه لكنّه كرّه إليهم التّكبّر ورضى لهم التّواضع .\r\nاگر رخصت مىداد خداى سبحانه در تكبر از براي أحدى از خلق هر آينه رخصت مىداد در آن از براي پيغمبران خود ليكن ناخوش داشته بسوى ايشان تكبر را وخشنود شده از براي ايشان فروتنى را .\r\n\r\n7603 لو كانت الدّنيا عند اللّه محمودا لاختصّ بها أوليائه لكنّه صرف قلوبهم عنها ومحا عنهم منها المطامع .\r\nاگر مىبود دنيا نزد خدا ستوده شده هر آينه مخصوص مىگردانيد بآن دوستان خود را ليكن أو بر گردانيده دلهاى ايشان را از آن ومحو كرده از ايشان از دنيا طمعها را ، يعنى محو كرده طمعهاى ايشان را از دنيا ، يعنى زائل كرده از ايشان اثر آنها را بالكلية .\r\nوفرموده است آن حضرت عليه السّلام در وصف مالك اشتر نخعى كه از أكابر أصحاب آن حضرت بود چون رسيده بود بآن حضرت خبر وفات أو رحمت كناد خدا أو را :\r\n\r\n7604 لو كان جبلا لكان فندا « 1 » لا يرتقيه الحافر ولا يوفى عليه الطّائر .\r\n\r\n\r\n","description":"","footnote":"\r\n( 1 ) در منتهى الإرب گفته : « فند بالكسر كوه بزرگ يا پارهء از آن بدرازا ، ويفتح » .\r\n","page_name":" 119 ","page_number":121},
  {"content":"\r\n\r\nاگر مىبود كوهى هر آينه مىبود كوه عظيمى كه بالا نرود آنرا حافر ، ومشرف نشود بر آن طائر ، « حافر » بمعنى سم « 1 » است ومراد اينجا صاحب سم است ، و « طائر » بمعنى پرنده است ومراد بيان عظمت وبلندى مرتبهء اوست رحمة اللّه عليه كه اگر بالفرض كوه مىبود چنين كوه عظيم بلندى مىبود .\r\n\r\n7605 لو انّ المروّة لم تشتدّ مؤنتها ويثقل محملها ما ترك اللئام الاغمار منها مبيت ليلة ولكنّها اشتدّت مؤنتها وثقل محملها فحاد عنها اللّئام الأغمار وحملها الكرام الأخيار .\r\nاگر اين كه مروّت سخت نبود مؤنت آن وسنگين نبود برداشتن آن وانمىگذاشتند لئيمان أغمار از آن در شب كردن يك شب را ، وليكن سخت است مؤنت آن وسنگين است برداشتن آن ، پس ميل كرده‌اند از آن لئيمان أغمار ، وبرداشته‌اند آن را كريمان نيكوكار . مراد به « لئيمان » مردم دنى پست مرتبه است ، و « أغمار » جمعى را گويند كه تجربهء كارها نكرده باشند ، و « كريمان » مقابل لئيمان است ، يعنى مردم گرامى بلند مرتبه ، ومراد اينست كه مروّت وآدميت چيزيست كه هر كس خوبى آنرا ميداند واگر مؤنات وإخراجات آن سخت نبود وبرداشتن آن سنگين نمىبود لئيمان أغمار ترك نمىكردند از آن در شب كردن يك شب را يعنى شبها نيز آنرا مىكردند ويك شب ترك نمىكردند ، نهايت چون مؤنات آن سخت است وبرداشتن آن سنگين پس لئيمان أغمار ميل كرده‌اند از آن وترك كرده‌اند آنرا ، وبرداشته‌اند آنرا كريمان نيكوكار كه متحمل سختيها وگرانيها ميشوند در كردن كارهاى نيك .\r\n\r\n7606 لو شئت ان اخبر كلّ رجل منكم بمخرجه ومولجه\r\nوجميع شأنه لفعلت لكنّى أخاف ان تكفروا فىّ برسول اللّه صلوات اللّه وسلامه\r\n\r\n\r\n","description":"","footnote":"\r\n( 1 ) در برهان قاطع گفته : « سم بضمّ اوّل وسكون ثاني معروف است كه سمّ أسب واستر وخر وگاو وگوسفند وأمثال آن باشد واين بمنزلهء ناخن است آنها را » .\r\n","page_name":" 120 ","page_number":122},
  {"content":"\r\n\r\nعليه الّا انّى مفضيه إلى الخاصّة ممّن يؤمن ذلك منه ، والّذى بعثه بالحقّ واصطفاه على الخلق ما انطق الّا صادقا ، ولقد عهد الىّ بذلك كلّه وبمهلك من يهلك وبمنجا من ينجو ، وما أبقى شيئا يمرّ على رأسي الّا افرغه في أذني وافضى به الىّ .\r\nاگر مىخواستم كه خبر دهم هر مردى از شما را بمخرج أو ومولج أو وبجميع حال أو هر آينه مىكردم ، ليكن من مىترسم از اين كه كافر شويد بسبب من برسول خدا - رحمتهاى خدا بر أو باد - امّا اين كه من رسانندهء آنم بسوى خواصّ از آنكه ايمنى داشته شده است اين از أو ، وسوگند به آن كه فرستاده أو را بحقّ وبرگزيده أو را بر خلق كه گويا نمىشوم مگر راستگو ، وهر آينه بتحقيق عهد كرده بسوى من بآن همهء آن ، وبهلاك شدن هر كه هلاك مىشود ، وبرستگارى هر كه رستگار مىگردد ، وباقي نگذاشته چيزى را كه بگذرد بر سر من مگر اين كه ريخته آنرا در گوش من ورسانيده آنرا بسوى من .\r\nممكن است مراد به « مخرج » و « مولج » جايگاه بيرون آمدن ومحلّ داخل شدن باشد ومراد خبر دادن هر كس باشد باين كه از كجا بيرون آمده وبكجا داخل خواهد شد ، يا از كجا در قيامت بيرون خواهد آمد وبكجا داخل خواهد شد ، يعنى بهشت يا دوزخ ، وممكن است كه « مخرج » و « مولج » بمعنى بيرون آمدن وداخل شدن باشد نه محلّ آنها ، ومراد خبر از اين باشد كه كي بيرون آمده از جاى خود وكي داخل خواهد شد ، يا مراد بيرون آمدن از دين باشد وداخل شدن در آن واين كه كه بيرون رود از دين يا بيرون رفته ، وكه داخل شود يا داخل شده ، ومراد به « ترس از كافرشدن ايشان بسبب من برسول خدا » يا ترس از كافر شدن ايشانست بسبب اين كه تكذيب كنند خبري از آن خبرها را كه بدهد وچون آنها همه مستند برسول خداست پس تكذيب آنها تكذيب اوست وكفر باو وآن حضرت سبب آن شود از راه\r\n\r\n","description":"","footnote":"","page_name":" 121 ","page_number":123},
  {"content":"\r\n\r\nخبري كه داده ، ويا كافر شدنست باو از راه عداوت بآن حضرت بسبب اين كه چرا خبر داده آن حضرت را به آنها ، يا كافر شدن باو بسبب من باين كه هرگاه اين خبرها را از من بشنويد قائل نشويد بپيغمبرى من وتكذيب كنيد رسول خدا را در آنچه خبر داده از ختم أنبيا باو ، وبنا بر اين ممكن است كه « فىّ » بمعنى « سبب من » نباشد بلكه بمعنى « در بارهء من » باشد ومراد تكذيب ايشان باشد رسول خدا را در آنچه خبر داده در بارهء آن حضرت بامامت ووصايت نه نبوّت ورسالت ، وباقي كلام ظاهرست ومحتاج بشرح نيست .\r\n\r\n7607 لو جرت الأرزاق بالألباب والعقول لم تعش البهائم والحمقى « 1 » .\r\nاگر روان مىشد روزيها بعقلها وخردها زندگانى نمىكردند چهارپايان واحمقان .\r\n\r\n7608 لو بقيت الدّنيا على أحدكم لم تصل إلى من هي في يديه .\r\nاگر باقي مىماند دنيا بر احدى از شما نمىرسيد بسوى كسى كه آن در دستهاى اوست .\r\n\r\n7609 لو عقل المرء عقله لاحرز سرّه عمّن أفشاه اليه ، ولم يطلع أحدا عليه .\r\nاگر در مىيافت مرد دريافت خود را هر آينه نگه مىداشت سرّ خود را از كسى كه فاش كرده آنرا بسوى آن ، وآگاه نمىساخت أحدى را بر آن ، يعنى اگر در مىيافت چيزها را بدريافتى كه دارد .\r\n\r\n\r\n","description":"","footnote":"\r\n( 1 ) نزديك بمفاد اين حديث شريف است اين دو بيت معروف :\r\n « كم عاقل عاقل أعيت مذاهبه * وجاهل جاهل تلقاه مرزوقا »\r\n« هذا الذي ترك الأوهام حائرة * وصيّر العالم النّحرير زنديقا » \r\nوسعدى نيز بفارسى اين مضمون را چنين سروده است :\r\n « اگر روزى بدانش در فزودى * ز نادان تنگ روزى تر نبودى »\r\n« بنادان آن چنان روزى رساند * كه صد دانا درو حيران بماند » \r\n","page_name":" 122 ","page_number":124},
  {"content":"\r\n\r\n\r\n[ حرف لام بلام لازم بلفظ « مطلق » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف لام بلام لازم بلفظ « مطلق » يعنى لامي كه جزو كلمه باشد وهرگز نيفتد مانند لام تعريف زايده كه گاهى مىافتد وبلفظ مطلق يعنى بألفاظ مختلف نه اين كه در همهء فقرات بيك لفظ باشد مانند فصول گذشته . ) فرموده است آن حضرت عليه السّلام :\r\n\r\n7610 لسان العاقل وراء قلبه .\r\nزبان عاقل پشت سر دل اوست ، يعنى تا اوّل چيزى را در دل تأمّل نكند بزبان نگويد ، پس گويا زبان أو تابع دل اوست ودر عقب آنست ودر نهج البلاغة تمامى كلام شريف اينست كه « وقلب الأحمق وراء لسانه » ودل أحمق پشت سر زبان اوست ، يعنى تابع زبان اوست ، يعنى اوّل تأمّل وتفكرى در چيزى نمىكند هرچه بزبان أو بيايد همان در دل أو در مىآيد واين معنى بعبارتي ديگر نيز از آن حضرت صلوات اللّه وسلامه عليه نقل شده وآن اينست « قلب الأحمق في فيه ولسان العاقل في قلبه » دل أحمق در زبان اوست وزبان عاقل در دل اوست .\r\n\r\n","description":"","footnote":"","page_name":" 123 ","page_number":125},
  {"content":"\r\n\r\n\r\n7611 لسان الجاهل مفتاح حتفه .\r\nزبان نادان كليد مرگ اوست ، يعنى بسيار مىشود كه در مرگ بر أو بسبب آن گشوده مىشود . وممكن است كه مراد بمرگ شامل هلاكت معنوي نيز باشد .\r\n\r\n7612 لسان العلم الصّدق .\r\nزبان علم راستگوئيست ، چون تعبير از حال هر چيز بزبان مىشود واندازهء علم ودانش هر كس از مراتب راستگوئى أو مستفاد مىتواند شد آنرا « زبان دانش » فرموده‌اند ، يعنى بآن حال علم وقدر آن معلوم مىشود .\r\n\r\n7613 لسان الجهل الخرق .\r\nزبان ناداني درشتيست ، يعنى از درشتى وتندى كسى جهل وناداني أو معلوم مىشود پس گويا آن زبانيست از براي بيان حال أو .\r\n\r\n7614 لسانك يقتضيك ما عوّدته « 1 » .\r\nزبان تو مىخواهد از تو آنچه را عادت فرمودهء آنرا بآن ، پس اگر آنرا بهرزه ودشنام وأمثال آنها عادت فرموده باشى هميشه آنها را از تو مىخواهد ، واگر بذكر ودعا وأمثال آنها از سخنان خوب عادت داده باشى همواره آنها را از تو مىخواهد .\r\n\r\n7615 لسان الصّدق خير للمرء من المال يورّثه من لا يحمده .\r\nزبان راستى بهترست از براي مرد از مال كه بميراث دهد آنرا كسى را كه ستايش أو نكند .\r\n\r\n7616 لسان المقصّر قصير .\r\nزبان تقصير كننده كوتاه است .\r\n\r\n7617 لسان البرّ مستهتر بدوام الذّكر .\r\n\r\n\r\n","description":"","footnote":"\r\n( 1 ) مناسب مضمون اين حديث است اين بيت :\r\n « عوّد لسانك قول الصّدق تحظ به * انّ اللسان لما عوّدت معتاد » \r\n","page_name":" 124 ","page_number":126},
  {"content":"\r\n\r\nزبان نيكو كار شيفته شده است بدوام ذكر ، يعنى ذكر خدا .\r\nوفرموده است آن حضرت عليه السّلام در وصف كسى كه مذمّت مىفرموده أو را :\r\n\r\n7618 لسانه كالشّهد ولكن قلبه سجن للحقد .\r\nزبان أو مانند شهدست ، يعنى عسل ، وليكن دل أو زندانيست از براي حقد ، يعنى كينه يعنى شيرين زبانست امّا كينه‌ور .\r\n\r\n7619 ليكن مركبك القصد ومطلبك الرّشد .\r\nبايد كه بوده باشد مركب تو قصد ، يعنى ميانه روى ، ومطلب تو رشد ، يعنى راه درست .\r\n\r\n7620 لن لمن غالظك فانّه يوشك ان يلين لك .\r\nنرم شو از براي كسى كه درشتى كند با تو يا دشمنى كند با تو پس بدرستى كه أو نزديكست اين كه نرم شود با تو ، يعنى اگر چنين كنى نزديكست كه أو هم نرم شود با تو يا بدرستى كه شأن اينست كه نزديكست ، يعنى اگر نرم شوى شأن وحال اينست كه نزديكست كه أو هم نرم شود از براي تو .\r\n\r\n7621 لسانك ان امسكته انجاك ، وان أطلقته ارداك .\r\nزبان تو اگر نگهدارى آنرا رستگار گرداند ترا ، واگر رها كنى آنرا هلاك گرداند ترا يا بيندازد ترا ، يعنى در هلاكت وزيان وخسران .\r\n\r\n7622 لقاح « 1 » المعرفة دراسة « 2 » العلم .\r\nآبستنى معرفت مدارسهء علمست ، يعنى آبستن شدن كسى بمعرفت يا آبستن‌شدن\r\n\r\n\r\n","description":"","footnote":"\r\n( 1 ) در أقرب الموارد گفته : « اللقاح بالفتح مصدر واسم من الالقاح وما تلقح به النّخلة » ونيز گفته : « اللقاح بالكسر اسم من الالقاح » .\r\n( 2 ) « دراسة » بكسر دال مصدر است از « درس الكتاب اى قرأه » .\r\n","page_name":" 125 ","page_number":127},
  {"content":"\r\n\r\nمعرفت بمعرفت ديگر بمدارسهء علم وخواندن آنست با يكديگر ، و « لقاح » بفتح لام شكوفهء را گويند كه از درخت خرماى نر بشكوفهء درخت مادة در اوّل شكافتن آن مىريزند تا آبستن شود وبنا بر اين ممكن است كه در اينجا بفتح لام خوانده شود نه بكسر آن وترجمه اين باشد كه : آنچه آبستن مىشود معرفت بآن يا آنچه آبستن مىشود آدمي بآن بمعرفت مدارسهء علمست .\r\n\r\n7623 لقاح العلم التّصوّر والفهم .\r\nآبستنى علم تصوّر وفهمست ، يعنى آبستن شدن كسى بعلم يا آبستن شدن علم بعلم ديگر باينست كه خوب تصوّر آن شود وفهميده شود نه اين كه چيزى بزبان ياد گيرد ودر دل صورت آن در نيايد ونفهمد ، واگر « لقاح » بفتح لام خوانده شود ترجمه اينست كه : آنچه آبستن مىشود آدمي بآن بعلم يا آبستن مىشود بآن علم بعلم ديگر تصوّر وفهم است .\r\n\r\n7624 لقاح الخواطر المذاكرة .\r\nآبستنى خاطرها مذاكره است ، « خاطر » چيزى را گويند كه در دل در آيد وبآن اعتبار محلّ آنرا نيز خاطر مىگويند وبنا بر اوّل مراد اينست كه آبستنى بخاطرها يعنى علوم ومعارف كه در دل در آيند بمذاكره است واگر مذاكره نشود فراموش ميشوند ، يا اين كه آبستنى آنها بعلوم ومعارف ديگر بمذاكره است ، زيرا كه در هر مذاكره نمىشود كه از آنها پى بپارهء از علوم ومعارف ديگر برده نشود وبنا بر دويم مراد اينست كه : آبستنى خاطرها بعلوم ومعارف بمذاكره است واگر مذاكره نشود آنها زود از خاطر بدر روند وفراموش شوند ، و « لقاح » بفتح نيز مىتوان خواند بر قياس فقره‌هاى سابق .\r\n\r\n7625 لقاح الرّياضة دراسة الحكمة وغلبة العادة .\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nآبستنى رياضت خواندن حكمت وغلبهء عادتست ، مراد به « رياضت » رام كردن نفس است ومطيع گردانيدن آن و « حكمت » چنانكه مكرّر مذكور شد علم راست درست را گويند ومراد اينست كه آبستنى كسى برياضت بخواندن حكمت وغلبه كردن بر عادتست ، يعنى غلبه كردن بر عادتهاى بد كه نفس مىدارد وزايل‌كردن آنها از خود ، و « لقاح » بفتح نيز خوانده مىتواند شد بر قياس فقره‌هاى سابق .\r\n\r\n7626 لحظ الانسان رائد قلبه .\r\nلحظ آدمي رائد دل اوست ، « لحظ » بمعنى نگاه بگوشهء آخر چشمست ، و « رائد » كسى را گويند كه صحرانشينان در وقت كوچ از منزلي پيش فرستند از براي طلب منزل پر آب وعلف ، ومراد اينست كه نگاه بچشم پيشرو دلست وهر چه آنرا خوش آيد دل طلب آن ميكند ، پس اگر كسى خواهد كه دل خود را نگاهدارد وگرفتار چيزى نسازد بايد كه نگاه خود را حتى نگاه بگوشهء چشم را ضبط كند وبزخارف دنيويّه وأمثال آنها نيندازد تا مايل به آنها نشود .\r\n\r\n7627 لنا حقّ ان أعطيناه والّا ركبنا اعجاز الإبل وان طال السّرى .\r\nما را حقيست اگر داده شويم آنرا ، واگر نه سوار شويم بر عجزهاى شتران هر چند دراز كشد شبگير . « عجز شتر » منتهاى پشت سر آنست ومراد اينست كه ما را حقّ خلافت باشد اگر داده شويم آنرا خوب ، واگر نه جنگ وجدال نمىكنيم از براي آن بلكه اعراض مىكنيم از آن ودورى مىكنيم از آن هر چند خوارى وذلّت وتعب وزحمتى در آن باشد مانند كسى كه نخواهد كه در جائى باشد ودر رود از آن باين كه رديف شود بر شترى ، وشبگير « 1 » بلندى از براي زود بدر رفتن از آن يا پر دورشدن\r\n\r\n\r\n","description":"","footnote":"\r\n( 1 ) در برهان قاطع گفته : « شبگير با گاف فارسي بر وزن تكبير بمعنى صبح وسحرگاه باشد وراهى شدن پيش از سحر وبعد از نيم شب را نيز شبگير گويند ، ونام مرغيست كه در وقت صبح صداى حزين كند » ومراد در اينجا معنى دوم است .\r\n","page_name":" 127 ","page_number":129},
  {"content":"\r\n\r\nاز آن كه هم تعب ومشقت دارد آن سواري ، خصوصا هرگاه دراز كشد ودر شب باشد با تعب ومشقت أصل شبگير وهم خوارى وذلّت . وممكن است كه « سوار شدن بر عجز شتر » مثل شده باشد از براي راضى شدن بخوارى وذلّت وتعب ومشقت « هر چند دراز كشد شبگير » هر چند در چيزى باشد كه گذشتن ودورى از آن ملحوظ باشد وممكن است نيز كه آن اشاره باشد به آن چه واقع شد از نصب آن حضرت بعد از ديگران كه شبيه بردافت با ايشان بود ومراد اين باشد كه واگر نه جنگ وجدال نميكنم بلكه صبر ميكنم بر خوارى وذلّت ردافت ديگران و « هر چند دراز كشد شبگير » اشاره باشد باين كه آن ردافت نيز بعد از زمان درازى شود وتشبيه شده باشد آن زمان بزمان شبگير دراز ، باعتبار تعب وزحمت آن وتاريكى آن نيز بسبب رواج ضلالت وگمراهى در آن .\r\nوپوشيده نيست كه اين اعراض از حقّ خود وطلب نكردن آن بايد كه بأمر حق تعالى وفرمودهء أو باشد باعتبار مفسدهء كه در طلب آن بوده مثل اين كه آن حضرت اگر بعد از رحلت حضرت رسالت پناهى صلى اللّه عليه وآله كه هنوز اسلام مزاجى نگرفته بود طلب حقّ خود بجنگ وقتال ميكرد فتنهء عظيم ميانهء مسلمانان مىشد وباعث ضعف بلكه استيصال ايشان مىگشت .\r\nاينست آنچه بخاطر رسيد در حلّ اين كلام معجز نظام ، وبعد از آن رجوع شد بكتاب مستطاب نهج البلاغة در آنجا هم بود وسيّد بزرگوار سيّد رضى مؤلّف آن بعد از نقل آن فرموده كه : اين از لطيف كلام وفصيح آنست ومعنى آن اينست كه : ما اگر داده نشويم حقّ خود را بوده باشيم ذليلان ، واين باعتبار اينست كه رديف سوار مىشود عجز شتر را مانند بنده وأسير وأمثال آنها . ومحقق بحراني شارح آن نقل كرده از ازهرى كه أو در كتاب تهذيب اللغة نقل كرده از قتيبى كه أو گفته كه :\r\nسواري عجز شتر مشقت دارد ومعنى كلام اينست كه ما اگر منع كرده شويم از حقّ خود سوار مىشويم بر مركب مشقت وصبر مىكنيم بر آن وهر چند دراز كشد وبىتابى\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nنمىكنيم از آن وبعد از آن أزهرى خود گفته كه : مراد سواري مشقت نيست بلكه آن حضرت سواري عجزهاى شتران را مثل زده از براي پس افتادن خود از غير خود در حقّ خود كه امامت باشد وپيش افتادن غير أو بر أو پس اراده كرده كه اگر منع كرده شويم از حقّ خود در امامت وپس افتاده شويم از آن صبر مىكنيم بر حال ناخوشى در آن هر چند دراز كشد روزها . وبعد از آن شارح خود گفته : هر سه احتمال نيكوست ونزديكند بيكديگر ، زيرا كه سواري عجزها مظنهء ذلّت ومشقت وتأخّر منزلت هر سه باشد ومحتملست كه همهء آنها مراد باشد ، وابن أبي الحديد شارح ديگر كتاب مذكور گفته كه : أبو عبيد هروى در كتاب جمع بين الغريبين اين كلام را نقل كرده وگفته كه : تفسير كرده‌اند اين را بر دو وجه .\r\nيكى - اين كه سوار عجز شتر لاحق مىشود مشقت وضررى را ، پس مراد اينست كه هرگاه منع كرده شويم حقّ خود را صبر مىكنيم بر مشقت ومضرّت چنانكه صبر ميكند سوار عجز شتر . وگفته كه : اين تفسير نزديكست به آن چه سيّد رضى گفته .\r\nودويم - اين كه كسى وقتي سوار عجز شتر مىشود كه غير أو سوار باشد بر پشت شتر وسوار پشت شتر مقدّمست بر سوار عجز آن ، پس مراد اينست كه اگر ما منع كرده شويم از حقّ خود پس مىافتيم وپيش مىافتند بر ما غير ما ، وتأكيد شده معنى بر هر دو تفسير بقول آن حضرت « وهر چند دراز كشد شبگير » زيرا كه هرگاه دراز كشد شبگير بوده باشد مشقت بر سوار عجز شتر عظيمتر ، وبوده باشد صبر بر پس افتادن أو از سوار پشت شتر سخت‌تر ودشوارتر .\r\nتمام شد كلام أو ، وپوشيده نيست كه آنچه ما نوشته بوديم مشتملست بر همهء آنچه از اين أفاضل أعلام نقل شد وتمامتر از همهء آنهاست والحمد لله ربّ العالمين .\r\n\r\n7628 لنا على النّاس حقّ الطّاعة والولاية ، ولهم من اللّه سبحانه حسن الجزاء .\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nما راست بر مردم حقّ فرمانبردارى ودوستى ، واز براي ايشانست از خداى سبحانه نيكوئى جزاء .\r\n\r\n7629 لأهل الاعتبار تضرب الأمثال .\r\nاز براي أهل اعتبار زده مىشود مثلها ، مراد به « مثل » تشبيه چيزيست بچيزى كه اعرف از آن باشد از براي ترغيب بآن يا تنفير از آن ، و « اعتبار » بمعنى عبرت گرفتن است ، يعنى عبور كردن از چيزى بچيز ديگر وپى بردن از آن بآن ، ومراد اينست كه مثلها كه زده مىشود در قرآن مجيد يا كلام حكما از براي چيزها مثل دنيا يا غير آن ، زده ميشوند از براي أهل اعتبار تا اين كه عبرت گيرند از آنها وپى برند بحال چيزها وخوبى آنها يا بدى آنها .\r\n\r\n7630 لأهل الفهم تصرّف الأقوال .\r\nاز براي أهل فهم برگردانيده مىشود سخنان ، اين هم تأكيد فقرهء سابقست ، ومراد به « برگردانيدن سخنان » همان زدن مثلهاست ، زيرا كه « مثل » تعبير از سخن در چيزيست بسخن در چيز ديگر .\r\n\r\n7631 لسان المرائي جميل ، وفي قلبه الدّاء الدّخيل .\r\nزبان مرائي زيباست ودر دل أو درديست داخل شده در باطن أو ، ومراد به « مرائي » منافقست كه مىنمايد خود را بر خلاف آنچه بر آنست وبزبان اظهار اسلام وأصول وفروع آن ميكند كه همه زيباست ودر دل بر خلاف آنست ، يا اين كه بكسى اظهار محبت ودوستى وخلوص وصافي ميكند كه همه زيباست ودر دل بر خلاف آنهاست ، ومراد ريا كننده نيز مىتواند بود باعتبار اين كه غالب اينست كه أهل ريا زبان زيبائى دارند در مواعظ ونصايح مردم وامر ايشان بمعروف ونهى از منكر ودر دل بر خلاف آنند وعزم آنها از براي خود ندارند .\r\n\r\n","description":"","footnote":"","page_name":" 130 ","page_number":132},
  {"content":"\r\n\r\n\r\n7632 لزوم الكريم على الهوان خير من صحبة اللئيم على الاحسان .\r\nلازم بودن كريم بر خوارى بهترست از صحبت لئيم بر احسان ، مراد به « كريم » شخص گرامى بلند مرتبه است وبه « لئيم » مقابل أو ، يعنى دنى پست مرتبه ، ومراد اينست كه ملازمت كريم وجدانشدن از أو هر چند بر وجه خوارى باشد بهترست از صحبت لئيم هر چند بر وجه احسان باشد زيرا كه خوارئى كه كريم رساند بىمصلحتى در آن ورعايت صلاح حالي نمىباشد ، واحسانى كه لئيم كند بىضرر وزيانى نباشد اگر همه منت زياد باشد .\r\n\r\n7633 لقاح الايمان تلاوة القرآن .\r\nآبستنى ايمان تلاوت قرآنست ، يعنى آبستنى بايمان وحمل آن بتلاوت قرآن مجيدست كه ثابت وراسخ مىگرداند ايمان را در تلاوت كننده .\r\n\r\n7634 لسانك يستدعيك ما عوّدته ، ونفسك تقتضيك ما ألفته « 1 » .\r\nزبان تو مىطلبد از تو آنچه را عادت فرمودهء تو آنرا ، ونفس تو مىخواهد از تو آنچه را الفت گرفتهء تو بآن پس بايد كه عادت داد زبان را به آن چه بكار آيد تا همواره آن را طلب كند وآسان گردد آن بر آن ، ونفس را الفت داد بخيرات تا هميشه آنها را خواهد وديگر تعبى نبايد كشيد در كردن آنها .\r\n\r\n7635 لقاء أهل المعرفة عمارة القلوب ومستفاد الحكمة .\r\nملاقاة كردن أهل معرفت ، آباد كردن دلهاست وفايده بردن حكمت ، يعنى علم راست درست .\r\n\r\n7636 لسان الحال أصدق من لسان المقال .\r\n\r\n\r\n","description":"","footnote":"\r\n( 1 ) در أقرب الموارد گفته : « ألفه ( كعلم ) ألفا أنس به وأحبّه والاسم الألفة وألف المكان وآلفه ايلافا تعوّده واستأنس به » پس مىتوان اين كلمه را « آلفه » نيز خواند وشايد نظر بموازنه با « عوّدته » آن بهتر نيز باشد .\r\n","page_name":" 131 ","page_number":133},
  {"content":"\r\n\r\nزبان حال راستگوترست از زبان گفتار .\r\n\r\n7637 لسان البرّ يأبى سفه الجهّال .\r\nزبان نيكوكار ابا ميكند سفه نادانان را ، « سفه وسفاهت » بمعنى سبكى بردباريست يا نقيض آن ، ومراد اينست كه زبان نيكوكار سر باز مىزند از اين كه نادانان با أو سفاهت ودرشتى كنند ومانع مىشود از آن ، زيرا كه زبان نيكوكار يا خاموش مىشود در جواب ايشان ويا در كمال نرمى جواب مىگويد كه بر هر تقدير ايشان هر چند سفيه باشند ديگر با أو درشتى نكنند بلكه در أصل با ايشان سخن نمىگويد يا بر نحوى مىگويد كه ايشان با أو درشتى نكنند .\r\n\r\n7638 لذّة الكرام في الاطعام ، ولذّة اللئام في الطّعام .\r\nلذّت كريمان در خوراندنست ولذّت لئيمان در خوردن ، مراد به « كريمان » مردم گرامى بلند مرتبه است يا أهل جود ، وبه « لئيمان » مقابل ايشان ، واوّل باعتبار جزء دويم أنسب مىنمايد .\r\n\r\n","description":"","footnote":"","page_name":" 132 ","page_number":134},
  {"content":"\r\n\r\n\r\nحرف ميم\r\n\r\n[ حرف ميم بميم مفتوحه بلفظ « من » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف ميم بميم مفتوحه بلفظ « من » كه بمعنى هر كس است . )\r\n\r\n","description":"","footnote":"","page_name":" 133 ","page_number":135},
  {"content":"\r\n\r\nفرموده است آن حضرت عليه السّلام :\r\n\r\n7639 من آمن امن .\r\nهر كس كه ايمان آورد أيمن گردد ، مراد أيمن گشتن از جهنم ومخلد بودن در آنست ، زيرا كه مؤمن هر چند گنهكار باشد مخلد در جهنم نماند بلكه اگر بجهنم رود بسبب گناهان قدرى در آن باندازهء گناهان أو معذّب باشد بعد از آن بيرون آيد وببهشت رود ومخلد باشد در آن ، وممكن است كه مراد أيمن شدن از أصل داخل شدن در جهنم باشد بنا بر اين كه ايمان بائمهء اثنى عشر صلوات اللّه وسلامه عليهم أجمعين سبب نجات از جهنم باشد بالكلية چنانكه از بعضي أحاديث ظاهر مىشود ، يا اين كه مراد ايمان كامل باشد وآن اينست كه با تقوى وپرهيزگارى باشد ، يا اين كه تقوى وپرهيزگارى جزو معنى ايمان باشد چنانكه از بعضي أحاديث ظاهر مىشود واللّه تعالى يعلم .\r\n\r\n7640 من أيقن أحسن .\r\nهر كه يقين داشته باشد نيكوئى كند ، يعنى كسى كه علم يقيني بأحوال مبدأ ومعاد داشته باشد وأو را شكّ وشبهه در احاطهء علم حق تعالى به هر چه واقع مىشود وعدل أو ومراتب بهشت ودوزخ نباشد نيكوئى كند تا مستحقّ جزاى آن گردد وبدى نكند كه مبادا بعقاب آن گرفتار گردد .\r\n\r\n7641 من اسلم سلم .\r\nهر كه اسلام آورد سالم ماند ، مراد سالم ماندن در دنياست از قتل وسبى\r\n\r\n","description":"","footnote":"","page_name":" 134 ","page_number":136},
  {"content":"\r\n\r\nونهب أموال كه بر كفار باشد واز عذاب وعقاب أخروي هرگاه وفا بشرايط اسلام بشود .\r\n\r\n7642 من تعلّم علم .\r\nهر كه دانش بجويد دانا شود ، يعنى هر كس بدنبال تحصيل علوم وفضايل برود واز روى صدق نيت بمقام فرا گرفتن آنها برآيد غالب آنست كه موفّق مىشود بخصوص در علوم ديني چنانكه خداى تعالى در قرآن كريم موفقيت مجاهد در راه دين را عهده دار شده وفرموده است : والّذين جاهدوا فينا لنهدينّهم سبلنا ، آنانكه در راه ما جدّ وجهد ميكنند البتة ما ايشان را براههاى خود رهبرى مىكنيم .\r\n\r\n7643 من اعتزل سلم .\r\nهر كه گوشه‌گيرى اختيار كرده باشد سالم ماند ، مراد تحريص بر گوشه‌گيرى وكناره جستن از خلق است ، يعنى از أكثر مردم كه آميزش با ايشان سبب زيان وخسران اخرويست بلكه دنيوي نيز ، وحاصل كلام اينست كه جمعى كه گوشه گيرى گزيده‌اند از زيان وخسرانى كه از معاشرت أكثر مردم دنياپرست ناشى مىشود سالم مىمانند .\r\n\r\n7644 من عقل فهم .\r\nهر كه عاقل باشد مىفهمد ، يعنى باندك تأمّلى مىفهمد طريق نجات ورستگارى خود را واين كه آن تقوى وپرهيزگاريست واجتناب از مناهى ومعاصي .\r\n\r\n7645 من عرف كفّ .\r\nهر كه دانا باشد باز ايستد ، يعنى از محرمّات واهتمام باشغال پوچ بيحاصل دنيوي .\r\n\r\n7646 من عقل عفّ .\r\nهر كه عاقل باشد پرهيزگار باشد .\r\n\r\n","description":"","footnote":"","page_name":" 135 ","page_number":137},
  {"content":"\r\n\r\n\r\n7647 من اختبر اعتزل .\r\nهر كه آزمايش كند گوشه‌گيرى كند ، يعنى هر كه آزمايش كند مردم را ظاهر مىشود بر أو اين كه اختلاط وآميزش با أكثر ايشان بغير زيان وخسران ثمرهء ندارد پس كنار جويد از ايشان وگوشه‌گيرى گزيند .\r\n\r\n7648 من حسن ظنّه اهمل .\r\nهر كه نيكو باشد گمان أو اهمال كند ، يعنى هر كه نيكو باشد گمان أو بمردم وهمه كس را راست وبىمكر وحيله داند اهمال كند در أمور ومعاملات خود واهتمام نكند در محكم كردن آنها وعاقبت زيان وخسران يابد .\r\n\r\n7649 من ساء ظنّه تأمّل .\r\nهر كه بد باشد گمان أو تأمّل كند ، يعنى بد باشد گمان أو بمردم تأمّل كند در كارها ومعاملات خود وسعى كند در محكم كردن آنها كه مبادا از كسى فريب خورد ، ومراد از اين دو فقرهء مباركه اينست كه بهر كس گمان نيكو نبايد داشت واعتماد بر راستى ودرستى أو پيش از آزمايش نبايد كرد بلكه بد گمان بايد بود نه باين معنى كه حكم ببدى أو بايد كرد بلكه باين معنى كه احتمال بدى ومكر وحيلهء أو بايد داد زيرا كه بسيارى از مردم چنين باشند پس هرگاه در هر كسى اين احتمال بدهد تأمّل كند در معاملات خود با هر كس واهتمام كند در محكم كردن آنها تا از فريب آنها بقدر مقدور أيمن گردد .\r\n\r\n7650 من عمل بالحقّ غنم .\r\nهر كه عمل كند بحقّ غنيمت يابد ، يعنى هر گاه كسى آنچه گويد يا كند حق باشد نفع برد وزيان وخسران نكند ، زيرا كه زيان وخسرانى اگر در آن باشد زيان دنيوي باشد وهرگاه بحقّ آن زيان بكشد همهء آن نفعست نه زيان .\r\n\r\n","description":"","footnote":"","page_name":" 136 ","page_number":138},
  {"content":"\r\n\r\n\r\n7651 من ركب الباطل ندم .\r\nهر كه ارتكاب كند باطل را پشيمان شود ، زيرا كه اگر در دنيا زيان وخسران آن را نكشد در آخرت أو را خود البتة خواهد كشيد وپشيمان از أو خواهد شد .\r\n\r\n7652 من ملكه هواه ضلّ .\r\nهر كه مالك أو شود خواهش أو گمراه شود ، مراد به « مالك شدن خواهش » اينست كه أو در فرمان خواهش خود باشد مانند بنده كه در فرمان مالك باشد .\r\n\r\n7653 من ملكه الطّمع ذلّ .\r\nهر كه مالك أو شود طمع خوار شود ، يعنى در فرمان طمع باشد وبمنزلهء بندهء آن گردد .\r\n\r\n7654 من تفهّم فهم .\r\nهر كه جوياى فهم باشد فهم كند ، يعنى هر كه سعى كند از براي فهميدن طريق نجات خود واهتمام كند در آن بفهمد آن را ودريابد آن را چنانكه حق تعالى در قرآن مجيد فرموده :  وَالَّذِينَ جاهَدُوا فِينا لَنَهْدِيَنَّهُمْ سُبُلَنا  آنان كه جهد كنند در راه ما هر آينه مىنمائيم بايشان راههاى خود را ، يعنى راههاى نجات را كه قرار داده‌ايم واين نظير فقرهء « من تعلّم علم » است كه اندكى پيش نقل وشرح شد .\r\n\r\n7655 من تحلّم حلم .\r\nهر كه جوياى بردبارى باشد بردبار گردد ، يعنى هر كه خواهد كه بردبار باشد وسعى كند در آن بردبار گردد ، واين نيز نظير فقرهء سابقست .\r\n\r\n7656 من قلّ ذلّ .\r\nهر كه كم باشد خوار گردد ، مراد اينست كه كسى كه خواهد كه در دنيا\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nعزيز باشد وخوار نگردد بايد كه سعى كند در بسيارى خود بتحصيل دوستان وهواداران وأمثال آنها چه هر كه كم باشد در دنيا خوار گردد .\r\n\r\n7657 من عجل زلّ .\r\nهر كه شتاب كند بلغزد ، يعنى شتاب كند در كارها وبىتأمّل وتفكر كند بلغزد ودر مهالك وزيان وخسران افتد .\r\n\r\n7658 من تأمّل اعتبر .\r\nهر كه تأمّل كند عبرت گيرد ، يعنى هر كه تأمّل كند در موجودات پى برد از آنها بوجود مبدأ آنها وعلم وقدرت أو بلكه بأكثر أحوال مبدأ ومعاد ، يا اين كه هر كه تأمّل كند در سوانح دنيا ووقايع آن پى برد ببى اعتباري دنيا واين كه سعى واهتمام در آن نبايد داشت .\r\n\r\n7659 من تفاقر افتقر .\r\nهر كه درويشى برخود بندد درويش گردد ، يعنى هر كه بىچيز ودرويش نباشد وبدروغ اظهار درويشى كند ، يا اين كه بنحو درويشان سلوك كند وتنگ‌گيرى نمايد عاقبت درويش وبىچيز گردد .\r\n\r\n7660 من تفضّل خدم .\r\nهر كه عطا واحسان كند مخدوم گردد ، يعنى مردم خدمت وفرمانبردارى أو كنند .\r\n\r\n7661 من توقّى سلم .\r\nهر كه پرهيزگارى كند سالم ماند ، يعنى در آخرت يا در دنيا نيز ، يا اين كه هر كه در أمور وكارهاى خود در پى نگاهداشتن خود باشد از زيان وخسران ،\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nوبىتأمّل وتفكر نكند سالم ماند ، وهر كه در پى آن نباشد زود بمهالك وزيان وخسران افتد .\r\n\r\n7662 من أكثر ملّ .\r\nهر كه بسيار گويد ملول شوند مردم از أو وناخوش دارند أو را .\r\n\r\n7663 من تكثّر بنفسه قلّ .\r\nهر كه بسيار شمارد نفس خود را كم گردد ، يعنى خود را بسيار شمارد وقوى وغالب داند باعتبار قوّت وغلبهء كه داشته باشد ومتوسّل بيارى ومدد حق تعالى نباشد ، يا اين كه دوستان وهواداران فرا نگيرد زود كم گردد وخوار ومغلوب شود .\r\n\r\n7664 من تهوّر ندم .\r\nهر كه تهوّر كند پشيمان گردد ، « تهوّر » انداختن خودست در مهالك بىتأمّل وتدبّر ، وظاهرست كه آدمي هر چند پرزور وپهلوان باشد هرگاه بىتأمّل وتفكر وتدبير وتدبّر خود را در مهالك اندازد زود زيان وخسران يابد وپشيمان گردد .\r\n\r\n7665 من سأل علم .\r\nهر كه سؤال كند بداند ، مراد اينست كه هرگاه كسى چيزى را نداند بايد كه سؤال كند تا بداند واز اين سؤال ننگ نداشته باشد وآنرا عار نداند ، از ناداني بايد ننگ داشت .\r\n\r\n7666 من توقّر وقّر .\r\nهر كه باوقار باشد توقير كرده شود ، يعنى هر كه خود را باوقار دارد وسبكى نكند مردم نيز توقير أو كنند وأدب أو را نگاهدارند بخلاف كسى كه سبكى كند كه در نظر مردم سبك وبىوقع گردد واحترام أو نكنند .\r\n\r\n","description":"","footnote":"","page_name":" 139 ","page_number":141},
  {"content":"\r\n\r\n\r\n7667 من تكبّر حقّر « 1 » .\r\nهر كه تكبر كند تحقير كرده شود ، يعنى مردم أو را حقير وسبك كنند ، زيرا كه تكبر أو بر مردم گران آيد پس بقدر مقدور سعى كنند در خفيف وخوار نمودن أو تا اين كه ديگر تكبر نتواند كرد ، يا اين كه حق تعالى أو را بجزاى تكبر أو حقير وسبك گرداند تا مردم عبرت گيرند .\r\n\r\n7668 من نال استطال .\r\nهر كه برسد سربلندى كند ، يعنى از أكثر مردم هر كه برسد برفعت ودولتي يا بمطلبى سربلندى كند با آنكه بشكرانهء آن بايد كه خضوع وفروتنى نمايد تا آن باقي ماند وزياد گردد .\r\n\r\n7669 من عقل استقال .\r\nهر كه عاقل باشد طلب درگذشتن كند ، يعنى همواره از درگاه حق تعالى طلب درگذشتن از گناهان وتقصيرات خود نمايد .\r\n\r\n7670 من أكثر هجر .\r\nهر كه بسيار گويد دورى كرده شود ، يعنى مردم از صحبت وآميزش أو دورى كنند « 2 » .\r\n\r\n\r\n","description":"","footnote":"\r\n( 1 ) شارح ( ره ) نظر بمشاكله وازدواج اين كلمه با « وقّر » كه ماضي مجهول از باب تفعيل است اين كلمه را نيز از باب تفعيل « حقّر » خوانده است واگر صرف نظر از مشاكله شود چون مجرّد اين فعل يعنى « حقر بتخفيف قاف نيز » متعدي است آنرا مجهول از مجرّد مىتوان گرفت چنانكه از اين بيت معروف متعدّى بودن آن نيز معلوم مىشود :\r\n « ان المعلم والطبيب كلاهما * لا ينصحان إذا هما لم يكرما »\r\n« فاصبر لدائك ان جفوت طبيبه * واقنع بجهلك ان حقرت معلما » \r\n( 2 ) گويا شارح ( ره ) اشتباه كرده ودرست شرح نفرموده زيرا معنى اين است « هر كه بسيار گويد هذيان گويد » پس مضمون عبارت نظير « المكثار مهذار » است يعنى پرگو هذيان گوى .\r\nاست وتمام كتب لغت باين معنى تصريح كرده‌اند پس لفظ « هجر » را بصيغهء معلوم بايد خواند تا از قبيل « هجر في نومه أو مرضه أي خلط وهذى » باشد .\r\n","page_name":" 140 ","page_number":142},
  {"content":"\r\n\r\n\r\n7671 من ملك استأثر .\r\nهر كه پادشاه شود مستقلّ برأي گردد ، يعنى غالب اينست كه مستقلّ برأي گردد وكارها را برأي خود بىمشورت كند واين خوب نيست بلكه در مهمات مشورت با عقلا بايد كرد تا از زيان وخسران أيمن باشند وكافيست شاهد بر اين اين كه حق تعالى حضرت رسالت پناهى را صلى اللّه عليه وآله امر كرده بمشورت در كارها چنانكه فرموده : «  فَبِما رَحْمَةٍ مِنَ اللَّهِ لِنْتَ لَهُمْ وَلَوْ كُنْتَ  ومشورت كن با ايشان در هر كارى پس هرگاه بعد از مشورت عزم كنى پس توكل كن بر خدا » .\r\n\r\n7672 من استرشد علم .\r\nهر كه طلب راه راست درست كند دانا گردد .\r\n\r\n7673 من استسلم سلم .\r\nهر كه أطاعت وانقياد كند سالم ماند ، مراد أطاعت وانقياد حق تعالى است وسالم ماندن در آخرت ودنيا يا أطاعت وانقياد سلطان وحاكم وسالم ماندن از ضرر أو .\r\n\r\n7674 من علم أحسن السؤال .\r\nهر كه دانا باشد نيكو كند سؤال را ، يعنى سؤالي را كه از درگاه حق تعالى كند نيكو كند وشرايط وآداب آنرا رعايت كند ، يا سؤالي را كه از هر كس كند نيكو كند وبنحوى كند كه باجابت مقرون گردد بخلاف نادان كه سؤالي كه از حق تعالى كند آداب وشرايط آن را بجا نياورد يا از هر كه سؤال كند طريقهء آن را نداند .\r\n\r\n7675 من اخلص بلغ الآمال\r\n\r\n","description":"","footnote":"","page_name":" 141 ","page_number":143},
  {"content":"\r\n\r\nهر كه خالص گرداند برسد باميدها ، يعنى خالص گرداند أعمال وافعال خود را از براي حق تعالى ورضاى أو .\r\n\r\n7676 من تواضع رفع .\r\nهر كه فروتنى كند بلند گردانيده شود ، يعنى بلند مرتبه گردد ومراد فروتنى در درگاه حق تعالى است يا با خلق نيز .\r\n\r\n7677 من حلم « 1 » أكرم .\r\nهر كه بردبارى كند اكرام كرده شود ، يعنى حق تعالى أو را گرامى گرداند يا مردم اعزاز واكرام أو كنند .\r\n\r\n7678 من استحيا حرم .\r\nهر كه شرم كند محروم ماند ، يعنى كسى كه شرمى داشته باشد وأحوال خود را بمردم اظهار نكند از تصدّقات وعطايا وأمثال آنها محروم ماند وعسرت وتنگى كشد ومراد تحريص بر تفحّص وتجسس اين قسم مردم است وامداد وأعانت ايشان ، يا تعليم ايشان باين كه با وجود عسرت وتنگى أحوال چارهء نيست بغير اين كه تخفيفى در شرم بشود .\r\n\r\n7679 من علم عمل .\r\nهر كه دانا شود عمل كند ، مراد اينست كه غالب اينست كه علم باعث عمل مىشود ، يا اين كه بايد كه عالم عمل بعلم خود كند واگر نه علم أو بىفايده شود بلكه سبب زيادتى وزر ووبال أو گردد .\r\n\r\n7680 من بذل ماله جلّ .\r\n\r\n\r\n","description":"","footnote":"\r\n( 1 ) در أقرب الموارد گفته : « حلم ( كشرف ) حلما ( بالكسر ) صفح وستر فهو حليم ج حلماء وأحلام » .\r\n","page_name":" 142 ","page_number":144},
  {"content":"\r\n\r\nهر كه عطا كند مال خود را بزرگ شود ، يعنى در دنيا وآخرت .\r\n\r\n7681 من بذل عرضه ذلّ .\r\nهر كه بذل كند عرض خود را خوار گردد ، مراد تحريص بر نگاهداشتن عرض خودست هر چند ببذل أموال باشد از براي آن .\r\n\r\n7682 من توكّل كفى .\r\nهر كه توكل كند كارگزارى كرده شود ، يعنى هر كه توكل كند بر خدا از روى صدق نيّت وأمور خود را باو واگذارد حق تعالى كارگزارى أمور أو بكند چنانكه در قرآن مجيد فرموده :  وَمَنْ يَتَوَكَّلْ عَلَى اللَّهِ فَهُوَ حَسْبُهُ  : هر كه توكل كند بر خدا پس أو بسندست أو را .\r\n\r\n7683 من قنع غنى .\r\nهر كه قناعت كند توانگر گردد ، زيرا كه كسى كه قناعت كرد بىنياز گردد از مردم ومحتاج نشود واين حقيقت توانگريست ، وممكن است نيز كه قناعت سبب توانگرى ومورث آن گردد .\r\n\r\n7684 من سافه شتم .\r\nهر كه دشنام دهد دشنام داده شود ، مراد اينست كه كسى كه نخواهد دشنام داده شود بايد كه خود نيز دشنام ندهد واگر نه نمىشود كه دشنام داده نشود .\r\n\r\n7685 من ابرم سئم « 1 » .\r\n\r\n\r\n","description":"","footnote":"\r\n( 1 ) « سئم » لازم است ، در أقرب الموارد گفته : « سئم الشّىء ومنه ( كعلم ) يسأم سأما وسأما وسأمة وسآمة فهو سؤوم قال لبيد : ولقد سئمت من الحياة وطولها وقولهم : ظئر رؤم خير من أم سؤوم ، مرّ في ترجمة رام » پس بايد بتجوّزى آنرا مجهول خواند .\r\n","page_name":" 143 ","page_number":145},
  {"content":"\r\n\r\nهر كه ابرام كند ملول گردند مردم از أو وناخوش دارند أو را .\r\n\r\n7686 من غفل جهل .\r\nهر كه غافل شود جاهل باشد ، مراد اينست كه غفلت نيز نوعي از جهل ونادانيست وبايد كه اهتمام داشت در رفع آن ، يا اين كه غفلت سبب ماندن در جهل وناداني شود ومانع از تحصيل علم وناداني .\r\n\r\n7687 من جهل أهمل .\r\nهر كه نادان باشد واگذاشته شود ، يعنى مردم أو را واگذارند ورعايت نكنند .\r\n\r\n7688 من ظلم ظلم .\r\nهر كه ستم كند ستم كرده شود ، يعنى نمىشود كه ديگرى نيز بر أو ستم نكند .\r\n\r\n7689 من حقّر نفسه عظّم .\r\nهر كه حقير وكوچك شمارد نفس خود را بزرگ گردانيده شود ، يعنى حق تعالى أو را بزرگ گرداند يا در نظر مردم بزرگ گردد .\r\n\r\n7690 من بغى كسر .\r\nهر كه طغيان وسركشى كند شكسته شود ، يعنى عاقبت مخذول ومنكوب گردد .\r\n\r\n7691 من اعتبر حذر .\r\nهر كه عبرت گيرد حذر كند ، يعنى حذر كند از آنچه عبرت گرفته از آن وبدى عاقبت آن بر أو ظاهر شده چنانكه كسى كه عاقبت ستمكاران را مشاهده كند وعبرت گيرد از آن حذر كند از ستم كردن وجرأت بر آن نكند .\r\n\r\n7692 من انصف انصف .\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nهر كه انصاف كند انصاف كرده شود ، يعنى هر كه با مردم انصاف وعدل كند مردم نيز با أو انصاف وعدل كنند .\r\n\r\n7693 من أحسن المسألة أسعف .\r\nهر كه نيكو كند سؤال را برآورده شود حاجت أو ، مراد نيكو كردن سؤال از درگاه حق تعالى است برعايت شرايط وآداب آن از اخلاص وفروتنى وغير آن .\r\n\r\n7694 من عمل بالحقّ ربح .\r\nهر كه عمل كند بحقّ سود كند ، مراد اينست كه در عمل بحقّ هر چند بحسب ظاهر زيان وخسرانى باشد آن زيان وخسران نيست آن سودست ودر آخرت تلافى آن بشود بلكه در دنيا نيز .\r\n\r\n7695 من عقل سمح .\r\nهر كه عاقل باشد سماحت وجود كند .\r\n\r\n7696 من نصر الباطل خسر .\r\nهر كه يارى كند باطل را زيان وخسران برد .\r\n\r\n7697 من تجبّر كسر .\r\nهر كه تكبر كند شكسته شود ، يعنى عاقبت خفيف وخوار گردد .\r\n\r\n7698 من استدرك اصلح .\r\nهر كه بازيافت كند اصلاح كند ، يعنى بازيافت كند گناهان وتقصيراتى را كه كرده باشد بانابت وتوبه وقضاى آنچه قضاى آن بايد و « اصلاح كند » ، يعنى اصلاح كند حال خود را وبصلاح آورد ودفع فساد آن كند .\r\n\r\n7699 من نصر الحقّ أفلح .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nهر كه يارى كند حق را فيروزى يابد ، مراد به « حق » هر حقيست ، وبه « فيروزى يافتن » فيروزى يافتن بخير وثوابست .\r\n\r\n7700 من أطاع ربّه ملك .\r\nهر كه فرمان برد پروردگار خود را مالك شود ، يعنى مالك شود سعادت ونيكبختى را ، يا مالك شود نفس خود را وحفظ نمايد از هلاك وفساد .\r\n\r\n7701 من أطاع هواه هلك .\r\nهر كه فرمان برد خواهش خود را هلاك گردد .\r\n\r\n7702 من يطع اللّه يفز .\r\nهر كه فرمانبردارى كند خدا را فيروزى يابد .\r\n\r\n7703 من يغلب هواه يعزّ « 1 » .\r\nهر كه غلبه كند بر خواهش خود عزيز گردد ، يعنى خواهش را در فرمان خود دارد ، و « عزيز گردد » يعنى در دنيا وآخرت .\r\n\r\n7704 من قنع شبع .\r\nهر كه قناعت كند سير گردد ، يعنى هر كه قناعت كند به آن چه روزى أو شده سير شود بآن وكافى باشد آن أو را ، واگر قناعت نكند هرگز سير نشود هر چند زياد تحصيل كند باز زيادة بر آن خواهد وهمچنين پس هميشه در تعب سعى وطلب باشد .\r\n\r\n7705 من تقنّع قنع .\r\nهر كه بدارد خود را بر قناعت قانع شود ، مراد اينست كه تحصيل قناعت ، يعنى راضى شدن به آن چه روزى اين كس شده دشوار نيست همين كه آدمي آنرا خواهد وخود را بر آن دارد قانع شود وتعب وزحمتى از براي آن نبايد كشيد .\r\n\r\n\r\n","description":"","footnote":"\r\n( 1 ) در زاء « يعزّ » مطابق قاعده فتحه وكسره وجزم بعد از فك ادغام نيز جايز است .\r\n","page_name":" 146 ","page_number":148},
  {"content":"\r\n\r\n\r\n7706 من أيقن أفلح .\r\nهر كه يقين كند فيروزى يابد ، مراد يقين بأحوال مبدأ ومعادست وفيروزى يافتن بسعادت دنيا وآخرت .\r\n\r\n7707 من اتّقى أصلح .\r\nهر كه پرهيزگار شود اصلاح حال خود كند ، يعنى صلاح دنيا وآخرت در پرهيزگاريست .\r\n\r\n7708 من هاب خاب .\r\nهر كه بترسد محروم گردد . ممكن است مراد منع از ترس مردم باشد در گفتن يا كردن حقي ، واين كه هر كه ترسد در آن محروم ماند از سعادت ونيكبختى ، يا از أكثر مطالب كه داشته باشد ، يا ترغيب در دليرى باشد در جنگ وأمثال آن واين كه دلير بايد بود وترس را بخود راه نبايد داد كه همين كه كسى ترسيد محروم ماند وفيروزى نيابد ، يا اين كه غرض ارشاد سلاطين وحكام باشد باين كه مردمى را كه دانند كه جبان وترسناكند بجنگ نفرستند خصوصا اين كه أمير وسركرده كنند واللّه تعالى يعلم .\r\n\r\n7709 من قصّر عاب .\r\nهر كه تقصير كند عيبناك شود ، يعنى هر كه كارى كند بايد كه تقصير نكند در آن ولوازم اهتمام بجاى آورد زيرا كه تقصير در هر كار عيب است از براي كنندهء آن ، وممكن است كه ترجمه اين باشد كه : هر كه تقصير كند عيبناك كند ، يعنى هر كه تقصير كند در كارى واهتمام نكند در آن عيبناك كند آن را وآن را نيكو بجاى نياورد ، پس كسى كه خواهد كه كارى را نيكو بجاى آورد بايد كه كمال اهتمام كند در آن وتقصيري در آن نكند .\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n\r\n7710 من دان تحصّن .\r\nهر كه ديندار شد خود را در حصار آورد ، يعنى در حصار عافيت دنيا وآخرت .\r\n\r\n7711 من عدل تمكّن .\r\nهر كه عدالت كند متمكن گردد ، يعنى هر كه در سلطنت وحكومت عدالت كند متمكن ومستقرّ گردد واگر نه دولت أو را استقرار وثباتى نباشد .\r\n\r\n7712 من خاف امن .\r\nهر كه بترسد أيمن گردد ، مراد ترس از خداى عزّ وجلّ است .\r\n\r\n7713 من وفّق أحسن .\r\nهر كه توفيق داده شده باشد نيكو كند ، يعنى هر كه حق تعالى أو را توفيق داده باشد ، يعنى تهيهء أسباب خير از براي أو كرده باشد پس أو هر چه كند نيكو كند وبد نكند ، ومراد اينست كه بعضي مردم چنين باشند كه باعتبار خوبى ذات وصفات ايشان يا بعضي أفعال خير كه از ايشان صادر شده باشد حق تعالى توفيق را رفيق ايشان كند وديگر هر چه كنند نيكو باشد .\r\n\r\n7714 من يصبر يظفر .\r\nهر كه صبر كند فيروزى يابد « 1 » .\r\n\r\n7715 من يعجل يعثر .\r\nهر كه شتاب كند بلغزد ، يعنى شتاب كند در كارها وبىتأمّل وتدبّر بكند بلغزد ودر مهالك وزيان وخسران افتد .\r\n\r\n\r\n","description":"","footnote":"\r\n( 1 ) مأخوذ از اين حديث است قول شاعر :\r\n صبر وظفر هر دو دوستان قديمند * بر اثر صبر نوبت ظفر آيد \r\n","page_name":" 148 ","page_number":150},
  {"content":"\r\n\r\n\r\n7716 من عاش مات .\r\nهر كه زندگانى كند بميرد .\r\n\r\n7717 من مات فات .\r\nهر كه بميرد فوت شود ممكن است كه مراد از اين دو فقرهء مباركه اين باشد كه هر زنده را ناچارست از مردن وعاقبت البتة بميرد وهر كه بميرد فوت شود ، يعنى از ميان عمل كنندگان برود وديگران أو را نيابند يا از وقت خود بدر رود مانند نمازى كه فوت شود ، يعنى از وقتي كه از براي عمل أو مقرّر شده بدر رود وديگر عملي از أو نيايد ، پس تا زنده است بايد كه سعى كند در طاعات وعبادات وافعال واعمال خير كه باعث نجات ورستگارى أو گردد ، وممكن است كه ترجمهء فقرهء دويم اين باشد كه : هر كه بميرد ناگاه بميرد ، يعنى چنين نيست كه وقت مردن خود را داند بلكه ناگاه أجل در رسد ومهلت ندهد پس در كارهاى خير وتحصيل توشهء آخرت شتاب بايد كرد واهمال در آن نبايد كرد .\r\n\r\n7718 من احبّك نهاك .\r\nهر كه دوست دارد ترا منع كند ترا ، يعنى از كار بدى كه ارادهء آن كنى .\r\n\r\n7719 من أبغضك اغراك .\r\nهر كه دشمن دارد ترا تحريص كند ترا ، يعنى بر كار بدى كه قصد آن نمائى .\r\n\r\n7720 من أيقن ينج .\r\nهر كه يقين كند رستگار گردد ، مراد يقين بأحوال مبدأ ومعادست ، وظاهرست كه كسى كه أو را يقين به آنها باشد وتقصيري در أطاعت وفرمانبردارى نكند پس رستگار گردد .\r\n\r\n7721 من حسن يقينه يرج .\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nهر كه نيكو باشد يقين أو اميدوارست ، يعنى اميد نجات ورستگارى دارد واين نيز نظير فقرهء سابقست .\r\n\r\n7722 من صبر نال المنى .\r\nهر كه صبر كند برسد باميدها .\r\n\r\n7723 من حرص شقى وتعنّى .\r\nهر كه حريص باشد بدبخت گردد وتعب كشد ، زيرا كه هميشه بسبب حرصي كه دارد مشغول سعى از براي دنيا باشد وتعب وزحمت آن را بكشد ودر أمور آخرت تكاهل وتهاون نمايد پس در دنيا هميشه گرفتار تعب وزحمت باشد واز مراتب عاليهء آخرت محروم ماند اگر هيچ عذاب وعقاب ديگر نباشد ، وهمين كافيست از براي بدبختى .\r\n\r\n7724 من عقل قنع .\r\nهر كه عاقل باشد قناعت كند ، زيرا كه راحت دنيا وآخرت در آن باشد .\r\n\r\n7725 من جاد اصطنع .\r\nهر كه صاحب جود باشد احسان كند ، يعنى كسى كه بالطبع جواد باشد البتة بقدر مقدور جود وبخشش كند وخود را از آن باز ندارد ، زيرا كه ترك آن را نقص خود داند يا اين كه أو بمقتضاى طبع خود بخشش وجود كند وغرض وعوضى أو را در آن منظور نباشد .\r\n\r\n7726 من خاف أدلج .\r\nهر كه بترسد شب براه افتد ، يعنى بترسد از خدا ، ومراد به « شب براه افتادن » برخاستن در شب است از براي نماز ودعا ، وپوشيده نماند كه « أدلج » ممكن است كه بفتح همزه وسكون دال خوانده شود وبنا بر اين معنى اينست كه بشب براه افتد\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nيا در اوّل شب براه افتد ومراد در اينجا اوّل است چنانكه ترجمه شد يا دويم است ومراد قيام كلّ شب است بطاعت وعبادت چنانكه بعضي عبّاد را توفيق آن باشد يا تهيه وتدارك آنست از اوّل شب هر چند قيام در آخر شب باشد ، وممكن است كه « ادّلج » بتشديد دال خوانده شود وبنا بر اين معنى اينست كه در آخر شب براه افتد واين محتاج بتوجيهى نيست زيرا كه وقت نماز شب آخر شبست .\r\n\r\n7727 من احتجّ بالحقّ فلج « 1 » .\r\nهر كه حجت گويد بحقّ فيروزى يابد ، مراد به « حجت گفتن بحق » اينست كه أو را بر دعوى خود حجت ودليل حقي باشد وفيروزى يافتن أو ظاهرست ، چه دليل حق را چارهء بغير از قبول نيست .\r\n\r\n7728 من تقاعس اعتاق .\r\nهر كه تأخير كند منع كند ، مراد اينست كه كارها را از وقت فرصت تأخير نبايد كرد چه بسيار باشد كه بعد از آن ديگر ميسر نشود پس تأخير بمنزلهء منع وبازداشتن از آنست .\r\n\r\n7729 من عمل اشتاق .\r\nهر كه عمل كند مشتاق گردد ، يعنى هر كه اعمال وافعال نيكو كند مشتاق گردد بمرگ وادراك جزاى آنها ، وأو را از مرگ خوفي نباشد .\r\n\r\n7730 من اشتاق سلا .\r\nهر كه مشتاق گردد فراموش كند ، يعنى مشتاق گردد بمرگ وادراك آن نشأه ، و « فراموش كند » يعنى فراموش كند دنيا وسعى از براي آنرا وبىرغبت گردد در آن .\r\n\r\n\r\n","description":"","footnote":"\r\n( 1 ) در أقرب الموارد گفته : « فلج فلان ( كنصر وضرب ) فلجا وفلوجا ظفر بما طلب وفاز به » .\r\n","page_name":" 151 ","page_number":153},
  {"content":"\r\n\r\n\r\n7731 من اختبر قلا .\r\nهر كه آزمايش كند دشمن گردد ، يعنى هر كه آزمايش كند مردم را دشمن گردد با ايشان ، واين حكم بنا بر غالب است چه أكثر اينست كه كسى كه آزمايش شود بدى أو ظاهر مىشود وسبب دشمنى با أو مىگردد .\r\n\r\n7732 من جاد ساد .\r\nهر كه بخشنده باشد بزرگ گردد ، يعنى در دنيا وآخرت .\r\n\r\n7733 من تفهّم ازداد .\r\nهر كه بفهمد طلب زيادتى كند ، يعنى هر كه چيزى فهميد ولذّت آن را دريافت طلب زيادتى علم ودانش كند وسعى كند در آن .\r\n\r\n7734 من سأل استفاد .\r\nهر كه سؤال كند فايده برد ، يعنى هر كه چيزى را نداند وسؤال كند از كسى كه داند تا فايده برد از أو واين سؤال را ننگ وعيب نداند .\r\n\r\n7735 من علم اهتدى .\r\nهر كه عالم شد راه يافت ، ودر بعضي نسخه‌ها « عمل » بجاى « علم » است وبنا بر اين ترجمه اينست كه : هر كه عمل كرد راه يافت ، يعنى عمل نيكو كرد .\r\n\r\n7736 من اهتدى نجا .\r\nهر كه راه يافت رستگار گرديد .\r\n\r\n7737 من رضى بقسمه استراح .\r\nهر كه راضى شد بنصيب وبهرهء خود راحت يافت .\r\n\r\n7738 من رضى بالقضاء استراح .\r\n\r\n","description":"","footnote":"","page_name":" 152 ","page_number":154},
  {"content":"\r\n\r\nهر كه راضى شد بحكم وتقدير خدا راحت يافت ، اين نيز نزديك مضمون فقرهء سابقست وظاهر اينست كه هر يك را در مقامي فرموده‌اند .\r\n\r\n7739 من عمل بالحقّ نجا .\r\nهر كه عمل كرد بحقّ رستگار گرديد .\r\n\r\n7740 من منع العطاء منع الثّناء .\r\nهر كه منع كند عطا را منع كند ثنا را ، يعنى منع كند مردم را از ستايش ومدح أو ، وممكن است كه « منع » دويم بصيغهء مجهول خوانده شود وترجمه اين باشد كه : هر كه منع كند عطا را منع كرده شود ثنا را ، يعنى مردم ستايش أو نكنند .\r\n\r\n7741 من عامل بالرّفق غنم .\r\nهر كه معامله كند با مردم بنرمى وهموارى غنيمت برد ، يعنى غنيمت دنيا وآخرت ، و « غنيمت » نفع عظيم را گويند .\r\n\r\n7742 من عامل بالعنف ندم .\r\nهر كه معامله كند با مردم بدرشتى وسختى پشيمان گردد ، يعنى در دنيا وآخرت .\r\n\r\n7743 من خالف النّصح هلك .\r\nهر كه مخالفت كند نصيحت را هلاك گردد ، ومراد به « نصيحت » پنديست كه كسى كه خالص وبيغش باشد بدهد .\r\n\r\n7744 من خالف المشورة ارتبك .\r\nهر كه مخالفت كند مشورت را فرو رود ، يعنى مشورتى را كه عاقل دانا از براي أو كند وأو را بآن راه نمايد ، و « فرو رود » يعنى در هلاكت وزيان وخسران افتد مانند كسى كه بگل فرو رود .\r\n\r\n","description":"","footnote":"","page_name":" 153 ","page_number":155},
  {"content":"\r\n\r\n\r\n7745 من عقل صمت .\r\nهر كه عاقل باشد خاموش باشد ، يعنى بىضرورتى سخن نگويد .\r\n\r\n7746 من تكبّر مقت .\r\nهر كه تكبر كند دشمن داشته شود ، يعنى مردم دشمن أو گردند .\r\n\r\n7747 من أنعم قضى حقّ السّيادة .\r\nهر كه انعام كند بجا آورد حقّ بزرگى را .\r\n\r\n7748 من شكر استحقّ الزّيادة .\r\nهر كه شكر كند سزاوار گردد زيادتى را .\r\n\r\n7749 من ظلم افسد امره .\r\nهر كه ستم كند تباه كند كار خود را ، يعنى كار دنيا وآخرت خود را .\r\n\r\n7750 من جار قصم عمره .\r\nهر كه ظلم كند بشكند عمر خود را ، يعنى كوتاه گرداند .\r\n\r\n7751 من جاهد نفسه أكمل التّقى .\r\nهر كه جهاد كند با نفس خود كامل گرداند پرهيزگارى را .\r\n\r\n7752 من ملك هواه ملك النّهى .\r\nهر كه مالك شود خواهش خود را ، يعنى آن را در فرمان خود دارد مالك شود عقل را ، يعنى صاحب عقل باشد .\r\n\r\n7753 من طلب عيبا وجده .\r\nهر كه طلب كند عيبى را بيابد ، يعنى هر كه جوياى عيب خود باشد بيابد\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nآن را وبر أو ظاهر شود وپنهان نماند ، پس آدمي بايد كه جوياى آن باشد تا بيابد آن را وزايل كند از خود .\r\n\r\n7754 من استرشد العلم أرشده .\r\nهر كه طلب راه راست كند از علم راه مىنمايد آن أو را ، يعنى عالم هرگاه جوياى راه راست باشد هرگاه تأمّل وتفكر كند علم أو راه راست را باو مىنمايد ، پس اگر عالمي راه راست را نيابد از تقصير أو خواهد بود كه جوياى آن نبوده وسعى نكرده از براي يافتن آن .\r\n\r\n7755 من استنجد الصّبر أنجده .\r\nهر كه يارى جويد از صبر يارى كند آن أو را ، يعنى صبر كند ويارى جويد از آن برسيدن بمطلبى يارى كند صبر أو را وبرساند بآن .\r\n\r\n7756 من استرفد العقل أرفده .\r\nهر كه يارى جويد از عقل يارى كند آن أو را ، يعنى يارى جويد از عقل بر رسيدن براه راست در هر باب مىرساند عقل أو را بآن هرگاه تأمّل وتفكر كند وكار فرمايد عقل را در آن .\r\n\r\n7757 من طال فكره حسن نظره .\r\nهر كه دراز كشد فكر أو نيكو شود بينائى أو يا فكر أو ، مراد ترغيب در فكر زيادست واين كه در هر مطلبي كه فكر زياد بشود تحقيق آن نيكو شود ، يا اين كه هر كه فكر أو زياد باشد ودر مسائل فكر بسيار بكند بينائى أو ويا فكر أو در هر باب نيكو شود وتحقيق آن بهتر تواند كرد .\r\n\r\n7758 من ذكر اللّه ذكره .\r\nهر كه ياد كند خدا را ياد كند خدا نيز أو را ، يعنى نظر لطف ومرحمت باو كند .\r\n\r\n","description":"","footnote":"","page_name":" 155 ","page_number":157},
  {"content":"\r\n\r\n\r\n7759 من تكبّر في سلطانه صغّره .\r\nهر كه تكبر كند در سلطنت خود كوچك گرداند آن را ، يعنى سلطنت خود را ، واين باعتبار اينست كه تكبر باعث دشمنى مردم وتنفر مردم از ايشان مىگردد واين كه چنانكه بايد أطاعت وفرمانبردارى أو نكنند وسلطنت أو بزرگ نگردد ، وممكن است كه ترجمه اين باشد كه : كوچك گرداند خود را ، واين بهمان اعتبار باشد كه مذكور شد ، ويا باعتبار اين كه تكبر از صفات ذميمه است ودليل خست نفس ودنائت آنست پس هرگاه كسى در سلطنت تكبر كند خود را از آن راه كوچك كند واز مرتبهء بزرگى كه مقتضاى سلطنت است بيندازد .\r\n\r\n7760 من منّ باحسانه كدّره .\r\nهر كه منت گذارد باحسان خود تيره وناصاف گرداند آن را .\r\n\r\n7761 من عذب لسانه كثر اخوانه .\r\nهر كه گوارا وشيرين باشد زبان أو بسيار شود برادران ودوستان أو .\r\n\r\n7762 من حسن جواره « 1 » كثر جيرانه .\r\nهر كه نيكو باشد همسايگى أو بسيار شود همسايگان أو .\r\n\r\n7763 من استعان باللّه « 2 » اعانه .\r\n\r\n\r\n","description":"","footnote":"\r\n( 1 ) شارح ( ره ) بر روى جيم « جوار » ضمّه وبزير آن نيز كسره گذاشته وبر روى كلمه لفظ « معا » نوشته تا اشاره باشد باين كه قرائت آن بهر دو وجه جايز است ، در منتهى الإرب گفته : « جاوره مجاورة وجوارا بالضمّ وقد يكسر همسايگى كرد با وى ودر زنهار وى شد ونيز جوار بالكسر زنهار دادن كسيرا وزنهار وأمان » .\r\n( 2 ) در أقرب الموارد گفته : « استعانه وبه استعانة طلب منه العون تقول :\r\nاستعنته فأعانني وعوّننى وعاوننى » ودر منتهى الإرب گفته : « استعنته وبه يارى خواستم از وى » پس معلوم شد كه باء زايد است .\r\n","page_name":" 156 ","page_number":158},
  {"content":"\r\n\r\nهر كه يارى جويد از خدا يارى كند أو را .\r\n\r\n7764 من امن مكر اللّه بطل أمانه .\r\nهر كه أيمن شود از مكر خدا باطل شود أمان أو ، مراد به « مكر خدا » كاريست كه حقّ تعالى با كسى كه مكر كند با أو بصورت مكر أو وشبيه بآن بكند ، يا اين كه با گنهكارى بصورت مكر وشبيه بآن بكند هر چند گناه أو مكر نباشد مثل اين كه هر چند كسى گناه كند حقّ تعالى أو را واگذارد وسلب نعمت خود از أو نكند بلكه نعمتهاى أو را زياد كند تا اين كه از حدّ كه بگذراند أو را ببلائى عظيم گرفتار كند ، يا اين كه أو را تا آخر عمر واگذارد ومؤاخذهء أو را بآخرت اندازد ، ومراد اينست كه هر گنهكارى هرگاه نعمتهاى خدا را بر خود كامل بيند وبسبب گناهان أو زائل نگردد بايد كه ترس اين داشته باشد كه اين مبادا از راه مكر با أو باشد وواگذاشتن أو تا اين كه يك بار مؤاخذهء عظيم در دنيا يا آخرت بشود كه اگر اين ترس نداشته باشد وأيمن گردد از اين بگمان اين كه حقّ تعالى قادر بر اين نيست يا اين كه نسبت باو هر چند گناه كند لطف دارد وچنين نكند ، يا اين كه گناهان منشأ اين نمىشود پس « باطل شود أمان أو » ، يعنى ديگر حقّ تعالى أو را أمان ندهد وببلائى عظيم گرفتار سازد تا ظاهر شود بر أو بطلان گمان أو .\r\nودر بعضي نسخه‌ها « ايمانه » بجاى « أمانه » است وبنا بر اين ترجمه اينست كه : باطل شود ايمان أو ، يعنى اگر مؤمني چنين أيمن گردد باطل شود ايمان أو واز ايمان بدر رود ، نعوذ باللّه منه .\r\n\r\n7765 من بصّرك عيبك فقد نصحك .\r\nهر كه بينا گرداند ترا بعيب تو پس بتحقيق كه نصيحت كرده ترا ، يعنى هرگاه كسى بديى كه در تو باشد بتو بگويد وترا آگاه سازد بر آن پس از چنين كسى آزرده نبايد شد بلكه أو نصيحت كرده ترا وبا تو صاف وبيغش بوده وهر كه اظهار\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nآن نكند بتو وترا آگاه نسازد بر آن ، أوصاف نيست وغشّ دارد مگر اين كه سبب شرعي داشته باشد مثل اين كه ترسى از اظهار آن داشته باشد .\r\n\r\n7766 من مدحك فقد ذبحك .\r\nهر كه مدح وثنا كند ترا پس بتحقيق كه أو بكشد ترا ، يعنى مدح وثنائى كه كسى ترا برابر تو بكند احسانى نيست نسبت بتو بلكه بمنزلهء كشتن تست ، زيرا كه نمىشود بسبب آن در تو عجبي حاصل نشود وآن هلاكتيست معنوي .\r\n\r\n7767 من نصحك فقد أنجدك .\r\nهر كه نصيحت كند ترا پس بتحقيق كه يارى كرده ترا .\r\n\r\n7768 من صدقك في نفسك فقد أرشدك .\r\nهر كه راست بگويد بتو در نفس تو پس بتحقيق كه راه نموده ترا براه راست ، مراد به « راست گفتن در نفس أو » اينست كه بدى كه در أو باشد باو بگويد .\r\n\r\n7769 من قنع برأيه فقد هلك .\r\nهر كه قانع شود برأي خود پس بتحقيق كه هلاك شود ، مراد ترغيب در مشورت كردن با مردم است در كارها واين كه كسى كه مشورت نكند وكارها را همه برأي خود بكند نمىشود كه هلاك نشود ، يعنى در زيان وخسران نيفتد .\r\n\r\n7770 من استشار العاقل ملك .\r\nهر كه مشورت كند با عاقل پس بتحقيق كه مالك شود ، يعنى مالك شود آنچه را خير أو در آن باشد .\r\n\r\n7771 من قنع لم يغتمّ .\r\nهر كه قناعت كند غمناك نگردد ، يعنى بأكثر غمها كه از براي دنيا ميباشد .\r\n\r\n","description":"","footnote":"","page_name":" 158 ","page_number":160},
  {"content":"\r\n\r\n\r\n7772 من توكّل لم يهتمّ .\r\nهر كه توكل كند اندوهناك نگردد ، يعنى هر كه توكل كند بر خدا در أمور خود اندوهناك نگردد بلكه حقّ تعالى همهء آنها را بر وجه خير كارگزارى نمايد .\r\n\r\n7773 من أضاع علمه التّطم .\r\nهر كه ضايع كند علم خود را طپانچه خورد ، مراد به « ضايع كردن علم خود » عمل نكردن به آنست ، وبه « طپانچه خوردن » پشيمان شدن يا حقيقت طپانچه زدن بر روى خود بعد از پشيمانى .\r\n\r\n7774 من أقلّ الاسترسال سلم .\r\nهر كه كم كند استرسال را سالم ماند ، مراد به « استرسال » اعتماد كردن بر كسيست وغرض تحريص بر اينست كه آدمي در أمور خود خود برسد واعتماد بر ديگرى كم كند كه اگر چنين كند سالم ماند واگر در أموري كه اعتنائى به آنها باشد اعتماد بر مردم كند وبايشان واگذارد غالب اينست كه خيانت ميكنند يا خوب نمىرسند وزيان وخسران مىكشد وپشيمان مىشود\r\nچنانكه باز فرموده :\r\n\r\n7775 من أكثر الاسترسال ندم .\r\nهر كه بسيار كند استرسال را پشيمان شود .\r\n\r\n7776 من آخى في اللّه غنم .\r\nهر كه فرا گيرد برادرى در راه خدا ، غنيمت يعنى نفع عظيم برد .\r\n\r\n7777 من آخى في الدّنيا حرم .\r\nهر كه فراگيرد برادرى از براي دنيا محروم شود ونفعي از أو نبرد .\r\n\r\n7778 من دخل مداخل السّوء اتّهم .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nهر كه داخل شود در مواضع بدى متهم گردد ، غرض منع از مصاحبت وآميزش با بدانست وداخل شدن در جاهائى كه بدى ومنكري كرده شود هر چند أو بد نباشد وشريك نشود در كردن آن بدى ، زيرا كه مجرّد اختلاط با بدان وداخل شدن در آن جاها سبب اين مىشود كه مردم أو را نيز تهمت زنند ببدى وكردن آن بد ، واحتراز از تهمت بقدر مقدور امريست مرغوب شرعا وعقلا .\r\n\r\n7779 من كثر الحاحه حرم .\r\nهر كه بسيار باشد الحاح وابرام أو محروم ماند ، مراد منع از الحاح وابرامست در سؤال وهر حاجتي كه نزد كسى برده شود واين كه آن سبب محرومى مىگردد از آن چنانكه بتجربهء أحوال خود وساير مردم معلوم مىشود كه سماجت وابرام در هر مطلبي كه كسى بكند خوش نمىآيد وباعث اين مىشود كه آدمي متوجّه انجاح مطلب أو نگردد .\r\n\r\n7780 من كثر مقاله سئم « 1 » .\r\nهر كه بسيار شود سخن أو ناخوش داشته شود ، يعنى مردم أو را ناخوش دارند وملول شوند از أو .\r\n\r\n7781 من اصلح نفسه ملكها .\r\nهر كه اصلاح كند نفس خود را مالك شود أو را ، يعنى أو را در فرمان خود در آورد يا اين كه آن بمنزلهء ملكي گردد از براي أو كه از آن نفع برد ، واگر اصلاح نكند آن را وواگذارد بخود وخواهش خود هلاك كند ومالك چيزى نباشد چنانكه فرموده :\r\n\r\n7782 من اهمل نفسه اهلكها .\r\nهر كه واگذارد نفس خود را هلاك گرداند آن را .\r\n\r\n\r\n","description":"","footnote":"\r\n( 1 ) « سئم » باعتبار « سئم منه » معنى شده است زيرا آن لازم است .\r\n","page_name":" 160 ","page_number":162},
  {"content":"\r\n\r\n\r\n7783 من أكرم نفسه اهانته .\r\nهر كه گرامى دارد نفس خود را خوار گرداند آن أو را ، مراد به « گرامى داشتن نفس خود » اينست كه فرمان آن برد وآن را منع نكند از هواها وخواهشهاى آن ، وظاهرست كه هرگاه چنين كند آن مرتكب منكرات گردد وأو را خوار گرداند .\r\n\r\n7784 من وثق بنفسه خانته .\r\nهر كه اعتماد كند بر نفس خود خيانت كند آن أو را .\r\n\r\n7785 من ساعى الدّنيا فانته .\r\nهر كه طلب پيشى كند با دنيا فوت شود دنيا أو را ، مراد به « طلب پيشى كردن با دنيا » اينست كه سعى كند از براي آن وخواهد كه أو پيش باشد در طلب آن وبرسد بآن پيش از آن كه آن طلب كند أو را ، ومراد اينست كه هر كه چنين باشد نرسد بدنيا ودنيا بگريزد از أو ، واگر اعراض كند از دنيا وطلب آن نكند دنيا طلب كند أو را ونزد أو آيد چنانكه فرموده :\r\n\r\n7786 من قعد عن الدّنيا طلبته .\r\nهر كه بنشيند از دنيا وطلب نكند آن را دنيا طلب كند أو را ، واين معنى بتجربه نيز معلوم شده .\r\n\r\n7787 من غالب الاقدار غلبته .\r\nهر كه خواهد كه غلبه كند بر تقديرها غلبه كنند آنها بر أو ، مراد اينست كه بسعى واهتمام غلبه بر تقديرات حقّ تعالى نتوان كرد باين كه آنچه تقدير نشده بعمل آيد يا آنچه تقدير شده دفع شود ، وغرض از اين يا بيان عذريست از براي خود وأمثال خود كه ايشان را اطلاعى بر غيوب وتقديرات باشد باين كه كارى چند كه\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nبحسب ظاهر عقول بايد بكنيم ونكنيم از راه اينست كه آن خلاف تقدير حقّ تعالى باشد واز دايرهء امكان بيرونست وسعى در آن بيهوده است ، ويا غرض نصيحت مردم باشد باين كه بعضي أمور باشد كه خلاف تقدير حقّ تعالى باشد وسعى در آن لغو وعبث باشد پس هرگاه در مطلبي بقدر معروف سعى نمايند وآثار حصول آن ظاهر نشود سعى زياد در آن مكنيد گاه باشد كه از آنها باشد كه تقدير حقّ تعالى بر خلاف آن جارى شده باشد وسعى در آن لغو وبىفايده باشد .\r\n\r\n7788 من صارع الدّنيا صرعته .\r\nهر كه كشتى بگيرد با دنيا بيندازد دنيا أو را .\r\n\r\n7789 من عصى الدّنيا اطاعته .\r\nهر كه عصيان كند دنيا را أطاعت كند دنيا أو را .\r\n\r\n7790 من اعرض عن الدّنيا اتته .\r\nهر كه اعراض كند از دنيا دنيا بيايد أو را .\r\n\r\n7791 من حسن ظنّه حسنت نيّته .\r\nهر كه نيكو باشد گمان أو نيكو باشد نيّت وقصد أو .\r\n\r\n7792 من ساء ظنّه ساءت طويّته .\r\nهر كه بد باشد گمان أو بد باشد باطن أو ، ممكن است كه مراد به « نيكوئى گمان وبدى آن » در اين دو فقرهء مباركه نيكوئى گمان بحقّ تعالى باشد وبدى گمان باو تعالى شأنه ، ومراد به « نيكوئى گمان بحقّ تعالى » اينست كه آدمي أو را در كمال لطف ومرحمت داند وهر چند گنهكار باشد باز اميد عفو ورحمت أو بمجرّد لطف أو داشته باشد وبه « بدى گمان باو » اينست كه اين اعتقاد نداشته باشد بلكه گمان أو اين باشد كه بناى معاملهء أو با بندگان بر عدالت است ورعايت استحقاق ، هر كه\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nاستحقاق ثواب داشته باشد ثواب داده شود ، وهر كه استحقاق عقاب داشته باشد عقاب كرده شود ، وعفو وبخشايش نباشد ، يا اگر باشد كم باشد ، يا از بعضي گناهان باشد واز گناهان بزرگ نباشد ، ودر أحاديث امر بنيكوئى گمان بحقّ تعالى ونهى از بدى گمان باو بسيار وارد شده ووارد شده كه حقّ تعالى مىفرمايد كه : من بر وفق گمان بندهء مؤمن بمن سلوك ميكنم با أو ، اگر خوب باشد خوب ، واگر بد باشد بد ، ووارد شده كه : حقّ تعالى كريمست وبدست اوست همهء خيرات ، وشرم مىدارد كه بندهء مؤمن أو نيكو كرده باشد گمان را باو وأو خلف كند گمان واميد أو را ، پس نيكو كنيد بخدا گمان را ورغبت كنيد بسوى أو ، وبنا بر اين ممكن است كه مراد در دو فقرهء مباركهء اوّل اين باشد كه : هر كه نيكو باشد گمان أو بخدا نيكو باشد نيّت أو يعنى همين نيّت وقصد أو نيكو باشد وسبب رستگارى أو گردد ، يا اين كه حقّ تعالى ببركت اين گمان نيّت وقصد أو را در هر باب نيكو گرداند تا اين كه سبب نجات ورستگارى أو گردد وبا أو بر نحوى كه گمان كرده سلوك شود ، يا اين كه كسى كه اين گمان داشته باشد عفو وبخشايش را هر چند گناه بزرگ باشد نيكو ميداند واين سبب اين مىشود كه خود نيز عفو از ديگران را كه گناهى نسبت باو كرده باشند نيكو داند وعداوت وبغض ايشان را در دل نگيرد ونيّت وقصد انتقام نداشته باشد پس نيّت وقصد أو در بارهء مردم نيكو باشد ، وهمچنين در فقرهء مباركهء دويم مراد اين باشد كه : هر كه گمان أو بحقّ تعالى بد باشد باطن أو بد باشد ، يا باعتبار اين كه همين گمان كافيست در بدى باطن أو ، يا اين كه اين سبب اين شود كه حقّ تعالى باو لطف نكند وأو را بخود واگذارد وأو ازالهء صفات ذميمه از خود نكند بلكه آنها در أو باقتضاى قواى شهويّه وغضبيه در تزايد وتضاعف باشد ، يا اين كه چنين كسى چون عفو وبخشايش را ضرور نمىداند ودر بارهء حقّ تعالى تجويز اين ميكند كه بمحض عدالت سلوك كند وتفضّل وترحّم نكند پس در خود بطريق أولى اين معنى را روا دارد واين باعث اين مىشود كه هر كه نسبت باو گناهى كند بغض وكينهء أو را\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nدر دل گيرد ودر صدد انتقام وبدى باشد با أو وباطن أو با ايشان صاف وبىغش نگردد ، وممكن است كه مراد نيكوئى گمان بمردم وبدى گمان بايشان باشد ومراد اين باشد كه هر كه گمان أو بمردم نيكو باشد نيت وقصد أو نيكو باشد زيرا كه چنين كسى نسبت بهر كس نيّت وقصد بدى نخواهد داشت مگر كسى كه بدى أو بر أو معلوم شود وهر كه بد گمان باشد بمردم باطن أو با عامّهء مردم بد باشد وأكثر افعال ايشان را بر محملهاى بد حمل كند وبا ايشان دشمنى وعداوت كند واين معنى ظاهرتر مىنمايد ، نهايت بحسب ظاهر منافاة دارد با اخبار بسيار ديگر كه ظاهر آنها اينست كه بمردم بدگمان بايد بود واز آن جمله در همين فصل مذكور شد كه « من حسن ظنّه أهمل . من ساء ظنّه تأمّل . من اختبر قلا . من اقلّ الاسترسال سلم . من أكثر الاسترسال ندم » وهر يك ترجمه وشرح شد واز تأمّل در آنها ظاهر مىشود ظهور آنها در آنچه مذكور شد .\r\nوممكن است دفع منافاة باين كه مراد در آنها اين باشد كه در معاملات خود بايد كه اعتماد نكند بر مردم وبدگمان باشد بايشان باين كه احتمال خيانت در ايشان بدهد واز ايشان خاطر جمع نداشته باشد وخود بأمور خود برسد ومراد در اينجا اين باشد كه هر چند بر مردم اعتماد نبايد كرد نهايت بايشان بدگمان نيز نبايد بود باين معنى كه افعال ايشان را تا ممكن باشد بر صحت وخوبى بايد حمل كرد وبمجرّد اين كه محمل بدى داشته باشد بلكه هر چند ظاهر در آن نيز باشد بر بدى نبايد حمل كرد وآن را منشأ بغضي ودشمنى وقصد تلافى وانتقام نبايد كرد واين كه هر كه چنين كند نيّت وقصد أو در بارهء مردم نيكو باشد واگر چنين نكند وبمجرّد احتمال بدى يا ظهور آن افعال مردم را بر بدى حمل كند با أكثر مردم بد مىشود وباطن أو با ايشان صاف وپاك نباشد بلكه ببغض وكينه وأمثال آنها مكدّر گردد ، واللّه تعالى يعلم .\r\n\r\n7793 من صدق اصلح ديانته .\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nهر كه راست گويد بصلاح آورد ديندارى خود را ، ودر بعضي نسخه‌ها « دنياه » بجاى « ديانته » است وبنا بر اين ترجمه اينست كه : بصلاح آورد دنياي خود را ، ومراد اينست كه صلاح دنيا نيز در راستگوئيست .\r\n\r\n7794 من كذب افسد مروّته .\r\nهر كه دروغ گويد فاسد كند آدميت خود را .\r\n\r\n7795 من قنع حسنت عبادته .\r\nهر كه قناعت كند نيكو باشد عبادت أو ، زيرا كه كسى كه قناعت كند فارغ شود از أكثر اشغال دنيوي وبعبادت نيكو تواند پرداخت .\r\n\r\n7796 من اعتزل حسنت زهادته .\r\nهر كه گوشه‌گير گردد نيكو باشد زهادت أو ، « زهادت » « 1 » بمعنى ترك دنيا وبىرغبتى در آنست ، وظاهرست كه با گوشه‌گيرى آن آسانتر وبهتر تواند شد .\r\n\r\n7797 من نسي اللّه أنساه نفسه .\r\nهر كه فراموش كند خدا را فراموش أو گرداند خدا نفس أو را ، مراد اينست كه كسى كه فراموش كند خدا را وياد أو نكند حقّ تعالى بجزاى آن چنان كند كه أو نفس خود را فراموش كند باين معنى كه سلب لطف خود از أو كند وأو را بخود واگذارد ، وهرگاه چنان شود أو تابع هوا وهوس خود گردد وبفكر نفس خود واصلاح آن نيفتد واصلاح آن نكند .\r\n\r\n7798 من أساء خلقه عذّب نفسه .\r\nهر كه بد كند خوى خود را عذاب كند نفس خود را ، زيرا كه بدخو باندك چيز\r\n\r\n\r\n","description":"","footnote":"\r\n( 1 ) يعنى بفتح زاء .\r\n","page_name":" 165 ","page_number":167},
  {"content":"\r\n\r\nناملايمى از جا برآيد وطيش كند وملول ومكدّر گردد ، وكم وقتي باشد كه چنين نشود پس أكثر أوقات در شكنجه وعذاب باشد .\r\n\r\n7799 من أطاع اللّه استنصر .\r\nهر كه أطاعت كند خدا را طلب يارى كند ، يعنى همان أطاعت طلب ياريست از أو ، وبهمان حقّ تعالى أو را يارى كند وحاجت بسؤال وطلبي نباشد ، يا اين كه بايد كه در هر باب طلب يارى كند وتوكل كند بر أو ، وممكن است « استنصر » بصيغهء مجهول خوانده شود ومعنى اين باشد كه طلب يارى كرده شود ، يعنى مردم از أو طلب يارى كنند ، وممكن است كه « استنصر » در اين فقره نيز بنون نباشد بلكه بباء يك نقطهء زير باشد مانند فقرهء بعد ومعنى اين باشد كه « بينا گردد » .\r\n\r\n7800 من ذكر اللّه استبصر .\r\nهر كه ياد كند خدا را بينا گردد ، يعنى براه راست وحقائق ومعارف .\r\n\r\n7801 من اهمل نفسه خسر .\r\nهر كه واگذارد نفس خود را زيان كند ، يعنى واگذارد أو را بخواهشهاى أو وامر ونهى أو نكند .\r\n\r\n7802 من استقبل الأمور ابصر .\r\nهر كه استقبال كند كارها را بينا گردد ، مراد به « استقبال آنها » آنست كه پيش از كردن آنها تأمّل وتدبّر كند در عواقب آنها .\r\n\r\n7803 من استدبر الأمور تحيّر .\r\nهر كه استدبار كند كارها را حيران ماند ، « استدبار » بمعنى از عقب در آمدنست مقابل « استقبال » كه بمعنى پيشواز رفتن است ومراد اينست كه هر كه پيش از كردن كارها تدبير آنها نكرده باشد وبعد از كردن خواهد كه چارهء زيان وخسران آنها\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nبكند حيران ماند وچارهء نتواند كرد .\r\n\r\n7804 من استسلم إلى اللّه استظهر .\r\nهر كه انقياد آورد بسوى خدا قوى پشت گردد .\r\n\r\n7805 من انتظر العواقب سلم .\r\nهر كه انتظار كشد عاقبتها را سالم ماند ، مراد به « انتظار كشيدن عاقبتها » ملاحظهء عاقبت كارهاست واختيار آنچه عاقبت آن خوب باشد وزيان وخسرانى نداشته باشد باعتبار اين كه چنين كسى گويا در هر كار انتظار عاقبت آن مىكشد پس مىخواهد كه در آن براي أو ضررى نباشد .\r\n\r\n7806 من وثق باللّه غنى .\r\nهر كه اعتماد كند بخدا توانگر وبىنياز گردد .\r\n\r\n7807 من توكّل على اللّه كفى .\r\nهر كه توكل كند بر خدا كفايت كرده شود ، يعنى حقّ تعالى كفايت وكارگزارى أمور أو بكند چنانكه مكرّر مذكور شد .\r\n\r\n7808 من حاسب نفسه ربح .\r\nهر كه محاسبه كند نفس خود را سود كند ، مراد به « محاسبهء نفس خود » اينست كه بحساب آن برسد وهر طلبي كه حقّ تعالى يا خلق را از أو باشد از أو بازيافت نمايد .\r\n\r\n7809 من استدرك فوارطه اصلح .\r\nهر كه بازيافت كند پيش فرستاده‌هاى خود را اصلاح كند ، يعنى بصلاح آورد حال خود را ، ومراد به « بازيافت كردن پيش فرستاده‌ها ، يعنى أعمالى كه پيش\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nفرستاده » اينست كه تقصيري كه در آنها شده باشد تدارك وتلافى كند .\r\n\r\n7810 من قال بالصّدق انجح .\r\nهر كه بگويد براستى فيروزى يابد .\r\n\r\n7811 من عمل بالحقّ أفلح .\r\nهر كه عمل كند بحقّ رستگار گردد يا فيروزى يابد .\r\n\r\n7812 من خادع اللّه خدع .\r\nهر كه مكر كند با خدا مكر كرده شود ، يعنى حقّ تعالى با أو مكر كند ، يعنى جزاى مكر أو بدهد يا باو شبيه بمكر أو معامله كند .\r\n\r\n7813 من صارع الحقّ صرع .\r\nهر كه كشتى بگيرد با حقّ انداخته شود ، مراد به « كشتىگرفتن با حقّ » اينست كه خواهد غلبه كند بر آن وآن را زايل كند ، و « انداخته شود » ، يعنى حقّ أو را بيندازد وغلبه كند بر أو ، اگر همه در آخرت باشد .\r\n\r\n7814 من ظلم يتيما عقّ أولاده .\r\nهر كه ستم كند يتيمى را آزار كند أولاد خود را وقطع كند صلهء ايشان را ، واين باعتبار اينست كه كسى كه يتيمى را ستم كند نمىشود كه عاقبت بأولاد أو نيز مانند آن ستمى نشود ، پس هر كه ستم كند يتيمى را گويا خود آزار كرده أولاد خود را وقطع صله واحسان ايشان كرده .\r\n\r\n7815 من ظلم رعيّته نصر اضداده .\r\nهر كه ستم كند رعيّت خود را يارى كند دشمنان خود را ، زيرا كه ستم بر رعيّت باعث پراكندگى ايشان وضعف أو مىگردد وضعف أو سبب قوّت وغلبهء دشمنان أو\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nمىگردد ولا أقل منشأ فرح وسرور ايشان مىشود واين نيز يارييست مر ايشان را ، با آنكه بسيار مىشود كه ظلم پادشاه وحاكم بر رعيّت باعث زوال دولت أو مىگردد ، پس بر هر تقدير آن يارييست كه أو خود كرده دشمنان خود را .\r\n\r\n7816 من أفحش شفى حسّاده .\r\nهر كه فحش گويد شفا بخشد رشك برندگان خود را ، يعنى باعث تسكين درد وألم ايشان شود كه از رشك بر أو دارند ، زيرا كه كسى كه بمردم فحش گويد مردم نيز باو فحش گويند ، واگر آن را نتوانند شكى نيست كه در نظرها خفيف وبىوقع « 1 » مىگردد وهر يك از اينها باعث شفاى حاسدان مىشود .\r\n\r\n7817 من لؤم ساء ميلاده .\r\nهر كه لئيم باشد بدست وقت ولادت أو ، « لئيم » چنانكه مكرّر مذكور شد بخيل را گويند وهر دنى پست مرتبه را نيز گويند ، وظاهر اين فقرهء مباركه اينست كه وقت تولّد را اثرى باشد در لئيم‌بودن مولود ، وممكن است كه مراد مجرّد ذمّ لئيم باشد ومبالغه در آن ، ومعنى اين باشد كه : بد وقتي بوده كه چنين مولودى در آن متولّد شده ، يعنى بهمين اعتبار كه اين مولود در آن متولّد شده نه اين كه بدى ديگر داشته كه آن دخلى داشته در بدى مولود يا اين كه بدى مولود نشان آن باشد واللّه تعالى يعلم .\r\n\r\n7818 من استغنى بعقله ضلّ .\r\nهر كه بىنياز شود بعقل خود گمراه شود ، مراد به « بىنياز شدن بعقل خود » اينست كه در كارها اعتماد بر عقل ورأى خود كند ومشورت با عقلا نكند ، يا اين كه در مسائل وعقائد اعتماد بر عقل وفكر خود بتنهائى كند وبا علما گفتگو نكند و « گمراه شدن چنين كسى » باعتبار اينست كه تا كسى با علما گفتگو نكند وايشان\r\n\r\n\r\n","description":"","footnote":"\r\n( 1 ) در متن باضافهء لفظ « خود » در اينجا وظاهرا اشتباهى باشد كه از طغيان قلم ناشى شده .\r\n","page_name":" 169 ","page_number":171},
  {"content":"\r\n\r\nتصديق استقامت عقل وفكر أو نكنند اعتماد بر عقل خود نمىتواند كرد ، بسيارست كه عقل كسى قاصرست يا ذهن أو كجست وأو خود نمىيابد پس چنين كسى اگر اعتماد بر عقل خود كند گمراه مىشود وبعد از اين كه صحت واستقامت عقل أو ظاهر شود باز بايد كه در مسائل مهمه أفكار خود را با علما مطارحه كند كه مبادا در آنها غلطى وخطائى شده باشد زيرا كه عقل صحيح وذهن درست نيز گاهى خطا وغلط ميكند پس در خصوص هر يك از مسائل غامضه بايد كه با علما گفتگو شود تا از مجموع أفكار ايشان حقّ در آن ظاهر گردد ، ودر بعضي نسخه‌ها « بفعله » بجاى « بعقله » است وبنا بر اين ترجمه اينست كه « هر كه بىنياز شود بعمل وكار خود گمراه شود » ومراد اينست كه در اميد نجات ورستگارى اعتماد بعمل خود نمىتوان كرد ، زيرا كه آدمي هر چند كه سعى كند در أطاعت وفرمانبردارى حقّ تعالى واداى شكر نعمتهاى أو جلّ شأنه از عهدهء آن چنانكه بايد بر نمىتواند آمد وبسبب آنها مستحقّ بهشت وآلاء ونعماى آن نمىگردد بلكه چنانكه در أحاديث ديگر نيز وارد شده بايد كه با وجود حسن عمل اعتماد بر رحمت وفضل حقّ تعالى وحسن ظنّ باو باشد .\r\n\r\n7819 من استبدّ برأيه زلّ .\r\nهر كه منفرد باشد برأي خود بلغزد ، مراد تحريص بر مشورت كردنست در مهمّات واين كه در آنها هر كه منفرد باشد برأي خود وهمين اعتماد بر آن كند ومشورت نكند نمىشود كه در پارهء از آنها نلغزد ودر زيان وخسران نيفتند ، وممكن است كه مراد شامل انفراد برأي در مسائل نيز باشد چنانكه در شرح فقرهء سابق مذكور شد .\r\n\r\n7820 من أطاع اللّه جلّ أمره .\r\nهر كه فرمانبردارى كند خدا را بزرگ شود كار أو ، يعنى مرتبه وشأن أو در دنيا وآخرت .\r\n\r\n","description":"","footnote":"","page_name":" 170 ","page_number":172},
  {"content":"\r\n\r\n\r\n7821 من عصى اللّه ذلّ قدره .\r\nهر كه نافرمانى كند خدا را خوار شود قدر أو ، يعنى در دنيا وآخرت .\r\n\r\n7822 من كثر كلامه زلّ .\r\nهر كه بسيار باشد سخن گفتن أو بلغزد ، زيرا كه نمىشود كه در سخن بسيار خطا وسهوى نشود ، وممكن است كه لغزيدن أو باعتبار همان أصل بسيار گفتن باشد ، زيرا كه باعث ملالت مردم مىشود وتنفر ايشان از أو .\r\n\r\n7823 من كثر تغضّبه ملّ .\r\nهر كه بسيار باشد بغضب آمدن أو ملول شوند مردم از أو وناخوش دارند أو را ، وممكن است كه « ملّ » بصيغهء معلوم خوانده شود ومعنى اين باشد كه أو خود ملول شود ، يعنى أكثر أوقات ملول ودلتنگ باشد .\r\n\r\n7824 من اتّقى اللّه وقاه .\r\nهر كه بترسد از خدا نگاه دارد خدا أو را .\r\n\r\n7825 من توكّل على اللّه كفاه .\r\nهر كه توكّل كند بر خدا كفايت كند خدا أو را ، يعنى كارگزارى كند أمور أو را چنانكه مكرّر مذكور شد .\r\n\r\n7826 من اعتصم باللَّه نجّاه .\r\nهر كه چنگ در زند بخدا يعنى متوسّل شود باو ، رستگارى دهد خدا أو را .\r\n\r\n7827 من استنصحك فلا تغشّه .\r\nهر كه طلب نصيحت كند از تو پس غشّ مكن با أو ، يعنى هرگاه كسى مشورت كند با تو وطلب اين كند كه با أو خالص باشى وآنچه خير أو را در آن دانى\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nباو بگوئى غشّ مكن با أو وخالص باش با أو در آنچه مشورت بيني از براي أو هر چند دشمن تو باشد وبا أو بد باشى ، زيرا كه أو ترا امين كرده پس خيانت با أو روا نباشد .\r\n\r\n7828 من وعظك فلا توحشه .\r\nهر كه پند دهد ترا وحشت مفرما أو را ، يعنى چنان مكن كه رم كند از تو ودورى كند باين كه آزرده كنى أو را ودرشتى كنى با أو ، يا اين كه سخن أو را نشنوى وداند كه در تو اثر نمىكند پس ديگر پند نگويد ترا ، وممكن است كه معنى « فلا توحشه » اين باشد كه غمناك مكن أو را ومراد همان نهى از آزرده كردن أو باشد بيكى از آن دو وجه كه مذكور شد .\r\n\r\n7829 من عرف اللّه توحّد .\r\nهر كه بشناسد خدا را تنهائى گزيند ، يعنى هر كه حقّ تعالى را بشناسد حقّ شناخت أو اختلاط وآميزش زياد را با مردم ترك دهد وتنهائى را در أكثر أوقات اختيار كند تا بعبادت أو مشغول باشد وبا أو مناجاة وراز گويد .\r\n\r\n7830 من عرف نفسه تجرّد .\r\nهر كه بشناسد نفس خود را برهنه گردد ، يعنى هر كه بشناسد چنانكه بايد مرتبهء نفس خود را وقابليت أو را از براي كمالات ومراتب عاليه برهنه گردد از همهء علايق وعوايق دنيوي ، ومشغول گردد بتكميل نفس خود ورسانيدن آن بمراتب بلند ومقامات ارجمند كه قابليّت آنها دارد .\r\n\r\n7831 من عرف الدّنيا تزهّد .\r\nهر كه بشناسد دنيا را ترك كند آنرا وبىرغبت گردد در آن ، زيرا كه چنانكه مكرّر مذكور شد هر فرح وشادى وسروري كه در آن باشد آميخته بأضعاف آن\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nاز كدورات وآلام باشد قطع نظر از وزر ووبال أخروي كه لازمهء سعى در رسيدن به آنها باشد وبر تقديرى كه از همهء آنها صاف وخالص باشد ظاهرست كه آنها در جنب مثوبات أخروي وآن آلاء ونعماى بهشت در كمال خسّت ودنائت باشد وبا وجود اين در اندك زماني باشد وبزودى منقطع گردد وهر عاقلى هرگاه اندك تأمّل كند داند كه اختيار اينها بر آنها نتوان كرد وبر تقديرى كه سعى در آنها بر وجهي باشد كه ضرر بآخرت نرساند در اين خود شكّى نيست كه هر سعيى كه از براي آنها بشود اگر آنهم اضافهء سعى از براي آخرت بشود باعث زيادتى بلندى مرتبهء أو در آن نشأهء پايندهء جاويد گردد چه مراتب آن غير متناهيست وبهر مرتبهء كه كسى در آن برسد رسيدن ببلندتر از آن متصوّر باشد پس باز هر عاقلى كه نيكو تأمّل كند اختيار اين ميكند كه در آن بقدر ضرورت اكتفا شود وهر سعى كه در قدر زياد بر آن بكند آنها را هم اضافهء سعى در أمور اخروى كند .\r\n\r\n7832 من عرف النّاس تفرّد .\r\nهر كه بشناسد مردم را تنهائى گزيند ، زيرا كه هر كه بشناسد ايشان را ميداند كه اختلاط وآميزش با أكثر ايشان ثمرهء بغير ضرر أخروي بلكه دنيوي نيز ندارد وهر كه اين را داند يقين اختيار تنهائى وترك اختلاط وصحبت ايشان ميكند .\r\n\r\n7833 من غدر شانه غدره .\r\nهر كه بىوفائى كند زشت كند أو را بىوفائى أو .\r\n\r\n7834 من مكر حاق به مكره .\r\nهر كه مكر كند فرو گيرد أو را مكر أو يا فرود آيد بر أو چنانكه حقّ تعالى در قرآن مجيد فرموده :  اسْتِكْباراً فِي الْأَرْضِ وَمَكْرَ السَّيِّئِ وَ  ، فرو نمىگيرد مكر بد مگر أهل آن را ، يا فرود نمىآيد مكر بد مگر بر أهل آن .\r\n\r\n","description":"","footnote":"","page_name":" 173 ","page_number":175},
  {"content":"\r\n\r\n\r\n7835 من جار أهلكه جوره .\r\nهر كه ستم كند هلاك كند أو را ستم أو ، يعنى در دنيا وآخرت .\r\n\r\n7836 من ظلم دمّر عليه « 1 » ظلمه .\r\nهر كه ظلم كند هلاك كند أو را ظلم أو ، اين همان فقرهء اوّلست وتفاوت همين در لفظست .\r\n\r\n7837 من جهل قلّ اعتباره .\r\nهر كه نادان باشد كم باشد اعتبار أو ، يعنى عبرت گرفتن أو وپى بردن أو از چيزى بچيزى مثل استنباط خوبى عاقبت چيزى يا بدى آن ، واين ظاهرست ، چه جاهل بفكر عبرت كم مىافتد وبر تقديرى كه بفكر آن افتد چون علمي ندارد قادر بر پى بردن واستنباط نيست مگر در بعضي محسوسات مثل پىبردن ببدى عاقبت ظلم ونيكوئى عاقبت عدل كه بمشاهده از براي هر عالم وجاهل معلوم شود ، وممكن است كه مراد باعتبار معنى شايع آن باشد در عرف ، يعنى اعتداد واعتناى مردم باو .\r\n\r\n7838 من عجل كثر عثاره .\r\nهر كه شتاب كند در كارها بسيار شود لغزش أو .\r\n\r\n7839 من ظلم عظمت صرعته .\r\nهر كه ستم كند عظيم باشد افتادن أو ، يعنى افتادن أو در هلاكت وبلاها .\r\n\r\n7840 من بغى عجّلت هلكته .\r\nهر كه بغى كند تعجيل كرده شود هلاكت أو ، يعنى حقّ تعالى تعجيل كند در هلاك شدن أو ، ومراد به « بغى » نيز ظلم وجورست يا فتنه وفساد ، يا سركشى وسربلندىكردن .\r\n\r\n\r\n","description":"","footnote":"\r\n( 1 ) در كتب لغت گفته‌اند : « دمّره ودمّر عليه بمعنى أي أهلكه » .\r\n","page_name":" 174 ","page_number":176},
  {"content":"\r\n\r\n\r\n7841 من قال بالحقّ صدّق .\r\nهر كه بگويد حقّ را تصديق كرده شود ، يعنى غالب اينست كه كسى كه حقّ گويد از قماش سخن أو مردم راستى أو را مىيابند وتصديق أو ميكنند .\r\n\r\n7842 من عامل بالرّفق وفّق .\r\nهر كه معامله كند با مردم بنرمى وهموارى توفيق داده شود ، يعنى حقّ تعالى أو را در هر باب توفيق دهد .\r\n\r\n7843 من ندم فقد تاب .\r\nهر كه پشيمان شود پس بتحقيق كه توبه كرده ، « توبه » بمعنى رجوع وبرگشتن از گناه است ومراد اينست كه همين كه كسى پشيمان شده از گناه ، اين قوبه است ، زيرا كه هر كه از چيزى در واقع پشيمان باشد يقين از آن رجوع كرده وبرگشته وديگر قصد كردن آن ندارد وحقيقت توبه همينست .\r\n\r\n7844 من تاب فقد أناب .\r\nهر كه توبه كند پس بتحقيق كه انابت كرده « انابت بسوى حقّ تعالى » بمعنى رجوع باوست ، ومراد اينست كه هر كه توبه كند پس انابت نيز كرده زيرا كه كسى كه رجوع كند از گناه وبر گردد از آن بسبب گناه بودن آن ، رجوع وبرگشتن أو از آن باعتبار نافرمانى حقّ تعالى است در آن ، پس رجوع از آن رجوع از نافرمانيست بفرمانبردارى ، واين حقيقت انابت است ، ويا باعتبار اين كه كسى كه توبه كند از گناه وپشيمان شود از آن ، نمىشود كه رجوع بسوى حقّ تعالى نكند از براي عفو آن ودر گذشتن از آن پس انابت نيز كرده .\r\n\r\n7845 من عدل نفذ حكمه .\r\nهر كه عدل كند جارى باشد حكم أو .\r\n\r\n","description":"","footnote":"","page_name":" 175 ","page_number":177},
  {"content":"\r\n\r\n\r\n7846 من ظلم اوبقه ظلمه .\r\nهر كه ظلم كند هلاك كند أو را ظلم أو ، چنانكه مكرّر مذكور شد واين همه تكرار آن بألفاظ مختلف در مجالس متعدّده از براي كمال مبالغه بوده در ذمّ آن ومنع مردم از آن .\r\n\r\n7847 من شكر دامت نعمته .\r\nهر كه شكر كند پاينده ماند نعمت أو .\r\n\r\n7848 من صبر هانت مصيبته .\r\nهر كه صبر كند سهل گردد مصيبت أو ، زيرا كه تعب وزحمت قلق واضطراب وفرياد وفغان وأمثال آنها با آن نباشد ، وهمچنين شماتت دشمنان وأعداء كه بدترين مصيبتهاست ، وديگر اين كه بىصبرى چنانكه در أحاديث ديگر وارد شده گاه هست كه سبب نزول مصيبت ديگر مىشود بر أو ، وصبر سبب آن نمىشود بلكه سبب رفع آن مىگردد پس اين را نيز سبب سهل گشتن آن مىتوان شمرد .\r\n\r\n7849 من كثر كلامه كثر ملامه .\r\nهر كه بسيار شود سخن أو بسيار شود ملامت أو ، يا باعتبار اين كه در كلام بسيار لغزش بسيار شود ، وهر يك سبب سرزنشى وملامتى گردد ، ويا باعتبار اين كه مردم أو را بسبب همان پرگوئى ملامت بسيار كنند .\r\n\r\n7850 من كبرت همّته كبر اهتمامه .\r\nهر كه بزرگ باشد همت أو ، يعنى عزم أو بزرگ باشد غمناكى أو ، زيرا كه صاحب همّت وعزم بلند مرتكب شغلها وكارهاى بزرگ شود ، يا سعى كند از براي رسيدن بمرتبهء بلند ، وظاهرست كه غم واندوه هر شغلى بقدر بزرگى آنست ، وهمچنين غم واندوه سعى از براي رسيدن بهر مرتبه باندازهء بلندى آنست ، وغرض از اين تسلى\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nصاحبان همّت بلندست بر غم واندوه زياد واين كه آن بي اين نمىشود پس هر كه آنرا داشته باشد بايد كه اين را بر خود بگذارد واين بر أو گوارا باشد .\r\n\r\n7851 من احبّ شيئا لهج بذكره .\r\nهر كه دوست دارد چيزى را حريص مىشود بذكر آن ، غرض تحريص مؤمنانست بر ذكر خدا وياد أو تعالى شأنه ، يا بيان عذريست از براي كسى كه پر ذكر چيزى مىكرده باشد كه آنرا دوست دارد باين كه آدمي مجبولست بر حريص بودن بر ذكر چيزى كه آن را دوست داشته باشد .\r\n\r\n7852 من كثر حرصه ذلّ قدره .\r\nهر كه بسيار باشد حرص أو خوار شود قدر أو .\r\n\r\n7853 من أطاع نفسه قتلها .\r\nهر كه فرمانبردارى كند نفس خود را بكشد أو را ، يعنى در هلاكت اندازد .\r\n\r\n7854 من عصى نفسه وصلها .\r\nهر كه نافرمانى كند نفس خود را احسان كند باو وصلهء أو را بجا آورد .\r\n\r\n7855 من عرف نفسه جاهدها .\r\nهر كه بشناسد نفس خود را جهاد كند با آن ، زيرا كه هر كه نفس خود را بشناسد صفات واخلاق ذميمهء آن را وميل آن را بخواهشها وهوسهاى باطل ميداند پس جهاد ميكند از براي ازالهء آنها وواداشتن آن بر أطاعت وفرمانبردارى حقّ تعالى ، بخلاف كسى كه نشناسد آن را كه آن آگاه نمىشود بر آنها پس وا مىگذارد نفس خود را وآن باقي مىماند در آن اخلاق نكوهيده ودر فرمان هوسها وخواهشهاى خود باشد\r\nچنانكه فرموده :\r\n\r\n","description":"","footnote":"","page_name":" 177 ","page_number":179},
  {"content":"\r\n\r\n\r\n7856 من جهل نفسه اهملها .\r\nهر كه نداند نفس خود را وا مىگذارد آنرا .\r\n\r\n7857 من عظّم نفسه حقّر .\r\nهر كه بزرگ شمارد نفس خود را حقير كرده شود ، يعنى حقّ تعالى أو را بجزاى آن عجب وخودبينى حقير وكوچك گرداند ، يا اين كه مردم أو را بسبب اين صفت نكوهيده حقير وكوچك شمارند .\r\n\r\n7858 من صان نفسه وقّر .\r\nهر كه حفظ كند نفس خود را توقير كرده شود ، يعنى حفظ كند از مناهى ونافرمانى حقّ تعالى ، و « توقير كرده شود » يعنى مردم تعظيم وتوقير أو كنند ويا حقّ تعالى أو را در نظر ايشان عظيم نمايد .\r\n\r\n7859 من عيّر بشئ بلى به .\r\nهر كه سرزنش كند بچيزى مبتلا شود بآن ، غرض منع از سرزنش كردن كسيست بعيبى يا بديى كه در أو باشد واين كه هر كه چنين سرزنشى بكند عاقبت بجزاى آن أو خود مبتلا شود بآن .\r\n\r\n7860 من أكثر من شيء عرف به .\r\nهر كه بسيار كند چيزى را معروف مىشود بآن ، يعنى هر كه كارى را بسيار كند منسوب مىشود ميانهء مردم بآن كار ، وأو را بآن مىشناسند وبيكديگر مىشناسانند ، پس آدمي بايد كه رعايت كند كه كارى را كه بسيار كند كار خوبى باشد كه بآن مشهور ومعروف گردد وكار بدى نباشد كه ببدى معروف شود .\r\n\r\n7861 من مزح استخفّ به .\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nهر كه مزاح كند استخفاف كرده شود باو ، غرض منع از مزاح كردن بسيارست با مردم ، واين كه باعث اين مىشود كه مردم سبك شمارند أو را ، يا اين كه آزرده شوند وسبك وخفيف كنند أو را .\r\n\r\n7862 من أعجب « 1 » بنفسه سخر به .\r\nهر كه بعجب وخودبينى آورد أو را نفس أو تمسخر كرده شود باو ، يعنى مردم تمسخر واستهزا كنند باو .\r\n\r\n7863 من كثر حمله نبل .\r\nهر كه بسيار باشد برداشتن أو نجيب وبزرگ باشد ، يعنى برداشتن وبر خود - گرفتن أو اخراجات ومؤنات مردم را ، يا برداشتن أو بىادبيهاى مردم را وتحمل كردن واز جا برنيامدن .\r\n\r\n7864 من كثر سفهه استرذل .\r\nهر كه بسيار باشد سفه أو خسيس وپست شمرده شود ، « سفه » بمعنى سبكى حلمست ، يا بىحلمى ، يا جهل وناداني .\r\n\r\n7865 من جهل وجوه الآراء أعيته الحيل .\r\nهر كه نداند وجوه رأيها را عاجز گرداند أو را چاره‌ها ، مراد به « وجوه رأيها » طرق رأيها وتدبيرهاست يا رأيها وتدبيرهاى نيكو ، وبر هر تقدير مراد ترغيب در تفكر وتدبّر وتجربهء أمور وكارهاست تا اين كه عارف شود برأي وتدبير در هر كارى ، واين كه اگر كسى چنين نباشد چاره‌ها أو را عاجز كنند ، يعنى عاجز شود در چاره كردن\r\n\r\n\r\n","description":"","footnote":"\r\n( 1 ) در أقرب الموارد گفته : « أعجب فلان بالشئ مجهولا إذا عجب منه وسرّ وقولهم : « ما أعجبه برأيه » شاذّ لبناء فعل التعجّب من المجهول ، وفلان بنفسه وبما عنده زها واستكبر وكان ذا عجب فهو معجب اى بفتح الجيم » .\r\n","page_name":" 179 ","page_number":181},
  {"content":"\r\n\r\nأموري كه وارد شود بر أو وچارهء آنها نتواند كرد .\r\n\r\n7866 من عاش فقد احبّته .\r\nهر كه دراز كشد زندگانى أو نيابد دوستان خود را ، مراد اينست كه عمر دراز نيز در دنيا كه مردم طلب آن ميكنند بىكدورت نيست ، باعث اين مىشود كه دوستان بروند وآدمي از اين مكدّر ومحزون گردد .\r\n\r\n7867 من كثر ضحكه قلّت هيبته .\r\nهر كه بسيار باشد خندهء أو كم شود هيبت أو ، غرض منع از خندهء بسيارست واين كه باعث اين مىشود كه هيبت صاحب آن كم شود ووقعى در نظرها نداشته باشد .\r\n\r\n7868 من خشي اللّه كمل علمه .\r\nهر كه بترسد از خدا كامل باشد علم أو .\r\n\r\n7869 من كظم غيظه كمل حلمه .\r\nهر كه فرو خورد خشم خود را كامل باشد حلم أو .\r\n\r\n7870 من ملك نفسه علا أمره .\r\nهر كه مالك شود نفس خود را ، يعنى آن را در فرمان خود دارد بلند گردد امر أو ، يعنى شأن ومرتبهء أو .\r\n\r\n7871 من ملكته نفسه ذلّ قدره .\r\nهر كه مالك أو شود نفس أو ، يعنى در فرمان نفس خود باشد خوار گردد قدر أو .\r\n\r\n7872 من تاجر اللّه ربح .\r\nهر كه سودا كند با خدا سود كند .\r\n\r\n","description":"","footnote":"","page_name":" 180 ","page_number":182},
  {"content":"\r\n\r\n\r\n7873 من توخّى الصّواب أنجح .\r\nهر كه طلب راه درست كند فيروزى يابد .\r\n\r\n7874 من عمل للدّنيا خسر .\r\nهر كه عمل كند از براي دنيا زيان كند ، زيرا كه كمست كه أمور دنيوي بىزيان اخروى باشد وبر تقديرى كه باشد ظاهرست كه سعيى كه از براي آن بشود اگر بعوض آن از براي أمرى أخروي بشود نفع آن بيشتر باشد وهمين نيز زيانيست ، وپوشيده نيست كه اين در غير قدريست كه از براي معاش ضرور باشد بلكه آن نيز سعى از براي آخرتست چه أو مأمورست بآن ، وهمچنين وقتيست كه غرض مجرّد دنيا باشد وامّا اگر سعى كند از براي دنيا از براي اغراض اخروى مثل اين كه تحصيل مال كند از براي امداد وأعانت محتاجان ومستحقّان وصرف آن در ساير وجوه خيرات ومبرّات وقربات پس آن در حقيقت كار از براي دنيا نيست بلكه از براي آخرتست .\r\n\r\n7875 من داخل السّفهاء حقّر .\r\nهر كه داخل شود در ميان سفها ، يعنى آميزش ومصاحبت كند با نادانان وكم عقلان تحقير كرده شود ، يعنى مردم تحقير أو كنند وأو را سبك شمارند .\r\n\r\n7876 من صاحب العقلاء وقّر .\r\nهر كه مصاحبت كند با عقلا توقير كرده شود ، يعنى مردم تعظيم وتوقير أو كنند .\r\n\r\n7877 من قبض يده مخافة الفقر فقد تعجّل الفقر .\r\nهر كه درهم كشد دست خود را از ترس پريشانى پس بتحقيق كه تعجيل كرده پريشانى را ، مراد منع از اينست كه كسى امساك وبخل كند از ترس اين كه مبادا عاقبت پريشان شود واين كه چنين كسى در حقيقت تعجيل كرده در پريشانى\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nخود ، زيرا كه ضرر پريشانى تنگى معاشست هرگاه أو با وجود وسعت بر خود تنگ گيرد پس أو حالا خود را در حقيقت فقير وپريشان كرده ، وظاهرست كه اين بدترست از پريشانى كه احتمال آن رود بر تقدير بذل وجود .\r\n\r\n7878 من سالم اللّه سلم .\r\nهر كه آشتى كند با خدا سالم ماند ، ومراد به « آشتى با حقّ تعالى » أطاعت وفرمانبردارى اوست ، چه آن بمنزلهء صلح وآشتى با اوست چنانكه نافرمانى أو بمنزلهء جنگ با اوست .\r\n\r\n7879 من عاند اللّه قصم .\r\nهر كه دشمنى كند با خدا شكسته شود ، مراد به « دشمنى با خدا » نافرمانى اوست كه بمنزلهء دشمنى با اوست وسبب دشمنى أو تعالى شأنه .\r\n\r\n7880 من حارب اللّه حرب .\r\nهر كه جنگ كند با خدا ، يعنى نافرمانى أو كند محروب شود ، يعنى گرفته شود از أو آنچه با أو باشد از خيرات مانند كسى كه در جنگ برهنه كرده شود .\r\n\r\n7881 من غالب الحقّ غلب .\r\nهر كه خواهد كه غلبه كند بر حقّ مغلوب شود ، زيرا كه اگر در دنيا مغلوب نشود در آخرت خود يقين مغلوب خواهد شد .\r\n\r\n7882 من حارب الحقّ هرب .\r\nهر كه جنگ كند با حقّ محروب شود ، مراد به « جنگ با حقّ » اينست كه خواهد كه حقي را زايل وباطل كند ، وبه « محروب شدن » همان معنى كه در شرح فقرهء سابق سابق مذكور شد .\r\n\r\n","description":"","footnote":"","page_name":" 182 ","page_number":184},
  {"content":"\r\n\r\n\r\n7883 من كثر مزاحه « 1 » استجهل .\r\nهر كه بسيار باشد مزاح أو جاهل شمرده شود .\r\n\r\n7884 من كثر خرقه استرذل .\r\nهر كه بسيار باشد بدخوئى أو خسيس ودنى شمرده شود .\r\n\r\n7885 من جهل علما عاداه .\r\nهر كه نداند علمي را دشمنى كند با أو ، چنانكه شايع است در عصر ما بلكه در أكثر عصرها بوده كه جمعى مذمّت ميكنند علمي چند را باعتبار اين كه نمىدانند آنها را تا اين كه ندانستن آنها نقص نباشد از براي ايشان .\r\n\r\n7886 من كثر مناه قلّ رضاه .\r\nهر كه بسيار باشد اميدهاى أو كم باشد رضاى أو ، يعنى رضا وخشنودى أو به آن چه حقّ تعالى نصيب وبهرهء أو كرده ، زيرا كه بهر مرتبهء كه برسد بآن راضى نباشد اميد وآرزوى بالاتر از آن داشته باشد .\r\n\r\n7887 من حاسب نفسه سعد .\r\nهر كه محاسبهء نفس خود كند نيكبخت گردد .\r\n\r\n7888 من كثر برّه حمد .\r\nهر كه بسيار باشد احسان أو ستايش كرده شود ، يعنى مردم ثنا وستايش أو كنند .\r\n\r\n7889 من عاند الحقّ قتله .\r\n\r\n\r\n","description":"","footnote":"\r\n( 1 ) شارح ( ره ) اين كلمه را بفتح ميم ضبط كرده وصحيح بضمّ است چنانكه در متن ملاحظه مىشود ودر مجلدات پيش برخى از نصوص لغويان را ياد كرده‌ايم فراجع ان شئت .\r\n","page_name":" 183 ","page_number":185},
  {"content":"\r\n\r\nهر كه دشمنى كند با حقّ بكشد حقّ أو را ، مراد به « دشمنى با حقّ » اينست كه امر حقّى را ناخوش دارد وخواهد كه زايل وباطل كند آنرا و « بكشد حقّ أو را » يعنى بكشتن معنوي در آن نشأه اگر در اين نشأه نشود .\r\n\r\n7890 من تشاغل بالزّمان شغله .\r\nهر كه مشغول گردد بروزگار مشغول سازد روزگار أو را ، يعنى همواره مشغول خود سازد وخلاصي نيابد از آن وبهر مطلبي كه سعى كند از براي آن چون برسد مطلب ديگر پيش گيرد وسعى كند از براي آن ، تا يك بار اجل در رسد وتوشهء از براي آخرت خود نداشته باشد پس چارهء خلاصي از آن اينست كه مشغول آن نشود مگر بقدر ضروري .\r\n\r\n7891 من تمسّك بنا لحقّ .\r\nهر كه دست زند بما ملحقّ شود بما در آن نشأه .\r\n\r\n7892 من تخلّف عنّا محقّ .\r\nهر كه تخلف كند از ما ، يعنى پس ماند از ما ونيايد در عقب ما ، باطل شود يعنى هلاك شود بهلاكت معنوي .\r\n\r\n7893 من اتّبع أمرنا سبق .\r\nهر كه پيروى كند فرمان ما را پيشى گيرد ، يعنى بسعادت ونيكبختى يا ببهشت .\r\n\r\n7894 من ركب غير سفينتنا غرق .\r\nهر كه سوار شود غير كشتى ما را غرق شود ، يعنى غير كشتى متابعت ولأي ما كه كشتى نجاتست .\r\n\r\n7895 من تألّف النّاس أحبّوه .\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nهر كه الفت كند با مردم دوست دارند مردم أو را ، مراد ترغيب بر الفت كردن با مردمست واين كه آن سبب دوستى مردم مىشود وآن از براي دنيا وآخرت مستحسن است .\r\n\r\n7896 من عاند النّاس مقتوه .\r\nهر كه دشمنى كند با مردم دشمنى كنند ايشان نيز با أو ، مراد منع از دشمنى كردن با مردم است واين كه هرگاه كسى با ايشان دشمنى كند ايشان نيز با أو دشمنى كنند واز أو نگذرانند ، وهميشه ميانهء أو وايشان فتنه وفساد باشد ، وممكن است كه مراد از اين دو فقرهء مباركه اين باشد كه همين كه كسى با مردم الفت كند عامّهء مردم أو را دوست دارند حتّى جمعى كه أو با ايشان الفت نكرده باشد ، وهمچنين هرگاه كسى با مردم دشمنى كند عامّهء مردم با أو دشمنى كنند حتى جمعى كه أو با ايشان دشمنى نكرده ، وبنا بر اين فايدهء دوستى كردن وضرر دشمنى كردن ظاهرترست .\r\n\r\n7897 من مقّت نفسه احبّه اللّه .\r\nهر كه دشمن دارد نفس خود را دوست دارد خدا أو را ، يعنى دشمن دارد نفس خود را در وقتي كه سركشى كند وأطاعت نكند ، يا بعنوان دشمنان با أو سلوك كند وأصلا خواهشهاى أو را بر نياورد وهمواره أو را در بند وقيد داشته باشد .\r\n\r\n7898 من أهان نفسه أكرمه اللّه .\r\nهر كه خوار گرداند نفس خود را گرامى گرداند خدا أو را ، مراد به « خوار گردانيدن نفس » نيز فرمان أو نبردن ومخالفت أو كردنست وداشتن أو بر خضوع وفروتنى در درگاه حقّ وبا مردم نيز كه در ظاهر خوار كردنست هر چند در واقع عين اعزاز واحترام أو باشد .\r\n\r\n7899 من قلّت تجربته خدع .\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nهر كه كم باشد آزمايش أو فريب داده شود ، مراد ترغيب در تجربه وآزمايش كردن مردمست وكارها ، واين كه كسى كه كم تجربه باشد نمىشود كه فريب داده نشود .\r\n\r\n7900 من قلّت مبالاته صرع .\r\nهر كه كم باشد پرواى أو انداخته شود ، مراد كمي مبالات وپرواست در دين واحكام شرع وافتادن در هلاكت اخروى ، يا كمي مبالات در محكم كردن أمور ومعاملات يا در تجارب وافتادن در زيان وخسران وفريب .\r\n\r\n7901 من قدّم الخير غنم .\r\nهر كه پيش فرستد كار خير را غنيمت برد .\r\n\r\n7902 من دارى النّاس سلم .\r\nهر كه مدارا كند با مردم سالم ماند ، مراد مدارا كردن با مردمست در أموري كه مخالف شرع نباشد يا در آنها نيز هرگاه تقيّه باشد ومنع نتوان كرد .\r\n\r\n7903 من استرشد غويّا ضلّ .\r\nهر كه طلب راه راست كند از گمراهى گمراه شود ، مراد اينست كه كسى كه آدمي پيروى أو كند وراه راست را از أو طلب كند بايد كه معلوم باشد كه بر حقّست وگمراه نيست ، واگر نه أو راهى كه باو نمايد راه ضلالتي خواهد بود كه خود دارد وأو هم گمراه خواهد شد .\r\n\r\n7904 من استنجد ذليلا ذلّ .\r\nهر كه طلب يارى كند از خوارى خوار گردد ، غرض ترغيب در اينست كه كسى كه محتاج شود بطلب يارى از كس بايد كه طلب يارى كند از عزيزي كه\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nيارى أو باعث خوارى اين كس نباشد كه اگر از خوارى طلب يارى كند بر تقديرى كه أو يارى تواند كرد وبكند يارى أو اين كس را خوار وذليل گرداند .\r\n\r\n7905 من ضلّ مشيره بطل تدبيره .\r\nهر كه گمراه باشد مشير أو باطل شود تدبير أو ، « مشير » كسيست كه با أو مشورت كنند در امرى وأو اشاره كند به آن چه رأى وتدبير باشد در آن ومراد اينست كه با كسى مشورت بايد ديد كه عاقل ودانا باشد واعتماد بر رأى أو باشد كه اگر چنين نباشد وأو گمراه باشد تدبيري كه أو بمشورت أو كند باطل وفاسد باشد .\r\n\r\n7906 من ساء تدبيره تعجّل تدميره .\r\nهر كه بد باشد تدبير أو شتاب كند هلاك گردانيدن أو ، يعنى هرگاه كسى تدبير أو بد باشد زود خود را در هلاكت وزيان وخسران مىاندازد . واين با فقرهء سابق افادهء اين ميكند كه مشورت بين بايد كه گمراه نباشد واگر نه تدبيري كه بمشورت أو شود بد باشد وتدبير بد زود اين كس را در هلاكت مىاندازد .\r\n\r\n7907 من دام كسله خاب امله .\r\nهر كه دايم باشد كاهلي أو نوميد شود اميد أو ، مراد منع از كاهلي بسيارست واين كه كسى كه غالب باشد بر أو كاهلي بمطالبى كه اميد آنها داشته باشد نمىرسد ونوميد مىشود .\r\n\r\n7908 من طال امله ساء عمله .\r\nهر كه دراز باشد اميد أو بد باشد عمل أو ، مراد منع از درازى اميدست در دنيا ، واين كه صاحب اميد دراز عمل أو بد باشد ، زيرا كه همواره مشغول سعى باشد از براي آنچه اميد آن دارد وبأمور اخروى پر نپردازد .\r\n\r\n7909 من أضاع الرأي ارتبك .\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nهر كه ضايع كند رأى را در گل فرو رود ، مراد ترغيب در سعى در درست كردن رأى وتدبيرست در كارها ، واين كه هر كه چنين نكند ورأى أو ضايع باشد نمىشود كه در زيان وخسران نيفتد وفرو نرود .\r\n\r\n7910 من خالف الحزم هلك .\r\nهر كه مخالفت دورانديشى كند هلاك شود ، مراد ترغيب در حزم ودورانديشى است در كارها وتأمّل در عاقبت آنها ، واين كه كسى كه ترك آن كند زود هلاك شود ودر زيان وخسران افتد .\r\n\r\n7911 من أعمل الرّأى غنم .\r\nهر كه كار فرمايد رأى وتدبير را در كارها غنيمت برد .\r\n\r\n7912 من نظر في العواقب سلم .\r\nهر كه نظر كند در عاقبتها سالم ماند .\r\n\r\n7913 من أخذ بالحزم استظهر .\r\nهر كه فرا گيرد دورانديشى را قوى پشت گردد ، اين فقرات همه بيك مضمونند وهر يك را در مقامي فرموده‌اند .\r\n\r\n7914 من أضاع الحزم تهوّر .\r\nهر كه ضايع كند حزم را تهوّر كند ، « تهوّر » افتادن در مهالك است بىپروا ، ومراد اينست كه تهوّر از دورانديشى نكردن ناشى مىشود .\r\n\r\n7915 من عمل بالسّداد ملك .\r\nهر كه عمل كند بطريق درست مالك شود ، يعنى سعادت وفيروزى را .\r\n\r\n7916 من كابد الأمور هلك .\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nهر كه بكشد رنج وسختى كارها را هلاك شود ، مراد كارهاى دنيويست كه بىرنج وسختى نباشد ، ومراد اينست كه هر كه مشغول شود به آنها وبر خود گذارد رنج وتعب آنها را با آن رنج وتعب كه بكشد هلاك شود باعتبار اين كه اشتغال به آنها بىارتكاب بعضي محرّمات ولااقلّ بىتهاون در أمور اخروى نشود ، وممكن است كه غرض منع از ارتكاب كارهاى سخت ودشوار باشد واين كه غالب اينست كه باعث هلاكت وزيان وخسران شود .\r\n\r\n7917 من استعمل الرّفق غنم .\r\nهر كه بكار برد نرمى وهموارى را غنيمت برد .\r\n\r\n7918 من ركب العنف ندم .\r\nهر كه سوار شود درشتى وناهموارى را پشيمان شود ، مراد از اين دو فقرهء مباركه ترغيب در نرمى وهموارى كردن با مردم است ، واين كه آن نفع وسود دهد ، ومنع از درشتى وناهموارى كردن با ايشان ، واين كه آن پشيمانى آورد .\r\n\r\n7919 من استهان بالرّجال قلّ .\r\nهر كه خوار شمارد مردان را كم شود ، مراد منع از خوار شمردن مردمست وسلوك كردن با ايشان بر وجهي كه متضمّن خوارى ايشان باشد ، واين كه هر كه چنين كند مردم رم كنند از أو وبا أو آميزش نكنند وأو كم وبىيار ومدد كار ماند .\r\n\r\n7920 من جهل موضع قدمه زلّ .\r\nهر كه نداند جاى پاى خود را بلغزد ، مراد اينست كه آدمي بايد كه داند كه چكار مناسب اوست كه پا در آن گذارد وچكار مناسب نيست ونبايد كه پا در آن گذارد كه اگر نداند اين را يا رعايت نكند كه آن نيز در حكم ندانستن است بلغزد ودر هلاكت وزيان وخسران افتد .\r\n\r\n","description":"","footnote":"","page_name":" 189 ","page_number":191},
  {"content":"\r\n\r\n\r\n7921 من بخل بماله ذلّ .\r\nهر كه بخيلى كند بمال خود خوار شود .\r\n\r\n7922 من بخل بدينه جلّ .\r\nهر كه بخيلى كند بدين خود بزرگ شود ، مراد به « بخيلى كردن بدين » آنست كه آن را از براي دنيا از دست ندهد .\r\n\r\n7923 من نصحك أشفق عليك .\r\nهر كه نصيحت كند ترا ترسد بر تو ، يعنى از راه شفقت بر تست ، وترس اين كه مبادا زيان وخسرانى بتو برسد ، وغرض اينست كه كسى كه نصيحت تو كند از راه دوستى تو وشفقت بر تست از أو آزرده نبايد شد وأو را آزرده نبايد كرد .\r\n\r\n7924 من وعظك أحسن إليك .\r\nهر كه پند گويد ترا احسان كند بسوى تو ، اين هم مضمون فقرهء سابقست .\r\n\r\n7925 من استعان بالعقل سدّده .\r\nهر كه يارى جويد از عقل بر راه راست دارد أو را .\r\n\r\n7926 من استرشد العلم ارشده .\r\nهر كه طلب راه درست كند از علم بنمايد راه درست را باو .\r\n\r\n7927 من لا يعقل يهن ، ومن يهن لا يوقّر .\r\nهر كه عاقل نشود خوار شود ، وهر كه خوار شود تعظيم وتوقير كرده نشود .\r\n\r\n7928 من بذل عرضه حقّر .\r\nهر كه بذل كند عرض خود را وآنرا از دست بدهد حقير وكوچك شمرده شود .\r\n\r\n","description":"","footnote":"","page_name":" 190 ","page_number":192},
  {"content":"\r\n\r\n\r\n7929 من صان عرضه وقّر .\r\nهر كه نگاهدارد عرض خود را توقير وتعظيم كرده شود .\r\n\r\n7930 من لا دين له لا مروّة له .\r\nكسى كه دينداريى نباشد از براي أو ، مروّتى يعنى آدميّتى نباشد از براي أو .\r\n\r\n7931 من لا مروّة له لا همّة له .\r\nكسى كه مروّتى يعنى آدميّتى نباشد از براي أو ، همّتى نباشد از براي أو ، مراد به « همّت » در اينجا عزمست ، يعنى هيچ عزم معقولى نباشد از براي أو ، هر عزمي كه كند پوچ وباطل باشد ، يا اين كه هيچ عزم أو عزم نباشد زيرا كه چون آدميّتى ندارد وچيزى را از خود قبيح نمىداند هر عزمي كه كند بسيار شود كه بعبث يا باندك سببي بر هم زند وآن را قبيح نداند .\r\n\r\n7932 من لا أمانة له لا ايمان له .\r\nهر كه أمانتي نباشد از براي أو ايمانى نباشد از براي أو ، مراد مبالغه در تحريص بر امين بودنست حتّى اين كه كسى كه امانت نداشته باشد ايمان ندارد يعنى ايمان كاملى يا اين كه بمنزلهء اينست كه ايمان نداشته باشد .\r\n\r\n7933 من أحسن السّؤال علم .\r\nهر كه نيكو كند سؤال را دانا گردد ، ممكن است كه مراد اين باشد كه دانائى بسؤال از علما مىشود پس از اين سؤال ننگ نبايد داشت بايد سؤال كرد تا عالم شد ، نهايت در ضمن اين اشاره شده باشد نيز باين كه سؤال را نيكو بايد كرد ، يعنى با رعايت شرايط وآداب آن مثل اين كه از روى تعظيم وتوقير باشد واز كسى باشد كه أهل آن باشد ودر وقتي باشد كه وقت آن باشد ، يا اين كه مراد سؤال از درگاه حقّ تعالى باشد ومعنى اين باشد كه هر كه سؤال توفيق علم را از درگاه حقّ تعالى نيكو كند\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nيعنى با شرايط آن از خضوع وخشوع وغير آن ، حقّ تعالى أو را توفيق دهد وعالم گردد ، وممكن است كه اين در بعضي مسائل مشكله ومطالب غامضه باشد ومراد اين باشد كه در آنها هر كه سؤال را نيكو كند ، يعنى مربوط ومنقّح كند عالم گردد يعنى چنين كسى قابليّت علم آنها دارد وهر گاه آنها از براي أو تحقيق شود عالم شود واگر سؤالهاى أو نامربوط باشد اين نشان عدم فهم وذكاء اوست واين كه عالم نتواند شد وتحقيق آنها از براي أو ثمرهء ندارد واللّه تعالى يعلم .\r\n\r\n7934 من فهم علم غور العلم .\r\nهر كه بفهمد داند غور علم را ، « غور » بمعنى فرو رفتن آبست در زمين ، وممكن است كه مراد اين باشد كه كسى كه بفهمد وداند گردد يا اين كه صاحب فهم وادراك باشد داند غور علم را واين كه آن را پايانى نباشد وبهر مرتبهء كه كسى برسد بته آن نرسيده ، يا اين كه كسى كه صاحب فهم تند وادراك بلند باشد بته علم ودقائق واسرار آن مىتواند رسيد وأكثر مردم را آن ميسّر نيست بلكه نهايت مرتبهء ايشان ادراك ومعرفت ظاهريست واللّه تعالى يعلم .\r\n\r\n7935 من صبر خفّت محنته .\r\nهر كه صبر كند سبك شود محنت أو .\r\n\r\n7936 من جزع عظمت مصيبته .\r\nهر كه جزع وبىتابى كند عظيم گردد مصيبت أو ، مضمون اين دو فقرهء مباركه مكرّر مذكور شد .\r\n\r\n7937 من بذل جاهه استحمد .\r\nهر كه بذل كند جاه خود را طلب ستايش كننده كند ، يعنى هر كه صرف كند جاه خود را در كارسازى مردم وبر آوردن حاجات ايشان ، ايشان را ستايش كنندهء خود كند .\r\n\r\n","description":"","footnote":"","page_name":" 192 ","page_number":194},
  {"content":"\r\n\r\n\r\n7938 من بذل ماله استعبد .\r\nهر كه عطا كند مال خود را بنده كند ، يعنى مردم را مطيع وفرمانبردار وبمنزلهء بندهء خود كند .\r\n\r\n7939 من عدل عظم قدره .\r\nهر كه عدالت كند بزرگ شود قدر أو .\r\n\r\n7940 من ظلم قصم عمره .\r\nهر كه ستم كند شكسته وكوتاه كرده شود عمر أو .\r\n\r\n7941 من لانت كلمته وجبت محبّته .\r\nهر كه نرم باشد سخن أو ثابت شود دوستى أو ، يعنى دوستى مردم أو را .\r\n\r\n7942 من ساءت سيرته سرّت منيّته .\r\nهر كه بد باشد سيرت أو يعنى سلوك وطريقهء أو ، مسرور وشادمان گرداند مردم را مرگ أو .\r\n\r\n7943 من جارت أقضيته زالت قدرته .\r\nهر كه جور باشد حكمهاى أو زايل شود قدرت أو ، يعنى تمكن وتوانائى أو در حكومت .\r\n\r\n7944 من راقب اجله قصّر امله .\r\nهر كه نگهبانى كند اجل خود را كوتاه گرداند اميد خود را ، مراد به « نگهبانى اجل » اينست كه منتظر مرگ باشد واز آن غافل نشود وظاهرست كه چنين كسى اميدهاى دراز از براي خود قرار نمىدهد واز بعضي أحاديث ظاهر مىشود كه اميدهاى دراز گاهى باعث كوتاهى عمر مىشود ، وبنا بر اين ممكن است كه « اجل » در اينجا\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nبمعنى مرگ نباشد بلكه بمعنى مدّت عمر باشد ومعنى اين باشد كه : هر كه نگهبانى وحفظ كند مدّت عمر خود را كوتاه مىگرداند اميد خود را از ترس اين كه مبادا اميد دراز كوتاه گرداند آن را .\r\n\r\n7945 من رغب فيما عند اللّه اخلص عمله .\r\nهر كه رغبت كند در آنچه نزد خداست خالص گرداند عمل خود را ، يعنى اگر كسى خواهد آنچه را نزد خداست از اجر وثواب اعمال بايد كه خالص گرداند عمل خود را از براي خدا وآميخته بغرض ديگر از ريا وغير آن نسازد واگر نه اجرى از براي آن نباشد .\r\n\r\n7946 من عرف نفسه عرف ربّه .\r\nهر كه بشناسد نفس خود را بشناسد پروردگار خود را ، اين فقرهء مباركه قبل از اين نيز مذكور شد ومراد چنانكه مذكور شد يا اينست كه هر كه نفس خود را بشناسد پروردگار خود را بشناسد باعتبار اين كه از شناخت خود پى بوجود پروردگار خود وعلم وقدرت أو مىتوان برد چنانكه در كتب كلاميّه استدلال كرده‌اند ، ويا اين كه وجود پروردگار بمرتبه‌ايست از ظهور كه همين كه كسى خود را بشناسد وجود أو را نيز بداند واللّه تعالى يعلم .\r\n\r\n7947 من كثر ضحكه مات قلبه .\r\nهر كه بسيار باشد خندهء أو مرده باشد دل أو ، زيرا كه خندهء بسيار كسى كند كه أو را غفلتى باشد از مرگ وعقبات وأهوال قيامت ، يا پروائى نباشد ، وبر هر تقدير ظاهرست كه دل أو حيات حقيقي معنوي نخواهد داشت .\r\n\r\n7948 من أطلق غضبه تعجّل حتفه .\r\nهر كه رها كند خشم خود را شتاب كند مرگ أو ، مراد به « رها كردن\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nخشم » اينست كه عنان آن را نگاه ندارد وبگذارد كه هر روش كه خواهد برود وهر چه خواهد بكند وظاهرست كه چنين كسى شتاب كند مرگ أو ، يعنى زود هلاك شود بهلاكت معنوي .\r\n\r\n7949 من أطلق طرفه كثر أسفه .\r\nهر كه رها كند چشم خود را بسيار شود تأسّف أو ، مراد به « رها كردن چشم » منع نكردن آنست از نگاههاى نامشروع ، وممكن است كه شامل عدم اغماض از عيوب ديگران نيز باشد ، و « تأسّف » بمعنى حزن واندوه شديدست ، ومراد بسيارى تأسّف اوست در قيامت ، وممكن است كه مراد رها كردن آن باشد از براي نظارهء مال وجاه ديگران وعدم اغماض از آنها ومراد بسيارى تأسّف أو باشد در دنيا ، زيرا كه كسى كه اغماض از آن نكند هر مرتبهء كه داشته باشد نظارهء مراتب بالاتر از مرتبهء خود در مردم بسيار كند واز براي هر يك تأسّفى داشته باشد .\r\n\r\n7950 من كثر مزاحه استحمق .\r\nهر كه بسيار باشد مزاح أو كم عقل شمرده شود .\r\n\r\n7951 من كثر كذبه لم يصدّق .\r\nهر كه بسيار باشد دروغ أو تصديق كرده نشود ، يعنى اگر راستى نيز گويد مردم تصديق أو نكنند .\r\n\r\n7952 من ضاق خلقه ملّه أهله .\r\nهر كه تنگ باشد خلق أو ناخوش دارند أو را أهل أو ، يعنى تنگ خلق وبدخو أهل أو نيز ملول گردند از أو وناخوش دارند أو را ، چه جاى ديگرى كه بدخلقى كند با أو .\r\n\r\n7953 من غلب شهوته ظهر عقله .\r\n\r\n","description":"","footnote":"","page_name":" 195 ","page_number":197},
  {"content":"\r\n\r\nهر كه غلبه كند بر خواهش خود ظاهر مىشود عقل أو .\r\n\r\n7954 من اسرع المسير أدرك المقيل .\r\nهر كه تند كند رفتن را دريابد مقيل را ، « مقيل » و « قيلوله » خواب در اوّل پيشين را گويند ومراد اينست كه چنانكه در سفر هر كه تند برود وزحمت آن را بر خود بگذارد دريابد قيلوله را واستراحت كند ، همچنين هر كه استراحت در آن نشأه را خواهد بايد كه در أوقات عمر خود كه متوجّه آن سفرست سعى كند در طاعات وعبادات وساير أبواب خيرات وشتاب كند در آنها تا بآن برسد واگر نه نرسد بآن مانند كسى كه سعى نكند در رفتن وبمنزل كه رسد استراحت نتواند كرد .\r\n\r\n7955 من أيقن بالنقلة تأهّب للرّحيل .\r\nهر كه يقين كند بسفر آماده گردد از براي حركت ، مراد اينست كه چنانكه كسى كه عزم جزم كرد بسفرى آماده مىگردد از براي آن وتهيهء آن را مىگيرد پس سفر آخرت نيز جزميست بايد كه آماده شد از براي آن وتهيهء آن را گرفت وكاهلي نكرد در آن خصوصا چنين سفر خطيرى واين كه وقت آن معلوم نيست ودر هر لمحهء احتمال آن هست كه بايد براه افتاد .\r\n\r\n7956 من اظهر عداوته قلّ كيده .\r\nهر كه اظهار كند دشمنى خود را كم گردد مكر أو ، مراد اينست كه كسى كه اظهار دشمنى خود با شخصي كرد مكر أو سهلست وكم كارى تواند كرد زيرا كه آن شخص را بفكر احتياط واحتراز از خود مىاندازد ، وديگر اين كه هر جا كه بدى از براي أو گويد از راه دشمنى أو قبول نمىكنند ، كسى كه اظهار دشمنى نكند ودر مقام مكر باشد مكر أو شديدست بخدا پناه بايد برد از آن .\r\n\r\n7957 من وافق هواه خالف رشده .\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nهر كه موافقت كند با هوا وهوس خود مخالفت كند با رشد خود ، يعنى با راه درست از براي خود .\r\n\r\n7958 من عدّد نعمه محق كرمه .\r\nهر كه بشمارد نعمتهاى خود را باطل كند كرم خود را ، يعنى هر كه بشمارد واظهار كند احسانهاى خود را كه بمردم كرده باطل كند كرم خود را زيرا كه آن را مكدّر بمنّت يا قصد ريا وشهرت كند « كريم » چنانكه در أحاديث ديگر وارد شده كسيست كه آنچه دهد فراموش كند آن را .\r\n\r\n7959 من قوى هواه ضعف عزمه .\r\nهر كه قوى باشد هوا وهوس أو ضعيف باشد عزم أو ، زيرا كه أكثر اينست كه عزمي كه كند باندك هوا وهوس كه كند ومنافى آن باشد آن را بر هم زند پس عزمهاى أو ضعيف باشد وثباتى نداشته باشد وغرض بيان قبح ضعف عزمست وقبح پيروى هوا وهوس از راه اين كه باعث ضعف عزم وعدم ثبات آن مىگردد .\r\n\r\n7960 من ساء ظنّه ساء وهمه .\r\nهر كه بد باشد ظنّ أو بد باشد وهم أو ، پوشيده نماند كه شايع استعمال « ظن » است در چيزى كه جزم بآن نباشد امّا گمان آن داشته باشد ، يعنى احتمال آن را راجح داند واستعمال « وهم » است در احتمال مقابل آن ، يعنى در احتمال مرجوح ، وگاهى « ظنّ » نيز در احتمال مرجوح استعمال مىشود ، وگاهى « وهم » نيز در احتمال راجح استعمال مىشود ، وظاهر اينست كه مراد در اين فقرهء مباركه مذمّت بدگمانى بمردم باشد واين كه مراد به « وهم » نيز « ظنّ » باشد يعنى گمان ، ومراد اين باشد كه هر كه بدست گمان أو بمردم بدست اين گمان أو ، گمان بد بمردم نبايد داشت وتفسير ظنّ بوهم در آخر بنا بر استعمال آخر باشد جهت رعايت سجع فقرهء سابق ، يا اشاره باشد باين كه آن گمان در واقع گمان نيست ووهم است ، راجح\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nدر افعال مؤمنان خوبيست وبر آن بايد حمل شود ، و « وهم » بمعنى چيزى كه در خاطر افتد نيز آمده وممكن است كه بنا بر اين مراد به « وهم » در اينجا نيّت وقصد باشد ومعنى اين باشد كه كسى كه بدگمان باشد بمردم بد باشد نيّت وقصد أو با ايشان وصاف نباشد با ايشان ، ومراد مذمّت بدگمانى باشد از اين راه كه مستلزم نيّت وقصد بدست وبر هر تقدير ظاهر اينست كه مراد بمذمّت بدگمانى اينست كه گمان بد اگر در بارهء كسى باشد آن گمان را اعتبار نبايد كرد وبر وفق آن تا جزم نشود عمل نبايد كرد ، واين كه اگر كسى اعتبار كند آن را نيّت وقصد أو بد گردد نه اين كه أصل آن گمان بد باشد زيرا كه گمان هرگاه دلايل وامارت آن باشد اختياري نيست ومنع از آن معقول نمىنمايد خصوصا اين كه در أحاديث نيز وارد شده كه هر كه تجربه كند مردم را بد مىشود با ايشان وبتجربه نيز اين در أكثر مردم معلوم مىشود ومراد به « منع از عمل كردن بآن » نيز در غير وقتيست كه كسى معاملهء با شخصي كند امّا در آن وقت بهتر چنانكه از أحاديث ظاهر مىشود ودر أوائل اين فصل نيز بعضي فقرات دالّه بر آن مذكور شد بدگمانيست باو واين كه اعتماد بر أو نشود وكمال احتياط ودورانديشى بشود واللّه تعالى يعلم .\r\n\r\n7961 من تفقّه في الدّين كثر .\r\nهر كه دانا شود در دين بسيار شود ، يعنى أعوان وأنصار أو بسيار شود .\r\n\r\n7962 من ادّرع الحرص افتقر .\r\nهر كه پيراهن خود كند حرص را فقير شود ، مراد به « پيراهن كردن حرص » اينست كه آنرا لازم خود كند واز آن جدا نشود مانند پيراهن تن و « فقير شدن چنين كسى » باعتبار اينست كه حقيقت ومعنى « فقر » در أو باشد زيرا كه زشتى بىچيزى وپريشانى از راه اينست كه بسبب آن زحمت وتعب سعى وطلب بايد كشيد ومحتاج\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nبمردم بايد بود وحريص هر چند توانگر گردد باز سعى وطلب را ترك نكند ومحتاج بمردم شود .\r\n\r\n7963 من كثر ملقه لم يعرف بشره .\r\nهر كه بسيار باشد تملق أو شناخته نشود شكفته روئى أو ، « تملق » بمعنى چاپلوسيست واين كه آدمي با كسى بزبان لطف ومهربانى كند ودر دل بر خلاف آن باشد ، وممكن است مراد اين باشد كه كسى كه عادت أو اين معنى باشد شكفته روئى أو يعنى لطف ومهربانى أو كه از دل بكند معلوم نمىشود زيرا كه هر چه بكند احتمال اين مىرود كه از آن چاپلوسيها باشد كه عادت أو باشد پس هيچ كس را اعتقاد بلكه گمان محبّت ودوستى أو حاصل نشود وبا أو دوست نگردد .\r\n\r\n7964 من جهل قدره عدا طوره .\r\nهر كه نداند قدر خود را تجاوز كند از طور خود ، مراد اينست كه هر كس بايد كه قدر ورتبهء خود را داند وملاحظه كند كه اگر نداند ورعايت آن نكند از طورى كه بايد كه سلوك كند با مردم تجاوز كند ودر زيان وخسران افتد ، يا اين كه كسى كه قدر خود را نداند وپروائى نداشته باشد از خفيف وسبك كردن خود ، تجاوز كند از طور خود كه مبادا بسبب آن خفيف وسبك گردد .\r\n\r\n7965 من كثر كلامه كثر سقطه .\r\nهر كه بسيار باشد سخن گفتن أو بسيار باشد افتادن أو ، يعنى خطا ولغزش أو ، زيرا كه نمىشود كه در سخن بسيار خطا ولغزش نشود پس هر كه عادت أو آن باشد در أكثر أوقات خطا ولغزش بكند .\r\n\r\n7966 من تفقّد مقاله قلّ غلطه .\r\nهر كه تفقد كند سخن خود را كم شود غلط أو ، « تفقد » بمعنى طلب كردن .\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nكسيست نزد غيبت أو وبمعنى پرسيدن أحوال كسى وتجسّس وتفحّص از آن نيز استعمال مىشود ، ومراد اينست كه كسى كه پيش از گفتن سخنى تأمّل كند در آن وتفحّص كند در مصالح ومفاسد وعيب وهنر آن كم مىشود غلط أو .\r\n\r\n7967 من أحسن إلى جيرانه كثر خدمه .\r\nهر كه احسان كند بسوى همسايگان خود بسيار شود خادمان أو ، زيرا كه مردم بسيار روند بهمسايگى أو وخدمت أو كنند .\r\n\r\n7968 من كثر شكره تضاعفت نعمه .\r\nهر كه بسيار باشد شكر أو دو چندان گردد نعمتهاى أو .\r\n\r\n7969 من كثر لهوه استحمق .\r\nهر كه بسيار باشد بازى أو أحمق وكم عقل شمرده شود .\r\n\r\n7970 من اقتحم اللّجج غرق .\r\nهر كه بيندازد خود را در لجه‌ها غرق شود ، مراد ترغيب در نگاهداشتن خودست از مهالك ونينداختن در آنها واين كه كسى كه بىپروا خود را در آنها بيندازد نمىشود كه آخر هلاك نشود چنانكه كسى كه خود را در لجّه‌ها ، يعنى آبهاى عظيم يا گردابهاى آنها اندازد غرق مىشود .\r\n\r\n7971 من كثر صحكه استرذل .\r\nهر كه بسيار باشد خندهء أو دنى وپست شمرده شود ، يعنى مردم توقير وتعظيم أو نكنند .\r\n\r\n7972 من كثر هزله استجهل .\r\nهر كه بسيار باشد هزل أو نادان شمرده شود ، « هزل » بفتح هاء وسكون زاء با نقطه نقيض « جدّ » است ، يعنى اين كه كارى را ببازى بكند واز روى جدّ نكند .\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n\r\n7973 من اعتزل سلم ورعه .\r\nهر كه گوشه‌گيرى كند سالم ماند پرهيزگارى أو ، يعنى هر كه اختلاط وآميزش زياد نكند با مردم حفظ پرهيزگارى خود بر أو آسانست بخلاف كسى كه اختلاط وآميزش زياد كند با مردم كه حفظ پرهيزگارى خود بر أو بغايت دشوارست وغالب اينست كه سالم نمىماند .\r\n\r\n7974 من قنع قلّ طمعه .\r\nهر كه قناعت كند كم باشد طمع أو .\r\n\r\n7975 من كابد الأمور عطب .\r\nهر كه بكشد رنج وسختى كارها را هلاك شود ، اين فقره در همين فصل قبل از اين تخمينا بيك ورق از متن مذكور وشرح شد ودر آنجا بجاى « عطب » :\r\n« هلك » بود كه هر دو بيك معنىاند .\r\n\r\n7976 من غلب عليه الغضب لم يأمن العطب .\r\nهر كه غلبه كند بر أو خشم أيمن نيست از هلاك شدن ، مراد ترغيب در فروخوردن خشم است وبردبارى پيشه‌كردن ، واين كه اگر كسى چنين نكند وخشم بر أو غالب شود أيمن نيست كه بسبب آن كارى كند كه باعث هلاك أو گردد يعنى در آخرت يا دنيا نيز .\r\n\r\n7977 من أعجب برأيه ذلّ .\r\nهر كه بعجب آورده شود برأي خود خوار گردد ، مراد به « عجب آورده شدن برأي خود » پسنديدن آنست واكتفا كردن بآن وخود را محتاج بمشورت ندانستن در كارها .\r\n\r\n","description":"","footnote":"","page_name":" 201 ","page_number":203},
  {"content":"\r\n\r\n\r\n7978 من ركب هواه زلّ .\r\nهر كه سوار شود بر هوا وهوس خود بلغزد .\r\n\r\n7979 من تكبّر على النّاس ذلّ .\r\nهر كه تكبر كند بر مردم خوار شود ، يعنى حقّ تعالى عاقبت أو را بجزاى آن خوار گرداند يا مردم أو را هر وقت دست يابند خوار گردانند .\r\n\r\n7980 من أظهر عزمه بطل حزمه .\r\nهر كه اظهار كند عزم خود را باطل شود دورانديشى أو ، مراد اينست كه دورانديش بايد كه عزم خود را بكسى اظهار نكند تا اين كه جمعى كه نخواهند كه آن بشود بر آن مطّلع نشوند وچاره وتدبيري از براي بر هم زدن آن بكنند .\r\n\r\n7981 من قلّ حزمه ضعف عزمه .\r\nهر كه كم باشد حزم أو سست باشد عزم أو ، زيرا كه عزمي كه از روى حزم ودورانديشى نباشد بمجرّد هوا وهوس باشد ، وظاهرست كه آن سست باشد وزود برهم خورد .\r\n\r\n7982 من حذّرك كمن بشّرك .\r\nكسى كه بترساند ترا مثل كسيست كه بشارت دهد ترا ، يعنى چنانكه ترا خوش مىآيد از آن بايد كه خوش آيد از اين نيز ، زيرا كه هرگاه ترا از كار بدى بترساند وقبول كنى آنرا وبازدارى خود را از آن نجات يأبى از زيان وخسران أو ، پس آن نيز بمنزلهء بشارتيست از براي تو بأمري كه مرغوب تو باشد .\r\n\r\n7983 من ذكّرك فقد أنذرك .\r\nهر كه بياد تو آورد پس بتحقيق كه ترسانيده ترا ، ممكن است كه مراد اين باشد\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nكه در ترسانيدن كسى از گناهان ومعاصي همين كافيست كه بياد أو آورند خدا وروز جزا را ، ديگر أو بايد كه بترسد وخود را بازدارد از گناهان ، يعنى مجرّد همين فرديست از نهى از منكر وثوابي بر آن مترتّب مىشود ، يا اين كه در بعضي ترسانيدنها مثل اين كه سواري آيد يا كسى چوبى يا مانند آن آورد وتو در راه باشى ومظنّهء اين باشد كه از آن آسيبى بتو برسد كافيست در ترسانيدن تو از آن اين كه ترا آگاه سازد كه غافل نباشى واحتراز از آن كنى پس اگر با وجود آن تو توانى كنارى روى ونروى وآسيبى بتو برسد أو را تقصيري نيست تقصير از تست كه احتراز نكردى واللّه تعالى يعلم .\r\n\r\n7984 من كثر حقده قلّ عتابه .\r\nهر كه بسيار باشد كينهء أو كم باشد گله گزارى أو ، مراد اينست كه كسى كه كينه‌ور نباشد امر ناخوشى كه از كسى ببيند در دل نمىگيرد وگله ميكند تا رفع آن بشود بخلاف كينه‌ور كه غالب اينست كه گله واظهار نمىكند وكينهء آن را در دل مىگيرد .\r\n\r\n7985 من قلّ عقله ساء خطابه .\r\nهر كه كم باشد عقل أو بد باشد خطاب أو ، يعنى سخن گفتن با أو .\r\n\r\n7986 من يجرّب يزدد حزما .\r\nهر كه تجربه كند زياد شود بحسب دورانديشى ، يعنى زياد شود دورانديشى أو ، مراد ترغيب بتجربه است واين كه آن باعث زيادتى حزم ودورانديشى مىشود .\r\n\r\n7987 من يؤمن يزدد يقينا .\r\nهر كه ايمان آورد زياد شود بحسب يقين ، يعنى يقين أو همواره در تزايد باشد .\r\n\r\n7988 من يستيقن يعمل جاهدا .\r\nهر كه يقين كند عمل كند جدّ وجهد كننده ، مراد يقين بخدا وروز جزاست .\r\n\r\n","description":"","footnote":"","page_name":" 203 ","page_number":205},
  {"content":"\r\n\r\n\r\n7989 من يتردّد يزدد شكّا .\r\nهر كه تردّد كند زياد شود بحسب شكّ ، يعنى زياد شود شكّ أو ، مراد اينست كه در اعتقادات تحصيل يقين بايد كه أصلا در آن تردّدى واحتمال خلافي نباشد هر چند بغايت مرجوح باشد كه اگر في الجملة تردّدى باشد همواره تردّد وشكّ أو زياد شود ، يا اين كه بقدر مقدور در مطالب تحصيل يقين بايد كرد وبتردّد عادت نبايد كرد كه اگر كسى بآن عادت كند زياد شود أو تا اين كه أو را در مطالبى كه در آنها تحصيل يقين بايد كرد نيز تردّد وشكّ حاصل شود .\r\n\r\n7990 من يعمل يزدد قوّة .\r\nهر كه عمل كند زياد شود بحسب قوّت ، يعنى زياد شود قوّت أو ، مراد عمل كردن بأوامر ونواهى شرعيّه است وزياد شدن قوّت در دين واعتقاد بسبب آن .\r\n\r\n7991 من يقصّر في العمل يزدد فترة .\r\nهر كه تقصير كند در عمل زياد شود بحسب سستى ، يعنى زياد شود سستى أو ، يعنى سستى أو بسبب آن تقصير زياد شود در دين واعتقاد كه از آن تقصير مستفاد مىشود يا همان سستى أو در عمل .\r\n\r\n7992 من انفرد كفى الأحزان .\r\nهر كه تنها باشد كفايت كرده شود اندوهها را ، يعنى فارغ باشد از بسيارى از غمها واندوهها .\r\n\r\n7993 من سأل غير اللّه استحقّ الحرمان .\r\nهر كه سؤال كند از غير خدا مستحقّ شود محرومى را ، يعنى مستحقّ اين باشد كه آن كسى كه از أو سؤال كرده محروم كند أو را ، يا اين كه مستحقّ اين باشد كه حقّ تعالى أو را محروم گرداند .\r\n\r\n","description":"","footnote":"","page_name":" 204 ","page_number":206},
  {"content":"\r\n\r\n\r\n7994 من عاند الحقّ صرعه .\r\nهر كه دشمنى كند با حقّ بيندازد حقّ أو را ، مراد به « دشمنى با حقّ » اينست كه أمر حقّى را خواهد كه زايل وباطل كند ، و « انداختن حقّ أو را » در آخرتست يا در دنيا نيز .\r\n\r\n7995 من اغترّ بالامل خدعه .\r\nهر كه مغرور شود باميد مكر كند با أو ، مراد به « مغرور شدن باميد » فريب خوردن از آنست وگمان حصول آن وسعى كردن از براي آن ، وبه « مكر كردن آن با أو » اين كه بر نيايد وبآن نرسد وتعب وزحمتى باو ماند چه اين بمنزلهء مكريست كه كسى با أو كند وأو را بسبب آن در زيان وخسرانى اندازد .\r\n\r\n7996 من كثر حرصه قلّ يقينه .\r\nهر كه بسيار باشد حرص أو كم باشد يقين أو ، يعنى اين نشان كمي يقين اوست بحقّ تعالى وصفات أو ، يا اين كه حرص زياد سبب كمي يقين أو گردد .\r\n\r\n7997 من كثر شكّه فسد دينه .\r\nهر كه بسيار باشد شكّ أو فاسد شود دين أو ، يعنى شكّ را پر بخود راه نبايد داد ودر هر باب بقدر امكان تحصيل يقين بايد كرد كه اگر كسى چنين نكند وشكّ أو بسيار شود عادت كند بآن وباعث اين مىشود كه در اعتقادات ديني نيز يقين أو زايل شود وشكّ راه يابد به آنها ودين أو فاسد گردد .\r\n\r\n7998 من كثرت خلطته قلّت تقيّته .\r\nهر كه بسيار باشد آميزش أو كم باشد پرهيزگارى أو ، مراد آميزش بسيارست با مردمى كه در ايشان خوب وبد باشد ، وظاهرست كه آميزش با بدان باعث كمي پرهيزگارى مىگردد ، زيرا كه بدى مصاحبان نمىشود كه قدرى سرايت بمصاحب\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nنكند وأقلا اين كه قبح بدى در نظر أو كم گردد ، ونمىشود نيز كه بطعام وشراب شبهه ناك ايشان آلوده نگردد ، ونمىشود نيز كه از عهدهء أمر بمعروف ونهى از منكر ايشان چنانكه بايد برآيد ، وهر يك از اينها باعث كمي پرهيزگاريست .\r\nودر بعضي نسخه‌ها « ثقته » بجاى « تقيّته » است وبنا بر اين ترجمه اينست كه : كسى كه بسيار باشد آميزش أو كم باشد اعتماد أو ، يعنى كسى كه آميزش با مردم بسيار كند اعتماد أو بر مردم كم شود ، زيرا كه نمىشود كه بدى بسيارى از ايشان بر أو ظاهر نشود واين سبب كمي اعتماد أو بر أكثر نشود ، وممكن است كه مراد اين باشد كه هر كه آميزش أو با كسى بسيار شود اعتماد أو بر أو كم شود ومراد أكثر « 1 » مردم باشد واين كه أكثر مردم چنين‌اند كه اگر كسى آميزش زياد با كسى از ايشان بكند چيزى چند از أو بر أو ظاهر مىشود كه باعث كمي اعتماد أو مىشود بر أو .\r\n\r\n7999 من عرف اللّه كملت معرفته .\r\nهر كه بشناسد خدا را كامل باشد معرفت أو ، يعنى اين معرفت كاملى باشد از أو ، يا اين كه سبب آن مىشود كه معرفتهاى ديگر نيز از براي أو حاصل شود ومعرفت أو كامل گردد .\r\n\r\n8000 من خاف اللّه قلّت مخافته .\r\nهر كه بترسد از خدا كم شود ترس أو ، زيرا كه أو ديگر از مردم نمىترسد بخلاف كسى كه از خدا نترسد كه أو از هر كه از أو قويتر باشد بترسد چنانكه در أحاديث ديگر نيز وارد شده .\r\n\r\n8001 من كفّ أذاه لم يعانده أحد .\r\n\r\n\r\n","description":"","footnote":"\r\n( 1 ) در أصل « ومراد در أكثر » .\r\n","page_name":" 206 ","page_number":208},
  {"content":"\r\n\r\nهر كه بازدارد اذيّت خود را دشمنى نكند با أو كسى ، يعنى كسى كه اذيّت خود را بازدارد از همهء مردم وآزار أو بهيچ كس نرسد هيچ كس با أو دشمنى نكند بلكه مشهورست كه : اگر كسى با خود قرار دهد كه اذيّت أو بهيچ جانورى نرسد وچنان كند اذيّت هيچ جانورى نيز باو نرسد .\r\n\r\n8002 من اتّقى قلبه لم يدخله الحسد .\r\nهر كه پرهيزگار باشد دل أو داخل نشود آنرا رشك ، مراد اينست كه رشك وحسد منافى پرهيزگاريست وكسى كه دل أو پرهيزگار باشد داخل أو ويا داخل دل أو نشود حسد ، و « نسبت پرهيزگارى بدل » يا باعتبار اينست كه جاى آن ومحلّ قرار آنست چنانكه در قرآن مجيد نيز واقع شده كه تعظيم شعائر اللّه از جملهء پرهيزگارى دلهاست ، ويا باعتبار اين كه هر عضوى را گوئيا تقوى وپرهيزگاريى باشد حسد چون در دلست پس اجتناب از آن از جملهء پرهيزگارى دلست ، وممكن است كه « قلبه » بفتح باء خوانده شود ومعنى اين باشد كه هر كه بترسد از دل خود ، يعنى از بدى آن واز اين كه آن بد باشد ، يا بمعنى « على قلبه » باشد ومعنى اين باشد كه بترسد بر دل خود ونخواهد كه بآن آسيبى برسد ، وبنا بر اين دو احتمال بهتر اينست كه : « لم يدخله الحسد » « 1 » خوانده شود ومعنى اين باشد كه :\r\nداخل آن نمىكند رشك را .\r\n\r\n8003 من خلصت مودّته احتملت دالّته .\r\nهر كه خالص باشد دوستى أو برداشته مىشود ناز أو ، يعنى بايد كه ناز أو را كشيد ، يا اين كه مردم مىكشند ناز چنين دوستى را .\r\n\r\n\r\n","description":"","footnote":"\r\n( 1 ) يعنى « يدخل » مضارع از باب افعال باشد وحسد مفعول دوم أو گردد وفاعل « يدخل » ضميري باشد كه به « من » برگردد .\r\n","page_name":" 207 ","page_number":209},
  {"content":"\r\n\r\n\r\n8004 من كثرت زيارته قلّت بشاشته .\r\nهر كه بسيار باشد زيارة أو كم باشد بشاشت أو ، مراد منع از بسيار رفتن بزيارت وديدن كسيست واين كه كسى كه بديدن أو كسى بسيار رود ملول مىشود وبشاشت وگشاده روئى أو با أو كم شود .\r\n\r\n8005 من حفظ لسانه أكرم نفسه .\r\nهر كه نگاهدارد زبان خود را گرامى گرداند نفس خود را .\r\n\r\n8006 من اتّبع هواه اردى نفسه .\r\nهر كه پيروى كند هوا وهوس خود را هلاك گرداند نفس خود را .\r\n\r\n8007 من عرف نفسه جلّ أمره .\r\nهر كه بشناسد نفس خود را بزرگ شود أمر أو ، يعنى شأن ومرتبهء أو ، وظاهر اينست كه مراد به « شناختن نفس خود » در اينجا اينست كه قدر وپايهء خود را داند واز آن تجاوز نكند .\r\n\r\n8008 من غشّ نفسه لم ينصح غيره .\r\nهر كه غشّ كند با نفس خود خالص نباشد با غير خود ، مراد به « غشّ كردن با نفس خود » اينست كه واگذارد آنرا ومنع نكند از معاصي ، چه كسى كه چنين كند در حقيقت دوست خالص نيست با أو وغشّ دارد .\r\n\r\n8009 من عرف بالصّدق جاز كذبه .\r\nهر كه شناخته شود براستگوئى روان شود دروغ أو ، يعنى اگر بالفرض گاهى دروغى گويد مردم قبول كنند آن را وجارى گردد ، بر عكس كسى كه شناخته شود بدروغگوئى\r\nچنانكه فرموده :\r\n\r\n","description":"","footnote":"","page_name":" 208 ","page_number":210},
  {"content":"\r\n\r\n\r\n8010 من عرف بالكذب لم يقبل صدقه .\r\nكسى كه شناخته شود بدروغگوئى قبول نشود راست أو .\r\n\r\n8011 من رضى بالقضاء طاب عيشه .\r\nهر كه خشنود باشد بقضا وتقدير خدا نيكو باشد عيش وزندگانى أو .\r\n\r\n8012 من تحلّى بالحلم سكن طيشه .\r\nهر كه زينت يابد ببردبارى ساكن شود طيش أو ، يعنى از جابر آمدن وسبكى أو .\r\n\r\n8013 من ساس نفسه أدرك السّياسة .\r\nهر كه سياست كند نفس خود را دريابد سياست را ، « سياست رعيّت » بمعنى أمر كردن ونهى كردن ايشانست وواداشتن ايشان بر آنچه صلاح ايشان در آن باشد ، ومراد اينست كه كسى كه سياست نفس خود كند برسد بمرتبهء كه سياست قوم خود كند ودر فرمان أو باشند .\r\n\r\n8014 من بذل معروفه استحقّ الرّياسة .\r\nهر كه بذل كند احسان خود را وجود وبخشش كند سزاوار گردد رياست وسر كردگى را .\r\n\r\n8015 من استمتع بالنّساء فسد عقله .\r\nهر كه نفع بجويد بزنان فاسد باشد عقل أو يا فاسد شود عقل أو ، ظاهر اينست كه مراد به « نفع جستن بزنان » مشورت كردن با ايشانست وعمل‌كردن برأي ايشان از براي انتفاع خود ، يا أعمّ از اين واز هر طلب نفعي از ايشان بملازمت ونوكرى وأمثال آن .\r\n\r\n8016 من عاقب المذنب فسد فضله .\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nهر كه عقوبت كند گنهكار را فاسد باشد فضل أو ، يا فاسد شود فضل أو ، يعنى فضل وافزونى مرتبه نخواهد داشت ، يا اگر داشته باشد باين آن فاسد شود ، وپوشيده نيست كه اين در بعضي گناهانست يا در كسيست كه أصلا از گناه نگذرد وهر گناهى را عقوبت كند واگر نه گاه باشد كه در بعضي گناهان عقوبت ضرور باشد چنانكه بلا تشبيه حقّ تعالى كافر را البتة عقوبت كند .\r\n\r\n8017 من تعاهد نفسه بالحذر أمن .\r\nهر كه تعاهد كند نفس خود را بحذر أيمن گردد ، « تعاهد كسى » رسيدن بأحوال اوست ومهربانى كردن باو ، ومراد اينست كه كسى كه برسد بحال نفس خود ومهربانى كند باو باين كه حذر كند از آنچه باعث زيان وخسران أو باشد در آخرت ، أيمن گردد از عذاب وعقاب أخروي ، وهمچنين در دنيا بقدر مقدور .\r\n\r\n8018 من أيقن بالجزاء أحسن .\r\nهر كه يقين كند بجزا نيكو كند ، يعنى هر كه اعتقاد أو بجزا دادن حقّ تعالى اعمال را در مرتبهء يقين كامل باشد البتة نيكوئى كند وبدى نكند از ترس جزاى آن .\r\n\r\n8019 من صغرت همّته بطلت فضيلته .\r\nهر كه كوچك باشد همّت أو باطل شود فضيلت أو ، مراد به « همّت » عزمست ، يعنى هر كه عزم أو كوچك باشد وعزم مراتب سهل باشد نه مراتب بلند ، أو پست مرتبه گردد ، وأو را فضيلت وافزونى مرتبهء كه باشد بحسب نسب يا حسب باطل شود .\r\n\r\n8020 من غلب عليه الحرص عظمت ذلّته .\r\nهر كه غلبه كند بر أو حرص عظيم شود خوارى أو .\r\n\r\n8021 من صحّت ديانته قويت أمانته .\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nهر كه درست باشد ديندارى أو قوى باشد امانت أو .\r\n\r\n8022 من زادت شهوته قلّت مروّته .\r\nهر كه زياد باشد شهوت وخواهش أو كم باشد مروّت وآدميّت أو .\r\n\r\n8023 من ساء خلقه ضاق رزقه .\r\nهر كه بد باشد خوى أو تنگ باشد روزى أو ، اين يا باعتبار اينست كه حقّ تعالى بجزاى آن خوى بد روزى را بر أو تنگ كند ، ويا باعتبار اين كه مردم باعتبار بدخوئى أو از أو تنفّر كنند ومعاملهء با أو نكنند ، وهمچنين احسانها ورعايتها كه با مردم خوب كنند .\r\n\r\n8024 من كرم خلقه اتّسع رزقه .\r\nهر كه گرامى باشد خوى أو فراخ باشد روزى أو ، بر عكس بد خو بيكى از دو اعتبار كه در فقرهء سابق مذكور شد .\r\n\r\n8025 من حسنت سياسته وجبت طاعته .\r\nهر كه نيكو باشد سياست أو ثابت وبرقرار باشد فرمانبردارى أو ، يعنى فرمانبردارى رعيّت أو را ، ومعنى « سياست » چند فقره قبل از اين مذكور شد .\r\n\r\n8026 من حسنت سريرته حسنت علانيته .\r\nهر كه نيكو باشد باطن أو نيكو باشد ظاهر أو .\r\n\r\n8027 من طال عدوانه زال سلطانه .\r\nهر كه دراز كشد ستم أو زايل گردد سلطنت أو ، مراد اعلام سلاطينست باين كه درازى ستم كسى باعث زوال سلطنت أو مىگردد تا اين كه انديشه كنند از آن .\r\n\r\n","description":"","footnote":"","page_name":" 211 ","page_number":213},
  {"content":"\r\n\r\n\r\n8028 من أمن الزّمان خانه ومن أعظمه أهانه .\r\nهر كه امين گرداند روزگار را خيانت كند آن أو را ، وهر كه تعظيم كند أو را خوار گرداند آن أو را ، مراد به « امين گردانيدن روزگار » اعتماد بر آنست وراستگو دانستن آن در آنچه مىگويد ، يعنى در دل أو مىاندازد از اميدها وآرزوها ووفا به آنها ورسانيدن أو به آنها ، وبه « خيانت كردن آن » وفا نكردن آنست بآن وعدها ونوميد گذاشتن أو بعد از همهء تعب وزحمت كه كشيده باشد در سعى از براي آنها ، ومراد به « تعظيم كردن آن » نيز اعتماد ووثوق به آنست ، وبه « خوار گردانيدن » همان خلف وعده كردن ونوميد نمودن أو ، وپوشيده نيست كه نسبت اين أمور بروزگار از قبيل مجاز عقليست چنانكه شايع است « 1 » كه امرى را كه در زماني يا مكاني واقع شود اسناد بآن ميكنند چنانكه مىگويند « جرى الميزاب يعنى ناودان روان شد » وحال آنكه ناودان روان نمىشود بلكه باران در ناودان روان مىشود ، ومىگويند :\r\n« صام نهاره يعنى روزه گرفت روز أو » وحال آنكه روز روزه نمىگيرد بلكه أو در روز روزه مىگيرد پس چون اين وعدها وخلفها از شيطان يا نفس باغواى أو در روزگار واقع مىشود نسبت آنها بروزگار مىتوان داد .\r\n\r\n8029 من أحسن الملكة أمن الهلكة .\r\nهر كه نيكو كند خوى را أيمن شود از هلاك شدن ، مراد ايمنى از هلاك شدنيست كه بسبب خويها وأخلاق بد مىشود ، يا مطلق هلاك شدن بنا بر اين كه كسى كه أخلاق وصفات خود را نيكو كند أفعال خود را نيز نيكو كند بلكه تا أفعال نيكو نشود أخلاق نيكو نمىشود ، وممكن است كه « هلكه » در اينجا بمعنى سلوك با بندگان\r\n\r\n\r\n","description":"","footnote":"\r\n( 1 ) مانند اين بيت كه در فارسي بسيار معروفست :\r\n « روزگارست آنكه گه عزّت دهد گه خوار دارد * چرخ بازيگر أزين بازيچه‌ها بسيار دارد » \r\n","page_name":" 212 ","page_number":214},
  {"content":"\r\n\r\nباشد ومعنى اين باشد كه « هر كه نيكو كند سلوك را با بندگان خود أيمن شود از هلاك شدن » يعنى هلاك شدني كه بسبب بد سلوكى با ايشان حاصل شده چنانكه در حديث وارد شده كه : داخل نمىشود بهشت را سيّىء الملكة يعنى كسى كه بد سلوك باشد با بندگان خود ، يا مراد مطلق هلاك‌شدن باشد وسلوك خوب با بندگان باعث توفيق باز ايستادن از هر گناهى باشد كه باعث هلاك شود .\r\n\r\n8030 من جار ملكه عظم هلكه « 1 » .\r\nهر كه ستم كند ملك خود را ، يعنى بندهء خود را عظيم باشد هلاك أو ، وممكن است كه « ملك » بضمّ ميم باشد ومعنى اين باشد كه هر كه پادشاهى أو جائر باشد يعنى مايل باشد از ميانه روى ، يا ظالم باشد عظيم باشد هلاك أو ، واسناد ظلم بآن بر سبيل مجاز عقلي باشد باعتبار ظالم بودن صاحب آن .\r\n\r\n8031 من ضعف جدّه قوى ضدّه .\r\nهر كه ضعيف باشد جدّ أو قوى شود دشمن أو ، مراد ترغيب در جدّ وجهدست در نظم ونسق أمور خود واين كه كسى كه جدّ نكند در آنها دشمن أو قوى گردد .\r\n\r\n8032 من ركب جدّه قهر ضدّه .\r\nهر كه سوار شود بر جدّ خود غلبه كند بر دشمن خود ، مراد اينست كه غلبه بر دشمن بي آن نمىشود ، يا غالب اينست كه كسى كه جدّ وجهد تمام كند غالب گردد ، زيرا كه كم اتّفاق مىافتد كه هر دو طرف جدّ تمام داشته باشند ، وممكن است كه مراد به « دشمن » خصوص شيطان باشد وبنا بر اين حكم كلى مىتواند بود .\r\n\r\n\r\n","description":"","footnote":"\r\n( 1 ) در أقرب الموارد گفته : « الهلك بالضمّ والفتح لغة الهلاك ، تقول : لأذهبنّ فامّا هلك وامّا ملك ، أي إمّا ان أهلك وإمّا ان أملك » وترجمهء اين عبارت آنست كه در اين بيت فارسي گفته‌اند :\r\n « يا كار بكام دل مجروح شود * يا ملك بدن بىملك روح شود » \r\n","page_name":" 213 ","page_number":215},
  {"content":"\r\n\r\n\r\n8033 من زرع العدوان حصد الخسران .\r\nهر كه بكارد دشمنى درو كند زيان وخسران .\r\n\r\n8034 من تعزّز باللَّه لم يذلّه سلطان .\r\nهر كه عزيز شود بخدا خوار نگرداند أو را هيچ پادشاهى .\r\n\r\n8035 من اعتصم باللَّه لم يضرّه شيطان .\r\nهر كه چنگ در زند بخدا ضرر نرساند باو هيچ شيطانى ، « شيطان » إبليس وأولاد أو را گويند كه بسيارند بلكه در بعضي أحاديث وارد شده كه هر آدمي را شيطانى باشد كه با أو متولّد شود ، وگاهى استعمال مىشود در هر سركش متمرّد دور از خيرى از جنّ وإنس ، وگاهى مستعمل مىشود در هر سركشى از جنّ وإنس وساير حيوانات ، ودر اينجا هر يك از معاني مراد مىتواند بود .\r\n\r\n8036 من كثرت مخافته قلّت آفته .\r\nهر كه بسيار باشد مخافت أو يعنى ترس أو ، كم باشد آفت أو ، مراد ترس از خداست .\r\n\r\n8037 من كثرت فكرته حسنت عاقبته .\r\nهر كه بسيار باشد فكرت أو يعنى تفكر وتدبّر أو ، نيكو باشد عاقبت أو .\r\n\r\n8038 من كثرت تجربته قلّت غرّته .\r\nهر كه بسيار باشد آزمايش وتجربهء أو كم باشد فريب خوردن أو .\r\n\r\n8039 من نظر في العواقب سلم من النّوائب .\r\nهر كه نظر كند در عاقبتها سالم ماند از مصيبتها .\r\n\r\n","description":"","footnote":"","page_name":" 214 ","page_number":216},
  {"content":"\r\n\r\n\r\n8040 من أحكم التّجارب سلم من المعاطب .\r\nهر كه محكم كند تجربه‌ها را سالم ماند از مهلكه‌ها .\r\n\r\n8041 من طلب السّلامة لزم الاستقامة .\r\nهر كه طلب كند سلامت را لازم باشد استقامت را ، يعنى بايد كه هميشه با استقامت وراستى باشد واز آن جدا نشود .\r\n\r\n8042 من كان صدوقا لم يعدم الكرامة .\r\nهر كه بوده باشد بسيار راستگو نباشد نايابنده كرامت را ، يعنى هميشه با كرامت باشد ، يعنى گرامى وعزيز باشد .\r\n\r\n8043 من استصلح الاضداد بلغ المراد .\r\nهر كه بصلاح آورد دشمنان را برسد بمراد ، مراد ترغيب در سعى كردن در اصلاح دشمنان وزايل كردن دشمنى ايشانست بلطف ومهربانى واحسان ومانند آنها ، واين كه هر كه چنين كند بمرادها برسد واگر نه با وجود دشمنان رسيدن بمراد كم ميسر مىشود .\r\n\r\n8044 من عمل للمعاد ظفر بالسّداد .\r\nهر كه عمل كند از براي معاد يعنى روز بازگشت فيروزى يابد بسداد ، يعنى راه درست .\r\n\r\n8045 من تأخّر تدبيره تقدّم تدميره .\r\nهر كه پس افتد تدبير أو پيش افتد هلاك گردانيدن أو ، مراد اينست كه تدبير كارها را پيش از كردن آنها بايد كرد وهر كه پيش نكند وپس اندازد گاه هست كه كارى بكند كه باعث هلاك أو شود وتدبير آخر سودى ندهد زيرا كه\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nپيش از تدبير خود را هلاك كرده .\r\n\r\n8046 من نصح مستشيره صلح تدبيره .\r\nهر كه خالص باشد با مشورت كننده با أو شايسته باشد تدبير أو ، مراد اينست كه مشورت با كسى بايد كرد كه دوست خالص باشد تا اين كه تدبير أو نيكو وشايسته باشد كه اگر چنين نباشد تدبير أو شايسته نباشد بلكه اگر عمدا تدبير بد نكند چون دوستى ندارد تدبّر وتفكّرى كه بايد نمىكند وهر چه بخاطر أو برسد مىگويد وبر چنين تدبيري چه اعتماد باشد .\r\n\r\n8047 من ساء تدبيره بطل تقديره .\r\nهر كه بد باشد تدبير أو باطل شود تقدير أو ، يعنى آنچه تقدير كند واندازه قرار دهد كه فلان نحو وفلان طرز خواهم كرد .\r\n\r\n8048 من ضعفت آراءه قويت أعداؤه .\r\nهر كه ضعيف باشد رأيهاى أو قوى گردند دشمنان أو .\r\n\r\n8049 من ركب العجل أدرك الزّلل .\r\nهر كه سوار شود بر عجل يعنى شتاب در كارها ، دريابد زلل را يعنى لغزشها را ، يعنى نمىشود كه لغزشها از أو واقع نشود .\r\n\r\n8050 من عجل ندم على العجل .\r\nهر كه شتاب كند در كارها پشيمان شود بر آن شتاب .\r\n\r\n8051 من اتّأد أمن من الزّلل .\r\nهر كه باتأنّى وآرام باشد در كارها أيمن باشد از لغزشها .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\n\r\n8052 من فعل ما شاء لقى ما ساء .\r\nهر كه بكند آنچه را خواهد ملاقاة كند آنچه را بد باشد .\r\n\r\n8053 من طلب للنّاس الغوائل لم يأمن البلاء .\r\nهر كه طلب كند از براي مردم مصيبتها أيمن نباشد از بلا .\r\n\r\n8054 من خانه وزيره فسد تدبيره .\r\nهر كه خيانت كند با أو وزير أو فاسد شود تدبير أو ، مراد اينست كه پادشاه وهر كه أو را وزيري باشد بايد كه وزيري تعيين كند كه با أو خيانت نكند كه اگر وزير خائن باشد هر تدبيري كه أو كند هرگاه وزير خيانت كند فاسد وباطل شود ، زيرا كه وزير اختيار أكثر أمور با اوست وأكثر مردم رعايت أو بيشتر ميكنند وسعى ميكنند در آنچه أو خواهد ، وديگر اين كه وزير هرگاه خائن باشد هر چند آن تدبير شايسته باشد بحيله وتزوير آنرا فاسد وباطل نمايد كه أو خود فسخ كند وباطل گردد .\r\n\r\n8055 من غشّ مستشيره سلب تدبيره .\r\nهر كه غشّ كند با مشورت كننده با خود سلب كرده شود تدبير أو ، يعنى حقّ تعالى بجزاى اين خيانت أو زايل كند از أو رأى وتدبير را وچنان كند كه رأيها وتدبيرهاى أو فاسد شود .\r\n\r\n8056 من كثر اعتباره قلّ عثاره .\r\nهر كه بسيار باشد عبرت گرفتن أو كم باشد لغزش أو .\r\n\r\n8057 من ساء اختياره قبحت آثاره .\r\nهر كه بد باشد اختيار أو زشت باشد آثار أو ، ممكن است كه مراد اين باشد كه كسى كه بد باشد اختياري كه كند در مثل اختيار وبر گزيدن مصاحب ودوست\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nوشغل وپيشه وصنعت ومسكن ومانند آنها اين نشان اينست كه زشت باشد آثار أو نيز يعنى أعمال وأفعال أو .\r\n\r\n8058 من أعمل اجتهاده بلغ مراده .\r\nهر كه كار فرمايد جدّ وجهد خود را برسد بمراد خود ، مراد اينست كه جدّ وجهد بايد در كارها ، وكسى كه جدّ وجهد كند در مطلبي غالب اينست كه برسد بآن .\r\n\r\n8059 من وفّق لرشاده تزوّد لمعاده .\r\nهر كه توفيق داده شود از براي آنچه راه درست باشد از براي أو ، توشه برگيرد از براي روز بازگشت خود .\r\n\r\n8060 من خاف سوطك تمنّى موتك .\r\nهر كه بترسد از تازيانهء تو آرزو كند مرگ ترا ، مراد منع از زدن بندگان وأمثال ايشانست وترسانيدن ايشان از خود ، واين كه اين باعث اين مىشود كه ايشان آرزوى مرگ أو بكنند واين سبب كوتاهى عمر أو گردد ، يا اين كه أصل چنين سلوكى كه أهل أو آرزوى مرگ أو كنند قبيح وزشتست .\r\n\r\n8061 من وثق باحسانك أشفق على سلطانك .\r\nهر كه اعتماد داشته باشد باحسان تو بترسد بر سلطنت تو ، مراد ترغيب سلاطين وحكامست باحسان واين كه احسان ايشان برعيّت باعث اين مىشود كه بترسند رعيّت بر سلطنت أو ، يعنى از اين كه نقص وزوالى بآن رسد وسعى كنند در استحكام آن ورفع گزند از آن بلكه أصل توجّه نفوس هر چند مددى نيايد از ايشان امريست مرغوب وباعث أعانت ويارى حقّ تعالى مىشود .\r\n\r\n8062 من تجرّع الغصص أدرك الفرص .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nهر كه جرعه وار در كشد غصّه‌ها را دريابد فرصتها را ، « غصّه » چنانكه مكرّر مذكور شد چيزى را گويند از استخوان ومانند آن كه در گلو ماند وشايع شده استعمال آن در هر غم وغصّه واندوهى ، و « جرعه » آبى را گويند كه در ته كوزه وأمثال آن ماند ومراد اينست كه هر كه غمها واندوهها را كه رو دهد مانند جرعه دركشد وصبر كند بر آنها برسد بفرصتها وفيروزى يابد به آنها ، يا اين كه هر كه متحمل غصّه‌ها شود در طلب امرى آخر دريابد فرصت آن را وبرسد بآن .\r\n\r\n8063 من غافص الفرص امن الغصص .\r\nهر كه ناگاه بگيرد فرصتها را أيمن گردد از غصّه‌ها ، مراد اينست كه هر كه فرصتها را غنيمت شمارد وهمين كه فرصت كار خيرى بيابد ناگاه بگيرد آنرا واز دست ندهد وآنچه ممكن باشد در آن بكند أيمن گردد از غصّه‌ها يعنى غمها وغصّه‌هاى ندامت وپشيمانى كه بر تقدير فوت آنها بايست كه بخورد ، وممكن است كه مراد شامل فرصتهاى أمور مهمّهء دنيوي نيز باشد .\r\n\r\n8064 من قنع بقسم اللّه استغنى .\r\nهر كه قناعت كند به آن چه خدا نصيب وبهرهء أو كرده بىنياز گردد ، يعنى از مردم وتعب وزحمت وسعى وطلب زياد .\r\n\r\n8065 من لم يقنع بما قدّر له تعنّى .\r\nهر كه قناعت نكند به آن چه تقدير شده از براي أو تعب كشد .\r\n\r\n8066 من ظنّ بك خيرا فصدّق ظنّه .\r\nهر كه گمان كند بتو خيرى را پس تصديق كن گمان أو را ، يعنى هر كه گمان كند بتو كه احسانى بكنى باو بكن باو وراست گردان گمان أو را ، يا اين كه هر خوبى را كه كسى در تو گمان كند راست گردان گمان أو را ، واگر آن در تو نباشد خود را موصوف گردان بآن ، واوّل ظاهرترست .\r\n\r\n","description":"","footnote":"","page_name":" 219 ","page_number":221},
  {"content":"\r\n\r\n\r\n8067 من رجاك فلا تخيّب امله .\r\nهر كه اميد داشته باشد ترا پس نوميد مگردان اميد أو را ، همان مضمون فقرهء سابقست بنا بر احتمال اوّل .\r\n\r\n8068 من آمن باللَّه لجأ « 1 » اليه .\r\nهر كه ايمان داشته باشد بخدا پناه برد بسوى أو ، يعنى در هر باب ، وبديگرى پناه نبرد .\r\n\r\n8069 من وثق باللَّه توكّل عليه .\r\nهر كه اعتماد داشته باشد بخدا توكّل كند بر أو ، يعنى همهء أمور خود را باو واگذارد وطلب كارگزارى آنها از أو كند .\r\n\r\n8070 من فوّض أمره إلى اللّه سدّده .\r\nهر كه واگذارد كار خود را بسوى خدا بر راه درست دارد خدا أو را .\r\n\r\n8071 من اهتدى بهدى اللّه أرشده .\r\nهر كه طلب راه راست نمايد براهنمائى خدا ارشاد كند خدا أو را ، يعنى براه درست رساند .\r\n\r\n8072 من أقرض اللّه جزاه .\r\nهر كه قرض دهد خدا را جزاى خير دهد خدا أو را .\r\n\r\n8073 من سأل اللّه أعطاه .\r\nهر كه درخواست كند از خدا عطا كند أو را .\r\n\r\n\r\n","description":"","footnote":"\r\n( 1 ) در أقرب الموارد گفته : « لجأ إلى الحصن وغيره ( كمنع ) لجأ ( بسكون الجيم ) ولجىء ( كعلم ) لجأ ( بفتح الجيم ) لاذ اليه واعتصم به » پس فتح وكسر در جيم آن درست است چنانكه در متن ملاحظه مىشود .\r\n","page_name":" 220 ","page_number":222},
  {"content":"\r\n\r\n\r\n8074 من لاحى الرّجال كثر أعداؤه .\r\nهر كه منازعه كند با مردان بسيار گردد دشمنان أو .\r\n\r\n8075 من كثر كذبه قلّ بهاؤه .\r\nهر كه بسيار باشد دروغ أو كم باشد بهاى أو ، يعنى حسن أو يا عقل أو .\r\n\r\n8076 من سالم النّاس كثر أصدقاؤه وقلّ أعداؤه .\r\nهر كه آشتى كند با مردم ، يعنى با ايشان جنگ وجدال نكند بسيار باشد دوستان أو وكم باشد دشمنان أو .\r\n\r\n8077 من عاند الحقّ لزمه الوهن .\r\nهر كه دشمنى كند با حقّ لازم أو باشد ضعف ، يعنى ضعف از مقاومت با آن ، يا سبكى وخوارى لازم أو باشد واز أو جدا نشود .\r\n\r\n8078 من استدام الهمّ غلب عليه الحزن .\r\nهر كه دايم دارد همّ را غلبه كند بر أو حزن . « حزن » بمعنى اندوهست و « همّ » نيز بتشديد ميم گاهى بهمان معنى مستعمل مىشود وبنا بر اين ممكن است كه مراد اين باشد كه اندوهى كه روى دهد بايد زود آن را از دل بدر كرد وخود را بآن نداد كه اگر كسى چنان بكند اندوه بر أو غالب مىشود وأكثر أوقات بايد كه اندوهناك بود ، زيرا كه اندوههاى دنيا بسيار ميباشد پس اگر كسى خود را بهر يك از آنها بدهد واز دل بدر نكند أكثر أوقات گرفتار اندوهى باشد ، وگاهى « همّ » بمعنى فكر وانديشه كردن كارى مستعمل مىشود وبنا بر اين ممكن است كه مراد اين باشد كه آدمي بايد كه پر در فكر وانديشهء مطالب ومقاصد وسعى وتلاش از براي آنها نباشد زيرا كه كسى كه چنين نكند ودايم در فكر وانديشهء كارى وتحصيل مطلبي ومقصدى باشد اندوه بر أو غالب شود وأكثر أوقات اندوهناك باشد زيرا كه أصل فكر وانديشهء بسيار ومشغول بودن به آنها بىاندوهى نمىباشد وهمچنين\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nسعى وتلاش از براي هر يك وأكثر آنها حاصل نمىشود واندوه آن خود ظاهرست ، وآنچه حاصل شود در محافظت آن نيز ودفع ضرر حاسدان وطالبان آن شغل وكار اندوههاى بسيار باشد پس اگر كسى خواهد كه از آنها فارغ باشد بايد كه فكر وانديشهء كارى بغير آنچه ضروري باشد بخود راه ندهد .\r\n\r\n8079 من سلا عن الدّنيا أتته راغمة .\r\nهر كه فراموش كند دنيا را ودست بردارد از آن بيايد أو را دنيا بخاك مالنده بيني خود را يعنى ذليل وخوار ، باعتبار اين كه بىسعى وتلاش أو بپيش أو آمده .\r\n\r\n8080 من تعاهد نفسه بالمحاسبة أمن فيها المداهنة .\r\nهر كه باز رسد بنفس خود بمحاسبه أيمن گردد در آن از مداهنه ، « مداهنه » بمعنى سهل انگاريست ومراد اينست كه هر كه بحساب نفس خود برسد أيمن گردد از اين كه در آن مداهنه باشد ودر أمور دينيّه وتكاليف شرعيّه سهل انگارى كند ، زيرا كه كسى كه داند كه بحساب أو مىرسند وبازخواست ميكنند مداهنه نمىكند بخلاف اين كه محاسبهء أو نكنى كه پروائى نخواهد داشت از تو وسهل انگارى خواهد كرد .\r\n\r\n8081 من يعط باليد القصيرة يعط باليد الطويلة .\r\nهر كه عطا كند بدست كوتاه ، يعنى دست كوتاه خود عطا كرده شود بدست بلند ، يعنى بقدرت حقّ تعالى ، واستعمال « دست » در بارهء حقّ تعالى بمعنى قدرت مجازيست شايع ، ودر قرآن مجيد نيز واقع شده چنانكه فرموده : «  إِنَّ الَّذِينَ يُبايِعُونَكَ إِنَّما  دست خدا بالاتر از دستهاى ايشانست » .\r\n\r\n8082 من صنع العارفة الجميلة حاز المحمدة الجزيلة .\r\nهر كه بكند احسان نيكو جمع كند ستايش عظيم را ، يعنى خلق أو را مدح وثنا كنند ونزد خدا نيز چنان باشد .\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n\r\n8083 من أغبن ممّن باع اللَّه سبحانه بغيره ؟ ! .\r\nكيست غبن دارتر از آنكه بفروشد خداى سبحانه را بغير أو ؟ ! و « غبن » در بيع بمعنى زيان كردن در آنست وفروختن آن بكمتر از قيمت آن بتفاوت فاحش ، ومراد به « فروختن حقّ تعالى بغير أو » اينست كه كسى ترك أطاعت أو كند از براي غير أو ، يا از براي خواهشى يا مطلبي از خواهشها ومطلبهاى خود ، وظاهرست كه هيچ فروشندهء غبن دارتر از چنين كسى نباشد .\r\n\r\n8084 من أخيب ممّن تعدّى اليقين إلى الشّكّ والحيرة ؟ ! .\r\nكيست زيانكارتر از آنكه تجاوز كند از يقين بسوى شكّ وحيرانى ؟ ! ظاهر اينست كه مراد به « تجاوزكننده از يقين بسوى شكّ وحيرانى » كسيست كه درگذرد از آخرت كه يقينيست از براي مطلب دنيوي كه شكّ باشد در حصول آن وحيران باشد در آن ، ونداند كه حاصل خواهد شد يا نه ؟ وظاهرست كه هيچ كس زيانكارتر از چنين كس نباشد ، وممكن است كه مراد كسى باشد كه در اعتقادات دينيّه كه يقين به آنها تواند حاصل كرد يقين حاصل نكند وبشكّ وحيرانى راضى شود « زيانكارتر نبودن كسى از أو » نيز ظاهرست .\r\n\r\n8085 من لبس الخير تعرّى من الشّرّ .\r\nهر كه بپوشد خير را برهنه گردد از شرّ ، يعنى هر كه كارهاى خير را لباس خود كند واز آن جدا نشود مانند جامهء خودش ، حقّ تعالى ببركت آن أو را توفيق دهد كه برهنه شود از شرّ ، يعنى بدى نكند چنانكه در بارهء نماز در قرآن مجيد واقع شده :\r\n اتْلُ ما أُوحِيَ إِلَيْكَ مِنَ الْكِتابِ وَ  بدرستى كه نماز منع ميكند از قبايح ومنكرات » .\r\n\r\n8086 من ملكه الجزع حرم فضيلة الصّبر .\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nهر كه مالك أو شود جزع محروم مىشود فضيلت صبر را ، مراد به « مالك شدن جزع أو را » اينست كه أو فرمان آن برد وجزع وبىتابى كند .\r\n\r\n8087 من لا أخا له لا خير فيه .\r\nهر كه برادرى نباشد از براي أو نيست خيرى در أو ، مراد برادر مؤمنيست كه أو را دوست وصديق كرده باشد . ودر بعضي نسخه‌ها « إخاء » بكسر همزه ومدّ واقع شده وبنا بر اين معنى اينست كه : هر كه برادرى « 1 » نباشد از براي أو ، يعنى رعايت برادرى ودوستى ولوازم آن نكند .\r\n\r\n8088 من لا عقل له لا ترتجيه « 2 » .\r\nهر كه عقلي نباشد از براي أو اميد مدار باو .\r\n\r\n8089 من قلّ أدبه كثرت مساويه .\r\nهر كه كم باشد أدب أو بسيار شود بديهاى أو .\r\n\r\n8090 من اقتحم لجج الشّرور لقى المحذور .\r\nهر كه ناگاه داخل شود در لجّه‌هاى شرّها ملاقاة كند آنچه را حذر باشد از آن ، « لجّه » جاى معظم آب را گويند ، ومراد اينست كه آدمي همواره بايد كه با حذر واحتياط باشد كه اگر بىپروا باشد وناگاه خود را در مهلكه‌ها اندازد ملاقاة كند زيان ونقصانى چند را كه حذر از آن بايد كرد .\r\n\r\n\r\n","description":"","footnote":"\r\n( 1 ) ياء « برادرى » ياء مصدريست زيرا ترجمهء « إخاء » است كه مرادف « مواخات » است براي اين كه هر دو مصدر قياسي باب مفاعله است .\r\n( 2 ) كذا در نسخ بياء قبل از ضمير ، پس يا فعل منفى است نه منهى چنانكه شارح ( ره ) ترجمه كرده ، ويا عود حرف علّه بجهت رفع ثقل اجتماع دو كسره شده ، ويا ياء اماله است نه ياء اصلى حرف علّه ، ويا بجهت مشاكله وازدواج با فقرهء سابقه ولاحقه از سقوط آن صرف نظر شده اگر آنها در يكجا از آن حضرت عليه السّلام صادر شده باشد واللّه أعلم .\r\n","page_name":" 224 ","page_number":226},
  {"content":"\r\n\r\n\r\n8091 من رضى بالمقدور اكتفى بالميسور .\r\nهر كه راضى شود به آن چه تقدير شده از براي أو اكتفا كند به آن چه ميسّر باشد أو را ، يعنى تواند اكتفا كرد بآن وآن كافى باشد از براي أو ، وسعى از براي زياد بر آن ضرور نباشد .\r\n\r\n8092 من كثر شططه كثر سخطه .\r\nهر كه بسيار باشد شطط أو بسيار باشد سخط أو ، « شطط » بفتح شين با نقطه وطاء بىنقطه بمعنى ظلم وستم است وبمعنى كار شاقّ دشوار نيز آمده ، و « سخط » بفتح سين بىنقطه وخاء با نقطه بمعنى خشم وغضب است ، وممكن است نيز بر معنى اوّل شطط كه مراد اين باشد كه ظالم خشم أو بسيار باشد يعنى آن صفت قبيح اين خوى زشت را نيز لازم دارد يا بالخاصيّة ويا باعتبار اين كه همواره در فكر جور وستم وگرفتن چيزى بظلم از مردم است ، وهمين كه در وقتي آن ميسّر نشود خشمناك گردد ، يا اين كه باندك چيزى كه از كسى ببيند يا بشنود خشمناك مىگردد يعنى خود را چنان مىنمايد تا بهانه ووسيلهء جور وجريمهء باشد بر أو ، وبنا بر معنى دويم ممكن است كه مراد اين باشد كه آدمي مرتكب أمور شاقّهء دشوار نبايد بشود واگر نه خشم وغضب أو بسيار شود وباين خوى زشت گرفتار گردد ، ووجه بسيار شدن خشم وغضب چنين كسى ظاهرست ومحتاج ببيان نيست .\r\n\r\n8093 من كثر كلامه كثر لغطه .\r\nهر كه بسيار باشد سخن گفتن أو بسيار باشد لغط أو ، « لغط » بسكون غين با نقطه وفتح آن نيز وطاء بىنقطه يعنى آواز مبهمى كه نتوان فهميد ، آمده ، وممكن است كه مراد اين باشد كه پر گو چنين آوازها در كلام أو بسيار باشد ، يا اين كه بىمعنى وپوچ در سخن أو بسيار باشد .\r\n\r\n","description":"","footnote":"","page_name":" 225 ","page_number":227},
  {"content":"\r\n\r\n\r\n8094 من كثرت ريبته كثرت غيبته .\r\nهر كه بسيار باشد ريبهء أو بسيار باشد غيبت أو ، « ريبه » بكسر راء بىنقطه وسكون ياء دو نقطهء زير بمعنى قلق واضطرابست وبمعنى تهمت وبدگمانى نيز آمده وبنا بر اوّل ممكن است كه مراد ترغيب در حلم وبردبارى باشد واين كه كسى كه چنان نباشد وزود از جا برآيد وقلق واضطراب كند مردم غيبت أو بسيار كنند ، وبنا بر دويم معنى اين باشد كه كسى كه بمردم بدگمان باشد ومتّهم دارد ايشان را بسيار مىشود غيبت أو مردم را ، يا اين كه كسى كه بسيار خود را در معرض تهمت آورد مثل اين كه مصاحبت با بدان وفاسقان كند بسيار مىشود غيبت مردم أو را .\r\n\r\n8095 من كثر مزاحه قلّت هيبته .\r\nهر كه بسيار شود مزاح أو كم شود هيبت أو .\r\n\r\n8096 من أفشى سرّك ضيّع أمرك .\r\nهر كه فاش كند سرّ ترا ضايع كند كار ترا .\r\n\r\n8097 من أطاع أمرك أجلّ قدرك .\r\nهر كه أطاعت كند فرمان ترا بزرگ گرداند قدر ترا ، مراد ترغيب در رعايت - كردن چنين كسيست .\r\n\r\n8098 من أراد السّلامة فعليه بالقصد .\r\nهر كه خواهد سلامتى را پس بر اوست ميانه‌روى ، يعنى ميانه روى در هر باب سبب سلامتى مىشود از آفات دنيا وآخرت .\r\n\r\n8099 من غالب الضّدّ ركب الجدّ .\r\nهر كه خواهد غلبه كند بر دشمن سوار شود جدّ را ، يعنى بايد كه كمال جدّ\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nوجهد كند ومساهله نكند كه بىآن غلبه كم ميسّر مىشود مخصوصا اين كه هرگاه دشمن آگاه شود بر كار أو أو نيز درصدد دفع أو در مىآيد ، وگاه باشد كه أو مساهله نكند بلكه مساهلهء اين را بر ضعف حمل ميكند وسبب زيادتى جرأت أو مىشود .\r\n\r\n8100 من وجد موردا عذبا يرتوى منه فلم يغتنمه يوشك ان يظمأ ويطلبه فلا يجده .\r\nهر كه بيابد جايگاه آب گوارائى كه سيراب گردد از آن پس غنيمت نشمارد آن را نزديك باشد كه تشنه شود وطلب آن كند پس نيابد آن را ، غرض اينست كه چنين نعمتها را غنيمت بايد دانست وشكر آن كرد واگر نه بجزاى آن بزودى محتاج گردد بآن ونيابد آن را ، وممكن است كه اشاره باشد از آن حضرت صلوات اللّه وسلامه عليه بأصحاب خود با اين كه شما حالا كه مرا يافته‌ايد كه سيراب مىتوانيد شد از حقايق ومعارف پس غنيمت شماريد اين را وهر مجهولي كه داريد سؤال كنيد وهر كه چنين نكند زود باشد كه تشنه شود وطلب كند مرا يا مثل مرا ونيابد .\r\n\r\n8101 من جعل ديدنه الهزل لم يعرف جدّه .\r\nهر كه بگرداند عادت خود را بازى ، شناخته نشود جدّ أو ، مراد منع از اينست كه كسى دأب وعادت خود را بازى كند در كردارها يا گفتارها واين كه هر كه چنين كند كارى را يا سخنى را كه بجدّ هم باشد نتوان شناخت وبر بازى محمول شود وضرر اين ظاهرست وحكايات در اين باب مشهورست .\r\n\r\n8102 من غالب من فوقه قهر .\r\nهر كه خواهد غلبه كند بر بالاتر از خود مغلوب گردد .\r\n\r\n8103 من تجبّر على من دونه كسر .\r\nهر كه تكبر كند بر پست‌تر از خود شكسته شود .\r\n\r\n","description":"","footnote":"","page_name":" 227 ","page_number":229},
  {"content":"\r\n\r\n\r\n8104 من استغشّ النّصيح استحسن القبيح .\r\nهر كه غش‌ّدار شمارد نصيحت‌كننده را نيكو شمارد زشت را ، يعنى غش‌ّدار شمردن أو باين مىشود كه كارهاى زشت خود را نيكو داند وباين اعتبار كسى را كه نصيحت أو كند ومنع كند أو را از آنها غش‌ّدار شمارد كه اگر قبح وزشتى كارهاى خود را داند ميداند كه أو با أو خالص است ومنع أو از راه خلوص دوستيست ، وممكن است كه ترجمهء « من استغشّ » اين باشد كه هر كه طلب غشّ كند از نصيحت كننده ، ومعنى اين باشد كه هر كه خواهد كه نصيحت‌كننده با أو غشّ كند وبر وفق هوا وهوس أو سخن گويد ومنع أو نكند پس أو نيكو شمارد زشت را ، زيرا كه اين غشّ قبيح وزشت است پس كسى كه آن را طلب كند بايد كه آن را خوب شمارد .\r\n\r\n8105 من لزم الشّحّ عدم النّصيح .\r\nهر كه لازم باشد بخيلى را نيابد نصيحت كننده را ، زيرا كه نصيحت كننده دوست ميباشد وكسى كه لازم بخيلى باشد واز آن جدا نشود كسى با أو دوست نشود .\r\n\r\n8106 من منع برّا منع شكرا .\r\nهر كه منع كند احسانى را منع كرده شود شكري را ، يعنى هرگاه كسى قادر باشد بر احسانى بكسى ومنع كند خود را از آن ونكند آنرا ، پس أو در حقيقت ضررى بخود رسانيده زيرا كه اگر ميكرد آن را أو شكر أو ميكرد ، وهرگاه نكرد أو شكر أو نكند ، پس شكر أو نقصان أو شده وآن كم نيست بلكه زيادة است بحسب دنيا وآخرت از نقصان مالي كه باو مىرسيد از كردن آن احسان اگر آن احسان بدادن مالي بود ، وممكن است كه « منع » دويم نيز بصيغهء معلوم خوانده شود وترجمه اين باشد كه : هر كه منع كند احسانى را منع كند شكري را ، وحاصل هر دو يكيست .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n\r\n8107 من صنع معروفا نال أجرا وشكرا .\r\nهر كه بكند احسانى را برسد بمزدى وشكري ، يعنى هيچ احسانى بىأجر ومزدى نيست وسبب شكري نيز مىشود .\r\n\r\n8108 من أخفر ذمّة اكتسب مذمّة .\r\nهر كه بشكند ذمّهء را يعنى عهد وپيمانى را كسب كند مذمّتى را ، يعنى مذمّتى را كه أو را كنند بسبب آن شكستن عهد وپيمان .\r\n\r\n8109 من عاند الحقّ كان اللَّه خصمه .\r\nهر كه دشمنى كند با حقّى بوده باشد خدا خصم أو ، مراد هر امر حقّيست وبه « دشمنى با آن » اين كه خواهد كه آن را زايل كند وباطل كند ، ومراد به « خصم » مدّعى ومنازعست .\r\n\r\n8110 من عدم القناعة لم يغنه المال .\r\nهر كه نيابد قناعت را توانگر نسازد أو را مال ، مراد اينست كه كسى كه قناعت دارد أو در حقيقت توانگرست هر چند مال نداشته باشد ، زيرا كه أو بهر چه ميسّر شود قناعت كند ومحتاج بمردم نشود ، وكسى كه قناعت نداشته باشد أو را مال توانگر نكند بلكه چون قانع نيست هر قدر كه داشته باشد باز در سعى وطلب زياد بر آن باشد ، وبر تقديرى كه بقدرى از مال اكتفا كند وزياد بر آن طلب نكند از براي حفظ آن وكار فرمودن آن نمىشود كه صد گونه احتياج بمردم رو ندهد وآن منافى توانگرى حقيقيست .\r\n\r\n8111 من هان عليه بذل الأموال توجّهت اليه الآمال .\r\nهر كه سهل باشد بر أو عطاى أموال رو كند بسوى أو آمال يعنى اميدها ،\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nمراد اينست كه كسى كه خواهد كه اميدها كه داشته باشد رو بسوى أو كنند وبرآيند بايد كه بذل أموال بر أو سهل باشد وبذل كند ، وكسى كه آن بر أو دشوار باشد ومضايقه كند در آن كمست كه اميدها روى بسوى أو كنند وبرآيند .\r\n\r\n8112 من غرّته الأماني كذّبته الآجال .\r\nهر كه فريب دهد أو را اميدها دروغگو برآورد أو را اجلها ، يعنى هر كه فريب دهد أو را اميدها وگمان رسيدن به آنها كند وسعى كند از براي آنها دروغگو برآورد أو را اجلها ، يعنى نمىرسد به آنها تا وقتي كه اجل أو در رسد ومعلوم شود كه آنچه گمان داشته دروغ بوده وجمعيّت « أجلها » باعتبار اشخاص است يعنى أجل هر يك از ايشان دروغگو بر آورد أو را .\r\n\r\n8113 من قوى يقينه لم يرتب .\r\nهر كه قوى باشد يقين أو قلق واضطراب نكند يعنى هر كه قوى باشد يقين أو بأحوال مبدأ ومعاد قلق واضطراب نكند در مصيبتها وآرام داشته باشد در آنها ، زيرا كه داند كه آنچه واقع شود از جانب خدا بر وفق حكمت ومصلحت باشد وصبر بر آنها موجب أجر وثواب باشد ، وآنچه از ديگران باشد حقّ تعالى تلافى آن بر وجه أحسن خواهد كرد پس در هيچ يك از آنها قلق واضطراب وجهي ندارد .\r\n\r\n8114 من عدم انصافه لم يصجب .\r\nهر كه يافت نشود انصاف أو ، يعنى انصاف نداشته باشد مصاحبت كرده نشود يعنى كسى با أو مصاحبت نكند از ترس ناانصافى أو .\r\n\r\n8115 من كثر مراؤه لم يأمن الغلط .\r\nهر كه بسيار باشد جدال أو أيمن نباشد از غلط ، ظاهر اينست كه مراد به « جدال » در اينجا بحث واعتراض بر مردمست در گفتگوها ، وممكن است كه مراد\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nجدل باصطلاح حكما باشد ، يعنى دليلي كه مبناى آن بر مقدّمات مشهوره يا مسلّمه نزد خصم باشد نه بر مقدّمات يقينيّهء برهانيّه ، وبر هر تقدير ظاهرست كه بسيار آن بىغلط نمىشود وصاحب آن از آن أيمن نبايد بود .\r\n\r\n8116 من كثر مقاله لم يعدم « 1 » السّقط .\r\nهر كه بسيار باشد سخن گفتن أو نيست نيابندهء خطا ، يعنى نمىشود كه خطا نكند .\r\n\r\n8117 من لزم الاستقامة لم يعدم السّلامة .\r\nهر كه لازم باشد استقامت را يعنى راه راست را واز آن بدر نرود نيست نيابندهء سلامت يعنى البتّه دريابد آنرا وبا آن باشد .\r\n\r\n8118 من لزم الصّمت أمن الملامة .\r\nهر كه لازم باشد خاموشى را واز آن جدا نشود أيمن باشد از سرزنش وملامت .\r\n\r\n8119 من أشفق على نفسه لم يظلم غيره .\r\nهر كه بترسد بر نفس خود ستم نكند بر غير خود ، زيرا كه در ستم بر غير خود ستم بر خود عظيمتر وبيشترست .\r\n\r\n8120 من اعتبر بتصاريف الزّمان حذر « 2 » غيره .\r\nهر كه عبرت بگيرد از تغيّرات روزگار حذر كند از غير خود ، يعنى از آزار\r\n\r\n\r\n","description":"","footnote":"\r\n( 1 ) در أقرب الموارد گفته : « عدم المال ( كعلم ) عدما ( بسكون الدال ) وعدما ( بفتح الدال ) عدمه فهو عادم والمال معدوم ويقال : ما يعدمنى هذا لامر اى ما يعدوني العدم ( بضمّ العين ) والعدم ( بضمّ العين والدال ) والعدم بفتحتين الفقدان وغلب على فقدان المال والفقر » .\r\n( 2 ) در منتهى الإرب گفته : « حذر منه ( كسمع ) حذرا محرّكة وبالكسر ومحذورة پرهيز كرد وترسيد ، حاذر نعت است از آن » در أقرب الموارد گفته : « حذره كعلم حذرا ( بكسر الحاء وسكون الذال ) وحذرا بفتحتين ومحذورة تحرّز منه » .\r\n","page_name":" 231 ","page_number":233},
  {"content":"\r\n\r\nوايذاء غير خود هر كه باشد هر چند ضعيف وپست مرتبه باشد زيرا كه از تغيّرات روزگار بعيد نيست كه بلند مرتبه گردد ودر مقام تلافى وانتقام در آيد وقطع نظر از اين نيز كسى كه از تغيّرات روزگار عبرت گيرد ميداند كه دولت ستم كننده وآزار رساننده زود تغيّر يابد وبنكبت گرفتار گردد پس از آن راه نيز حذر كند .\r\n\r\n8121 من عرف قدره لم يضع بين النّاس .\r\nهر كه بشناسد قدر خود را ضايع كرده نشود ميانهء مردم ، زيرا كه هر كه قدر ورتبهء خود را بشناسد پا از آن بيرون نگذارد ودر خور آن با مردم سلوك كند ، وهر كه چنين باشد كسى از أو آزرده نشود ودر مقام تضييع أو در نيايد بلكه همه كس رعايت أو كنند .\r\n\r\n8122 من أنس باللَّه استوحش من النّاس .\r\nهر كه انس بگيرد بخدا وحشت كند از مردم .\r\n\r\n8123 من عدته القناعة لم يغنه المال .\r\nهر كه تجاوز كند از أو قناعت توانگر نگرداند أو را مال ، مراد به « تجاوز كردن قناعت از أو » اينست كه قناعت در أو در نيايد وبگذرد از أو ودر ديگران قرار گيرد ، واين هم مضمون « من عدم القناعة لم يغنه المال » است كه چند فقره قبل از اين مذكور وشرح شد .\r\n\r\n8124 من علم أنّه مؤاخذ بقوله فليقصّر في المقال .\r\nهر كه بداند كه مؤاخذه كرده شود بسخن خود پس بايد كه كوتاه كند سخن گفتن را مراد اينست كه آدمي چنانكه مؤاخذه كرده مىشود در كردار مؤاخذه كرده مىشود در گفتار نيز ، وهرگاه اين را داند بايد كه كوتاه كند سخن گفتن را وكم گويد ، زيرا كه كمست كه سخن بسيار متضمّن أمرى نباشد كه سبب مؤاخذهء أو\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nباشد از دروغ وغلط وايذاء مردم وأمثال آنها .\r\n\r\n8125 من خلا بالعلم لم توحشه خلوة .\r\nهر كه خلوت كند با علم بوحشت نيندازد أو را هيچ خلوتى ، زيرا كه در هر خلوتى علم مؤنس اوست واز تنهائى بوحشت نمىافتد .\r\n\r\n8126 من تسلّى بالكتب لم تفته سلوة « 1 » .\r\nهر كه تسلّى شود بكتابها فوت نشود از أو هيچ تسلّى شدني « تسلّى بچيزى » فراموش‌كردن غم واندوهيست بسبب آن ، ومراد اينست كه هر كه بكتابها ومطالعهء آنها تسلّى شود أو از هر غم واندوهى به آنها تسلّى شود وهمه را فراموش كند وفراموشى اندوهى نماند كه بايد كه بكند ونكرده باشد .\r\n\r\n8127 من تفكّه بالحكم لم يعدم اللذّة .\r\nهر كه بهره بيابد بحكمتها نيست در نيابندهء لذّت ، يعنى هميشه لذّت آنها را دريابد واز كأم أو بدر نرود .\r\n\r\n8128 من كان متوكّلا لم يعدم الإعانة .\r\nهر كه بوده باشد توكّل كننده نيست در نيابندهء أعانت ، يعنى نمىشود كه أعانت ويارى حقّ تعالى را در نيابد وباو نرسد .\r\n\r\n8129 من كان حريصا لم يعدم الإهانة .\r\nهر كه بوده باشد حريص نيست در نيابندهء اهانت ، يعنى نمىشود كه در نيابد اهانت را وحرص أو اهانت أو نكند يعنى أو را خوار نكند .\r\n\r\n\r\n","description":"","footnote":"\r\n( 1 ) قرائت آن بضمّ سين نيز درست است ، در أقرب الموارد گفته : « السلوة والسلوة بالفتح والضمّ السلوّ ، يقال : أسقيتنى سلوة من نفسك اى رأيت منك ما سلوت به عنك » نگارنده در تعليقات زاد السالك مطالب نفيسى در اين موضوع تحت عنوان « صحبت داشتن با كتاب » ياد كرده است هر كه طالب باشد به آنجا مراجعه كند ( ص 41 - 51 ) .\r\n","page_name":" 233 ","page_number":235},
  {"content":"\r\n\r\n\r\n8130 من قطع معهود احسانه قطع اللَّه موجود امكانه .\r\nهر كه ببرد معهود احسان خود را ، يعنى احسانى را كه عادت بآن كرده باشد ببرد خدا موجود امكان أو را ، يعنى متمكّن ساختن أو را بر احسان كه موجودست در أو يعنى حقّ تعالى بجزاى آن بريدن أو قدرت واستطاعت احسان كه باو داده وبالفعل موجودست در أو ببرد از أو ، وچنان كند كه ديگر قادر بر آن نباشد .\r\n\r\n8131 من كان متواضعا لم يعدم الشّرف .\r\nهر كه بوده باشد تواضع كننده نيست در نيابندهء شرف ، يعنى البتّه شرف وبلندى مرتبه را دريابد وبرسد بآن ، ومراد تواضع وفروتنى كردن در درگاه حقّ تعالى است وبا خلق نيز .\r\n\r\n8132 من كان متكبّرا لم يعدم التّلف .\r\nهر كه بوده باشد تكبركننده نيست در نيابندهء تلف ، يعنى نمىشود كه در نيابد تلف عزّت وشرف خود را .\r\n\r\n8133 من أساء إلى نفسه لم يتوقّع منه جميل .\r\nهر كه بد كند بسوى نفس خود توقّع داشته نمىشود از أو نيكوئى ، يعنى قابل اين نيست كه كسى توقّع نيكوئى از أو داشته باشد ، زيرا كه نيكو كردن با نفس خود ضرورترست از همهء نيكوئيها ، پس كسى كه آن را نكند توقّع نيكوئى ديگر از أو نمىتوان داشت .\r\n\r\n8134 من أساء إلى أهله لم يتّصل به تأميل .\r\nهر كه بد كند بسوى أهل خود پيوسته نشود باو اميدى ، يعنى قابل اين نيست كه ديگرى از أو اميد احسان داشته باشد ، زيرا كه احسان باهل خود ضرورترست از احسان بديگران ، پس كسى كه با أهل خود بد كند ديگرى باو چه اميد احسانى داشته باشد ؟ ! .\r\n\r\n","description":"","footnote":"","page_name":" 234 ","page_number":236},
  {"content":"\r\n\r\n\r\n8135 من كثر باطله لم يتبع حقّه .\r\nهر كه بسيار باشد باطل أو پيروى كرده نمىشود حقّ أو ، يعنى اگر گاهى حقّى گويد يا كند مردم پيروى آن نمىكنند بسبب گمان اين كه آن هم مثل ساير باطلهاى أو خواهد بود .\r\n\r\n8136 من كثر نفاقه لم يعرف وفاقه .\r\nهر كه بسيار باشد نفاق أو دانسته نمىشود وفاق أو ، « نفاق » اينست كه باطن كسى با ظاهر موافق نباشد ودر ظاهر با كسى اظهار دوستى كند ودر باطن چنان نباشد ، ومراد اينست كه كسى كه نفاق أو بسيار باشد ومردم اين معنى را از أو يافته باشند اگر گاهى با كسى موافق ودوست باطني شود اين دانسته نمىشود از أو وآن كس اعتماد بر أو نمىتواند كرد بلكه هر چه كند از آثار وامارات دوستى گمان مىرود كه از روى نفاق باشد مثل ساير نفاقهاى أو .\r\n\r\n8137 من كثر سخطه لم يعرف رضاه .\r\nهر كه بسيار باشد خشم أو شناخته نمىشود خشنودى أو ، يعنى اگر گاهى از كسى خشنود وراضى باشد شناخته نمىشود اين معنى از أو ، يعنى اعتمادي بر آن نتوان كرد زيرا كه چون عادت أو خشم وغضب است بعيد نيست از أو كه با وجود اين خشنودى ورضا در حال لمحهء ديگر باندك سببي خشمناك گردد پس كسى كه خواهد كه اعتماد بر أو كنند بايد كه رضا وخشنودى وهمچنين أمثال آنرا ملكهء خود گرداند تا مردم بر أو اعتماد كنند .\r\n\r\n8138 من كثرت أدواؤه لم يعرف شفاؤه .\r\nهر كه بسيار باشد بيماريهاى أو شناخته نشود شفاى أو ، ممكن است كه مراد اين باشد كه كسى كه بيمار بسيار شود شفاى أو شناخته نمىشود بلكه همين كه از بيماريى شفا يافت هنوز در ضعف ونقاهت آنست كه بيمارى ديگر عارض مىشود\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nپس هميشه أو بيمار مىنمايد ، وغرض از اين ممكن است كه تشبيه حال گنهكار باشد ببيمار در اين كه اگر گناهى را ترك كند تا قرار واستقرارى بر ترك گناه بالكليّه نگيرد أو پاك نشود از گناه ، چه اگر بعد از آن نيز گناه ديگر كند وهمچنين پس هنوز اگر آن گناه سابق در أو باشد كه بگناه ديگر مبتلا گردد ، پس هميشه أو گنهكار نمايد ودر حكم آن باشد مانند كسى كه بعد از هر بيماريى باندك فاصلهء بيمار شود كه در ما بين بيماريها نيز در حكم بيمار باشد وشفاى أو دانسته نشود .\r\n\r\n8139 من غلب عليه غضبه تعرّض لعطبه .\r\nهر كه غلبه كند بر أو خشم أو متعرّض هلاك خود گردد يعنى در عرضهء آن در آيد ، زيرا كه با غلبهء غضب هيچ دور نيست كه كارى كند كه باعث هلاكت اخروى أو گردد بلكه گاهى دنيوي نيز .\r\n\r\n8140 من غلبت عليه شهوته لم تسلم نفسه .\r\nهر كه غلبه كند بر أو خواهش أو سالم نماند نفس أو .\r\n\r\n8141 من أبطأ به عمله لم يسرع به نسبه .\r\nهر كه درنگ كند باو عمل أو شتاب نكند باو نسب أو ، يعنى هر كه عمل أو أو را بنجات ورستگارى نرساند نسب أو هر چند بلند باشد نرساند أو را بآن ، وحاصل اين كه از براي نجات ورستگارى ورسيدن بمراتب بلند اخروى عمل نيك بايد ونسب بلند سودى ندهد .\r\n\r\n8142 من وضعه دناءة أدبه لم يرفعه شرف حسبه .\r\nهر كه پست كند أو را پستى أدب أو بلند نكند أو را شرف حسب أو ، « حسب » در مشهور مزايائى را گويند كه در آدمي باشد بسبب كمالات خود ، وبعضي از أهل لغت بمعنى آنچه بشمارد آدمي از مفاخر پدران خود نيز گفته‌اند ، ومراد اينست كه كسى كه أدب أو پست باشد پستى أدب أو چنان مرتبهء أو را پست ودنى كند كه\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nهر چند شرف وبلندى مرتبهء حسب داشته باشد آن شرف حسب أو أو را بلند نكند وبا وجود آن در پستى ودنائت باشد .\r\n\r\n8143 من أعطى الدّعاء لم يحرم الإجابة .\r\nهر كه عطا كرده شود دعا را ، يعنى توفيق آن يابد وبكند محروم نمىگردد از أجابت ، يعنى هرگاه با شرايط آن باشد .\r\n\r\n8144 من أعطى الاستغفار لم يحرم المغفرة .\r\nهر كه عطا كرده شود استغفار ، يعنى طلب آمرزش وتوفيق آن يابد وبكند محروم نمىگردد از آمرزش ، واين هم هرگاه با شرايط آن باشد كه توبه وپشيمانى از خلوص قلبست .\r\n\r\n8145 من ألهم الشّكر لم يعدم الزّيادة .\r\nهر كه ملهم شود شكر را ، يعنى در دل أو افتد آن وبكند آن را نيست در نيابندهء زيادتى ، يعنى نمىشود كه درنيابد زيادتى نعمت را ، بلكه البتة دريابد آن را وبرسد بآن .\r\n\r\n8146 من أحبّنا بقلبه ، وكان معنا بلسانه ، وقاتل عدوّنا بسيفه ، فهو معنا في الجنّة في درجتنا .\r\nهر كه دوست دارد ما را بدل خود ، وبوده باشد با ما بزبان خود ، وجنگ كند با دشمن ما بشمشير خود ، پس أو با ماست در بهشت در درجهء ما .\r\n\r\n8147 من أحبّنا بقلبه ، وأعاننا بلسانه ، ولم يقاتل معنا بيده ، فهو معنا في الجنّة دون درجتنا .\r\nهر كه دوست دارد ما را بدل خود ، ويارى كند ما را بزبان خود ، وجنگ نكند همراه ما بدست خود ، پس أو با ماست در بهشت در درجهء پست‌تر از درجهء ما .\r\n\r\n","description":"","footnote":"","page_name":" 237 ","page_number":239},
  {"content":"\r\n\r\n\r\n8148 من أعطى التّوبة لم يحرم القبول .\r\nهر كه عطا كرده شود توبه را ، يعنى توفيق توبه بيابد وبكند محروم كرده نشود از قبول يعنى البتة توبهء أو قبول بشود ، ومراد به « توبه » پشيمانى از گناهست از خلوص قلب ، ولازم اينست « 1 » كه ديگر قصد كردن آن نداشته باشد وعزم اصرار بر ترك آن داشته باشد واگر نه در حقيقت پشيمان نخواهد بود .\r\n\r\n8149 من أخلص العمل لم يعدم المأمول .\r\nهر كه خالص گرداند عمل را از براي خدا نباشد نيابندهء اميد داشته شده ، يعنى البتة دريابد آنچه را اميد دارد از اجر آن عمل .\r\n\r\n8150 من خالط النّاس ناله مكرهم .\r\nهر كه آميزش كند با مردم برسد باو مكر ايشان .\r\n\r\n8151 من اعتزل النّاس سلم من شرّهم .\r\nهر كه كناره كند از مردم سالم باشد از شرّ ايشان .\r\n\r\n8152 من لانت عريكته وجبت محبّته .\r\nهر كه نرم باشد خوى أو ثابت شود دوستى أو ، يعنى قرار گيرد در دلها .\r\n\r\n8153 من حسنت خليقته طابت عشرته .\r\nهر كه نيكو باشد خلق أو نيكو باشد مخالطت ومعاشرت أو .\r\n\r\n8154 من أكثر مسئلة النّاس ذلّ .\r\nهر كه بسيار كند سؤال از مردم را خوار گردد ، مراد به « سؤال » درخواست حاجتي است از ايشان از مال وغير آن .\r\n\r\n\r\n","description":"","footnote":"\r\n( 1 ) يعنى لازمهء توبهء حقيقي اينست كه بار ديگر قصد بجا آوردن آن امر كه از آن توبه ميكند نداشته باشد ( تا آخر ) .\r\n","page_name":" 238 ","page_number":240},
  {"content":"\r\n\r\n\r\n8155 من صان نفسه عن المسائل جلّ .\r\nهر كه نگاهدارد نفس خود را از سؤالها بزرگ گردد .\r\n\r\n8156 من ساء خلقه عذّب نفسه .\r\nهر كه بد باشد خوى أو عذاب كند نفس خود را ، يعنى هميشه أو را در آزار وغم واندوه داشته باشد .\r\n\r\n8157 من ساء أدبه شان حسبه .\r\nهر كه بد باشد أدب أو زشت گردد حسب أو « 1 » يعنى بسبب آن مزايا وفضايلى كه داشته باشد زشت گردد وزيبا نمىنمايد .\r\n\r\n8158 من خاف اللَّه لم يشف غيظه .\r\nهر كه بترسد از خدا شفا ندهد خشم خود را ، يعنى بايذاء وآزار آن كسى كه غضبناك شده بر أو .\r\n\r\n8159 من خالط النّاس قلّ ورعه .\r\nهر كه آميزش كند با مردم كم شود پرهيزگارى أو .\r\n\r\n8160 من ملكته الدّنيا كثر صرعه .\r\nهر كه مالك أو شود دنيا بسيار شود افتادن أو ، يعنى در گناهان وزيان وخسران اخروى .\r\n\r\n\r\n","description":"","footnote":"\r\n( 1 ) گويا شارح ( ره ) توهم كرده كه « ساء » و « شان » لازم است بنا بر اين « أدب » و « حسب » را مرفوع خوانده تا فاعل آنها باشد در صورتي كه هر دو متعدّى هستند وفاعل آنها ضميري است كه بلفظ « من » بر مىگردد و « أدب » و « حسب » هر دو مفعول به « ساء » و « شان » است وضمير متّصل به آنها رابط است ومعنى اين است كه « هر كه أدب خود را بد كند حسب خود را زشت گرداند » .\r\n","page_name":" 239 ","page_number":241},
  {"content":"\r\n\r\n\r\n8161 من كتم سرّه كانت الخيرة بيده .\r\nهر كه بپوشد سرّ خود را بوده باشد اختيار بدست أو ، مراد ترغيب در پوشانيدن اسرار ومكنونات وعزمهاى ضمير خود است واين كه هر كه عزم خود را بپوشاند اختيار بدست اوست اگر خواهد ميكند واگر نخواهد نمىكند بخلاف اين كه فاش كند كه گاهى لازم مىشود كردن آن هر چند پشيمان شده باشد از آن ، وگاهى مانع ميشوند أو را از آن هر چند ضرور باشد كردن آن از براي أو ، ومراد پوشيدن از غير كسيست كه ضرور شود اظهار باو مثل دوست عاقلى كه مشورت كند با أو ، وممكن است كه شامل قول نيز باشد ، يعنى هر كه سخن مستور خود را اظهار نكرد اختيار دارد اگر خواهد مىگويد واگر نخواهد نمىگويد ، وهرگاه اظهار كند ديگر نمىتواند كتمان كرد ، تير از كمان در رفت ، حرف از دهان در آمد گرد جهان برآمد .\r\n\r\n8162 من قارن ضدّه ضني جسده .\r\nهر كه همراه باشد با دشمن خود بگدازد بدن أو ، مراد منع از مصاحبت وهمراهى با دشمنست ، واين كه آن باعث گداختن ولاغرشدن بدنست بسبب اندوهها وكدورتها كه از همراهى با أو رو دهد .\r\n\r\n8163 من شرفت نفسه كثرت عواطفه .\r\nهر كه شريف وبلند مرتبه باشد نفس أو بسيار باشد احسانهاى أو ، يعنى احسان بسيار بكند بمردم .\r\n\r\n8164 من كثرت عوارفه كثرت معارفه .\r\nهر كه بسيار باشد عطاياى أو بسيار باشد آشنايان أو ، زيرا كه مردم رغبت ميكنند در آشنائى با أو وسعى ميكنند در آن .\r\n\r\n8165 من أعجبته آراؤه غلبته أعداؤه .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\nهر كه بعجب وخودبينى اندازد أو را رأيهاى أو يا خوش آيد أو را رأيهاى أو غلبه كنند بر أو دشمنان أو ، مراد منع از اعتماد كردن بر رأيهاى خودست ومنفرد بودن در رأى ومشورت نكردن با عقلا ، واين كه هر كه چنين باشد نمىشود كه خطا نكند ودشمنان بر أو غلبه نكنند .\r\n\r\n8166 من جانب الاخوان على كلّ ذنب قلّ أصدقاؤه .\r\nهر كه دورى كند از برادران بسبب هر گناهى كم گردد دوستان أو ، مراد اينست كه بسيارى از گناهان را بايد از برادران گذرانيد وبسبب آنها دورى از ايشان نكرد ، واگر نه كم گردد دوستان اين كس ، زيرا كه كم كسى باشد كه در آشنائى ودوستى از أو گناهى وتقصيري واقع نشود .\r\n\r\n8167 من قعد به حسبه نهض به أدبه .\r\nهر كه بنشاند أو را حسب أو برخيزاند أو را أدب أو ، مراد ترغيب در ادبست واين كه كسى كه بنشاند أو را حسب أو ، يعنى فضيلتى وكمالى نداشته باشد كه باعث بلندى مرتبهء أو باشد همين كه با أدب باشد أدب أو أو را برخيزاند وبلندمرتبه گرداند ، وظاهر اينست كه مراد به « أدب » در اين فقرات مباركه اينست كه هر كس قدر وپايهء خود را داند واز آن تجاوز نكند وبا هر كس بقدر مرتبهء أو سلوك كند وتعظيم وتكريم نمايد .\r\n\r\n8168 من أخّره عدم أدبه لم يقدّمه كثافة حسبه .\r\nهر كه پس اندازد أو را نداشتن أدب أو پيش نيندازد أو را سنگينى حسب أو ، يعنى هرگاه كسى بىادب باشد وبسبب آن مرتبهء أو در شرف پس افتد از مراتب ديگران هر چند حسب أو سنگين وعظيم باشد حسب أو مرتبهء أو را مقدّم نگرداند ، حسبي كه با أدب نباشد باعث شرفى نشود .\r\n\r\n","description":"","footnote":"","page_name":" 241 ","page_number":243},
  {"content":"\r\n\r\n\r\n8169 من لزم الطّمع عدم الورع .\r\nهر كه ملازم باشد طمع را درنيابد پرهيزگارى را ، مراد طمع در دنيا وحرص در آنست وظاهرست كه كسى كه لازم باشد آنرا وجدا نشود از آن پرهيزگارى را در نيابد ، وممكن است كه مراد مطلق طمع از غير خدا باشد ومراد در نيافتن پرهيزگارى كامل باشد ، واين كه پرهيزگارى كامل اينست كه كسى طمع از غير خدا أصلا نداشته باشد .\r\n\r\n8170 من راقه زبرج الدّنيا ملكته الخدع .\r\nهر كه خوش آيد أو را زينت دنيا مالك شود أو را فريبها يعنى فريبهاى دنيا .\r\n\r\n8171 من علم ما فيه ستر على أخيه .\r\nهر كه بداند آنچه را در اوست بپوشد بر برادر خود ، مراد اينست كه كسى كه عيب برادر مؤمن خود را نپوشد واظهار كند گوئيا نمىداند عيبهايى را كه در خودش باشد كه اگر داند آنها را بايد كه شرم كند وچنانكه عيب خود را مىپوشد عيب ديگران را هم پوشد .\r\n\r\n8172 من خشع قلبه خشعت جوارحه .\r\nهر كه فروتنى كند دل أو فروتنى كند اعضاى أو ، مراد اينست كه هر كه در دل أو ترس حق تعالى باشد وفروتنى كند از براي أو البتة اعضاى ديگر أو نيز فروتنى كنند از براي أو باقامت طاعات وعبادات از روى خضوع وافتادگى ، وهر كه چنين نكند اين نشان اينست كه نعوذ باللّه در دل ترس از خدا ندارد ودل أو نيز فروتنى نمىكند از براي أو .\r\n\r\n8173 من أحبّنا بقلبه وأبغضنا بلسانه فهو في الجنّة .\r\nهر كه دوست دارد ما را بدل خود ودشمن دارد ما را بزبان خود پس أو\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nدر بهشت است ، « دشمن دارد بزبان » يعنى اظهار دشمنى ما كند بزبان بسبب تقيّه وترس از مخالفين .\r\n\r\n8174 من رعى الأيتام رعى في بنيه .\r\nهر كه رعايت كند يتيمان را رعايت كرده شود در پسران خود ، يعنى حق تعالى بتلافى آن چنان كند كه أولاد أو بعد از أو رعايت كرده شوند .\r\n\r\n8175 من اعتزّ بغير اللَّه ذلّ .\r\nهر كه عزيز گردد بغير خدا خوار گردد .\r\n\r\n8176 من اهتدى بغير هدى اللَّه سبحانه ضلّ .\r\nهر كه طلب راهنمائى كند بغير راهنمائى خداى كه پاكست أو گمراه شود .\r\n\r\n8177 من فعل الخير فبنفسه بدأ .\r\nهر كه بكند خيرى را پس بنفس خود ابتدأ كرده ، مراد خيريست كه احسان بغير باشد ، ومراد اينست كه آن هر چند احسان بغيرست در حقيقت أصل آن احسان بخودست واحسان بغير تابع آنست ، زيرا كه اجر وثواب اخروى آن كه احسان عمده است از براي خودش است ونفع دنيوي آن از براي غيرست ، واين در برابر آن چه قدر دارد ؟ ! پس « ابتدأ كردن أو بخود » باعتبار اينست كه احسانى كه بخود كرده بحسب شرف مقدّمست بر احسان بغير ، وممكن است كه باعتبار اين باشد كه همين كه عزم كردن آن كند اجر وثواب آنرا براي أو مىنويسند واحسان بغير وقتي مىشود كه آن كرده شود .\r\n\r\n8178 من فعل الشّرّ فعلى نفسه اعتدى .\r\nهر كه بكند بدى را پس بر نفس خود ستم كرده ، يعنى هر چند بدى كه كند ستم بر غير باشد آن در حقيقت ستم بر خودست ، زيرا كه ستم بر غير ضررى باشد دنيوي\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nكه بإزاء آن اجر وثواب اخروى باشد واز براي خود عذاب وعقاب اخروى خالص باشد اگر ضرر دنيوي هم با آن نباشد وظاهرست كه در حقيقت اين ستم است نه آن .\r\n\r\n8179 من خالف هواه أطاع العلم .\r\nهر كه مخالفت كند خواهش خود را پيروى كرده علم ودانائى را .\r\n\r\n8180 من عصى غضبه أطاع الحلم .\r\nهر كه نافرمانى كند خشم خود را فرمان برده حلم وبردبارى را .\r\n\r\n8181 من رضى بقسمه لم يسخطه « 1 » أحد .\r\nهر كه راضى باشد بنصيب خود ناخوش نمىدارد أو را كسى ، بلكه محبوب همه كس باشد ، وممكن است كه « يسخطه » بضمّ ياء وكسر خاء خوانده شود از باب افعال ، وترجمه اين باشد كه : غضبناك نمىگرداند أو را كسى ، يا باعتبار اين كه كسى با أو بدى نكند كه غضبناك گرداند أو را ، ويا باعتبار اين كه هر كسى بدى كند با أو صبر كند ومزد آن را از خدا خواهد .\r\n\r\n8182 من رضى بحاله لم يعتوره الحسد .\r\nهر كه راضى باشد بحال خود بنوبت فرا نمىگيرد أو را رشك ، يعنى پياپى بر شك وحسد مردم گرفتار نخواهد شد ، زيرا كه رشك وحسد كسى بر كسى از براي اينست كه چرا أو چنان باشد ومن نباشم ، هرگاه بحال خود راضى وخشنود باشد ديگر رشك بر كسى نبرد .\r\n\r\n8183 من لم يتحلّم لم يحلم .\r\nهر كه ندارد خود را بر بردبارى بردبار نشود ، مراد اينست كه كسى حليم وبردبار نشود مگر باين كه در ابتدأ چندى خود را بزور بر آن دارد وخشم وغضبى\r\n\r\n\r\n","description":"","footnote":"\r\n( 1 ) در أقرب الموارد گفته : « سخطه وعليه ( كعلم ) سخطا غضب ولم يرض » .\r\n","page_name":" 244 ","page_number":246},
  {"content":"\r\n\r\nكه رو دهد بقهر فرو خورد تا بتدريج اين معنى در أو راسخ شود وملكهء أو گردد وبمرتبهء رسد كه فرو خوردن خشم بر أو گوارا گردد كه آن حقيقت حلم وبردباريست .\r\n\r\n8184 من لم يتعلّم لم يعلم .\r\nهر كه تعليم نگيرد عالم نگردد ، يعنى عالم شدن بي اين نمىشود كه در ابتدأ تعليم گرفته شود از ديگران ، وبزور فكر خود عالم نمىتوان شد ومراد به « تعليم گرفتن » اعمّ از تعليم گرفتن از وحى والهام است ، پس حكم شامل أنبيا وأئمة عليهم السلام نيز باشد .\r\n\r\n8185 من لم يملك لسانه يندم .\r\nهر كه مالك نباشد زبان خود را پشيمان گردد .\r\n\r\n8186 من لم يرحم لم يرحم .\r\nهر كه رحم نكند رحم كرده نشود .\r\n\r\n8187 من لم يرتدع يجهل .\r\nهر كه باز نايستد ، يعنى از معاصي ، جاهل باشد ، يعنى در حقيقت جاهل ونادان باشد ، واگر عالم باشد علم أو در حقيقت علم نباشد ، بلكه داخل جهل باشد ، علم آنست كه با عمل باشد .\r\n\r\n8188 من لم يتفضّل لم ينبل .\r\nهر كه تفضل وعطا نكند نجيب نباشد ، يا با فطنت وذكا نباشد .\r\n\r\n8189 من سلا عن المسلوب كان لم يسلب .\r\nهر كه فراموش كند آنچه را برده شود از أو بمنزلهء اينست كه برده نشده از أو ، مراد اينست كه هرگاه مال كسى را بزور ببرند بايد كه فراموش كند آنرا ،\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nيعنى صبر كند وانگار كند كه نداشته آنرا ، چه هرگاه چنين كند خواهد بود بمنزلهء كسى كه نبرده باشند چيزى از أو ، يعنى قلق واضطرابى نخواهد داشت وباعث شماتت دشمنان نخواهد شد .\r\n\r\n8190 من صبر على النكبة كأن لم ينكب .\r\nهر كه صبر كند بر نكبت يعنى مصيبت ، بمنزلهء اينست كه مصيبت زده نشده ، چنانكه در فقرهء سابق مذكور شد .\r\n\r\n8191 من لم ينجه الحقّ أهلكه الباطل .\r\nهر كه نجات ندهد أو را حقّ هلاك گرداند أو را باطل ، ظاهر اينست كه مراد بيان اين باشد كه نجات ورستگارى همين در دين حق باشد ودين باطل البتة هلاك گرداند ، پس كسى كه نجات ندهد أو را دين حق باعتبار اين كه بر دين حق نباشد البتة هلاك گرداند أو را باطل ، زيرا كه هر كه بر حق نباشد بر دين باطل باشد وآن هلاك گرداند أو را .\r\n\r\n8192 من لم يهده العلم أضلّه الجهل .\r\nهر كه راه ننمايد أو را علم ودانائى گمراه گرداند أو را جهل وناداني ، ظاهر در اينجا نيز بر قياس فقرهء سابق اينست كه مراد اين باشد كه راهنما بغير علم نباشد وجهل البتة گمراه گرداند پس كسى كه علم راه ننمايد أو را باعتبار اين كه علم نداشته باشد پس البتة جهل أو را گمراه گرداند واحتمالات ديگر نيز در اين دو فقرهء مباركه بخاطر مىرسد نهايت چون خالى از دوريى نيست متعرّض ذكر آنها نمىشود واللّه تعالى يعلم .\r\n\r\n8193 من لم يسس نفسه أضاعها .\r\nهر كه سياست نكند نفس خود را ضايع گرداند أو را ، « سياست » چنانكه\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nمكرّر مذكور شد بمعنى امر ونهى كردنست وظاهرست كه كسى كه امر ونهى نفس خود نكند نفس أو بصلاح نيايد وبر وفق هوا وهوس خود كار كند وضايع گردد .\r\n\r\n8194 من لم يشكر النّعمة عوقب بزوالها .\r\nهر كه شكر نكند نعمت را جزا داده مىشود بزايل شدن آن .\r\n\r\n8195 من لم ينجه الصّبر أهلكه الجزع .\r\nهر كه نجات ندهد أو را صبر هلاك گرداند أو را جزع ، مراد اينست كه سبب نجات ورستگارى دنيوي واخروى در مصيبتها صبر وشكيبائيست پس هر كه صبر أو را در آنها نجات ندهد باعتبار اين كه صبر نكند جزع وقلق واضطراب أو را هلاك گرداند در دنيا بسبب تعب وزحمت وسبكى وخفّت كه لازم آنها باشد ، وهمچنين شماتت اعدا ودشمنان چنانكه مكرّر مذكور شد ، ودر آخرت بسبب حبط اجر وثواب بلكه تحصيل وزر وعقاب .\r\n\r\n8196 من لم يصلحه الورع أفسده الطّمع .\r\nهر كه اصلاح نكند أو را پرهيزگارى فاسد گرداند أو را طمع ، مراد اينست كه نفس آدمي مايلست بطمع در دنيا وحرص در آن ، واين سبب فساد دين ودنياي أو مىگردد مگر كسى كه أو را ورع وپرهيزگاريى باشد كه آن مانع گردد أو را از طمع ، واصلاح حال أو كند .\r\n\r\n8197 من لم يتعرّض للنّوائب تعرّضت له النّوائب .\r\nهر كه متعرّض مصيبتها نشود متعرّض أو شود مصيبتها ، مراد اينست كه پيش از نزول مصيبتها بايد كه متعرّض آنها شد وبصدد دفع آنها در آمد بتوسّل بدرگاه حق تعالى وتضرّع ودعا وتصدّق وأمثال آنها كه اگر آدمي پيشتر متعرّض دفع آنها نشود آنها متعرّض آدمي ميشوند وبر أو وارد مىگردند وبعد از ورود ونزول\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nآنها دفع آنها نمىتوان كرد .\r\n\r\n8198 من راقب العواقب أمن المعاطب .\r\nهر كه نگهبانى كند عاقبتها را أيمن گردد از مهلكه‌ها ، مراد به « نگهبانى عاقبتها » اينست كه پيش از كردن كارها تأمّل كند در عاقبت آنها بحسب دنيا وآخرت وهر چه عاقبت آن را بد داند نكند .\r\n\r\n8199 من لم يعط قاعدا لم يعط قائما .\r\nهر كه عطا نكند نشسته عطا كرده نشود ايستاده ، يعنى كسى كه در وقت توانگرى كه نشسته از سعى وطلب ومحتاج بآن نيست عطا نكند بمحتاجان ودرويشان اگر فقير ومحتاج شود وبرخيزد از براي سعى وطلب ، حق تعالى نيز بجزاى آن سلوك أو أو را عطا نكند ، وممكن است كه « يعط » در اوّل نيز بفتح طا خوانده شود مانند دوّم وترجمه اين باشد كه : هر كه عطا كرده نشود نشسته عطا كرده نشود ايستاده ، وبنا بر اين ظاهر آن منع از مطلق طلب وسعى است ، واين كه هر كه بىسعى وطلب عطا كرده نشود با آنها نيز عطا كرده نشود پس سعى وطلب را سودى نباشد نهايت بقرينهء اخبار وأحاديث ديگر بايد كه حمل شود بر منع از سعى وطلب زياد ، واين كه هر چه مقدّر نشده از براي أو هرگاه عطا كرده نشود آن را نشسته عطا كرده نشود ايستاده نيز ، پس سعى وطلب زياد در آنها سودى ندارد ، واللّه تعالى يعلم .\r\n\r\n8200 من لم يعط قاعدا منع قائما .\r\nهر كه عطا نكند نشسته ، منع كرده شود ايستاده ، اين همان مضمون فقرهء سابقست ، وتفاوت در لفظ « لم يعط » و « منع » است كه هر دو بيك معنى است وهر يك را بايد كه در مقامي فرموده باشد ومؤلف جمع كرده باشد و « يعط » در اينجا نيز بفتح طا خوانده مىتواند شد يعنى : هر كه عطا كرده نشود نشسته ، مانند فقرهء سابق ، ودر بعضي نسخه‌ها اين فقره نيست .\r\n\r\n","description":"","footnote":"","page_name":" 248 ","page_number":250},
  {"content":"\r\n\r\n\r\n8201 من لم تقوّمه الكرامة قوّمته الإهانة .\r\nهر كه راست نگرداند أو را كرامت راست گرداند أو را اهانت ، « كرامت » بمعنى جود واحسانست يا عزيز وگرامى بودن ، و « اهانت » بمعنى خوار گردانيدنست ومراد اينست كه : هر كه بدى كند وأو را بنيكى راست نتوانى كرد علاج أو اهانت است باهانت راست مىگردد ، يا اين كه حق تعالى أو را خوار خواهد گردانيد وآن وقت راست مىگردد وترك بدى ميكند .\r\n\r\n8202 من لم يصلحه حسن المداراة أصلحه سوء المكافاة .\r\nهر كه اصلاح نكند أو را نيكوئى مدارا ، اصلاح ميكند أو را بدى مكافات ، اين هم نزديك بمضمون فقرهء سابقست ومراد اينست كه : هر كه بدى كند وبمداراى نيكو اصلاح نشود بايد كه أو را بمكافات بدى أو ببدى اصلاح كرد ، يا اين كه حق تعالى بدى أو را بمكافات بد كند وآن وقت بصلاح گرايد .\r\n\r\n8203 من لم يدع وهو محمود يدع وهو مذموم .\r\nهر كه وانگذارد وحال آنكه محمود يعنى ستوده شده باشد واگذارد وحال آنكه مذموم يعنى مذمّت كرده شده باشد ، ممكن است كه مراد نزديك مضمون فقره‌هاى سابق باشد واين كه هر كه ترك بدى نكند ، يعنى در حالي كه محمود باشد يعنى بي اين كه مضطرّ شود بسبب اهانت يا بدى مكافات ترك دهد آن را در حالي كه مذموم باشد يعنى در وقتي كه مضطرّ گردد بآن بسبب اهانت يا مكافات بد ، وممكن است كه مراد واگذاشتن مالي باشد ومراد به « واگذاشتن در حالي كه محمود باشد » بذل وصرف آن در وجوه خيرات ومبرّات باشد ، وبه « واگذاشتن در حالي كه مذموم باشد » واگذاشتن آن بمرگ باشد بي اين كه توشهء آخرتى از آن از براي خود برداشته باشد .\r\n\r\n","description":"","footnote":"","page_name":" 249 ","page_number":251},
  {"content":"\r\n\r\n\r\n8204 من لم يسمح وهو محمود سمح « 1 » وهو ملوم .\r\nهر كه جود نكند وحال آنكه محمود باشد جود كند وحال آنكه ملوم باشد يعنى ملامت كرده شده باشد ، ظاهر اين معنى دوّم است كه در فقرهء سابق مذكور شد وحمل اين بر معنى اوّل خالى از دوريى نيست .\r\n\r\n8205 من لم يحسن الاستعطاف قوبل بالاستخفاف .\r\nهر كه نداند استعطاف را برابر كرده مىشود باستخفاف ، « استعطاف » بمعنى طلب مهربانى كردنست وظاهر اينست كه در اينجا مراد أصل مهربانى كردنست وطلب منظور نيست ، و « استخفاف » بمعنى خوار وسبك گردانيدنست ومراد اينست كه هر كه نداند مهربانى كردن را ، يعنى نداند قدر مهربانى كردن با أو را وباين باصلاح نيايد وترك بدى ودشمنى نكند برابر كرده مىشود باستخفاف ، يعنى بايد كه در برابر اين صفت أو ومقابل آن استخفاف كرد أو را ، يعنى خوار وسبك كرد تا باصلاح آيد ، يا اين كه آن بجزاى اين خوار وسبك خواهد شد .\r\n\r\n8206 من لم يحسن الاقتصاد أهلكه الاسراف .\r\nهر كه نداند ميانه روى را يا خوب نكند ميانه روى را هلاك گرداند أو را اسراف ، مراد مذمّت كسى است كه ميانه روى را نداند يا خوب نكند ومايل باسراف باشد باين كه اسراف أو را هلاك مىگرداند ، يعنى باعث هلاكت وزيان وخسران دنيوي واخروى أو مىگردد ، وامّا آنكه از ميانه روى مايل ببخل وتنگ‌گيرى باشد پس أو نيز مذموم است نهايت در اين فقرهء مباركه متعرّض أو نشده‌اند .\r\n\r\n8207 من لم يجاهد نفسه لم ينل الفوز .\r\n\r\n\r\n","description":"","footnote":"\r\n( 1 ) در أقرب الموارد گفته : « سمح بكذا ( كمنع ) جاد ، ولى بالشئ سماحة أعطاني ايّاه ، والعودلان وسمح الرجل ( كشرف ) صار من أهل السّماحة فهو سمح وسميح ومسمح ومسماح » .\r\n","page_name":" 250 ","page_number":252},
  {"content":"\r\n\r\nهر كه جهاد وجنگ نكند با نفس خود نرسد بفيروزى ، يعنى فيروزى بنجات ورستگارى وسعادت اخروى .\r\n\r\n8208 من لم يقدّمه الحزم أخّره العجز .\r\nهر كه مقدّم نگرداند أو را دورانديشى مؤخّر سازد أو را عاجزى ، يعنى هر كه اوّل در كارها دورانديشى ونظر در عاقبت نكند وبسبب آن مرتبهء أو در شرف مقدّم نگردد وپيش نيفتد آخر عاجز شود وبسبب آن رتبهء أو در شرف مؤخّر گردد وپس افتد .\r\n\r\n8209 من عجز عن حاضر لبّه فهو عن غائبه أعجز ومن غائبه أعوز ؟ !\r\nهر كه عاجز باشد از حاضر عقل خود پس أو از غايب آن عاجزتر باشد ، وكيست كه غايب أو كمياب‌تر باشد .\r\nظاهر اينست كه مراد بيان عجز آدمي باشد از شناخت ودريافت حقايق أشياء واين كه بفهم وادراك خود ادراك آنها نتوان كرد ، ومراد به « حاضر عقل أو » چيزى چند باشد كه نزد عقل أو حاضر باشد مثل ذات وصفات خود وآنچه محسوس ومشاهد أو مىشود از أجسام واعراض آنها ، وبه « غايب آن » چيزى چند كه پنهان باشد از أو مثل ذات حقّ تعالى وعالم مجرّدات بنا بر وجود آنها وأنواع أجسامى كه محسوس ومشاهد أو نشده باشند ، ومراد اين باشد كه آدمي عاجزست از ادراك حقيقت ذات خود وصفات خود ، وهمچنين از شناخت حقايق أجسام محسوسه وأعراض آنها چنانكه بتأمّل در مسائل علم حكمت وكلام ظاهر مىشود چه كم مسئله‌ايست از آنها كه محقّقان آن علوم در آن اختلاف نكرده باشند ونزاع وجدال از طرفين يا أطراف نشده باشد وهر طايفهء بذل جهد در تحقيق مذهب خود نكرده باشند وبا وجود اين أكثر آنها ناتمام مانده وبهيچ طرف حكمي نتوان كرد وبجز اعتراف بعجز وقصور چارهء نيست حتّى اين كه كيفيت ديدن كه أجلاى بديهيّاتست در ميان ايشان نزاع شده كه آيا بانطباع صورتست يا بخروج شعاع ؟ وبهر قولي جمعى كثير قائل شده\r\n\r\n","description":"","footnote":"","page_name":" 251 ","page_number":253},
  {"content":"\r\n\r\nودلايل وشواهد از براي آن آورده‌اند وبا آن همه بذل جهد كه در آن كرده‌اند هيچيك از قولين « 1 » بمرتبهء نرسيده كه محلّ اعتماد واستناد تواند بود ، وهرگاه آدمي از معرفت وشناخت اينها عاجز باشد پس ظاهرست كه از معرفت وشناخت آنچه غايبست از أو عاجزتر خواهد بود ، وقول آن حضرت صلوات اللّه وسلامه عليه و « من غائبه أعوز » چنانكه ترجمه شده بفتح ميم بايد كه خوانده شود واستفهام انكارى باشد ومعنى اين باشد كه : نيست كسى كه غائب أو كمياب‌تر باشد از حاضر آن بلكه آنچه غائبست از براي هر كس اگر زيادة نباشد از حاضر كمتر خود نيست ، [ اين بنا بر اينست كه « أعوز » أفعل تفضيل باشد ، وممكن است كه أفعل صفتي باشد وترجمه اين باشد كه : كيست كه غايب أو كم باشد ؟ ! يعنى نيست چنين كسى بلكه هر كه هست غايب أو هم بسيارست وحاصل هر دو يكيست « 2 » 
  ] وغرض از آن تقويت عجز آدميست وبيان اين كه آنچه از آن عاجزتر باشد كمتر نيست وهرگاه آن كمتر نباشد عجز أو أتمّ وأقوى خواهد بود . وممكن است كه بكسر ميم خوانده شود و « أعوز » بصيغهء فعل ماضي خوانده شود بمعنى « افتقر » وترجمه اين باشد كه : أو از غائب خود عاجزترست واز غائب خود فقير وتهىدست است .\r\nوممكن است كه غرض از اوّل كلام ردّ بر جمعى باشد كه در بعضي سفها واحمقان از متصوّفه ومانند ايشان كه دريافت أمور واضحه نكنند گمان دانستن حقايق ومعارف كنند ودست أرادت بدامن ايشان زنند وبنا بر اين آخر كلام بمعنى آخر ظاهرترست وحاصل مجموع كلام اين باشد كه : كسى كه عاجز باشد از ادراك أموري كه نزد عقلش حاضر وفهم آنها آسان باشد از فهميدن آنچه از نظر عقلش غايب باشد عاجزتر خواهد بود واز آن تهيدست باشد وهر يك از اين احتمالات خالى از دوريى نيست نهايت احتمال اوّل ميانهء آنها ظاهرتر مىنمايد ، واللّه تعالى يعلم .\r\n\r\n\r\n","description":"","footnote":"\r\n( 1 ) تثنيهء قول است يعنى هيچيك از دو قول سابق الذكر .\r\n( 2 ) شارح ( ره ) ميان دو قلّاب ( كروشه ) را بخطّ خود بامضاى « منه » در حاشية نوشته است .\r\n","page_name":" 252 ","page_number":254},
  {"content":"\r\n\r\n\r\n8210 من أبان لك عيبك فهو ودودك .\r\nهر كه ظاهر كند از براي تو عيب ترا پس أو دوست تست .\r\n\r\n8211 من ساترك عيبك فهو عدوّك .\r\nهر كه بپوشاند از تو عيب ترا پس أو دشمن تست .\r\n\r\n8212 من لم يجد لم يحمد .\r\nهر كه جود نكند ستوده نشود ، وممكن است كه « يجد » بكسر جيم خوانده شود وترجمه اين باشد كه : كسى كه نيابد يعنى ادراك ومعرفتي نداشته باشد يا اين كه پريشان وبىچيز باشد وبنا بر اوّل مذمّت بخل باشد وبنا بر ثاني بيان نقص از براي فقر وپريشانى يا بيان اين كه ستايش مردم همه از براي طمع است وكسى كه چيزى نداشته باشد كسى ستايش أو نكند .\r\n\r\n8213 من لم يسمح لم يسد .\r\nكسى كه عطا وبخشش نكند بزرگ وسر كرده نشود .\r\n\r\n8214 من لم ينجد لم ينجد .\r\nهر كه يارى نكند يارى كرده نشود .\r\n\r\n8215 من حسنت سريرته لم يخف أحدا .\r\nهر كه نيكو باشد باطن أو نترسد از كسى .\r\n\r\n8216 من ساءت سيرته لم يأمن أبدا .\r\nهر كه بد باشد سلوك أو أيمن نباشد هرگز .\r\n\r\n8217 من اعتزّ بغير اللَّه أهلكه العزّ .\r\nهر كه عزيز گرداند خود را بغير خدا هلاك گرداند أو را آن عزّت .\r\n\r\n8218 من أعجب برأيه ملكه العجز .\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nهر كه بعجب آورده شود برأي خود ، يعنى رأى أو أو را بعجب وخودبينى آورد مالك گردد أو را عجز ، يعنى عاجز گردد ودر بند عجز وفروماندگى افتد مانند بندهء كه در بند مملوكيّت باشد واين بسبب اينست كه باعتبار حسن اعتقادي كه برأي خود دارد همهء كارها را برأي خود بىمشورت با عقلا كند وچنين كسى نمىشود كه خطاها نكند كه در آنها عاجز ماند ، ودر بعضي نسخه‌ها « أهلكه بجاى « ملكه » است وبنا بر اين ترجمه اينست كه : هلاك گرداند أو را عجز ، يعنى عاجز مىشود ودر زيان وخسران افتد بسبب آن .\r\n\r\n8219 من سخط على نفسه أرضى ربّه .\r\nهر كه خشمناك باشد بر نفس خود خشنود گرداند پروردگار خود را .\r\n\r\n8220 من رضى عن نفسه أسخط ربّه .\r\nهر كه خشنود باشد از نفس خود خشمناك گرداند پروردگار خود را .\r\n\r\n8221 من ركب الباطل أهلكه مركبه .\r\nهر كه سوار شود باطل را هلاك گرداند أو را مركب أو ، يعنى آنچه بر أو سوار شده باشد يا سواري أو ، ومراد به « سوار شدن باطل » اينست كه اعتماد بر آن كند يا اين كه خواهد كه آنرا جولان دهد ورواج فرمايد .\r\n\r\n8222 من تعدّى الحقّ ضاق مذهبه .\r\nهر كه درگذرد از حقّ تنگ باشد مذهب أو ، يعنى راهى كه برود يا رفتن أو ، وبنا بر اين « اسناد تنگى بآن » بر سبيل مجاز باشد .\r\n\r\n8223 من قوى على نفسه تناهى في القوّة .\r\nهر كه قوى باشد بر نفس خود بنهايت رسيده باشد در قوّت ، مراد به « قوى بودن\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nبر نفس » قوىبودن بر داشتن اوست بر طاعات ومنع از معاصي .\r\n\r\n8224 من صبر على شهوته تناهى في المروّة .\r\nهر كه صبر كند بر خواهش خود بنهايت رسيده باشد در مروّت ، يعنى آدميّت ، ومراد به « صبر بر خواهش خود » اينست كه خلاف آن كند وتعب وزحمت آن را بر خود گذارد .\r\n\r\n8225 من آثر على نفسه بالغ في المروّة .\r\nهر كه اختيار كند بر نفس خود بكمال رسيده در مروّت ، مراد به « اختيار بر نفس خود » اينست كه غيرى را بر خود اختيار كند وچيزى را كه أو محتاج باشد بآن .\r\nباو بدهد با وجود احتياج خود بآن ، يا اين كه اختيار كند مخالفت أو را بر فرمانبردارى أو .\r\n\r\n8226 من كمل عقله استهان بالشّهوات .\r\nهر كه كامل باشد عقل أو خوار شمارد خواهشها را .\r\n\r\n8227 من صدّق ورعه اجتنب المحرّمات .\r\nهر كه تصديق كند پرهيزگارى خود را دورى كند از محرّمات ، مراد به « تصديق پرهيزگارى » اينست كه آن را راست گرداند ، وممكن است كه « صدّق » بىتشديد و « ورعه » بضمّ عين خوانده شود وترجمه اين باشد كه : هر كه راست باشد پرهيزگارى أو .\r\n\r\n8228 من استعان بالضّعيف أبان عن ضعفه .\r\nهر كه يارى بجويد از ضعيف ظاهر كند ضعف خود را ، مراد اينست كه اگر كسى محتاج شود بيارى جستن از كسى بايد كه يارى بجويد از كسى كه قوى باشد كه در نظر مردم ضعف أو پرظاهر نشود كه اگر يارى بجويد از ضعيف كمال ضعف أو بر مردم ظاهر مىشود .\r\n\r\n","description":"","footnote":"","page_name":" 255 ","page_number":257},
  {"content":"\r\n\r\n\r\n8229 من وادّ « 1 » السّخيف أعرب عن سخفه .\r\nهر كه دوستى كند با تنك عقل « 2 » ظاهر كند تنك عقلي خود را .\r\n\r\n8230 من استصلح عدوّه زاد في عدده .\r\nهر كه اصلاح كند دشمن خود را زياد گرداند عدد خود را ، مراد ترغيب در اصلاح كردن دشمن است وسعى كردن در دوست گردانيدن أو واين كه دوستان باعث زيادتى عدد وشمار اين كس مىشود در نظرها ، پس هر دشمنى را كه كسى دوست كند عدد خود را زياد كرده .\r\n\r\n8231 من استفسد صديقه نقص من عدده .\r\nهر كه فاسد گرداند دوست خود را كم كرده عدد خود را ، مراد به « فاسد كردن دوست » اينست كه سلوكى كند با أو كه سبب ترك دوستى أو شود ، ومراد منع از اينست وبيان اين كه هر دوستى باعث زيادتى عدد اين كس است پس هر كه دوست را كم كند بمنزلهء اينست كه عدد خود را كم كرده .\r\n\r\n8232 من عرف النّاس لم يعتمد عليهم .\r\nهر كه بشناسد مردم را اعتماد نكند بر ايشان ، مراد اينست كه اگر كسى مردم را بشناسد ظاهر مىشود بر أو كه أكثر مردم محلّ اعتماد نيستند ، پس بر هيچ كس اعتماد نكند تا اين كه معاشرت كند با أو وخوبى أو بر أو ظاهر شود ، وممكن است كه مراد اين باشد كه بر أكثر مردم اعتماد نكند .\r\n\r\n8233 من جهل النّاس استنام إليهم .\r\nهر كه نشناسد مردم را اعتماد ميكند بر ايشان ، اين هم اشاره است بمضمون فقرهء سابق .\r\n\r\n\r\n","description":"","footnote":"\r\n( 1 ) كذا در چاپ بمبئي ( ص 311 ، س 5 ) ليكن در چاپ صيدا ( ص 201 ، س 15 ) : « ودّ » بصيغهء مجرّد ودر سابق مكرّر گفته‌ايم كه نسخهء شارح ( ره ) مطابق با نسخهء بمبئي بوده .\r\n( 2 ) « تنك عقل » يعنى كم عقل ، زيرا « تنك » بضمّ تا ونون وبكاف عربى در آخر بمعنى سبك وباريك ورقيق است پس « تنك عقل » بمعنى قليل العقل وكم خرد ميباشد .\r\n","page_name":" 256 ","page_number":258},
  {"content":"\r\n\r\n\r\n8234 من اشتغل بذكر النّاس قطعه اللَّه سبحانه عن ذكره .\r\nهر كه مشغول گردد بياد مردم ببرد خداى سبحانه أو را از ياد خود .\r\n\r\n8235 من اشتغل بذكر اللَّه طيّب اللَّه ذكره .\r\nهر كه مشغول گردد بياد خدا نيكو گرداند خدا ياد أو را ، يعنى خالص وپاكيزه گرداند از آميختگى بغرض ديگر غير رضاى أو ، يا با اجر وثواب گرداند ، يا اين كه خداى سبحانه نيز أو را نيكو ياد كند ، يا اين كه چنين كند كه مردم أو را بنيكوئى ياد كنند .\r\n\r\n8236 من ابتاع آخرته بدنياه ربحهما .\r\nهر كه بخرد آخرت خود را بدنياي خود سود كند در هر دو .\r\n\r\n8237 من باع آخرته بدنياه خسرهما .\r\nهر كه بفروشد آخرت خود را بدنياي خود زيان كند در هر دو .\r\n\r\n8238 من أسرّ إلى غير ثقة ضيّع سرّه .\r\nهر كه بگويد سرّ خود را بغير كسى كه اعتماد باشد بر أو ضايع كند سرّ خود را .\r\n\r\n8239 من استعان بغير مستقلّ ضيّع أمره .\r\nهر كه يارى بجويد بغير كسى كه مستقلّ باشد وبرأي خود كار تواند كرد ضايع كند كار خود را .\r\n\r\n8240 من ضيّع عاقلا دلّ على ضعف عقله .\r\nهر كه ضايع كند عاقلى را راه نمايد بر ضعف عقل خود .\r\n\r\n8241 من اصطنع جاهلا برهن عن وفور جهله .\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nهر كه احسان كند بنادانى برهان آورده باشد بر بسيارى ناداني خود ، پوشيده نماند كه « برهن » با « على » مستعمل مىشود نه با « عن » چنانكه در اينجا واقع شده نهايت چون حروف جارّه هر يك بمعنى ديگرى آمده‌اند ودر فقرهء اوّل « على » بود از براي تفنن تغير به « عن » داده شده .\r\n\r\n8242 من صحب الأشرار لم يسلم .\r\nهر كه مصاحبت كند با بدان سالم نماند .\r\n\r\n8243 من ألحّ في السّؤال أبرم .\r\nهر كه مبالغه كند در سؤال ملول ودلتنگ كند .\r\n\r\n8244 من تعلّم العلم للعمل به لم يوحشه كساده .\r\nهر كه بياموزد علم را از براي عمل بآن غمناك نسازد أو را كسادى آن .\r\n\r\n8245 من عمل بالعلم بلغ بغيته من الآخرة ومراده .\r\nهر كه عمل كند بعلم برسد بمطلوب خود از آخرت ومراد خود .\r\n\r\n8246 من أجهد نفسه في اصلاحها سعد .\r\nهر كه تعب فرمايد نفس خود را در اصلاح آن نيكبخت گردد .\r\n\r\n8247 من أهمل نفسه في لذّاتها شقى وبعد .\r\nهر كه واگذارد نفس خود را در لذّتهاى آن بدبخت گردد ودور گردد ، يعنى از درگاه حقّ تعالى .\r\n\r\n8248 من أمر بالمعروف شدّ ظهور المؤمنين .\r\nهر كه امر كند بمعروف سخت گرداند پشتهاى مؤمنان را ، ودر بعضي نسخه‌ها\r\n\r\n","description":"","footnote":"","page_name":" 258 ","page_number":260},
  {"content":"\r\n\r\n« عمل » بجاى « أمر » است ، وبنا بر اين ترجمه اينست كه : هر كه عمل كند بمعروف ، ونسخهء اوّل ظاهرترست .\r\n\r\n8249 من نهى عن المنكر أرغم أنوف الفاسقين .\r\nهر كه نهى كند از منكر بر خاك مالد بينيهاى فاسقان را ، « بر خاك ماليدن بيني كسى » كناية از خوار وسبك كردن اوست ، ومراد به « معروف » كارهاى خوبست وبه « منكر » كارهاى بد ، وتفصيل كيفيّت امر بمعروف ونهى از منكر واقسام آن مكرّر مذكور شد .\r\n\r\n8250 من ظلم عباد اللَّه كان اللَّه خصمه دون عباده .\r\nهر كه ستم كند بندگان خدا را ، بوده باشد خدا خصم أو در گذشت از بندگان أو ، يعنى خدا نيز خصم ومدّعى أو باشد زيادة بر بندگان ، وممكن است كه ترجمه آن باشد كه : خواهد بود خدا خصم أو نه بندگان أو ، يعنى در حقيقت خصم ومدّعى أو خدا خواهد بود نه بندگان أو .\r\n\r\n8251 من يكن اللَّه سبحانه خصمه يدحض حجّته ويعذّبه في الدّنيا ومعاده .\r\nهر كه بوده باشد خداى سبحانه خصم أو باطل كند حجّت أو را ، وعذاب كند أو را در دنيا ودر روز بازگشت أو ، مراد به « باطل كردن حجّت أو » اينست كه أو حجّت ودليلي كه دست زند از براي خلاصي خود وهر عذرى كه گويد از براي گناه خود حقّ تعالى آن را باطل كند واز گناه أو نگذرد .\r\n\r\n8252 من استقلّ من الدّنيا استكثر ممّا يؤمنه .\r\nهر كه كم طلب كند از دنيا بسيار طلب كند از آنچه أيمن گرداند أو را ، يعنى همان كم طلب كردن دنيا طلب كردن زياديست از براي آنچه أيمن گرداند أو را\r\n\r\n","description":"","footnote":"","page_name":" 259 ","page_number":261},
  {"content":"\r\n\r\nدر آخرت ، يا اين كه هر كه آنرا كم كند البتة اين را زياد كند باعتبار اين كه أو را فرصت اين باشد وحقّ تعالى أعانت أو كند ، بخلاف كسى كه حريص بر دنيا باشد كه نه فرصت طلب زياد آخرت داشته باشد ونه أعانت حقّ تعالى با أو باشد .\r\n\r\n8253 من استكثر من الدّنيا استكثر ممّا يوبقه .\r\nهر كه بسيار طلب كند از دنيا بسيار طلب كند از آنچه هلاك گرداند أو را .\r\n\r\n8254 من توكّل على اللَّه غنى عن عباده .\r\nهر كه توكّل كند بر خدا بىنياز گردد از بندگان أو .\r\n\r\n8255 من أخلص للَّه استظهر لمعاشه ومعاده .\r\nهر كه خالص گرداند اعمال خود را از براي خدا قوى پشت گردد از براي معاش ومعاد خود ، يعنى زندگانى در دنيا وروز بازگشت خود .\r\n\r\n8256 من أيقن بالآخرة لم يحرص « 1 » على الدّنيا .\r\nهر كه يقين كند بآخرت حريص نباشد بر دنيا .\r\n\r\n8257 من صدّق بالمجازاة لم يؤثر غير الحسنى .\r\nهر كه تصديق كند بمجازات اختيار نكند غير نيكوئى را ، مراد به « مجازات » جزادادن حقّ تعالى است اعمال را ، نيكى را بنيكى وبدى را ببدى .\r\n\r\n8258 من رأى الموت بعين يقينه رآه قريبا .\r\nهر كه ببيند مرگ را بچشم يقين خود ببيند آن را نزديك ، زيرا كه كسى كه\r\n\r\n\r\n","description":"","footnote":"\r\n( 1 ) در أقرب الموارد گفته : « حرص عليه كضرب ( وحرص كعلم لغة رديئة ) اشتدّ شرهه اليه ورغبته فيه ، وأمّا قول أبى ذؤيب : فلقد حرصت بان أدافع عنهم ، فلانه بمعنى هممت » در منتهى الإرب گفته : « حرص عليه ( كضرب وسمع ) وحرصا ( بكسر حاء وسكون راء ) آزمند شد » .\r\n","page_name":" 260 ","page_number":262},
  {"content":"\r\n\r\nبچشم يقين نگاه كند بآن مىبيند كه در اندك وقتي مىرسد پس آن را نزديك مىبيند .\r\n\r\n8259 من رأى الموت بعين أمله رآه بعيدا .\r\nهر كه ببيند مرگ را بچشم اميد خود ببيند آن را دور ، زيرا كه كسى بچشم اميد نظر كند در آن گمان دارد كه أو باميدهاى خود پيش از رسيدن بآن برسد واميدهاى أو خود دور ودراز است پس أو را دور خواهد ديد .\r\n\r\n8260 من كاشفك في عيبك حفظك في غيبك .\r\nهر كه اظهار كند بتو عيب ترا حفظ كند ترا در غايبانهء تو ، مراد اينست كه كسى كه اظهار عيب تو بتو بكند أو دوست تست ودوست در غايبانه حفظ جانب دوست كند وعيب أو را نگويد پس از چنين كسى آزرده نبايد شد بلكه بايد دوست داشت أو را .\r\n\r\n8261 من داهنك في عيبك عابك في غيبك .\r\nهر كه مداهنه كند با تو در عيب تو ، يعنى سهل شمارد آن را يا اظهار نكند عيب كند ترا در غايبانهء تو ، زيرا كه چنين كسى دشمن است ودشمن كسى نمىشود كه غايبانهء أو عيب أو را نگويد .\r\n\r\n8262 من لا يبالك « 1 » فهو عدوّك .\r\n\r\n\r\n","description":"","footnote":"\r\n( 1 ) كذا در نسخهء شارح ( ره ) ودر چاپ صيدا ( ص 202 ، س 1 ) « لم يبال بك » ودر أقرب الموارد گفته : « بالاه وبالى به مبالاة وبلاء وبالة وبالا ، على غير قياس ، وأصلهما بالية وباليا اهتمّ به واكترث له ، ولا أباليه لا أخابره لقلّة اكتراثي له ، ويقال : لم أبال ولم أبل ولم أبل بحذف الألف تخفيفا لكثرة الاستعمال » .\r\n","page_name":" 261 ","page_number":263},
  {"content":"\r\n\r\nهر كه پروا نداشته باشد ترا پس أو دشمن تست ، يعنى كسى كه پروا نداشته باشد از خوبى وبدى تو واين كه در تو عيبى باشد يا نباشد أو دوست تو نيست بلكه بمنزلهء دشمن تست ، دوست تو كسى است كه اهتمام داشته باشد در اصلاح حال تو\r\nچنانكه فرموده :\r\n\r\n8263 من اهتمّ بك فهو صديقك .\r\nهر كه اهتمام داشته باشد در بارهء تو پس أو دوست تست .\r\n\r\n8264 من وثق باللَّه صان يقينه .\r\nهر كه اعتماد كند بخدا نگاهدارى كند يقين خود را ، يعنى كسى كه يقين بحقّ تعالى وعلم وقدرت وعدل أو داشته باشد اگر در هر باب اعتماد بر أو كند يقين أو باقي ماند واگر نه بتدريج يقين أو ضعيف گردد بلكه زايل شود .\r\n\r\n8265 من انفرد عن النّاس صان دينه .\r\nهر كه تنها شود از مردم نگاهدارى كند دين خود را ، مراد چنانكه مكرّر مذكور شد اينست كه نگاهدارى ديندارى خود ، يعنى تقوى وپرهيزگارى كامل باين تواند شد كه اختلاط وآميزش زياد با مردم نكند واگر نه نمىشود كه مرتكب بعضي أمور نشود كه منافى تقوى وپرهيزگارى كامل باشد .\r\n\r\n8266 من كثر همّه سقم بدنه .\r\nهر كه بسيار باشد اندوه أو بيمار شود بدن أو ، مراد اينست كه در أمور دنيوي بايد كه بىپروا بود وغم واندوه از براي آنها بخود راه نداد واگر نه اندوه اين كس بسيار شود واندوه بسيار بدن را بيمار كند .\r\n\r\n8267 من كثر غمّه تأبّد حزنه .\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nهر كه بسيار باشد غم أو دائمي گردد اندوه أو ، مراد از اين نيز اينست كه در أمور دنيوي بايد كه بىپروا بود واز براي آنها غم بخود پر راه نبايد داد كه اگر كسى چنين نباشد واز براي هر يك از آنها كه بر وفق خواهش أو نشود غمناك گردد بايد كه هميشه غمناك باشد واندوه أو دائمي گردد .\r\n\r\n8268 من طال عمره كثرت مصائبه .\r\nهر كه دراز كشد عمر أو بسيار شود مصيبتهاى أو ، غرض اشاره است باين كه نعمتهاى دنيا صاف وخالص وبىحزن واندوه نمىباشد چنانكه عمر دراز كه همه كس آرزوى آن دارند نمىشود كه با آن مصيبتهاى بسيار باين كس نرسد .\r\n\r\n8269 من كثر شرّه لم يأمنه مصاحبه .\r\nهر كه بسيار باشد شرّ أو أيمن نباشد از أو مصاحب أو ، زيرا كه احتمال مىدهد كه هر چند با أو مصاحب باشد شرّ أو باو نيز برسد ، پس باعث اين مىشود كه همه كس از أو وحشت كنند ودوست ومصاحبى نداشته باشد ، وظاهرست كه چنين زندگانى بكار كسى نيايد .\r\n\r\n8270 من قدّم عقله على هواه حسنت مساعيه .\r\nهر كه مقدّم دارد عقل خود را بر خواهش خود نيكو باشد سعيهاى أو .\r\n\r\n8271 من كلف بالأدب قلّت مساويه .\r\nهر كه حريص باشد بادب كم باشد بديهاى أو .\r\n\r\n8272 من لم يجهد نفسه في صغره لم ينبل في كبره .\r\nهر كه بتعب نينداخته باشد نفس خود را در كوچكى خود تند فطنت نگردد يا افزون مرتبه نگردد در بزرگى خود .\r\n\r\n","description":"","footnote":"","page_name":" 263 ","page_number":265},
  {"content":"\r\n\r\n\r\n8273 من سأل في صغره أجاب في كبره .\r\nهر كه سؤال كند در خردى خود جواب گويد در بزرگى خود ، يعنى در خردى بايد زحمت سؤال وپرسيدن مسائل ومشكلات بر خود گذاشت تا در بزرگى مردم از أو سؤال كنند وأو جواب گويد .\r\n\r\n8274 من كتم وجعا أصابه ثلاثة أيّام وشكى إلى اللَّه سبحانه كان اللَّه سبحانه معافيه .\r\nهر كه پنهان دارد دردى را كه برسد باو سه روز وشكوه كند از آن بسوى خداى سبحانه بوده باشد خداى سبحانه عافيت دهندهء أو .\r\n\r\n8275 من لا حياء له فلا خير فيه .\r\nهر كه نباشد شرمى از براي أو پس نيست هيچ خيرى در أو .\r\n\r\n8276 من لم يعتبر بغيره لم يستظهر لنفسه .\r\nهر كه عبرت نگيرد بغير خود احتياط نكند از براي نفس خود ، يعنى احتياط وقوى پشت كردن خود اينست كه آدمي از غير خود عبرت گيرد وهرگاه ببيند كه أو بسبب كارى مثل ظلم ببلائى گرفتار شود أو مرتكب آن نشود تا بمثل آن گرفتار نشود نه اين كه عبرت نگيرد تا اين كه أو محلّ عبرت ديگران شود .\r\n\r\n8277 من كلف بالعلم فقد أحسن إلى نفسه .\r\nهر كه حريص باشد بعلم پس نيكوئى كرده بنفس خود .\r\n\r\n8278 من استهتر بالأدب فقد زان نفسه .\r\nهر كه حريص باشد بادب پس زينت داده نفس خود را .\r\n\r\n","description":"","footnote":"","page_name":" 264 ","page_number":266},
  {"content":"\r\n\r\n\r\n8279 من لهج بالحكمة فقد شرّف نفسه .\r\nهر كه حريص باشد بحكمت پس بتحقيق كه بلند مرتبه گردانيده نفس خود را ، مراد به « حكمت » چنانكه مكرّر مذكور شد علم راست درست است ، يا آن با كردار درست نيز .\r\n\r\n8280 من سجن لسانه أمن من ندمه .\r\nهر كه حبس كند زبان خود را أيمن گردد از پشيمانى خود .\r\n\r\n8281 من وفى بعهده أعرب عن كرمه .\r\nهر كه وفا كند بعهد خود ظاهر كند كرم خود را ، يعنى گرامى بودن خود را ، يا سخاوت وجود خود را .\r\n\r\n8282 من ملك عقله كان حكيما .\r\nهر كه مالك شود عقل خود را بوده باشد حكيم ، مراد به « مالك شدن عقل » اينست كه بكار فرمايد آن را وبر وفق آن عمل كند نه اين كه رها كند آن را وواگذارد مانند چيزى كه كسى بيندازد وقطع قصد ملكيّت آن بكند ، ومراد به « حكيم » داناى درست كردارست .\r\n\r\n8283 من اتّقى ربّه كان كريما .\r\nهر كه بترسد از پروردگار خود بوده باشد گرامى .\r\n\r\n8284 من ملك شهوته كان تقيّا .\r\nهر كه مالك باشد خواهش خود را بوده باشد پرهيزگار ، مراد به « مالك بودن خواهش » اينست كه آن را در فرمان خود دارد نه اين كه در فرمان آن باشد .\r\n\r\n8285 من حفظ عهده كان وفيّا .\r\nهر كه نگه دارد عهد خود را بوده باشد وفاكننده ، مراد عهدهاست كه\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nبا حقّ تعالى بشود يا عهدها ووعدها كه با هر كس بشود ، ومراد به « نگاهداشتن آنها » نشكستن آنها ووفا كردن به آنهاست ، وظاهر اينست كه مراد به « بودن أو وفا كننده » اينست كه وفا كردن كه حقّ تعالى وصف حضرت إبراهيم عليه السلام بآن كرده وفرموده :  « وَإِبْراهِيمَ الَّذِي وَفَّى »  ، يعنى وإبراهيم كه بكمال رسانيده بود وفا را » مراد بآن وفا كردن بعهدهاست ، پس هر كه وفا كند بعهدها خواهد بود از براي أو اين فضيلت عظمى ، واين رتبهء بلند ومرتبهء ارجمند .\r\n\r\n8286 من عمل بطاعة اللَّه كان مرضيّا .\r\nهر كه عمل كند بطاعت وفرمانبردارى خدا بوده باشد مرضىّ ، يعنى خدا از أو راضى وخشنود باشد بلكه خلق نيز .\r\n\r\n8287 من أحسن عمله بلغ أمله .\r\nهر كه نيكو كند عمل خود را برسد باميد خود ، يعنى رستگارى اخروى ومراتب عاليهء آن ، ومراد اينست كه رسيدن بآن بنيكوئى عمل مىشود واختصاص بكسى ندارد ، هر كه عمل خود را نيكو كند برسد بآن ، ومراد به « عمل » أعمّ از اعتقادات است يا معنى أخصّ ، بنا بر اين كه خوبى اعتقادات شرط خوبى اعمالست .\r\n\r\n8288 من بلغ غاية أمله فليتوقّع حلول أجله .\r\nهر كه برسد بنهايت اميد خود پس متوقّع باشد رسيدن اجل خود را « 1 » ، مراد اينست كه غالب اينست كه كسى كه بنهايت اميد خود رسيد در دنيا اجل أو نزديك باشد پس بداند اين را واهتمام تمام كند در گرفتن تهيّهء آن .\r\n\r\n8289 من أدّى زكاة ماله وقى شحّ نفسه .\r\nهر كه بدهد زكاة مال خود را نگاهداشته شده از حرص وبخيلى نفس أو ،\r\n\r\n\r\n","description":"","footnote":"\r\n( 1 ) مطابق اين مضمون است قول نظامى :\r\n « از آن سرد آمد اين كاخ دل آويز * كه چون جا گرم كردى گويدت خيز » \r\n","page_name":" 266 ","page_number":268},
  {"content":"\r\n\r\nچون در قرآن مجيد فرموده كه :  وَالَّذِينَ تَبَوَّؤُا الدَّارَ وَالْإِيمانَ مِنْ قَبْلِهِمْ ، *  هر كه نگاهداشته شود از حرص وبخيلى نفس أو پس ايشانند فيروزى يا بندگان ، يعنى آنان كه خود را نگاهداشته باشند يا حقّ تعالى ايشان را نگاهداشته باشد از اين كه نفس ايشان حرص وبخيلى داشته باشند ايشان فيروزى يا بندگانند بخير وسعادت ، مراد از اين فقرهء مباركه اينست كه : هر كه زكاة مال خود را بدهد داخل آنهاست كه نگاهداشته شده از حرص وبخيلى هر چند جود وبخشندگى ديگر نداشته باشد .\r\n\r\n8290 من تورّع عن الشّهوات صان نفسه .\r\nهر كه پرهيزگارى كند از خواهشها وهوسها نگاهدارد نفس خود را ، يعنى از بدبختى وزيان وخسران .\r\n\r\n8291 من استأذن على اللَّه أذن له .\r\nهر كه اذن خواهد بر خدا اذن دهد مر أو را ، يعنى هر كه اذن خواهد از خدا كه داخل شود بر أو ونزد أو رود وراز گويد با أو اذن دهد خدا أو را ، يعنى هر كه اين معنى را خواهد اذن آن دارد وميسّرست آن از براي أو ، ومنعى نيست أو را از آن ،\r\n هر كه خواهد گو بيا وهر چه خواهد گو بگو * كبر وناز وحاجب ودربان درين درگاه نيست \r\n\r\n8292 من قرع باب اللَّه فتح له .\r\nهر كه بكوبد در خدا را ، يعنى در رحمت أو را گشوده شود از براي أو .\r\n\r\n8293 من اتّكل على الامانىّ مات دون أمله .\r\nهر كه اعتماد كند بر آرزوها بميرد نرسيده باميد خود ، مراد به « اعتماد بر آرزوها » اينست كه اعتقاد حصول آنها داشته باشد بسعى وتدبير خود پس آدمي اگر اميدى\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nداشته باشد وسعى كند از براي آن بايد كه در آن متوسّل شود بحقّ تعالى واعتماد تمام أو بر فضل واحسان أو باشد وزيادة بر احتمال رسيدن بآن نداشته باشد .\r\n\r\n8294 من سالم النّاس سترت عيوبه .\r\nهر كه آشتى كند با مردم پوشيده شود عيبهاى أو ، غرض ترغيب در اينست كه آدمي با همهء مردم آشتى باشد وبا كسى نزاع وجدالى نداشته باشد ، واين كه اين باعث اين مىشود كه عيبهاى أو پوشيده شود زيرا كه كسى كه چنين باشد كسى را نيز با أو كارى نباشد وجوياى عيبهاى أو نشود پس عيبهاى أو پنهان ماند بخلاف كسى كه با مردم عداوت ودشمنى كند چه دشمنان جوياى عيوب أو گردند ونمىشود كه آنها با تفحّص وتجسّس ايشان ظاهر نگردد ورسوا نشود .\r\n\r\n8295 من اعتبر بعقله استبان .\r\nهر كه عبرت بگيرد بعقل خود عارف شود ، يعنى به آن چه خير أو باشد يا براه راست درست ، وممكن است كه ترجمه اين باشد كه هر كه بسنجد چيزها را بعقل خود عارف شود ، وبر هر تقدير وجه آن ظاهرست ومحتاج ببيان نيست .\r\n\r\n8296 من أفشى سرّا استودعه « 1 » فقد خان .\r\nهر كه فاش كند سرّى را كه سپرده شده باشد آنرا پس بتحقيق كه خيانت كرده ، مراد اينست كه خيانت كه عقلا وشرعا مذموم است شامل اين نيز باشد ومخصوص بخيانت در أموال نيست .\r\n\r\n8297 من كتم علما فكأنّه جاهل .\r\nهر كه پنهان دارد علمي را پس گوئيا كه أو نادانست ، غرض ترغيب در اظهار علوم وتعليم آنها بديگران وبخل نكردن در آنست ، نهايت اين در بعضي علوم است مثل احكام شرعيّه از براي كسى كه سؤال كند از آنها ، ودر بعضي ديگر مثل\r\n\r\n\r\n","description":"","footnote":"\r\n( 1 ) كذا در نسخهء شارح ( ره ) ودر چاپ صيدا ، ليكن در چاپ بمبئي ( ص 313 ، س 5 ) : « أودعه » .\r\n","page_name":" 268 ","page_number":270},
  {"content":"\r\n\r\nعلوم عقليّهء دقيقه كه فهم أكثر مردم به آنها نرسد پنهان داشتن آنها از غير أهل آنها قصورى ندارد بلكه بايد پنهان داشت امّا آنها را نيز از أهل آنها پنهان نبايد داشت وبا ايشان بخل نبايد كرد .\r\n\r\n8298 من عمر دار اقامته فهو العاقل .\r\nهر كه آباد كند سراى أقامت خود را كه آخرت باشد پس اوست عاقل ، يعنى نه آنكه مشغول عمارت سراى دنيا باشد كه گذرگاه اوست ودر آنجا إقامتي نباشد أو را .\r\n\r\n8299 من كثر طمعه عظم مصرعه .\r\nهر كه بسيار باشد طمع أو بزرگ باشد افتادن أو ، يعنى در بدبختى وزيان وخسران .\r\n\r\n8300 من قلّ حياؤه قلّ ورعه .\r\nهر كه كم باشد شرم أو كم باشد پرهيزگارى أو .\r\n\r\n8301 من قلّ ورعه مات قلبه .\r\nهر كه كم باشد پرهيزگارى أو مرده باشد دل أو .\r\n\r\n8302 من مات قلبه دخل النّار .\r\nهر كه مرده باشد دل أو داخل شود جهنّم را .\r\n\r\n8303 من قوى عقله أكثر الاعتبار .\r\nهر كه قوى باشد عقل أو بسيار كند اعتبار را ، يعنى عبرت گرفتن را يا سنجيدن كارها بعقل خود وتأمّل كردن در خوبى وبدى ومصالح ومفاسد آنها .\r\n\r\n8304 من لزم الطّمع عدم الورع .\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nهر كه لازم باشد طمع را يعنى از آن جدا نشود ، نيابد پرهيزگارى را ، يعنى نمىشود كه طمع وحرص زياد آدمي را مرتكب أموري چند نسازد كه منافى پرهيزگارى باشد .\r\n\r\n8305 من استدام رياضة نفسه انتفع .\r\nهر كه دايم دارد رياضت نفس خود را سود يابد ، مراد به « رياضت نفس » چنانكه مكرّر مذكور شد رام كردن آنست باطاعت وانقياد حقّ تعالى وفروتنى كردن در درگاه أو وبا مردم نيز .\r\n\r\n8306 من اتّعظ بالعبر ارتدع .\r\nهر كه پند گيرد بعبرتها باز ايستد ، يعنى از ستم وظلم وآنچه از بدى عاقبت آن عبرت گرفته ، وغرض ترغيب در عبرت گرفتن است واين كه آن باعث باز ايستادن از بديها مىشود .\r\n\r\n8307 من انتظر العاقبة صبر .\r\nهر كه انتظار كشد عاقبت را صبر كند ، يعنى هر كه نيكوئى عاقبت خود را خواهد وانتظار آن كشد صبر كند در مصيبتها وبلاها ، زيرا كه صبر در آنها باعث نيكوئى عاقبتست .\r\n\r\n8308 من سلّم أمره إلى اللّه استظهر .\r\nهر كه تسليم كند كار خود را بسوى خدا يعنى واگذارد باو قوىپشت گردد .\r\n\r\n8309 من حسنت مساعيه طابت مراعيه .\r\nهر كه نيكو باشد مساعي أو ، يعنى سعيهاى أو نيكو باشد مراعى أو ، يعنى چراگاههاى أو يعنى منازل أو در بهشت .\r\n\r\n","description":"","footnote":"","page_name":" 270 ","page_number":272},
  {"content":"\r\n\r\n\r\n8310 من كثر تعدّيه « 1 » كثرت أعاديه .\r\nهر كه بسيار باشد تعدّى أو يعنى ستم وتجاوز از حدّ أو بسيار باشد أعادي أو يعنى دشمنان أو .\r\n\r\n8311 من أساء النّيّة منع الامنيّة .\r\nهر كه بد كند نيّت را منع كرده شود امنيّت را ، « أمنيّه » بضمّ همزه وسكون ميم وكسر نون وفتح ياء مشدّده وتاء در آخر چيزى را گويند كه آدمي اميد آن داشته باشد ، ومراد اينست كه كسى كه نيّت وقصد أو كارهاى بد باشد بر تقدير رسيدن باميد خود مثل دولتي كه اميد آن داشته باشد حقّ تعالى منع كند أو را از آن ونگذارد كه بآن اميد برسد .\r\n\r\n8312 من وثق بالامنيّة قطعته المنيّة .\r\nهر كه اعتماد داشته باشد بأمنيّت ببرد آن را امنيّت ، « أمنيّه » در فقرهء سابق مذكور شد و « منيّه » بفتح ميم وكسر نون وفتح ياء مشدّد وتاء در آخر بمعنى مرگست ، ومراد اينست كه : آدمي بايد كه اعتماد بر آنچه اميد آن دارد نكند يعنى اعتقاد رسيدن بآن نداشته باشد بلكه رسيدن بآن را مجرّد احتمالي دهد واگر نه مرگ نگه دارد كه أو بآن برسد .\r\n\r\n8313 من ساء مقصده ساء مورده .\r\nهر كه بد باشد مقصد أو ، يعنى نيّت وقصد أو بد باشد مورد أو ، يعنى جايگاه أو در آن نشأه كه وارد آن شود .\r\n\r\n8314 من ساء عقده سرّ فقده .\r\n\r\n\r\n","description":"","footnote":"\r\n( 1 ) در نسخهء چاپ هند ( ص 313 ، س 11 ) : « تعاديه » .\r\n","page_name":" 271 ","page_number":273},
  {"content":"\r\n\r\nهر كه بد باشد عقد أو يعنى نيّت وقصد أو شاد گرداند فقد أو ، يعنى ناياب شدن أو يعنى شاد گرداند مردم را مرگ أو .\r\n\r\n8315 من ساء عزمه رجع عليه سهمه .\r\nهر كه بد باشد عزم أو برگردد بر أو سهم أو ، يعنى تير أو يعنى هر تير بلائي كه در خاطر داشته باشد كه بديگرى اندازد بر گردد وبر أو خورد وأو خود بآن گرفتار شود .\r\n\r\n8316 من خالف علمه عظمت جريمته واثمه .\r\nهر كه مخالفت كند علم خود را بزرگ باشد جريمهء أو واثم أو ، « جريمه » بمعنى گناهست و « إثم » نيز بهمان معنيست وتأكيدست ، ومراد اينست كه بدى را كه كسى دانسته كرده باشد بزرگترست گناه أو از كسى كه ندانسته كرده باشد .\r\n\r\n8317 من ساءت سجيّته سرّت منيّته .\r\nهر كه بد باشد سجيّت أو يعنى خوى أو ، شاد گرداند مردم را منيّت أو يعنى مرگ أو .\r\n\r\n8318 من طالت غفلته تعجّلت هلكته « 1 » .\r\nهر كه دراز كشد غفلت أو تعجيل كند هلاك أو ، يعنى زود هلاك گردد بهلاكت معنوي .\r\n\r\n8319 من طالت فكرته حسنت بصيرته .\r\nهر كه دراز كشد فكر أو نيكو شود بينائى أو .\r\n\r\n8320 من شرفت همّته عظمت قيمته .\r\nهر كه بلند باشد همّت أو عظيم باشد قيمت أو ، « همّت » بمعنى عزم است\r\n\r\n\r\n","description":"","footnote":"\r\n( 1 ) در أقرب الموارد گفته : « الهلكة محرّكة الهلاك » ودر منتهى الإرب گفته : « هلكه محرّكة نيستى » .\r\n","page_name":" 272 ","page_number":274},
  {"content":"\r\n\r\nوعظيم بودن قيمت صاحب عزم بلند باعتبار اينست كه آن نشان علوّ نفس وشرافت آنست وظاهرست كه قيمت وبهاى چنين كسى عظيم باشد بخلاف كسى كه عزم أو بلند نباشد وبمراتب پست راضى شود كه اين نشان دنائت وپستى نفس اوست وقيمت أو باندازهء مرتبهء أو باشد .\r\n\r\n8321 من شكر على الإساءة سخر به .\r\nهر كه شكر كرده شود بر بدى تمسخر كرده شود باو ، چون بسيارست كه مردم كسى را كه بدى كرده باشد باعتبار سلطنت يا حكومتى كه داشته باشد خوب وا مىنمايند وشكر أو بإزاء آن ميكنند ، مراد از اين فقرهء مباركه اينست كه فريفته بچنين شكري نبايد شد اين در حقيقت تمسخر باوست كه از ترس يا غرضى ديگر در اين لباس ميكنند .\r\n\r\n8322 من حمد على الظّلم مكر به .\r\nهر كه ستايش كرده شود بر ستم مكر كرده شود باو ، اين نيز نزديك بمضمون فقرهء سابقست .\r\n\r\n8323 من جار عن الصّدق ضاق مذهبه .\r\nهر كه ميل كند از راستى تنگ باشد راهى كه رود ، مراد ترغيب در راستى است در هر باب واين كه با راستى كار بر كسى تنگ نشود بخلاف كسى كه ميل كند وبگردد از آن كه راه بر أو تنگ گردد .\r\n\r\n8324 من اعتصم باللَّه عزّ مطلبه .\r\nهر كه چنگ در زند بخدا غالب باشد مطلب أو ، يعنى آنچه طلب كند غلبه كند بر مطلبهاى ديگران كه در آنها بغير حقّ تعالى متوسّل شده باشند ، يا اين كه غلبه كند حصول آن بر خلاف آن والبتة حاصل شود ، وممكن است كه مراد به « مطلب أو » همان حقّ تعالى باشد كه أو را طلب كرده از براي توسّل باو ،\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nوبنا بر اين غالب‌بودن أو ظاهرست .\r\n\r\n8325 من زهد هانت عليه المحن .\r\nهر كه بىرغبت باشد در دنيا سهل گردد بر أو محنتها ، زيرا كه فارغ شود از بسيارى از محنتها كه باعتبار طلب دنيا رو مىدهد وآنها أكثر محنتها وعمدهء آنهاست .\r\n\r\n8326 من اقتصد خفّت عليه المؤن « 1 » .\r\nهر كه ميانه روى كند سبك گردد بر أو مؤنتها واخراجات .\r\n\r\n8327 من أفسد دينه أفسد معاده .\r\nهر كه تباه كند دين خود را تباه كند روز بازگشت خود را ، ودر بعضي نسخه‌ها بجاى « أفسد » : « فسد » نقل شده است وبنا بر اين ترجمه اينست كه : تباه شود روز بازگشت أو .\r\n\r\n8328 من أساء إلى رعيّته سرّ حسّاده .\r\nهر كه بدى كند برعيّت خود شاد گرداند رشك برندگان خود را ، زيرا كه بدى برعيّت سبب زوال دولت أو وعدم ثبات آن مىشود ، وأيضا باعث تفرقهء رعيّت وپراكندگى ايشان وتنفّر دلهاى ايشان وديگران نيز از أو مىشود ، وهمين كافيست از براي شادى حسودان أو .\r\n\r\n8329 من خذل جنده نصر أضداده .\r\nهر كه ترك كند يارى لشكر خود را يارى كند دشمنان خود را ، چه ظاهرست كه ترك رعايت وأعانت لشكر باعث ضعف ايشان وعدم اهتمام ايشان در پاس دولت أو وجانسپارى از براي أو مىشود وهر يك از اينها يارى دشمنانست .\r\n\r\n\r\n","description":"","footnote":"\r\n( 1 ) در أقرب الموارد گفته : « المؤنة لغة في المئونة ، قال الشّاعر : أميرنا مؤنته خفيفة ج مؤن » .\r\n","page_name":" 274 ","page_number":276},
  {"content":"\r\n\r\n\r\n8330 من خاف ربّه كفّ عن ظلمه .\r\nهر كه بترسد از پروردگار خود باز ايستد از ظلم خود .\r\n\r\n8331 من زاد ورعه نقص اثمه .\r\nهر كه زياد شود پرهيزگارى أو كم شود گناه أو ، يعنى بقدر زياد شدن پرهيزگارى گناه كم شود ، پس هر كه پرهيزگارى أو كامل شود گناهى نماند از براي أو .\r\n\r\n8332 من طلب الزّيادة وقع في النّقصان .\r\nهر كه طلب كند زيادتى را بيفتد در نقصان ، غرض ترغيب در راضى شدن بقدر كفافست وعدم طلب زيادتى بر آن ، واين كه آن بسيار مىشود كه باعث افتادن در نقصان مىشود ، وممكن است كه مراد شامل نقصان اخروى نيز باشد وبنا بر اين حكم كلّى مىتواند بود چه طلب زيادتى اگر از هيچ راه باعث نقصان اخروى نشود از اين راه خود البتة مىشود كه آن سعى كه از براي آن بشود مىتواند كه آن نيز از براي أمور أخروي بشود كه أشرف وأعلى وپاينده وباقيست ، پس عدول از آن وصرف آن در أمور خسيسهء فانية كافيست در زيان ونقصان .\r\n\r\n8333 من كتم الاحسان عوقب بالحرمان .\r\nهر كه پنهان كند احسان را جزا داده شود بحرمان ، مراد به « پنهان كردن احسان » اينست كه شكر آن نكند وبه « حرمان » اين كه محروم گردد از احسان ، يعنى اين كه آن احسان كننده ديگر احسان باو نكند بلكه ديگران نيز .\r\n\r\n8334 من منع الاحسان سلب الامكان .\r\nهر كه منع كند احسان را ربوده شود امكان را ، يعنى هر پادشاه وحاكمى\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nكه احسان نكند بمردم ربوده شود از أو تمكين ، يعنى حقّ تعالى يا مردم تمكين أو نكنند ودولت أو را متمكّن وثابت وبرقرار ندارند .\r\n\r\n8335 من أدام الشّكر استدام البرّ .\r\nهر كه پاينده دارد شكر را پاينده دارد برّ را يعنى خير ونعمت خود را .\r\n\r\n8336 من ترك الشّرّ فتحت عليه أبواب الخير .\r\nهر كه ترك كند شرّ را گشوده شود بر أو درهاى خير .\r\n\r\n8337 من زرع خيرا حصد أجرا .\r\nهر كه بكارد كار خيرى را درو كند ثواب واجرى را .\r\n\r\n8338 من اصطنع حرّا استفاد أجرا .\r\nهر كه احسان كند بآزادهء سود برد شكر عظيمى را كه آن شكر آن آزاده باشد أو را بلكه شكر ديگران نيز ، بلكه شكر حقّ تعالى نيز بخشنود شدن از أو واحسان كردن باو در دنيا وآخرت بتلافى آن .\r\n\r\n8339 من أعمل فكره أصاب جوابه .\r\nهر كه بكارد برد فكر خود را درست باشد جواب أو ، يعنى جوابي كه بگويد از سؤالي كه از أو كنند .\r\n\r\n8340 من فكّر قبل العمل كثر صوابه .\r\nهر كه فكر كند پيش از كردن كارها بسيار باشد صواب أو ، يعنى كارهاى درست أو .\r\n\r\n8341 من أحسن المصاحبة كثر أصحابه .\r\nهر كه نيكو كند مصاحبت را بسيار شود مصاحبان أو .\r\n\r\n","description":"","footnote":"","page_name":" 276 ","page_number":278},
  {"content":"\r\n\r\n\r\n8342 من نصح في العمل نصحته المجازاة .\r\nهر كه خالص باشد در عمل خالص باشد از براي أو جزادان ، يعنى جزا داده شود بجزاى أخروي كه خالص باشد از نقصان وزوال وانقطاع .\r\n\r\n8343 من أحسن العمل حسنت له المكافاة .\r\nهر كه نيكو كند عمل را نيكو باشد از براي أو مكافات ، يعنى جزا دادن عمل أو .\r\n\r\n8344 من قبل النّصيحة أمن من الفضيحة .\r\nهر كه قبول كند نصيحت را أيمن گردد از فضيحت يعنى رسوائى .\r\n\r\n8345 من غشّ مستشيره سلب تدبيره .\r\nهر كه غشّ كند با مشورت كننده با أو ربوده شود تدبير أو ، يعنى حقّ تعالى بجزاى آن چنان كند كه رأى وتدبير أو در كارها فاسد شود وتدبير درست نتواند كرد .\r\n\r\n8346 من ساء تدبيره تعجّل تدميره .\r\nهر كه بد باشد تدبير أو تعجيل كند هلاك گردانيدن أو ، يعنى زود خود را هلاك كند ودر زيان وخسران اندازد ، غرض ترغيب در اهتمام زيادست در درست كردن تدبير در هر كار بفكر وتأمّل ومشورت با عقلا .\r\n\r\n8347 من عمر دنياه خرّب مآله .\r\nهر كه آباد كند دنياي خود را خراب كند جاى بازگشت خود را ، يعنى آخرت خود را ، مراد آبادكردن آنست بر وجهي كه تمام وبر وفق هواها وهوسها باشد وظاهرست كه آباد كردن دنيا برين وجه بىخراب كردن آخرت نمىشود .\r\n\r\n8348 من عمر آخرته بلغ آماله .\r\nهر كه آباد كند آخرت خود را برسد باميدهاى خود ، يعنى اميدهاى اخروى يا دنيوي نيز ، وبنا بر اين ممكن است كه مراد به « آباد كردن دنيا » در فقرهء سابق\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nآباد كردن آن باشد بسعى از براي آن نه اين كه سعى آن از براي آباد كردن آخرت باشد وحقّ تعالى بسبب آن دنياي أو را نيز آباد كند .\r\n\r\n8349 من صدق مقاله زاد جلاله .\r\nهر كه راست باشد سخن أو زياد شود بزرگى أو .\r\n\r\n8350 من جرى مع الهوى عثر بالرّدى .\r\nهر كه روان باشد با هوا بيفتد در هلاكت ، مراد به « روان شدن با هوا » همراه هوا وهوس خود رفتنست .\r\n\r\n8351 من اغترّ بالدّنيا اغترّ بالمنى .\r\nهر كه فريب خورد بدنيا فريب خورد بآرزوها ، يعنى به آنها گرفتار شود وخلاصي از آنها نيابد واگر بالفرض آرزوئى كه حاصل شود آرزوى ديگر كند وسعى كند از براي آن وهمچنين تا ناگاه مرگ در رسد وبىتهيه وتوشهء بايد رفت پس كسى كه رستگارى خواهد بايد كه فريب دنيا نخورد وزينتها ولذّات آن را چنانكه هست پوچ وباطل داند تا اين كه مشغول از براي آخرت تواند شد .\r\n\r\n8352 من ركب الهوى أدرك العمى .\r\nهر كه سوار شود هوا وهوس را دريابد كورى را ، يعنى كورى از راه نجات ورستگارى « 1 » .\r\n\r\n8353 من خالف رشده تبع هواه .\r\nهر كه مخالفت كند رشد خود را پيرو شود هوا وهوس را ، « رشد » بمعنى يافتن راه حقست وظاهر اينست كه مراد در اينجا عقل باشد كه سبب آن گردد ومراد\r\n\r\n\r\n","description":"","footnote":"\r\n( 1 ) اين گفتار سعدى در اين باب شاهكار است :\r\n « حقايق سرائيست آراسته * هوى وهوس گرد برخاسته »\r\n« نبينى كه آنجا كه برخاست گرد * نبيند نظر گر چه بيناست مرد » \r\n","page_name":" 278 ","page_number":280},
  {"content":"\r\n\r\nاينست كه تا كسى مخالفت رشد نكند پيرو هوا وهوس نگردد .\r\n\r\n8354 من أطاع هواه باع آخرته بدنياه .\r\nهر كه فرمان برد هواي خود را بفروشد آخرت خود را بدنياي خود .\r\n\r\n8355 من عصى نصيحه نصر ضدّه .\r\nهر كه نافرمانى كند نصيحت كنندهء خود را يارى كند دشمن خود را .\r\n\r\n8356 من كثر هزله بطل جدّه .\r\nهر كه بسيار شود بازى أو باطل شود جدّ أو ، زيرا كه مردم جدّ أو را نيز بر بازى حمل كنند چنانكه مكرّر مذكور شد .\r\n\r\n8357 من غلب عقله هواه أفلح .\r\nهر كه غلبه كند عقل أو بر هواي أو فيروزى يابد .\r\n\r\n8358 من غلب هواه عقله افتضح « 1 » .\r\nهر كه غلبه كند هواي أو بر عقل أو رسوا گردد .\r\n\r\n8359 من أمات شهوته أحيى مروّته .\r\nهر كه بميراند خواهش خود را زنده گرداند آدميّت خود را .\r\n\r\n8360 من كثرت شهوته ثقلت مؤنته .\r\nهر كه بسيار شود خواهش أو سنگين شود مؤنت أو ، يعنى اخراجات وتعب وزحمت أو .\r\n\r\n\r\n","description":"","footnote":"\r\n( 1 ) در أقرب الموارد گفته : « افتضح الرّجل انكشفت مساوئه ، والشيء اشتهر » ودر منتهى الإرب گفته : « افتضاح رسوا شدن وظاهر وهويدا گرديدن » .\r\n","page_name":" 279 ","page_number":281},
  {"content":"\r\n\r\n\r\n8361 من ضعفت فكرته قويت غرّته .\r\nهر كه ضعيف باشد تفكر أو قوى باشد فريب خوردن أو .\r\n\r\n8362 من أحسن اكتسب حسن الثناء .\r\nهر كه نيكوئى كند كسب كند ثناى نيكو را .\r\n\r\n8363 من أساء اجتلب سوء الجزاء .\r\nهر كه بدى كند بكشد جزاى بد را .\r\n\r\n8364 من قلّت مخافته كثرت آفته .\r\nهر كه كم باشد مخافت أو بسيار باشد آفت أو ، « مخافت » بمعنى خوف وترس است ومراد كمي ترس از خداى عزّ وجلّ است .\r\n\r\n8365 من جارت ولايته زالت دولته « 1 » .\r\nهر كه ستم كند سلطنت وامارت أو ، زايل شود دولت أو .\r\n\r\n8366 من غلب شهوته صان قدره .\r\nهر كه غلبه كند بر خواهش خود نگاهدارد قدر خود را .\r\n\r\n8367 من أطاع اللَّه علا أمره .\r\nهر كه فرمانبردارى كند خدا را بلند شود كار أو .\r\n\r\n\r\n","description":"","footnote":"\r\n( 1 ) در منتهى الإرب گفته : « دول بالفتح آبكش لغة في الدّلو ، واگر ديدن از حالي بحالي ، ودولة واگر ديدن زمانه وگردش نيكى وظفر وغلبه بسوى كسى ، يقال :\r\nلنا عليه الدّولة ، ونوبت در غنيمت ومال ويضمّ ، يقال : صار الفىء دولة بينهم تكون مرّة لهذا ومرّة لذاك ، يا ضمّه در نوبت مالست وفتحه در نوبت حرب ، أو هما سواء ، أو الضمّ في الآخرة والفتح في الدّنيا ، دولات ودول مثلثة جمع » .\r\n","page_name":" 280 ","page_number":282},
  {"content":"\r\n\r\n\r\n8368 من أصلح المعاد ظفر بالسّداد .\r\nهر كه اصلاح كرده معاد را ، يعنى آخرت خود را فيروزى يافته بسداد يعنى راه صواب درست .\r\n\r\n8369 من أيقن بالمعاد استكثر من الزّاد .\r\nهر كه يقين كند بمعاد ، يعنى روز بازگشت بسيار بگيرد زاد ، يعنى توشهء آن را .\r\n\r\n8370 من اهتدى بهدى اللَّه فارق الأضداد .\r\nهر كه راه بيابد براه نمودن خدا جدا شود از اضداد ، ممكن است مراد به « اضداد » صفات متضادّهء متقابله باشد كه در طرفين افراط وتفريط باشند وهر يك مذموم است ومحمود توسّط ميانهء آنهاست مانند اسراف وتنگ گيرى كه هر يك مذموم است وميانه روى ميانهء آنها بايد ، وهمچنين تهوّر وجبن كه هر يك مذموم است وتوسط ميانهء آنها كه آن را شجاعت گويند محمود ، وهمچنين نظاير آنها ، وممكن است كه مراد فرقه‌هاى متضادّه باشد كه در باب آن حضرت صلوات اللّه وسلامه عليه بطرفين افراط وتفريط قائل شده‌اند مثل غاليان كه افراط كرده‌اند وبألوهيّت أو قائل شده‌اند ومخالفان كه تفريط كرده‌اند در حقّ آن حضرت وبخلافت بىفاصله كه حقّ آن حضرت است قائل نشده‌اند ونواصب از ايشان كه از آن هم در گذشته‌اند وبغض وعداوت آن حضرت را شعار خود كرده‌اند واللّه تعالى يعلم .\r\n\r\n8371 من سرّه الفساد ساءه المعاد .\r\nهر كه شاد گرداند أو را فساد اندوهناك گرداند أو را معاد ، يعنى هر كه فساد كند وبآن شاد گردد در معاد يعنى روز بازگشت كه روز جزاست اندوهناك گردد بسبب آنچه معلوم أو شود در آن از جزاى عمل أو .\r\n\r\n8372 من عمل بأوامر اللَّه أحرز الأجر .\r\n\r\n","description":"","footnote":"","page_name":" 281 ","page_number":283},
  {"content":"\r\n\r\nهر كه عمل كند بفرمانهاى خدا جمع كند مزد خير را .\r\n\r\n8373 من أمن المكر لقى الشّرّ .\r\nهر كه أيمن باشد از مكر برخورد بشرّ ، مراد « ايمنى » از مكر خداى عزّ وجلّ است يعنى از سلوكى كه گاهى با گنهكاران ميكند شبيه بمكر وبصورت آن ، وآن اينست كه گنهكارى كه بسبب بزرگى گناه أو يا بسيارى آن كه اهليّت لطف ومرحمت نداشته باشد واگذارد أو را ، وهر چند گناه كند ببلائى كه باعث آگاهى أو شود گرفتار نسازد تا اين كه چون از حدّ گذرد أو را ببلائى عظيم گرفتار سازد ، يا اين كه أو را تا در دنياست واگذارد ونعمت دهد تا در آخرت بعذاب وخيم مبتلا گردد ، ومراد از اين فقرهء مباركه اينست كه آدمي كه بىگناه نمىباشد مگر اين كه معصوم باشد بايد كه بوفور نعمتهاى خدا بر أو ونفرستادن بلائي بسوى أو مغرور نشود وبسبب اين گناه در نظر أو سهل نگردد واحتمال اين دهد كه اين بعنوان مكر باشد كه اگر أيمن باشد از آن واحتمال آن ندهد وعمل كند آن را بر لطف ومرحمت خدا نسبت باو با وجود گناهان برخورد بشرّ يعنى برسد بجزاى بد در دنيا يا آخرت نعوذ باللّه منه .\r\n\r\n8374 من عمل بطاعة اللَّه ملك .\r\nهر كه عمل كند بفرمانبردارى خدا مالك شود ، يعنى سعادت ونيكبختى را .\r\n\r\n8375 من أمن مكر اللَّه هلك .\r\nهر كه أيمن گردد از مكر خدا هلاك گردد ، چنانكه در شرح فقرهء سابق سابق مذكور شد .\r\n\r\n8376 من رضى بالدّنيا فاتته الآخرة .\r\nهر كه راضى گردد بدنيا فوت شود أو را آخرت .\r\n\r\n","description":"","footnote":"","page_name":" 282 ","page_number":284},
  {"content":"\r\n\r\n\r\n8377 من استغفر اللَّه أصاب المغفرة .\r\nهر كه طلب آمرزش كند از خدا برسد بآمرزش ، مراد مجرّد طلب آن بزبان يا دل نيست بلكه طلب آنست از راهى كه حقّ تعالى از براي آن قرار داده كه آن توبه وپشيمانيست وعزم عدم عود بآن ، چه هرگاه راه مطلبي معلوم باشد طلب حقيقي آن اينست كه كسى آنرا از آن راه بطلبد ومجرّد اين كه بزبان گويد كه :\r\nخدايا آن را نصيب من كن يا بدل خواهد آنرا آن طلب نيست بلكه دعائيست كه گاهى مستجاب گردد وگاهى نگردد ، يا آرزوئيست كه گاهى برآيد وگاهى برنيايد .\r\n\r\n8378 من أطاع اللَّه لم يشق أبدا .\r\nهر كه فرمانبردارى كند خدا را بدبخت نگردد هرگز .\r\n\r\n8379 من أبصر عيب نفسه لم يعب أحدا .\r\nهر كه بينا شود بعيب نفس خود عيب نكند أحدى را .\r\n\r\n8380 من أعجب بفعله أصيب بعقله .\r\nهر كه بعجب آورد بفعل خود نقصان رسيده شود بعقل أو ، يعنى هر كه كار أو أو را بعجب وخودبينى آورد يعنى اعتقاد حسن زياد بكارهاى خود داشته باشد اين دليل قصور ونقصان عقل اوست ورسيدن آفتى بآن .\r\n\r\n8381 من قوّم لسانه زان عقله .\r\nهر كه راست گرداند زبان خود را زينت دهد عقل خود را .\r\n\r\n8382 من أعجبه قوله فقد غرب عقله .\r\nهر كه بعجب وخودبينى آورده أو را سخن أو پس بتحقيق كه پنهان شده عقل أو ، غرض ذمّ عجب وخودبينى است واين كه آن از كسى واقع نمىشود مگر اين كه عقل أو پنهان شده باشد .\r\n\r\n","description":"","footnote":"","page_name":" 283 ","page_number":285},
  {"content":"\r\n\r\n\r\n8383 من كثر اعجابه قلّ صوابه .\r\nهر كه بسيار باشد إعجاب أو كم باشد صواب أو ، « اعجاب » بمعنى خوش آمدن چيزيست مر كسى را ، يا بعجب وخودبينى انداختن آن أو را ، و « صواب » بمعنى درست مقابل « خطا » ست ومراد اينست كه كسى كه بسيار باشد خوش آمدن أو أو را يا بعجب وخود بيني انداختن أو أو را يعنى اين كه خوش آيد أو را از خود واز عقل خود ورأيهاى خود ، يا بعجب وخودبينى اندازد أو را آنها كم باشد صواب أو ، زيرا كه چنين كسى باعتبار اعتقادي كه بعقل ورأيهاى خود دارد كارها را برأي خود كند ومشورت با عقلا نكند ، وظاهرست كه كارها كه چنين كرده شود كم درست مىشود .\r\n\r\n8384 من طال عمره فجع باعزّته وأحبّائه .\r\nهر كه دراز كشد عمر أو دردناك گردانيده شود بعزيزان أو ودوستان أو ، غرض اشاره است باين كه نعمتهاى دنيا بىالم واندوه نباشد چنانكه عمر دراز كه أعظم آنهاست وهمه كس آنرا مىخواهند لازم دارد كشيدن درد واندوه مصائب عزيزان ودوستان .\r\n\r\n8385 من كثر وقاره كثرت جلالته .\r\nهر كه بسيار باشد وقار أو بسيار باشد بزرگى أو .\r\n\r\n8386 من كثر ظلمه كثرت ندامته .\r\nهر كه بسيار باشد ستم أو بسيار شود ندامت وپشيمانى أو .\r\n\r\n8387 من ركب العجل كبابه الزّلل .\r\nهر كه سوار شود بر شتاب ، بر رو اندازد أو را لغزش ، يعنى هر كه شتاب كند در كارها وبكند بىتأمّل وتفكر نمىشود كه در بعضي از آنها نلغزد وبرو درنيفتد .\r\n\r\n","description":"","footnote":"","page_name":" 284 ","page_number":286},
  {"content":"\r\n\r\n\r\n8388 من اغترّ بالمهل اغتصّ بالأجل .\r\nهر كه فريب خورد بمهلت يافتن در گلو گرفته شود بمرگ يعنى كسى كه گناهان كند ومهلت يابد وزود ببلائى بجزاى آنها گرفتار نشود باين مغرور نشود وفريب نخورد يك بار مرگ در گلوى أو ماند مانند استخوانى كه در گلوى كسى بماند وأو را هلاك كند وبجزاى خود برسد .\r\n\r\n8389 من عقل كثر اعتباره .\r\nهر كه عاقل باشد بسيار باشد اعتبار أو ، يعنى عبرت گرفتن أو يا سنجيدن كارها را بعقل .\r\n\r\n8390 من جهل كثر عثاره .\r\nهر كه جاهل باشد بسيار باشد بر رو در افتادن أو ، مراد به « عاقل » در فقرهء سابق عالمست بقرينهء مقابله با جاهل در اين فقره ، يا مراد به « جاهل » در اينجا كم عقلست بقرينهء مقابله با « عاقل » در آنجا .\r\n\r\n8391 من لان عوده كثفت أغصانه .\r\nهر كه نرم باشد چوب أو درهم رود شاخهاى أو ، غرض ترغيب در هموارى ونرمى كردن با مردمست واين كه چنانكه چوب درخت تا نرم باشد شاخها از آن برويد ودر ميان يكديگر رود ، وچون خشك شود شاخى از آن نرويد ، آدمي نيز هرگاه نرم باشد أعوان وأنصار أو بسيار شوند ودور أو را فرو گيرند واگر خشك وسخت باشد تنها ماند وكسى بدور أو نيايد .\r\n\r\n8392 من حسنت عشرته كثر اخوانه .\r\nهر كه نيكو باشد آميزش أو بسيار شوند برادران أو ، اين نيز تأكيد فقرهء سابقست .\r\n\r\n","description":"","footnote":"","page_name":" 285 ","page_number":287},
  {"content":"\r\n\r\n\r\n8393 من استطال على الإخوان لم يخلص له انسان .\r\nهر كه سربلندى كند بر برادران وتكبّر كند بر ايشان خالص وصاف نباشد با أو آدمي .\r\n\r\n8394 من منع الإنصاف سلبه اللَّه الإمكان .\r\nهر كه منع كند انصاف را سلب كند خدا از أو امكان را يعنى هر أمير وحاكمى كه انصاف يعنى عدل نكند وظلم وستم كند حقّ تعالى امكان را يعنى تمكينى كه أو را كرده از أو سلب كند ومتمكّن وثابت وبرقرار نماند .\r\n\r\n8395 من أولع بالغيبة شتم .\r\nهر كه حريص باشد بغيبت كردن مردم دشنام داده شود يعنى مردم أو را دشنام دهند در حضور أو يا غيبت أو .\r\n\r\n8396 من أكثر المقال سئم .\r\nهر كه بسيار كند سخن را ملول گردند مردم از أو وناخوش دارند أو را .\r\n\r\n8397 من قرب من الدنيّة اتّهم .\r\nهر كه نزديكى كند بدنيّه تهمت زده شود ، مراد به « دنيّه » مردم بد يا أعمال وأفعال بدست ، ومراد اينست كه : مصاحبت وآميزش با مردم بد يا رفتن بجاهائى كه منكري در آن كرده شود باعث تهمت اين كس مىشود ببدى ، وبكردن آن منكر هر چند أو بد نباشد وآن منكر را نكند ، پس اجتناب از اينها بايد كرد چنانكه در أحاديث وارد شده كه : « بپرهيزيد از مواضع تهمتها » « 1 » .\r\n\r\n8398 من ألحّ في السّوال حرم .\r\n\r\n\r\n","description":"","footnote":"\r\n( 1 ) نصّ عربى روايت اين است كه : « اتّقوا مواضع التّهم » .\r\n","page_name":" 286 ","page_number":288},
  {"content":"\r\n\r\nهر كه مبالغه كند در سؤال محروم شود ، غرض تعليم سائلانست باين كه مبالغه والحاح در سؤال نكنند ، زيرا كه مردم را از آن خوش نمىآيد وباعث اين مىشود كه محروم سازند أو را .\r\n\r\n8399 من خاف الوعيد قرّب على نفسه البعيد .\r\nهر كه بترسد از وعيد نزديك گرداند بر نفس خود بعيد را ، « وعيد » وعده بعذاب وعقاب را گويند ، و « بعيد » بمعنى چيز دور است ، ومراد اينست كه آنچه بيايد هر چند در ظاهر دور باشد در حقيقت نزديكست وزود برسد پس كسى كه از وعيد حقّ تعالى بترسد واجتناب نمايد آن را چنانكه هست نزديك قرار داده واز آن ترسيده واجتناب نموده بخلاف كسى كه نترسد كه دورى ظاهري أو را بيند واز نزديكى حقيقي آن غافل شود وخود را عاقبت گرفتار نمايد .\r\n\r\n8400 من استعمل الرفق لان له الشّديد .\r\nهر كه بكار برد نرمى وهموارى را نرم گردد از براي أو سخت ، يعنى بنرمى وهموارى دشمنان سخت را نرم وهموار مىتوان كرد ، يا اين كه هر كه نرمى وهموارى كند با مردم كارهاى سخت از براي أو نرم وآسان شود بتأييد حقّ تعالى يا بسبب معاونت ويارى مردم .\r\n\r\n8401 من اتّجر بغير علم فقد ارتطم في الرّبا .\r\nهر كه تجارت كند بىعلمى پس بتحقيق كه فرو رود در ربا بعنوانى كه بيرون نتواند آمد از آن ، مراد اينست كه كسى كه تجارت كند بايد كه عارف بمسائل شرعيّه باشد واگر نه نمىشود كه در سوداها داخل نشود در ربا بعنوانى كه چارهء خلاصي از آن نتواند يافت ، و « ربا » فروختن چيزيست كه مكيل يا موزون باشد بچيزى كه از همان جنس باشد بزيادتى يا نقصان هر چند ناقص نفيس‌تر باشد وزايد زبون‌تر ، واين از أعظم گناهان كبيره است حتّى اين كه وارد شده در حديث كه : يك درهم\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nاز آن بزرگترست بحسب گناه از هفتاد زنا كه همهء آنها بمحرم واقع شود ، وتحقيق معنى « همجنس » وتفصيل ساير شرايط حرمت ربا در كتب فقهيّهء مذكورست واينجا جاى بيان آنها نيست .\r\n\r\n8402 من تقرّب إلى اللَّه بالطّاعة أحسن له الحباء .\r\nهر كه نزديكى جويد بخدا بفرمانبردارى أو ، نيكو گرداند خدا از براي أو عطا را « 1 » .\r\n\r\n8403 من لزم الصّمت أمن المقت .\r\nهر كه لازم باشد خاموشى را أيمن گردد از دشمنى ، يعنى از دشمنى كردن مردم با أو چه أكثر آن از سخن گفتن ناشى مىشود .\r\n\r\n8404 من قعد عن الفرصة أعجزه الفوت .\r\nهر كه بنشيند از فرصت عاجز كند أو را فوت ، مراد اينست كه فرصت را از دست نبايد داد ودر وقت فرصت هر كارى آن كار را بايد كرد وكاهلي نبايد كرد كه اگر نكند فرصت كه فوت شود عاجز شود از آن .\r\n\r\n8405 من قلّ كلامه قلّت آثامه .\r\nهر كه كم باشد سخن گفتن أو كم باشد گناهان أو ، چه بسيارى از گناهان بسخن گفتن ميباشد مثل غيبت ودشنام .\r\n\r\n8406 من كبرت همّته عزّ مرامه .\r\n\r\n\r\n","description":"","footnote":"\r\n( 1 ) ترجمهء شارح ( ره ) نسبت بكلمهء « حباء » مبنى بر قرائت آن است بباء يك نقطه در زير ، زيرا كلمهء « حباء » بكسر حاء مهمله وفتح باء تحتانى موحّده بمعنى بخشش وعطيّه است ، ومىتواند بود كه « حياء » بفتح حاء مهمله وياء دو نقطه در زير باشد كه بمعنى شرم وآزرم است چنانكه در غالب نسخه‌ها چنين است وبنا بر اين معنى اين خواهد بود كه : هر كه بخدا بوسيلهء فرمانبردارى تقرّب جويد حقّ حيا وشرم را نسبت باو بجا آورده است واين معنى ظاهرترست ، فتفطّن .\r\n","page_name":" 288 ","page_number":290},
  {"content":"\r\n\r\nهر كه بلند باشد همّت أو عزيز باشد مرام أو ، « همّت » بمعنى عزمست و « عزيز » بمعنى كمياب يا غالب ، و « مرام » بضمّ ميم بمعنى مطلب ومراد ، وممكن است كه مراد اين باشد كه كسى كه عزم أو بلندست مطلب أو كميابست ، زيرا كه أو بمطالب سهل راضى نمىشود ومراتب بلند مىخواهد كه كم يابند آنها ، يا اين كه غالبست مطلب أو در شرف وبلندى بر مطالب ديگران ، يا اين كه غالبست در وقوع باعتبار قوّت عزم أو واستحكام آن ، و « مرام » بفتح ميم بمعنى طلبست ، وبنا بر آن ممكن است كه مراد اين باشد كه طلب أو غالبست بر طلبهاى ديگران وقوىترست باعتبار آنچه مذكور شد در قوّت عزم أو واستحكام آن ، يا اين كه طلب أو كميابست يعنى كم طلب امرى ميكند باعتبار اين كه طلب را نقص خود ميداند .\r\n\r\n8407 من كثر جميله أجمع النّاس على تفضيله .\r\nهر كه بسيار باشد جميل أو اتّفاق كنند مردم بر تفضيل أو ، « جميل » هر امر نيكوى زيبائى را گويند از اخلاق وافعال ، و « تفضيل » بمعنى حكم بافزونى مرتبه است وظاهرست كه هر كه اخلاق واعمال نيكوى أو بسيار باشد مردم اتّفاق كنند بر حكم بافزونى مرتبهء أو ، وغرض از تنبيه بر آن ترغيب مردم است بر بسيار نمودن جميل خود .\r\n\r\n8408 من كثر انصافه تشاهدت النّفوس بتعديله .\r\nهر كه بسيار باشد انصاف أو گواهى مىدهند نفوس براي يكديگر بتعديل أو ، يعنى بحكم بعدل أو ، ومراد يا عدل بمعنى لغويست كه خلاف جور وظلم باشد وظاهرست كه صاحب انصاف جور وظلم نمىكند وغرض از تنبيه بر آن ترغيب مردم است در آن ، واين كه كسى كه انصاف داشته باشد پنهان نماند آن از مردم وگواهى دهند براي يكديگر بعدل أو ، وهمه دوست أو گردند ، وبا عدالت بمعنى اصلاحيست كه اجتناب از كباير واصرار بر صغاير باشد ، ويا شهرت ميانهء مردم بخوبى ، وبنا بر اين دو تقدير مراد اين باشد كه انصاف لازم دارد آنرا واز آن جدا نشود .\r\n\r\n","description":"","footnote":"","page_name":" 289 ","page_number":291},
  {"content":"\r\n\r\n\r\n8409 من قلّ طعامه قلّت آلامه .\r\nهر كه كم باشد خورش أو كم باشد دردهاى أو ، مراد اينست كه أكثر دردها وبيماريها از خورش زياد ناشى شود .\r\n\r\n8410 من كثر عدله حمدت أيّامه .\r\nهر كه بسيار باشد عدل أو ستوده شود ايّام أو ، يعنى هر پادشاه وحاكم كه عدل أو بسيار باشد مردم زمان أو را مدح وستايش ميكنند .\r\n\r\n8411 من قلّ كلامه بطل عيبه .\r\nهر كه كم باشد كلام أو باطل شود عيب أو ، يعنى ظاهر نشود عيب أو ، ومراد عيبهائيست كه از سخن گفتن ظاهر مىشود ، يا اين كه كم سخن گفتن كمالست كه همهء عيبها را يا أكثر آنها را باطل كند وتلافى آنها كند .\r\n\r\n8412 من كثر احتراسه سلم غيبه .\r\nهر كه بسيار باشد نگهبانى أو سالم باشد غيب أو ، يعنى نگهبانى أو خود را ونگاهداشتن از بديها ومنكرات ، و « غيب أو » يعنى آخرت أو ، چه عالم غيب يعنى نهان آخرتست چنانكه عالم شهادت يعنى حضور دنياست .\r\n\r\n8413 من أمّر عليه لسانه قضا بحتفه .\r\nهر كه أمير سازد بر خود زبان خود را حكم كند بر أو بمرگ أو ، يعنى هر كه زبان خود را در فرمان خود نتواند داشت بلكه أو در فرمان زبان باشد زبان أو أو را بكشتن مىدهد پس حكم ميكند بر أو بكشتن .\r\n\r\n8414 من أطاع غضبه تعجّل تلفه .\r\nهر كه پيروى كند خشم خود را شتاب كند تلف أو ، يعنى زود هلاك شود\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nبهلاكت معنوي بلكه گاهى صوري نيز .\r\n\r\n8415 من اتّقى اللَّه فاز وغنى .\r\nهر كه بترسد از خدا فيروزى يابد وبىنياز گردد ، يعنى از ديگران .\r\n\r\n8416 من أطاع اللَّه سبحانه عزّ وقوى .\r\nهر كه فرمانبردارى كند خداى سبحانه را عزيز گردد وقوى شود .\r\n\r\n8417 من قال مالا ينبغي سمع مالا يشتهى .\r\nهر كه بگويد آنچه را سزاوار نباشد بشنود آنچه را نخواهد ، يعنى مكروه أو باشد از هرزه ودشنام ومانند آنها .\r\n\r\n8418 من أحسن أفعاله أعرب عن وفور عقله .\r\nهر كه نيكو گرداند كارهاى خود را اظهار كند وفور عقل خود را .\r\n\r\n8419 من سدّد مقاله برهن عن « 1 » غزارة فضله .\r\nهر كه درست كند سخن گفتن خود را برهان آورد از براي بسيارى فضل خود ، يعنى همان برهانيست بر افزونى مرتبهء أو .\r\n\r\n8420 من كثرت عوارفه أبان عن كثرة نبله .\r\nهر كه بسيار باشد عطاياى أو بشناساند بسيارى نبل خود را ، يعنى نجابت وافزونى مرتبهء خود را ، يا حذاقت وتندى فطنت خود را ، ومراد اينست كه بهمين دادن عطاياى بسيار بشناساند آن را .\r\n\r\n8421 من أيقن بالآخرة أعرض عن الدّنيا .\r\n\r\n\r\n","description":"","footnote":"\r\n( 1 ) شارح ( ره ) در مثل چنين موردى ( در سابق يا لاحق ) تصريح كرده است كه « عن » بمعنى « على » است زيرا « برهن » با حرف جرّ « على » استعمال مىشود نه با حرف جرّ « عن » .\r\n","page_name":" 291 ","page_number":293},
  {"content":"\r\n\r\nهر كه يقين كند بآخرت اعراض كند از دنيا ، يعنى از حرص در آن وطلب زيادة بر قدر كفاف آن .\r\n\r\n8422 من أيقن بما يبقى زهد فيما يفنى .\r\nهر كه يقين كند به آن چه باقي مىماند بىرغبت گردد از آنچه فانى مىشود ، اين نيز مضمون فقرهء سابقست با اشاره بدليل آن كه فانى شدن دنيا باشد وپايندگى آخرت .\r\n\r\n8423 من توكّل على اللَّه كفى واستغنى .\r\nهر كه توكّل كند بر خدا كارگزارى كرده شود وبىنياز گردد .\r\n\r\n8424 من انقطع إلى غير اللَّه شقى وتعنّى .\r\nهر كه بريده شود بسوى غير خدا يعنى بريده شود از خدا ومتوسّل شود بغير خدا بدبخت گردد وتعب كشد .\r\n\r\n8425 من أحبّ لقاء اللَّه سبحانه سلا عن الدّنيا .\r\nهر كه دوست دارد ملاقاة خداى سبحانه را فراموش كند دنيا را .\r\n\r\n8426 من كثر لهوه قلّ عقله .\r\nهر كه بسيار باشد بازى أو كم باشد عقل أو .\r\n\r\n8427 من كثر حسده طال كمده .\r\nهر كه بسيار باشد حسد أو دراز كشد كمد أو ، يعنى اندوه سخت أو ، يا بيمارى دل أو ، يا تغيّر رنگ أو ورفتن صفاى آن .\r\n\r\n8428 من غلب عليه اللّهو بطل جدّه .\r\nهر كه غالب باشد بر أو بازى باطل شود جدّ أو ، چنانكه مكرّر مذكور شد .\r\n\r\n","description":"","footnote":"","page_name":" 292 ","page_number":294},
  {"content":"\r\n\r\n\r\n8429 من غلب عليه الهزل فسد عقله .\r\nهر كه غلبه كند بر أو بازى فاسد شود عقل أو .\r\n\r\n8430 من غلبت عليه الغفلة مات قلبه .\r\nهر كه غلبه كند بر أو غفلت بميرد دل أو .\r\n\r\n8431 من كثر لومه كثر عاره .\r\nهر كه بسيار باشد سرزنش أو بسيار باشد عار أو ، و « عار » چيزى را گويند كه بسبب أو عيبى لازم شود ، ومراد اينست كه هر سرزنشى كه كسى را كنند عاريست از براي أو وسبب نقص وعيبى شود در أو ، پس كسى كه سرزنش أو بسيار شده عار أو بسيار باشد ، پس بايد كه آدمي تا تواند كارى نكند كه مردم أو را بر آن سرزنش كنند ، وممكن است كه مراد به « سرزنش أو » سرزنش كردن أو باشد ديگرى را ، ومراد اين باشد كه هر كه بسيار شود سرزنش أو مردم را بسيار شود عيب وعار أو ، چنانكه قبل از اين مذكور شد كه هر كه سرزنشى كند كسى را بر چيزى مبتلا شود أو خود بآن .\r\n\r\n8432 من كثر مزحه قلّ وقاره .\r\nهر كه بسيار شود مزاح كردن أو كم شود وقار أو .\r\n\r\n8433 من اعتزّ بالحقّ أعزّه الحقّ .\r\nهر كه عزّت جويد بحقّ عزيز گرداند أو را حقّ ، مراد به « حقّ » حقّ تعالى است وبه « عزّت جستن باو » عزّت جستن باطاعت وفرمانبردارى أو ، يا هر أمر حقّى وبه « عزّت جستن باو » عزّت جستن باقامت ويارى آن « 1 » ، وبه « عزيز گردانيدن آن أو را » عزيز كشتن أو بسبب آن ، وممكن است كه مراد بحقّ اوّل هر امر حقّى باشد وبدويم حقّ تعالى باشد .\r\n\r\n\r\n","description":"","footnote":"\r\n( 1 ) كذا بخطّه ( ره ) صريحا ، پس شايد صحيح « باعانت ويارى آن » است .\r\n","page_name":" 293 ","page_number":295},
  {"content":"\r\n\r\n\r\n8434 من قنع برزق اللَّه استغنى عن الخلق .\r\nهر كه قانع شود بروزى خدا بىنياز شود از خلق .\r\n\r\n8435 من وهبت له القناعة صانته .\r\nهر كه بخشيده شود از براي أو قناعت حفظ كند قناعت أو را ، يعنى از افتادن در گناهان يا از حاجت بمردم وريختن آبروى خود نزد ايشان .\r\n\r\n8436 من حسن يقينه حسنت عبادته .\r\nهر كه نيكو باشد يقين أو نيكو باشد عبادت أو .\r\n\r\n8437 من رضى بالقضاء طابت عيشته .\r\nهر كه راضى شود بحكم خدا خوش باشد زندگانى أو .\r\n\r\n8438 من حسنت سياسته دامت رياسته .\r\nهر كه نيكو باشد سياست أو پاينده گردد سر كردگى ورياست أو ، مراد به « سياست » چنانكه مكرّر مذكور شد امر ونهى رعيّتست .\r\n\r\n8439 من قنعت نفسه عزّ معسرا .\r\nهر كه قانع باشد نفس أو عزيز باشد در حالي كه فقير ومحتاج باشد .\r\n\r\n8440 من شرهت نفسه ذلّ موسرا .\r\nهر كه حريص باشد نفس أو خوار شود در حالي كه توانگر باشد .\r\n\r\n8441 من حرص على الآخرة ملك .\r\nهر كه حريص باشد بر آخرت مالك شود يعنى آن را ، يا سعادت ونيكبختى را .\r\n\r\n8442 من حرص على الدّنيا هلك .\r\n\r\n","description":"","footnote":"","page_name":" 294 ","page_number":296},
  {"content":"\r\n\r\nهر كه حريص باشد بر دنيا هلاك گردد .\r\n\r\n8443 من راقب أجله اغتنم مهله .\r\nهر كه نگهبانى كند اجل خود را غنيمت شمارد مهلت خود را ، « اجل » چنانكه مكرّر مذكور شد مدّت عمر را گويند ومرگ را نيز گويند وبنا بر اوّل ممكن است مراد اين باشد كه هر كه نگهبانى كند مدّت عمر خود را وحفظ كند آن را ونگذارد كه ضايع وباطل شود غنيمت شمارد مهلت وفرصت هر كار را ، وهمين كه فرصتى ومهلتى از براي كارى يابد آن كار را در آن بكند ومهلت را بعبث نگذراند وبنا بر دوّم معنى اين باشد كه هر كه نگهبانى كند مرگ خود را يعنى منتظر آن باشد ودر فكر آن باشد واز آن غافل نشود وكاهلي نكند مهلت وفرصت را غنيمت شمارد ، ومهلت هر كار كه بيابد آن را بكند از ترس اين كه مبادا مرگ ديگر فرصت ومهلت ندهد بخلاف كسى كه از آن غافل باشد كه كاهلي كند ومهلت را بگذراند وبوقت ديگر اندازد .\r\n\r\n8444 من قصر أمله حسن عمله .\r\nهر كه كوتاه باشد اميد أو نيكو باشد عمل أو ، يا باعتبار اين كه هرگاه اميدهاى دور ودراز دنيوي نداشته باشد مشغول آنها نشود وبعمل از براي آخرت بپردازد ونيكو كند آن را ، ويا باعتبار اين كه كسى كه اميد أو كوتاه باشد اميد عمر دراز نداشته باشد وهر عملي را كه كند سعى كند در نيكوئى آن از ترس اين كه مبادا عمل آخر أو باشد وديگر آن ميسّر نشود أو را ، بخلاف كسى كه اميد عمر درازى داشته باشد كه بسيار مىشود كه اهتمام نمىكند در نيكوئى أعمال باميد اين كه بعد از آن خواهد كرد .\r\n\r\n8445 من أطال أمله أفسد عمله .\r\n\r\n","description":"","footnote":"","page_name":" 295 ","page_number":297},
  {"content":"\r\n\r\nهر كه دراز گرداند اميد خود را فاسد گرداند عمل خود را ، چنانكه از شرح فقرهء سابق ظاهر شد .\r\n\r\n8446 من ذكر المنيّة نسي الامنيّة .\r\nهر كه ياد كند منيّت را فراموش كند أمنيّت را « منيّت » بمعنى مرگست و « أمنيّت » بمعنى اميد وآرزو ، چنانكه قبل از اين مذكور شد .\r\n\r\n8447 من أخلص النّيّة تنزّه عن الدّنيّة .\r\nهر كه خالص گرداند نيّت را پاكيزگى جويد از دنيّه ، مراد به « دنيّه » أخلاق مذمومه وأعمال وأفعال ناشايست وبد است ومراد اينست كه أعمالى كه نيّت در آنها خالص نباشد از براي خدا وآميخته بغرض ديگر باشد ناشايست وبد است ، پس هر كه خالص كند نيّت را پاكيزگى جويد از اين كه آن اعمال أو بد وناشايست باشد ، وممكن است كه خالص كردن نيّت در طاعات وعبادات از براي خداى عزّ وجلّ سبب توفيق پاكيزگى از مطلق أخلاق وأعمال دنيّه شود چنانكه در بارهء نماز حقّ تعالى فرموده كه : « نهى ميكند از فحشا ومنكر » چنانكه قبل از اين مذكور شد .\r\n\r\n8448 من كثر مناه قلّ رضاه .\r\nهر كه بسيار شود آرزوهاى أو كم شود رضاى أو ، يعنى رضا وخشنودى أو به آن چه حقّ تعالى نصيب وبهرهء أو كرده ، زيرا كه تا بآرزوهاى خود نرسد راضى وخشنود نشود وغالب اينست كه بهر آرزوئى كه برسد آرزوى ديگر كند وهمچنين پس كم مىشود كه أو راضى وخشنود گردد .\r\n\r\n8449 من تبع مناه كثر عناؤه .\r\nهر كه پيروى كند آرزوهاى خود را بسيار باشد تعب أو .\r\n\r\n","description":"","footnote":"","page_name":" 296 ","page_number":298},
  {"content":"\r\n\r\n\r\n8450 من كثر سخطه لم يعتب .\r\nهر كه بسيار باشد خشم أو راضى گردانيده نشود ، يعنى كسى أو را از خود راضى وخشنود نمىتواند كرد ، زيرا كه هر كارى كه كند كه أو بآن راضى شود باز باندك چيزى آزرده شود وخشمناك گردد ، پس أو را راضى وخشنود بعنوانى كه رضا وخشنودى أو را قرارى باشد نمىتوان كرد ، وممكن است كه معنى « لم يعتب » اين باشد كه گله كرده نمىشود ، ومراد اين باشد كه : كسى كه خشم أو بسيار باشد بايد كه اگر كسى را آزرده كند گله از أو نكند ، زيرا كه غالب اينست كه بهمان گله كردن نيز آزرده وخشمناك مىشود ودرشتى ميكند پس آن گله‌گزارى كار را بدتر كند .\r\n\r\n8451 من قنع كفى مذلّة الطّلب .\r\nهر كه قانع شود كفايت كرده شود خوارى طلب را ، يعنى كارگزارى آن از براي أو بشود ، يعنى رفع آن از أو بشود وفارغ گردد از آن .\r\n\r\n8452 من صدق يقينه لم يرتب .\r\nهر كه راست باشد يقين أو قلق واضطراب نكند ، يعنى در بلاها ومصيبتها چنانكه مكرّر مذكور شد .\r\n\r\n8453 من أنعم عليه فشكر كم ابتلى فصبر .\r\nهر كه نعمت داده شود پس شكر كند مثل كسيست كه مبتلا شود ببلائى پس صبر كند ، يعنى در اجر وثواب مثل اوست .\r\n\r\n8454 من رضى بالقدر استخفّ بالغير .\r\nهر كه راضى گردد بتقدير خدا سبك شمارد حوادث تغيير دهندهء روزگار را ،\r\n\r\n","description":"","footnote":"","page_name":" 297 ","page_number":299},
  {"content":"\r\n\r\nزيرا كه هر چه بشود نزد أو سهل باشد وبآن راضى شود پس فارغ باشد از اندوه وغم آنها .\r\n\r\n8455 من استعان بالنّعمة على المعصية فهو الكفور .\r\nهر كه يارى بجويد بنعمت بر معصيت پس أو بسيار كفران كننده است ، مراد به « يارى جستن بنعمت بر معصيت » اينست كه آنرا صرف كند در معصيتي ، و « بودن أو بسيار كفران كننده » ظاهرست چه حقّ نعمت اينست كه شكر آن بشود وباعث زيادتى أطاعت وفرمانبردارى گردد پس هرگاه آن نشود كفران باشد وخلاف آن بعمل آيد وآن نهايت كفران باشد .\r\n\r\n8456 من تسخّط بالمقدور حلّ به المحذور .\r\nهر كه ناراضى باشد به آن چه تقدير شده از براي أو فرود آيد باو آنچه حذر كرده شود ، يعنى بلائي كه مردم از آن حذر كنند .\r\n\r\n8457 من حسن ظنّه فاز بالجنّة .\r\nهر كه نيكو باشد گمان أو فيروزى يابد ببهشت ، مراد نيكوئى گمان بحقّ تعالى است وكمال اميدوارى از أو ، چنانكه مكرّر مذكور شد .\r\n\r\n8458 من زاد شبعه « 1 » كظّته البطنة .\r\nهر كه زياد كند سيرى خود را بتعب واندوه اندازد أو را امتلاء ، ومراد به « زيادكردن سيرى » اينست كه باندك سيرى اكتفا نكند وزياد كند بر آن تا خوب سير شود .\r\n\r\n\r\n","description":"","footnote":"\r\n( 1 ) در منتهى الإرب گفته : « شبع بالفتح وكعنب سيرى ضدّ گرسنگى وسيرشدن والفعل من سمع ، يقال : شبع خبزا ولحما وكذا من خبز ولحم يعنى سير شد از نان وگوشت » ودر أقرب الموارد گفته : « شبع الرجل طعاما ومن الطعام ( كعلم ) شبعا وشبعا تملّأ وانتهى منه ، وهو ضدّ جاع ، تقول : شبعت من هذا الامر ورويت إذا كرهته ، وهذا واد قد شبعت غنمه اى خصيب » .\r\n","page_name":" 298 ","page_number":300},
  {"content":"\r\n\r\n\r\n8459 من كظّته البطنة حجبته عن الفطنة .\r\nهر كه بتعب واندوه اندازد أو را امتلاء منع كند أو را از دريافت وفطنت ، زيرا كه امتلاء شكم باعث غلبهء بخار مىشود بر دماغ وآن مانع از فكر ودريافت مىشود چنانكه بايد « 1 » .\r\n\r\n8460 من أطاع اللَّه سبحانه عزّ نصره .\r\nهر كه فرمانبردارى كند خداى سبحانه را قوى باشد يارى خدا أو را .\r\n\r\n8461 من لزم القناعة زال فقره .\r\nهر كه لازم شود قناعت را زايل شود درويشى أو ، يا باعتبار اين كه محتاج نشود بمردم واين حقيقت توانگريست ، ويا باعتبار اين كه حقّ تعالى أو را بجزاى قناعت أو توانگر گرداند ، چنانكه مكرّر مذكور شد .\r\n\r\n8462 من قلّ أكله صفى فكره .\r\nهر كه كم باشد خورش أو صاف گردد فكر أو .\r\n\r\n8463 من اعتزل حسنت زهادته .\r\nهر كه گوشه‌گيرى كند نيكو شود زهادت أو ، يعنى بىرغبتى أو در دنيا چنانكه مكرّر مذكور شد .\r\n\r\n8464 من تورّع حسنت عبادته .\r\nهر كه پرهيزگارى كند نيكو باشد عبادت أو ، يا باعتبار اين كه پرهيزگار فارغ باشد از بسيارى از شغلها وبپردازد بعبادت ، ويا باعتبار اين كه اجر وثواب\r\n\r\n\r\n","description":"","footnote":"\r\n( 1 ) سعدى در اين باب نيكو گفته :\r\n « اندرون از طعام خالى دار * تا درو نور معرفت بيني »\r\n« تهى از حكمتى بعلت آن * كه پرى از طعام تا بيني » \r\n","page_name":" 299 ","page_number":301},
  {"content":"\r\n\r\nعبادت أو هر چند كم باشد زيادة باشد از عبادت كسى كه مرتكب گناهان شود هر چند زياد باشد .\r\n\r\n8465 من دارى النّاس أمن مكرهم .\r\nهر كه مدارا كند با مردم أيمن گردد از مكر ايشان .\r\n\r\n8466 من اعتزل النّاس سلم من شرّهم .\r\nهر كه گوشه‌گيرى كند وكناره جويد از مردم سالم ماند از شرّ ايشان .\r\n\r\n8467 من رضى بالمقدور قوى يقينه .\r\nهر كه راضى باشد بتقدير كرده شده قوى باشد يقين أو ، زيرا كه رضا بآن ناشى مىشود از قوّت يقين بعدل وحكمت حقّ تعالى ورعايت مصلحت در هر باب .\r\n\r\n8468 من زهد في الدّنيا حصّن دينه .\r\nهر كه بىرغبت گردد در دنيا نگاهدارد دين خود را يا محكم گرداند آن را .\r\n\r\n8469 من ألهم العصمة أمن الزّلل .\r\nهر كه الهام كرده شود نگاهدارى ، أيمن گردد از لغزش ، « الهام » بمعنى انداختن چيزيست در دل كسى ، ومراد اينست كه هر كه حقّ تعالى بلطف خود در دل أو اندازد اين را كه خود را از گناهان نگاهدارد أيمن گردد از لغزش وافتادن در گناه ، پس آدمي بايد كه سعى كند در حسن اخلاق واعمال خود تا استحقاق واهليّت آن لطف بهمرساند .\r\n\r\n8470 من أمدّه التّوفيق أحسن العمل .\r\nهر كه مدد كند أو را توفيق حقّ تعالى نيكو كند عمل را ، اين هم نزديك بمضمون فقرهء سابقست .\r\n\r\n","description":"","footnote":"","page_name":" 300 ","page_number":302},
  {"content":"\r\n\r\n\r\n8471 من تجبّر حقّره « 1 » اللَّه ووضعه .\r\nهر كه تكبّر كند كوچك گرداند خدا أو را وپست كند .\r\n\r\n8472 من تواضع عظّمه اللَّه ورفعه .\r\nهر كه فروتنى كند بزرگ گرداند أو را خدا وبلند كند .\r\n\r\n8473 من كثر احسانه أحبّه اخوانه .\r\nهر كه بسيار باشد احسان أو دوست دارند أو را برادران أو .\r\n\r\n8474 من حسنت كفايته أحبّه سلطانه .\r\nهر كه نيكو باشد كفايت أو دوست دارد أو را پادشاه أو ، غرض تعليم مردم است باين كه هرگاه دوستى پادشاه را خواهند بايد كه كفايت خدمات أو را وكارگزارى آنها را نيكو كنند كه آن البتة سبب دوستى أو مىگردد .\r\n\r\n8475 من عامل بالغىّ كوفي به .\r\nهر كه معامله كند بسركشى وسربلندى جزا داده شود بآن ، يعنى هر كه با مردم بتكبّر وسركشى وسربلندى سلوك كند حقّ تعالى بجزاى آن چنان كند كه ديگرى بر أو مسلّط شود كه با أو چنان سلوك كند ، يا اين كه بايد كه مردم نيز هر كه تواند بجزاى آن با أو چنين سلوك كند چنانكه وارد شده كه : تكبّر بر متكبّر حسنه است .\r\n\r\n8476 من سلّ سيف العدوان قتل به .\r\nهر كه بكشد شمشير ستم را كشته شود بآن ، يعنى همان شمشير سبب هلاكت أو شود هر چند آن بستم نباشد وبحقّ باشد ، يا اين كه خاصيّت ستم اين باشد كه\r\n\r\n\r\n","description":"","footnote":"\r\n( 1 ) « حقره » را بتخفيف قاف نيز مىتوان خواند زيرا كه مجرّد آن نيز متعدّيست .\r\n","page_name":" 301 ","page_number":303},
  {"content":"\r\n\r\nصاحب آن عاقبت بستم هلاك شود .\r\n\r\n8477 من استنصح اللَّه حاز التّوفيق .\r\nهر كه ناصح شمارد خدا را جمع كند توفيق را ، مراد به « ناصح شمردن حقّ تعالى » اينست كه اعتقاد آن كند كه حقّ تعالى در همهء أوامر ونواهى كه بندگان را كرده ناصح وخالص است با ايشان واز براي صلاح حال ايشان كرده وأصلا در آنها غشّ نكرده با ايشان ، وهمچنين در افعال أو نسبت بهر كس غشّى نيست ودر بارهء هر كس آنچه صلاح أو باشد بكند مگر اين كه أو غشّ كند با خدا ومستحقّ اين شود كه با أو شبيه بغشّ ومكر بعمل آيد چنانكه در آيات كريمه وارد شده وقبل از اين مذكور شد .\r\n\r\n8478 من أطاع التّوانى ضيّع الحقوق .\r\nهر كه پيروى كند كسالت وكاهلي را ضايع گرداند حقوق را ، غرض منع از پيروى كردن كسالت وكاهليست واين كه باعث ضايع كردن حقوق إلهي ومردم مىشود .\r\n\r\n8479 من صدّق الواشي أفسد الصّديق .\r\nهر كه تصديق كند سخن چين را فاسد كند دوست را ، غرض اينست كه تصديق سخن چين نبايد كرد وسخن أو را قبول نبايد كرد كه اگر كسى قبول كند آنرا بسيارست كه از دوستان حقيقي أو سخنان بافترا وبهتان نقل كند وأو قطع دوستى ايشان كند وچنان دوستان را از براي خود فاسد وباطل كند .\r\n\r\n8480 من زهد في الدّنيا لم تفته .\r\nهر كه بىرغبت باشد در دنيا فوت نشود دنيا أو را ، بلكه دنيا نزد هر كس كه از آن گريزد بيشتر رود چنانكه در أخبار ديگر وارد شده وقبل از اين نيز مذكور شد .\r\n\r\n","description":"","footnote":"","page_name":" 302 ","page_number":304},
  {"content":"\r\n\r\n\r\n8481 من « 1 » رغب فيها أتعبته وأشقته .\r\nهر كه رغبت كند در دنيا بتعب اندازد دنيا أو را وبدبخت گرداند أو را ، يعنى بحسب آخرت يا بحسب دنيا نيز .\r\n\r\n8482 من صدقت لهجته قويت حجّته .\r\nهر كه راست باشد زبان أو قوى باشد برهان أو ، يعنى حجّت ودليلي كه از براي مطلبي از مطالب خود گويد از عذرها يا غير آنها قوى باشد وهمه كس قبول كنند ، يا اين كه حجّت أو نزد خدا بر استحقاق رحمت وبخشايش قوى باشد يعنى همان راستگوئى خود را حجّت از براي آن مىتواند كرد وحجّت قوّتى باشد از براي أو .\r\n\r\n8483 من أحبّنا فليعمل بعملنا وليتجلبب الورع .\r\nهر كه دوست دارد ما را پس بايد كه عمل كند بعمل ما ، وپيراهن كند پرهيزگارى را ، بيان عمل ايشانست كه دوستان ايشان نيز بايد كه بكنند وآن اينست كه پرهيزگارى را لازم خود سازند ومانند پيراهن از خود جدا نكنند .\r\n\r\n8484 من كان بيسير الدّنيا لا يقنع لم يغنه من كثيرها ما يجمع .\r\nهر كه بوده باشد چنين كه باندك دنيا قناعت نكند بىنياز نكند أو را از بسيار آن آنچه جمع كند ، يعنى كسى كه باندك دنيا كه داشته باشد قناعت نكند أو بىنياز نشود ببسيار از آن نيز كه جمع كند ، زيرا كه هرگاه قناعت نباشد هر چه جمع كند زيادة بر آن خواهد واز براي آن سعى كند وهميشه مانند محتاجان در تعب وزحمت طلب باشد پس در حقيقت هميشه درويش باشد وهرگز توانگر نگردد .\r\n\r\n8485 من ارتاب بالايمان أشرك .\r\n\r\n\r\n","description":"","footnote":"\r\n( 1 ) در نسخ چاپى « ومن » با حرف عطف « و » ، وهو الصحيح لوجود الضمير في الحديث الثاني زيرا اگر حديث دوم را مستقلّ بگيريم ضمير « فيها » بدون مرجع خواهد بود .\r\n","page_name":" 303 ","page_number":305},
  {"content":"\r\n\r\nهر كه شكّ كند در ايمان كافر شود ، مراد اينست كه در ايمان يقين بايد وهر كه شكّ كند در آن يعنى احتمال خلاف آن بدهد هر چند احتمال مرجوحى باشد كافرست مانند كسى كه انكار كند ، ومراد به « ايمان » اسلام است نه « ايمان بمعنى أخصّ » مگر اين كه مخالف آن نيز كافر باشد چنانكه مذهب سيّد مرتضى است رضى اللّه عنه .\r\n\r\n8486 من أبدى صفحته للحقّ هلك « 1 » .\r\nهر كه ظاهر كند صفحهء روى خود را از براي حقّ هلاك شود ، مراد به « حقّ » هر امر حقّ ثابتي باشد ومراد به « ظاهركردن صفحهء روى خود از براي آن » چهره شدن با آنست « 2 » ومعارضه‌كردن با آن وقيام در مقام انكار وابطال آن ، وبه « هلاك‌شدن » افتادن در زيان وخسران يا فضيحت ورسوايى .\r\n\r\n\r\n","description":"","footnote":"\r\n( 1 ) اين حديث در بعضي كتب تتمهء دارد وآن اينست : « عند جهلة النّاس » يعنى هر كه ظاهر كند صفحهء روى خود را براي حقّ هلاك مىشود نزد نادانان مردم .\r\nتوضيح آنكه اين روايت در دو مورد از نهج البلاغة نقل شده :\r\nيكى - در خطبهء 16 باب خطب ودوم - در باب كلم قصار ابن أبي الحديد در شرح آن در باب خطب چنين گفته : ( ج 1 ، ص 91 چاپ مصر بسال 1329 ) : « قوله ( ع ) : من أبدى صفحنه للحقّ هلك ، وفي بعض الروايات في آخره « عند جهلة الناس » والتأويل مختلف فمراده على الرواية الأولى وهي الصحيحة : من كاشف الحقّ مخاصما له هلك ، وهي كلمة جارية مجرى المثل .\r\nومراده على الرواية الثانية : من أبدى صفحته لنصرة الحقّ غلبه أهل الجهل لأنهم العامّة وفيهم الكثرة فهلك » ودر باب كلم قصار در شرح آن گفته : « قد تقدم تفسيرنا لهذه الكلمة في اوّل الكتاب ومعناها : من نابذ اللّه وحاربه هلك ، يقال لمن خالف وكاشف قد أبدى صفحته » .\r\nوجاحظ نيز اين كلمه را در صد كلمهء منتخبه از أمير المؤمنين عليه السلام نقل كرده ورشيد الدين وطواط نيز آن را شرح كرده هر كه طالب باشد رجوع كند بشرح كلمهء 88 ( ص 42 چاپ طهران بسال 1342 باهتمام وتصحيح نگارنده ) .\r\n( 2 ) كذا وگويا مراد مواجهه وهم چهره شدن با آنست كه همان مقابله باشد .\r\n","page_name":" 304 ","page_number":306},
  {"content":"\r\n\r\n\r\n8487 من تفكّر في ذات اللَّه الحد .\r\nهر كه تفكر كند در ذات خدا الحاد كند ، مراد « تفكّر » در كنه ذات حقّ تعالى است ، زيرا كه معرفت آن محالست وتفكّر در آن عبث ولغوست ، و « الحاد » در لغت بمعنى ميل از چيزيست وشايع شده استعمال آن در ميل از راه راست واز حقّ بباطل ، وبآن اعتبار كسى را كه نعوذ باللّه انكار وجود حقّ تعالى كند « ملحد » گويند ، ومراد اينست كه همان تفكّر ميل از راه راست است ورفتن براه باطل ، زيرا كه لغو وعبث است ، يا اين كه سبب ميل از حقّ وافتادن در باطلى مىشود ، مثل اين كه نعوذ باللّه سبب اعتقاد بتجسّم حقّ تعالى شود يا تشبيه أو بموجودى ديگر از ساير مخلوقات ، وممكن است كه سبب الحاد بمعنى انكار وجود حقّ تعالى شود چنانكه بعد از اين فقرهء نقل خواهد شد كه دلالت بر آن ميكند .\r\n\r\n8488 من تذكّر بعد السّفر استعدّ « 1 » .\r\nهر كه ياد كند دورى سفر را آماده شود يعنى هر كه ياد كند دورى سفري را كه در پيش داشته باشد آماده شود از براي آن وتهيهء توشه وأسباب آن كند ، پسى بايد كه آدمي از تهيّهء أسباب سفر آخرت چنان سفر پر خطر دورى غافل نشود وهميشه در فكر آن باشد .\r\n\r\n8489 من بحث عن عيوب النّاس فليبدأ بنفسه .\r\nهر كه جستجو كند از عيبهاى مردم پس بايد كه ابتدأ كند بنفس خود ، اوّل تفتيش كند از عيوب خود .\r\n\r\n8490 من طلب شيئا ناله أو بعضه .\r\n\r\n\r\n","description":"","footnote":"\r\n( 1 ) در اين باب نيكو سروده‌اند :\r\n « تو ز ان منازل دور ودراز بىخبرى * از آن نساختهء برگ ره ز مركب وزاد »\r\n« چو هيچ ياد نكردى ز خاك مبدأ خويش * ذخيرهء بنه آخر براي روز معاد » \r\n","page_name":" 305 ","page_number":307},
  {"content":"\r\n\r\nهر كه طلب كند چيزى را مىرسد بآن يا بپارهء از آن ، غرض ترغيب در سعى وطلب است در مطالب ضروريّه واين كه هر چند مشكل نمايد ترك سعى در آن نبايد كرد كه هر كه طلب كند چيزى را وسعى كند در آن مىرسد بآن يا بپارهء از آن ، وهر يك كه بشود به از آنست كه بالكليّه آنرا واگذارد .\r\n\r\n8491 من رضى عن نفسه كثر السّاخط عليه .\r\nهر كه خشنود باشد از خود بسيار باشد خشمناك بر أو ، زيرا كه خشنودى از خود عجب وخودبينى است كه خدا وخلق را از آن خشم آيد .\r\n\r\n8492 من بذل معروفه كثر الرّاغب اليه .\r\nهر كه بذل كند احسان خود را بسيار شود رغبت كننده بسوى أو ، مراد راه نمودن جمعيست كه رغبت نمودن مردم را بسوى خود خواهند باين كه راه آن بذل عطاست واحسان .\r\n\r\n8493 من حسن خلقه سهلت له طرقه « 1 » .\r\nهر كه نيكو باشد خلق أو هموار باشد طرق أو ، يعنى راههاى أو يعنى راههاى معاش وزندگانى أو سخت ودشوار نباشد .\r\n\r\n8494 من شكر المعروف فقد قضى حقّه .\r\nهر كه شكر كرده احسان را پس بتحقيق كه بجا آورده حقّ آن را .\r\n\r\n8495 من حسن كلامه كان النّجح أمامه .\r\nهر كه نيكو باشد كلام أو بوده باشد فيروزى پيش روى أو .\r\n\r\n8496 من ساء كلامه كثر ملامه .\r\n\r\n\r\n","description":"","footnote":"\r\n( 1 ) شارح ( ره ) كلمهء « طرقه » را كه جمع طريق است وبضمّ ( راء ) است بجهت موازنه با « خلقه » ( بسكون لام ) بسكون راء خوانده است وبهتر قرائت آن مطابق متن است كه موافق با نصّ لغت است وقرائت « خلقه » است بضمّ لام كه لغتى است فصيح ومنصوص عليه .\r\n","page_name":" 306 ","page_number":308},
  {"content":"\r\n\r\nهر كه بد باشد كلام أو بسيار باشد ملام أو ، يعنى سرزنش أو ، زيرا كه نمىشود كه در كلام بسيار خطا بسيار نشود كه هر يك سبب سرزنشى شوند با آنكه أصل پرگوئى نيز سبب سرزنش شود .\r\n\r\n8497 من رغب في السّلامة ألزم نفسه الاستقامة .\r\nهر كه رغبت كند در سلامت لازم سازد بر نفس خود استقامت را يعنى راست روى را .\r\n\r\n8498 من استطاره الجهل فقد عصى العقل .\r\nهر كه بپرواز آورده أو را جهل پس بتحقيق كه نافرمانى كرده عقل را ، مراد اينست كه بلندپروازىكردن آدمي ومدح وتعريف خود از جهل وناداني ناشى شود وخلاف فرمان عقلست .\r\n\r\n8499 من عفى عن الجرائم فقد أخذ بجوامع الفضل .\r\nهر كه عفو كند از گناهان پس بتحقيق كه فرا گيرد جمع كننده‌هاى افزونى مرتبه را يعنى هر كه درگذرد از گناهان جمعى كه نسبت باو كنند وانتقام نكشد پس بتحقيق كه فرا گيرد جمع كننده‌هاى افزونى مرتبه را يعنى هر كه درگذرد از گناهان جمعى كه نسبت باو كنند وانتقام نكشد پس بتحقيق كه أو فرا گرفته همهء مراتبى را كه جمع كنندهء افزونى مرتبه ميشوند وسبب آن باشند يعنى أو در أعلى مراتب افزونى مرتبه باشد .\r\n\r\n8500 من يطلب العزّ بغير حقّ يذلّ .\r\nهر كه طلب عزّت ميكند بغير حقّى خوار مىشود ، غرض اينست كه كسى كه طلب عزّت كند از مردم بايد كه خود را چنان كند كه مستحقّ عزّت باشد وعزّت حقّ أو باشد بكسب فضيلتى مثل پرهيزگارى واخلاق حميده وساير فضايل كه اگر كسى چنان نباشد وطلب عزّت كند از مردم خوار كنند أو را بسبب\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nظهور حماقت وبىعقلى أو ، وممكن است كه مراد اين باشد كه هر كه طلب عزّت كند بغير حقّى يعنى از راه باطلى مثل أعانت حاكم ظالم يا موافقت با حاكم فاسق در فسقى از براي مصاحبت با أو ومانند اينها ، أو عزيز نشود بلكه اگر چند روزى بحسب ظاهر عزّتى يابد عاقبت خوار وخفيف گردد .\r\n\r\n8501 من يطلب الهداية من غير أهلها يضلّ « 1 » .\r\nهر كه طلب ميكند راهنمايى را از غير أهل آن گمراه مىشود ، مراد اينست كه امام وراهنمايى كه كسى فرا گيرد بلكه أستاذ ومعلّم نيز بايد كه از أهل آن باشد واگر نه گمراه مىشود .\r\n\r\n8502 من تفكّر في آلاء اللَّه وفّق .\r\nهر كه تفكّر كند در نعمتهاى خدا توفيق داده شود ، يعنى حقّ تعالى أو را توفيق راه حقّ وأطاعت وفرمانبردارى دهد .\r\n\r\n8503 من تفكّر في ذات اللَّه تزندق .\r\nهر كه تفكّر كند در ذات خدا زنديق گردد ، « زنديق » كسى را گويند كه انكار وجود حقّ تعالى كند كه در مشهور أو را « ملحد » مىگويند وبعضي گفته‌اند كه :\r\nأصل آن « زندى » بوده كه عربان تغيير داده‌اند چنانكه متعارف ايشانست وزنديق كرده‌اند و « زندى » يعنى منسوب به « زند » كه آن كتابي بوده ميانهء مجوس منسوب به « زرادشت » وبعضي گفته‌اند كه أصل آن « زن دين » بوده يعنى ضعيف دين مانند زن كه دين أو ضعيف ميباشد واينست فقرهء كه قبل از اين مذكور شد كه دلالت بر اين ميكند كه تفكّر در كنه ذات حقّ تعالى سبب الحاد بمعنى مشهور مىشود ونسبت اين فقرهء بآن حضرت صلوات اللّه وسلامه عليه هر چند معلوم نيست امّا در أصل منع از آن شرعا ولغو وعبث بودن آن عقلا شبهه نيست .\r\n\r\n\r\n","description":"","footnote":"\r\n( 1 ) در أقرب الموارد گفته : « ضلّ الرّجل ( كضرب وعلم ) ضدّ اهتدى اى جار عن دين أو حقّ أو طريق ( تا آخر گفتار أو ) » .\r\n","page_name":" 308 ","page_number":310},
  {"content":"\r\n\r\n\r\n8504 من أمسك عن فضول المقال شهدت بعقله الرّجال .\r\nهر كه باز ايستد از زيادتيهاى سخن گواهى دهند بعقل أو مردان .\r\n\r\n8505 من جالس الجهّال فليستعدّ للقيل والقال .\r\nهر كه همنشينى كند با نادانان پس بايد كه آماده باشد از براي قيل وقال ، « قيل وقال » هر يك بمعنى سخن گفتن است وشايع شده استعمال « قيل وقال » در سخنان پوچ بىفائده .\r\n\r\n8506 من أكثر من ذكر الموت نجا من خداع الدّنيا .\r\nهر كه بسيار كند ياد مرگ را رستگارى يابد از مكر دنيا .\r\n\r\n8507 من رغب في نعيم الآخرة قنع بيسير الدّنيا .\r\nهر كه رغبت كند در نعمت آخرت قانع شود باندك دنيا .\r\n\r\n8508 من أغبن ممّن باع البقاء بالفناء ؟ ! .\r\nكيست غبن‌دارتر از آنكه بفروشد بقا را بفنا ، استفهام از براي انكارست ، يعنى نيست كسى غبن‌دارتر از آنكه بفروشد « بقاء » را يعنى باقي پاينده را كه آخرت باشد به « فناء » يعنى بچيز فانى شوندهء زايل كه دنيا باشد ، و « غبن » چنانكه مكرّر مذكور شد اينست كه كسى بفروشد چيزى را بكمتر از قيمت آن بكمى فاحش يا بخرد بزياد از قيمت آن بزيادتى فاحش .\r\n\r\n8509 من أخسر ممّن تعوّض عن الآخرة بالدّنيا ؟ !\r\nكيست زيانكارتر از آنكه بعوض بگيرد از آخرت دنيا را ، اين هم مضمون فقرهء سابقست .\r\n\r\n8510 من منّ بمعروفه أسقط شكره .\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nهر كه منّت بگذارد باحسان خود ساقط گرداند شكر أو را ، يعنى شكر أو لازم نيست ، زيرا كه احسان با منّت احسان نيست كه مستحقّ شكري باشد .\r\n\r\n8511 من أعجب بعمله أحبط أجره .\r\nهر كه بعجب آورده شود بعمل خود باطل كند مزد خود را ، يعنى هر كه عمل أو أو را بعجب وخود بيني دارد باطل كند ثواب خود را بسبب آن عجب وخودبينى .\r\n\r\n8512 من جعل كلّ همّه لآخرته ظفر بالمأمول .\r\nهر كه بگرداند همهء همّ خود را از براي آخرت خود فيروزى يابد باميد داشته شده ، « همّ » بمعنى حزن واندوه است وبمعنى عزم هم آمده وهر يك در اينجا مناسب است و « باميد داشته شده » يعنى به آن چه اميد آن داشته باشد از آخرت .\r\n\r\n8513 من أمسك عن الفضول عدّلت رأيه العقول .\r\nهر كه باز ايستد از زيادتيها تعديل كنند رأى أو را عقلها ، مراد به « زيادتيها » سخنان زيادست كه ضرور نباشد گفتن آنها ، وهمچنين كارها كه ضرور نباشد ونفعي نداشته باشد از براي آخرت ، ومراد به « تعديل عقلها رأى أو را » حكم آنهاست بدرستى رأى أو وصواب بودن آن .\r\n\r\n8514 من أمسك لسانه أمن ندمه .\r\nهر كه نگاهدارد زبان خود را أيمن گردد از پشيمانى خود .\r\n\r\n8515 من ركب الباطل زلّ قدمه .\r\nهر كه سوار شود باطل را بلغزد قدم أو ، « سوار شدن بر باطل » كناية از بودن بر باطل است وعزم ترويج آن كه گويا بر آن سوارست ومىتازد آنرا وجولان مىدهد ،\r\n\r\n","description":"","footnote":"","page_name":" 310 ","page_number":312},
  {"content":"\r\n\r\nوممكن است كه معنى « من ركب الباطل » اين باشد كه هر كه تابع شود باطل را واز عقب آن رود .\r\n\r\n8516 من كساه الحياء ثوبه خفى عن النّاس عيبه .\r\nهر كه بپوشاند أو را شرم جامهء خود را پنهان ماند از مردم عيب أو ، زيرا كه كسى كه شرم داشته باشد حرفى نگويد وكارى نكند كه عيب أو ظاهر شود بر مردم پس اگر عيبى داشته باشد پنهان ماند آن از مردم .\r\n\r\n8517 من قارن ضدّه كشف عيبه وعذّب قلبه .\r\nهر كه همراه باشد با دشمن خود ظاهر سازد عيب خود را وعذاب كند دل خود را ، غرض منع از مصاحبت وهمراه‌بودن با دشمنست واين كه اين باعث اين مىشود كه عيب اين كس بر أو ظاهر شود وأو شهرت دهد آن را وباعث اين مىشود نيز كه دل اين كس در عذاب وشكنجه باشد .\r\n\r\n8518 من عرف بالحكمة لا حظته العيون بالوقار .\r\nهر كه شناخته شود بحكمت ملاحظه كنند أو را چشمها بوقار ، مراد به « حكمت » چنانكه مكرّر مذكور شد علم راست وكردار درست است و « ملاحظه » نگاه كردن بگوشهء چشم است ومراد ترغيب در حكمت است واين كه كسى كه بآن وصف شناخته شود مردم از راه احترام أو نگاه تند باو نكنند بلكه بگوشهء چشم با وقار وآرام نظر كنند بسوى أو ، يا اين كه بگوشهء چشم نظر كنند باو همراه وقار وآرام أو .\r\n\r\n8519 من تعرّى عن الورع ادّرع جلباب العار .\r\nهر كه برهنه شود از پرهيزگارى بپوشد پيراهن عار را ، مراد ترغيب در پرهيزگاريست واين كه هر كه خلعت فاخر آن را نپوشد جامهء عيب وعار در بر كند .\r\n\r\n","description":"","footnote":"","page_name":" 311 ","page_number":313},
  {"content":"\r\n\r\n\r\n8520 من اشتغل بما لا يعنيه فاته ما يعنيه .\r\nهر كه مشغول گردد به آن چه مهمّ ودر كار نباشد أو را فوت شود از أو آنچه مهمّ ودر كار باشد أو را ، مراد منع از مشغول شدن بچيزى چند است كه پر ضرور ودر كار نباشد واين كه مشغول شدن به آنها باعث فوت أموري مىشود كه ضرور ودر كار باشد ، زيرا كه أمور مهمّه از علم وعمل بسيارست وأوقات آدمي آن قدر نيست كه وفا بهمهء آنها بكند وزياد آيد كه در غير آنها صرف كند پس هر چه در غير آنها صرف كند بقدر آن از أمور مهمّه فوت شود از أو .\r\n\r\n8521 من طلب من الدّنيا ما يرضيه كثر تجنّيه وطال تعدّيه .\r\nهر كه طلب كند از دنيا آنچه را خشنود گرداند أو را بسيار شود تجنّى أو ودراز كشد تعدّى أو ، « تجنّى » بمعنى چيدن ميوه است وظاهر اينست كه مراد در اينجا چيدن گناه باشد ، وممكن است كه بمعنى انداختن خود در گناه نيز آمده باشد وآن مناسب است ، وبمعنى بستن گناه بر كسى نيز آمده ودر اينجا بآن معنى نيز مىتواند بود باين كه در بارهء حكّام فرموده باشند كه : هر كه از ايشان طلب كند از دنيا آنچه را خشنود سازد أو را بسيار شود تهمت زدن أو مردم را بگناه از براي ظلم وتعدّى أو .\r\n\r\n8522 من عزف عن الدّنيا أتته صاغرة .\r\nهر كه برگردد از دنيا وبىرغبت باشد در آن بيايد دنيا أو را خوار ، چنانكه مكرّر مذكور شد .\r\n\r\n8523 من رزق الدّين فقد رزق خير الدّنيا والآخرة .\r\nهر كه روزى داده شده ديندارى پس بتحقيق كه روزى داده شده خير دنيا وآخرت .\r\n\r\n8524 من أخطأه سهم المنيّة قيّده الهرم .\r\n\r\n","description":"","footnote":"","page_name":" 312 ","page_number":314},
  {"content":"\r\n\r\nهر كه خطا كند از أو تير مرگ در بند اندازد أو را پيرى ، مراد اينست كه عاقبت دنيا سالم نتواند ماند اگر بالفرض تير مرگ خطا كند ودرگذرد از كسى پيرى أو را در بند كند وگرفتار آن گردد بعنوانى كه هيچ كار نتواند كرد مانند كسى كه در بند باشد ومرگ رهائى باشد از آن پس از آن گريزان نبايد بود ، بلكه تدارك وتهيهء آن بايد كرد كه بعد از آن در راحت بود .\r\n\r\n8525 من قبل عطاءك فقد أعانك على الكرم .\r\nهر كه قبول كند عطاى ترا پس بتحقيق كه يارى كرده ترا بر كرم ، يعنى اين قبول أو حقّيست كه بر تو دارد زيرا كه يارى تو كرده بر كريم گشتن تو .\r\n\r\n8526 من رقى درجات الهمم عظّمته الأمم .\r\nهر كه بالا رود مراتب بلند همّتها وعزمها را بزرگ شمارند أو را امّتها يعنى طوايف مردم ، غرض ترغيب در همّت وعزم بلندست واين كه باعث تعظيم همهء أصناف مردم مىشود صاحب آنرا .\r\n\r\n8527 من سامح نفسه فيما تحبّ طال شقاؤها فيما لا تحبّ .\r\nهر كه مساهله كند با نفس خود در آنچه دوست مىدارد نفس أو ، دراز كشد بدبختى نفس أو در آنچه دشمن مىدارد ، مراد منع از سهل انگارى كردن با نفس است وتنگ گرفتن بر آن در آنچه دوست مىدارد از هواها وهوسها ، واين كه آن باعث درازى بدبختى مىشود در آنچه دوست نمىدارد كه جهنّم باشد .\r\n\r\n8528 من شغل نفسه بما لا يجب ضيّع من أمره ما يجب .\r\nهر كه مشغول سازد نفس خود را به آن چه لازم نباشد ضايع كند از كار خود آنچه لازم باشد ، مراد به « آنچه لازم نباشد » آنست كه ضرور نباشد در دنيا ونفعي نداشته باشد در آخرت ، وبه « آنچه لازم باشد » آنست كه ضرور باشد در دنيا يا نفعي\r\n\r\n","description":"","footnote":"","page_name":" 313 ","page_number":315},
  {"content":"\r\n\r\nداشته باشد در آخرت هر چند واجب شرعي نباشد ، چه هر چه نفعي داشته باشد در آخرت چون نفع آن عظيم است آن در نظر صاحبان همّت بلند لازم ودر كارست هر چند واجب شرعي نباشد ، وغرض چنانكه قبل از اين مذكور شد اينست كه أوقات آدمي وفا نمىكند بپرداختن به آن چه در كار باشد وغير آن نيز ، پس هرگاه بپردازد به آن چه در كار نباشد ناچار بعضي از آنچه در كار باشد از أو فوت شود .\r\n\r\n8529 من قام بشرائط العبوديّة أهّل للعتق .\r\nهر كه ايستادگى كند بشرايط بندگى أهل گردانيده مىشود از براي آزادى يعنى سزاوار ومستحقّ آن مىگردد ، ومراد بندگى حقّ تعالى است وآزادى از عذاب وعقاب أو .\r\n\r\n8530 من قصّر عن أحكام الحرّيّة أعيد إلى الرّقّ .\r\nهر كه كوتاهى كند از احكام آزادى بر گردانيده شود ببندگى ، مراد به « احكام آزادى » أحكاميست كه سبب آزادى مىشود در آخرت يا أحكامى كه مردان آزاده آنها را بجا مىآورند ، وبر هر تقدير مراد شرايط ولوازم بندگى حقّ تعالى است وأطاعت أوامر ونواهى أو ، وممكن است كه « احكام » بكسر همزه خوانده شود بمعنى محكم كردن وترجمه اين باشد كه : هر كه كوتاهى كند از محكم كردن آزادى خود وحاصل اين نيز همانست ، و « بر گردانيده مىشود ببندگى » يعنى برميگردد در آخرت نيز ببندگى وآزاد نگردد بلكه گرفتار عذاب وعقاب شود بخلاف آنان كه در دنيا شرايط بندگى بجا آورده باشند كه ديگر در آخرت آزاد باشند وديگر تعبى وزحمتى از براي ايشان نباشد ، وممكن است كه مراد اين باشد كه هر كه از آزادگان كه حقّ تعالى ايشان را در دنيا آزاد كرده وغلّ بندگى از ايشان برداشته وبر سر خود رها كرده در امنيّت ووسعت وفراخى ، هرگاه كوتاهى كنند در لوازم آزادى كه شكر آن نعمتها باشد باطاعت وفرمانبردارى حقّ تعالى ، وسلوك نيكو با مردم وبذل\r\n\r\n","description":"","footnote":"","page_name":" 314 ","page_number":316},
  {"content":"\r\n\r\nواحسان بايشان ، بر گردانيده شود در آخرت ببندگى ، ودر آنجا بعد از آزادى در دنيا بنده وگرفتار گردد ، يا بر گردد در دنيا ببندگى وگرفتار گردد بتنگى وخوف وبلاها .\r\n\r\n8531 من أصبح يشكو مصيبة نزلت به فانّما يشكو ربّه .\r\nهر كه داخل صباح شود چنين كه شكوه كند يا بگردد چنين كه شكوه كند مصيبتى را كه فرود آمده باشد باو پس بدرستى كه أو شكوه نكند مگر پروردگار خود را .\r\n\r\n8532 من أفنى عمره في غير ما ينجيه فقد أضاع مطلبه .\r\nهر كه فانى كند عمر خود را در غير آنچه رستگارى دهد أو را پس بتحقيق كه ضايع كرده مطلب خود را ، يعنى مطلب صحيح ودرست چيزيست كه سبب رستگارى گردد پس هر كه مطلب خود را غير آن كرده پس مطلب خود را ضايع وتباه كرده .\r\n\r\n8533 من اكتسب مالا من غير حلّه أضرّ بآخرته .\r\nهر كه كسب كند مالي را از غير راه حلالى آن ، ضرر رساند بآخرت خود .\r\n\r\n8534 من تأيّد في الأمور ظفر ببغيته .\r\nهر كه تأييد يابد در كارها فيروزى يابد بمطلب خود ، مراد تأييد يافتن از جانب حقّ تعالى است يعنى هر كه از جانب حقّ تعالى قوّت يابد فيروزى يابد بمطلب خود ، پس آدمي در هر كار بايد كه متوسّل شود بدرگاه أو وطلب تأييد أو كند تا فيروزى يابد بمطلب .\r\n\r\n8535 من سما إلى الرّياسة صبر على مضض السّياسة .\r\nهر كه بلند شود بمرتبهء رياست صبر كند بر درد سياست ، « سياست رعيت » چنانكه مكرّر مذكور شد بمعنى أمر ونهى ايشانست واصلاح أحوال ايشان ، ومراد اينست كه هر كه بلند شود بمرتبهء رياست وسر كردگى ، بايد كه صبر كند بر تعب\r\n\r\n","description":"","footnote":"","page_name":" 315 ","page_number":317},
  {"content":"\r\n\r\nوزحمت سياست ، ورنج آن را بر خود گذارد .\r\n\r\n8536 من قصر عن السّياسة صغر عن الرّياسة .\r\nهر كه كوتاه باشد از سياست كوچك باشد از رياست ، يعنى هر كه كوتاهى كند در امر ونهى رعيّت واصلاح أحوال ايشان باين كه از أو نيايد يا كاهلي كند ونكند مرتبهء أو كوچكست ، واهليّت سركردگى وقابليّت رياست ندارد .\r\n\r\n8537 من اجترأ « 1 » على السّلطان فقد تعرّض للهوان .\r\nهر كه جرأت كند بر پادشاه پس بتحقيق كه متعرّض خوارى گرديده ، مراد منع از جرأت‌كردن بر پادشاه است بگفتن حرفى يا كردن كارى كه ملايم طبع أو نباشد وأو را از آن خوش نيايد واين كه آن خود را در معرض خوارى در آوردنست .\r\n\r\n8538 من سأل ما لا يستحقّ قوبل بالحرمان .\r\nهر كه سؤال كند چيزى را كه مستحقّ آن نباشد برابر كرده شود بمحرومى ، مراد تعليم مردم است باين كه هر كه سؤالي كند از درگاه حقّ تعالى يا از كسى ، بايد كه سؤال چيزى باشد كه استحقاق واهليّت آنرا داشته باشد واگر نه در برابر آن سؤال وبإزاء آن محرومى خواهد بود وثمرهء ديگر نخواهد داشت .\r\n\r\n8539 من دارى أضداده أمن المحارب .\r\nهر كه مدارا كند با دشمنان خود أيمن گردد از « محارب » يعنى جنگها ، يا جنگ كننده‌ها .\r\n\r\n8540 من فكّر في العواقب أمن المعاطب .\r\nهر كه فكر كند در عاقبتها أيمن گردد از « معاطب » يعنى هلاكتها يا جايگاههاى هلاكت .\r\n\r\n8541 من أهمل العمل بطاعة اللَّه ظلم نفسه .\r\n\r\n\r\n","description":"","footnote":"\r\n( 1 ) در نسخهء شرح بخطّ شارح ( ره ) : « اجترى » بقلب همزه بألف بمنظور تخفيف .\r\n","page_name":" 316 ","page_number":318},
  {"content":"\r\n\r\nهر كه اهمال كند در عمل كردن بفرمانبردارى خدا ستم كند نفس خود را .\r\n\r\n8542 من كشف ضرّه للنّاس عذّب نفسه .\r\nهر كه ظاهر كند بدى حال خود را از براي مردم عذاب فرمايد نفس خود را ، مراد منع از اظهار كردن بدى حال خودست باعتبار تنگى وپريشانى يا غير آن بمردم وتحريص در متوسّل شدن در رفع آن بدرگاه حقّ تعالى زيرا كه اظهار آن بمردم عذاب فرمودن نفس خودست بخوار وسبك گردانيدن آن وشماتت فرمودن دشمنان كه هر يك از آنها عذابيست گران .\r\n\r\n8543 من ركب الأهوال اكتسب الأموال .\r\nهر كه سوار شود أهوال را كسب كند أموال را ، مراد اينست كه كسب أموال بىارتكاب أهوال دنيا وآخرت نمىشود ، پس هر كه آنها را برابر خود نتواند گذاشت ارادهء كسب مال نكند « 1 » .\r\n\r\n8544 من أكمل الافضال بذل النّوال قبل السّؤال .\r\nهر كه كامل كند احسان را بذل كند عطا را پيش از سؤال .\r\n\r\n8545 من كتم الأطبّاء مرضه خان بدنه .\r\nهر كه پنهان كند از طبيبان بيمارى خود را خيانت كند بدن خود را ، غرض ترغيب در استعلاج ورجوع باطبّاست در بيماريها .\r\n\r\n8546 من عوّد نفسه المراء صار ديدنه .\r\nهر كه عادت بفرمايد نفس خود را بجدال ، مىگردد آن عادت أو ، مراد به\r\n\r\n\r\n","description":"","footnote":"\r\n( 1 ) تهامي در اين باره نيكو سروده است :\r\n « الهون في ظلّ الهوينا كامن * وجلالة الاخطار في الاخطار » \r\nوشاعر فارسي نيز در ترجمهء آن نيكو گفته است :\r\n « از خطر خيزد خطر زيرا كه سود ده چهل * بر نبندد گر بترسد از خطر بازرگان » \r\n","page_name":" 317 ","page_number":319},
  {"content":"\r\n\r\n« جدال » مكابره كردن در بحثها وگفتگوهاست وزور گفتن وقبول نكردن مقدّمات حقّه ، يا « جدل » بمعنى اصطلاحى يعنى بنا گذاشتن دليل بر مقدّمات مشهوره ميانهء مردم يا مسلمه نزد خصم هر چند حقيقت آنها ظاهر نباشد ، وبنا بر اوّل مراد اينست كه در بحثها مكابره نبايد كرد وسخنان حقّ را قبول بايد كرد وبزور منع نبايد كرد كه اگر كسى خود را بر جدل دارد ودانسته مكرّر جدل كند از براي أغراضي مثل ننگ داشتن از غلبهء خصم يا وانمودن غلبهء خود بر أو بمردم ومانند اينها ، اين معنى طبيعي أو مىشود كه در أكثر مقدّمات حقّه مكابره كند ونداند كه مكابره وزورست بلكه آنرا حقّ داند وبنا بر معنى دويم نيز مراد اينست كه در اثبات مطالب خود را بايد ببرهان عادت فرمود وبمقدّمات جدليّه اكتفا ننمود كه اگر كسى عادت فرمايد خود را باكتفاى به آنها هر چند در مطالبى باشد كه علم به آنها ضرور نباشد وظنّ كافى باشد اين معنى عادت أو مىشود وچنين مىشود كه غافل شود در مطالبى كه علم بايد ، نيز بجدل اكتفا كند واز پى برهان نرود ، يا اين كه عادت أو مىشود ومقدّمات جدليّه در نظر أو برهاني مىگردد وبمجرّد شهرت آنها يا اعتقاد خصم آنها را جزم بحقّيّت آنها ميكند وآنها را برهاني ميداند وبناى مطالبى كه در آنها برهان بايد بر آنها مىگذارد .\r\n\r\n8547 من أسدى معروفا إلى غير أهله ظلم معروفه .\r\nهر كه احسان كند احسانى را بغير أهل آن ، ستم كند باحسان خود ، مراد ترغيب در اينست كه احسان را باهل آن بايد كرد وبكسى كه أهل آن نباشد نبايد كرد .\r\n\r\n8548 من وثق بغرور الدّنيا أمن مخوفه .\r\nهر كه اعتماد كند بر فريب دنيا أيمن گردد از مخوف خود ، يعنى فريب دنيا چيزيست كه بايد از آن خوف داشت پس كسى كه اعتماد كند بر آن خود را أيمن داشته از آنچه در واقع بايد كه خوف از آن داشته باشد .\r\n\r\n","description":"","footnote":"","page_name":" 318 ","page_number":320},
  {"content":"\r\n\r\n\r\n8549 من أعطى في غير الحقوق قصّر عن الحقوق .\r\nهر كه عطا كند در غير حقّها كوتاهى كند از حقّها ، مراد منع از بذل مال است در مصارفى كه سزاوار نباشد مثل عطاى بغير أهل آن واين كه آن باعث اين مىشود كه در مصارفى كه سزاوار باشد كوتاهى كند زيرا كه كسى را ميسّر نيست كه با وجود اين كه در غير مصرف عطا كند در مصارف آن نيز چنانكه بايد تواند عطا كرد ، وديگر اين كه هر چه در آنها صرف كند مىتواند كه در مصارفى كه سزاوار باشد صرف كند پس اگر در اينها صرف نكند ودر آنها صرف كند كوتاهى باشد از أو در اينها .\r\n\r\n8550 من لم يتعاهد موادده فقد ضيّع الصّديق .\r\nهر كه باز نرسد يعنى تفقّد وجستجو نكند دوست خود را پس بتحقيق كه ضايع كند دوست خود را ، يعنى باعث اين شود كه أو ترك دوستى كند واز دوستان أو كم شود ، يا اين كه ضايع كند حقّ دوست خود را زيرا كه حقّ دوست اينست كه تفقّد أو بشود .\r\n\r\n8551 من كثر غضبه لم يعرف رضاه .\r\nهر كه بسيار باشد خشم أو شناخته نمىشود رضاى أو ، يعنى اگر گاهى از كسى راضى وخشنود گردد شناخته نمىشود اين معنى از أو ، يعنى اعتمادي بر رضا وخشنودى أو نيست ، زيرا كه چون عادت أو خشم وغضب است دور نيست از أو كه با وجود اين رضا وخشنودى كه در حال دارد لحظهء ديگر باندك سببي خشمناك گردد ، پس كسى كه خواهد كه اعتماد بر أو كنند بايد كه رضا وخشنودى وهمچنين أمثال آنرا ملكهء خود گرداند تا مردم بر أو اعتماد كنند چنانكه گذشت .\r\n\r\n8552 من وادّك لأمر ولّى عند انقضائه .\r\nهر كه دوستى كند با تو از براي كارى پشت بگرداند نزد انجام رسيدن آن ، غرض اينست كه اعتماد بر چنين دوستى نيست دوستيى كه اعتماد بر آن باشد اينست كه از براي كارى ومطلبي نباشد .\r\n\r\n8553 من واخذ نفسه صان قدره وحمد عواقب أمره .\r\n\r\n","description":"","footnote":"","page_name":" 319 ","page_number":321},
  {"content":"\r\n\r\nهر كه مؤاخذه كند نفس خود را حفظ كند قدر خود را وستوده شود عاقبتهاى كارهاى أو ، « مؤاخذه » بمعنى گرفتن كسيست بر گناهى وبازخواست كردن از أو ، وبعضي از أهل لغت گفته‌اند كه « آخذ » بايد گفت نه « واخذ » ، واگر نسبت اين فقرهء مباركه بآن حضرت صلوات اللّه وسلامه عليه صحيح باشد فساد قول أو ظاهر مىشود .\r\n\r\n8554 من أهمل نفسه أفسد أمره .\r\nهر كه واگذارد نفس خود را تباه كند كار خود را .\r\n\r\n8555 من أظهر فقره أذلّ قدره .\r\nهر كه ظاهر كند درويشى وبىچيزى خود را خوار گرداند قدر خود را .\r\n\r\n8556 من قلّ عقله كثر هزله .\r\nهر كه كم باشد عقل أو بسيار باشد هزل أو ، يعنى بازى أو .\r\n\r\n8557 من قنع بقسم اللَّه استغنى عن الخلق .\r\nهر كه قانع شود بنصيب خدا بىنياز گردد از خلق ، « بنصيب خدا » يعنى نصيب وبهرهء كه خدا از براي أو تقدير كرده ، وممكن است كه « قسم » بفتح قاف خوانده شود وترجمه اين باشد كه : هر كه قانع شود بقسمت كردن خدا « 1 » .\r\n\r\n8558 من اعتزّ بغير الحقّ أذلّه اللَّه بالحقّ .\r\nهر كه عزيز گردد بغير حقّ يعنى از راه غير حقّى ، خوار گرداند أو را خدا بحقّ يعنى بوجه حقّى .\r\n\r\n\r\n","description":"","footnote":"\r\n( 1 ) بنا بر اين قرائت غير از معنى مصدري برخى از معاني ديگر نيز مناسب است ، در أقرب الموارد گفته : « القسم بالفتح مصدر يقال : هذا ينقسم قسمين بفتح القاف إذا أريد المصدر ، وبالكسر إذا أريد النصيب أو الجزء من الشيء المقسوم ، والقسم بالفتح أيضا العطاء ( تا آخر ) پس معنى عطا را نيز مىتوان اراده كرد .\r\n","page_name":" 320 ","page_number":322},
  {"content":"\r\n\r\n\r\n8559 من اكتسب حراما احتقب أثاما .\r\nهر كه كسب كند حرامى را ذخيرة كند عقوبتي را ، وممكن است كه « اثاما » بفتح همزه خوانده نشود بلكه « آثاما » بصيغهء جمع خوانده شود وترجمه اين باشد كه : ذخيرة كند گناهانى را ، ومراد گناه كسب آن باشد وگناه نگاهداشتن آن وپس ندادن بصاحب آن كه پيوسته از براي أو باشد يا گناه بردن صاحب آن وحقّ وارث أو بعد از أو ، وهمچنين تا قيامت ، پس هر يك از ايشان را در قيامت مطالبهء حقّ خود از أو باشد چنانكه بعضي از علما گفته‌اند .\r\n\r\n8560 من اتّخذ الحقّ لجاما اتّخذه النّاس اماما .\r\nهر كه فرا گيرد حقّ را لجامى فرا گيرند مردم أو را امامي ، يعنى هر كه حق را لجام خود گرداند يعنى چنان كه لجام مانع أسب مىشود از سركشى وطغيان أو ، رعايت حقّ را مانع خود گرداند از جور وميل در حكم ، ودر هر حكمي كه كند رعايت حقّ كند وبسبب آن از راه بدر نرود مردم أطاعت أو كنند وفراگيرند أو را امام وپيشواى خود .\r\n\r\n8561 من كثر فكره في المعاصي دعته إليها .\r\nهر كه بسيار باشد فكر أو در گناهان بخوانند گناهان أو را بسوى خود ، مراد اينست كه آدمي بايد كه پر در فكر وخيال منكرات نباشد وخود را مشغول سازد از آن كه پر در فكر وخيال آنها بودن باعث ميل ورغبت به آنها مىشود وبسيار مىشود كه بحدّى رسد كه مرتكب آنها گردد .\r\n\r\n8562 من ترفّق في الأمور أدرك أربه منها .\r\nهر كه نرمى كند در كارها دريابد حاجت خود را از آنها ، مراد ترغيب در نرمى وهموارى است در معاملات با مردم وسخت نگرفتن در آنها ، واين كه هر كه چنين\r\n\r\n","description":"","footnote":"","page_name":" 321 ","page_number":323},
  {"content":"\r\n\r\nكند بحاجت خود برسد بخلاف كسى كه سختگيرى كند كه غالب اينست كه بحاجت خود نرسد .\r\n\r\n8563 من قعد عن طلب الدّنيا قامت اليه .\r\nهر كه بنشيند از طلب دنيا برخيزد دنيا بسوى أو ، يعنى برخيزد وبسوى أو آيد چنانكه اين مضمون مكرّر مذكور شد وبتجربه مشاهده مىشود .\r\n\r\n8564 من كثر فكره في اللّذّات غلبت عليه .\r\nهر كه بسيار باشد فكر أو در لذّتها غالب شوند لذّتها بر أو ، يعنى پر در فكر وخيال لذّتها نبايد بود وخود را مشغول بايد ساخت از آن ، زيرا كه پر در فكر وخيال آنها بودن باعث اين مىشود كه آنها غلبه كنند بر اين كس ، وترك آنها نتواند كرد ، واين همان مضمون « من كثر فكره في المعاصي دعته إليها » است كه دو فقره قبل از اين مذكور شد .\r\n\r\n8565 من شكرك من غير صنيعة فلا تأمن ذمّه من غير قطيعة .\r\nهر كه شكر كند ترا بىاحسانى پس أيمن مباش از مذمّت‌كردن أو بىبريدنى ، مراد اينست كه فريب چنين شكري نبايد خورد وبسبب آن اعتماد بر صاحب آن نبايد كرد ، كسى كه شكر تو كند بي اين كه احسانى باو كرده باشى يا هرزه در است « 1 » ويا شكر أو براي غرضى باشد وبر هر تقدير هيچ دور نيست كه گاهى مذمّت تو نيز كند بي اين كه ضرر وزيانى از تو باو رسيده باشد از راه هرزه درايى يا از براي غرضى ديگر ، شكري كه اعتمادي بر آن باشد شكريست كه كسى ترا كند بازاى احسانى كه باو كرده باشى .\r\n\r\n8566 من أمرك باصلاح نفسك فهو أحقّ من تطيعه .\r\n\r\n\r\n","description":"","footnote":"\r\n( 1 ) در برهان قاطع گفته : « هرزه در آي كناية از پوچ‌گوى وهرزه‌گوى وياوه‌گوى باشد » .\r\n","page_name":" 322 ","page_number":324},
  {"content":"\r\n\r\nهر كه امر كند ترا باصلاح نفس خود پس أو سزاوارتر كسيست كه أطاعت كنى تو أو را .\r\n\r\n8567 من كفر حسن الصّنيعة استوجب قبح القطيعة .\r\nهر كه كفران كند نيكوئى احسان را سزاوار گردد زشتى بريدن را ، مراد اينست كه بريدن از خويشان وبرادران مؤمن اگر چه زشت وقبيح است امّا كسى كه كفران نيكوئى احسان كند مستحقّ وسزاوار آن قبح وزشتى بريدن از أو باشد .\r\n\r\n8568 من صبر على مرّ الأذى أبان عن صدق التّقوى .\r\nهر كه صبر كند بر آزار تلخ ومكروه ظاهر كند راستى پرهيزگارى را ، مراد صبر بر آزارها ومكروهاتست كه از جانب حقّ تعالى باشد مثل بيماريها وفوت فرزند ومانند آن وجزع نكردن در آنها ، يا صبر بر آزارها كه از مردم باو رسد وانتقام نكشيدن از ايشان .\r\n\r\n8569 من استهدى الغاوي عمى عن نهج الهدى .\r\nهر كه راهنمايى جويد از گمراه كور گردد از راه واضح راه راست ، مراد اينست كه راهنمايى كه كسى فرا گيرد مثل امام وأستاذ بايد كه بر راه حقّ باشد ودر اين باب اهتمام تمام بايد كرد كه اگر گمراه باشد أو نيز كور گردد از راه حقّ وبا وضوح آن نبيند آنرا .\r\n\r\n8570 من عتب على الدّهر طال معتبه .\r\nهر كه ملامت كند روزگار را دراز كشد ملامت أو ، يعنى روزگار مستحقّ سرزنش وملامت بسيارست هر كه ملامت آن كند طول كشد ملامت أو .\r\n\r\n8571 من تعدّى الحقّ ضاق مذهبه .\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nهر كه در گذرد از حقّ تنگ باشد راهى كه رود يعنى راه واسع در هر باب راه حقّ است كه هيچ زيان وخسرانى ندارد وهر كه از آن تجاوز كند بهر راهى كه رود تنگ باشد يعنى كار بر أو تنگ شود ودر هلاكت وزيان وخسران افتد .\r\n\r\n8572 من أحبّ الذّكر الجميل فليبذل ماله .\r\nهر كه دوست دارد ذكر جميل را پس عطا كند مال خود را ، مراد به « ذكر جميل » اينست كه مردم أو را بنيكوئى ياد كنند .\r\n\r\n8573 من رغب فيما عند اللَّه بلغ آماله .\r\nهر كه رغبت كند در آنچه نزد خداست برسد باميدهاى خود .\r\n\r\n8574 من تكرّر سؤاله للنّاس ضجروه « 1 » .\r\nهر كه مكرّر شود سؤال أو از مردم ملول گردند از أو .\r\n\r\n8575 من طلب ما في أيدي النّاس حقّروه « 2 » .\r\nهر كه طلب كند آنچه را در دستهاى مردم است سبك شمارند أو را .\r\n\r\n8576 من جمع المال لينفع به النّاس أطاعوه ، ومن جمع لنفسه أضاعوه .\r\nهر كه جمع كند مال را براي اين كه نفع برساند بآن مردم را أطاعت كنند أو را ، وهر كه جمع كند از براي نفس خود ضايع كنند أو را ، يعنى واگذارند وفرمان أو نبرند يا هلاك گردانند .\r\n\r\n8577 من فكّر أبصر العواقب .\r\nهر كه فكر كند بينا گردد عاقبتها را .\r\n\r\n\r\n","description":"","footnote":"\r\n( 1 ) كذا بفتح ضاد بخط شارح وگويا باعتبار « ضجروا منه أو به » چنين استعمال شده است .\r\n( 2 ) كذا بخطه ( ره ) ونظر بموازنه با « ضجروه » قرائت « حقروه » بتخفيف بهتر است .\r\n","page_name":" 324 ","page_number":326},
  {"content":"\r\n\r\n\r\n8578 من لهى « 1 » عن الدّنيا هانت عليه المصائب .\r\nهر كه ترك كند دنيا را سهل گردد بر أو مصيبتها .\r\n\r\n8579 من سأل فوق قدره استحقّ الحرمان .\r\nهر كه سؤال كند بالاتر از قدر خود را مستحقّ گردد محرومى را ، مراد منع از طلب وسؤال كسيست چيزى را كه زياد از قدر أو باشد واين كه أو سزاوار ومستحقّ محرومى است ، ومحروم گردانيدن أو بد نيست .\r\n\r\n8580 من انتصر بأعداء اللَّه استحقّ الخذلان .\r\nهر كه يارى جويد بدشمنان خدا مستحقّ گردد خذلان را ، يعنى سزاوار اين گردد كه خدا ودوستان أو ترك يارى أو كنند .\r\n\r\n8581 من خشنت عريكته أقفرت حاشيته .\r\nهر كه درشت باشد خوى أو خالى گردد كنار أو ، يعنى مردم از دور وكنار أو رم كنند وتنها ماند .\r\n\r\n8582 من استقصى على صديقه انقطعت مودّته .\r\nهر كه خرده‌گيرى كند بر دوست خود بريده شود دوستى أو ، غرض اينست كه با دوست قدرى مسامحه ومساهله ضرورست در تقصيرات وگناهانى كه نسبت باين كس كند يا مطالباتى كه از أو باشد كه اگر خرده‌گيرى شود با أو در هر باب\r\n\r\n\r\n","description":"","footnote":"\r\n( 1 ) كذا بخطه ( ره ) وفي غالب النسخ يعنى « لهى » بصورت ياء ( ليكن بفتح لام وهاء ) وبنا بر اين معتلّ اللام يائى است ، يقال : « لهى يلهى لها ( كفرح ) عن الشيء أي سلا عنه وغفل وترك ذكره وأعرض عنه » ودر بعضي نسخ « لها » ضبط شده ( يعنى بصورت الف نه ياء ) وبنا بر اين معتلّ اللام واوى است ، يقال : لها يلهو لهوا ولهيّا ولهيانا عن الشيء اى سلا عنه وغفل وترك ذكره » .\r\n","page_name":" 325 ","page_number":327},
  {"content":"\r\n\r\nدوستى أو بريده مىشود وظاهرست كه دوستان خود را كم كردن عقلا وشرعا مذموم است واگر كسى با هر دوستى چنان سلوك كند بىدوست ويار ومددكار ماند .\r\n\r\n8583 من تلن حاشيته يستدم من قومه المحبّة .\r\nهر كه نرم باشد كنار أو پاينده دارد از قوم خود دوستى را ، « نرمى كنار وجانب » كناية از خوش‌خوئى است چه خوش‌خو چون مردم بجانب أو روند ودور وكنار أو را فرو گيرند گويا جانب وكنار أو نرم است وبآسانى به آنجا مىتوان رفت بخلاف « بدخو » كه مردم از جانب وكنار أو رم كنند ، پس گويا جانب وكنار أو درشت است كه بآسانى به آنجا نمىتوان رفت ، وغرض ترغيب در خوش‌خوئى ومهربانى با مردم است واين كه اين باعث مىشود كه دوستى قوم أو با أو پاينده ومستدام ماند .\r\n\r\n8584 من اطّرح « 1 » الحقد استراح قلبه ولبّه .\r\nهر كه بيندازد كينه را راحت يابد دل أو وعقل أو ، مراد ترغيب در بيرون كردن كينه است از دل ، واين كه باعث راحت يافتن دل وعقل مىشود چه دل فارغ مىشود از سوزش والتهاب وقلق واضطراب كه با كينه باشد وعقل فارغ مىشود از انديشهء چاره وتدبير از براي شفاى آن .\r\n\r\n8585 من استقصى على نفسه أمن استقصاء غيره عليه .\r\nهر كه خرده‌گيرى « 2 » كند بر نفس خود أيمن گردد از خرده‌گيرى كردن غير بر أو ، زيرا كه كسى كه خرده‌گيرى كند با خود وبنهايت رساند بازخواست نفس خود را ، ديگر گناهى از براي أو باقي نماند كه ديگرى خرده‌گيرى كند بر أو وبازخواست آن كند .\r\n\r\n\r\n","description":"","footnote":"\r\n( 1 ) شارح ( ره ) اين كلمه را « أطرح » از باب افعال خوانده ودر سابق ياد شد كه آن اشتباه است وصحيح « اطّرح » است از باب افتعال ، طالب تحقيق بكتب لغت رجوع كند .\r\n( 2 ) در برهان قاطع گفته : « خرده‌گير كناية از عيبجوى ونكته گيرنده باشد » .\r\n","page_name":" 326 ","page_number":328},
  {"content":"\r\n\r\n\r\n8586 من لم يأس على الماضي ولم يفرح بالآتي فقد أخذ الزّهد بطرفيه .\r\nهر كه اندوهناك نشود بر گذشته وشادمان نگردد به آينده پس بتحقيق كه فرا گرفته « زهد » را بدو طرف آن ، يعنى كمال « زهد » وبىرغبتى در دنيا وتمام آن اينست كه آدمي اندوهناك نگردد بر آنچه از دنيا بگذرد از أو ونرسد باو ، وشادمان نگردد به آن چه از دنيا بيايد بجانب أو ورو كند باو .\r\n\r\n8587 من شكر من أنعم عليه فقد كافأه .\r\nهر كه شكر كند كسى را كه انعام كند بر أو پس بتحقيق كه جزاى آن دهد ، يعنى همان شكر كافيست در جزاى انعام أو .\r\n\r\n8588 من قابل الاحسان بأفضل منه فقد جازاه .\r\nهر كه در برابر اندازد احسان را بافزونتر از آن پس بتحقيق كه جزاى آن داده ، مراد اينست كه جزاى احسان اينست كه در برابر آن احسانى افزونتر از آن بكند تا اين كه افزونى آن در برابر اين افتد كه أو ابتدأ كرده بآن ، وممكن است كه اين در بارهء كسى باشد كه خواهد تلافى باحسان بكند واگر نه شكر كافيست در جزاى احسان چنانكه در فقرهء سابق مذكور شد ، وممكن است كه احسان افزونتر شامل شكر نيز باشد ، يا مراد بآن همان شكر باشد بقرينهء فقرهء سابق .\r\n\r\n8589 من تسرّع إلى الشّهوات تسرّع اليه الآفات .\r\nهر كه شتاب كند بسوى شهوتها شتاب كند بسوى أو آفتها .\r\n\r\n8590 من ترقّب الموت سارع إلى الخيرات .\r\nهر كه انتظار كشد مرگ را شتاب كند بسوى خيرات ، يعنى كسى كه در فكر مرگ باشد وانتظار آن كشد شتاب كند در خيرات ، از ترس اين كه مبادا مرگ ديگر\r\n\r\n","description":"","footnote":"","page_name":" 327 ","page_number":329},
  {"content":"\r\n\r\nفرصت آن ندهد ، كسى كه شتاب نكند غافل است از مرگ ودر فكر آن نباشد .\r\n\r\n8591 من اشتاق إلى الجنّة سلا عن الشّهوات .\r\nهر كه مشتاق باشد بسوى بهشت فراموش كند شهوتها را .\r\n\r\n8592 من أشفق من النّار اجتنب المحرّمات .\r\nهر كه بترسد از جهنّم اجتناب كند از حرامها .\r\n\r\n8593 من أحبّ الدّار الباقية لهى « 1 » عن اللّذّات .\r\nهر كه دوست دارد سراى باقي را فراموش كند لذّتها را وترك كند ياد آنها را .\r\n\r\n8594 من أشعر قلبه التّقوى فاز عمله .\r\nهر كه شعار دل خود گرداند پرهيزگارى را فيروزى يابد عمل أو ، يعنى فيروزى يابد بقبول ومقبول گردد ، و « شعار » چنانكه مكرّر مذكور شد جامه‌ايست كه ملاصق بدن وموى آن باشد و « شعار گردانيدن پرهيزگارى از براي دل » اينست كه آنرا لازم دل خود سازد واز آن جدا نسازد مانند آن جامه .\r\n\r\n8595 من ساء خلقه ملّه أهله .\r\nهر كه بد باشد خوى أو ملول گردند از أو أهل أو .\r\n\r\n8596 من استطال على النّاس بقدرته سلب القدرة .\r\nهر كه سربلندى كند بر مردم بسبب توانائى كه داشته باشد زايل كرده شود از أو توانائى .\r\n\r\n8597 من عفّ خفّ وزره ، وعظم عند اللَّه قدره .\r\n\r\n\r\n","description":"","footnote":"\r\n( 1 ) كذا بخطّ الشارح ( ره ) وفي غالب النسخ پس معتلّ اللام يائى است ودر بعضي نسخ « لها » است پس معتلّ اللام واوى است وهر دو در اينجا بيك معنى است چنانكه گذشت در صفحهء 325 .\r\n","page_name":" 328 ","page_number":330},
  {"content":"\r\n\r\nهر كه باز ايستد از گناهان سبك شود وزر أو وعظيم گردد نزد خدا قدر أو ، « وزر » بكسر واو وسكون زاي با نقطه بمعنى گناه است وگرانى ، ودر اينجا معنى دويم مناسب‌ترست ، يعنى سبك شود پشت أو از گرانى كه بسبب گناهان حاصل شود .\r\n\r\n8598 من جرى في ميدان أمله عثر « 1 » بأجله .\r\nهر كه روان گردد در ميدان اميد خود برو در افتد بأجل خود ، يعنى هر كه اميدهاى أو برآيد وروان گردد در ميدان آنها زود برو در افتد بمرگ چنانكه بتجربه رسيده وقبل از اين نيز مذكور شد ، وممكن است مراد اين باشد كه هر كه روان شود در ميدان اميدهاى خود سعى كند از براي آنها يك بار برو در افتد بمرگ در هلاكت وزيان وخسران اخروى .\r\n\r\n8599 من سعى لدار اقامته خلص عمله وكثر وجله .\r\nهر كه سعى كند از براي سراى أقامت خود خالص گردد عمل أو وبسيار باشد وجل أو ، يعنى خوف وترس أو از حقّ تعالى .\r\n\r\n8600 من كثرت نعم اللَّه عليه كثرت حوائج النّاس اليه .\r\nهر كه بسيار شود نعمتهاى خدا بر أو بسيار شود حاجتهاى مردم بسوى أو ، غرض اينست كه هر كه آنرا خواهد بايد كه اين را بر خود گذارد واز اين ملول ودلتنگ نشود وسعى كند در بر آوردن آنها .\r\n\r\n8601 من زاد علمه على عقله كان وبالا عليه .\r\nهر كه زياد باشد علم أو بر عقل أو بوده باشد وبالى بر أو ، مراد عقل عملي است كه بدارد أو را بر عمل بعلم خود ، وچون گناهى كه كسى ندانسته بكند اگر معفوّ نباشد يقين سبك‌ترست از آن هرگاه دانسته بكند ، چنانكه مكرّر مذكور شد ،\r\n\r\n\r\n","description":"","footnote":"\r\n( 1 ) شارح ( ره ) « عثر » را بتثليث ثاء مثلّثه ضبط كرده وبر روى آن كلمهء « جميعا » نيز گذاشته است يعنى قرائت « عثر » بفتح وكسر وضمّ ثاء درست است ، در أقرب الموارد گفته :\r\n« عثر الفرس ( كنصر وضرب وعلم وشرف ) عثرا وعثيرا وعثارا زلّ وكبا ( تا آخر گفتار أو ) » .\r\n","page_name":" 329 ","page_number":331},
  {"content":"\r\n\r\nپس علمي كه عمل بآن نشود وباليست براي صاحب خود .\r\n\r\n8602 من كثر حرصه كثر شقاؤه .\r\nهر كه بسيار باشد حرص أو بسيار باشد بدبختى أو .\r\n\r\n8603 من كثر مناه كثر عناؤه .\r\nهر كه بسيار باشد آرزوهاى أو بسيار باشد تعب ورنج أو .\r\n\r\n8604 من صوّر الموت بين عينيه هان أمر الدّنيا عليه .\r\nهر كه مصوّر سازد مرگ را ميانهء دو چشم خود خوار گردد يا سهل گردد كار دنيا بر أو .\r\n\r\n8605 من كرم دينه عنده هانت الدّنيا عليه .\r\nهر كه گرامى باشد دين أو نزد أو خوار گردد يا سهل گردد دنيا بر أو ، زيرا كه كسى كه دين خود را گرامى دارد حرص بر دنيا واميدها وآرزوها كه ضرر بدين أو داشته باشد نخواهد داشت وهرگاه آنها نباشد ظاهرست كه دنيا خوار يا سهل مىگردد .\r\n\r\n8606 من ظلم نفسه كان لغيره أظلم .\r\nهر كه ستم كند نفس خود را بوده باشد از براي غير خود ستم كننده‌تر ، اشاره است باين كه امام وپيشوائى كه حقّ تعالى از براي مردم نصب كند بايد كه معصوم باشد از گناه كه ستم بر خودست ، زيرا كه كسى كه ستم بر خود كند بوده باشد از براي غير خود ستم كننده‌تر ، پس چگونه حقّ تعالى أو را امام وپيشواى خلق گرداند وزمام اختيار همهء مردم را بكف كفايت أو گذارد .\r\n\r\n8607 من اشتغل بغير المهمّ ضيّع الأهمّ .\r\nهر كه مشغول گردد بغير آنچه مهمّ وضرور باشد ضايع كند آنچه را مهم‌ّتر وضرورتر باشد ، زيرا كه أوقات آدمي وفا بپرداختن بهر دو نكند ، پس بقدر آنچه\r\n\r\n","description":"","footnote":"","page_name":" 330 ","page_number":332},
  {"content":"\r\n\r\nدر غير مهمّات صرف كند مهمّات از أو ضايع گردد كه مهم‌ّتر وضرورتر باشند از آنچه أو مشغول بآن شده .\r\n\r\n8608 من أسرف في طلب الدّنيا مات فقيرا .\r\nهر كه اسراف وتجاوز از حدّ كند در طلب دنيا بميرد فقير ، يعنى تهيدست از توشهء آخرت وذخيرهء از براي آن .\r\n\r\n8609 من كان عند نفسه عظيما كان عند اللَّه حقيرا .\r\nهر كه بوده باشد نزد نفس خود بزرگ بوده باشد نزد خدا كوچك ، غرض اينست كه هر كه خواهد كه نزد خدا عظيم وبزرگ باشد ، بايد كه خود را حقير وكوچك داند وفروتنى كند در درگاه حقّ تعالى وبا خلق نيز كه اگر كسى خود را عظيم وبزرگ داند وسربلندى كند نزد حقّ تعالى كوچك وحقير گردد چنانكه مكرّر مذكور شد .\r\n\r\n8610 من احتجت اليه هنت عليه .\r\nهر كه محتاج باشى بسوى أو خوار گردى بر أو ، مراد ترغيب در اينست كه كسى خود را محتاج بديگرى نكند وحاجتي از أو نخواهد ، زيرا كه از هر كه حاجتي بخواهد نزد أو خوار وذليل گردد .\r\n\r\n8611 من صبر على طاعة اللَّه عوّضه اللَّه سبحانه خيرا ممّا صبر عليه .\r\nهر كه صبر كند بر طاعت خدا عوض دهد خداى سبحانه أو را بهتر از آنچه صبر كرده بر آن ، يعنى هر كه خواهش چيزى داشته باشد از محرّمات وترك كند آن را از براي أطاعت حقّ تعالى وصبر كند بر تعب ترك آن عوض دهد حقّ تعالى أو را در دنيا يا آخرت يا هر دو بهتر از آن كه صبر كرده بر ترك آن .\r\n\r\n","description":"","footnote":"","page_name":" 331 ","page_number":333},
  {"content":"\r\n\r\n\r\n8612 من كتم مكنون دائه عجز طبيبه عن شفائه .\r\nهر كه پنهان دارد درد نهاني خود را عاجز گردد طبيب أو از شفاى أو ، مراد اينست كه كسى را كه درد نهاني باشد واز اظهار آن شرم كند بايد كه اظهار كند وشرم نكند واگر نه طبيب عاجز گردد ، ومجرّد اين كه بعضي از لوازم وآثار آنرا از براي أو بگويد كافى نيست گاه هست كه دردهاى مختلف كه دواهاى ايشان مختلف باشد در بعضي لوازم وآثار شريك باشند ، پس بايد كه خصوص درد وكوفت را بطبيب اظهار كرد تا در معالجهء آن عاجز نگردد .\r\n\r\n8613 من رفع بلا كفاية وضع بلا جناية .\r\nهر كه بلند كرده شود بىكفايتى پست كرده شود بىجنايتى ، مراد اينست كه كسى كه خواهد كه نزد پادشاهان يا غير ايشان از بزرگان بلند مرتبه گردد ودولت أو را استقرارى باشد بايد كه از راه حسن كفايت وكارگزارى مهمّات ونيكوئى سعى أو در خدمات باشد كه اگر از آن راه نباشد وبمجرّد اتّفاق يا بعضي جهات ديگر كسى بلند مرتبه گردد اعتمادي بر آن نيست بسيار باشد كه چنان باز بىگناه وتقصيري پست كرده شود .\r\n\r\n8614 من خان سلطانه بطل أمانه .\r\nهر كه خيانت كند پادشاه خود را باطل گردد أمان أو ، مراد منع از خيانت با سلطانست واين كه باعث اين مىشود كه صاحب آن هرگز ايمنى نداشته باشد وهميشه در انديشهء اين باشد كه مبادا خيانت أو ظاهر شود وبغضب وسخط أو گرفتار گردد بخلاف كسى كه خيانتى نكرده باشد كه هميشه أيمن باشد .\r\n\r\n8615 من كثر احسانه كثر خدمه وأعوانه .\r\nهر كه بسيار باشد احسان أو بسيار باشد خدمت كنندگان ومددكاران أو .\r\n\r\n","description":"","footnote":"","page_name":" 332 ","page_number":334},
  {"content":"\r\n\r\n\r\n8616 من استهان بالأمانة وقع في الخيانة .\r\nهر كه سهل شمارد امانت را بيفتد در خيانت ، ظاهر اينست كه مراد اين باشد كه امانتدارى را سهل نبايد دانست وتا ضرورتي نشود مرتكب آن نشد كه هر كه سهل شمارد آنرا وبىضرورتى بسيار قبول امانات كند نمىشود كه در خيانتى نيفتد اگر همه بتقصير در حفظ ونگهدارى آنها باشد .\r\n\r\n8617 من وقف عند قدره أكرمه النّاس .\r\nهر كه بايستد نزد قدر خود گرامى دارند مردم أو را ، مراد به « ايستادن نزد قدر خود » اينست كه پا از اندازهء خود بيرون نگذارد وبا مردم بقدر مرتبهء خود سلوك كند وزيادة روى نكند ، چه هر كه چنين سلوك كند مردم پسند كنند سلوك أو را ، وأو را گرامى دارند ، وهر كه تجاوز كند از حدّ خود ودر گذرد مردم را بد آيد سلوك أو ، وخوار گردانند أو را\r\nچنانكه فرموده :\r\n\r\n8618 من تعدّى حدّه أهانه النّاس .\r\nهر كه درگذرد از حدّ خود خوار گردانند أو را مردم .\r\n\r\n8619 من أنف من عمله اضطرّه ذلك إلى عمل خير منه .\r\nهر كه ننگ داند عمل خود را ناچار سازد أو را اين بسوى عملي بهتر از آن ، مراد ترغيب در اينست كه آدمي هر كارى كه كند نپسندد آن را بلكه آن را ننگ خود داند ولايق خود نداند ، زيرا كه هر كه چنين باشد مضطرّ مىشود باين كه بعد از آن كار بهتر از آن بكند وهمچنين ، بخلاف كسى كه كار خود را پسندد كه در آن مرتبه ماند وترقّى نكند .\r\n\r\n8620 من غاظك بقبح السّفه عليك فغظه بحسن الحلم عنه .\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nهر كه بخشم آورد ترا بزشتى سبكى كردن با تو پس بخشم آور أو را بنيكوئى بردبارى از أو ، يعنى هرگاه أو ترا بآن فعل زشت بخشم آورد پس تو نيز أو را بخشم آور بفصل نيكوئى كه بردبارى وحلم كنى از أو كه پسنديده ومحمودست ، وبا وجود اين أو را بخشم آورد ، زيرا كه آدم سبك بىحلم چنانكه تجربه شده مىخواهد كه با هر كه سبكى ودرشتى كند أو نيز در برابر چنان كند تا أو باز سبكى ودرشتى كند كه طبع أو مايل به آنست همين كه أو حلم وبردبارى كند بخشم آيد وچارهء آن نتواند كرد .\r\n\r\n8621 من صلح مع اللَّه سبحانه لم يفسد مع أحد .\r\nهر كه صالح باشد با خداى سبحانه فاسد نباشد با هيچ كس ، مراد به « صالح بودن با خدا » اينست كه كار خود را نزد خدا فاسد نكرده باشد وخدا از أو راضى باشد پس هر كه چنين باشد أو نزد هيچ كسى فاسد نشود وهمه كس أو را گرامى دارند بخلاف كسى كه فاسد كرده باشد خود را نزد خدا كه فاسد شود أو نزد همه كس\r\nچنانكه فرموده :\r\n\r\n8622 من فسد مع اللّه لم يصلح مع أحد .\r\nهر كه فاسد باشد با خدا صالح نباشد با هيچ كسى .\r\n\r\n8623 من استنكف من أبويه فقد خالف الرّشد .\r\nهر كه ننگ داشته باشد از پدر ومادر خود پس بتحقيق كه مخالفت كرده « رشد » را يعنى راه درست را ، مراد نصيحت جمعيست كه چون بمرتبهء بلندتر از مرتبهء پدر ومادر خود برسند ننگ داشته باشند از ايشان وايشان را گرامى ندارند .\r\n\r\n8624 من جهل نفسه كان بغير نفسه أجهل .\r\nهر كه نادان باشد بنفس خود بوده باشد بغير نفس خود نادانتر ، ظاهر اينست كه مراد به « نادان بودن بنفس خود » اين باشد كه قدر ومرتبهء خود را نداند\r\n\r\n","description":"","footnote":"","page_name":" 334 ","page_number":336},
  {"content":"\r\n\r\nواز حدّ خود تجاوز كند يا كارى چند كند كه خود را خفيف وذليل كند واز مرتبهء كه دارد بيندازد وغرض اين باشد كه چنين كسى جاهل مطلق است ، چه هرگاه بقدر خود جاهل باشد بچيزهاى ديگر جاهلتر باشد ، وممكن است كه مراد عجز آدمي باشد در علم ومعرفت بحقايق أشياء واين كه أو حقيقت نفس خود را نداند ، وهرگاه بآن جاهل باشد پس بغير آن جاهلتر باشد .\r\n\r\n8625 من بخل على نفسه كان على غيره أبخل .\r\nهر كه بخيلى كند بر نفس خود بوده باشد بر غير خود بخيلتر ، مراد نصيحت ومنع مردم است از طلب وسؤال از كسى كه بدانند كه بر نفس خود بخيلى ميكند ، واين كه چنين كسى بر ديگران بخيلتر خواهد بود پس طلب وسؤال از أو ثمرهء ندارد .\r\n\r\n8626 من زهد في الدّنيا استهان بالمصائب .\r\nهر كه بىرغبت باشد در دنيا سهل شمارد مصيبتها را .\r\n\r\n8627 من شرفت نفسه نزّهها عن دناءة المطالب .\r\nهر كه بلند مرتبه باشد نفس أو پاك گرداند آنرا از پستى مطلبها ، يعنى مطلبهاى دنيوي .\r\n\r\n8628 من عرف قدر نفسه لم يهنها بالفانيات .\r\nهر كه بشناسد قدر نفس خود را خوار نگرداند آنرا بمطالب فانى شونده .\r\n\r\n8629 من خاف العقاب انصرف عن السّيّئات .\r\nهر كه بترسد از عقاب برگردد از گناهان .\r\n\r\n8630 من أتعب نفسه فيما لا ينفعه وقع فيما يضرّه .\r\nهر كه تعب فرمايد نفس خود را در آنچه نفع ندهد أو را بيفتد در آنچه ضرر\r\n\r\n","description":"","footnote":"","page_name":" 335 ","page_number":337},
  {"content":"\r\n\r\nرساند باو ، زيرا كه چنانكه مكرّر مذكور شد نمىشود كه بسبب اشتغال به آنها فوت نشود از أو بعضي مهمّات ضروريهء أو كه فوت آنها ضرر رساند باو .\r\n\r\n8631 من بذل برّه انتشر ذكره .\r\nهر كه بذل كند احسان خود را پراكنده شود ذكر أو ، يعنى پهن شود ميانهء مردم ذكر أو بخوبى .\r\n\r\n8632 من قرب برّه بعد صيته .\r\nهر كه نزديك باشد احسان أو دور باشد آوازهء أو وذكر أو ، يعنى بجاهاى دور برسد .\r\n\r\n8633 من اشتغل بالفضول فاته من مهمّه المأمول .\r\nهر كه مشغول گردد بفضول يعنى بزيادتيها فوت شود أو را از مهمّ أو مأمول ، يعنى از أمور مهمّهء أو آنچه را اميد آن داشته باشد وخواهد ، يا بايد كه اميد آن داشت وطلب كرد .\r\n\r\n8634 من شاور ذوى العقول استضاء بأنوار العقول .\r\nهر كه مشورت كند با صاحبان عقلها روشنى يابد بنورهاى عقلها .\r\n\r\n8635 من كرم عليه عرضه هان عليه المال .\r\nهر كه گرامى باشد بر أو عرض أو سهل باشد بر أو مال ، يعنى صرف آن از براي نگاهداشتن عرض خود در جائى كه بذل مال از براي آن بايد ، يا از براي اين كه أو را ببخيلى ياد نكنند وسبب آن هتك عرض أو نشود .\r\n\r\n8636 من كرم عليه المال هانت عليه الرّجال .\r\nهر كه گرامى باشد بر أو مال خوار باشد بر أو رجال يعنى مردان ، يعنى مال را\r\n\r\n","description":"","footnote":"","page_name":" 336 ","page_number":338},
  {"content":"\r\n\r\nعزيزتر داند از مرد ، وروا ندارد بذل آن را از براي حفظ خود از ذلّت وخوارى .\r\n\r\n8637 من ظلم العباد كان اللَّه خصمه .\r\nهر كه ستم كند بندگان خدا را بوده باشد خدا خصم ومدّعى أو .\r\n\r\n8638 من عدل في البلاد نشر اللَّه عليه الرّحمة .\r\nهر كه عدل كند در شهرها ، پهن كند خدا بر أو رحمت را .\r\n\r\n8639 من بذل ماله استرقّ الرّقاب .\r\nهر كه بذل كند مال خود را ، ببندگى در آورد گردنها را ، يعنى گردنهاى آزادگان را .\r\n\r\n8640 من أسرع في الجواب لم يدرك الصّواب .\r\nهر كه شتاب كند در جواب درنيابد صواب را ، مراد اينست كه سؤالي كه كسى بكند بىتأمّل جواب نبايد گفت كه كسى كه شتاب كند وبىتأمّل جواب گويد بسيار باشد كه خطا كند وجواب صواب يعنى درست را درنيابد « 1 » ، يا اين كه بىتأمّل جواب گفتن درست نيست ، پس كسى كه بىتأمّل جواب گويد در آن باب خطا كند وراه درست را درنيابد هر چند جواب أو اتّفاقا درست باشد .\r\n\r\n8641 من شاور ذوى النّهى والألباب فاز بالنّجح والصّواب .\r\nهر كه مشورت كند با صاحبان عقلها وخردها فيروزى يابد بظفر بمطلب وراه درست .\r\n\r\n8642 من بذل معروفه مالت اليه القلوب .\r\nهر كه بذل كند احسان خود را ميل كند بسوى أو دلها .\r\n\r\n\r\n","description":"","footnote":"\r\n( 1 ) گويا مأخوذ از اين حديث است آنچه گفته‌اند :\r\n هر كه تأمّل نكند در جواب * بيشتر آيد سخنش ناصواب \r\n","page_name":" 337 ","page_number":339},
  {"content":"\r\n\r\n\r\n8643 من بذل النّوال قبل السّؤال فهو الكريم المحبوب .\r\nهر كه بذل كند عطا را پيش از سؤال ، پس اوست كريم دوست داشته شده .\r\n\r\n8644 من انفرد عن النّاس أنس « 1 » باللَّه سبحانه .\r\nهر كه تنهائى گزيند از مردم انس بگيرد بخداى سبحانه .\r\n\r\n8645 من استغنى عن النّاس أغناه اللَّه سبحانه .\r\nهر كه بىنياز گردد از مردم توانگر گرداند أو را خداى سبحانه .\r\n\r\n8646 من عمل بالحقّ مال اليه الخلق .\r\nهر كه عمل كند بحقّ ، ميل كند بسوى أو خلق .\r\n\r\n8647 من استعمل الرّفق استدرّ الرّزق .\r\nهر كه كار فرمايد رفق ونرمى را ، روان سازد رزق وروزى را ، يعنى نرمى وهموارى كردن باعث روانى وافزونى روزى مىگردد .\r\n\r\n8648 من وحّد اللَّه سبحانه لم يشبّهه بالخلق .\r\nهر كه يگانه داند خداى سبحانه را تشبيه نكند أو را بخلق ، مراد به « يگانه دانستن خدا » اينست كه داند كه مثل أو ممكن نيست ، وظاهرست كه چنين كسى تشبيه نكند أو را بخلق ، زيرا كه هر چه شبيه بخلق باشد مثل أو باشد يا ممكن باشد .\r\n\r\n8649 من وثق بقسم اللَّه لم يتّهمه في الرّزق .\r\nهر كه اعتماد داشته باشد بر سوگند خدا متّهم ندارد أو را در روزى ، مراد اينست كه حقّ تعالى متكفّل روزى مردم شده وسوگند ياد كرده بر طبق آن ، پس هر كه را اعتماد باشد بر سوگند حقّ تعالى بايد كه أو را متّهم ندارد در آن ، واحتمال\r\n\r\n\r\n","description":"","footnote":"\r\n( 1 ) در بعضي نسخ بجاى « أنس » : « استأنس » است كه آن هم بمعنى « أنس » ميباشد .\r\n","page_name":" 338 ","page_number":340},
  {"content":"\r\n\r\nوفا نكردن بآن ندهد وخود را فارغ كند از اهتمام تمام وسعى زياد در طلب آن ، واين سوگند حق تعالى اشاره است به آن چه در قرآن مجيد فرموده « 1 » :  « وَفِي السَّماءِ رِزْقُكُمْ وَما تُوعَدُونَ »  ودر آسمانست روزى شما وآنچه وعده كرده مىشويد » يعنى أسباب آن يا تقدير آن در آسمانست ومراد به « آنچه وعده كرده مىشويد » نيز همان روزيهاست كه حقّ تعالى وعده كرده به آنها ، يا ثوابها كه وعده فرموده بر عملها ، وآنها نيز نوشته شده وتقدير شده در آسمانها ، ويا اين كه آن ثوابها در بهشت باشد وبهشت در بالاى آسمان هفتم چنانكه بعضي از مفسّرين گفته‌اند ، وبعد از آن فرموده « 2 » :\r\n« 3 »  فَوَ رَبِّ السَّماءِ وَالْأَرْضِ إِنَّهُ لَحَقٌّ مِثْلَ ما أَنَّكُمْ تَنْطِقُونَ  پس سوگند بپروردگار آسمان وزمين كه بدرستى كه اين حقّست مثل سخن گفتن شما يعنى چنانكه شما شكّ نداريد در گويائى خود بايد كه شكّ نداشته باشيد در آن نيز .\r\n\r\n8650 من استحيى من قول الحقّ فهو أحمق .\r\nهر كه شرم كند از گفتن حقّ پس أو احمقست .\r\n\r\n8651 من جاهد على إقامة الحقّ وفّق .\r\nهر كه جنگ كند بر أقامت حقّ يعنى از براي برپاداشتن آن توفيق داده شود .\r\n\r\n\r\n","description":"","footnote":"\r\n( 1 ) آيهء 22 سورهء مباركهء « والذّاريات » است .\r\n( 2 ) آيهء 23 سورهء مباركهء « والذّاريات » است .\r\n( 3 ) شارح ( ره ) بر روى كلمهء « مثل » فتحه وضمّه گذاشته وبر روى آن « معا » نيز نوشته است يعنى قرائت آن بهر دو وجه صحيح است ، أبو الفتوح ( ره ) بعد از ذكر ( مثل ما أنّكم تنطقون ) كه از آيهء 23 سورهء « الذاريات » است گفته : كوفيان ( مثل ) خواندند برفع على أنّه صفة لقوله ( لحقّ ) وباقي قرّاء ( مثل ) خواندند منصوب آنگه در وجه أو خلاف كردند ( پس بذكر وجوه نصب بتفصيل پرداخته است ، رجوع شود بمجلد پنجم چاپ أول ، ص 150 ) وطبرسى ( ره ) در مجمع البيان گفته : « قرأ أهل الكوفة غير حفص ( مثل ) بالرفع والباقون بالنصب » ( آن گاه تحت عنوان « الحجّة » بتفصيل بذكر وجوه اين قرائت پرداخته است ) ومولى فتح اللّه كاشاني ( ره ) نيز در منهج الصادقين بقرائت شدن آن بهر دو وجه وبدلائل هر يك از آن دو پرداخته است ، فمن شاء فليراجعه .\r\n","page_name":" 339 ","page_number":341},
  {"content":"\r\n\r\n\r\n8652 من شاور الرّجال شاركها في عقولها .\r\nهر كه مشورت كند با مردان شريك گردد با ايشان در عقلهاى ايشان ، غرض ترغيب در مشورت كردن با مردان عاقلست واين كه هر كه با ايشان مشورت كند شريك گردد با ايشان در عقلهاى ايشان ، زيرا كه هر يك رأى وتدبير خود را باو گويد پس عقل أو در آن باب دريابد آنچه عقل هر يك دريابد ، پس با عقل هر يك شريك شود .\r\n\r\n8653 من عامل النّاس بالإساءة كافؤوه « 1 » بها .\r\nهر كه معامله كند با مردم ببدى جزا دهند أو را بآن يعنى ايشان نيز بجزاى آن با أو بدى كنند پس اگر كسى خواهد كه أيمن باشد از اين ، بدى نكند با مردم .\r\n\r\n8654 من اتّخذ الطّمع شعارا جرّعته الخيبة مرارا .\r\nهر كه فرا گيرد طمع را پيراهن تن خود جرعه دهد أو را نوميدى تلخى ، يعنى هر كه طمع از مردم را لازم خود سازد مانند پيراهن تن خود نوميد گردد از ايشان ودركشد جرعهء تلخى آن را پس گويا آن نوميدى بدهد باو جرعهء تلخى را « 2 » .\r\n\r\n8655 من نكب عن الحقّ ذمّ عاقبته .\r\nهر كه عدول كند از حقّ مذموم گردد عاقبت أو .\r\n\r\n8656 من طابق سرّه علانيته ووافق فعله مقالته فهو الّذى أدّى الأمانة وتحقّقت عدالته .\r\nهر كه موافق باشد نهان أو با آشكار أو ، ومطابق باشد كردار أو با گفتار أو ،\r\n\r\n\r\n","description":"","footnote":"\r\n( 1 ) شارح ( ره ) اين كلمه را « كافوه » ( بفتح فاء وجزم واو ) ضبط كرده است .\r\n( 2 ) از ترجمه معلوم مىشود كه شارح ( ره ) « مرارا » ( بكسر ميم ) را كه مفعول دوم « جرّع » است بمعنى « مرّ » گرفته است ودر كتب لغت باين معنى بنظر من نرسيد فتبصّر وتحقّق .\r\n","page_name":" 340 ","page_number":342},
  {"content":"\r\n\r\nپس اوست آنكه ادا كرده امانت را وصحيح است عدالت أو ، مراد به « امانت » اموريست كه حقّ تعالى امر كرده مردم را برعايت ونگهدارى آن وگويا بامانت سپرده بايشان ودر قيامت بازخواست خواهد كرد از ايشان ، ومراد اينست كه جمعى كه ظاهر خود را نيكو كرده‌اند ومردم را امر ميكنند بمعروف ونهى ميكنند از منكر ، هر كه از ايشان باطن أو با ظاهر موافق باشد وآنچه مىگويد عمل كند خود نيز بآن ، پس أو ادا كرده امانت حقّ تعالى را ، وبجا آورده آنچه را امر كرده أو را برعايت آن وواقع وصحيح است عدالت أو .\r\n\r\n8657 من وجّه رغبته إليك وجبت معونته عليك .\r\nهر كه متوجّه سازد رغبت خود را وبگرداند روى آن را بسوى تو واجب است يارى أو بر تو ، مراد به « وجوب » ثبوت ولزوم در طريقهء مروّت ومردانگيست نه وجوب شرعي كه ترك آن سبب عقاب گردد .\r\n\r\n8658 من مدحك بما ليس فيك فهو خليق أن يذمّك بما ليس فيك .\r\nهر كه مدح كند ترا به آن چه نيست در تو پس أو سزاوارست باين كه ذمّ كند ترا به آن چه نيست در تو ، مراد چنانكه قبل از اين نيز مذكور شد اينست كه بمدح چنين مدح كنندهء فريب نبايد خورد وأو را دوست خود نبايد دانست ، زيرا كه معلوم است كه رعايت واقع منظور أو نيست بلكه مدح أو از براي غرضى است وهرگاه چنين باشد چنانكه گاهى از براي غرضى مدح تو ميكند به آن چه در تو نيست ، لايقست باو ودور نيست از أو كه گاه ديگر بسبب غرضى ديگر ذمّ كند ترا به آن چه در تو نيست .\r\n\r\n8659 من بسط يده بالانعام حصّن نعمته من الانصرام .\r\nهر كه بگشايد دست خود را به « انعام » يعنى نعمت‌دادن ، منع كند نعمت خود را از « انصرام » يعنى از بريده شدن ، يعنى « گشودن دست بانعام » سبب\r\n\r\n","description":"","footnote":"","page_name":" 341 ","page_number":343},
  {"content":"\r\n\r\nپايندگى نعمت وعدم زوال آن مىگردد .\r\n\r\n8660 من لم يشكر الانعام فليعدّ من الأنعام .\r\nهر كه شكر نكند انعام را پس بايد كه شمرده شود از انعام ، « انعام » اوّل بكسر همزه بمعنى نعمت دادن و « انعام » دويم بفتح آن بمعنى چارپايان .\r\n\r\n8661 من لم يعتبر بتصاريف الأيّام لم ينزجر بالملام .\r\nهر كه عبرت نگيرد بتغيّرات روزگار ممنوع نمىشود بملامت ، مراد اينست كه كسى را كه ديدهء بصيرتي باشد از تغيّرات روزگار ومشاهدهء عاقبت ستمكاران وبدكاران عبرت مىگيرد واز ستم وبديها باز مىايستد ، واگر كسى از آنها عبرت نگيرد بملامت وسرزنش نيز باز نايستد وباكى از آن نداشته باشد .\r\n\r\n8662 من أكثر من ذكر الموت رضى من الدّنيا بالكفاف .\r\nهر كه بسيار كند ياد مرگ را راضى شود از دنيا به « كفاف » يعنى قدرى كه بس باشد أو را وطلب زيادة بر آن نكند .\r\n\r\n8663 من قنعت نفسه أعانته على النّزاهة والعفاف .\r\nهر كه قانع باشد نفس أو يارى كند نفس أو أو را بر پاكيزگى وپرهيزگارى .\r\n\r\n8664 من كرمت نفسه استهان بالبذل والاسعاف .\r\nهر كه گرامى باشد نفس أو سهل شمارد بذل احسان وبرآوردن حاجت محتاجان را ، يعنى آنها بر أو سهل وآسان نمايد وصعب ودشوار نباشد .\r\n\r\n8665 من أيقن بالآخرة سلاعن الدّنيا .\r\nهر كه يقين داشته باشد بآخرت فراموش كند دنيا را ، مراد يقين كاملست ، يا اين كه بايد كه فراموش كند دنيا را ومشغول آن نگردد .\r\n\r\n","description":"","footnote":"","page_name":" 342 ","page_number":344},
  {"content":"\r\n\r\n\r\n8666 من أيقن بالمجازاة لم يؤثر غير الحسنى .\r\nهر كه يقين داشته باشد جزا دادن اعمال را اختيار نكند غير نيكوئى را ، بر قياس فقرهء سابق .\r\n\r\n8667 من أسّس أساس الشرّ أسّسه على نفسه .\r\nهر كه بنا گذارد أساس بدى را بنا گذارد آن را بر نفس خود ، زيرا كه ضرر آن بر نفس أو زيادة باشد از ضرر بآن كه واقع مىشود نسبت باو ، زيرا كه ضرر باو ضررى باشد دنيوي كه حقّ تعالى تلافى آن بر وجه أحسن بكند وضرر آن بر نفس أو عذاب وعقاب إلهي باشد در آخرت وگاهى در دنيا نيز ، وتفاوت ميانهء آنها ظاهرست ومحتاج ببيان نيست .\r\n\r\n8668 من سلّ سيف البغى غمد في رأسه .\r\nهر كه بيرون آورد از غلاف شمشير ستم وطغيان را در غلاف كرده شود آن در سر أو ، يعنى فرو رود در سر أو وآن بمنزلهء غلافى گردد از براي آن .\r\n\r\n8669 من عدل في سلطانه استغنى عن أعوانه .\r\nهر كه عدل كند در سلطنت خود بىنياز گردد از يارى كنندگان خود بلكه حقّ تعالى يارى أو كند يا اين كه همهء مردم يارى أو كنند واحتياج بلشكرى ويارى كنندگان مقرّرى ندارد .\r\n\r\n8670 من أشفق على سلطانه قصّر عن عدوانه .\r\nهر كه بترسد بر سلطنت خود كوتاه كند دشمنى خود را ، يعنى دشمنى كردن با ديگران را ، تا اين كه ايشان نيز دشمنى نكنند با أو ومحتاج بجنگ وجدال نشود كه عاقبت آن معلوم نيست .\r\n\r\n","description":"","footnote":"","page_name":" 343 ","page_number":345},
  {"content":"\r\n\r\n\r\n8671 من قعد عن حيلته « 1 » أقامته الشّدائد .\r\nهر كه بنشيند از چارهء خود ونپردازد بآن برخيزاند أو را سختيها ، مراد منع از اينست كه كسى بنشيند وچارهء كار خود نكند وبتدبير أحوال خود نپردازد واين كه هر كه چنين كند زود شدايد وسختيها رو باو كند وأو را برخيزاند وچارهء آن مشكل باشد .\r\n\r\n8672 من نام عن عدوّه أنبهته « 2 » المكايد .\r\nهر كه بخوابد از دشمن خود بيدار كند أو را مكرها ، يعنى مكرها كه دشمن أو كرده باشد ، واين هم نزديك بمضمون فقرهء سابقست .\r\n\r\n8673 من نام عن نصرة وليّه انتبه بوطأة عدوّه .\r\nهر كه بخوابد از يارى كردن دوست خود بيدار شود بپامال كردن دشمن أو أو را ، مراد ترغيب در يارى كردن دوستانست ، تا اين كه ايشان نيز يار ومددكار باشند ، واين كه هر كه بنشيند ويارى دوستان نكند ايشان نيز ترك يارى أو كنند وزود لگدكوب دشمن گردد وبآن از جا برخيزد وچاره نتواند كرد .\r\n\r\n8674 من كافأ الاحسان بالإساءة فقد برئ من المروّة .\r\nهر كه جزا دهد احسان را ببدى پس بتحقيق كه عارى باشد از مروّت وآدميّت .\r\n\r\n8675 من استبدّ برأيه خفّت وطأته على أعدائه .\r\nهر كه منفرد باشد برأي خود سبك باشد پامال كردن أو بر دشمنان أو ، مراد منع از منفرد بودن برأي خودست وكردن كارها بمجرّد رأى خود تنها بىمشورت با عقلا واين كه هر كه چنين باشد سهل وآسان باشد پامال كردن أو بر دشمنان أو .\r\n\r\n\r\n","description":"","footnote":"\r\n( 1 ) در بعضي نسخ « جبّلته » بجاى « حيلته » است ، پس بنا بر اين معنى اينست كه :\r\nهر كه بنشيند از سعيى وكوششى كه در سرشت وطبيعت أو استعداد وقابليّت آن هست سختيها أو را برميخيزانند .\r\n( 2 ) در چاپ صيدا « نبّهته » ( از باب تفعيل ) وهر دو لغت فصيح ومستعمل وبيك معنى است .\r\n","page_name":" 344 ","page_number":346},
  {"content":"\r\n\r\n\r\n8676 من استخفّ بمواليه استثقل وطأة معاديه .\r\nهر كه سبك گرداند دوستان خود را « 1 » سنگين گرداند پايمال كردن دشمنان خود را يعنى پايمال كردن دشمنان را سنگين وگران گرداند بر خود ونتواند كه ايشان را پايمال كرد ، بخلاف كسى كه دوستان خود را سبك وخوار نكند ورعايت وحمايت ايشان كند كه بر أو بمعاونت ايشان سبك وسهل باشد پامال كردن دشمنان ، وممكن است كه ترجمه اين باشد كه : هر كه سبك شمارد دوستان خود را سنگين شمارد پامال كردن دشمنان خود را ، يعنى هر كه در نظر أو سبك وبىقدر باشد فرا گرفتن دوستان از براي خود واز آن راه دوستان فرا نگيرد پايمال كردن دشمنان در نظر أو گران وسنگين گردد وآن را دشوار شمارد بخلاف كسى كه فرا گرفتن دوستان در نظر أو سنگين وبا قدر باشد ودوستان فرا گرفته باشد كه پايمال كردن دشمنان در نظر أو سبك وسهل باشد ، وممكن است كه مراد به « سنگين كردن پايمال دشمنان » سنگين كردن پايمال دشمنان باشد أو را ، يعنى اين كه دشمنان أو را پايمال سخت گرانى دهند ، وهمچنين مراد به « سنگين شمردن آن » اين باشد كه از دشمنان پايمالى باو رسد كه آن را سنگين وگران شمارد .\r\n\r\n8677 من قلّت فضائله ضعفت وسائله .\r\nهر كه كم باشد فضايل أو ضعيف باشد وسايل أو ، غرض اينست كه فضايل وافزونيهاى مرتبه ، وسايل برآمدن حاجات دنيوي واخروى مىگردد ، پس هر كه فضايل أو كم باشد وسايل أو ضعيف باشد .\r\n\r\n\r\n","description":"","footnote":"\r\n( 1 ) معلوم مىشود كه شارح ( ره ) « موالى » را بفتح ميم خوانده وجمع مولى دانسته است وممكن است كه بقرينهء مقابله با كلمهء « معادى » در لفظ « معاديه » اسم فاعل از باب مفاعله خوانده شود ومعنى همان باشد كه در شرح نوشته شده است واين قرائت نظر برعايت ازدواج لفظي انسب است اگر چه « معاديه » بصيغهء جمع هم بر اين وزن درست است زيرا كه أصل آن بر اين فرض « معادين » بوده ونون جمع بجهت اضافه بضمير ساقط شده است فتفطّن .\r\n","page_name":" 345 ","page_number":347},
  {"content":"\r\n\r\n\r\n8678 من اغترّ بحاله قصّر عن احتياله .\r\nهر كه مغرور گردد بحال خود كوتاهى كند از احتيال خود ، يعنى از چارهء كار خود ، مراد منع از مغرور شدن بقوّت ودولت وكثرت أعوان وأنصار خود ومانند اينهاست ، واين كه هر كه مغرور شود باينها در مهلكه افتد كه چارهء كار خود ، در آن نتواند كرد بايد هميشه خود را ضعيف دانست وطلب أعانت ويارى از حقّ تعالى كرد .\r\n\r\n8679 من استحلى معاداة الرّجال استمرّ معاناة القتال .\r\nهر كه شيرين شمارد دشمنى كردن با مردان را تلخ شمارد تعب كشيدن قتال را ، غرض منع از دشمنى كردن با مردم است واين كه آن باعث اين مىشود كه هميشه آدمي در تعب كشيدن قتال وجدال باشد وتلخى اين ظاهرست ، پس كسى كه آن دشمنى را شيرين شمارد وادراك مزه وشيرينى كند بايد كه اين را نيز تلخ شمارد واز اين تلخى غافل نشود واز انديشهء اين تلخى از سر آن شيرينى بگذرد .\r\n\r\n8680 من غنى عن التّجارب عمى عن العواقب .\r\nهر كه بىنياز گردد از تجربه‌ها كور گردد از عاقبتها ، مراد به « بىنياز گشتن از تجربه‌ها » اينست كه خود را محتاج به آنها نداند وآنها را در كار نداند .\r\n\r\n8681 من راقب العواقب سلم من النّوائب .\r\nهر كه رعايت ونگهبانى كند عاقبتها را سالم ماند از مصيبتها .\r\n\r\n8682 من ادّرع جنّة الصّبر هانت عليه النّوائب .\r\nهر كه زره خود كند جنّهء صبر را سهل گردد بر أو مصيبتها ، « جنّه » بضمّ ميم وتشديد نون چيزى را گويند كه باعث حفظ ونگاهدارى شود مانند سپر ، وچون صبر نگاهدارنده است از آفات بآن اعتبار آن را جنّه فرموده‌اند .\r\n\r\n8683 من أقبل على النّصيح أعرض عن القبيح .\r\n\r\n","description":"","footnote":"","page_name":" 346 ","page_number":348},
  {"content":"\r\n\r\nهر كه رو آورد بر نصيحت كننده رو بگرداند از قبيح .\r\n\r\n8684 من استغشّ النّصيح غشيه القبيح .\r\nهر كه صاحب غشّ شمارد نصيحت‌كننده را فرو گيرد أو را قبيح ، مراد ترغيب در شنيدن نصيحت نصيحت كنندگانست ، واين كه كسى كه نشنود نصيحت را ونصيحت كننده را صاحب غشّ شمارد يعنى صاف نشمارد با خود وسخنان أو را آميخته بغرض داند فرو گيرد أو را قبائحي كه نفس مايل به آنهاست ومىدارد أو را بر آنها .\r\n\r\n8685 من اغترّ بمسالمة الزّمن اغتصّ بمصادمة المحن .\r\nهر كه فريب خورد بآشتى روزگار در گلو گرفته شود بمصادمهء محنتها ، « مصادمه » بمعنى خوردن دو چيزست بيكديگر بشدّت وسختى ، ومراد اينست كه آدمي هميشه بايد كه در فكر حال ومال خود باشد واز آن غافل نشود واگر روزگار با أو آشتى باشد ودر رفاه حال باشد در آن ، مغرور بآن نشود وفريب آن نخورد ، وباعتماد بآن دست از تدبير بر ندارد كه هر كه مغرور شود بآن عاقبت محنتها باو خورد كه غصّه شود ودر گلوى أو ماند .\r\n\r\n8686 من اعتبر بالغير لم يثق بمسالمة الزّمن .\r\nهر كه عبرت بگيرد بحوادث روزگار اعتماد نكند بآشتى زمان ، زيرا كه كسى كه عبرت گرفته باشد ميداند كه بسيار مىشود كسى كه زمانه با أو آشتى است ورو آورده باو يك بار بر مىگردد وأو را بمحنتها گرفتار مىسازد پس بايد كه اعتماد باقبال روزگار نكند وبآن مغرور نشود وهميشه در تدبير أحوال دنيا وآخرت خود باشد بتوسّل بدرگاه حقّ تعالى وأطاعت وفرمانبردارى أو وتذلّل وفروتنى در آن درگاه وبا خلق نيز ، ودر أكثر نسخه‌ها « من اغترّ » بجاى « من اعتبر » است وبنا بر اين ترجمه اينست كه هر كه مغرور شود بحوادث روزگار ، ومعنى معقولى از براي آن بخاطر نمىرسد وظاهر اينست كه سهويست از نسّاخ .\r\n\r\n","description":"","footnote":"","page_name":" 347 ","page_number":349},
  {"content":"\r\n\r\n\r\n8687 من جهل موضع قدمه عثر « 1 » بدواعى ندمه .\r\nهر كه نداند جايگاه پاى خود را بلغزد بخواننده‌هاى پشيمانى خود ، مراد ترغيب در اينست كه آدمي قدر ومرتبهء خود را داند وپا از اندازهء خود بيرون نگذارد واگر نه بلغزد بكارى چند كه بخوانند أو را بسوى پشيمانى أو ، يعنى سبب پشيمانى أو باشند وعاقبت پشيمانى گردد از آنها .\r\n\r\n8688 من ظلم قصم عمره ودمّر عليه ظلمه .\r\nهر كه ستم كند شكسته شود عمر أو ، وهلاك كند أو را ستم أو .\r\n\r\n8689 من اطّرع ما يعنيه وقع إلى ما لا يعنيه .\r\nهر كه دور كند آنچه را مهمّ أو باشد بيفتد بسوى آنچه مهمّ أو نباشد ، غرض ترغيب بر اشتغال بمهمّات است يعنى چيزى چند كه در كار وضرور باشد وفوت آن باعث همّ واندوه گردد ، واين كه كسى كه واگذارد مهمّى را نمىشود كه نيفتد در كارى كه مهمّ أو نباشد وبكار أو نيايد ، ودر بعضي نسخه‌ها « يغنيه » در هر دو جا بضمّ يا وغين با نقطه است وبنا بر اين ترجمه اينست كه : هر كه دور كند آنچه را بىنياز سازد أو را بيفتد در آنچه بىنياز نسازد أو را ، وحاصل هر دو يكيست .\r\n\r\n8690 من أحسن الوفاء استحقّ الاصطفاء .\r\nهر كه نيكو كند وفادارى را سزاوار باشد برگزيدن را ، يعنى برگزيدن أو را براي دوستى وبرادرى .\r\n\r\n8691 من قوى دينه أيقن بالجزاء ورضى بمواقع القضاء .\r\nهر كه قوى باشد دين أو يقين كند بجزا وراضى باشد بجايگاههاى قضا يعنى يقين كند بجزا دادن حقّ تعالى هر عملي را ، اگر نيك باشد بنيكى واگر بد باشد\r\n\r\n\r\n","description":"","footnote":"\r\n( 1 ) كذا بخطّ شارح ( ره ) واز باب « نصر » و « ضرب » و « علم » نيز آمده است ، در أقرب الموارد گفته : « عثر الرّجل والفرس عثرا وعثيرا وعثارا زلّ وكبا ( تا آخر ) » .\r\n","page_name":" 348 ","page_number":350},
  {"content":"\r\n\r\nببدى ، وراضى باشد به آن چه حكم خدا وتقدير أو بآن تعلق گرفته باشد ، زيرا كه داند كه همهء آنها بر وفق حكمت ومصلحت است وحيف وجورى در آنها نيست .\r\n\r\n8692 من أحسن الكفاية استحقّ الولاية .\r\nهر كه نيكو كند كفايت را يعنى كارگزارى أمور مردم را ، مستحقّ وسزاوار باشد ولايت را يعنى امارت وسلطنت را .\r\n\r\n8693 من شكر على غير احسان ذمّ على غير إساءة .\r\nهر كه شكر كند بر غير احسانى ذمّ كند بر غير بديى ، اين مضمون مكرّر مذكور وشرح شد .\r\n\r\n8694 من طلب ما لا يكون ضيّع مطلبه .\r\nهر كه طلب كند چيزى را كه نمىباشد ضايع كند طلب « 1 » خود را ، غرض منع از طلب چيزيست كه نتواند بعمل آيد از براي آن طالب ، ودر شأن أو نباشد حصول آن از براي أو ، چنانكه بسيارى از نادانان ميكنند .\r\n\r\n8695 من أثار كامن الشّرّ كان فيه عطبه .\r\nهر كه بشوراند شرّ نهان را بوده باشد در آن هلاك أو ، مراد منع از شوراندن فتنه وفساديست كه نهان باشد وبروز نكرده باشد مثل كاويدن با كسى كه سر فتنه داشته باشد واز أو بروز نكرده باشد تا اين كه از أو بروز كند ، واين كه كسى كه چنين كند بسيار مىشود كه هلاك أو در آن باشد بخلاف اين كه واگذارد ومتعرّض أو نشود كه غالب اينست كه بروز نكند وخود بخود باطل ومضمحلّ گردد .\r\n\r\n8696 من أمّل ما لا يمكن طال ترقّبه .\r\nهر كه اميد داشته باشد آنچه را ممكن نبوده باشد دراز كشد انتظار أو ، اين\r\n\r\n\r\n","description":"","footnote":"\r\n( 1 ) كذا بخطّ شارح ( ره ) صريحا ، پس « مطلب » را مصدر ميمى گرفته كه بمعنى طلب باشد در صورتي كه ظاهر آنست كه بمعنى غرض ومقصد باشد كه معنى شايع آنست .\r\n","page_name":" 349 ","page_number":351},
  {"content":"\r\n\r\nنيز نزديك مضمون فقرهء سابق سابقست ، وغرض منع از اميد داشتن وطلب كردن چيزيست كه در بارهء أو بحسب عادت ممكن نباشد ودر شأن أو نباشد آن ، واين كه هر كه چنين اميدى داشته باشد دراز كشد انتظار أو وتعب وزحمت آن .\r\n\r\n8697 من أعرض عن نصيحة النّاصح أحرق بمكيدة الكاشح .\r\nهر كه رو بگرداند از نصيحت ناصح يعنى كسى كه صاف باشد با أو بسوزد بمكر كاشح يعنى دشمنى كه نهان دارد دشمنى خود را .\r\n\r\n8698 من غلب هواه على عقله ظهرت عليه الفضائح .\r\nهر كه غلبه كند هواي أو بر عقل أو ظاهر گردد بر أو رسوائيها ، يعنى ظاهر گردد رسوائيها از أو ودر أو .\r\n\r\n8699 من تاجرك بالنّصح فقد أجزل لك الرّبح .\r\nهر كه سودا كند با تو بنصيحت يعنى نصيحتى بتو فروشد ودهد پس بتحقيق كه عظيم كند از براي تو سود را يعنى سود وربح آن سودا از براي تو عظيم باشد .\r\n\r\n8700 من فاته العقل لم يعده الذّلّ .\r\nهر كه فوت شود از أو عقل در نگذرد از أو خوارى ، يعنى البتة خوار گردد وخوارى در أو قرار گيرد .\r\n\r\n8701 من قعد به العقل قام به الجهل .\r\nهر كه بنشاند أو را عقل برخيزاند أو را جهل ، ممكن است كه مراد اين باشد كه كسى كه براي عقل وقيام بفرمانهاى أو برنخيزد وبنشيند برخيزاند أو را جهل از براي قيام بفرمانهاى خود ، وحاصل اين باشد كه نمىشود كه : آدمي بنشيند ومشغول بكارها نشود پس اگر كسى بفرمان عقل برنخيزد ومشغول نگردد بامتثال فرمانهاى أو كه باعث سعادت ونيكبختى أو گردد ناچار برخيزد بحكم جهل وقيام نمايد به آن چه سبب زيان وخسران أو باشد ، وممكن است كه مراد اين باشد كه گاه\r\n\r\n","description":"","footnote":"","page_name":" 350 ","page_number":352},
  {"content":"\r\n\r\nهست كه كسى را كه عقل بنشاند در كارى باعتبار اين كه آن كار موافق عقل نباشد جهل أو را برخيزاند واز راه جهل بآن برسد چنانكه گفته‌اند « كارى كه بعقل برنيايد ديوانگى در آن ببايد » ، يا اين كه « كسى را كه عقل بنشاند » يعنى در جايى كه عقل بكار رود أو بنشيند ونتواند كارى كرد ، « برخيزاند أو را جهل » يعنى در جايى كه جهل بايد برخيزد وكار از أو آيد .\r\n\r\n8702 من علم غور العلم صدر عن شرائع الحكم « 1 » .\r\nهر كه دريابد ته علم را برگردد از شرايع حكمتها ، « شرائع » جمع شريعت است وشريعت جائى را گويند كه مردم از آنجا آب بردارند وبآن اعتبار هر ديني را وحكمتى را ودانش راست درستى را « شريعت » گويند ، زيرا كه چنانكه آب كه مادّهء حيات بد نيست در آن جاست سرمايهء حيات روحاني در اينهاست ، ومراد اينست كه : هر كه غور كند وبته علم برسد حكمتها واسرار كه هر يك شريعتي باشند در آنجا يابد پس چون از آنجا بر گردد بر گردد از شرايع حكمتها .\r\n\r\n8703 من ارتوى من مشرب العلم تجلبب جلباب الحلم .\r\nهر كه سيراب گردد از مشرب علم يعنى از آشاميدن آن ، يا از جاى آشاميدن آن پيراهن خود كند پيراهن حلم را ، يعنى حلم وبردبارى را بمنزلهء پيراهن تن خود كند واز آن جدا نشود « 2 » .\r\n\r\n8704 من وقّر عالما فقد وقّر ربّه .\r\nهر كه توقير نمايد عالمي را پس بتحقيق كه توقير كرده پروردگار خود را ، زيرا كه حقّ تعالى امر بتعظيم وتوقير علما كرده پس توقير ايشان أطاعت امر حقّ تعالى\r\n\r\n\r\n","description":"","footnote":"\r\n( 1 ) نظر برعايت مشاكله با « الحلم » قرائت اين كلمه بضمّ حاء وسكون كاف مناسبتر است كه « حكم » نيز بمعنى « حكمت » باشد مانند  « وَآتَيْناهُ الْحُكْمَ صَبِيًّا »  أي الحكمة .\r\n( 2 ) گويا سعدى مضمون دو بيت زيرين را از أمثال اين حديث فرا گرفته :\r\n « در خاك بيلقان برسيدم بعابدى * گفتم مرا بتربيت از جهل پاك كن »\r\n« گفتا برو چو خاك تحمّل كن اى فقيه * يا هر چه خواندهء همه در زير خاك كن » \r\n","page_name":" 351 ","page_number":353},
  {"content":"\r\n\r\nوتعظيم وتوقير اوست تعالى شأنه .\r\n\r\n8705 من أطاع امامه فقد أطاع ربّه .\r\nهر كه أطاعت وفرمانبردارى كند امام خود را پس بتحقيق كه أطاعت نمايد پروردگار خود را ، زيرا كه حقّ تعالى امر كرده باطاعت أو ، وآنچه أو گويد از أوامر ونواهى همه از جانب حقّ تعالى است پس أطاعت أو أطاعت حقّ تعالى باشد .\r\n\r\n8706 من ثبتت له الحكمة عرف العبرة .\r\nهر كه ثابت شود از براي أو حكمت يعنى علم راست درست بشناسد عبرت را ، يعنى تواند عبرت گرفت از آنچه عبرت از آن بايد گرفت ، يا بشناسد قدر عبرت گرفتن را وفوايد آنرا .\r\n\r\n8707 من انتصر باللَّه عزّ نصره .\r\nهر كه يارى بجويد بخدا غالب باشد يارى أو ، يعنى ياريى كه خدا أو را كند ، يا ياريى كه أو ديگرى را كند بر قياس فقرهء بعد .\r\n\r\n8708 من استظهر باللَّه أعجز قهره .\r\nهر كه قوى پشت گردد بخدا عاجز گرداند قهر أو ، يعنى قهر أو بر كسى كه قهر كند بر أو عاجز گرداند أو را .\r\n\r\n8709 من صحّ يقينه زهد في المراء .\r\nهر كه درست باشد يقين أو بىرغبت باشد در مراء ، « مراء » بكسر ميم بمعنى جدال است يعنى اثبات مطلب خود بمقدّمات باطله بتلبيس بر خصم واظهار حقّيّت آنها ، واسكات خصم به آنها ، و « وجه بىرغبت بودن كسى كه يقين أو درست باشد در آن » ظاهرست ، زيرا كه تلبيس وترويج باطل عقلا وشرعا قبيح است مگر اين كه غرض صحيحي در آن باشد مثل اين كه مدّعى حقّ باشد ومقدّمات هر چند حقّ نباشد خصم مسلّم داشته باشد آنها را ، يا مشهور باشد حكم بصحّت آنها ، وخصم بسبب آنها براه حقّ آيد وبآن مدّعاى حقّ كه در آن وقت اثبات حقّيّت آن مطلب افتاده\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nقائل شود وغرض در آن وقت بتصحيح آن مقدّمات متعلّق نباشد ، يا اين كه غرض از آن جدل اين باشد كه چون خصم ببيند كه آن مدّعى بنا بر مقدّماتى كه خود قبول دارد حقّ باشد يا مشهورست سست گردد اعتقاد أو در انكار آن ونزديك گردد بقبول آن تا بعد از آن اثبات حقّيّت آن ببرهان بشود ، وممكن است كه مراد به « مراء » در اينجا نزاع وجدال با مردم باشد در مسائل از براي اظهار افزونى مرتبهء خود وغلبهء خود بر ايشان هر چند بمقدّمات حقّه باشد ، و « وجه بىرغبت بودن صاحب يقين درست در آن » اينست كه اظهار افزونى وتفوّق خود بر ديگران شرعا وعقلا مذموم است ، وممكن است كه مراد مطلق نزاع وجدال با مردم باشد هر چند از براي گرفتن حقّ خود باشد از ايشان ، وبىرغبت بودن صاحب يقين درست در آن ، باعتبار اينست كه گذشتن از حقّ بر أو باعتبار يقين أو بتلافى حقّ تعالى سهل است ، پس مرتكب قبح وزشتى منازعه ومجادله وتعب وزحمت آن نمىشود .\r\n\r\n8710 من صبر على طول الأذى أبان عن صدق التّقى .\r\nهر كه صبر كند بر درازى ايذاى مردم أو را ، ظاهر كند راستى پرهيزگارى خود را .\r\n\r\n8711 من اكتفى بالتّلويح استغنى عن التّصريح .\r\nهر كه اكتفا كند باشاره مستغنى است از تصريح ، غرض اينست كه در منع وزجر چنين كسى از چيزى اشاره كافيست وتصريح بآن نبايد كرد كه ايذاء زياديست بىحاجت بآن ، وهمچنين در نظاير آن .\r\n\r\n8712 من كذّب سوء الظّنّ بأخيه كان ذا عقد صحيح وقلب مستريح .\r\nهر كه تكذيب كند بدگمانى را ببرادر خود بوده باشد صاحب پيمان درست ودل راحت يابنده ، مراد به « تكذيب آن » عمل نكردن به آنست وخواهد بود صاحب پيمان درست باعتبار اين كه در عهد وپيمان برادرى درست اينست ، و « دل راحت يابنده » باعتبار اين كه هرگاه تكذيب كند آن بدگمانى را فارغ باشد از فكر وانديشهء تدارك\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nآن بخلاف اين كه تصديق كند كه گاه هست كه باعث تشويش دل وتفرّق خاطر مىگردد مثل اين كه آن بدگمانى بدگمانى دشمنى أو باشد ونظاير آن ، وعمل كند بآن ودر صدد دشمنى با أو ودفع أو آيد .\r\n\r\n8713 من صحبه الحياء في قوله زايله الخناء في فعله .\r\nهر كه همراه أو باشد حيا در گفتار أو ، جدا شود از أو خناء در كردار أو .\r\n« حياء » بحاء بىنقطه وياء دو نقطهء زير بمعنى شرم است چنانكه مشهورست ، و « خناء » بخاء نقطه‌دار ونون بمعنى هلاك يا فساد است ، ومراد اينست كه كسى كه در گفتار شرمى داشته باشد كردار أو نيز خوبست وكارى نكند كه هلاك يا فسادى در آن باشد .\r\n\r\n8714 من أحسن مصاحبة الاخوان استدام منهم الوصلة .\r\nهر كه نيكو كند مصاحبت برادران را پاينده دارد از ايشان پيوند را يعنى هميشه باو پيوندند واز أو جدا نشوند .\r\n\r\n8715 من أحسن إلى النّاس استدام منهم المحبّة .\r\nهر كه احسان كند بسوى مردم پاينده دارد از ايشان دوستى را .\r\n\r\n8716 من عامل النّاس بالجميل كافؤوه به « 1 » .\r\nهر كه معامله كند با مردم بنيكو جزا دهند ايشان نيز أو را بنيكو .\r\n\r\n8717 من تكبّر في ولايته كثر عند عزله ذلّته .\r\nهر كه تكبر كند در امارت خود بسيار شود نزد معزولى أو خوارى أو ، زيرا كه هر كه در آن وقت تكبّرى از أو كشيده باشد وباعتبار امارت أو تلافى آن نكرده بعد از معزولى بتلافى آن خوار گرداند أو را ، وديگر آنكه بعد از معزولى تكبّر نتواند وبايد كه با مردم فروتنى كند وفروتنى بعد از تكبّر بسبب معزولى\r\n\r\n\r\n","description":"","footnote":"\r\n( 1 ) شارح ( ره ) اين كلمه را بمنظور تخفيف « كافوه » ( بفتح فاء وسكون واو ) ضبط كرده است .\r\n","page_name":" 354 ","page_number":356},
  {"content":"\r\n\r\nخفّت وخواريى است عظيم بخلاف اين كه در آن وقت نيز فروتنى مىكرده باشد كه فارغ باشد از تغيير سلوك وخوارى آن .\r\n\r\n8718 من اختال في ولايته أبان عن حماقته .\r\nهر كه تكبّر كند در امارت خود ظاهر كند كم عقلي وحماقت خود را .\r\n\r\n8719 من عاقب معتذرا عظمت إساءته .\r\nهر كه عقوبت كند عذر خواهندهء را عظيم باشد گناه أو ، مراد اينست كه هرگاه كسى گناهى كرده باشد نسبت بكسى وعذرخواهى كند از آن ، بايد قبول كند وعفو كند أو را كه اگر بعد از آن عقوبت كند اين گناهيست عظيم .\r\n\r\n8720 من جرى في ميدان إساءته كبا في جريه .\r\nهر كه روان شود در ميدان بد كردارى خود برو در افتد در روان شدن خود .\r\n\r\n8721 من قضى ما أسلف من الاحسان فهو كامل الحرّيّة .\r\nهر كه قضا كند آنچه را پيش كرده شده باشد از احسان پس أو كامل آزادگيست ، مراد تحريص بر قضاى احسانيست كه پيشتر نسبت بكسى شده باشد وتلافى آن نكرده باشد بسبب عدم قدرت يا غير آن واين كه اين كمال آزادگيست .\r\n\r\n8722 من عمل بالعدل حصّن اللَّه ملكه .\r\nهر كه عمل كند بعدل محكم گرداند خدا ملك أو را يعنى مملكت أو را يا پادشاهى أو را .\r\n\r\n8723 من عمل بالجور عجّل اللَّه هلكه .\r\nهر كه عمل كند بجور وستم تعجيل فرمايد خدا هلاكت أو را .\r\n\r\n8724 من أحسن إلى رعيّته نشر اللَّه عليه جناح رحمته ، وأدخله في مغفرته .\r\n\r\n","description":"","footnote":"","page_name":" 355 ","page_number":357},
  {"content":"\r\n\r\nهر كه احسان كند بسوى رعيّت خود پهن كند خدا بر أو بال رحمت خود را ، وداخل كند أو را در آمرزش خود .\r\n\r\n8725 من أعجب بحسن حالته قصّر عن حسن حيلته .\r\nهر كه بعجب آورده شود بنيكوئى حالت خود يعنى نيكوئى حال أو أو را بعجب وخودبينى آورد كوتاهى كند از نيكوئى حيلهء خود ، يعنى آن عجب وخودبينى باعث اين شود كه عاجز شود از اين كه نيكو چارهء كار خود تواند كرد .\r\n\r\n8726 من كان ذا حفاظ ووفاء لم يعدم حسن الإخاء .\r\nهر كه بوده باشد صاحب ننگ « 1 » ووفاء فوت نكرده نيكوئى برادرى را .\r\n\r\n8727 من همّ أن يكافى على معروف فقد كافى .\r\nهر كه عزم كند كه تلافى كند احسانى را پس بتحقيق كه تلافى كرده ، يعنى همان عزم أو كافيست هر چند بعمل نيايد بسبب عدم قدرت يا فراموشى .\r\n\r\n8728 من غضب على من لا يقدر على مضرّته طال حزنه وعذّب نفسه .\r\nهر كه خشمناك گردد بر كسى كه قادر نباشد بر مضرّت رساندن باو دراز كشد اندوه أو وشكنجه كند نفس خود را ، غرض ترغيب بحلم وبردباريست نسبت بچنين كسى ، بسبب اين كه خشمناك گشتن بر أو ودرصدد انتقام در آمدن ثمرهء ندارد بغير از اندوه دراز وشكنجهء نفس خود .\r\n\r\n8729 من أضمر الشّرّ لغيره فقد بدأ به نفسه .\r\nهر كه بخاطر بگيرد بدى را از براي غير خود پس بتحقيق كه ابتدأ كرده بآن نفس خود را ، يعنى اثر آن بنفس أو بيشتر مىرسد از آن غير چنانكه مكرّر مذكور شد .\r\n\r\n\r\n","description":"","footnote":"\r\n( 1 ) ترجمهء « حفاظ » است ، در منتهى الإرب گفته : « محافظه پيوسته بودن بر كارى وبازداشتن از چيزهاى ناروا ، وحفاظ مثله ، ونگاهبانى كردن » .\r\n","page_name":" 356 ","page_number":358},
  {"content":"\r\n\r\n\r\n8730 من كرمت عليه نفسه لم يهنها بالمعصية .\r\nهر كه گرامى باشد بر أو نفس أو خوار نگرداند آن را بنافرمانى حقّ تعالى ، يعنى نگذارد كه نافرمانى كند وبسبب آن خوار گردد .\r\n\r\n8731 من حدّث نفسه بكاذب الطّمع كذّبته العطيّة .\r\nهر كه حديث كند نفس خود را بطمع دروغ دروغگو بر آورد أو را عطيّه ، ممكن است مراد به « طمع دروغ » طمع از غير خداى عزّ وجلّ باشد كه دروغ ميباشد وبعمل نيايد ، ومراد اين باشد كه هر كه بخاطر بگذراند طمع عطيّهء را از كسى ، نمىشود كه عطيّهء أو دروغگو بر نياورد أو را ، يا باين كه در أصل بعمل نيايد ويا اين كه در خور طمع أو نباشد واللّه تعالى يعلم .\r\n\r\n8732 من سالم النّاس ربح السّلامة .\r\nهر كه آشتى باشد با مردم ونزاع ودشمنى نكند با ايشان سود كند سلامتى را ، يعنى سلامتى از ضرر ايشان را .\r\n\r\n8733 من عادى النّاس استثمر النّدامة .\r\nهر كه دشمنى كند با مردم بچيند ميوهء پشيمانى وندامت .\r\n\r\n8734 من تحلّى بالانصاف بلغ مراتب الأشراف .\r\nهر كه زيور يابد بانصاف برسد بمرتبه‌هاى بلند مرتبه‌ها واشراف .\r\n\r\n8735 من اقتنع بالكفاف أدّاه إلى العفاف .\r\nهر كه قناعت كند بكفاف بكشاند آن أو را بعفاف ، « كفاف » چنانكه مكرّر مذكور شد قدريست از روزى كه نه تنگ باشد ونه زياد ، و « عفاف » باز ايستادن از حرامهاست ، ومراد اينست كه قناعت كردن بكفاف نگاه مىدارد آدمي را از افتادن\r\n\r\n","description":"","footnote":"","page_name":" 357 ","page_number":359},
  {"content":"\r\n\r\nدر حرامها ، بخلاف طلب زيادة روى كه غالب اينست كه مىاندازد در حرامها .\r\n\r\n8736 من لبس الكبر والسّرف خلع الفضل والشّرف .\r\nهر كه بپوشد جامهء تكبّر وسرف بكند خلعت فضل وشرف ، « سرف » بفتح سين بىنقطه وراء بمعنى اسراف وزيادة رويست ، و « فضل » و « شرف » بمعنى افزونى وبلندى مرتبه است ومراد اينست كه آدمي بحسب أصل خلقت خلعت فضل وشرف دارد وچون جامهء تكبّر واسراف بپوشد آنرا بكند ودنى وپست مرتبه گردد .\r\n\r\n8737 من بذل في ذات اللَّه ماله عجّل له الخلف .\r\nهر كه بذل كند در راه خدا مال خود را تعجيل فرمايد خدا از براي أو خلف وجانشينى آن را .\r\n\r\n8738 من ركب محجّة الظّلم كرهت أيّامه .\r\nهر كه سوار شود راه نمايان ظلم را ناخوش داشته شود روزگار أو ، « سواري راه » كناية از رفتن بآن وبرآمدن بر آنست ، ومراد اينست كه هر پادشاه وحاكم كه ظالم باشد مردم ناخوش دارند ايّام أو را ، وهمه خواهان زوال آن باشند وهرگاه همهء نفوس متوجّه آن باشد زود بعمل آيد .\r\n\r\n8739 من لم ينصف المظلوم من الظّالم عظمت آثامه .\r\nهر كه نگيرد حقّ مظلوم را از ظالم عظيم باشد گناهان أو ، يعنى همين گناه بمنزلهء گناهان بزرگست ، يا باعث اين مىشود كه همهء گناهان أو بزرگ شود واين در بارهء كسيست كه قادر بر آن باشد مثل پادشاهان وحكّام .\r\n\r\n8740 من عامل رعيّته بالظّلم أزال اللَّه ملكه وعجّل بواره وهلكه .\r\nهر كه معامله كند با رعيّت خود بظلم زايل كند خدا پادشاهى أو را ، وتعجيل فرمايد بوار وهلاك أو را ، « بوار » نيز بمعنى هلاكست .\r\n\r\n","description":"","footnote":"","page_name":" 358 ","page_number":360},
  {"content":"\r\n\r\n\r\n8741 من لهج قلبه بحبّ الدّنيا التاط منها بثلاث ، همّ لا يغنيه وحرص لا يتركه وأمل لا يدركه .\r\nهر كه حريص باشد دل أو بدوستى دنيا مىچسبد از آن بسه چيز ، اندوهى كه دائمي باشد نه اين كه يك روز باشد ويك روز نباشد ، وحرصي كه ترك نكند آن را ، واميدى كه در نيابد آن را .\r\n\r\n8742 من جار ملكه « 1 » تمنّى النّاس هلكه .\r\nهر كه ستم كند در ملك خود آرزو كنند مردم هلاك أو را .\r\n\r\n8743 من عقل اعتبر بأمسه واستظهر لنفسه .\r\nهر كه عاقل باشد عبرت گيرد بأمس خود واحتياط كند از براي نفس خود ، « أمس » بمعنى ديروزست ، ومراد به « عبرت گرفتن بآن » عبرت گرفتن بوقايعيست كه در ايّام گذشته واقع شده تا از براي آيندهء أو كار آيد ، يا عبرت گرفتن بأصل ديروز وگذشتگى آن وپى بردن از آن باين كه چنانكه آن بزودى گذشت واثرى از آن باقي نمانده تمام عمر نيز بزودى بر آن نحو خواهد گذشت پس بايد كه مشغول كارى بود كه اثر آن پاينده وباقي باشد .\r\n\r\n8744 من جهل اغترّ بنفسه ، وكان يومه شرّا من أمسه .\r\nهر كه نادان باشد مغرور گردد بنفس خود ، وبوده باشد روز أو بدتر از ديروز أو ، يعنى در هر روز كسب گناهى كند پس هر روز أو بدتر از روز پيش أو باشد .\r\n\r\n8745 من ساترك عيبك وعابك في غيبك فهو العدوّ فاحذره .\r\n\r\n\r\n","description":"","footnote":"\r\n( 1 ) در بعضي نسخ « في ملكه » بجاى « ملكه » است وآن درست است زيرا كه معلوم نيست كه مشاكله وازدواج اين قدر قوّت داشته باشد كه بخاطر آن « في ملكه » را « ملكه » توان خواند يعنى منصوب بنزع خافض گرفت كه امر سماعى است .\r\n","page_name":" 359 ","page_number":361},
  {"content":"\r\n\r\nهر كه بپوشاند از تو عيب ترا ، وعيب كند ترا در غيبت تو ، پس اوست دشمن ، پس حذر كن از أو .\r\n\r\n8746 من بصّرك عيبك وحفظك في غيبك فهو الصّديق فاحفظه .\r\nهر كه بينا گرداند ترا بعيب تو ، ونگاهدارد جانب ترا در غيبت تو ، پس اوست دوست ، پس نگاهدار أو را .\r\n\r\n8747 من كان له من نفسه يقظة كان عليه من اللَّه حفظة .\r\nهر كه بوده باشد از براي أو از نفس أو بيداريى ، بوده باشد بر أو از جانب خدا نگاهدارندگان ، يعنى ملائكهء كه نگاهدارند أو را از بديها وآفات .\r\n\r\n8748 من بذل لك جهد « 1 » عنايته فابذل له جهد « 2 » شكرك .\r\nهر كه بذل كند از براي تو جهد عنايت خود را پس بذل كن از براي أو جهد شكر خود را ، « عنايت » بمعنى اهتمام است و « جهد » بفتح جيم وضمّ آن بمعنى طاقت وتوانائى است ، وبعضي گفته‌اند كه بضمّ جيم بمعنى طاقت است وبفتح جيم بمعنى مشقّت ، ومراد اينست كه كسى كه بذل كند از براي تو طاقت اهتمام خود را يعنى نهايت توانائى اهتمام را يا مشقّت آنرا كه همان منتهاى طاقت باشد كه تحمّل آن بىمشقّت نباشد پس بذل كن تو نيز از براي أو طاقت شكر خود را يعنى منتهاى طاقت آنرا يا مشقّت شكر خود را كه همان منتهاى طاقت آن باشد .\r\n\r\n8749 من عدل عن واضح المسالك سلك سبل المهالك .\r\nهر كه عدول كند از واضح مسالك يعنى راهها ، سلوك كند راههاى مهالك يعنى مهلكه‌ها يا هلاكتها ، غرض اينست كه هر كه از راه حقّ كه واضح وظاهرست عدول كند برود براههايى كه أو را بهلاكت اندازد مانند كسى كه در بيابانها از جادّهء واضح عدول كند .\r\n\r\n\r\n","description":"","footnote":"\r\n( 1 ) قرائت اين كلمه بضمّ جيم نيز درست است چنانكه شارح ( ره ) گفته .\r\n( 2 ) قرائت اين كلمه بضمّ جيم نيز درست است چنانكه شارح ( ره ) گفته .\r\n","page_name":" 360 ","page_number":362},
  {"content":"\r\n\r\n\r\n8750 من أحدّ سنان الغضب للَّه سبحانه قوى على أشدّاء الباطل .\r\nهر كه تيز كند نيزهء خشم را از براي خداى سبحانه قوى گردد بر اقوياى باطل يعنى هر كه تيز كند نيزهء خشم خود را كه آن خشم از براي خداى سبحانه ورضاى أو باشد ، يا تيز كند از براي خدا سبحانه ورضاى أو قوى گردد بر دفع اقويائى كه بر باطل باشند وحقّ تعالى ظفر دهد أو را بر ايشان .\r\n\r\n8751 من غرى « 1 » بالشّهوات أباح نفسه الغوائل .\r\nهر كه حريص باشد بشهوتها وخواهشها حلال كرده از براي نفس خود مصيبتهاى عظيم را ، يعنى جايز داشته از براي آن اين كه در مصيبتهاى عظيم اخروى ودنيوي افتد ومنعى نكرده آن را از آن .\r\n\r\n8752 من كثرت نعم اللَّه عليه كثرت حوائج النّاس اليه ، فان قام فيها بما أوجب اللَّه سبحانه عليه فقد عرّضها للدّوام وان منع ما أوجب اللَّه سبحانه فيها فقد عرّضها للزّوال .\r\nهر كه بسيار شود نعمتهاى خدا بر أو بسيار شود حاجتهاى مردم بسوى أو ، پس اگر بايستد در آنها به آن چه واجب كرده خداى سبحانه بر أو يعنى از شكر واداى حقوق آنها پس بتحقيق كه در آورده آنها را در عرضهء دوام وپايندگى ، واگر منع كند آنچه را واجب گردانيده خداى سبحانه در آنها ، پس بتحقيق كه در آورده آنها را در معرض زوال .\r\n\r\n8753 من انتجعك مؤمّلا فقد أسلفك حسن الظّنّ بك فلا تخيّب ظنّه .\r\n\r\n\r\n","description":"","footnote":"\r\n( 1 ) در أقرب الموارد گفته : « غرى بالشّىء ( كعلم ) يغرى وغرى به مجهولا غرى وغراء أولع به من حيث لا يحمله عليه حامل » .\r\n","page_name":" 361 ","page_number":363},
  {"content":"\r\n\r\nهر كه طلب احسان كند از تو اميدوار پس بتحقيق كه پيش داده بتو نيكويى گمان بتو را پس نوميد مگردان گمان أو را .\r\n\r\n8754 من أبصر زلّته صغرت عنده زلّة غيره .\r\nهر كه بينا گردد بلغزش خود كوچك گردد نزد أو لغزش غير أو ، مراد اينست كه چون آدمي بر ظاهر وباطن خود مطّلع مىتواند شد پس اگر غافل نباشد وبلغزشها وبديهاى خود بينا گردد چندان لغزش وبدى در ظاهر وباطن خود يابد كه آنچه مطّلع شود بر آن از لغزش وبدى ديگرى در نظر أو در جنب آنها كوچك نمايد ، وممكن است كه مراد به « لغزش » سهو وخطاها باشد كه واقع شود در سلوك با مردم ، ومراد اين باشد كه هر كه بينا شود بلغزشهاى خود داند كه آدمي بىلغزش نمىباشد پس كوچك نمايد در نظر أو لغزشى كه ديگرى نسبت باو كرده باشد وچندان مؤاخذه وبازخواست نخواهد كرد .\r\n\r\n8755 من لم يعرف الخير من الشّرّ فهو من البهائم .\r\nهر كه نشناسد خير را از شرّ پس أو از چارپايانست ، مراد از « نشناختن آن از اين » اختيار نكردن آنست بر اين ، واشاره است باين كه كسى كه اختيار آن بر اين نكند بايد كه نشناخته باشد آنها را وتميز نكرده باشد آن را از اين .\r\n\r\n8756 من غلب عليه غضبه وشهوته فهو في حيّز البهائم .\r\nهر كه غلبه كند بر أو غضب أو وشهوت أو پس أو در موضع چارپايانست .\r\n\r\n8757 من ضعف عن سرّه فهو عن سرّ غيره أضعف .\r\nهر كه ضعيف باشد از سرّ خود پس أو از سرّ غير خود ضعيف‌ترست ، مراد از « ضعيف بودن از سرّ » اينست كه آنرا نتواند نگاهداشت وفاش كند ، وغرض منع از اظهار سرّ خودست بكسى كه سرّ خود را نگاه ندارد ، ودر بعضي نسخه‌ها « سرّ »\r\n\r\n","description":"","footnote":"","page_name":" 362 ","page_number":364},
  {"content":"\r\n\r\nدر هر دو جا بشين نقطه دارست ، وبنا بر اين غرض تحريص بر نگاهداشتن خودست از شرّ خود واين كه كسى كه ضعيف باشد از نگاهداشتن خود از شرّ نفس خود پس أو ضعيف‌تر خواهد بود در نگاهداشتن خود از شرّ ديگران .\r\n\r\n8758 من عرف نفسه فهو لغيره أعرف .\r\nهر كه بشناسد نفس خود را پس أو از براي غير أو شناسنده‌ترست ، مراد به « شناختن نفس خود » شناختن قدر وپايهء نفس خودست يا عيوب وبديهاى أو ، واين كه آن دشوارترست از شناختن غير خود وقدر وپايهء أو ، يا عيوب وبديهاى أو ، زيرا كه غالب اينست كه آدمي متوجّه نفس خود نمىشود واز قدر وپايهء خود تجاوز ميكند وبعيوب وبديهاى خود نمىرسد وتجسّس وتفحصّ أحوال ديگران ميكند وبمرتبهء هر كس وعيوب وبديهاى أو شناسا مىگردد ، وغرض اينست كه كسى كه خواهد كه معرفت أو كامل باشد بايد كه خود را بشناسد ، خود را كه شناخت ديگران را بهتر خواهد شناخت .\r\n\r\n8759 من لا اخوان له لا أهل له .\r\nهر كه نباشد برادران از براي أو نباشد أهلي از براي أو ، مراد اينست كه عمدهء أهل اين كس برادرانست نسبى ، هر كه را برادران نباشد گويا أهلي ندارد هر چند أهل بسيار داشته باشد ، ومراد برادران نسبى است يا دوستان خالص .\r\n\r\n8760 من لا صديق له لا ذخر له .\r\nهر كه نباشد دوستى از براي أو نيست ذخيرهء از براي أو ، يعنى ذخيرهء عمده از براي روز نيك وبد دوست است ، كسى كه دوستى نداشته باشد گويا أصلا ذخيرهء ندارد هر چند ذخاير ديگر داشته باشد .\r\n\r\n8761 من لا دين له لا نجاة له .\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nهر كه دين نباشد از براي أو رستگارى نباشد از براي أو .\r\n\r\n8762 من لا ايمان له لا أمانة له .\r\nهر كه ايمان نباشد از براي أو امانت نباشد از براي أو .\r\n\r\n8763 من وثق بانّ ما قدّر اللَّه له لن يفوته استراح قلبه .\r\nهر كه اعتماد داشته باشد باين كه آنچه تقدير كرده خدا از براي أو هرگز فوت نشود از أو راحت يابد دل أو ، زيرا كه در غم واندوه روزى ومانند آن نخواهد بود .\r\n\r\n8764 من أصرّ على ذنبه اجترى على سخط ربّه .\r\nهر كه اصرار كند بر گناه خود جرأت كند بر خشم پروردگار خود ، « اصرار بر چيزى » ايستادگى بر آن ومداومت كردن بر آنست وكردن گناهى وعزم بر كردن آن بار ديگر نيز در حكم اصرارست ، هر چند هنوز بار ديگر نكرده باشد چنانكه مكرّر مذكور شد ، و « جرأت كند بر خشم پروردگار » يعنى دلير وبىباك رود بنزد أو .\r\n\r\n8765 من اشتغل بغير ضرورته فوّته ذلك منفعته .\r\nهر كه مشغول گردد بغير ضرورت خود فوت گرداند أو را اين منفعت أو را ، مراد به « ضرورت » چيزيست كه مهمّ ودر كار باشد از ضروريّات دنيوي وخيرات اخروى ، چه همهء آنها مهمّ ودر كارست هر چند واجب شرعي نباشد ، ومراد اينست كه هر كه مشغول شود بغير آنها اين سبب آن مىشود كه بعضي از آنها فوت شود أو را ، زيرا أمور مهمّه در هر وقت آن قدر هست كه كسى كه خواهد به آنها كما ينبغي قيام نمايد فرصت زيادة بر آن نيابد پس بقدر آنچه بغير آنها مشغول گردد ناچار أو را از آنها فوت شود .\r\n\r\n8766 من أكثر من ذكر الموت قلّت في الدّنيا رغبته .\r\nهر كه بسيار كند ياد مرگ را كم شود در دنيا رغبت أو .\r\n\r\n","description":"","footnote":"","page_name":" 364 ","page_number":366},
  {"content":"\r\n\r\n\r\n8767 من حفر لأخيه بئرا أوقعه اللَّه في بئره .\r\nهر كه بكند از براي برادر خود چاهى بيندازد أو را خدا در همان چاه .\r\n\r\n8768 من ساء تدبيره كان هلاكه في تدبيره .\r\nهر كه بد باشد تدبير أو ، بوده باشد هلاك أو در تدبير أو ، يعنى گاه مىشود كه هلاك أو در تدبير أو باشد .\r\n\r\n8769 من أكثر من ذكر الآخرة قلّت معصيته .\r\nهر كه بسيار كند ياد آخرت را كم باشد معصيت أو .\r\n\r\n8770 من ملك شهوته كملت مروّته وحسنت عاقبته .\r\nهر كه مالك باشد شهوت خود را يعنى آنرا در فرمان خود دارد كامل باشد مروّت وآدميّت أو ، ونيكو باشد عاقبت أو .\r\n\r\n8771 من كرمت عليه نفسه هانت عليه شهوته .\r\nهر كه گرامى باشد بر أو نفس أو خوار گردد بر أو شهوت أو ، يعنى خواهش أو .\r\n\r\n8772 من ناقش الاخوان قلّ صديقه .\r\nهر كه مناقشه كند با برادران كم گردد دوست أو ، « مناقشه » خرده گيرى كردن در حسابست ، ومراد اينست كه با برادران مسامحه در كارست ومناقشه نبايد كرد واگر نه كم دوستى باقي بماند بر دوستى .\r\n\r\n8773 من ساء خلقه قلاه مصاحبه ورفيقه .\r\nهر كه بد باشد خوى أو دشمن دارد أو را مصاحب أو ورفيق أو .\r\n\r\n8774 من زلّ عن محجّة الطّريق وقع في حيرة المضيق .\r\n\r\n","description":"","footnote":"","page_name":" 365 ","page_number":367},
  {"content":"\r\n\r\nهر كه بلغزد از راه واضح راه يعنى وسط آن كه واضح وآشكارست بيفتد در حيرانى مضيق يعنى تنگى يا راه تنگ .\r\n\r\n8775 من دعاك إلى الدّار الباقية وأعانك على العمل لها فهو الصّديق الشّفيق .\r\nهر كه بخواند ترا بسوى سراى پاينده ويارى كند ترا بر آن ، پس اوست دوست شفيق .\r\n\r\n8776 من منع المال من يحمده ورّثه من لا يحمده .\r\nهر كه منع كند مال را از كسى كه ستايش أو كند ميراث دهد أو را بكسى كه ستايش أو نكند .\r\n\r\n8777 من قضى حقّ من لا يقضى حقّه فقد عبّده « 1 » .\r\nهر كه بجا آورد حقّ كسى را كه أو بجا نياورد حقّ أو را پس بتحقيق كه بنده گرداند أو را ، مراد به « حقّ » حقّ احسانست كه هر برادرى بر برادر خود دارد وغرض اينست كه هر كه احسان كند بكسى كه أو احسان نكند باو ، يا باعتبار اين كه قادر بر آن نباشد يا اين كه دشمنى وعداوتى با أو داشته باشد پس أو را بمنزلهء بندهء خود گرداند ، زيرا كه كسى كه قادر بر احسان نباشد وكسى احسان باو كند آن احسان كمال وقع در نظر أو دارد وبآن اعتبار مطيع وفرمانبردار وبمنزلهء بندهء أو مىگردد ، وهمچنين دشمن هرگاه از كسى احسان ببيند با وجود دشمنى قطع دشمنى كند ودوست وبنده گردد چنانكه بتجربه معلوم شده .\r\n\r\n8778 من احتاج إليك كانت طاعته لك بقدر حاجته إليك .\r\n\r\n\r\n","description":"","footnote":"\r\n( 1 ) در كتب لغت ضمن ذكر معاني « عبّد » ( بتشديد باء ) گفته‌اند : « جعله أو اتّخذه عبدا » .\r\n","page_name":" 366 ","page_number":368},
  {"content":"\r\n\r\nهر كه محتاج باشد بسوى تو بوده باشد فرمانبردارى أو مر ترا بقدر حاجت أو بسوى تو ، مراد اينست كه باين فرمانبردارى فريب أو نبايد خورد واز آن راه أو را دوست خالص خود نبايد دانست ، أكثر اينست كه آن فرمانبردارى بقدر حاجت اوست همين كه آن برآمد زايل شود واز فوايد آن اين نيز مىتواند بود كه اگر كسى كارى بچنين كسى داشته باشد پيش از برآمدن حاجت أو باو بفرمايد تا أو فرمان برد كه بعد از آن فرمان بردن أو معلوم نيست .\r\n\r\n8779 من أخافك لكي يؤمنك خير لك ممّن يؤمنك لكي يخيفك .\r\nهر كه بترساند ترا تا اين كه أيمن گرداند ترا بهترست از براي تو از كسى كه أيمن گرداند ترا ، تا اين كه بترساند ترا ، مراد به « كسى كه بترساند أو را تا اين كه أيمن گرداند » كسيست كه منع كند أو را از معاصي ومنكرات تا اين كه أو بازايستد از آنها وعاقبت أيمن گردد از عذاب وعقاب آنها ، پس آن ايمنى چون بسبب أو شده پس گويا در آخر أيمن گردانيده أو را ، وبه « كسى كه أيمن گرداند أو را تا اين كه بترساند » كسيست كه مداهنه كند با أو ومنع نكند أو را از آنها ، بلكه جرأت فرمايد أو را باميدوار نمودن بسعت رحمت حقّ تعالى وأمثال آن تا اين كه أو أيمن گردد ومرتكب آنها شود وعاقبت بترسد ، وچون منشأ ، آن خوف وترس أو شده پس گويا أو ترسانيده أو را .\r\n\r\n8780 من حاط النّعم بالشّكر حيط بالمزيد .\r\nهر كه نگاهدارد نعمتها را بشكر نگاهداشته شود بزيادتى ، يعنى نگاهداشته شود أو همراه با زيادتى نعمت .\r\n\r\n8781 من سعى بالنّميمة حاربه القريب ومقته البعيد .\r\nهر كه عمل كند بسخن‌چينى يعنى كار أو سخن چينى باشد جنگ كند با أو نزديك ودشمن دارد أو را دور ، مراد اينست كه همه كس با أو بد گردند هر كه\r\n\r\n","description":"","footnote":"","page_name":" 367 ","page_number":369},
  {"content":"\r\n\r\nنزديك باشد وتواند با أو جنگ كرد جنگ كند وهر كه دور باشد ونتواند اكتفا كند بدشمنى ، وممكن است كه مراد به « نزديك ودور » خويش وبيگانه باشد ، واين كه خويشان أو كه اهتمام باصلاح أو دارند با أو جنگ كنند وبيگانگان كه اهتمام بآن ندارند اكتفا كنند بدشمنى با أو .\r\n\r\n8782 من سامح نفسه فيما يحبّ أتعبه فيما يكره .\r\nهر كه مسامحه كند با نفس خود در آنچه دوست مىدارد تعب فرمايد أو را در آنچه ناخوش مىدارد ، يعنى هر كه سهل انگارى كند با نفس خود در آنچه دوست دارد آن را از منكرات ومنع نكند أو را از آنها بتعب اندازد أو را عاقبت در آنچه ناخوش مىدارد از عذاب وعقاب جزاى آن .\r\n\r\n8783 من ضرب يده على فخذه عند مصيبة فقد أحبط أجره .\r\nهر كه بزند دست خود را بر ران خود نزد مصيبتى پس بتحقيق كه باطل كند اجر خود را .\r\n\r\n8784 من أسهر عين فكرته بلغ كنه همّته .\r\nهر كه بيدار دارد چشم فكرت خود را برسد بنهايت همّت خود ، مراد به « بيدار داشتن چشم فكرت خود » بيدار داشتن چشم خودست در شبها از براي فكر وتأمّل در مسائل وغير آنها از آنچه اصلاح حال أو كند ، يا اين كه كناية است از كار فرمودن فكر وبيكار نگذاشتن آن ، چه هرگاه بكار رود بمنزلهء شخصي است كه بيدار باشد ، وهرگاه بكار نرود گوئيا كه شخصيست كه در خوابست ومراد به « همّت أو » عزم وقصد اوست ، يعنى برسد بنهايت آنچه عزم وقصد آن دارد .\r\n\r\n8785 من بذل جهد طاقته بلغ كنه ارادته .\r\n\r\n","description":"","footnote":"","page_name":" 368 ","page_number":370},
  {"content":"\r\n\r\nهر كه بذل كند نهايت طاقت خود را برسد بنهايت ارادهء خود ، يعنى نهايت آنچه ارادهء آن دارد وسعى كند از براي آن ، ومراد اينست كه در هر كارى كسى كه بذل جهد خود كند بمنتهاى ارادهء خود برسد ، يا اين كه هر كه بذل جهد خود كند در طلب نيكبختى خود كه بايد كه ارادهء هر كسى آن باشد بمنتهاى ارادهء خود برسد .\r\n\r\n8786 من راقه زبرج الدّنيا أعقب ناظريه كمها .\r\nهر كه خوش آيد أو را زينت دنيا ميراث دهد چشمهاى خود را كورى مادرزاد ، يعنى آنها را بمنزلهء كور ونابينا گرداند از آنچه صلاح وخير أو در آن باشد نهايت كوريى مانند كورى مادرزاد .\r\n\r\n8787 من حفر لأخيه المؤمن بئرا أوقع فيها .\r\nهر كه بكند از براي برادر مؤمن خود چاهى انداخته شود در آن ، يعنى أو خود در آن افتد .\r\n\r\n8788 من اتّهم نفسه فقد غالب الشّيطان .\r\nهر كه متّهم دارد نفس خود را پس بتحقيق كه غلبه كند بر شيطان ، مراد به « متّهم داشتن نفس » اينست كه اعتماد بر أو نكند وهمواره از أو با خبر باشد كه مبادا خيانتى بكند .\r\n\r\n8789 من خالف نفسه فقد غلب الشّيطان .\r\nهر كه مخالفت كند نفس خود را پس بتحقيق كه غلبه كند بر شيطان ، مراد به « مخالفت نفس » اينست كه بر خلاف هوا وهوس أو كار كند .\r\n\r\n8790 من أنس « 1 » بتلاوة القرآن لم توحشه مفارقة الاخوان .\r\n\r\n\r\n","description":"","footnote":"\r\n( 1 ) شارح ( ره ) بر روى نون « أنس » فتحه وضمّه وبر زير آن كسره گذاشته و « جميعا » نيز بر روى آن ضبط كرده است يعنى تثليث نون در « أنس » جايزست ومدّعا نيز بتصديق أرباب لغت صحيح ودرست است ، در منتهى الإرب گفته : « أنس به واليه أنسا وأنسة ( كعلم وشرف وضرب ) ألفه وسكن قلبه به ولم ينفر منه » .\r\n","page_name":" 369 ","page_number":371},
  {"content":"\r\n\r\nهر كه انس بگيرد بتلاوت قرآن بوحشت نيندازد أو را جدائى برادران .\r\n\r\n8791 من شكا ضرّه إلى غير مؤمن فكأنّما شكا اللَّه سبحانه .\r\nهر كه شكوه كند بدى حال خود را بسوى غير مؤمني پس گوئيا شكوه كند خداى سبحانه را .\r\n\r\n8792 من شكا ضرّه إلى مؤمن فكأنّما شكا إلى اللَّه سبحانه .\r\nهر كه شكوه كند بدى حال خود را بسوى مؤمني پس گوئيا شكوه كند بسوى خداى سبحانه ، زيرا كه حقّ تعالى چون مؤمن دوست اوست رخصت داده بشكوه واظهار بدى حال خود نزد أو ، تا اين كه أو رفع آن نمايد ، بلكه ترغيب فرموده در آن وآن را يكى از وسائل گردانيده از براي بندگان خود ، پس شكوه نزد أو چون باذن وفرمان حقّ تعالى است ونزد بندگان دوست اوست بمنزلهء شكوه نزد اوست تعالى شأنه ، بخلاف غير مؤمن كه أو دشمن خداست ، وظاهرست كه شكوهء بندهء كسى نزد دشمن أو بمنزلهء شكوه از اوست .\r\n\r\n8793 من عظّم صغار المصائب ابتلاه اللَّه بكبارها .\r\nهر كه عظيم شمارد مصيبتهاى كوچك را مبتلى گرداند أو را خدا بمصيبتهاى بزرگ .\r\n\r\n8794 من أطاع نفسه في شهواتها فقد أعانها على هلكها .\r\nهر كه فرمان برد نفس خود را در خواهشهاى آن پس بتحقيق كه يارى كرده آنرا بر هلاكت آن .\r\n\r\n8795 من أخّر الفرصة عن وقتها فليكن على ثقة من فوتها .\r\nهر كه پس اندازد فرصت را از وقت آن پس بايد كه بوده باشد بر اعتماد از فوت آن ، مراد منع از تأخير فرصت است واين كه كسى كه تأخير كند بايد كه قرار دهد بر خود فوت آن را ، زيرا كه غالب اينست كه همين كه تأخير شود كارى\r\n\r\n","description":"","footnote":"","page_name":" 370 ","page_number":372},
  {"content":"\r\n\r\nاز وقت فرصت آن ديگر فرصت آن نشود .\r\n\r\n8796 من تتبّع عورات النّاس كشف اللَّه عورته .\r\nهر كه از پى رود وتفحّص كند عورتهاى مردم را ظاهر كند خدا عورت أو را ، مراد به « عورت » چيزيست كه آدمي بپوشاند آن را از ديگران از عيبها وگناهان .\r\n\r\n8797 من قلّت طعمته خفّت عليه مؤنته .\r\nهر كه كم باشد خوراك أو سبك باشد بر أو مؤنت وخرج أو .\r\n\r\n8798 من تطلّع على أسرار جاره انهتكت أستاره .\r\nهر كه آگاهى جويد بر اسرار همسايهء خود دريده شود پرده‌هاى أو ، مراد منع از طلب اطّلاع وآگاهى است بر اسرار همسايگان بمشرف شدن بر خانه‌هاى ايشان وأمثال آن .\r\n\r\n8799 من بحث عن أسرار غيره أظهر اللَّه أسراره .\r\nهر كه تفتيش كند از اسرار غير خود آشكار كند خدا اسرار أو را .\r\n\r\n8800 من تتبّع خفيّات العيوب حرمه « 1 » اللَّه مودّات القلوب .\r\nهر كه از پى رود وتفحّص كند عيبهاى نهاني مردم را محروم گرداند خدا أو را از دوستى دلها .\r\n\r\n8801 من رغب في زخارف الدّنيا فاته البقاء المطلوب .\r\nهر كه رغبت كند در زينتها ومتاعهاى رواندود دنيا فوت شود أو را بقاى مطلوب ، يعنى سراى پايندهء باقي كه مطلوب همه كس است .\r\n\r\n8802 من كشف حجاب أخيه انكشف عورات بيته .\r\n\r\n\r\n","description":"","footnote":"\r\n( 1 ) شارح ( ره ) « حرمه » را بفتح راء وكسر آن ضبط كرده وبر روى آن « معا » نوشته ، در أقرب الموارد گفته : « حرمه الشيء ( كضرب وعلم ) حريما وحرمانا منعه ايّاه » .\r\n","page_name":" 371 ","page_number":373},
  {"content":"\r\n\r\nهر كه بگشايد پردهء برادر خود را گشوده شود عورتهاى خانهء أو ، يعنى ظاهر شود بر مردم آنچه بايد كه پوشيده باشد از أحوال أهل خانهء أو ، ودر بعضي نسخه‌ها « بنيه » بجاى « بيته » است وبنا بر اين ترجمه اينست كه : گشوده شود عورتهاى پسران أو ، واين با سجع « أخيه » اوفقست .\r\n\r\n8803 من اقتصر في أكله كثرت صحّته وصلحت فكرته .\r\nهر كه اقتصار كند در خوردن خود بسيار باشد صحّت أو وشايسته باشد فكرت أو ، مراد به « اقتصار در آن » كم خوردنست واكتفاى بآن وتجاوز نكردن از آن بقدر سيرى يا زياد بر آن .\r\n\r\n8804 من عمى عن زلّته استعظم زلّة غيره .\r\nهر كه كور باشد از لغزش خود عظيم شمارد لغزش غير خود را ، مراد اينست كه كسى عظيم مىشمارد لغزش ديگرى را كه متوجّه أحوال خود نباشد ونابينا باشد از لغزشهاى خود واگر نه هر كس بغير معصوم چندان لغزش دارد كه اگر متوجّه شود به آنها عظيم نمىشمارد لغزشى را كه از ديگرى بيند .\r\n\r\n8805 من ترك العجب والتّوانى لم ينزل به مكروه .\r\nهر كه ترك كند خود بيني وسستى را فرو نيايد باو مكروهى ، مراد اينست كه مكروهات اخروى همه از يكى از دو چيز ناشى مىشود ، يكى سستى وكاهلي در أطاعت وفرمانبردارى حقّ تعالى ، وديگرى عجب وخودبينى آوردن باطاعت وانقياد خود ، هر كه سستى وكاهلي نكند وعجب وخودبينى بهم نرساند هيچ مكروهى در آخرت باو نرسد .\r\n\r\n8806 من بلغ غاية ما يحبّ فليتوقّع غاية ما يكره .\r\n\r\n","description":"","footnote":"","page_name":" 372 ","page_number":374},
  {"content":"\r\n\r\nهر كه برسد بنهايت آنچه دوست دارد پس متوقّع باشد غايت آنچه را ناخوش دارد ، يعنى آمادهء آن باشد ورسيدن آن را بر خود قرار دهد كه رسم وعادت دنيا اينست چنانكه بتجربه معلوم مىشود .\r\n\r\n8807 من دقّ في الدّين نظره جلّ يوم القيامة خطره .\r\nهر كه دقيق باشد در دين نظر أو بزرگ باشد روز قيامت شرف أو ، مراد دقيق وباريك بودن نظر وفكر اوست در عقايد ومسائل دين يا در ديندارى وحفظ دين خود .\r\n\r\n8808 من سلّ سيف العدوان سلب عزّ السّلطان .\r\nهر كه از غلاف بكشد شمشير ستم را گرفته شود از أو عزّت وغلبهء سلطنت .\r\n\r\n8809 من حرم « 1 » السّائل مع القدرة عوقب بالحرمان .\r\nهر كه محروم كند سائل را با قدرت عقاب كرده شود بحرمان يعنى محرومى از فضل ولطف حقّ تعالى .\r\n\r\n8810 من جار في سلطانه عدّ من عوادى زمانه .\r\nهر كه ستم كند در سلطنت خود شمرده مىشود از عوادى زمان أو ، يعنى مصيبتهاى آن يا از دشمنان آن ، چه أو زمان خود را فاسد وتباه كند ، پس گويا از دشمنان آنست ، يا اين كه شمرده شود از دشمنان روزگار خود از براي خود .\r\n\r\n8811 من استوحش عن النّاس أنس « 2 » باللَّه سبحانه .\r\nهر كه وحشت كند از مردم انس گيرد بخداى سبحانه .\r\n\r\n8812 من اغتّر بنفسه أسلمته إلى المعاطب .\r\n\r\n\r\n","description":"","footnote":"\r\n( 1 ) شارح ( ره ) راء « حرم » را بفتح وكسر ضبط كرده وبر روى آن « معا » نوشته است .\r\n( 2 ) اندكى پيش گذشت ( ص 369 ) كه « انس » بحركات سه‌گانهء نون درست است .\r\n","page_name":" 373 ","page_number":375},
  {"content":"\r\n\r\nهر كه مغرور شود بنفس خود وفريب آن خورد بدهد نفس أو أو را بهلاكتها .\r\n\r\n8813 من رضى عن نفسه ظهرت عليه المعايب .\r\nهر كه راضى باشد از نفس خود ظاهر مىشود بر أو عيبها ، يعنى ظاهر مىگردد بر مردم عيبها در أو .\r\n\r\n8814 من اتّخذ قول اللَّه دليلا هدى إلى الّتى هي أقوم .\r\nهر كه فرا گيرد قول خدا را دليل ، راه نموده شود به آن چه محكم‌تر باشد ، مراد اينست كه هر كه در هر باب دليل وراهنماى خود را آيات قرآن مجيد كند أو راه نموده شود بطريقهء كه محكم‌تر باشد از هر طريقه .\r\n\r\n8815 من اتّخذ طاعة اللَّه سبيلا فاز بالّتى هي أعظم .\r\nهر كه فرا گيرد فرمانبردارى خدا را راه خود ، فيروزى يابد بسعادتى كه بزرگتر باشد از هر سعادتى .\r\n\r\n8816 من زهد في الدّنيا أعتق نفسه وأرضى ربّه .\r\nهر كه بىرغبت باشد در دنيا آزاد گرداند نفس خود را وراضى گرداند پروردگار خود را .\r\n\r\n8817 من يكن اللَّه خصمه يدحض حجّته ويكن له حربا .\r\nهر كه بوده باشد خدا مدّعى أو باطل شود حجّت أو وبوده باشد خدا از براي أو دشمن ، مراد منع از نافرمانى حقّ تعالى است وگذاشتن حقّى از حقوق أو بر ذمّهء خود ، زيرا كه هر كه چنين كند حقّ تعالى مدّعى أو باشد وبر أو دعوى كند وهرگاه خدا مدّعى باشد هر حجّتى كه بياورد از براي خلاصي خود باطل گردد وحقّ تعالى دشمن أو باشد .\r\n\r\n","description":"","footnote":"","page_name":" 374 ","page_number":376},
  {"content":"\r\n\r\n\r\n8818 من يكن اللَّه نصيره يغلب خصمه ويكن له حزبا .\r\nهر كه بوده باشد خدا يارى كنندهء أو غلبه كند بر دشمن خود ، وبوده باشد از براي أو گروهى يعنى بجاى گروه أعوان وأنصار أو .\r\n\r\n8819 من استقبل وجوه الآراء عرف مواقع الخطاء .\r\nهر كه پيش ببيند وجوه رأيها را بداند موقع‌هاى خطا را ، يعنى هر كه پيش از كارها تأمّل وتدبّر كند ووجه هر رائى را ببيند وملاحظه نمايد بشناسد مواقع خطا را وخطا كم كند بخلاف كسى كه بىتأمّل كارها را كند كه خطا از أو بسيار واقع شود .\r\n\r\n8820 من يكن اللَّه أمله يدرك غاية الأمل والرّجاء .\r\nهر كه بوده باشد خدا اميد أو دريابد نهايت اميد وآرزوى خود را .\r\n\r\n8821 من استقصر بقاءه وأجله قصر رجاؤه وأمله .\r\nهر كه كم شمارد بقاى خود ومدّت عمر خود را كوتاه باشد اميد أو وامل أو ، وممكن است كه « قصّر » بتشديد خوانده شود وترجمه اين باشد كه : كوتاه كند اميد خود وامل خود را .\r\n\r\n8822 من جرى في عنان أمله عثر بأجله .\r\nهر كه روان شود در جلو اميد خود برو در افتد بأجل خود ، يعنى هميشه در جلو آن برود وقرار وآرام نگيرد تا وقتي كه بمرگ برو در افتد .\r\n\r\n8823 من تلذّذ بمعاصى اللَّه أورثه اللَّه ذلّا .\r\nهر كه لذّت جويد بمعصيتهاى خدا ميراث دهد أو را خدا خواريى يعنى حقّ تعالى أو را بجزاى آن خوار وذليل گرداند .\r\n\r\n8824 من حسن رضاه بالقضاء حسن صبره على البلاء .\r\n\r\n","description":"","footnote":"","page_name":" 375 ","page_number":377},
  {"content":"\r\n\r\nهر كه نيكو باشد رضاى أو بقضا نيكو باشد صبر أو بر بلا .\r\n\r\n8825 من اقتصر على قدره كان أبقى له .\r\nهر كه اقتصار كند بر اندازهء خود بوده باشد پاينده‌تر از براي أو ، يعنى هر كه اكتفا كند در وضع وسلوك باندازهء قدر خود وزيادة روى نكند آن وضع از براي أو پاينده‌تر ماند از اين كه از اندازهء خود بدر رود وزيادة روى كند كه غالب اينست كه آن پر بقائى نكند .\r\n\r\n8826 من حسن عمله بلغ من اللَّه أمله .\r\nهر كه نيكو باشد عمل أو برسد از جانب خدا باميد خود .\r\n\r\n8827 من كثر في ليله نومه فاته من العمل مالا يستدركه في يومه .\r\nهر كه بسيار شود در شب أو خواب أو ، فوت شود أو را از عمل آنچه بازيافت نكند آن را در روز خود .\r\n\r\n8828 من جعل ديدنه المراء لم يصبح ليله .\r\nهر كه بگرداند عادت خود را جدل‌كردن صبح نكند شب خود را ، يعنى هميشه در ظلمت وتاريكى جهل باشد ، پس گويا شب خود را صبح نكند .\r\n\r\n8829 من دنا منه أجله لم تعنه حيله .\r\nهر كه نزديك شود از أو اجل أو يارى نكند أو را چاره‌هاى أو ، مراد اخبار از واقعست باين كه هر گاه اجل كسى نزديك شد چاره‌ها وتدبيرها كه از براي كارها كند درست نيايد وخطا كند گويا بخت أو برگردد ، ويا منع از حرص در تدبيرست وچاره‌ها وتنبيه بر آن باين كه هرگاه اجل نزديك گردد چاره‌ها يارى نكند پس حرص در آنها نبايد داشت ، حرص در چيزى بايد داشت كه احتمال چنين آفتى در آن نباشد\r\n\r\n","description":"","footnote":"","page_name":" 376 ","page_number":378},
  {"content":"\r\n\r\nودر بعضي نسخه‌ها « تغنه » بغين نقطه‌دارست وبنا بر آن ترجمه اينست كه : غنى وبىنياز نكند أو را چاره‌هاى أو وحاصل هر دو يكيست .\r\n\r\n8830 من كانت همّته ما يدخل بطنه كانت قيمته ما يخرج منه .\r\nهر كه بوده باشد همّت أو آنچه داخل شود در شكم أو ، بوده باشد قيمت أو آنچه بيرون مىآيد از آن ، مراد به « همّت » عزم است وغرض توبيخ كسيست كه عزم وقصد أو خورش باشد واز براي آن سعى زياد كند .\r\n\r\n8831 من أثنى عليه بما ليس فيه سخر به .\r\nهر كه ثنا گفته شود بر أو به آن چه نبوده باشد در أو تمسخر كرده شود باو ، مراد اينست كه بچنين ثنائى كه كسى كند مغرور نبايد شد ، اين تمسخريست كه أو ميكند ، يا در واقع بمنزلهء تمسخرست هر چند أو قصد تمسخر نداشته باشد .\r\n\r\n8832 من مكر بالنّاس ردّ اللَّه سبحانه مكره في عنقه .\r\nهر كه مكر كند بمردم برگرداند خداى سبحانه مكر أو را در گردن أو .\r\n\r\n8833 من أحسن إلى النّاس حسنت عواقبه وسهلت له طرقه .\r\nهر كه احسان كند بسوى مردم نيكو باشد عاقبتهاى أو وآسان شود از براي أو راههاى أو ، يعنى نيكو شود عاقبت كارهاى أو ، وآسان شود براي أو راههاى مطالب ومقاصد أو .\r\n\r\n8834 من سلم من المعاصي عمله بلغ من الآخرة أمله .\r\nهر كه سالم باشد از معصيتها عمل أو ، برسد از آخرت باميد وامل خود .\r\n\r\n8835 من ترك قول « لا أدرى » أصيبت مقاتله .\r\nهر كه ترك كند گفتن « نمىدانم » را رسيده شود جايگاههاى كشته « 1 » شدن\r\n\r\n\r\n","description":"","footnote":"\r\n( 1 ) در نسخهء أصل صريحا : « كشتن » .\r\n","page_name":" 377 ","page_number":379},
  {"content":"\r\n\r\nآن ، مراد توبيخ جمعيست كه گفتن « نمىدانم » را نقص خود مىدانند ، وهر چه از ايشان سؤال كنند از احكام شرعيّه وغير آن جوابي مىگويند خواه درست وخواه غلط تا اين كه مردم ايشان را بهمه چيز دانا دانند وحاصل كلام اينست كه : كسى كه چنين باشد خود را هلاك كرده وگويا آلت جارحه بجايگاههاى قتل أو رسيده وأو را بهلاكت انداخته ، زيرا كه غير معصومين صلوات اللّه عليهم أجمعين كسى را علم بهمه چيز ميسّر نيست وبسيارى را نمىدانند پس در آنها خصوصا در احكام شرعيّه اگر « نمىدانم » نگويند واظهار دانش كنند دروغ گويند وبسبب آن خود را هلاك كنند ، زيرا كه فتوى در آنها با وجود جهل از أعظم گناهانست وحكم بغير آنچه حقّ تعالى فرو فرستاده بمنزلهء كفرست چنانكه قرآن مجيد ناطق به آنست .\r\n\r\n8836 من عرّى من الشّرّ قلبه سلم له دينه وصدق يقينه .\r\nهر كه برهنه كند از بدى دل خود را سالم باشد از براي أو دين أو وراست باشد يقين أو ، يعنى يقين أو بروز جزا .\r\n\r\n8837 من ساءت ظنونه اعتقد الخيانة بمن لا يخونه .\r\nهر كه بد باشد گمانهاى أو اعتقاد كند خيانت را بكسى كه خيانت نكند أو را ، مراد ذمّ بدگمانيست نسبت بهمه كس وحكم بمقتضاى آن ، واين كه آن منشأ اعتقاد خيانت مىشود بكسى كه خيانت نكند باو وبرى باشد از آن ، پس آدمي بايد كه اعتقاد خيانت بكسى تا ظاهر نشود نكند نهايت اعتماد هم بر كسى كه امانت أو ظاهر نشده باشد نكند بلكه احتمال خيانت بدهد وبآن اعتبار در معامله با أو شرايط حزم واحتياط را بجا آورد وباين جمع مىشود ميانهء أمثال اين فقرهء مباركه كه مذمّت بدگمانى از آنها ظاهر مىشود وبعضي فقرات ديگر كه دلالت بر مدح آن ميكند چنانكه بعضي از آنها قبل از اين مذكور شد .\r\n\r\n8838 من ساء ظنّه بمن لا يخون حسن ظنّه بما لا يكون .\r\nهر كه بد باشد گمان أو بكسى كه خيانت نكند نيكو باشد گمان أو به آن چه\r\n\r\n","description":"","footnote":"","page_name":" 378 ","page_number":380},
  {"content":"\r\n\r\nنباشد يعنى بجزاى آن بدگمانى بآن كس مبتلى گردد باين كه نيكو شود گمان أو بكسى كه چنان نباشد وامين گرداند أو را وأو خيانت كند با أو ، وظاهر اينست كه مراد در اينجا چنانكه در فقرهء سابق مذكور شد بدگمانيى باشد كه اعتقاد بآن كند وعمل كند بمقتضاى آن برسانيدن زيان وخسرانى باو نه مجرّد احتمال خيانت باو واحتياط وحزم در معامله با أو .\r\n\r\n8839 من أسرع إلى النّاس بما يكرهون قالوا فيه ما لا يعلمون .\r\nهر كه شتاب كند بسوى مردم به آن چه ناخوش دارند بگويند در أو آنچه ندانند ، مراد منع از شتاب كردن ورسانيدن خبرهاى ناخوش است بمردم ، واين كه آن سبب اين مىشود كه ايشان متّهم دارند أو را بچيزى چند كه علم بآن نداشته باشند واز همان شتاب أو استنباط كنند مثل دشمنى با ايشان وبد ذاتي وشاد شدن برسيدن مكروهى بايشان ومانند آنها .\r\n\r\n8840 من حسن ظنّه باللَّه فاز بالجنّة .\r\nهر كه نيكو باشد گمان أو بخدا فيروزى يابد ببهشت ، چنانكه مكرّر مذكور شد .\r\n\r\n8841 من حسن ظنّه بالدّنيا تمكّنت منه المحنة .\r\nهر كه نيكو باشد گمان أو بدنيا متمكّن شود از أو محنت ، يعنى ثابت وبرقرار گردد در أو .\r\n\r\n8842 من حسن ظنّه بالنّاس حاز منهم المحبّة .\r\nهر كه نيكو باشد گمان أو بمردم جمع كند از ايشان دوستى را ، مراد به « نيكو بودن گمان أو بمردم » اينست كه حكم ببدى ايشان نكند وبناى حال ايشان را بر خوبى گذارد وبر وفق آن سلوك كند با ايشان از دوستى ومهربانى ومانند آن ، وظاهرست كه سلوك با مردم بر اين وجه باعث دوستى ايشان مىشود .\r\n\r\n8843 من ذكر الموت رضى من الدّنيا باليسير .\r\n\r\n","description":"","footnote":"","page_name":" 379 ","page_number":381},
  {"content":"\r\n\r\nهر كه ياد كند مرگ را راضى گردد از دنيا باندكى .\r\n\r\n8844 من اكتفى باليسير استغنى عن الكثير .\r\nهر كه راضى شود باندك بىنياز مىشود از بسيار ، يعنى اكتفا باندك مىتوان كرد وبا آن حاجت ببسيار نيست وتعب وزحمت از براي آن نبايد كشيد .\r\n\r\n8845 من آثر على نفسه استحقّ اسم الفضيلة .\r\nهر كه ايثار كند بر نفس خود سزاوار باشد اسم فضيلت را ، مراد به « ايثار بر نفس خود » بر گزيدن ديگريست بر خود بدادن چيزى باو با وجود حاجت خود بآن ، و « فضيلت » بمعنى افزونى مرتبه است و « سزاوار باشد اسم أو را » يعنى سزاوار باشد كه آنرا نسبت باو دهند وأو را صاحب آن گويند .\r\n\r\n8846 من بخل بمالا يملكه فقد بالغ في الرّذيلة « 1 » .\r\nهر كه بخل كند به آن چه مالك آن نباشد پس أو بنهايت رسيده در رذيلت ، « بخيلى كردن كسى به آن چه مالك آن نباشد » مثل حسد بردن كسيست بر كسى كه حقّ تعالى يا ديگرى چيزى باو دهد واندوهناك شدن بسبب آن ، و « رذيلت » مقابل فضيلت است يعنى دنائت وپستى مرتبه .\r\n\r\n8847 من اتّقى اللَّه سبحانه جعل له من كلّ همّ فرجا ومن كلّ ضيق مخرجا .\r\nهر كه بترسد از خداى سبحانه بگرداند از براي أو از هر اندوهى گشايشى واز هر تنگيى بدر شدى .\r\n\r\n8848 من صبر على بلاء اللَّه سبحانه فحقّ اللَّه أدّى وعقابه اتّقى وثوابه رجى .\r\nهر كه صبر كند بر بلاى خداى - سبحانه - پس حقّ خدا را ادا كرده ، واز عقاب أو ترسيده ، وثواب أو را اميد داشته .\r\n\r\n\r\n","description":"","footnote":"\r\n( 1 ) در هر دو نسخهء چاپى : « بالرّذيلة » ( چاپ صيدا ص 213 ، س 19 ، وچاپ هند ص 329 ، س 13 ) پس باء بمعنى « في » است .\r\n","page_name":" 380 ","page_number":382},
  {"content":"\r\n\r\n\r\n8849 من تبصّر في الفطنة ثبتت له الحكمة وعرف العبرة .\r\nهر كه بينا گردد در فطنت ثابت وبرقرار گردد از براي أو حكمت ، وشناسد عبرت را ، « فطنت » بمعنى زيركيست ، و « حكمت » علم راست وكردار درست ، و « عبرت » پى بردن از چيزهاست بچيزهاى ديگر مثل آثار خوب وبد آنها ، ومراد به « بينا گشتن در زيركى » بينا گشتن بسبب آنست يا بينا گشتن در استعمال وكاربردن آن ، ودر بعضي نسخه‌ها بر اين نحوست :\r\n« من تبصّر في الفطنة ثبتت له الحكمة » « 1 » .\r\nهر كه بينا شود در فطنت ثابت شود از براي أو حكمت .\r\n« من ثبتت له الحكمة عرف العبرة » .\r\nهر كه ثابت شود از براي أو حكمت بشناسد عبرت را .\r\n\r\n8850 من عرف العبرة فكأنّما عاش في الأوّلين .\r\nهر كه بشناسد عبرت را پس گويا زندگانى كرده در آنان كه اوّل بودند يعنى زندگانى كرده با ايشان تا حال ، زيرا كه كسى كه عبرت را شناسد عبرت گيرد از أحوال وقصص همهء ايشان پس گويا در ميانهء همهء ايشان بوده وتجربه‌ها كرده .\r\n\r\n8851 من استسلم للحقّ وأطاع المحقّ كان من المحسنين .\r\nهر كه أطاعت كند مر حقّ را ، وفرمانبردارى كند كسى را كه بر حقّ باشد بوده باشد از نيكوكاران .\r\n\r\n8852 من تعمّق لم ينب إلى الحقّ .\r\n\r\n\r\n","description":"","footnote":"\r\n( 1 ) يعنى دو حديث مستقلّ است چنانكه هر دو نسخهء چاپى بر اين نحو است ( رجوع شود بچاپ صيدا صفحهء 213 سطر 21 ، وچاپ هند صفحهء 329 ، سطر 15 ) .\r\n","page_name":" 381 ","page_number":383},
  {"content":"\r\n\r\nهر كه تعمّق كند وبته رود در تفكر كند نشود بسوى حق ، يعنى در ادراك حق در هر باب ورسيدن بسوى آن ، وممكن است كه ترجمهء « لم ينب إلى الحقّ » اين باشد كه دورى نكند بسوى حقّ يعنى از رفتن بسوى حقّ .\r\n\r\n8853 من كثر مراؤه بالباطل دام عماؤه « 1 » عن الحقّ .\r\nهر كه بسيار باشد جدل كردن أو بباطل دايم باشد كورى أو از حق .\r\n\r\n8854 من هاله ما بين يديه نكص على عقبيه .\r\nهر كه بترساند أو را آنچه پيشروى اوست برگردد بر پاشنه‌هاى خود ، چون كسى كه برگردد از جائى كه مىرفته باشد بسوى آن برميگردد بر پاشنه‌هاى خود وبرميگرداند آنها را ، شايع شده استعمال « برگشتن بر پاشنه‌ها » در هر برگشتن از چيزى ، وبنا بر اين ممكن است كه مراد اين باشد كه : هر كه بترسد از آنچه پيشروى اوست از عذاب وعقاب گناهان در قيامت ، البتة بر مىگردد از آنها ، پس كسى كه برنگردد از آنها اين نشان اينست كه أو را خوف وترسى نباشد از آنها ، وممكن است كه مراد ترغيب بر دليرى در حرب باشد واين كه بايد كه دليرانه رفت وترس را بخود راه نداد كه همين كه كسى ترسيد برگردد بر پاشنه‌هاى خود ، يا اين كه مراد تعليم سركردگان جنگ باشد باين كه مردمى را كه دانند كه ترسناكند بمبارزت نفرستند كه ايشان برگردند بر پاشنه‌هاى خود وباعث جبن بلكه هزيمت ديگران نيز مىشود .\r\n\r\n8855 من عمى عمّا بين يديه غرس الشّكّ بين جنبيه .\r\nهر كه كور باشد از آنچه پيشروى أو باشد بكارد شكّ را ميانهء پهلوهاى خود ، ممكن است كه مراد ظهور ووضوح امر قيامت باشد واين كه آن بمرتبه‌ايست\r\n\r\n\r\n","description":"","footnote":"\r\n( 1 ) كذا ممدودا بخطّه الشريف صريحا وگويا بايد مقصور باشد ( رجوع شود بكتب لغت ) واين حديث در هيچيك از دو نسخهء چاپى در اين مورد نيست ( رج ص 329 چاپ هند وص 213 چاپ صيدا ) .\r\n","page_name":" 382 ","page_number":384},
  {"content":"\r\n\r\nكه گويا برابر روى آدميست ومىتوان ديد وتا كسى ديدهء بصيرت أو كور نباشد شكّ در آنرا در دل خود نكارد ، يا اين كه « كاشتن شكّ در ميانهء پهلوهاى خود » كناية از كردن گناهان باشد بنا بر ادّعاى اين كه تا كسى را شكّ در قيامت وأحوال آن نباشد معقول نيست كه ارتكاب گناهان كند ، پس هر كه مرتكب آنها شود اين نشان اينست كه أو را شكّى در آنها باشد وبنا بر اين مراد اين باشد كه تا كسى كور نباشد از قيامت كه پيشروى اوست ومىتوان ديد مرتكب گناهان نگردد ، يا اين كه مراد به « كاشتن شكّ ميانهء پهلوهاى خود » كاشتن نهالهاى آرزوها واميدها باشد در دل كه جزمى يا ظنّى ببارور شدن آنها نيست بلكه مجرّد شكّ ووهميست وبمنزلهء كاشتن نهال شكّ ووهم است ، وبنا بر اين معنى اين باشد كه : هر كه كور باشد از سراى پايندهء آخرت بكارد آن نهالها را در دل خود ، واگر كسى كور نباشد از آن نپردازد بآن بلكه مشغول گردد بتعمير سراى آخرت خود وكاشتن نهالها در آن كه يقين باشد ببارور گشتن آنها ، يا اين كه هر كه كور باشد از مرگ كه پيشروى اوست بكارد آن نهالها را ، واگر كسى كور نباشد از آن داند كه دنياي فانى كه هر لمحه احتمال انتقال از آن باشد قابل كاشتن آن نهالها در آن نيست .\r\n\r\n8856 من غلبت الدّنيا عليه عمى عمّا بين يديه .\r\nهر كه غلبه كند دنيا بر أو كور گردد از آنچه پيشروى اوست كه قيامت باشد يا مرگ .\r\n\r\n8857 من أصلح أمر آخرته أصلح اللَّه له أمر دنياه .\r\nهر كه اصلاح كند كار آخرت خود را اصلاح كند خدا از براي أو كار دنياي أو را .\r\n\r\n8858 من عمر دنياه أفسد دينه وأخرب أخراه .\r\nهر كه آباد كند دنياي خود را تباه كند دين خود را وخراب كند آن سراى\r\n\r\n","description":"","footnote":"","page_name":" 383 ","page_number":385},
  {"content":"\r\n\r\nخود را ، مراد آبادي زيادست يا آباديى كه آدمي متوجّه آن باشد وسعى كند در آن نه اين كه أو سعى از براي آخرت خود كند وحق تعالى ببركت آن دنياي أو را نيز آباد كند چنانكه در فقرهء سابق مذكور شد .\r\n\r\n8859 من قاتل جهله بعلمه فاز بالحظّ الأسعد .\r\nهر كه جنگ كند با جهل خود بعلم خود فيروزى يابد ببهرهء بركت دارتر ، مراد به « جنگ با جهل » جنگ با هواها وهوسهاست كه از جهل ناشى شود ، وبه « علم خود » يعنى بعقل خود ، يا بعلمى كه كسب كرده بعقل « 1 » فرمانبردارى هوا وهوس وزيان وخسران آن .\r\n\r\n8860 من ضيّعه الأقرب أتيح له الأبعد .\r\nهر كه ضايع كند أو را نزديكتر تقدير كرده شود از براي أو دورتر ، يعنى هرگاه خويش ونزديك كسى را واگذارد ورعايت واحسان نكند حق تعالى تقدير كند از براي أو دورترى را كه رعايت واحسان أو بكند .\r\n\r\n8861 من عامل النّاس بالمسامحة استمتع بصحبتهم .\r\nهر كه معامله كند با مردم بمساهله بهره‌مند گردد بصحبت ايشان ، مراد ترغيب در مساهله كردن با مردم است در معاملات ، واين كه بهره‌مند شدن از صحبت ايشان بي اين نمىشود وكسى كه مساهله نكند وسختگيرى كند رم كنند از صحبت وآميزش أو .\r\n\r\n8862 من رضى من النّاس بالمسالمة سلم من غوائلهم .\r\nهر كه راضى شود از مردم بآشتى سالم ماند از مصيبتهاى ايشان ، يعنى هر كه از سلوك وآميزش با مردم بصلح وآشتى راضى شود ونزاع ودشمنى با كسى نكند\r\n\r\n\r\n","description":"","footnote":"\r\n( 1 ) در اينجا كلمهء غير مقرّوى هست باين صورت : « بدى » كه « بدى » خوانده مىشود .\r\n","page_name":" 384 ","page_number":386},
  {"content":"\r\n\r\nسالم ماند از مصيبتها از جانب ايشان يعنى از اين كه از جانب ايشان مصيبتى باو رسد ، يا از مصيبتها كه از ايشان باو رسد اگر چنين سلوك نكند ونزاع ودشمنى كند با ايشان .\r\n\r\n8863 من انتقم من الجاني أبطل فضله في الدّنيا وفاته ثواب الآخرة .\r\nهر كه انتقام كشد از گنهكار وعفو نكند باطل كند فضل وافزونى مرتبهء خود را در دنيا وفوت شود أو را ثواب آخرت .\r\n\r\n8864 من اتّخذ طاعة اللَّه بضاعة أتته الأرباح من غير تجارة .\r\nهر كه فرا گيرد فرمانبردارى خدا را سرمايهء خود بيايد أو را سودها بىتجارتى .\r\n\r\n8865 من أنكر عيوب النّاس ورضيها لنفسه فذلك الأحمق .\r\nهر كه بد شمارد عيبهاى مردم را وراضى باشد به آنها از براي نفس خود پس أو أحمق است .\r\n\r\n8866 من أزرى على غيره بما يأتيه فذلك الأخرق .\r\nهر كه عيب كند بر غير خود به آن چه خود ميكند آنرا پس أو اخرقست يعنى كم عقل وأحمق ، واين نيز مضمون فقرهء سابقست وتأكيدست .\r\n\r\n8867 من اقتصر على الكفاف تعجّل الرّاحة وتبوّ أخفض الدّعة .\r\nهر كه اقتصار كند بر كفاف تعجيل كند آسايش را وفرود آيد خفض دعت را مراد به « اقتصار كردن بر كفاف » اكتفا كردن بقدريست از روزى كه بس باشد وطلب زياد بر آن نكردن ، و « خفض » و « دعت » هر دو بمعنى آسانى ورفاهيت عيش وزندگانى است وغرض تأكيد است يا مراد اينست كه فرود آيد وجا گيرد در آسانترين ورفاهيت دارترين عيشهاى آسان وبا رفاهيت .\r\n\r\n","description":"","footnote":"","page_name":" 385 ","page_number":387},
  {"content":"\r\n\r\n\r\n8868 من أحبّ رفعة الدّنيا والآخرة فليمقت في الدّنيا الرّفعة .\r\nهر كه دوست دارد بلندى دنيا وآخرت را پس دشمن دارد در دنيا بلندى را يعنى بلندى دنيوي را كه بلندى اخروى با آن نباشد ، وممكن است كه مراد اين باشد كه هر كه دشمن دارد بلندى دنيوي را بلند گردد مرتبهء أو در دنيا وآخرت پس چون بلندى دنيا وآخرت ثمرهء آن دشمنى است ودر واقع بر آن مترتب مىشود وشايع است در ثمره‌هاى كارها اين كه مىگويند : هر كه اين ثمره را دوست دارد فلان كار بكند در اينجا نيز كلام بر وفق آن جارى شده هر چند در اينجا دوست داشتن بلندى دنيوي با دشمنى آن جمع نشود وغرض مجرّد اينست كه بلندى دنيوي واخروى ثمره ونتيجهء دشمنى بلندى اخرويست نهايت تعبير از اين يا بعبارت شده « 1 » باعتبار شيوع آن با آنكه آن در اين مقام خالى از لطفى نيست .\r\n\r\n8869 من تذلّل لأبناء الدّنيا تعرّى من لباس التّقوى .\r\nهر كه فروتنى كند از براي ابناي دنيا برهنه گردد از لباس پرهيزگارى .\r\n\r\n8870 من قصّر نظره على أبناء الدّنيا عمى عن سبيل الهدى .\r\nهر كه مقصور سازد نگاه خود را بر أبناى دنيا كور گردد از راه هدى . مراد به « مقصور ساختن نگاه خود بر ابناي دنيا » اينست كه همين نگاه بأهل دنيا كند وتتبّع وپيروى سلوك وطريقه ايشان نمايد ودر نگذراند نظر خود را از ايشان باهل آخرت وپيروى ايشان ، و « هدى » بضمّ هاء بمعنى راه يافتن بحقّ است يا رسيدن بآن .\r\n\r\n8871 من لم ينزّه نفسه عن دناءة المطامع فقد أذلّ نفسه وهو في الآخرة أذلّ وأخزى .\r\nهر كه پاك نگرداند نفس خود را از پستى طمعها پس بتحقيق كه خوار گرداند\r\n\r\n\r\n","description":"","footnote":"\r\n( 1 ) كذا وشايد مراد اينست : « تعبير از آن باين عبارت شده » ويا « با آنكه » در سطر آينده « يا آنكه » ميباشد ( بياء دو نقطهء زير ) .\r\n","page_name":" 386 ","page_number":388},
  {"content":"\r\n\r\nنفس خود را در دنيا وأو در آخرت خوارتر ورسواتر باشد .\r\n\r\n8872 من عمر قلبه بدوام الذّكر حسنت أفعاله في السّرّ والجهر .\r\nهر كه آباد گرداند دل خود را بدوام ياد خدا نيكو باشد افعال أو در نهان وآشكار .\r\n\r\n8873 من جهل قدره جهل كلّ قدر .\r\nهر كه نداند قدر خود را نداند هيچ قدرى را ، مراد ترغيب در دانستن قدر واندازهء خودست وتجاوز نكردن از آن وهمچنين سبك وپست نكردن خود واين كه هر كه اين را نداند هيچ قدرى را نداند ونادان مطلق باشد .\r\n\r\n8874 من ضيّع أمره ضيّع كلّ أمر .\r\nهر كه ضايع كند كار خود را ضايع كند هر كارى را .\r\n\r\n8875 من نسي اللَّه سبحانه أنساه اللَّه نفسه وأعمى قلبه .\r\nهر كه فراموش كند خداى سبحانه را فراموش أو گرداند خدا نفس أو را وكور گرداند دل أو را ، يعنى سلب الطاف خود از أو كند وأو را بخود واگذارد پس فراموش كند نفس خود را وكور گردد دل أو .\r\n\r\n8876 من ذكر اللَّه سبحانه أحيى اللَّه قلبه ونوّر عقله ولبّه .\r\nهر كه ياد كند خداى سبحانه را زنده گرداند خدا دل أو را ونوراني وروشن گرداند خرد أو وعقل أو را .\r\n\r\n8877 من أعظمك لاكثارك استقلّك عند اقلالك .\r\nهر كه تعظيم كند ترا از براي بسيارى مال تو كم شمارد ترا نزد كمي مال تو ، مراد اينست كه تعظيم كسى ترا نزد بسيارى مال تو اعتباري ندارد وآن علامت\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nدرستى أو نمىشود وبسيارست كه آن تعظيم از براي مالداريست واگر كم مال شوى كم وسبك مىشمارد ترا .\r\n\r\n8878 من رغب فيك عند اقبالك زهد فيك عند ادبارك .\r\nهر كه رغبت كند در تو نزد اقبال تو بىرغبت باشد در تو نزد ادبار تو ، بر قياس فقرهء سابق .\r\n\r\n8879 من استغنى كرم على أهله ، ومن افتقر هان عليهم .\r\nهر كه بىنياز گردد گرامى باشد بر أهل خود ، وهر كه محتاج شود خوار گردد بر ايشان .\r\n\r\n8880 من يقبض يده عن عشيرته فانّما يقبض يدا واحدة عنهم ويقبض عنه أيدي كثيرة منهم .\r\nهر كه بهم كشد دست خود را از قبيلهء خود پس بدرستى كه بهم نكشد مگر يك دست را از ايشان ، وبهم كشد از خود دستهاى بسيارى را از ايشان ، مراد منع بخيلى كردن واحسان نكردن با قوم وقبيلهء خودست واين كه ضرر اين بخود بيشترست از ضرر بايشان كه از ايشان منع نكند مگر يك دست را كه دست أو باشد واز خود منع كند دستهاى بسيارى را كه دستهاى همهء ايشان باشد .\r\n\r\n8881 من أجار المستغيث أجاره اللَّه سبحانه من عذابه .\r\nهر كه پناه دهد طلب فرياد رسى كننده را پناه دهد أو را خداى سبحانه از عذاب خود .\r\n\r\n8882 من آمن خائفا من مخوفة آمنه اللَّه سبحانه من عقابه .\r\nهر كه أيمن گرداند ترسندهء را از بلائي كه ترس باشد از آن أيمن گرداند خداى سبحانه أو را از عقاب خود .\r\n\r\n","description":"","footnote":"","page_name":" 388 ","page_number":390},
  {"content":"\r\n\r\n\r\n8883 من يكتسب مالا من غير حلّه يصرفه في غير حقّه .\r\nهر كه كسب كند مالي را از غير ممرّ حلالى آن صرف كند آن را در غير حقّ آن ، يعنى در مصرفى كه بيجا باشد وسزاوار آن نباشد .\r\n\r\n8884 من قبل معروفا فقد ملك مسديه اليه رقّه .\r\nهر كه قبول كند احسانى را پس بتحقيق كه مالك شود احسان كنندهء آن بسوى أو بندگى أو را ، يعنى مطيع وفرمانبردار أو مىگردد بمنزلهء بنده ، وغرض ترغيب در احسانست يا ترغيب در قبول نكردن احسان تا اين كه بمنزلهء بندهء أو نگردد .\r\n\r\n8885 من قبل معروفك فقد أوجب عليك حقّه .\r\nهر كه قبول كند احسان ترا پس بتحقيق كه واجب كند بر تو حقّ خود را يعنى همين قبول أو حقّيست كه بر تو ثابت كند زيرا كه سبب اثبات اين فضيلت از براي تو شده وبسبب آن مستحقّ اجر وثواب گردى پس بايد كه ممنون أو باشى نه اين كه منّت بر أو گذارى .\r\n\r\n8886 من زاد أدبه على عقله كان كالرّاعى بين غنم كثيرة .\r\nهر كه زياد شود أدب أو بر عقل أو بوده باشد مانند شبان ميانهء گوسفند بسيار يعنى هر كه با وجود عقل أدب نيز داشته باشد وأدب اضافهء عقل أو شود أو ميانهء مردم مانند شبانى باشد در ميانهء گوسفندان بسيار كه ممتاز باشد از ايشان بعقل وأدب وتأديب ايشان كند .\r\n\r\n8887 من غلب عقله شهوته وحلمه غضبه كان جديرا بحسن السّيرة .\r\nهر كه غلبه كند عقل أو بر خواهش أو وبردبارى أو بر خشم أو ، بوده باشد سزاوار بنيكوئى سيرت يعنى باين كه سلوك وطريقهء أو نيكو شمرده شود .\r\n\r\n","description":"","footnote":"","page_name":" 389 ","page_number":391},
  {"content":"\r\n\r\n\r\n8888 من عرف بالكذب قلّت الثقّة به .\r\nهر كه شناخته شود بدروغ كم مىشود اعتماد باو يعنى در هر باب غير خبر نيز ، يا اين كه اگر چه ترك دروغ كند وراستگو گردد .\r\n\r\n8889 من عرّض نفسه للتّهمة فلا يلومنّ من أساء الظّن به .\r\nهر كه در آورد نفس خود را در عرضهء تهمت پس ملامت نكند كسى را كه بد كند گمان را باو ، غرض منع از در آوردن خودست در معرض تهمت واين كه هر كه چنين كند وكسى باو بد گمان شود بايد كه خود را ملامت كند كه چنين كرده نه آن كسى را كه باو بدگمان شده ، بدگمانى بچنين كسى بيجا نيست بلكه نمىشود كه حاصل نشود .\r\n\r\n8890 من سرّه الغنى بلامال والعزّ بلا سلطان والكثرة بلا عشيرة فليخرج من ذلّ معصية اللَّه إلى عزّ طاعته فانّه واجد ذلك كلّه .\r\nهر كه شاد كند أو را توانگرى بىمالى ، وعزّت بىسلطنتى ، وبسيارى بىقبيلهء ، پس بيرون آيد از خوارى نافرمانى خدا بسوى عزّت فرمانبردارى أو پس بدرستى كه أو يابندهء همهء آنها باشد يعنى اگر چنين كند يابندهء همهء آنها باشد .\r\n\r\n8891 من غشّ النّاس في دينهم فهو معاند للَّه ورسوله .\r\nهر كه غشّ كند با مردم در دين ايشان پس أو دشمن است مر خدا ورسول أو را ، مراد به « غش‌ّكردن با مردم در دين ايشان » اينست كه در أموري كه متعلّق بدين ايشان باشد غشّ كند وصاف نباشد ومداهنه كند با ايشان ، يا ايشان را بر كارى وادارد كه ضرر بدين ايشان داشته باشد .\r\n\r\n","description":"","footnote":"","page_name":" 390 ","page_number":392},
  {"content":"\r\n\r\n\r\n8892 من أطال الحديث فيما لا ينبغي فقد عرّض نفسه للملامة .\r\nهر كه دراز گرداند سخن را در آنچه سزاوار نباشد پس بتحقيق كه در آورد نفس خود را در معرض ملامت وسرزنش .\r\n\r\n8893 من زاغ ساءت عنده الحسنة ، وحسنت عنده السّيّئة ، وسكر سكر الضّلالة .\r\nهر كه ميل كند بد گردد نزد أو حسنه ، ونيكو گردد نزد أو سيّئه ، ومست گردد مستى گمراهى . مراد اينست كه كسى حسنهء واقعي را خوب داند ، وسيّئهء واقعي را بد داند كه بر حقّ باشد واز آن ميل نكند ، كسى كه بسبب خواهش ميل از آن كند مست گردد بسبب آن گمراهى ، وواقع را نيابد ، وهر حسنه را كه موافق خواهش أو نباشد بد داند ، وهر سيّئه را كه موافق آن باشد نيكو شمارد .\r\n\r\n8894 من اعتذر من غير ذنب فقد أوجب على نفسه الذّنب .\r\nهر كه عذرخواهى كند بىگناهى پس بتحقيق كه ثابت كند بر نفس خود گناه را ، مراد منع از عذرخواهيهاست كه گاهى بعضي مردم ميكنند بي اين كه گناهى كرده باشند واين كه اين اثبات گناهى بر نفس خود ميكند .\r\n\r\n8895 من طلب من الدّنيا شيئا فاته من الآخرة أكثر ممّا طلب .\r\nهر كه طلب كند از دنيا چيزى را فوت شود أو را از آخرت زيادة از آنچه طلب كند ، مراد منع از طلب كردن چيزيست از دنيا كه ضرور نباشد واز براي آخرت نباشد ، واين كه آن باعث اين مىشود كه فوت شود أو را از آخرت زيادة از آنچه طلب كند كه آن ثواب واجر فقر در دنياست .\r\n\r\n","description":"","footnote":"","page_name":" 391 ","page_number":393},
  {"content":"\r\n\r\n\r\n8896 من سكن قلبه العلم باللَّه سكنه الغنى عن خلق اللَّه .\r\nهر كه ساكن شود وقرار گيرد در دل أو علم بخدا ، ساكن شود در أو بىنيازى از خلق خدا ، زيرا كه كسى كه أو را علم بخدا باشد چنانكه بايد جود وكرم أو را داند وداند كه كسى كه در هر باب توكّل بر أو كند أو كارگزارى أو كند وبا وجود اين علم ظاهرست كه بىنياز گردد از خلق وحاجتي نباشد أو را بايشان .\r\n\r\n8897 من أحبّ أن يكمل ايمانه فليكن حبّه للَّه ، وبغضه للَّه ، ورضاه للَّه ، وسخطه للَّه .\r\nهر كه دوست دارد كه كامل گردد ايمان أو پس بايد كه بوده باشد دوستى أو هر كه را دوست دارد از براي خدا ، ودشمنى أو هر كه را دشمن دارد از براي خدا ، وخشنودى أو از براي خدا ، وخشم أو از براي خدا .\r\n\r\n8898 من جعل الحمد ختام النّعمة جعله اللَّه سبحانه مفتاح المزيد .\r\nهر كه بگرداند حمد وسپاس خدا را ختم كنندهء نعمت يعنى هر نعمتي كه باو برسد ختم كند آنرا بحمد خدا ، بگرداند خدا آن حمد أو را مفتاح زيادتى يعنى كليد وگشايندهء زيادتى نعمت أو .\r\n\r\n8899 من جعل الحقّ مطلبه لان له الشّديد ، وقرب عليه البعيد .\r\nهر كه بگرداند حق را مطلب خود نرم شود از براي أو سخت ، ونزديك گردد بر أو دور .\r\n\r\n8900 من طلب خدمة السّلطان بغير أدب خرج من السّلامة إلى العطب .\r\nهر كه طلب كند خدمت پادشاه را بىآموختن أدب ، بيرون رود از سلامتى بسوى هلاكت وعطب .\r\n\r\n","description":"","footnote":"","page_name":" 392 ","page_number":394},
  {"content":"\r\n\r\n\r\n8901 من طلب الدّنيا بعمل الآخرة « 1 » كان أبعد له ممّا طلب .\r\nهر كه طلب كند دنيا را بعمل آخرت ، بوده باشد آن دورتر از براي أو از آنچه طلب كند يعنى هر كه عملي از اعمال آخرت را از طاعات وعبادات از براي مطلبي از مطالب دنيا كند مثل اين كه ريائى نيز منظور أو باشد تا بسبب آن نفع دنيوي عايد أو گردد بوده باشد آن عمل يعنى اجر وثواب آن از براي أو دورتر از آنچه طلب كند يعنى از آن مطلب دنيوي يعنى هر دو دور شوند از أو وآن دورتر باشد از آن مطلب دنيوي وممكن است كه ترجمه اين باشد كه : بوده باشد آن مطلب دنيوي أو از براي أو دورتر از هر چه طلب كند يعنى هر چه طلب كند بغير چنين وسيلهء ، يا اين كه ترجمه اين باشد كه : بوده باشد يا بگردد آن شخص از براي اين كار وبسبب آن دورتر از آن مطلب دنيوي يعنى اين كار وسيلهء آن نشود بلكه آنرا دورتر كند از أو .\r\n\r\n8902 من كانت الآخرة همّته بلغ من الخير غاية أمنيّته .\r\nهر كه بوده باشد آخرت همّت وعزم أو ، برسد از خير بنهايت اميد خود .\r\n\r\n8903 من كثر أكله قلّت صحّته ، وثقلت على نفسه مؤنته\r\nهر كه بسيار باشد خورش أو كم باشد صحّت أو وگران شود بر نفس أو خرج ومؤنت أو .\r\n\r\n\r\n","description":"","footnote":"\r\n( 1 ) شارح ( ره ) اين دو كلمه را يعنى « بعمل الآخرة » را كه مطابق نسخهء چاپ هند ( ص 331 ، س 16 ) وهمچنين نسخهء چاپ صيداست ( ص 215 ، س 7 ) ومضاف ومضاف اليه است از اضافه قطع كرده وبتنوين « عمل » وبلام اختصاص در اوّل « الآخرة » يعنى « عمل للآخرة » خوانده ومطابق آن « بعملي از براي آخرت » ترجمه كرده است وچون قرائت اين دو كلمه باين وجه خالى از حزازت نبود متن را درست چاپ كرديم وبراي حفظ امانت در اينجا بآن اشاره نموديم .\r\n","page_name":" 393 ","page_number":395},
  {"content":"\r\n\r\n\r\n8904 من سخت نفسه عن « 1 » مواهب الدّنيا فقد استكمل العقل .\r\nهر كه ترك كند بخششهاى دنيا را پس بتحقيق كه كامل كرده عقل را ، يعنى هر كه بزخارف دنيا اعتنا نكند وبمال ومنصب دنيوي قدر وقيمتي نگذارد وبدنبال اعتبارات هواپرستانهء آن نرود أو مرديست كه عقل أو بحدّ كمال رسيده است .\r\n\r\n8905 من أحسن إلى من أساء اليه فقد أخذ بجوامع الفضل .\r\nهر كه احسان كند بسوى كسى كه بد كند بسوى أو پس بتحقيق كه فرا گيرد جمع كننده‌هاى فضل را يعنى همهء اخلاقى را كه جمع كنندهء مزيّت وافزونى مرتبه باشند .\r\n\r\n8906 من أحبّ فوز الآخرة فعليه بالتّقوى .\r\nهر كه دوست دارد فيروزى آخرت را پس بر اوست پرهيزگارى يعنى بايد كه پرهيزگارى كند تا بآن برسد .\r\n\r\n8907 من أحبّ نيل الدّرجات العلى فليغلب الهوى .\r\nهر كه دوست دارد رسيدن مرتبه‌هاى بلند را پس بايد كه غلبه كند بر هوا وخواهش .\r\n\r\n8908 من ملك من الدّنيا شيئا فاته من الآخرة أكثر ممّا ملك .\r\n\r\n\r\n","description":"","footnote":"\r\n( 1 ) طريحى ( ره ) در مجمع البحرين گفته : « ( سخا ) في الحديث : ممّا سخا بنفسي كذا أي ممّا أرضاني كذا ، والسخاء بالمدّ الجود والكرم قال في المصباح المنير : وفي الفعل ثلاث لغات ، الأولى سخا وسخت نفسه من باب علا ، والثانية سخى يسخى من باب تعب ، والثالثة سخو يسخو من باب قرب سخاوة فهو سخىّ ( انتهى ) ( تا آخر آنچه گفته ) » در أقرب الموارد گفته : « سخيت نفسي وبنفسي عن الشيء تركته ولم تنازعنى اليه نفسي » پس اين تعبير مانند عبارت ديگر آن حضرت است كه در نهج البلاغة نقل شده :\r\n« فشحّت عليها نفوس قوم وسخت عنها نفوس آخرين » وضمير « عليها » بفدك راجع است كه پيش از اين ذكر شده است پس از مقابلهء اين دو فقره مراد از اين تعبير بخوبى معلوم مىشود .\r\n","page_name":" 394 ","page_number":396},
  {"content":"\r\n\r\nهر كه مالك شود از دنيا چيزى را فوت شود أو را از آخرت بيشتر از آنچه مالك شود ، زيرا كه كم مىشود كه كسب چيزى از دنيا بىوزر ووبال باشد وبر تقديرى كه بىآن باشد ثواب فقر وصبر بر آن يقين زيادة باشد از آنچه أو مالك شود وخود را بسبب آن از فقر بيرون آورد وآن ثواب را فوت كند از خود .\r\n\r\n8909 من ترك للَّه سبحانه شيئا عوّضه اللَّه خيرا ممّا ترك .\r\nهر كه ترك كند چيزى را از براي خداى سبحانه ، عوض دهد خدا أو را بهتر از آنچه ترك كرده .\r\n\r\n8910 من أضعف الحقّ وخذله أهلكه الباطل وقتله .\r\nهر كه ضعيف گرداند حقّ را وترك يارى آن كند هلاك گرداند أو را باطل وبكشد أو را .\r\n\r\n8911 من قصّر في أيّام أمله قبل حضور أجله فقد خسر عمره وضرّه أجله .\r\nهر كه كوتاهى كند در ايّام امل خود پيش از حاضر شدن اجل خود پس بتحقيق كه عيبناك گرداند عمر خود را وضرر رساند باو اجل أو يعنى هر كه كوتاهى كند در كردن كارهاى خير در ايّامى كه اميد حيات وعمل دارد كه آن پيش از حاضر شدن مرگ اوست پس بتحقيق كه عمر خود را عيبناك گرداند ، زيرا كه غرض از عمر تحصيل سعادت أخرويست پس هرگاه كوتاهى كند در آن وصرف نكند آنرا در آن پس ضايع وباطل ومادّهء وزر ووبال گرداند آنرا ، وعيبى زيادة از آن نباشد .\r\nوممكن است كه ترجمه اين باشد كه : پس بتحقيق كه ناقص گرداند عمر خود را ، ومراد همان نقصان معنوي باشد ، يا اين كه آن سبب كوتاهى عمر نيز گردد ، و « ضرر رساند باو اجل أو ، يعنى مرگ أو » زيرا كه همين كه مرگ رسد زيان كار أو بر أو\r\n\r\n","description":"","footnote":"","page_name":" 395 ","page_number":397},
  {"content":"\r\n\r\nظاهر گردد يا گرفتار وزر ووبال آن گردد ، وممكن است كه « أجل » بمعنى مدّت عمر باشد وضرر رسانيدن آن ظاهرست ، چه آن باعث تحصيل وزر ووبال أو گردد وبنا بر اين بمنزلهء بيان « عيبناك گردانيدن عمرست » بنا بر ترجمهء اوّل ، يا اين كه آن اشاره بباطل وبىحاصل بودن آن باشد واين بضرر وزيان أو ، چنانكه در فقرهء بعد فرموده‌اند .\r\n\r\n8912 من استعان بذوي الألباب سلك سبيل الرّشاد .\r\nهر كه يارى جويد بصاحبان عقلها سلوك كند راه رشاد را ، مراد يارى جستن بمشورت كردن با ايشانست يا در ضرورتي كه روى دهد و « رشاد » بفتح راء مقابل گمراهيست كه راه راست ودرست باشد .\r\n\r\n8913 من استشار ذوى النّهى والألباب فاز بالحزم والسّداد .\r\nهر كه مشورت كند با صاحبان عقلها وخردها فيروزى يابد بدورانديشى وسداد ، يعنى قول وفعل درست يا ميانه روى در آنها .\r\n\r\n8914 من جار في سلطانه وأكثر عدوانه ، هدم اللَّه بنيانه ، وهدّ أركانه .\r\nهر كه ستم كند در سلطنت خود ، وبسيار كند ظلم خود را ، خراب كند خدا بنيان أو را ، وويران كند أركان أو را ، يعنى بناى دولت وسلطنت أو را وأركان آنها را ، يا بناى عمر أو را وأركان دولت وسلطنت أو را .\r\n\r\n8915 من عدل في سلطانه ، وبذل احسانه أعلى اللَّه شانه وأعزّ أعوانه .\r\nهر كه عدل كند در سلطنت خود ، وبذل كند احسان خود را ، بلند گرداند خدا شأن أو را ، وعزيز وغالب گرداند أنصار وأعوان أو را .\r\n\r\n8916 من أكثر مدارسة العلم لم ينس ما علم واستفاد ما لم يعلم .\r\n\r\n","description":"","footnote":"","page_name":" 396 ","page_number":398},
  {"content":"\r\n\r\nهر كه بسيار كند درس گفتن علم را فراموش نكند آنچه را دانسته ، وفايده برد آنچه را ندانسته ، مراد ترغيب در بسيار كردن مباحثه ومدارسهء علوم است واين كه آن باعث اين مىشود كه آنچه را داند فراموش نكند واستفاده كند در هر مباحثه چيزى چند ديگر كه ندانسته باشد .\r\n\r\n8917 من أكثر الفكر فيما تعلّم أتقن علمه وفهم ما لم يكن يفهم .\r\nهر كه بسيار كند فكر را در آنچه آموخته محكم كند علم آنرا وبفهمد آنچه را نبود كه بفهمد ، اين نيز مضمون فقرهء سابقست .\r\n\r\n8918 من عقل « 1 » تيقّظ من غفلته ، وتأهّب لرحلته ، وعمر دار اقامته .\r\nهر كه عالم شود يا عاقل باشد بيدار گردد از غفلت خود ، وآماده گردد از براي رحلت خود ، وآباد كند سراى أقامت خود را .\r\n\r\n8919 من خضع لعظمة اللَّه ذلّت له الرّقاب .\r\nهر كه فروتنى كند از براي بزرگى خدا رام گردند يا خوارى كنند از براي أو گردنها ، يعنى مردم چنانكه شايعست كه تعبير ميكنند از شخص بسر وگردن .\r\n\r\n8920 من توكّل على اللَّه تسهّلت له الصّعاب .\r\nهر كه توكّل كند بر خدا سهل گردد براي أو سختها يعنى كارهاى سخت دشوار .\r\n\r\n8921 من اتّخذ أخا بعد حسن الاختبار دامت صحبته وتأكّدت مودّته .\r\nهر كه فرا گيرد برادرى بعد از نيكوئى آزمايش پاينده ماند صحبت أو ، ومحكم باشد\r\n\r\n\r\n","description":"","footnote":"\r\n( 1 ) در أقرب الموارد گفته : « عقل الغلام ( كضرب ) عقلا ومعقولا : أدرك فهو عاقل يقال : ما فعلت مذ عقلت ، وعقل فلان بعد الصبا عرف الخطأ الذي كان عليه ، والشّىء عقلا فهمه وتدبّره » .\r\n","page_name":" 397 ","page_number":399},
  {"content":"\r\n\r\nدوستى أو ، غرض ترغيب در اينست كه كسى كه خواهد كه شخصي را ببرادرى فرا گيرد آن بعد از آزمايش نيكو باشد تا اين كه محبّت أو دايم ماند ، ودوستى ميانهء ايشان محكم باشد ، واگر چنين نكند بسيار باشد كه بعد از طرح برادرى ودوستى چيزى چند از أو ظاهر شود كه أو را ناخوش باشد وباعث بر هم خوردن برادرى شود وسبب تشنيع وملامت مردم گردد .\r\n\r\n8922 من لم يقدّم في اتّخاذ الإخوان الاعتبار دفعه الاغترار إلى صحبة الفجّار .\r\nهر كه پيش نيندازد در فرا گرفتن برادران اعتبار وسنجيدن را بيندازد أو را فريب خوردن بسوى صحبت فجّار ، اين نيز ترغيب در اينست كه فرا گرفتن برادران بعد از اعتبار وسنجيدن ايشان وظاهر شدن خوبى ونيكوكارى ايشان باشد كه اگر چنين نكند بسيار شود كه فريب خورد وبا ايشان برادر شود وايشان فاسق وفاجر باشند وبا ايشان بايد كه مصاحبت كرد تا اين كه مورد تشنيع مردم ونسبت بيوفائى وبو الهوسى نگردد ، يا اين كه بسبب برادرى پيوند يا شركت يا رفاقت سفري ميانهء ايشان شده باشد كه ترك آن نتواند كرد .\r\n\r\n8923 من اتّخذ أخا من غير اختبار ألجأه الاضطرار إلى مرافقة الأشرار .\r\nهر كه فرا گيرد برادرى بىآزمايش مضطرّ سازد أو را بيچارگى بسوى رفيق شدن با بدان ، اين نيز مضمون فقرهء سابقست ، ومراد اينست كه : هر كه بىآزمايشى برادرى فرا گيرد بسيار شود كه أو بد ظاهر شود وأو مضطرّ شود برفيق شدن با أو بسبب آنكه چارهء ديگر نداشته باشد بغير آن ، چنانكه در شرح فقرهء سابق مذكور شد .\r\n\r\n8924 من صبر فنفسه وقّر ، وبالثّواب ظفر ، وللَّه سبحانه أطاع .\r\nهر كه صبر كند پس نفس خود را باوقار كند ، وبثواب فيروزى يابد ، ومر خداى\r\n\r\n","description":"","footnote":"","page_name":" 398 ","page_number":400},
  {"content":"\r\n\r\nسبحانه را فرمانبردارى نمايد .\r\n\r\n8925 من جزع فنفسه عذّب ، وأمر اللَّه سبحانه أضاع ، وثوابه باع .\r\nهر كه جزع وبىتابى كند پس نفس خود را شكنجه كند ، وفرمان خداى سبحانه را ضايع كند ، وثواب آنرا بفروشد ، يعنى بفروشد بآن جزع وبىتابى كه كند .\r\n\r\n8926 من وبّخ نفسه على العيوب ارتعدت عن كثير الذّنوب .\r\nهر كه سرزنش كند نفس خود را بر عيبها اضطراب كند از بسيارى از گناهان ، يعنى سرزنش كند آنرا بذكر قبايح آنها وعذاب وعقابي كه بر آنها مترتّب مىشود اضطراب كند از بسيارى از گناهان از خوف وترس ، وترك كند آنها را .\r\n\r\n8927 من حاسب نفسه وقف على عيوبه ، وأحاط بذنوبه ، واستقال الذّنوب ، وأصلح العيوب .\r\nهر كه محاسبه كند نفس خود را آگاه شود بر عيبهاى خود ، وفرو گيرد علم أو بگناهان أو ، وطلب كند از خدا در گذشتن از گناهان را ، واصلاح كند عيبها را .\r\n\r\n8928 من شاقّ وعرت عليه طرقه ، وأعضل عليه أمره ، وضاق عليه مخرجه .\r\nهر كه دشمنى كند درشت گردد بر أو راههاى أو ، وسخت گردد بر أو كار أو ، وتنگ گردد بر أو بدرشد « 1 » أو .\r\n\r\n8929 من رفق بمصاحبه وافقه ، ومن أعنف به أخرجه وفارقه .\r\nهر كه يارى كند با مصاحب خود موافقت كند أو با أو ، وهر كه درشتى كند\r\n\r\n\r\n","description":"","footnote":"\r\n( 1 ) « بدرشد » يعنى مخرج وبيرون شد نگاه ، واين تعبير مكرّر در مكرّر در همين شرح ياد شده است .\r\n","page_name":" 399 ","page_number":401},
  {"content":"\r\n\r\nبا أو بيرون كند أو أو را از مصاحبت خود وجدا گردد از أو .\r\n\r\n8930 من كثر مزاحه « 1 » لم يخل من حاقد عليه ومستخفّ به .\r\nهر كه بسيار باشد مزاح أو خالى نباشد از كينه ور بر أو ، وسبك شمارندهء أو يا سبك كنندهء أو ، يعنى نمىشود كه كسى نباشد كه كينهء أو را داشته باشد وكسى نباشد كه أو را سبك شمارد يا خفيف وسبك كند .\r\n\r\n8931 من لم يتّعظ بالنّاس وعظ اللَّه النّاس به .\r\nهر كه پند نگيرد بمردم پند دهد خدا مردم را باو ، يعنى هر كه عبرت نگيرد از مردم در بلاها كه بايشان رسد بسبب بديها كه كنند از ظلم ومانند آن ، خدا أو را مبتلا كند ببلائى كه مردم از أو عبرت گيرند .\r\n\r\n8932 من أطاع اللَّه سبحانه لم يضرّه من أسخط من النّاس .\r\nهر كه فرمانبردارى كند خداى سبحانه را ضرر نرساند باو كسى كه خشمناك گردانيده باشد از مردم ، يعنى خشمناك گردانيده باشد أو را بسبب فرمانبردارى خدا ، مثل كسى كه أو را تكليف معصيتي كند وأو قبول نكند وأو را خشمناك گرداند بسبب آن ، يا حكم حقّى كرده باشد بر أو بر آنچه ضرر أو باشد در آن .\r\n\r\n8933 من رضى بقسم « 2 » اللَّه لم يحزن على ما فاته .\r\nهر كه راضى شود بنصيب وبهرهء كه خدا از براي أو قرار داده اندوهناك نگردد بر آنچه فوت شود أو را ، مراد ترغيب در راضى شدن به آنست واين كه سبب اين مىگردد كه از بسيارى از اندوهها فارغ گردد .\r\n\r\n\r\n","description":"","footnote":"\r\n( 1 ) مكرّر تصريح لغويان را نقل كرده‌ايم كه كلمهء « مزاح » بضمّ ميم است وبفتح آن كه در ميان عوام معروف است از اغلاط است ودر هيچ كتاب لغتى ديده نمىشود .\r\n( 2 ) در أقرب الموارد گفته : « القسم بالكسر الجزء من الشيء المقسوم ، والنّصيب من الخير ج أقسام » .\r\n","page_name":" 400 ","page_number":402},
  {"content":"\r\n\r\n\r\n8934 من أيقن بالقدر لم يكترث بما نابه .\r\nهر كه يقين داشته باشد بقضا وقدر حقّ تعالى پروا نكند از آنچه فرود آيد باو ، زيرا كه كسى را كه آن يقين باشد داند كه آنچه از جانب حقّ تعالى باشد همه بر وفق حكمت ومصلحت باشد وصلاح حال أو در آن باشد ، وآنچه از جانب ديگرى باشد هرگاه بتعدّى وظلم باشد حقّ تعالى تدارك وتلافى آن بر وجه أحسن كند ، پس از هيچ بلا ومصيبتى پروا نكند وباكى نداشته باشد .\r\n\r\n8935 من عرف الدّنيا لم يحزن على ما أصابه .\r\nهر كه بشناسد دنيا را اندوهناك نگردد بر آنچه برسد باو ، يعنى از مكاره ومصائب دنيوي ، زيرا كه كسى كه بشناسد دنيا را ميداند كمال خسّت ودنائت آنرا واين كه آنرا بقائى نيست وبزودى فانى گردد پس هر چه از أو فوت شود از آن اندوهناك نگردد بر آن باعتبار خسّت ودنائت آنها ، وهمچنين ساير مكروهات را چون داند كه در گذرست وبقائى ندارد وتلافى آنها در آخرت كه پاينده وباقيست بر وجه أحسن خواهد شد ، بر آنها نيز اندوهناك نگردد .\r\n\r\n8936 من رضى بالقدر لم يكرثه « 1 » الحذر .\r\nهر كه راضى شود بقضا وقدر خدا سخت نشود بر أو حذر وانديشه كردن ، يعنى حذر وانديشهء زياد سخت أو را در كار نيست يا سختى ومشقّت حذر وانديشه أصلا نكشد .\r\n\r\n8937 من لم يتعلّم في الصّغر لم يتقدّم في الكبر .\r\n\r\n\r\n","description":"","footnote":"\r\n( 1 ) در أقرب الموارد گفته : « كرثه الغمّ ( كنصر وضرب ) كرثا اشتدّ عليه وبلغ منه المشقّة فهو كارث ج كوارث ، يقال : كرثته الكوارث ، أكرثه الغمّ بمعنى كرثه قال الا صمعىّ : لا يقال : كرثه وانّما يقال : أكرثه ، على أنّ رؤبة قد قاله : وقد تجلّى الكرب والكوارث » .\r\n","page_name":" 401 ","page_number":403},
  {"content":"\r\n\r\nهر كه علم نياموزد در كوچكى پيش نيفتد در بزرگى ، مراد اينست كه كسى كه خواهد كه در بزرگى بلند مرتبه باشد ورتبهء أو مقدّم باشد بر ديگران ، بايد كه در كوچكى شروع كند در آموختن علم ، تا در بزرگى عالم باشد وبلند مرتبه ومقدّم گردد بر ديگران ، واگر چنين نكند يا جاهل ماند وپستى مرتبهء أو ظاهرست ، ويا در بزرگى شروع كند بآموختن وأو چنان مرتبهء در علم تحصيل نكند كه بسبب آن رتبهء أو مقدّم گردد ، وبر تقديرى كه تحصيل كند قدرى از ايّام بزرگى را در پستى گذرانيده ، بخلاف كسى كه در كوچكى شروع كرده باشد در آن ، وممكن است كه مراد اين باشد كه : كسى كه در كوچكى علم نياموزد مقدّم نگردد در علم ودانستن بر ديگران ، وغرض اين باشد كه كسى كه خواهد كه در علم فائق گردد بر ديگران بايد كه در كوچكى علم بياموزد ، وكسى كه در كوچكى نياموزد ودر بزرگى شروع بآن كند فائق نگردد .\r\n\r\n8938 من فهم مواعظ الزّمان لم يسكن إلى حسن الظّن بالأيّام .\r\nهر كه بفهمد پندهاى روزگار را آرام نگيرد بسوى نيكوئى گمان بروزها ، مراد اينست كه روزگار بزبان حال پندها مىدهد مردم را كه كسى كه بفهمد آنها را آرام نگيرد بنيكوئى گمان بآن ، باعتبار اين كه گمان أو بآن هرگز نيكو نشود تا اين كه آرام گيرد بآن ، زيرا كه آن همهء تغيّرات وتبدّلات كه نسبت بهمهء طوايف أنام در آن واقع شده ومىشود هر يك موعظه وپنديست باين كه آن را قرار واستقرارى نباشد وبا هر كه موافقت كند چند روزى بيش نيست وبزودى از أو برگردد پس هر كه بفهمد آنها را هر چند روزگار بر وفق مرام أو باشد گمان أو بآن نيكو نشود وبآن آرام نگيرد ، زيرا كه داند كه آن را بقا وثباتى نباشد پس فريب آن نخورد وبآن مغرور نشود .\r\n\r\n8939 من عرف خداع الدّنيا لم يغترّ منها بمحالات الأحلام .\r\n\r\n","description":"","footnote":"","page_name":" 402 ","page_number":404},
  {"content":"\r\n\r\nهر كه بداند مكر دنيا را فريب نخورد از آن بخوابهاى محال ، يعنى پوچ بىاصل برگشته شده از حال واقع ، يا پريشان متغيّر مختلف ، ومراد دولتها واعتبارات دنياست كه بمنزلهء آن خوابها پوچ وبىاصل است ، يا اين كه متغيّر ومتبدّل است وهر چند روز تغيير وتبديل داده شود .\r\n\r\n8940 من رضى بما قسم اللَّه له لم يحزن على ما في يد غيره .\r\nهر كه راضى شود به آن چه خدا قسمت كرده از براي أو اندوهناك نگردد بر آنچه در دست غير اوست ، مراد ترغيب در راضى شدن آدميست بنصيب وبهرهء كه خداى عزّ وجلّ بر وفق حكمت ومصلحت از براي أو قرار داده تا اين كه اندوهناك نگردد بر آنچه در دست ديگريست واگر نه هميشه در حزن واندوه باشد .\r\n\r\n8941 من ضعف عن حفظ سرّه لم يقو لسرّ غيره .\r\nهر كه ضعيف باشد از نگاهدارى سرّ خود قوى نخواهد بود از براي سرّ غير خود ، غرض منع از سپردن سرّ خودست بكسى كه ديده شود كه سرّ خود را نگاه ندارد ، چه هرگاه أو سرّ خود را نتواند نگاهداشت پس بطريق أولى سرّ ديگرى را هم نتواند نگاهداشت .\r\n\r\n8942 من عرف الأيّام لم يغفل عن الاستعداد .\r\nهر كه بشناسد روزگار را غافل نشود از آماده شدن ، يعنى هر كه بشناسد روزگار را چنانكه هست از اين كه باقي نماند ومتغيّر ومتبدّلست ودولتها وفرصتهاى آن را بقا وثباتى نيست غافل نشود از آماده‌شدن وتهيّه گرفتن از براي آخرت در هر وقت به آن چه ميسّر باشد وفرصت آن يابد از ترس اين كه اگر تأخير كند مبادا ديگر ميسّر نشود وفرصت آن نيابد ، يا اين كه اعتماد بر مال ودولت دنيا نكند وبآن اعتبار غافل نشود از استعداد وتهيّه گرفتن از براي عاقبت خود بلكه در هر حال در فكر وتدبير استعداد وتهيّهء مال خود نيز باشد .\r\n\r\n","description":"","footnote":"","page_name":" 403 ","page_number":405},
  {"content":"\r\n\r\n\r\n8943 من أصلح الأضداد بلغ المراد .\r\nهر كه اصلاح كند اضداد را برسد بمراد ، مراد به « أضداد » دشمنانست وبه « اصلاح ايشان » اين كه ايشان را از دشمنى بر گرداند باحسان ومهربانى وغير آن ، يا صفات متضادّهء كه در آدميست از اسراف وبخل وتهوّر وجبن وغير آنها ، وبه « اصلاح آنها » سلب آنها از خود وميانه روى ميانهء آنها كه آن را عدالت مىگويند .\r\n\r\n8944 من كان له من نفسه زاجر كان عليه من اللَّه حافظ .\r\nهر كه بوده باشد از براي أو از نفس أو منع كنندهء ، بوده باشد بر أو از جانب خدا نگاهدارندهء ، يعنى هر كه أو را از جانب نفس خود منع كنندهء باشد از معاصي از خوف وترس از حقّ تعالى وميل ورغبت بپرهيزگارى وتقوى وأمثال اينها ، بوده باشد نگاهدارندهء از جانب خدا بر أو كه مدد أو كند ونگاهدارد أو را از آنها ، ونگذارد كه گرفتار آنها گردد كه آن توفيق حقّ تعالى باشد يا ملكي كه موكّل كند بر اين .\r\n\r\n8945 من عدم الفهم عن اللّه سبحانه لم ينتفع بموعظة واعظ .\r\nهر كه نيابد فهم را از جانب خداى سبحانه سود نيابد بموعظهء واعظى ، مراد اينست كه مواعظ ونصايح از براي كسى سود دارد كه لطف حقّ تعالى با أو باشد كه بمدد آن غور كند آنها را وبفهمد واگر نعوذ باللّه با كسى آن لطف وفهم نباشد بسبب شقاوت وبدبختى وكثرت عصيان أو بمرتبهء كه حقّ تعالى أو را بخود واگذارد وسلب لطف خود كند از أو پس أو سود نيابد از موعظهء هيچ واعظى بلكه هر چه شنود از آنها متوجّه آن نشود ونفهمد بلكه در دل أو داخل نشود كه گويا مهر شده دل أو يا قفل زده شده بر آن .\r\n\r\n8946 من تعرّى عن لباس التّقوى لم يستتر بشئ من ألباب الدّنيا .\r\n\r\n","description":"","footnote":"","page_name":" 404 ","page_number":406},
  {"content":"\r\n\r\nهر كه برهنه گردد از جامهء پرهيزگارى پوشيده نشود بچيزى از أسباب دنيا بلكه با همهء آنها رسوا گردد وعيبها وبديهاى أو فاش وآشكار شود .\r\n\r\n8947 من أحبّ السّلامة فليؤثر الفقر ، ومن أحبّ الرّاحة فليؤثر الزّهد في الدّنيا .\r\nهر كه دوست دارد سلامتى را پس اختيار كند درويشى را ، وهر كه دوست دارد آسايش را پس اختيار كند بىرغبتى در دنيا را ، « بودن درويشى باعث سلامتى در دنيا وآخرت » ظاهرست ، وهمچنين « بودن بىرغبتى در دنيا سبب راحت وآسايش در هر دو سرا » .\r\n\r\n8948 من عمل بطاعة اللَّه سبحانه لم يفته غنم ، ولم يغلبه خصم .\r\nهر كه كار كند بفرمانبردارى خداى سبحانه فوت نشود أو را هيچ نفعي ، وغلبه نكند بر أو هيچ دشمنى .\r\n\r\n8949 من عرف نفسه فقد انتهى إلى غاية كلّ معرفة وعلم .\r\nهر كه بشناسد نفس خود را پس بتحقيق كه برسد بنهايت هر معرفتي وعلمي ، چنانكه مكرّر مذكور شد كه معرفت نفس خود وأحوال أو چنانكه بايد مبدأ معرفت أكثر أحوال مبدأ ومعاد مىتواند شد چنانكه از دلائل حكما ومتكلّمين ظاهر مىشود ، ومراد به « معرفت وعلم » مطلق ادراك ودانش است ، وتأكيدست ، يا مراد به « معرفت » ادراك بسايط است ، وبه « علم » ادراك مركّبات ، يا به « معرفت » علم تصوّرى وبه « علم » علم تصديقي ، يا به « معرفت » ادراك جزئي وبه « علم » ادراك كلّى ، چنانكه هر يك از اينها اصطلاح شده ، وبر هر تقدير مراد به « معرفت وعلم » در اينجا هر معرفت وعلميست كه در دين ضرور باشد ، واگر نه ظاهرست كه بسيارى از معارف وعلوم باشد كه معرفت نفس باعث انتهاى به آنها نشود .\r\n\r\n","description":"","footnote":"","page_name":" 405 ","page_number":407},
  {"content":"\r\n\r\n\r\n8950 من غلب عليه سوء الظّنّ لم يترك بينه وبين خليل صلحا .\r\nهر كه غلبه كند بر أو بدگمانى نگذارد ميانهء خود وميانهء هيچ دوستى جاى صلحى ، يعنى بسبب بدگمانى همهء دوستان خود را چنان برنجاند كه جاى صلح وآشتى نگذارد .\r\n\r\n8951 من ملكه الهوى لم يقبل من نصوح نصحا .\r\nهر كه مالك أو شود هوا وخواهش ودر فرمان آن باشد قبول نكند از هيچ نصيحت كنندهء صافي نصيحت خالص را .\r\n\r\n8952 من عجز عن أعماله أدبر في أحواله .\r\nهر كه عاجز باشد در اعمال خود پشت بگرداند در أحوال خود ، غرض منع از اينست كه كسى أشغال بسيار بر خود گيرد كه عاجز شود واز عهدهء آنها بر نيايد واين كه هر كه چنين كند پيش نيايد أحوال أو وترقّى نكند بلكه پس رود وتنزّل كند .\r\n\r\n8953 من أمّل غير اللَّه سبحانه أكذب آماله .\r\nهر كه اميد داشته باشد غير خداى سبحانه را دروغ يابد اميدهاى خود را ، يعنى هيچ اميد أو حاصل نشود ومعلوم أو شود كه همه دروغ وباطل بوده .\r\n\r\n8954 من عرف اللَّه سبحانه لم يشق أبدا .\r\nهر كه بشناسد خداى سبحانه را بدبخت نگردد هرگز ، مراد شناخت اوست بر وجه كامل وچنانكه بايد .\r\n\r\n8955 من لم يخف أحدا لم يخف أبدا .\r\nهر كه نترسانيده باشد كسى را نترسد هرگز .\r\n\r\n8956 من لزم المشاورة لم يعدم عند الصّواب مادحا وعند الخطاء عاذرا .\r\n\r\n","description":"","footnote":"","page_name":" 406 ","page_number":408},
  {"content":"\r\n\r\nهر كه لازم باشد مشورت كردن را نباشد نيابنده نزد درست مدح كنندهء را ، ونزد خطا عذر خواهندهء را ، مراد ترغيب در مشورت كردنست در كارها ، ولازم آن بودن واز آن جدا نشدن ، واين كه هر كه چنين كند آنچه كند اگر درست باشد مردم مدح أو كنند واگر خطا كند عذر گويند كه تقصيري نكرده أو بذل جهد خود كرده نهايت درست ننشسته « 1 » ، بخلاف اين كه مشورت نكند كه اگر خطا كند همه كس توبيخ وسرزنش أو كنند كه چرا مشورت نمىكرد بلكه اگر درست شود نيز مدح أو نكنند بلكه ذمّ أو كنند كه مشورت نكرده نهايت بحسب اتّفاق درست نشسته .\r\n\r\n8957 من آثر رضى ربّ قادر فليتكلّم بكلمة عدل عند سلطان جائر .\r\nهر كه اختيار كند خشنودى پروردگار توانائى را پس سخن گويد بكلمهء عدلى نزد پادشاه ستم كنندهء ، يعنى كلمهء عدلى گفتن نزد پادشاه ستم كنندهء از براي رفع ستم أو سبب خشنودى پروردگار قادر مىگردد ، پس هر كه آنرا خواهد خود را از آن معاف ندارد وظاهر اينست كه وصف حقّ تعالى به « قادر » در اينجا از براي اين باشد كه از اين سخن گفتن نبايد ترسيد حقّ تعالى قادر وتواناست ، هرگاه داند كه أو از براي رضا وخشنودى أو مىگويد نگذارد كه باو ضررى بسبب آن برسد .\r\n\r\n8958 من لم يجاز الإساءة بالاحسان فليس من الكرام .\r\nهر كه جزا ندهد بدى را باحسان پس أو نيست از مردم گرامى بلند مرتبه .\r\n\r\n8959 من لم يحسن العفو أساء بالانتقام .\r\nهر كه نيكو نكند عفو را بد كند بانتقام ، مراد ترغيب در عفو ودر گذشتن از گناهست واين كه آن نيكوست وانتقام بدست ، پس كسى كه آن خوبى را نكند بايد كه آن بدى را بكند .\r\n\r\n\r\n","description":"","footnote":"\r\n( 1 ) « درست نشستن » كناية از اصابهء تدبير وراست ودرست بودن آنست .\r\n","page_name":" 407 ","page_number":409},
  {"content":"\r\n\r\n\r\n8960 من لم يرض بالقضاء دخل الكفر دينه .\r\nهر كه راضى نباشد بقضا وقدر حقّ تعالى داخل شود كفر در دين أو ، يعنى هر كه راضى نباشد به آن چه حقّ تعالى تقدير كرده از براي هر كس از نصيب وبهرهء أو از روزى وغير آن پس دين أو خالى از كفرى نيست ، زيرا كه عدم رضاى بآن بقرائن نمىشود كه آن را موافق حكمت ومصلحت نداند وطريق ديگر را بر آن ترجيح دهد ، واين يا باين مىشود كه حقّ تعالى عالم بآن وجه أحسن نبوده باشد وندانسته خلاف آن تقدير كرده باشد ، ويا اين كه قادر بر آن وجه أحسن نبوده باشد ، ويا اين كه با وجود علم وقدرت بر آن حيف وجورى بر بعضي كرده باشد ، واحتمال هر يك از اينها كفرست نعوذ باللّه منه .\r\n\r\n8961 من لم يوقن بالجزاء أفسد الشّكّ يقينه .\r\nهر كه يقين نداشته باشد بجزا فاسد كند شكّ يقين أو را ، يعنى هر كه يقين نداشته باشد بجزا دادن حقّ تعالى اعمال را پس شكّ در آن فاسد كند يقين أو را بأحوال مبدأ نيز يعنى يقين بوجود حقّ تعالى وعلم وقدرت وتميز أو از قبايح ، زيرا كه با وجود علم وقدرت أو عقل صحيح حكم ميكند بوجوب جزا دادن تكليفات وطاعات وعبادات ، وبازخواست كردن از ظالم وقبح ترك آن واخلال بآن ، پس كسى كه شكّ كند در آن بايد كه يقين نداشته باشد بيكى از آنها ، وظاهرست كه شكّ در هر يك از آنها كفرست واين قطع نظر از اينست كه جزا دادن نيز باخبار كتب ورسل ثابت شده وانكار آن نيز كفرست ، وممكن است كه مراد به « يقين نداشتن بجزا وشكّ در آن » ولوع « 1 » بمعاصى ومنكرات باشد كه مظنّهء آن مىشود ، وگويا كه بمنزلهء آنست ومراد اين باشد كه : عصيان زياد منتهى شود بفاسد شدن يقين وتباه شدن دين ، نعوذ باللّه منه .\r\n\r\n\r\n","description":"","footnote":"\r\n( 1 ) در غياث اللغات گفته : « ولوع بضمّتين حريص شدن وبفتح اوّل وضمّ ثاني حريص ، از منتخب وصراح » .\r\n","page_name":" 408 ","page_number":410},
  {"content":"\r\n\r\n\r\n8962 من لم يستغن باللَّه عن الدّنيا فلا دين له .\r\nهر كه بىنياز نگردد بخدا از دنيا پس نيست ديني از براي أو ، مراد به « بىنياز - نشدن بخدا از دنيا » يا اينست كه اعتقاد اين داشته باشد كه حقّ تعالى بس نيست أو را از براي انجام مهامّ دنيوي أو ، وطلب دنيا نيز ضرورست ، وبنا بر اين ظاهرست كه أو را أصلا ديني نباشد ، ويا اين كه توكّل در هر باب بر أو نكند وسعى از براي دنيا نيز كند هر چند اعتقاد اين داشته باشد كه اگر توكّل بر خدا كند أو بس باشد أو را ، وبنا بر اين مراد اين باشد كه : دين كاملى نباشد از براي أو .\r\n\r\n8963 من لم يؤكّد قديمه بحديثه شان سلفه وخان خلفه .\r\nهر كه تأكيد نكند قديم خود را بتازهء خود عيبناك گرداند سلف خود را وخيانت كند با خلف خود ، مراد اينست كه هر كه محاسن وخوبيهاى گذشتهء پدران خود را تجديد نكند وآنها را بمحاسن وخوبيهاى تازهء خود تأكيد ننمايد پس ايشان را عيبناك گرداند وخيانت كند با أولاد وجانشينان خود كه بعد از أو آيند ، باعتبار اين كه منشأ اين مىشود كه ايشان نيز تتبّع أو كنند وكسب آن خوبيها ومحاسن نكنند ، يا اين كه منشأ سرزنشى از براي ايشان مىشود .\r\n\r\n8964 من كثر كلامه كثر لغطه ، ومن كثر هزله كثر سخفه .\r\nهر كه بسيار باشد سخن أو بسيار باشد سخنان پوچ بىمعنى أو ، وهر كه بسيار باشد بازى أو بسيار باشد تنكى « 1 » عقل أو .\r\n\r\n8965 من لم يرحم النّاس منعه اللَّه رحمته .\r\nهر كه رحم نكند مردم را منع كند خدا از أو رحمت خود را .\r\n\r\n\r\n","description":"","footnote":"\r\n( 1 ) شارح ( ره ) « تنكى » را صريحا بفتح تاء وضمّ نون ضبط كرده وحال آنكه معروف در آن ضمّ تاء ونون هر دو است ، در غياث اللغات گفته : « تنك بضمّتين وكاف عربى باريك وكم واندك ولطيف ، از مدار وشكرستان وبهار عجم » ودر بهار عجم بطور مفصل بذكر معنى افرادى وتركيبي آن با ذكر شواهد شعري پرداخته است هر كه طالب باشد بآن كتاب رجوع كند .\r\n","page_name":" 409 ","page_number":411},
  {"content":"\r\n\r\n\r\n8966 من لم ينصف المظلوم من الظّالم سلبه اللَّه قدرته .\r\nهر كه بازخواست مظلوم نكند از ظالم سلب كند خدا از أو قدرت وتوانائى أو را .\r\n\r\n8967 من لم يكتسب بالعلم مالا اكتسب به جمالا .\r\nهر كه كسب نكند بعلم ودانش مالي را كسب كند بآن زيباييى را ، غرض ترغيب در تحصيل علم ودانش است واين كه گاهى باعث كسب مال هم مىشود واگر آن نشود باعث كسب جمال وزيبائى خود البتة مىشود ، وممكن است كه مراد اين باشد كه اگر چه باعث كسب مال نمىشود امّا باعث كسب جمال وزيبائى كه بهترست از آن مىشود ، يا اين كه كسى كه غرض أو از آن كسب مال نباشد كسب جمال از آن كند .\r\n\r\n8968 من لم يعمل بالعلم كان حجّة عليه ووبالا .\r\nهر كه عمل نكند بعلم بوده باشد آن علم حجّتى بر أو ووبالى از براي أو ، چنانكه مكرّر مذكور شد .\r\n\r\n8969 من لم يكن له سخاء ولا حياء فالموت خير له من الحياة .\r\nهر كه نبوده باشد از براي أو سخاوتى ونه شرمى پس مرگ بهترست از براي أو از زندگى ، زيرا كه هرگاه سخاوتى نداشته باشد نفعي از أو بمردم نرسد ، وهرگاه شرمى نداشته باشد عصيان خدا وايذاى مردم كند واز خدا وخلق شرم نكند ، وظاهرست كه مرگ بهترست از چنين زندگى .\r\n\r\n8970 من لم يكن همّه ما عند اللَّه سبحانه لم يدرك مناه .\r\nهر كه نبوده باشد عزم وقصد أو آنچه نزد خداى سبحانه است در نيابد آرزوهاى خود را ، يعنى هر كه عزم وقصد أو همين دنيا باشد وعزم وقصد آخرت نداشته باشد أو بآرزوهاى خود نرسد ، يا اين كه در هر مطلبي هرگاه عزم وقصد أو طلب آن از خدا نباشد واز أو مدد نخواهد وسعى خود را يا ديگرى را در آن مستقلّ\r\n\r\n","description":"","footnote":"","page_name":" 410 ","page_number":412},
  {"content":"\r\n\r\nداند بآن مطلب نرسد .\r\n\r\n8971 من لم يصبر على مضض التّعليم « 1 » بقي في ذلّ الجهل .\r\nهر كه صبر نكند بر درد تعليم باقي ماند در خوارى جهل ، يعنى آدمي تعب وزحمتى كه در گرفتن تعليم وآموزاندن كسى علم را باو باشد بايد كه بر خود گذارد وصبر بر آن كند واگر نه در خوارى جهل وناداني باقي ماند .\r\n\r\n8972 من لم يهذّب نفسه لم ينتفع بالعقل .\r\nهر كه پاكيزه نگرداند نفس خود را سودمند نگردد بعقل ، يعنى ثمرهء عقل ونفع آن پاكيزه كردن نفس خودست از گناهان واخلاق وصفات ذميمه ، پس عاقلى كه چنان نكند سودى از عقل وخرد خود نبرد .\r\n\r\n8973 من لم يقبل التّوبة عظمت خطيئته .\r\nهر كه قبول نكند توبه را عظيم باشد گناه أو ، يعنى هرگاه كسى نسبت بكسى گناهى كرده باشد وتوبه واظهار پشيمانى كند بايد قبول كند واگر نه گناه أو عظيم باشد .\r\n\r\n8974 من لم تسكن الرّحمة قلبه قلّ لقاؤها له « 2 » عند حاجته .\r\nهر كه ساكن نشود رحم در دل أو كم باشد ملاقاة آن مراد را نزد حاجت أو بآن ، يعنى كم باشد كه حقّ تعالى يا مردم أو را رحم كنند در وقتي كه محتاج برحم باشد .\r\n\r\n8975 من لم تعرف الكرم من طبعه فلا ترجه .\r\nهر كه نشناسى كرم را از طبع أو پس اميد مدار أو را ، يعنى تا كسى را ندانى\r\n\r\n\r\n","description":"","footnote":"\r\n( 1 ) كذا في النّسخ وقويّا محتمل است كه محرّف باشد وأصل « التعلّم » از باب تفعّل بوده باشد كه در آن صورت معنى روبراه‌تر وبدون تكلّف خواهد بود .\r\n( 2 ) در بعضي نسخ « لقاؤه لها » بجاى « لقاؤها له » ضبط شده است .\r\n","page_name":" 411 ","page_number":413},
  {"content":"\r\n\r\nكه طبع كريمى دارد حاجت نزد أو مبر واميد باو مدار .\r\n\r\n8976 من لم يرض من صديقه الّا بايثاره على نفسه دام سخطه .\r\nهر كه راضى نشود از دوست خود مگر باختيار أو بر نفس خود دايم باشد خشم أو ، مراد اينست كه اگر چه دوست بايد كه دوست خود را اختيار كند بر نفس خود بدادن چيزى باو كه محتاج باشد بآن با وجود احتياج خود نيز بآن ، نهايت چنين دوستى بسيار كم ميباشد پس اگر كسى راضى نشود از دوست خود مگر باين معنى پس هميشه خشمناك باشد از دوستان خود پس بايد كه اين توقّع از دوستان نداشت .\r\n\r\n8977 من كانت صحبته في اللَّه كانت صحبته كريمة ومودّته مستقيمة .\r\nهر كه بوده باشد صحبت أو يعنى آميزش أو در راه خدا ، بوده باشد مصاحبت أو گرامى وبلند مرتبه ودوستى أو راست .\r\n\r\n8978 من لم تكن مودّته في اللَّه فاحذره فانّ مودّته لئيمة وصحبته « 1 » مشومة .\r\nهر كه نبوده باشد دوستى أو در راه خدا پس حذر كن از أو پس بدرستى كه دوستى أو خسيس وپست مرتبه است ومصاحب أو شوم وبىيمن وبركت .\r\n\r\n8979 من سالم اللَّه سلّمه ومن حارب اللَّه حربه .\r\nهر كه آشتى باشد با خدا سلامت دارد خدا أو را ، وهر كه جنگ كند با خدا جنگ كند خدا با أو ، مراد به « آشتى بودن با خدا » أطاعت وفرمانبردارى اوست\r\n\r\n\r\n","description":"","footnote":"\r\n( 1 ) « صحبته » را مرفوع نيز مىتوان خواند مطابق قاعدهء نحويّهء معروف ، ابن مالك گفته :\r\n « وجائز رفعك معطوفا على * منصوب انّ بعد ان تستكملا » \r\nومراد باستكمال گذشتن خبر است .\r\n","page_name":" 412 ","page_number":414},
  {"content":"\r\n\r\nواز « جنگ با أو » عصيان ونافرمانى أو واز « جنگ خدا با أو » غضب كردن بر أو وانتقام كشيدن از أو در دنيا ، يا آخرت ، يا هر دو .\r\n\r\n8980 من لم يكن أفضل خلاله أدبه كان أهون أحواله عطبه .\r\nهر كه نبوده باشد افزونترين خصلتهاى أو أدب أو بوده باشد سهل‌ترين أحوال أو هلاكت أو ، مراد ترغيب در ادبست واين كه آن افزونترين خصلتهاست ، وهر كه آنرا نداشته باشد بوده باشد سهل‌ترين أحوال أو مرگ يعنى ببلاها گرفتار گردد در دنيا يا آخرت يا هر دو كه همهء آنها سخت‌تر وشديدتر باشد از مرگ وشدائد آن « 1 » .\r\n\r\n8981 من لم يحط النّعم بالشّكر لها فقد عرّضها لزوالها .\r\nهر كه فرو نگيرد نعمتها را بشكر از براي آنها پس بتحقيق كه در آورد آنها را در معرض زوال آنها .\r\n\r\n8982 من لم يحتمل مؤنة النّاس فقد أهّل قدرته لانتقالها .\r\nهر كه بر ندارد وبر خود نگيرد مؤنت واخراجات مردم را پس سزاوار گردانيده قدرت ومكنت خود را از براي انتقال آن .\r\n\r\n8983 من لم يتحرّز من المكايد « 2 » قبل وقوعها لم ينفعه الأسف بعد هجومها .\r\nهر كه احتراز نكند از مكرها پيش از وقوع آنها سود ندهد أو را تأسّف خوردن بعد از رسيدن آنها ناگاه ، مراد ترغيب در اينست كه آدمي از مكر وحيله‌ها پيش از\r\n\r\n\r\n","description":"","footnote":"\r\n( 1 ) شارح ( ره ) در حاشية گفته : « هرگاه مرگ افزونترين خصلتها باشد پس كسى كه افزونترين خصلتهاى أو أدب أو نباشد كسى خواهد بود كه أدب نداشته باشد » .\r\n( 2 ) « مكايد » چون أصل آن أجوف يائيست از قبيل « معايش » و « معايب » پس ياء آن در جمع قلب بهمزة نخواهد بود .\r\n","page_name":" 413 ","page_number":415},
  {"content":"\r\n\r\nوقوع آنها احتراز كند وخود را در پناه برد از آنها بتوسّل بحقّ تعالى وتضرّع بدرگاه أو ودعاها ومانند آنها ، وهمچنين بتدبير أحوال خود بقدر مقدور كه اگر كسى پيش احتراز نكند تأسّف بعد از آن چنانكه شيوهء أكثر مردم است كه پيشتر اهمال كنند وبتدبير أحوال خود نپردازند نفعي ندارد .\r\n\r\n8984 من استعان بعدوّه على حاجته ازداد بعدا منها .\r\nهر كه يارى جويد بدشمن خود بر حاجت خود زيادة كرده شود بحسب دورى از آن ، يعنى زياد كرده شود دورى أو از آن ، غرض منع از يارى جستن بدشمن است در حاجتي كه رو دهد واين كه سبب زيادتى دورى از آن مطلب مىشود ، زيرا كه دشمن كه بر آن آگاه شد سعى ميكند در اين كه أو بآن نرسد .\r\n\r\n8985 من توكّل على اللَّه أضاءت له الشّبهات ، وكفى المؤنات وأمن التّبعات .\r\nهر كه توكّل كند بر خدا روشن شود از براي أو شبهه‌ها ، وكارگزارى كرده شود مؤنات واخراجات را ، وأيمن باشد از عاقبتهاى بد ، مراد به « شبهه‌ها » اموريست كه در آن اشتباهات باشد .\r\n\r\n8986 من لم يقدّم اخلاص النيّة في الطّاعات لم يظفر بالمثوبات .\r\nهر كه پيش نيندازد خالص گردانيدن نيّت را از براي خدا در طاعتها فيروزى نيابد بثوابها .\r\n\r\n8987 من لم يصبر على كدّه صبر على الافلاس .\r\nهر كه صبر نكند بر سختى كسب صبر كند بر بىچيزى ودورانديشى ، مراد ترغيب در سعى در كسب است وتحمّل تعب ومشقّت آن واگر نه بايد كه صبر كرد بر افلاس وپريشانى .\r\n\r\n","description":"","footnote":"","page_name":" 414 ","page_number":416},
  {"content":"\r\n\r\n\r\n8988 من لم ينتفع بنفسه لم ينتفع به النّاس .\r\nهر كه نفع نيابد بنفس خود نفع نيابند باو مردم ، يعنى هر كه اصلاح نفس خود نكند اصلاح ديگران نتواند كرد ونصيحت وموعظهء أو در ديگرى اثر نكند .\r\n\r\n8989 من لم يتّضع عند نفسه لم يرتفع عند غيره .\r\nهر كه پستى نكند نزد نفس خود بلند نگردد نزد غير خود ، مراد به « پستىكردن نزد نفس خود » اينست كه خود را پست شمارد وبلند مرتبه قرار ندهد وتكبّر ونخوتى نداشته باشد .\r\n\r\n8990 من لم يصلح نفسه لم يصلح غيره .\r\nهر كه اصلاح نكند نفس خود را اصلاح نكند غير خود را .\r\n\r\n8991 من لم يستظهر باليقظة لم ينتفع بالحفظة .\r\nهر كه پشت قوى نكند ببيدارى نفع نيابد بنگهبانان ، مراد اينست كه آدمي بايد كه احتياط كند بآگاهى خود وبا خبر بودن ، واگر آن نباشد پاسبانان ونگهبانان چندان نفعي ندارد .\r\n\r\n8992 من لم يكن أملك شيء به عقله لم ينتفع بموعظة .\r\nهر كه نبوده باشد مالكتر چيزى باو عقل أو نفع نيابد بموعظهء ، يعنى تا كسى عقل أو مالكتر نباشد باو از هوا وخواهش ومانند آنها ودر فرمان عقل بيشتر از آنها نباشد هيچ موعظهء أو را سود ندهد .\r\n\r\n8993 من لم يوقن قلبه لم يطعه عمله .\r\nهر كه يقين نداشته باشد دل أو فرمانبردارى نكند أو را عمل أو ، يعنى تا كسى در دل يقين بدين نداشته باشد عمل أو چنانكه بايد فرمانبردارى أو نكند .\r\n\r\n","description":"","footnote":"","page_name":" 415 ","page_number":417},
  {"content":"\r\n\r\n\r\n8994 من لم يعمل للآخرة لم ينل أمله .\r\nهر كه عمل نكند از براي آخرت نرسد باميد خود ، يعنى نيكبختى اخروى كه هر مؤمني اميد آن دارد يا آن اميدى كه آن عمل را از براي آن كرده نه از براي آخرت مثل رسيدن نفع دنيوي باو بسبب آن عمل ريائى .\r\n\r\n8995 من لم يملك شهوته لم يملك عقله .\r\nهر كه مالك نباشد خواهش خود را مالك نباشد عقل خود را ، يعنى تا كسى مالك خواهش وهوا وهوس خود نشود وآنها را در فرمان خود نياورد مالك عقل خود نشود ، زيرا كه هرگاه هوا وهوس غالب باشد بر كسى بسيارست كه عقل أو نيز تابع آنها گردد وبمقتضاى آنها حكم كند ، حكم عقل در هر باب وقتي اعتبار دارد وبر وفق حقّ است كه آدمي در آن باب خود را از خواهش يك طرف برى وعرى سازد وهمهء أطراف آن در نظر أو يكسان باشد .\r\n\r\n8996 من لم يشكر الإحسان لم يعده الحرمان .\r\nهر كه شكر نكند احسان را تجاوز نكند أو را حرمان ، يعنى نمىشود كه ديگر محروم نگردد از احسان ، ومحرومى در گذرد از أو .\r\n\r\n8997 من لم يصدق من اللَّه خوفه لم ينل منه الأمان .\r\nهر كه راست نباشد ترس أو از خدا نرسد از أو بأمان ، يعنى نرسد بايمنى از عذاب وعقاب أو .\r\n\r\n8998 من لم يحمل « 1 » قيلا « 2 » لم يسمع جميلا .\r\n\r\n\r\n","description":"","footnote":"\r\n( 1 ) كذا در تمام نسخ ومظنون بظنّ قوىّ متاخم بعلم آنست كه « يجمل » باشد يعنى مضارع از باب افعال از مادّهء « ج م ل » يعنى هر كه نيكو نكند گفتار را نشنود نيكو را يعنى مقدّمهء شنيدن گفتار خوب ابتدأ كردن طرف است بگفتار خوب » .\r\n( 2 ) در بعضي نسخ « قليلا » ياد شده است .\r\n","page_name":" 416 ","page_number":418},
  {"content":"\r\n\r\nتا كسى بر ندارد سخنى را نشنود سخن زيبائى را ، يعنى تا كسى بردبارى نداشته باشد وتحمّل سخنان زشت درشت مردم نكند نشنود مدح وثناى خود را از مردم ، واين كه أو را وصف بخوبى وحلم وبردبارى كنند .\r\n\r\n8999 من لم يداو شهوته بالتّرك لم يزل عليلا .\r\nهر كه دوا نكند خواهش خود را بترك هميشه بيمار باشد ، زيرا كه هميشه رنجور تعب وزحمت سعى از براي خواهشى وانتظار آن باشد واگر بالفرض خواهشى حاصل شود خواهشى ديگر پيش گيرد وهمچنين با آنكه أكثر آنها بىوزر ووبال نيز نباشد .\r\n\r\n9000 من لم يصلح على اختيار اللَّه لم يصلح على اختياره لنفسه .\r\nهر كه شايسته نگردد بر اختيار خدا شايسته نگردد بر اختيار خود از براي نفس خود ، غرض اينست كه حقّ تعالى صلاح حال هر كسى را بهتر داند واز براي هر كس از روزى ومانند آن آنچه صلاح حال أو بوده تقدير كرده ، واگر كسى به آن چه خدا از براي أو اختيار كرده وبرگزيده بصلاح نيايد به آن چه خود از براي خود اختيار كند وبرگزيند بصلاح نيايد ، پس در هر باب بايد راضى وخشنود بنصيب وبهرهء حقّ تعالى بود .\r\n\r\n9001 من لم يصلح على أدب اللَّه لم يصلح على أدب نفسه .\r\nهر كه شايسته نشود بر أدب خدا شايسته نشود بر أدب نفس خود ، مراد به « أدب خدا » يا تربيتى است كه حقّ تعالى هر كسى را كرده ونصيب وبهرهء كه از براي أو از دنيا قرار داده كه أو بآن تربيت يابد وبنا بر اين مضمون اين همان مضمون فقرهء سابقست ، ويا آداب وطريقهء سلوكيست كه حقّ تعالى از براي هر كس قرار داده در دنيا مثل فرمانبردارى رعيّت از براي امام ورعايت حرف معلّم وأهل علم وبزرگتر از خود ، ولطف ومهربانى بزيردستان وأمثال اينها ، وبنا بر اين\r\n\r\n","description":"","footnote":"","page_name":" 417 ","page_number":419},
  {"content":"\r\n\r\nمراد اينست كه : هر كه بصلاح نيايد حال أو برعايت اين آداب كه حقّ تعالى بعلم شامل خود از براي بندگان قرار داده بصلاح نيايد برعايت آداب وطريقهء سلوكى كه خود از براي خود بعلم ناقص خود قرار دهد مثل تكبّر وتبختر كه بعضي شيوهء خود كنند وآن را از براي وقع در نظرها ضرور دانند .\r\n\r\n9002 من لم يكن له عقل يزينه لم ينبل .\r\nهر كه نبوده باشد أو را عقلي كه زينت دهد أو را ، افزون مرتبه نگردد .\r\n\r\n9003 من لم يصحب الاخلاص عمله لم يقبل .\r\nهر كه همراه نباشد اخلاص از براي خدا عمل أو را ، قبول كرده نشود عمل أو .\r\n\r\n9004 من لم ينصفك منه حياؤه لم ينصفك منه دينه .\r\nهر كه انصاف نياورد با تو از جانب أو شرم أو انصاف نياورد با تو از جانب أو دين أو ، مراد اينست كه عدل وانصاف چيزيست كه هر كه را حيا وشرمى باشد قطع نظر از شرع ودين آنرا ضرور داند وترك آنرا قبيح شمارد اينست كه جمعى كه مقيّد بشرع ودين نباشند اتّفاق دارند در آن با أهل أديان ، پس كسى كه انصاف نياورد با تو از جانب أو شرم أو يعنى شرم أو چنان نكند كه أو در معامله با تو انصاف آورد از نفس خود وبعدل سلوك كند با تو پس أو چنان بىباكيست كه از دين نيز باكى نداشته باشد ودين أو نيز انصاف نياورد از جانب أو ومنشأ اين نشود كه أو انصاف آورد از جانب نفس خود وبعدل سلوك كند با تو .\r\n\r\n9005 من لم يحسن خلقه لم ينتفع به قرينه .\r\nهر كه نيكو نگرداند خوى خود را سود نيابد باو مصاحب وهمراه أو ، بلكه همواره مكدّر وملول باشد از كج خلقيهاى أو .\r\n\r\n9006 من لم يلن لمن دونه لم ينل حاجته .\r\n\r\n","description":"","footnote":"","page_name":" 418 ","page_number":420},
  {"content":"\r\n\r\nهر كه نرمى نكند از براي كسى كه پست‌تر از أو باشد نرسد بحاجت خود يعنى حقّ تعالى نگذارد كه أو بحاجت خود برسد .\r\n\r\n9007 من لم يدار من فوقه لم يدرك بغيته « 1 » .\r\nهر كه مدارا نكند با كسى كه بالاتر از أو باشد در نيابد مطلب خود را ، مراد اينست كه در دنيا قدرى مدارا با جمعى كه بالاتر از أو باشند ضرور است واگر نه نگذارند كه بمطالب خود برسد .\r\n\r\n9008 من لم يعرف مضرّة الشّرّ لم يقدر على الامتناع منه .\r\nهر كه نداند ضرر شرّ را قادر نيست بر باز ايستادن از أو .\r\n\r\n9009 من لم يعرف منفعة الخير لم يقدر على العمل به .\r\nهر كه نداند منفعت خير را قادر نيست بعمل كردن بآن ، غرض از اين دو فقرهء مباركه اينست كه آدمي بايد كه شرور وبديها را بشناسد وضرر آنها را بداند واگر همه بعنوان اجمال باشد باين نحو كه فلان كار بديست وحقّ تعالى منع از آن كرده وسبب عقاب مىشود واگر نه قادر نباشد بر باز ايستادن از أو يعنى باز ايستادنى كه باعث ثواب شود باين كه باز ايستادن أو از راه بدى آن باشد بلكه اگر باز ايستد بعنوان اتّفاق باشد وآن سبب اجر وثوابي نشود ، وهمچنين بايد كه خيرات را بشناسد ومنفعت آنها را داند اگر همه بعنوان اجمال باشد يعنى باين نحو كه : فلان كار خوبيست ومنشأ ثواب باشد واگر نه قادر نباشد بر كردن آنها بعنوانى كه منشأ ثواب باشد باين كه كردن آنها از راه خوبيهاى آنها باشد تا سبب ثواب گردد بلكه\r\n\r\n\r\n","description":"","footnote":"\r\n( 1 ) در أقرب الموارد گفته : « البغية بالكسر ما ابتغى ، يقال : فلان بغيتي اى طلبتي وظنّتى ، وعند فلان بغيتي ، والبغية بالضمّ الحاجة ، يقال : في بنى فلان بغية أي حاجة » .\r\n","page_name":" 419 ","page_number":421},
  {"content":"\r\n\r\nاگر بكند بر وفق اتّفاق باشد ومنشأ ثوابي نشود .\r\n\r\n9010 من لم يعنه اللَّه على نفسه لم ينتفع بموعظة واعظ .\r\nهر كه يارى نكند أو را خدا بر نفس أو سودمند نگردد بموعظهء واعظى ، يعنى تا حقّ تعالى كسى را بلطف خود يارى نكند بمسلط ساختن أو بر نفس خود وگردانيدن آن در فرمان أو سود نيابد بموعظهء واعظى ، وبه آنها از پيروى هوا وهوس برنگردد ، پس عمده از براي آدمي اينست كه بسبب كثرت معاصي خود را از درگاه حقّ تعالى چنان دور نكند كه آن لطف از أو سلب شود وأو را بخود واگذارد وهوا وهوس بر أو مسلّط شود وهيچ موعظهء در أو سود ندهد وبشقاوت ابدى گرفتار گردد .\r\n\r\n9011 من لم يعتبر بغير الدّنيا وصروفها لم تنجع فيه المواعظ .\r\nهر كه عبرت نگيرد بحوادث دنيا وتغيّرهاى آن سود ندهد در أو موعظه‌ها ، مراد اينست كه حوادث دنيا وتغيّرات آن كه هر كس مشاهده ميكند كافيست از براي عبرت گرفتن وپى بردن از آنها به بىاعتبارى دنيا وبدى عاقبت ظلم وستم وأمثال آنها ، وكسى كه به آنها با ظهور ووضوح آنها عبرت نگيرد بايد كه چندان گمراه هوا وهوس باشد كه هيچ موعظهء ديگر در أو سود ندهد وأو را براه نياورد .\r\n\r\n9012 من ظفر بالدّنيا نصب ، ومن فاتته تعب .\r\nهر كه فيروزى يابد بدنيا تعب كشد وهر كه فوت شود دنيا أو را تعب كشد ، غرض مذمّت سراى دنياست واين كه زندگانى در آن بىتعب نباشد ، اگر فيروزى يابد بدنيا تعب وزحمت حفظ ونگاهدارى آن وايذا وآزار دشمنان وحاسدان كشد ، واگر نيابد آنرا تعب وزحمت احتياج ودرويشى كشد « 1 » .\r\n\r\n\r\n","description":"","footnote":"\r\n( 1 ) تاكنون بمناسبت چند بار اين دو بيت را از سعدى كه مناسب مقام است ياد كرده‌ايم :\r\n « اگر دنيا نباشد دردمنديم * وگر باشد بمهرش پاى بنديم »\r\n« بلائي زين جهان آشوبتر نيست * كه رنج خاطرست ار هست وار نيست » \r\n","page_name":" 420 ","page_number":422},
  {"content":"\r\n\r\n\r\n9013 من حارب النّاس حرب ، ومن أمن السّلب سلب .\r\nهر كه جنگ كند با مردم ربوده شود أموال أو ، وهر كه أيمن نشيند از ربوده شدن أموال ربوده شود أموال أو ، وممكن است كه اين نيز تتميم مضمون فقرهء سابق باشد ومراد اين باشد كه : در دنيا چاره نتوان كرد از براي حفظ ونگاهدارى متاع آن اگر كسى جنگ كند با مردم غلبه كنند بر أو وتاراج كنند أموال أو را ، واگر أيمن نشيند از تاراج ايشان نيز تاراج كنند ، وممكن است كه متعلّق بفقرهء سابق نباشد ومراد پند اين باشد كه : با مردم جنگ وجدال نبايد كرد كه آن باعث اين مىشود كه أموال أو را بتاراج ببرند وأيمن هم از تاراج ايشان نبايد نشست كه باز ايشان فرصت يابند وأموال أو را تاراج كنند بلكه بايد كه در تدبير أحوال خود بود با دوستى ولطف ومهربانى با مردم .\r\n\r\n9014 من خاف اللَّه آمنه اللَّه سبحانه من كلّ شيء .\r\nهر كه بترسد از خدا أيمن گرداند أو را خداى سبحانه از هر چيز .\r\n\r\n9015 من خاف النّاس أخافه اللَّه سبحانه من كلّ شيء .\r\nهر كه بترسد از مردم بترساند أو را خداى سبحانه از هر چيز .\r\n\r\n9016 من جعل ملكه خادما لدينه انقاد له كلّ سلطان .\r\nهر كه بگرداند پادشاهى خود را خدمت كننده از براي دين خود ، فرمانبردارى كند از براي أو هر پادشاهى ، مراد به « گردانيدن پادشاهى خدمت كننده از براي دين » اينست كه آن را در رواج دين خود صرف كند .\r\n\r\n9017 من جعل دينه خادما لملكه طمع فيه كلّ انسان .\r\nهر كه بگرداند دين خود را خدمت كننده از براي پادشاهى خود طمع كند در أو هر آدمي ، مراد به « گردانيدن دين خود خدمت كننده از براي پادشاهى خود » اينست كه آنرا تابع پادشاهى خود گرداند هر حكمي در آن كه باعتقاد أو در پادشاهى أو\r\n\r\n","description":"","footnote":"","page_name":" 421 ","page_number":423},
  {"content":"\r\n\r\nنفعي داشته باشد يا ضررى نداشته باشد عمل كند بآن ، وآنچه چنين نباشد واگذارد آنرا و « طمع كند در أو » يعنى در ملك أو ، وممكن است كه ضمير راجع بملك أو باشد كه محتاج بتأويلى نباشد .\r\n\r\n9018 من تهاون بالدّين هان ، ومن غالب الحقّ لان .\r\nهر كه خوار شمارد دين را خوار گردد ، وهر كه غلبه جويد بر حقّ وخواهد غالب شود بر آن نرم گردد ، يعنى نرم گردد از براي حقّ ومغلوب آن گردد ، يا نرم گردد از براي همه كس وهر كسى أو را مالش تواند داد .\r\n\r\n9019 من تسربل أثواب التّقى لم يبل سرباله .\r\nهر كه پيراهن خود كند جامه‌هاى پرهيزگارى را كهنه نشود پيراهن أو ، پرهيزگارى را « جامه » گفتن باعتبار تشبيه آنست بجامه ، باعتبار اين كه چنانكه جامه بدن را حفظ كند از آفات سرما وگرما وغير آن وبپوشاند عيوبى را كه در آن باشد همچنين پرهيزگارى حفظ كند آنرا از آفات دنيوي وأخروي ، وبپوشد عيوب صاحب خود را ، وجمعيّت « جامه‌ها » باعتبار تعدّد افراد پرهيزگاريست بتعدّد دل وجوارح كه هر يك را نوعي از پرهيزگارى باشد ، ومراد به « پيراهن گردانيدن آنها » اينست كه آنها را لازم وملاصق بدن خود گرداند مانند پيراهن .\r\n\r\n9020 من أمّل ثواب الحسنى لم تنكد آماله .\r\nهر كه اميد داشته باشد ثواب سراى نيكوتر را كه آخرت باشد منع كرده نشود اميدهاى أو ، يا كم كرده نشود اميدهاى أو ، يعنى همهء آنها عطا كرده شود ، وممكن است كه ترجمه اين باشد كه : سخت ودشوار نگردد اميدهاى أو يعنى بآسانى برآيد .\r\n\r\n9021 من رخّص لنفسه ذهبت به في مذاهب الظّلمة .\r\n\r\n","description":"","footnote":"","page_name":" 422 ","page_number":424},
  {"content":"\r\n\r\nهر كه رخصت دهد مر نفس خود را ببرد أو را در راههاى تاريكى ، يعنى رخصت دهد نفس خود را در آنچه خواهد ومنع نكند از آنها ، ومراد به « تاريكى » تاريكى گمراهى وعصيانست .\r\n\r\n9022 من داهن نفسه هجمت به على المعاصي المحرّمة .\r\nهر كه مساهله كند با نفس خود ناگاه فرود آرد أو را بر معاصي حرام گردانيده شده .\r\n\r\n9023 من كان غرضه الباطل لم يدرك الحقّ ولو كان أشهر من الشّمس .\r\nهر كه بوده باشد غرض أو باطل در نيابد حقّ را وهر چند بوده باشد مشهورتر از آفتاب ، يعنى هر كه خواهش باطل وميل بآن داشته باشد يعنى خواهش امرى داشته باشد كه آن در واقع باطل باشد هر چند أو بطلان آنرا نداند در آن باب حقّ را در نيابد هر چند در كمال وضوح وظهور باشد بلكه هر چه از دلائل وامارات آن بيند در صدد تأويل آن در آيد تا منافاتى با آن باطلى كه خواهش آن دارد نداشته باشد پس اگر كسى خواهد كه بحقّ برسد بايد كه خود را بىغرض سازد وخواهش يك طرف را از خود سلب نمايد وطلب كند تا حقّ بر أو ظاهر گردد .\r\n\r\n9024 من كان مقصده الحقّ أدركه ولو كان كثير اللبس .\r\nهر كه بوده باشد مقصد أو حقّ دريابد آنرا وهر چند بسيار پوشيدگى باشد يعنى هرگاه مقصد كسى در مطلبي اين باشد كه آنچه حقّ است در آن باب در واقع بآن برسد وخواهش اين نداشته باشد كه حقّ فلان باشد يا فلان بلكه هر يك كه حقّ باشد أو آنرا خواهد وطلب كند دريابد حقّ را وهر چند پوشيدگى زياد داشته باشد .\r\n\r\n9025 من لم يتدارك نفسه باصلاحها أعضل داؤه وأعيى شفاؤه وعدم الطّبيب .\r\n\r\n","description":"","footnote":"","page_name":" 423 ","page_number":425},
  {"content":"\r\n\r\nهر كه تدارك وبازيافت أحوال نفس خود نكند سخت باشد درد أو وعاجز گرداند شفاى أو ونيابد طبيب را ، « عاجز گرداند شفاى أو » يعنى عاجز گرداند معالج را از تدبيري براي آن ، و « نيابد طبيب را » يعنى طبيبى را كه علاج أو تواند كرد .\r\n\r\n9026 من قصّر في العمل ابتلاه اللَّه سبحانه بالهمّ ، ولا حاجه للَّه فيمن ليس له في نفسه وماله نصيب .\r\nهر كه كوتاهى كند در عمل گرفتار گرداند خداى سبحانه أو را باندوه ، ونيست حاجتي مر خدا را در كسى كه نبوده باشد براي أو در نفس أو ومال أو بهرهء ، « كوتاهى كند در عمل » يعنى در عمل از براي خدا وآخرت ، ومراد به « اندوه » اندوه اخرويست بلكه دنيوي نيز ، و « نيست حاجتي مر خدا را » يعنى أو را از نظر لطف وتوجّه خود مىاندازد مانند كسى از ما كه هيچ نحو حاجتي بكسى نداشته باشد نه از براي دنيا ونه از براي آخرت كه متوجّه أو نمىشود ، و « نبوده باشد براي أو » يعنى براي خدا يا براي آن كس ، و « در نفس أو » يعنى در اعمالي كه كند نصيب وبهرهء از براي خدا در آنها نباشد يا نصيبي از براي أو يعنى از براي آخرت أو ، زيرا كه نصيب وبهرهء كه بكار أو آيد همانست ، وهمچنين در مال أو نصيبي از براي خدا نباشد يعنى چيزى از آن در راه خدا صرف نكند يا از براي أو نباشد يعنى از براي آخرت خود چيزى از آن صرف نكند .\r\n\r\n9027 من طال حزنه على نفسه في الدّنيا أقرّ اللَّه عينه يوم القيامة وأحلّه دار المقامة .\r\nهر كه دراز كشد اندوه أو بر نفس خود در دنيا ، سرد گرداند خدا چشم أو را روز قيامت ، وفرود آورد أو را در سراى أقامت ، مراد به « اندوه بر نفس خود » اندوهيست كه از براي آخرت خود باشد واز خوف از آن و « سرد گردانيدن چشم »\r\n\r\n","description":"","footnote":"","page_name":" 424 ","page_number":426},
  {"content":"\r\n\r\nكناية از شاديست باعتبار اين كه در شادى أشك سردى آيد چنانكه قبل از اين مذكور شد ومراد « بسراى أقامت » بهشت است كه محلّ قرار واستقرارست .\r\n\r\n9028 من توكّل على اللَّه ذلّت له الصّعاب ، وتسهّلت عليه الأسباب ، وتبوّأ الخفض والكرامة .\r\nهر كه توكّل كند بر خدا ، نرم گردد از براي أو سختها ، وسهل شود بر أو أسباب ، وفرود آيد در وسعت وكرامت ، مراد به « أسباب » أسباب حصول مطالب ومآرب دنيوي واخروى اوست .\r\n\r\n9029 من اتّخذ دين اللَّه لهوا ولعبا أدخله اللَّه سبحانه النّار مخلّدا فيها .\r\nهر كه فرا گيرد دين خدا را بازى ولهو داخل گرداند خداى سبحانه أو را در جهنّم پاينده در آن ، مراد به « فرا گرفتن دين بازى ولهو » اينست كه آنرا از روى حكمت ومصلحت نداند بلكه بازيچه شمارد يا اين كه تصلّب واهتمام نداشته باشد در آن ، هر وقت كه خواهد عمل كند بآن ، وهر وقت كه نخواهد ترك كند مانند كسى كه با چيزى بازى كند .\r\n\r\n9030 من عظمت الدّنيا في عينه وكبر موقعها في قلبه آثرها على اللَّه وانقطع إليها وصار عبدا لها .\r\nهر كه عظيم باشد دنيا در چشم أو ، وبزرگ باشد وقع آن در دل أو ، برگزيند آنرا بر خدا وبريده شود بسوى آن وبگردد بندهء آن ، مراد اينست كه آدمي بايد كه تأمّل وتفكّر كند در أحوال دنيا وبىاعتبارى آن وآميختگى آن نعمتها ولذّات آن باضعاف آن از محنتها وآلام تا اين كه ظاهر شود بر أو خسّت ودنائت آن وبزرگ ننمايد در چشم أو وبزرگ نشود وقع آن در دل أو ، واگر نه باعتبار بودن آن حاضر وعاجل ومشاهد ومعاين قوى گردد آن در چشم ودل أو تا اين كه برگزيند\r\n\r\n","description":"","footnote":"","page_name":" 425 ","page_number":427},
  {"content":"\r\n\r\nآنرا بر خداى سبحانه ، وبريده شود از أو بسوى آن وبگردد بندهء آن .\r\n\r\n9031 من أعطى في اللَّه ، ومنع في اللَّه ، وأحبّ في اللَّه ، وأبغض في اللَّه فقد استكمل الايمان .\r\nهر كه عطا كند در راه خدا ، ومنع كند در راه خدا ، ودوست دارد در راه خدا ، ودشمن دارد در راه خدا ، پس بتحقيق كه كامل گردانيده ايمان را .\r\n\r\n9032 من بدأ بالعطيّة من « 1 » غير طلب ، وأكمل المعروف من غير امتنان فقد أكمل الاحسان .\r\nهر كه ابتدأ كند بخيرى كه عطا كند بي اين كه از أو بطلبند ، وكامل گرداند دهش را بىمنّت گذاشتن ، پس بتحقيق كه كامل گردانيده احسان را .\r\n\r\n9033 من شغل نفسه بغير نفسه تحيّر في الظّلمات وارتبك في الهلكات .\r\nهر كه مشغول سازد نفس خود را بغير نفس خود ، حيران گردد در تاريكيها وگرفتار گردد در هلاكتها ، يعنى هر كه مشغول سازد نفس خود را بأمري كه مانع شود أو را از رسيدن بأحوال نفس خود وكامل گردانيدن آن بعلم وعمل حيران گردد در تاريكيهاى گمراهى وجهالت كه شايعست استعارهء تاريكى از براي آنها يا تاريكى قبر ومنازل جهنّم .\r\n\r\n9034 من لم يعرف نفسه بعد عن سبيل النّجاة ، وخبط في الضّلال والجهالات .\r\nهر كه نشناسد نفس خود را دور گردد از راه رستگارى ، وبيندازد خود را در گمراهى ونادانيها ، ظاهر اينست كه مراد به « نشناختن نفس خود » در اينجا اينست كه قدر وپايهء خود را نداند واز حدّ خود تجاوز كند بطغيان وسركشى\r\n\r\n\r\n","description":"","footnote":"\r\n( 1 ) اين كلمه در نسخهء شارح ( ره ) : « في » ضبط شده است در صورتي كه در هر دو نسخهء چاپى « من » است كما في المتن ، وأسلوب عبارت نيز مؤيّد آنست .\r\n","page_name":" 426 ","page_number":428},
  {"content":"\r\n\r\nوسلوك با مردم زيادة از اندازهء خود ، يا خفيف وخوار كردن خود بفسوق وطمع ومانند آنها .\r\n\r\n9035 من طلب رضى اللَّه بسخط النّاس ردّ اللَّه ذامّه من النّاس حامدا .\r\nهر كه طلب كند خشنودى خدا را بخشم مردم ، بر گرداند خدا مذمّت كنندهء أو را ستايش كننده ، يعنى هر كه از براي رضاى خداى سبحانه وخشنودى أو كارى كند يا حرفى گويد كه مردم را از آن بخشم آورد ضررى باو از آن نرسد بلكه حقّ تعالى بسبب آن چنان كند كه مذمّت كنندهء أو برگردد از آن ومدح وستايش أو كند .\r\n\r\n9036 من طلب رضى النّاس بسخط اللَّه ردّ اللَّه حامده من النّاس ذامّا .\r\nهر كه طلب كند خشنودى مردم را بخشم خدا ، برگرداند خدا ستايش كنندهء أو را از مردم مذمّت كننده ، اين بر عكس فقرهء سابقست .\r\n\r\n9037 من أحبّنا فليعدّ للبلاء جلبابا .\r\nهر كه دوست دارد ما را پس آماده كند از براي بلا جلبابى ، « جلباب » بكسر جيم وسكون لام بمعنى پيراهنست يا جامهء كه آدمي بر خود پيچد ومراد اينست كه :\r\nدوستان ما را نمىشود كه بلائي نرسد از براي زيادتى اجر وثواب ايشان ، پس هر كه ما را دوست دارد مهيّا كند از براي بلا جلبابى كه في الجملة دفع بلا از أو كند كه آن پيراهن يا جامهء صبر وشكيبايى باشد ، وممكن است كه غرض بيان شدّت آن بلا باشد واين كه پيراهن يا جامهء كه مىپوشد از براي دفع ضرر سرما وگرما وغير آن دفع ضرر آن نكند پيراهن يا جامهء ديگر بايد از براي آن وچنان پيراهن يا جامه نيست چنانكه در فقرهء بعد فرموده‌اند .\r\n\r\n9038 من تولّانا فليلبس « 1 » للمحن اهابا .\r\n\r\n\r\n","description":"","footnote":"\r\n( 1 ) در أقرب الموارد گفته : « لبس الثوب ( كعلم ) لبسا ( بالضمّ ) استتر به وباقي المعاني متفرّع منه ( تا آخر گفتار أو ) » .\r\n","page_name":" 427 ","page_number":429},
  {"content":"\r\n\r\nهر كه فرا گيرد ما را دوست خود يا پيشوا وامام خود ، پس بپوشد از براي محنتها پوستى ، يعنى محنتها رو بياورد باو كه پوستى كه دارد تاب آنها نياورد بايد كه پوست ديگر بپوشد ، وغرض مبالغه در شدّت آن محنتهاست چنانكه گويا پوست ديگر از براي آنها در كارست .\r\n\r\n9039 من لم يدع وهو محمود يدع وهو مذموم .\r\nهر كه وانگذارد وحال آنكه ستايش كرده شود واگذارد وحال آنكه مذمّت كرده شود ، يعنى هر كه وانگذارد مال را واز سر آن نگذرد بصرف آن در وجوه خيرات وحال آنكه ستايش كرده شود اگر چنان كند ، آخر واگذارد بمرگ ومذمّت كرده شود كه آن را واگذاشت بديگرى وخود از آن بهره نبرد « 1 » .\r\n\r\n9040 من لم يقدّم ماله لآخرته وهو مأجور خلّفه وهو مأثوم « 2 » .\r\nهر كه پيش نفرستد مال خود را وحال آنكه أو اجر داده شود پس از خود گذارد آن را وحال آنكه گنهكار باشد ، اين هم مضمون فقرهء سابقست ، و « گنهكار بودن أو » باعتبار اينست كه حقوق واجبهء آن را نداده وامّا كسى كه حقوق واجبهء آن را داده باشد امّا در وجوه خيرات ديگر بذل نكرده باشد پس أو پيش انداخته از براي آخرت خود وگنهكار نباشد ، نهايت اگر مال بسيارى واگذارد حيف وجورى بر خود كرده كه قدرى ديگر نيز در آن وجوه صرف نكرده باشد كه باعث زيادتى حسنات أو باشد .\r\n\r\n9041 من لم يصحبك معينا على نفسك فصحبته وبال عليك ان علمت .\r\n\r\n\r\n","description":"","footnote":"\r\n( 1 ) در اين باب نيكو سروده‌اند :\r\n « در اوّل چو خواهى كنى جمع مال * بسى رنج بر خويش بايد گماشت »\r\n« پس از بهر آن تا بماند بجاى * شب وروز مىبايدت پاس داشت »\r\n« أزين جمله آن حال مشكلترست * كه آخر بحسرت ببايد گذاشت » \r\n( 2 ) از بعضي نسخ بر مىآيد كه اين كلمه « مأزور » است وآن نيز بمعنى گنهكار است .\r\n","page_name":" 428 ","page_number":430},
  {"content":"\r\n\r\nهر كه مصاحبت نكند با تو يارى كننده بر نفس تو پس صحبت أو وباليست بر تو اگر دانى . مراد به « يارى كردن بر نفس أو » اينست كه يارى أو كند در مسلّط - ساختن أو بر نفس خود واين كه در فرمان آن وهوا وهوس آن نباشد ، و « اگر دانى » يعنى اگر حقيقت حال را دانى واز أهل علم ودانش باشى مىدانى كه چنين است كه صحبت چنان مصاحبت وبالست .\r\n\r\n9042 من مدحك بما ليس فيك فهو ذمّ لك ان عقلت .\r\nهر كه مدح كند ترا به آن چه نباشد در تو پس آن مدح أو مذمّت است از براي تو اگر دريابى يعنى اگر دريابى وعقل ودريافتى باشد ترا دانى كه چنين است كه آن مذمّت تست زيرا كه هرگاه مدح كند أو را بچيزى كه در أو نباشد پس اين در حقيقت مذمّت اوست باين كه آن امر ممدوح در أو نيست .\r\n\r\n9043 من نصح نفسه كان جديرا بنصح غيره .\r\nهر كه نصيحت كند نفس خود را بوده باشد سزاوار بنصيحت كردن غير خود نيز .\r\n\r\n9044 من غشّ نفسه كان أغشّ لغيره .\r\nهر كه غشّ كند با نفس خود بوده باشد غشّ كننده‌تر مر غير خود را ، مراد به « غشّ كردن با نفس خود » اينست كه صاف نباشد با أو ، ومداهنه ومساهله كند با أو ومنع نكند أو را از هوا وهوس أو ، وظاهرست كه كسى كه با نفس خود چنين سلوك كند وغم أو نخورد واز بدى عاقبت أو باكى نداشته باشد با ديگرى زيادة بر آن غشّ خواهد كرد وبىباكتر خواهد بود از بدى عاقبت أو .\r\n\r\n9045 من قام بفتق القول ورتقه فقد حاز البلاغة .\r\nهر كه بپردازد بشكافتن سخن وپيوستن آن پس بتحقيق كه جمع كرده\r\n\r\n","description":"","footnote":"","page_name":" 429 ","page_number":431},
  {"content":"\r\n\r\nبلاغت را ، فصاحت وبلاغت كمال سخنگوست وبه آنها مدح أو كنند ومراد به « فصاحت » اينست كه كلمات كلام سنگين نباشد بر زبان باعتبار تنافر حروف آن ووحشى وغريب نباشد باين كه استعمال آن شايع نباشد ومحتاج باشد معرفت آن بتفحّص كتب لغت ، يا اين كه محتاج باشد فهم معنى از آن باستخراج وجه بعيدى از براي آن ومخالف قياس وقوانين عربان نباشد ، وهمچنين تركيب كلمات مخالف قوانين مشهورهء نحويّين نباشد وكلمات با يكديگر تنافرى نداشته باشند كه باعث سنگينى بر زبان باشد وتعقيدى در آن نباشد كه باعث دشوارى فهم معنى باشد چنانكه در كتب معاني تفصيل همهء اين مراتب داده شده ، و « بلاغت » اينست كه با وجود فصاحت بر وفق مقتضاى حال ومقام باشد مثل اين كه در مقامي كه اختصار بايد كرد ، اختصار شود ، ودر مقامي كه طول كلام بايد داد ، طول داده شود ، ودر مقامي كه مخاطب منكر مضمون آن كلام نباشد تأكيدى در آن نشود ، واگر قدرى انكار داشته باشد قدرى تأكيد بشود ، واگر انكار زيادى داشته باشد مبالغه شود در تأكيد آن ، وهمچنين در ساير مراتب ديگر ، ومراد به « شكافتن سخن وپيوستن آن » كه در اين فقرهء مباركه واقع شده ظاهر اينست كه اطناب واختصار باشد يا باين كه مراد به « شكافتن » تفصيل واطناب باشد وبه « پيوستن » اجمال واختصار ، ويا برعكس آن كه مراد به « شكافتن » قطع كلام باشد وطول ندادن آن ، وبه « پيوستن » طول دادن ونگسستن آن ، وبر هر تقدير مراد اينست كه عمده در بلاغت رعايت اطناب وايجازست ، يا اين كه ذكر آنها بر سبيل تمثيل است واشاره است برعايت مقتضاى حال در هر باب . وممكن است كه بنا بر شهرت اعتبار بلاغت بعد از فصاحت اشارهء باعتبار فصاحت در آن نشده باشد ، اين بنا بر اصطلاح علماى معانيست در فصاحت وبلاغت ، وأهل لغت « بلاغت » را نيز بمعنى فصاحت گفته‌اند ، وظاهر اينست كه فصاحت اين را مىدانند كه كلام بر قوانين لغت درست باشد وبيان معنى ومقصود در آن واضح باشد واين فقرهء مباركه باصطلاح علما\r\n\r\n","description":"","footnote":"","page_name":" 430 ","page_number":432},
  {"content":"\r\n\r\nنزديكترست چنانكه از آنچه بيان شد ظاهر مىشود .\r\n\r\n9046 من بادر إلى مراضى اللَّه سبحانه وتأخّر عن معاصيه فقد أكمل الطّاعة .\r\nهر كه شتاب كند بسوى خشنوديهاى خداى سبحانه وپس ايستد از معاصي أو پس بتحقيق كه كامل گرداند طاعت را ، مراد اينست كه همين كامل گردانيدن طاعت وفرمانبردارى حقّ تعالى باشد .\r\n\r\n9047 من شفع له القرآن يوم القيامة شفّع فيه ، ومن محلّ به صدّق عليه .\r\nهر كه شفاعت كند از براي أو قرآن مجيد ، قبول شفاعت كرده شود در بارهء أو ، وهر كه شكوهء أو كند آن تصديق كرده شود بر أو وقبول شفاعت آن خواهد شد .\r\nمراد اينست كه قرآن مجيد در قيامت نزد حقّ تعالى شفاعت خواهد كرد جمعى را وقبول شفاعت آن خواهد شد ، وشكوه خواهد كرد از جمعى ، و « تصديق كرده خواهد شد بر أو » يعنى در آنچه گويد از براي ضرر أو . وهر يك از شفاعت وشكوه يا بزبان حال است ويا باين كه حقّ تعالى آن را بسخن آورد چنانكه ظاهر بعضي أحاديث است ، وبر هر تقدير شفاعت آن از براي جمعيست كه تعظيم آن كنند وعمل كنند بآن وبسيار كنند تلاوت آن را ، وشكوهء آن از جمعيست كه اخلال كنند بيكى از آنها .\r\n\r\n9048 من اقتصد في الغنى والفقر فقد استعدّ لنوائب الدّهر .\r\nهر كه ميانه روى كند در توانگرى ودرويشى ، پس بتحقيق كه آماده شده از براي مصيبتهاى روزگار ، يعنى از براي دفع آنها يعنى أكثر مصيبتهاى آن كه از زيادة روى يا تنگ گيرى ناشى مىشود .\r\n\r\n","description":"","footnote":"","page_name":" 431 ","page_number":433},
  {"content":"\r\n\r\n\r\n9049 من عرى عن الهوى عمله حسن أثره في كلّ أمر .\r\nهر كه برهنه وخالى باشد از هوا وخواهش عمل أو ، نيكو باشد اثر أو در هر كارى ، يعنى نيكو باشد ثمره ونتيجهء هر كار أو .\r\n\r\n9050 من عفّت أطرافه حسنت أوصافه .\r\nهر كه عفيف باشد أطراف أو نيكو باشد أوصاف أو ، يعنى هر كه باز ايستد از حرام اعضا وجوارح ظاهري أو ، وخود را نگاهدارد از افعال بد ، نيكو باشد اخلاق وصفات أو نيز .\r\n\r\n9051 من كرمت نفسه قلّ شقاقه وخلافه .\r\nهر كه گرامى باشد نفس أو ، كم باشد عداوت أو ومخالفت أو ، يعنى با مردم از براي غير امر ديني .\r\n\r\n9052 من أكثر المناكح غشيته الفضائح .\r\nهر كه بسيار كند مناكح را فرو گيرد أو را فضايح ، ظاهر اينست كه مراد به « مناكح » زنانى باشد كه از براي نكاح ووطى باشند خواه بعنوان عقد دائم باشد وخواه متعه وخواه كنيز ، و « فرو گرفتن رسوائيها أو را » باعتبار نزاع وشقاقى باشد كه در أغلب ميانهء ايشان بهم رسد وباعث رسوائى أو شود .\r\n\r\n9053 من تاجرك في النّصح كان شريكك في الرّبح .\r\nهر كه سودا كند با تو بنصيحت بوده باشد شريك تو در سود ، يعنى در ثواب واجرى كه داشته باشى بسبب قبول نصيحت أو در ترك حرامى يا كردن طاعتي .\r\n\r\n9054 من عاند الزّمان أرغمه ، ومن استسلم اليه لم يسلم .\r\nهر كه دشمنى كند با روزگار بخاك مالد أو را ، وهر كه دوستى وفرمانبردارى كند\r\n\r\n","description":"","footnote":"","page_name":" 432 ","page_number":434},
  {"content":"\r\n\r\nآنرا سالم نماند ، غرض شكوهء روزگار وأهل آنست واين كه نه دشمنى با آن توان كرد ونه دوستى با آن « 1 » .\r\n\r\n9055 من ألحّ عليه الفقر فليكثر من قول : لا حول ولا قوّة الّا باللَّه العلىّ العظيم .\r\nهر كه مبالغه كند بر أو درويشى پس بايد بسيار كند گفتن « لا حول ولا قوّة الّا باللّه العلىّ العظيم » را يعنى بسيار گفتن آن منشأ رفع فقر ودرويشى أو مىشود وترجمهء آن اينست : نيست حولى ونه قوّتى مگر بخداى بلند مرتبهء بزرگ ، و « حول » بمعنى از حالي بحالي گشتن است وبمعنى قوّه نيز آمده ، وبنا بر اين « ونه قوّتى » تأكيد خواهد بود وأحاديث در فضيلت اين كلام شريف وأجر وثواب آن در تعقيب نمازها وغير آن بسيارست .\r\n\r\n9056 من باع الطّمع باليأس لم يستطل عليه النّاس .\r\nهر كه بفروشد طمع از مردم را بنوميدى از ايشان سربلندى نكنند بر أو مردم .\r\n\r\n9057 من افتخر بالتّبذير احتقر « 2 » بالافلاس .\r\nهر كه فخر كند باسراف كوچك گردد بافلاس ، غرض منع از اسراف كردنست وآنرا فخر خود دانستن واين كه آن عاقبت آدمي را حقير وكوچك گرداند در نظرها بسبب افلاس وبىچيزى .\r\n\r\n\r\n","description":"","footnote":"\r\n( 1 ) شبيه باين گفتار شريف است نظير قول سعديست :\r\n « اگر دنيا نباشد دردمنديم * وگر باشد بمهرش پاىبنديم »\r\n« بلائي زين جهان آشوبتر نيست * كه رنج خاطرست ار هست وار نيست » \r\n( 2 ) شارح ( ره ) اين كلمه را بصيغهء معلوم ضبط كرده وبعبارت « كوچك گردد » معنى نموده است در صورتي كه مطابق نصّ لغويان بايد بصيغهء مجهول خواند و « كوچك گرديده مىشود » معنى كرد زيرا كه « احتقر » فعل متعدّيست نه لازم ، وباب افتعال در اينجا براي مطاوعه نيست .\r\n","page_name":" 433 ","page_number":435},
  {"content":"\r\n\r\n\r\n9058 من ذا الّذى يرجو فضلك إذا قطعت ذوى رحمك .\r\nكيست آنكه اميد داشته باشد احسان ترا هرگاه ببرى تو از صاحبان خويشى خود ، اين استفهام انكاريست وغرض اينست كه : هيچ كس چنين كسى نيست زيرا كه احسان بخويشان ضرورترست از ديگران پس كسى كه قطع كند از خويشان پس ديگر كه اميد احسان أو خواهد داشت ؟ !\r\n\r\n9059 من ذا الّذى يثق بك إذا غدرت بذوي رحمك .\r\nكيست آنكه اعتماد كند بتو هرگاه بيوفائى كنى تو بصاحبان خويشى خود ؟ ! اين نيز استفهام انكاريست بر قياس فقرهء سابق ، ومراد اينست كه : هيچ كس نيست كه اعتماد كند بر تو ودر بعضي نسخه‌ها « عهدك » بجاى « رحمك » است وبنا بر اين ترجمه اينست كه : كيست آنكه اعتماد كند بر تو هرگاه بيوفائى كنى تو با صاحبان عهد وپيمان خود ، ومراد اينست كه : هرگاه تو با جمعى كه عهد وپيمانى كرده باشى با ايشان بيوفائى كنى ديگر هيچ كس اعتماد نكند بر تو در هيچ باب .\r\n\r\n9060 من استشعر الشّغف بالدّنيا ملأت ضميره أشجانا لها رقص على سويداء قلبه ، همّ يشغله وغمّ يحزنه حتّى يؤخذ بكظمه فيلقى بالفضاء منقطعا أبهراه هيّنا على اللَّه فناءه ، بعيدا على الاخوان لقاؤه « 1 » .\r\nهر كه شعار خود كند شغف بدنيا را پراكند دنيا خاطر أو را اندوههائى كه بوده باشد مر آنها را رقصى بر سويداى دل أو ، اندوهى كه مشغول سازد أو را ، وغمى كه اندوهگين سازد أو را ، تا اين كه فرا گرفته شود با خشم أو ، پس افراخته شود\r\n\r\n\r\n","description":"","footnote":"\r\n( 1 ) اين كلمه در هر دو نسخهء چاپى ( چاپ صيدا ، ص 219 وچاپ هند ص 338 ) :\r\n« بقاؤه » نقل شده است پس ترجمه بجاى « ملاقاة وديدار » : « باقيماندن در صفحهء روزگار » خواهد بود .\r\n","page_name":" 434 ","page_number":436},
  {"content":"\r\n\r\nدر فضا بريده شده ابهران أو ، خوار بر خدا فناى أو دور بر برادران لقاى أو ، « شعار » بكسر شين چنانكه مكرّر مذكور شد جامهء را گويند كه ملاصق بدن وموى آن باشد و « چيزى را شعار خود كردن » كناية است از لازم داشتن آن وجدا نشدن از آن مانند آن جامه ، و « شعف » بعين بىنقطه دوستى است كه دل را بسوزاند وبغين با نقطه دوستى است كه در غلاف دل داخل شود وحاصل هر دو دوستى زيادست و « سويداى دل » أصل دانهء آنست ومراد اينست كه آن اندوهها بر أصل دانهء دل أو در رقص وبازى وحركت واضطراب باشند و « اندوهى كه مشغول سازد ( تا آخر ) » تفصيل آن اندوههاست واين كه پارهء از آنها اندوهيست كه أو را مشغول سازد بخود ونگذارد كه مشغول كارى شود كه بكار أو آيد وپاره غميست كه اندوهناك دارد أو را تا وقت مرگ كه فرا گرفته شود أو با غيظ وخشمى كه داشته باشد بسبب حاصل نشدن خواهشها وآرزوهاى أو ومعلوم شدن بر أو اين كه همه را بايد گذاشت وخاسر وزيانكار رفت ، و « انداخته مىشود در فضا » يعنى فضا وساحتى كه انداخته شود در آن در وقت نزع وجان كندن ، و « أبهران » دور كند در دل كه بيرون مىآيند از آن ومتشعّب مىشود از آنها ساير شرايين ، وهرگاه بريده شود آنها مىميرد صاحب آن ، و « خوار بر خدا فناى أو » يعنى بميراند أو را مردن خوارى ، و « دور بر برادران لقاى أو » يعنى ديگر ملاقاة أو نكنند وملاقاة أو بقيامت افتد ، يا اين كه بعد از آن نيز ملاقاة أو نكنند باعتبار اين كه أو را بجهنّم برند وايشان را ببهشت بنا بر اين كه مراد « برادران مؤمن صالح » باشد .\r\n\r\n","description":"","footnote":"","page_name":" 435 ","page_number":437},
  {"content":"\r\n\r\n\r\n9061 من مات على فراشه وهو على معرفة حقّ ربّه ورسوله وحقّ أهل بيته مات شهيدا ووقع أجره على اللَّه سبحانه واستوجب ثواب ما نوى من صالح عمله وقامت نيّته مقام اصلاته سيفه « 1 » فانّ لكلّ شيء أجلا لا يعدوه .\r\nهر كه بميرد بر رختخواب خود وحال آنكه باشد بر شناخت حقّ پروردگار خود ورسول أو وحقّ أهل بيت رسول أو ، بميرد شهيد وبوده باشد اجر أو بر خداى سبحانه ، وسزاوار باشد ثواب آنچه را قصد كرده از عمل صالح خود وقايم باشد قصد أو مقام كشيدن شمشير خود از غلاف پس بدرستى كه از براي هر چيز وقتيست كه تجاوز نكند از آن ، يعنى هر مؤمني كه حقّ پروردگار خود ورسول أو وحقّ أهل بيت رسول أو را شناسد هرگاه بر رختخواب خود بميرد أو بمنزلهء اينست كه شهيد شده باشد در راه خدا ومزد أو بر خدا لازم است وسزاوار گردد ثواب هر چه را قصد كرده كه بكند از عمل صالح هرگاه عمر يابد ، واز اين جمله اينست كه مستحقّ ثواب شهيدان گردد ، زيرا كه چنين مؤمني قصد أو اينست كه هرگاه زمان حضور يكى از أهل بيت صلوات اللّه وسلامه عليهم را در مىيافت كه بجهاد مىرفتند در ركاب آن حضرت مىبود تا شهيد مىگرديد « 2 » چنانكه قصد ونيّت بلكه منتهى آرزوى شيعيان زمان غيبت حضرت صاحب الزّمان صلوات اللّه وسلامه عليه آنست كه چون زمان ظهور آن حضرت را دريابند در ركاب آن حضرت باشند تا شهيد گردند پس همان قصد ونيت هر يك جانشين اينست كه أو شمشير خود را از غلاف كشيده باشد ودر ركاب آن حضرت جنگ كند پس ثواب آن كار را خواهد داشت ، و « بدرستى كه از براي هر چيز ( تا آخر ) » ممكن است كه غرض از آن دفع توهّم اين باشد كه هرگاه كسى قصد ونيّت أو اين باشد پس چرا حقّ تعالى أو را بقصد\r\n\r\n\r\n","description":"","footnote":"\r\n( 1 ) كذا بخطّه ( ره ) صريحا ليكن در هر دو نسخهء چاپى ( چاپ هند ، ص 338 ، س 10 ، وچاپ صيدا ص 219 ، س 17 ) : « اصلاته بسيفه » ( بباء حرف جرّ ) ، در أقرب الموارد گفته : « أصلت السيف جرّده من غمده فهو مصلت » .\r\n( 2 ) نظير اين مضمون « ليتنا كنّا معكم فنفوز فوزا عظيما » در زيارات ناظر باين مطلب است .\r\n","page_name":" 436 ","page_number":438},
  {"content":"\r\n\r\nونيّت خود كه محض خيرست نرساند پس دفع آن فرموده‌اند باين كه هر چيز را از راه حكمت ومصلحت در علم حقّ تعالى وقتي باشد كه تجاوز از آن نكند پس مرگ هر كسى نيز وقتي دارد كه از آن تجاوز نكند پس تأخير آن تا رسيدن أو بقصد خود ميسّر نيست نهايت باعتبار آن قصد ونيت ثواب آنچه قصد كرده باو تفضّل خواهد شد ، وممكن است كه غرض اميدوار كردن جمعى باشد كه در زمان غيبت معصوم باشند واميد اين معنى نداشته باشند تا اين كه قصد ونيّت آن كنند پس اميدوار فرموده باشند ايشان را باين كه از براي ظهور حضرت قائم صلوات اللّه وسلامه عليه نيز وقتي باشد كه از آن تجاوز ننمايد پس نوميد نبايد بود وقصد ونيّت شهادت در ركاب أو را بايد داشت تا اين كه اگر آن ميسّر نشود بثواب آن برسند واللّه تعالى يعلم .\r\n\r\n9062 من ربّاه الهوان أبطرته الكرامة .\r\nهر كه تربيت كرده باشد أو را خوارى سركش نمايد أو را گرامى بودن ، مراد اينست كه كسى كه پست مرتبه باشد وبخوارى عادت كرده باشد اگر بدولت ومرتبهء بلندى برسد تحمّل آن نتواند كرد وطغيان وسركشى كند پس سلاطين بايد كه ملاحظهء اين معنى بكنند وتا كسى بلند مرتبه وعزيز نباشد مناصب جليله باو ندهند .\r\n\r\n9063 من لم تصلحه الكرامة أصلحته الإهانة .\r\nهر كه اصلاح نكند أو را گرامى بودن اصلاح كند أو را خوارگردانيدن ، يعنى هر كه در عزّت ودولت اصلاح حال أو نشود وسركشى وبد سلوكى كند نكبت وخوارى اصلاح حال أو كند پس جزاى أو ذليل وخوار گردانيدن اوست ، يا اين كه كسى كه درشتى كند وباعزاز واكرام وهموارى اصلاح حال أو نشود وترك آن نكند بايد كه در برابر درشتى كرد با أو وخوار گردانيد أو را تا اصلاح أو بشود وترك كند آن را .\r\n\r\n","description":"","footnote":"","page_name":" 437 ","page_number":439},
  {"content":"\r\n\r\n\r\n9064 من سعى في طلب السّراب طال تعبه وكثر عطشه .\r\nهر كه سعى كند در طلب سراب دراز كشد تعب أو وبسيار شود تشنگى أو ، غرض تشبيه دنياست بسراب واين كه سعى در طلب آن حكم سعى در طلب سراب دارد .\r\n\r\n9065 من أمّل الرّىّ من السّراب خاب أمله ومات بعطشه .\r\nهر كه اميد داشته باشد سيرابى را از سراب ، محروم گردد اميد أو وبميرد بتشنگى خود ، غرض از اين نيز تشبيه دنياست بسراب واين كه حكم آن دارد .\r\n\r\n9066 من أنعم على الكفور طال غيظه .\r\nهر كه انعام كند بر كفران كننده دراز كشد خشم أو ، غرض منع از انعام بر كسيست كه كفران نعمت كند واين كه آن باعث خشم درازى مىشود .\r\n\r\n9067 من اغتاظ على من لا يقدر عليه مات بغيظه .\r\nهر كه خشمناك گردد بر كسى كه قادر نباشد بر أو بميرد بخشم خود ، غرض اينست كه خشمناك شدن بر كسى كه قدرتى بر تلافى از أو نباشد ثمرهء ندارد بغير اين كه آدمي هميشه خشمناك باشد تا با خشم خود بميرد پس بايد بر ايذاى أو صبر وتحمّل كرد .\r\n\r\n9068 من لم يصن وجهه عن مسألتك فأكرم وجهك عن ردّه .\r\nهر كه نگاه ندارد آبروى خود را از سؤال از تو پس گرامى دار تو روى خود را از برگردانيدن أو ، غرض اشاره بخفّت وذلّت سؤال است ، وهمچنين ردّ سائل واين كه هرگاه كسى آبروى خود را نگاه ندارد وبذلّت سؤال از تو راضى شود تو خود آبروى خود را نگاهدار وعطايش كن وردّش مكن .\r\n\r\n9069 من عرف شرف معناه صانه عن دناءة شهوته وزور مناه .\r\nهر كه بشناسد شرف مقصد خود را نگاهدارد آن أو را از پستى خواهش خود ودروغ آرزوهاى خود ، غرض اينست كه مقصد آدمي وآنچه از براي آن\r\n\r\n","description":"","footnote":"","page_name":" 438 ","page_number":440},
  {"content":"\r\n\r\nآفريده شده رسيدن بمراتب بلند اخرويست وهر كه شرف وبلندى مرتبهء آن مقصد را داند وشناسد نگاهدارد آن أو را از آنچه مانع از آن شود از خواهشهاى پست دنيوي واميدهاى دنيوي كه أكثر آنها دروغ باشند وبعمل نيابند .\r\n\r\n9070 من جعل اللَّه سبحانه موئل رجائه « 1 » كفاه أمر دينه ودنياه .\r\nهر كه بگرداند خداى سبحانه را محلّ بازگشت اميد خود ، كارگزارى كند خدا أو را كار دين أو را ودنياي أو را .\r\n\r\n9071 من عاقب بالذّنب فلا فضل له .\r\nهر كه عقوبت كند بگناه پس نيست افزونى مرتبهء از براي أو ، غرض ترغيب در عفو وگذشتن از گناهيست كه كسى نسبت بشخصى كرده باشد واين كه هرگاه نگذرد أو وعقوبت كند پس فضل وافزونى مرتبهء نباشد أو را .\r\n\r\n9072 من ماري السّفيه فلا عقل له .\r\nهر كه جدال كند با سفيه پس نيست عقلي از براي أو ، « سفيه » بمعنى نادانست يا كسى كه سبك باشد بردبارى أو يا بىبردبارى باشد .\r\n\r\n9073 من صدّق اللَّه سبحانه نجا .\r\nهر كه تصديق كند خداى سبحانه را رستگارى يابد ، مراد تصديق همهء فرموده‌هاى حقّ تعالى است باعتقاد به آنها وعمل به آنها .\r\n\r\n9074 من أشفق على دينه سلم من الرّدى .\r\nهر كه بترسد بر دين خود سالم ماند از هلاكت ، زيرا كه كسى كه بترسد\r\n\r\n\r\n","description":"","footnote":"\r\n( 1 ) شارح ( ره ) اين كلمه را « رجاه » بألف مقصوره ضبط كرده وگويا نظر شريفش برعايت مشاكله وازدواج با « دنياه » بوده است واگر نه در هر دو نسخهء چاپى مطابق متن چاپ شده است ( رجوع شود بصفحهء 219 ، چاپ صيدا س 22 ، وبصفحهء 338 چاپ هند ، سطر 14 .\r\n","page_name":" 439 ","page_number":441},
  {"content":"\r\n\r\nبر دين خود كارى نكند كه ضرر بآن داشته باشد پس سالم ماند از هلاكت اخروى كه هلاكت همانست .\r\n\r\n9075 من زهد في الدّنيا قرّت عينه بجنّة المأوى .\r\nهر كه بىرغبت باشد در دنيا سرد گردد چشم أو بجنّة المأوى ، مكرّر مذكور شد كه « سردى چشم » كناية از شاد گشتن است باعتبار اين كه در شادى أشك سرد مىآيد از آن ، و « جنّة المأوى » نام بهشت است يا بهشت خاصّى .\r\n\r\n9076 من كان فيه ثلاث سلمت له الدّنيا والآخرة ، يأمر بالمعروف ويأتمر به ، وينهى عن المنكر وينتهى عنه ، ويحافظ على حدود اللَّه جلّ وعلا .\r\nهر كه بوده باشد در أو سه چيز سالم ماند براي أو دنيا وآخرت ، امر كند بمعروف وامر پذير شود خود بآن ، ونهى كند از منكر وباز ايستد خود از آن ، ومحافظت كند بر حدّهاى خداى - كه بزرگ وبلند مرتبه است - قبل از اين مذكور شد كه مراد به « معروف » هر واجبي است كه فعل آن سبب ثواب باشد وترك آن باعث عقاب ، يا هر چه فعل آن سبب ثواب باشد وترك آن باعث عقاب نباشد كه شامل مستحبّات نيز باشد ، ومراد به « منكر » هر حراميست كه ترك آن باعث ثواب شود وفعل آن سبب عقاب ، يا هر چه ترك آن باعث ثواب شود هر چند فعل آن سبب عقاب نشود كه شامل مكروهات نيز باشد ، وبنا بر اوّل امر به آنها وهمچنين امر پذير بودن به آنها يعنى بجا آوردن خود آنها را ، ونهى از آنها وباز ايستادن خود از آنها بعنوان وجوبست ، وبنا بر دويم در واجبها وحرامها بعنوان وجوبست ، ودر مستحبّات ومكروهات بعنوان استحباب ، ودر واجبها وحرامها امر ونهى وبجا آوردن خود در همهء آنها بايد ، ودر مستحبّات ترغيب در مطلق آنها ورغبت خود در آن بايد ، واگر نه مستحبّات زيادة از آنست كه كسى همهء آنها را بجا تواند\r\n\r\n","description":"","footnote":"","page_name":" 440 ","page_number":442},
  {"content":"\r\n\r\nآورد ، ودر مكروهات نيز ترغيب ورغبت در ترك مطلق آنها بايد وهمچنين ترك أكثر آنها را ، وامّا ترك همهء آنها پس اگر چه مقدور مىنمايد امّا از براي غير نفوس قدسيّه خالى از اشكالى نيست ، ومراد به « حدّهاى خدا » يا حدوديست كه از براي بعضي محرّمات قرار داده مثل زنا وشراب وأمثال آنها ، ومراد به « محافظت بر آنها » أقامت آنهاست بر كسى كه مستحقّ آنها شود ، وبا مراد هر حدّ واندازه است كه از براي هر عبادت وهر چيز قرار داده ، ومراد به « محافظت آنها » رعايت آنهاست وتجاوز نكردن از آنها نه بتفريط ونه بافراط ، واوّل ظاهرترست ، وبنا بر آن مخصوص خواهد بود بكسى كه أقامت حدود تواند كرد كه آن امام باشد يا نايب خاصّ أو ويا نايب عامّ كه مجتهد باشد بنا بر مشهور هرگاه متمكّن باشد از آن .\r\n\r\n9077 من سمحت « 1 » نفسه بالعطاء استعبد أبناء الدّنيا .\r\nهر كه جود كند نفس أو بعطا بنده گرداند أبناى دنيا را ، چنانكه مشهورست كه : مردمان بندگان احسانند .\r\n\r\n9078 من لم تنفعك حياته فعدّه في الموتى .\r\nهر كه نفع نرساند بتو زندگى أو پس بشمار أو را در مردگان ، يعنى دوستى ومصاحبت با أو مكن وأو را مرده انكار كن ، وپوشيده نيست كه اين در غير مؤمني است كه دوستى ومصاحبت با أو در راه خدا باشد زيرا كه أجر وثوابي كه بر دوستى ومصاحبت با أو مترتّب مىشود كافيست در نفع أو هر چند نفع ديگر از أو باو نرسد .\r\n\r\n9079 من لم يحتمل زلل الصّديق مات وحيدا .\r\nهر كه بر ندارد وتحمّل نكند لغزشهاى دوست را بميرد تنها ، غرض ترغيب\r\n\r\n\r\n","description":"","footnote":"\r\n( 1 ) در أقرب الموارد گفته : « سمح بكذا ( كمنع ) سماحا جاد ، وله بالشئ سماحة أعطاه إياه ، والعود لان » .\r\n","page_name":" 441 ","page_number":443},
  {"content":"\r\n\r\nدر تحمّل لغزشهاى دوستان وخطاهاى ايشانست ودر گذشتن از آنها ، واين كه اگر كسى چنين نكند دوستان رم كنند از أو ، ودوستى از براي أو نماند ، وتنها ماند وتنها بميرد ، وذكر خصوص آن باعتبار اينست كه حضور دوستان در آن وقت از براي تجهيز ودعا وترحّم ضرورترست از ساير أوقات .\r\n\r\n9080 من لم يتّق وجوه الرّجال لم يتّق اللَّه سبحانه .\r\nهر كه نپرهيزد از رويهاى مردان نپرهيزد از خداى سبحانه يعنى چنين كسى بىشرمى خواهد بود كه از خداى سبحانه نيز شرم نكند\r\nچنانكه فرموده :\r\n\r\n9081 من لم يستحى من النّاس لم يستحى من اللَّه سبحانه .\r\nهر كه شرم نكند از مردم شرم نكند از خداى سبحانه .\r\n\r\n9082 من جمع له مع الحرص على الدّنيا البخل بها فقد استمسك بعمودى الّلؤم .\r\nهر كه جمع كرده شده باشد از براي أو با حرص در دنيا بخيلى بآن پس بتحقيق كه چنگ در زده بدو ستون دنائت وپستى مرتبه .\r\n\r\n9083 من اعتمد على الدّنيا فهو الشّقىّ المحروم .\r\nهر كه اعتماد كند بر دنيا پس اوست بدبخت محروم .\r\n\r\n9084 من لم يحسن ظنّه استوحش من كلّ أحد .\r\nهر كه نيكو نگرداند گمان خود را وحشت كند از هر كس ، مراد ترغيب در نيكو كردن گمانست بمردم واگر نه بايد كه از همه كس وحشت كرد ، ومكرّر در اين باب تفصيلي مذكور شد .\r\n\r\n9085 من طلب صديق صدق وفيّا طلب ما لا يوجد .\r\n\r\n","description":"","footnote":"","page_name":" 442 ","page_number":444},
  {"content":"\r\n\r\nهر كه طلب كند دوست راست وفا كنندهء طلب‌كنندهء چيزى را كه يافت نشود ، مراد مبالغه است در كم يافت شدن چنين دوستى .\r\n\r\n9086 من دنت همّته فلا تصحبه .\r\nهر كه پست باشد عزم أو پس مصاحبت مكن با أو ، زيرا كه خوى مصاحب در مصاحب اثر ميكند .\r\n\r\n9087 من هانت عليه نفسه فلا ترج خيره .\r\nهر كه خوار باشد بر أو نفس أو پس اميد مدار خير أو را ، مراد به « خوار بودن نفس أو بر أو » اينست كه واگذارد آنرا واهتمامى بأحوال آن وكامل گردانيدن آن نداشته باشد ، و « اميد مدار خير أو را » يعنى خيريّت أحوال أو را ، يا اين كه از أو خيرى بتو برسد زيرا كسى كه بفكر خير خود نباشد چه خيرى بديگرى رساند .\r\n\r\n9088 من بخل بماله على نفسه جاد به على بعل عرسه .\r\nهر كه بخيلى كند بمال خود بر نفس خود جود كند بآن بر شوهر زن خود ، يعنى بسيار مىشود كه مىميرد وشوهر زن أو آنرا تصرّف ميكند پس گويا جود كرده بآن بر أو .\r\n\r\n9089 من لم يتعاهد علمه في الخلأ فضحه في الملأ .\r\nهر كه باز نرسد بحال علم خود در خلوت وتازه نكند عهد خود را بآن رسوا سازد أو را در جماعت ، مراد ترغيب در باز رسيدن بعلوم خودست در خلوت تا اين كه اگر خطائى در آنها باشد اصلاح كند ومتذكّر آنها باشد ، واگر نه گاه هست كه در جماعت آن را كه خطا باشد اظهار كند ورسوا گردد ، يا اين كه متذكّر نباشد وغلط گويد ورسوا گردد .\r\n\r\n9090 من لم يزهد في الدّنيا لم يكن له نصيب في جنّة المأوى .\r\n\r\n","description":"","footnote":"","page_name":" 443 ","page_number":445},
  {"content":"\r\n\r\nهر كه بىرغبت نباشد در دنيا نبوده باشد أو را نصيبي در جنّة المأوى ، مراد به « بىرغبت نبودن » حرص زيادست ، يا اين كه مراد به « جنّة المأوى » بهشت خاصّى است كه مخصوص باشد بآنان كه أصلا رغبتي در دنيا نداشته باشند .\r\n\r\n9091 من خدم الدّنيا استخدمته ، ومن خدم اللَّه سبحانه خدمته .\r\nهر كه خدمت كند دنيا را خدمت فرمايد دنيا أو را ، وهر كه خدمت كند خدا را خدمت كند دنيا أو را .\r\n\r\n9092 من كثرت طاعته كثرت كرامته « 1 » .\r\nهر كه بسيار باشد طاعت أو بسيار باشد كرامت أو يعنى عزّت وگرامى بودن أو .\r\n\r\n9093 من كثرت معصيته وجبت اهانته .\r\nهر كه بسيار باشد معصيت أو واجب باشد خوار گردانيدن أو ، يعنى ثابت ولازم باشد ونمىشود كه خوار نشود يا اين كه شرعا واجب باشد .\r\n\r\n9094 من حسنت نيّته كثرت مثوبته ، وطابت عيشته ووجبت مودّته .\r\nهر كه نيكو باشد قصد ونيّت أو بسيار باشد ثواب أو وخوش باشد زندگانى أو وواجب باشد دوستى أو ، يعنى ثابت ولازم باشد ونمىشود كه مردم أو را دوست ندارند ، يا شرعا واجب باشد دوستى أو بر ايشان .\r\n\r\n9095 من ركب العجل ركبته الملامة .\r\nهر كه سوار شود بر شتاب در كارها سوار شود أو را سرزنش وملامت .\r\n\r\n\r\n","description":"","footnote":"\r\n( 1 ) سعدى در اين باب نيكو سروده است :\r\n « شرف مرد بجودست وكرامت بسجود * هر كه اين هر دو ندارد عدمش به ز وجود » \r\n","page_name":" 444 ","page_number":446},
  {"content":"\r\n\r\n\r\n9096 من أطاع التّوانى أحاطت به النّدامة .\r\nهر كه فرمانبردارى كند كاهلي را فرو گيرد أو را پشيمانى وندامت .\r\n\r\n9097 من اتّقى اللَّه وقاه .\r\nهر كه بترسد از خدا نگاهدارد خدا أو را .\r\n\r\n9098 من حمد اللَّه أغناه .\r\nهر كه حمد وسپاس كند خدا را توانگر گرداند خدا أو را .\r\n\r\n9099 من أطاع اللَّه اجتباه .\r\nهر كه فرمانبردارى كند خدا را برگزيند خدا أو را .\r\n\r\n9100 من دعا اللَّه أجابه .\r\nهر كه بخواند خدا را جواب گويد خدا أو را .\r\n\r\n9101 من شكر اللَّه زاده .\r\nهر كه شكر كند خدا را زياد كند أو را يعنى نعمت أو را .\r\n\r\n9102 من شكر النّعم بجنانه استحقّ المزيد قبل أن يظهر على لسانه .\r\nهر كه شكر كند نعمتها را بدل خود مستحقّ مىشود زيادتى را پيش از اين كه ظاهر شود آن شكر بر زبان أو ، مراد به « شكر بدل » اينست كه بخاطر گذراند كه اين نعمت را أو داده وبسبب آن متذكّر اعتقاد عظمت وبزرگوارى أو گردد وأو را مستحقّ تعظيم وتكريم داند .\r\n\r\n9103 من ذمّ نفسه أصلحها .\r\nهر كه نكوهش كند نفس خود را بصلاح آورد آن را .\r\n\r\n","description":"","footnote":"","page_name":" 445 ","page_number":447},
  {"content":"\r\n\r\n\r\n9104 من مدح نفسه ذبحها .\r\nهر كه ستايش كند نفس خود را بكشد آن را ، زيرا كه اين عجب وخودبينى است كه سبب هلاكت معنوي مىشود .\r\n\r\n9105 من كثر شكره كثر خيره .\r\nهر كه بسيار شود شكر أو بسيار شود خير أو ، يعنى مال أو .\r\n\r\n9106 من قلّ شكره زال خيره .\r\nهر كه كم باشد شكر أو زايل شود خير أو ، يعنى مال أو .\r\n\r\n9107 من لم يحسن في دولته خذل في نكبته .\r\nهر كه احسان نكند در دولت خود ترك يارى كرده شود در نكبت خود ، يعنى چون بنكبت افتد كسى أعانت ويارى أو نكند .\r\n\r\n9108 من شمت بزلّة غيره شمت غيره بزلّته .\r\nهر كه شماتت كند بلغزش غير خود شماتت كند غير أو بلغزش أو ، يعنى بجزاى آن شماتت أو لغزشى از أو نيز صادر شود كه ديگران شماتت كنند بآن .\r\n\r\n9109 من بخل على المحتاج بما لديه كثر سخط اللَّه عليه .\r\nهر كه بخيلى كند بر محتاج به آن چه نزد أو باشد بسيار شود خشم خدا بر أو .\r\n\r\n9110 من كانت الدّنيا همّه طال يوم القيامة شقاؤه وغمّه .\r\nهر كه بوده باشد دنيا عزم أو دراز كشد روز قيامت بدبختى أو وغم أو .\r\n\r\n9111 من أوسع اللَّه عليه نعمة وجب عليه أن يوسع النّاس انعاما .\r\n\r\n","description":"","footnote":"","page_name":" 446 ","page_number":448},
  {"content":"\r\n\r\nهر كه وسعت دهد خدا بر أو نعمتي را « 1 » لازمست بر أو كه وسعت دهد مردم را انعامى .\r\n\r\n9112 من زاده اللَّه كرامة فحقيق به أن يزيد النّاس اكراما .\r\nهر كه زياد كند خدا أو را كرامتي پس سزاوارست باو اين كه زياد كند مردم را اكرامى ، مراد به « كرامت » نعمتيست كه بآن گرامى وبلند مرتبه گرداند أو را .\r\n\r\n9113 من اهتمّ برزق غد لم يفلح أبدا .\r\nهر كه اهتمام داشته باشد بروزى فردا واندوهگين باشد از براي آن فيروزى نيابد هرگز ، مؤمن بايد كه توكّل أو بر خدا باشد ودر غم روزى فردا نباشد ، حقّ تعالى مىرساند .\r\n\r\n9114 من أوتى نعمة فقد استعبد بها حتّى يعتقه القيام بشكرها .\r\nهر كه داده شود نعمتي پس بتحقيق كه بنده گردانيده شود بسبب آن تا اين كه آزاد كند أو را ايستادگى بشكر آن .\r\n\r\n9115 من لم يربّ معروفه فقد ضيّعه .\r\nهر كه تربيت نكند احسان خود را پس بتحقيق كه ضايع كرده آن را ، مراد به « تربيت احسان » اينست كه آنرا بكمال رساند وناقص نگذارد ، يا اين كه پى در پى كند وقطع نكند ، يا اين كه در مصرف آن صرف كند وبغير أهل آن ندهد .\r\n\r\n9116 من منّ بمعروفه فقد كدّر ما صنعه .\r\n\r\n\r\n","description":"","footnote":"\r\n( 1 ) اين ترجمه مبنى بر آنست كه « نعمة » بصيغهء مفرد ونكره بوده باشد چنانكه شارح ( ره ) بخطّ خود چنين ضبط كرده وطبق آن شرح فرموده ليكن در بعضي نسخ ديگر « نعمه » بصيغهء جمع واضافه بضمير غائبى كه بلفظ « اللّه » بر مىگردد ضبط شده است پس معنى اين خواهد بود كه : هر كه وسعت دهد خدا بر أو نعمتهاى خود را » .\r\n","page_name":" 447 ","page_number":449},
  {"content":"\r\n\r\nهر كه منّت بگذارد باحسان خود پس بتحقيق كه تيره وناصاف كرده آنچه را كرده آن را ، يعنى آن احسان را .\r\n\r\n9117 من عمل بالأمانة فقد أكمل الدّيانة .\r\nهر كه عمل كند بأمانت پس بتحقيق كه كامل گردانيده ديندارى را ، مراد به « عمل كردن بامانت » اينست كه در كار خود امين باشد وخيانتى نكند .\r\n\r\n9118 من عمل بالخيانة فقد ظلم الأمانة .\r\nهر كه عمل كند بخيانت يعنى در كار خود خيانت كند پس بتحقيق كه ستم كرده امانت را يعنى دين خود را ، كه أمانتي است از خدا نزد أو وبايد كه نگهدارى آن كند .\r\n\r\n9119 من شكر اللَّه سبحانه وجب عليه شكر ثان إذ وفّقه لشكره وهو شكر الشّكر .\r\nهر كه شكر كند خداى سبحانه را واجب مىشود بر أو شكر دويمى چون توفيق داده أو را از براي شكر خود واين شكر شكرست ، مراد اينست كه بازاى هر نعمتي شكري بايد پس كسى كه شكر نعمتي از نعمتهاى خدا بكند آن شكر أو نيز نعمتي است از جانب حقّ تعالى كه أدوات وآلات وتوفيق آن را باو داده پس بازاى آن نيز شكري ديگر بايد ، واز اين معلوم مىشود كه از عهدهء شكر حقّ تعالى بر نمىتوان آمد زيرا كه آن شكر دويم نيز نعمتي است ديگر وبازاى آن نيز شكري بايد ، وهمچنين ، ودر بعضي أحاديث وارد شده كه : اين معنى بخاطر حضرت داود عليه السلام رسيد ، وهمچنين حضرت موسى عليه السلام پس فرمود كه : اى پروردگار من چگونه شكر كنم ترا ومن قادر نيستم كه شكر كنم ترا مگر بنعمت دويمى از نعمتهاى تو ، ودر روايت ديگر : وشكر من از براي تو نعمتيست ديگر كه واجب مىسازد بر من شكر ديگر\r\n\r\n","description":"","footnote":"","page_name":" 448 ","page_number":450},
  {"content":"\r\n\r\nاز براي تو ، پس وحى فرستاد حقّ تعالى بسوى أو كه : هرگاه دانستى اين را پس بتحقيق كه شكر كردهء تو مرا ، ودر روايت ديگر : هرگاه دانستى كه همهء نعمتها از منست راضى شدم من از تو بآن در باب شكر ، يا بحسب شكر واز راه آن .\r\n\r\n9120 من أتبع الاحسان بالاحسان ، واحتمل جنايات الاخوان والجيران فقد أكمل البرّ .\r\nهر كه در پى كند احسان را باحسان ، وتحمّل كند گناهان برادران وهمسايگان را ، پس بتحقيق كه كامل كرده نيكوئى را ، مراد به « در پى كردن احسان را باحسان » اينست كه بعوض احسانى كه كسى باو كند أو نيز احسان كند باو ، يا اين كه احسانى كه بكسى بكند ترك نكند آن را ومكرّر كند آن را .\r\n\r\n9121 من دفع الشّرّ بالخير غلب .\r\nهر كه دفع كند شرّ را بخير غالب گردد يعنى بعوض بديى كه كسى باو كند نيكوئى كند باو .\r\n\r\n9122 من غضّ طرفه أراح قلبه .\r\nهر كه پائين اندازد چشم خود را آسايش دهد دل خود را ، مراد به « پائين - انداختن چشم خود » اينست كه نگاه بجمعى كه در دنيا بالاتر از اويند وبزينتهاى ايشان نكند ، وممكن است كه معنى « غضّ طرفه » اين باشد كه : باز دارد چشم خود را ، ومراد همان باشد كه نگاه نكند بزينتهاى دنيا كه أهل آن دارند .\r\n\r\n9123 من كثر ذكره استنار لبّه .\r\nهر كه بسيار باشد ذكر أو نوراني گردد عقل أو ، مراد به « ذكر » ياد خداست خواه بدل باشد يا بزبان نيز .\r\n\r\n","description":"","footnote":"","page_name":" 449 ","page_number":451},
  {"content":"\r\n\r\n\r\n9124 من أطلق طرفه جلب حتفه .\r\nهر كه رها كند چشم خود را بكشد موت خود را ، مراد به « رها كردن چشم خود » نگاه كردن بزينتهاى دنياست يا نگاههاى حرام است مثل نگاه بزن نامحرم يا پسران صاحب حسن از روى شهوت ، ومراد به « كشيدن موت » كشيدن هلاكت معنويست .\r\n\r\n9125 من غضّ طرفه قلّ أسفه وأمن تلفه .\r\nهر كه پائين اندازد چشم خود را يا باز دارد چشم خود را كم باشد تأسّف أو وأيمن باشد از تلف خود ، زيرا كه أكثر تأسّفها وهمچنين خوف هلاكت از نگاه كردن بزينتهاى دنيا وخواهش آنها حاصل مىشود يا نگاههاى حرام .\r\n\r\n9126 من كثر قنوعه قلّ خضوعه .\r\nهر كه بسيار باشد قنوع أو كم باشد خضوع أو ، « قنوع » بضمّ قاف بمعنى راضى بودن ببهره ونصيب خود آمده وبمعنى سؤال از مردم وتذلّل از براي آن نيز آمده ، و « خضوع » بمعنى فروتنى كردنست وبنا بر اوّل معنى اينست كه : هر كه رضا وخشنودى أو بنصيب وبهرهء خود بسيار باشد فروتنى أو از براي مردم كم باشد وبنا بر دويم اين كه هر كه سؤال أو از مردم بسيار باشد خضوع وفروتنى أو در درگاه حقّ تعالى كم باشد .\r\n\r\n9127 من رغب فيما عند اللَّه كثر سجوده وركوعه .\r\nهر كه رغبت كند در آنچه نزد خداست بسيار باشد سجود أو وركوع أو ، مراد اينست كه : هر كه رغبت كند در أجر وثواب وألطاف حقّ تعالى بايد كه نماز بسيار كند كه آن از عمدهء أسباب حصول آنهاست .\r\n\r\n","description":"","footnote":"","page_name":" 450 ","page_number":452},
  {"content":"\r\n\r\n\r\n9128 من قنع « 1 » عزّ واستغنى .\r\nهر كه قناعت كند عزيز گردد وبىنياز شود از مردم .\r\n\r\n9129 من طمع ذلّ وتعنّى .\r\nهر كه طمع كند از مردم خوار گردد وتعب كشد .\r\n\r\n9130 من كرمت نفسه صغرت الدّنيا في عينه .\r\nهر كه گرامى باشد نفس أو كوچك باشد دنيا در چشم أو .\r\n\r\n9131 من حسن خلقه كثر محبّوه وأنست النّفوس به .\r\nهر كه نيكو باشد خوى أو بسيار شوند دوستان أو وأنس گيرد نفسهاى مردم باو .\r\n\r\n9132 من استعان بالحلم عليك غلبك وتفضّل عليك .\r\nهر كه يارى جويد ببردبارى بر تو غلبه كند ترا وتفضّل كند بر تو ، يعنى هر كه يارى جويد بر تو واز براي دفع تو هرگاه بدى كنى باو بحلم وبردبارى غلبه كند بر تو وتفضّلى نيز باشد أو را بر تو كه بصدد انتقام وتلافى نيامده .\r\n\r\n9133 من نقل إليك نقل عنك .\r\nهر كه نقل كند بسوى تو نقل كند از تو ، غرض اينست كه : سخن‌چين را راه بخود نبايد داد ، چنانكه نقل كند از ديگران بسوى تو نقل كند از تو نيز بسوى ديگران .\r\n\r\n9134 من بلّغك شتمك فقد شتمك « 2 » .\r\nهر كه برساند بتو دشنام ترا پس بتحقيق كه دشنام داده ترا ، غرض مذمّت كسيست كه برساند دشنام كسى را كه غايبانه بكسى داده باشد باو ، واين كه\r\n\r\n\r\n","description":"","footnote":"\r\n( 1 ) در أقرب الموارد گفته : « قنع ( كعلم ) قناعة وقنعا وقنعانا رضى بالقسم وفيه لغة أخرى وهي قنع ( كمنع ) قنوعا ، وهي نادرة فهو قنع » .\r\n( 2 ) نظير « سبّك من بلّغك » است كه مثل معروف است .\r\n","page_name":" 451 ","page_number":453},
  {"content":"\r\n\r\nدر حقيقت أو دشنام داده باو .\r\n\r\n9135 من شهد لك بالباطل شهد عليك بمثله .\r\nهر كه گواهى دهد از براي تو بباطل گواهى دهد بر تو بمثل آن ، غرض منع از صحبت چنين كسيست واين كه أو چنانكه گواهى دهد از براي نفع تو بباطل از براي غرضى گواهى دهد بر ضرر تو نيز بباطل هرگاه غرضى در آن باشد .\r\n\r\n9136 من ألحّ في سؤاله دعا إلى حرمانه .\r\nهر كه مبالغه كند در سؤال خود بخواند بسوى محرومى خود ، زيرا كه مردم از مبالغهء كسى در سؤال وسماجت در آن مكدّر وملول ميشوند ورغبت نمىكنند در عطاى أو وبرآوردن حاجت أو پس گويا أو خود خوانده ايشان را بمحروم - گردانيدن أو .\r\n\r\n9137 من كلّفك مالا تطيق فقد أفتاك في عصيانه .\r\nهر كه تكليف كند ترا آنچه طاقت آن نداشته باشى پس بتحقيق كه فتوى داده ترا در نافرمانى أو ، مراد منع از تكليف كسيست به آن چه طاقت آن نداشته باشد يعنى نتواند كرد آنرا يا بسيار دشوار باشد بر أو واين كه اين بمنزلهء اينست كه خود فتوى داده باشد أو را باين كه عصيان أو كند وفرمان أو نبرد .\r\n\r\n9138 من حصّن سرّه منك فقد اتّهمك .\r\nهر كه پنهان دارد سرّ خود را از تو پس بتحقيق كه متّهم دارد ترا ، يعنى اين نشان اينست كه اعتماد تمام ندارد بر تو ومتّهم دارد ترا باين كه سرّ فاش كنى پس اگر خلاف اين دعوى كند اعتماد مكن بر آن ، اعتماد تمام بر تو كسى دارد كه سرّ خود را از تو پنهان نكند .\r\n\r\n9139 من شكر إليك معروفك فقد سألك .\r\nهر كه شكر كند بسوى تو احسان ترا پس بتحقيق كه سؤال كرده ترا ، يعنى\r\n\r\n","description":"","footnote":"","page_name":" 452 ","page_number":454},
  {"content":"\r\n\r\nآن شكر را دست آويز سؤال خود كرده است ، ودر بعضي نسخ « غيرك » بجاى « معروفك » نقل شده است وبنا بر اين معنى آن اينست كه : هر كه شكر كند بسوى تو غير ترا يعنى كسى كه بتو شكر غير ترا كند آن از براي اينست كه از تو نيز توقّع احسان دارد وباين وسيله سؤال ميكند از تو كه احسان كنى باو .\r\n\r\n9140 من قبل معروفك فقد باعك عزّته ومروءته .\r\nهر كه قبول كند احسان ترا پس بتحقيق كه فروخته بتو عزّت ومروّت خود را از جهت طلب احسان تو ، مراد به « مروّت » آبرو وآدميّت است يعنى تا كسى عزّت ومروّت خود را نفروشد زير بار قبول احسان ديگرى نمىرود پس احسان كننده نبايد احسان خود را بزرگ شمارد كه هر قدر بزرگ باشد نمىتواند با عزّت ومروّت سائل قبول‌كننده همسنگ باشد كه در مقابل سؤال از أو وطلب احسان أو از دست داده است وبا وجود آن روا نباشد كه احسان را بزرگ شمرد هر چند كه بزرگ باشد .\r\n\r\n9141 من قبل معروفك فقد أذلّ لك جلالته وعزّته « 1 » .\r\nهر كه قبول كند احسان ترا پس بتحقيق كه ذليل وخوار كرده از براي تو بزرگى خود را وعزّت خود را ، يعنى خود را از جهت طلب احسان تو خوار وبىمقدار كرده ودر حقيقت بمنزلهء آنست كه بزرگوارى خود را از جهت طلب احسان تو فروخته وبهاى آن گردانيده است چنانكه در شرح فقرهء سابق گذشت .\r\n\r\n9142 من صحّت معرفته انصرفت عن العالم الفاني نفسه وهمّته .\r\nهر كه صحيح باشد معرفت أو برگردد از عالم فانى نفس أو وهمّت أو يعنى عزم أو .\r\n\r\n\r\n","description":"","footnote":"\r\n( 1 ) اين حديث در چاپ هند هست ( رجوع شود بصفحهء 341 ، سطر 3 ) ليكن در چاپ صيدا بنظر نمىرسد ( رجوع شود بصفحهء 221 ، سطر 11 ) ومكرّر گفته‌ايم كه نسخهء شارح ( ره ) مطابق با نسخهء بوده كه در هند چاپ شده است واين مورد نيز يكى از امارات صحّت مدّعاى مزبور است .\r\n","page_name":" 453 ","page_number":455},
  {"content":"\r\n\r\n\r\n9143 من سلبته الحوادث ماله أفادته الحذر .\r\nهر كه بربايد از أو حوادث مال أو را فايده بخشند أو را حذر ، غرض بيان فايده است از براي كسى كه حوادث روزگار مال أو را بتاراج برد وفي الجملة تسلّى اوست بآن وآن اينست كه باعث اين مىشود كه ديگر حذر وانديشه كند از أمثال آنها وتدبير آنها را پيش از وقوع بكند وبىپروا نباشد واشارهء نيز مىتواند بود باين كه بايد كه ديگر حذر كند تا اين فايده از براي أو باشد .\r\n\r\n9144 من توالت عليه نكبات الزّمان أكسبته « 1 » فضيلة الصّبر .\r\nهر كه پىدرپى وارد شود بر أو نكبتهاى روزگار كسب فرمايد أو را فضيلت صبر ، غرض از اين نيز بيان فايده است از براي آن وتسلّى صاحب آن بآن واشاره باين كه بايد كه صبر كند تا اين كه آن فضيلت أو را حاصل شود .\r\n\r\n9145 من برَّ والديه برّه ولده .\r\nهر كه نيكوئى كند با پدر ومادر خود نيكوئى كند با أو فرزند أو .\r\n\r\n9146 من لم يربّ معروفه فكأنّه لم يصنعه .\r\nهر كه تربيت نكند احسان خود را پس گويا أو نكرده آنرا ، مراد به « تربيت احسان خود » اينست كه رعايت آن كند كه بموقع باشد وبغير أهل آن نباشد ، يا اين كه كامل گرداند آنرا وناقص نگذارد ، يا اين كه در پى كند آنرا احسان ديگر وقطع نكند .\r\n\r\n\r\n","description":"","footnote":"\r\n( 1 ) كذا در همهء نسخ از متن وشرح ، در أقرب الموارد گفته : « كسب ( كضرب ) الشيء كسبا وكسبا جمعه ، ومالا وعلما طلبه وربحه ، والاثم تحمّله ، لأهله طلب المعيشة ، ويتعدّى بنفسه إلى مفعول ثان فيقال : كسبت زيدا مالا وعلما اى أنلته ، وفي الأساس : وكسبته مالا يقال : أكسبته قال أحمد بن يحيى : كلّ الناس تقول :\r\nكسبك فلان خيرا الّا ابن الاعرابى فانّه يقول : أكسبك بالألف ، وأنشد ابن الاعرابى :\r\nفأكسبنى مالا وأكسبته حمدا » :\r\n","page_name":" 454 ","page_number":456},
  {"content":"\r\n\r\n\r\n9147 من عتب على الدّهر طال معتبه .\r\nهر كه نكوهش كند روزگار را « 1 » دراز كشد نكوهش أو ، غرض شكوه از روزگار وأهل آنست .\r\n\r\n9148 من لم تنفعك صداقته ضرّتك عداوته .\r\nهر كه نفع ندهد ترا دوستى أو ضرر رساند بتو دشمنى أو ، غرض ترغيب در دوست - گردانيدن مردم است با خود هر چند كسى باشد كه دوستى أو نفعي نداشته باشد زيرا كه هر چند دوستى أو نفعي نداشته باشد دشمنى أو ضرر دارد زيرا كه از هر دشمن هر چند حقير باشد ضرر آيد پس از براي نفع دوست گردانيدن أو همين كافيست كه دشمن نباشد وضرر نرساند .\r\n\r\n9149 من لم يتغافل ولا يغضّ عن كثير من الأمور تنغصّت عيشته « 2 » .\r\nهر كه تغافل نكند وچشم نپوشد از بسيارى از كارها تيره وناصاف گردد زندگانى أو ، مراد ترغيب در تغافل وچشم پوشيدن از بسيارى از جفاها وخلاف آداب مردم است ودر صدد تلافى آنها بر نيامدن واگر نه بايد كه هميشه آدمي در تعب وزحمت وحزن واندوه باشد وزندگانى أو تيره وتلخ باشد .\r\n\r\n9150 من كان نفعه في مضرّتك لم يخل في كلّ حال من عداوتك .\r\nهر كه بوده باشد نفع أو در مضرّت تو خالى نيست در هر حالي از دشمنى تو ، غرض اينست كه از چنين شخصي حذر بايد كرد نمىشود كه از سر نفع خود بگذرد ودشمنى نكند با تو وضرر نرساند ترا از براي نفع خود .\r\n\r\n9151 من لم ينصحك في صداقته فلا تعذره .\r\nهر كه صاف نباشد با تو در دوستى خود پس معذور مدار أو را ، مراد اينست\r\n\r\n\r\n","description":"","footnote":"\r\n( 1 ) مناسب مقام است گفتار ناصر خسرو :\r\n « نكوهش مكن چرخ نيلوفرى را * برون كن ز سر باد خيره سرى را »\r\n« برى دان ز افعال چرخ برين را * نشايد نكوهش ز دانش برى را » \r\n( 2 ) « عيشه » بكسر عين يكى از مصادر « عاش يعيش » است .\r\n","page_name":" 455 ","page_number":457},
  {"content":"\r\n\r\nكه دوست بايد كه صاف باشد با دوست وغشّ نكند هرگاه خلاف آن كند عذر أو را نبايد شنيد .\r\n\r\n9152 من غشّك في عداوته فلا تلمه ولا تعذله .\r\nهر كه غشّ كند با تو وناصاف باشد در دشمنى تو پس ملامت مكن أو را وسرزنش مكن أو را زيرا كه دشمن با دشمن چنين باشد دوست غشّ نبايد كه بكند چنانكه در فقرهء سابق مذكور شد .\r\n\r\n9153 من أيس من شيء سلا عنه .\r\nهر كه نوميد شود از چيزى فراموش كند آنرا ، مراد اينست كه نوميدى هم راحتيست هر كه نوميد شد از چيزى فراموش كند آن را واز تعب وزحمت سعى از براي آن فارغ گردد .\r\n\r\n9154 من صدقت لهجته صحّت حجّته .\r\nهر كه راست باشد زبان أو صحيح باشد برهان أو ، يعنى همان راستى أو در واقع حجّت وبرهانيست از براي أو بر آنچه دعوى كند بعنوانى كه از قماش سخن أو صحّت قول أو را مىتوان استنباط كرد ، يا اين كه كسى كه : راست گويد كسى را حجّتى بر أو نباشد ، هر اعتراضى كه بر أو كنند هرگاه گويد كه من راستى گفته‌ام ومعلوم شود راستى أو ، حجّت أو صحيح باشد وكسى را بر أو حجّتى نباشد .\r\n\r\n9155 من عطف عليه الليل والنّهار أبلياه .\r\nهر كه بگذرد بر أو شب وروز كهنه كنند أو را ، غرض تنبيه آدميست بر اين كه شب وروز نمىشود كه كهنه نكند أو را واز كار نيندازد ، پس تا مىتواند كارى كرد بايد فرصت را غنيمت شمارد وتهيّهء توشهء آخرت خود بگيرد .\r\n\r\n","description":"","footnote":"","page_name":" 456 ","page_number":458},
  {"content":"\r\n\r\n\r\n9156 من وكّل به الموت اجتاحه وأفناه .\r\nهر كه گماشته شده باو مرگ از بيخ بر كند أو را وفانى كند أو را ، غرض از اين نيز همانست كه در شرح فقرهء سابق مذكور شد .\r\n\r\n9157 من زرع الإحن حصد المحن .\r\nهر كه بكارد احن درو كند محن ، « إحن » بكسر همزه وفتح حاء بىنقطه بمعنى كينه‌هاست ، و « محن » بكسر ميم وفتح حاء بىنقطه نيز بمعنى محنتهاست ، پس ترجمه اينست كه : هر كه بكارد كينه‌ها درو كند محنتها .\r\n\r\n9158 من منّ باحسانه فكأنّه لم يحسن .\r\nهر كه منّت بگذارد باحسان خود پس گويا كه أو احسان نكرده .\r\n\r\n9159 من اشتاق أدلج .\r\nهر كه مشتاق باشد اوّل شب براه افتد ، غرض اينست كه هر كه مشتاق چيزيست شتاب كند در سعى از براي آن ، پس كسى كه مشتاق بهشت ونعمتهاى آن ورستگارى از جهنّم وعذابهاى آن باشد بايد كه شتاب كند در سعى در أسباب آنها .\r\n\r\n9160 من استدام قرع الباب ولجّ ولج .\r\nهر كه دايم دارد كوبيدن در را ولجاجت كند باز كند « 1 » ، مراد ترغيب در سعى است در مهمّى كه باشد واين كه هر كه سعى كند در مطلبي كه داشته باشد غالب اينست كه برسد بآن .\r\n\r\n9161 من غفل عن حوادث الأيّام أيقظه الحمام .\r\nهر كه غافل شود از حوادث ايّام بيدار كند أو را حمام يعنى تقدير مرگ ، غرض ترغيب در آگاهيست وتدبير از براي حوادث روزگار واين كه كسى كه\r\n\r\n\r\n","description":"","footnote":"\r\n( 1 ) « باز كند » معنى لازم كلمه است ومعنى مطابقي آن « داخل مىشود » است .\r\n","page_name":" 457 ","page_number":459},
  {"content":"\r\n\r\nغافل شود از آنها يك بار بيدار شود كه در هلاكت افتاده وچاره ندارد ، يا ترغيب در آگاه‌شدن بسبب حوادث روزگار وعبرت گرفتن از آنها واصلاح نمودن نفس خود باعتبار آن واگر نه مرگ بيدار كند أو را وچارهء نتواند كرد .\r\n\r\n9162 من أقعدته نكاية الأيّام أقامته معونة الكرام .\r\nهر كه بنشاند أو را نكايت ايّام برخيزاند أو را يارى كرام ، « نكايت » بكسر نون بمعنى كشتن وزخم زدنست ودر اينجا كناية است از مصائب وحوادث روزگار ، و « كرام » بكسر كاف بمعنى كريمانست يعنى أهل جود يا مردم گرامى بلند مرتبه ، ومراد اميدوار كردن كسيست كه حوادث روزگار أو را نشانده باشد واز پا انداخته باشد باين كه يارى كريمان نمىشود كه أو را بر نخيزاند وتدارك أحوال أو نكند .\r\n\r\n9163 من شبّ نار الفتنة كان وقودا لها .\r\nهر كه بر افروزد آتش فتنه را بوده باشد هيمهء آن ، يعنى نمىشود كه أو خود هيمهء آن نگردد ودر آن نسوزد .\r\n\r\n9164 من باع نفسه بغير نعيم الجنّة فقد ظلمها .\r\nهر كه بفروشد نفس خود را بغير نعمت بهشت پس بتحقيق كه ستم كرده بر آن .\r\n\r\n9165 من صحب الاقتصاد دامت صحبة الغنى له وجبر الاقتصاد فقره وخلله .\r\nهر كه همراه باشد با ميانه روى پاينده باشد صحبت توانگرى مر أو را ، واصلاح كند آن ميانه روى درويشى أو را ورخنهء احتياج أو را .\r\n\r\n9166 من كنت سببا له في بلائه وجب عليك التّلطّف في علاج دائه .\r\n\r\n","description":"","footnote":"","page_name":" 458 ","page_number":460},
  {"content":"\r\n\r\nهر كه بوده باشى تو سببي از براي أو در بلاى أو ، واجبست بر تو لطف كردن در علاج درد أو ، يعنى هر كه را تو در بلائي انداخته باشى ، يا اين كه تو في الجملة سببي باشى از براي افتادن أو در بلائي ، مثل اين كه أو خود در راه تو در آن بلا افتاده باشد ، يا اين كه بسبب دوستى تو يا ربط با تو در آن بلا افتاده باشد واجب ولازم است بر تو لطف كردن در علاج درد أو از خلاصي أو از آن بلا .\r\n\r\n9167 من عاند الحقّ قتله ومن تعزّز عليه ذلّله « 1 » .\r\nهر كه دشمنى كند با حقّ بكشد حقّ أو را ، وهر كه غلبه خواهد بر آن خوار كند أو را .\r\n\r\n9168 من اتّبع هواه أعماه وأصمّه وأذلّه وأضلّه .\r\nهر كه پيروى كند خواهش خود را كور گرداند أو را وكر گرداند وخوار كند وگمراه كند ، مراد كور گردانيدن از ديدن حقّيست كه بر خلاف خواهش أو باشد ، وهمچنين كر گرديدن از شنيدن چنين حقّى .\r\n\r\n9169 من لم يشكر النّعمة منع الزّيادة .\r\nهر كه شكر نكند نعمت را منع كرده شود از زيادتى .\r\n\r\n9170 من لم يهذّب نفسه فضحه سوء العادة .\r\nهر كه پاكيزه نگرداند نفس خود را رسوا كند أو را بدى عادت ، يعنى بدى خصال واعمال كه عادت به آنها كرده باشد .\r\n\r\n9171 من عذل سفيها فقد عرّض للسّبّ نفسه .\r\n\r\n\r\n","description":"","footnote":"\r\n( 1 ) متن موافق نسخهء چاپ هند است ( رجوع شود بصفحهء 342 ، سطر 2 ) ليكن روايت در چاپ صيدا ( ص 222 ، س 2 ) چنين است : « من عاند الحقّ قتله ومن تعزّز على الباطل ذلّله » .\r\n","page_name":" 459 ","page_number":461},
  {"content":"\r\n\r\nهر كه ملامت كند سفيهى را پس بتحقيق كه در آورد در عرضهء دشنام نفس خود را ، مراد منع از نصيحت وملامت « سفيه » است يعنى كم حلم يا بىحلم يا جاهل ، واين كه باعث اين مىشود كه دشنام دهد وهرزه گويد .\r\n\r\n9172 من آثرك بنشبه فقد اختارك على نفسه .\r\nهر كه برگزيند ترا بنشب خود پس اختيار كرده ترا بر نفس خود ، « نشب » بفتح نون وشين با نقطه بمعنى مال وعقارست چنانكه در صحاح گفته ، يا مال أصيل از ناطق وصامت چنانكه در قاموس گفته ، ومراد اينست كه : هر كه مال خود را يا مال عمدهء از خود را بكسى بدهد داخل است در آنكه مدح شده از اختيار كنندهء غير خود بر نفس خود ، وظاهر اينست كه اين در وقتيست كه آن غير محتاج بآن باشد چنانكه از اخبار ديگر مستفاد مىشود ، و « نشب » بمعنى افتادن در چيزى كه خلاصي از آن نباشد نيز آمده وبنا بر اين ممكن است كه معنى اين باشد كه : هر كه بر گزيند ترا باين كه خود در بلائي افتد از براي رفاهيت تو پس أو داخل است در آنكه مدح شده از اختيار كنندهء غير خود بر نفس خود وآن مخصوص باختيار كردن در دادن مال نيست .\r\n\r\n9173 من ساء لفظه ساء حظّه .\r\nهر كه بد باشد لفظ أو يعنى سخن أو بد باشد حظّ أو ، يعنى بهره ونصيب أو .\r\n\r\n9174 من أطلق طرفه اجتلب حتفه .\r\nهر كه رها كند چشم خود را بكشد مرگ خود را ، مراد به « رها كردن چشم » رها كردن آنست از براي نگاههاى حرام يا نگاه كردن بزينتهاى دنيا چنانكه مكرّر مذكور شد ، وبه « كشيدن مرگ » كشيدن هلاكت معنوي .\r\n\r\n9175 من أطلق لسانه أبان عن سخفه .\r\n\r\n","description":"","footnote":"","page_name":" 460 ","page_number":462},
  {"content":"\r\n\r\nهر كه رها كند زبان خود را ظاهر كند تنكى « 1 » عقل خود را .\r\n\r\n9176 من وصلك وهو معدم خير لك ممّن جفاك وهو مكثر .\r\nهر كه پيوند كند ترا وأو بىچيز باشد بهترست از براي تو از كسى كه ببرّد از تو وأو مالدار باشد ، غرض اينست كه دوستى ومصاحبت با درويشى كه پيوند كند ترا وشرايط دوستى ومصاحبت بجا آورد بهترست از براي تو از دوستى ومصاحبت با صاحب مالي كه ببرّد از تو وشرايط دوستى ومصاحبت بجا نياورد .\r\n\r\n9177 من استبدّ برأيه خاطر وغرّر .\r\nهر كه منفرد باشد برأي خود مشرف كرده خود را بر هلاكت وفريب داده .\r\n\r\n9178 من اطمأنّ قبل الاختبار ندم .\r\nهر كه اعتماد كند پيش از آزمايش پشيمان گردد .\r\n\r\n9179 من أبرم سئم « 2 » .\r\nهر كه ابرام كند ملول شوند مردم از أو .\r\n\r\n9180 من حفظ التّجارب أصابت أفعاله .\r\nهر كه حفظ كند تجربه‌ها را درست باشد كارهاى أو .\r\n\r\n9181 من تجنّب الكذب صدّقت أقواله .\r\nهر كه دورى كند از دروغ تصديق كرده شود أقوال أو ، يعنى مردم از قماش أقوال أو صدق آنها را استنباط كنند وتصديق آنها كنند .\r\n\r\n\r\n","description":"","footnote":"\r\n( 1 ) شارح ( ره ) بر روى تاء زبر وبر روى نون ضمّه گذاشته پس بنظر مىآيد كه تنكى بر وزن ومعنى سبكى باشد فراجع كتب اللغة .\r\n( 2 ) باعتبار « سئم منه » معنى شده است .\r\n","page_name":" 461 ","page_number":463},
  {"content":"\r\n\r\n\r\n9182 من كانت له إلى الّلئام حاجة فقد خذل .\r\nهر كه بوده باشد أو را بسوى لئيمان حاجتي پسى بتحقيق كه ترك يارى كرده شده يعنى بتحقيق كه يارى أو نكنند وحاجت أو را بر نياورند ، ومراد به « لئيمان » مردم پست مرتبه است يا بخيلان چنانكه مكرّر مذكور شد .\r\n\r\n9183 من تجلبب الصّبر والقناعة عزّ ونبل .\r\nهر كه پيراهن خود كند صبر وقناعت را عزيز گردد وافزون مرتبه شود ، مراد به « پيراهن كردن صبر وقناعت » اينست كه آنها را لازم خود سازد واز خود جدا نكند مانند پيراهن خود .\r\n\r\n9184 من سلا عن مواهب الدّنيا عزّ .\r\nهر كه فراموش كند بخششهاى دنيا را عزيز گردد .\r\n\r\n9185 من أتحف العفّة والقناعة حالفه العزّ .\r\nهر كه تحفه داده شود عفّت وقناعت را همسوگند گردد با أو عزّت .\r\n\r\n9186 من حسنت نيّته أمدّه التّوفيق .\r\nهر كه نيكو باشد قصد ونيّت أو مدد كند أو را توفيق .\r\n\r\n9187 من ساء خلقه أعوزه الصّديق والرفيق .\r\nهر كه بد بوده باشد خوى أو ناياب گردد أو را دوست ورفيق .\r\n\r\n9188 من لم تحسن خلائقه لم تحمد طرائقه .\r\nهر كه نيكو نباشد خصلتهاى أو ستوده نباشد روشها وطريقه‌هاى أو .\r\n\r\n9189 من لم يكمل عقله لم تؤمن بوائقه .\r\n\r\n","description":"","footnote":"","page_name":" 462 ","page_number":464},
  {"content":"\r\n\r\nهر كه كامل نباشد عقل أو ايمنى نيست از مصائب أو ، يعنى مصائبى كه از كم عقلي باو رسد يا از أو بديگران رسد .\r\n\r\n9190 من صبر على طاعة اللَّه وعن معاصيه فهو المجاهد الصّبور .\r\nهر كه صبر كند بر طاعت خدا واز معاصي أو پس اوست جهاد كنندهء بسيار شكيبا .\r\n\r\n9191 من اعتمد على الرّأى والقياس في معرفة اللَّه ضلّ وتشعّبت عليه الأمور .\r\nهر كه اعتماد كند بر رأى وقياس در معرفت خدا گمراه شود وپراكنده شود بر أو أمور ، مراد منع از اعتماد كردن در شناخت حقّ تعالى است بر رأى وگمان خود وقياس كردن أو بر مخلوقات أو ، واين كه هر كه اعتماد كند بر آنها گمراه شود ، و « پراكنده شود بر أو أمور » يعنى در هر باب راهها واحتمالات مختلف پيش أو آيد كه نداند كه راه حقّ كدام يك از آنهاست ، پس بايد كه اعتماد در آنها بر فرمودهء أنبيا وأوصيا - صلوات اللّه وسلامه عليهم - نمود كه صدق ايشان بمعجزات با هرات ثابت شده مگر اين كه در مسئلهء از آنها برهان عقلي تمام باشد وعقلا تصديق بر حقيّت وتماميّت آن نمايند كه بر چنين برهاني نيز اعتماد توان نمود چنانكه اعتماد در وجود حقّ تعالى وأساس شرايع وأديان بر آن باشد .\r\n\r\n9192 من ضاقت ساحته قلّت راحته .\r\nهر كه تنگ باشد ساحت أو كم باشد راحت أو ، مراد تنگى ساحت وفضاى خلق است واين كه آن باعث كمي راحت صاحب آن مىشود چنانكه در أحاديث ديگر نيز وارد شده ومشاهد ومعاينست و « تنگى ساحت وفضاى خانه » نيز مراد مىتواند بود چه آن نيز باعث كمي راحت مىشود چنانكه در بعضي أحاديث وارد شده كه : خانهء شوم خانه‌ايست كه تنگ باشد .\r\n\r\n","description":"","footnote":"","page_name":" 463 ","page_number":465},
  {"content":"\r\n\r\n\r\n9193 من ادّعى من العلم غايته فقد أظهر من جهله نهايته .\r\nهر كه دعوى كند از علم نهايت آن را پس بتحقيق كه آشكار كند از ناداني خود غايت آن را ، زيرا كه نهايت علم را بغير حقّ تعالى كسى نداند حتّى أنبيا وأوصيا صلوات اللّه وسلامه عليهم ، نهايت ايشان را بهرهء كاملى از آن باشد وغير ايشان هر كه باشد بخشيده نشده مگر قليلي از آن مانند قطرهء از دريا بلكه مقدارى متناهي از غير متناهي ، پس هر كه دعوى نهايت آن . كند نهايت ناداني وجهل خود را ظاهر كند .\r\n\r\n9194 من ظنّ بنفسه خيرا فقد أوسعها ضيرا .\r\nهر كه گمان كند بنفس خود خيرى را پس بتحقيق كه وسعت داده آن را ضررى ، يعنى آن را ضررى وسيع رسانيده ، زيرا كه اين گمان أو عجب وخودبينى است كه ضرر آن عظيم است چنانكه مكرّر مذكور شد .\r\n\r\n9195 من ورد مناهل الوفاء روى من مشارب الصّفاء .\r\nهر كه وارد شود مناهل وفا را سيراب گردد از مشارب صفا ، « مناهل » جايگاههاى آب را گويند كه مردم به آنجا وارد شوند از براي برداشتن آب ، واثبات « مناهل » از براي « وفا » باعتبار تشبيه آنست بآب در بودن سبب حيات ، چه آب سبب حيات صوري مىگردد ، ووفا سبب حيات معنوي ، و « مشارب » جمع « مشربه » است بكسر ميم يعنى ظرفى كه از آن آب آشامند « 1 » ومراد به « صفا » يا صافي اعمال واخلاق است ويا صافي اجر وثواب ، وبر هر تقدير اثبات مشارب از براي آنها باعتبار تشبيه آنهاست نيز بآب ، باعتبار همان وجه مذكور ، وحاصل كلام اينست كه :\r\nهر كه وارد شود بمناهل وفادارى سيراب گردد از مشربهاى صافي اخلاق وافعال ،\r\n\r\n\r\n","description":"","footnote":"\r\n( 1 ) ممكن است كه « مشارب » را جمع « مشرب » نيز گرفت كه اسم مكان ومرادف « منهل » باشد .\r\n","page_name":" 464 ","page_number":466},
  {"content":"\r\n\r\nيا صافي اجر وثواب ، وممكن است كه معنى اين باشد كه : سيراب گردد از مشربهاى آبهاى صاف بهشت از كوثر وغير آن .\r\n\r\n9196 من تشاغل بالسّلطان لم يتفرّغ للاخوان .\r\nهر كه مشغول شود بپادشاهى يا بپادشاه فارغ نشود از براي برادران ، مراد بيان حال كسيست كه مشغول شود بپادشاهى يا بتقرّب پادشاه واين كه أو را چندان شغل باشد كه فارغ نشود از براي برادران ورسيدن بأحوال ايشان ، وممكن است كه غرض از بيان اين معنى اين باشد كه برادران را ديگر از أو توقّع نبايد داشت ، يا اين كه توقّع اين نداشته باشند كه أو خود بخود بفكر ايشان افتد بلكه هرگاه از أو توقّعى داشته باشند بايد كه خود را بياد أو آورند .\r\n\r\n9197 من استفاده « 1 » هواه استحوذ عليه الشّيطان .\r\nهر كه فايده برد أو را خواهش أو غلبه كند بر أو شيطان ، مراد به « فايده بردن خواهش أو را » اينست كه در فرمان خود گرداند وبمنزلهء بنده ومال خود سازد .\r\n\r\n9198 من كفّ شرّه فارج خيره .\r\nهر كه باز دارد شرّ خود را پس اميد دار خير أو را ، يعنى اميد خير نيز از أو مىتوان داشت بخلاف كسى كه باز ندارد شرّ خود را كه اميد خير از أو نبايد داشت ، وممكن است كه مراد اين باشد كه بهمين اميد خيريّت عاقبت أو داشته باش هر چند مصدر خيرى نشود .\r\n\r\n9199 من بخل عليك ببشره لم يسمح ببرّه .\r\nهر كه بخيلى كند بر تو بشكفته روئى خود جود نكند باحسان خود ، مراد اينست كه از كسى كه شكفته روئى نكند توقّع جود واحسان نبايد داشت ، هرگاه\r\n\r\n\r\n","description":"","footnote":"\r\n( 1 ) بعيد نيست كه « استقاده » بقاف دو نقطه باشد بمعنى « قاده » ، در هر صورت در اين مورد دقت ومراجعه بكتب حديث ولغت لازم است زيرا اين معنى كه شارح ( ره ) كرده است متانتى ولطافتى ندارد .\r\n","page_name":" 465 ","page_number":467},
  {"content":"\r\n\r\nدر آن كه نقصانى باو نمىرساند بخيلى كند در عطا ودهش بطريق أولى بخيلى خواهد كرد .\r\n\r\n9200 من نصر الحقّ غنم .\r\nهر كه يارى كند حق را غنيمت برد .\r\n\r\n9201 من نصر الباطل ندم .\r\nهر كه يارى كند باطل را پشيمان گردد .\r\n\r\n9202 من كره الشّرّ عصم .\r\nهر كه ناخوش دارد شرّ را نگاهداشته شود يعنى هر كه ناخوش دارد رسانيدن شرّ را بكسى نگاهداشته شود از شرور كه باو رسد .\r\n\r\n9203 من ترحّم رحم .\r\nهر كه رحم كند رحم كرده شود .\r\n\r\n9204 من صمت سلم .\r\nهر كه خاموش باشد سالم ماند .\r\n\r\n9205 من أيقن رجا .\r\nهر كه يقين داشته باشد اميدوار باشد ، مراد يقين بأحوال مبدأ ومعادست واميدوارى نجات ورستگارى .\r\n\r\n9206 من صدق نجا .\r\nهر كه راست گويد رستگار گردد ، يعنى در آنچه راست گفته ضرر وزيانى باو نرسد ، يا اين كه كسى كه ملازم راستى باشد در آخرت رستگار باشد .\r\n\r\n9207 من تفكّر في عظمة اللَّه أبلس .\r\nهر كه تفكّر كند در بزرگى خدا نوميد شود ، يعنى نوميد شود از رسيدن\r\n\r\n","description":"","footnote":"","page_name":" 466 ","page_number":468},
  {"content":"\r\n\r\nبنهايت آن ، زيرا كه بهر مرتبهء كه تصوّر كند از آن بزرگتر باشد ، وممكن است كه معنى « أبلس » اين باشد كه خاموش شود « 1 » نه اين كه نوميد شود ومراد اين باشد كه : خاموش شود ، باعتبار اين كه تقرير وبيان آن نتواند كرد .\r\n\r\n9208 من استعان بالأمانىّ أفلس .\r\nهر كه يارى جويد بآرزوهاى درويش گردد ، باعتبار اين كه هر چه داشته باشد از براي آنها صرف كند وآنها بعمل نيايد ، يا اين كه بمنزلهء درويشان گردد در اين كه هميشه در تعب وزحمت سعى وطلب باشد .\r\n\r\n9209 من لم يحتمل مرارة الدّواء دام ألمه .\r\nهر كه متحمّل نشود تلخى دوا را پاينده ماند درد أو ، مراد ظاهر اين مىتواند بود وممكن است كه غرض ترغيب در تحمّل تلخى دواهاى دردهاى معنوي نيز باشد وتشبيه آن نيز باين .\r\n\r\n9210 من لم يصبر على مضض الحمية طال سقمه .\r\nهر كه صبر نكند بر درد منع از طعام دراز كشد بيمارى أو ، مراد از اين نيز بر قياس فقرهء سابق يا ظاهر اينست ويا تشبيه صبر بر درد منع از محرّمات وهوا وهوس را باين :\r\n\r\n9211 من استعدّ لسفره قرّ عينا بحضره .\r\nهر كه آماده گردد از براي سفر خود سرد باشد بحسب چشم در حضر خود ، قبل از اين مكرّر مذكور شد كه « سردى چشم » كناية از شادمانيست ، باعتبار اين كه\r\n\r\n\r\n","description":"","footnote":"\r\n( 1 ) اين معنى مبتنى بر معنى ديگر « إبليس » است ، در أقرب الموارد گفته : « بلس وأبلس قلّ خيره ، وانكسر وحزن ، ومن رحمة الله يئس ، لازم ويتعدّى فيقال : أبلسه غيره ، وفي أمره تحيّر ، وفلان سكت غمّا » نگارنده گويد : مناسبتر آنست كه « أبلس » در اين مورد بمعنى « تحيّر » باشد زيرا أفكار در اين باره حيرانند چنانكه سعدى گفته است :\r\n « در اين ورطه كشتى فرو شد هزار * كه پيدا نشد تختهء بر كنار » \r\n","page_name":" 467 ","page_number":469},
  {"content":"\r\n\r\nدر شادى أشك سرد مىآيد از آن ، ومراد اينست كه هر كه تهيّهء سفر خود گرفته باشد يعنى تهيهء راه وآن جائى كه مىخواهد در آن قرار گيرد كه « حضر أو » باشد همه را گرفته باشد شادمان باشد در حضر خود ، وكدورت والمى از براي أو نباشد پس از براي سفر آخرت نيز بايد كه چنين تهيّهء كند ، وممكن است كه مراد اين باشد كه : هر كه تهيّهء سفر خود گرفته باشد أو شادست در « حضر » وخوف وتشويشى از براي آن سفر ندارد پس از براي سفر آخرت نيز بايد كه چنين كند تا خوف وترس از آن نداشته باشد .\r\n\r\n9212 من اعترف بالجريرة استحقّ المغفرة .\r\nهر كه اعتراف كند بگناه مستحقّ گردد عفو را .\r\n\r\n9213 من زرع شيئا حصده .\r\nهر كه بكارد چيزى را بدرود همان را .\r\n\r\n9214 من قدّم خيرا وجده .\r\nهر كه پيش فرستد خيرى را دريابد آن را .\r\n\r\n9215 من احتاج إليك وجب اسعافه عليك .\r\nهر كه محتاج شود بسوى تو واجب باشد بر آوردن حاجت أو بر تو ، مراد به « وجوب » ثبوت ولزوم آنست از راه مروّت وانسانيّت .\r\n\r\n9216 من رغب في حياتك فقد تعلّق بحبالك .\r\nهر كه رغبت داشته باشد در زندگى تو پس بتحقيق كه دست زده بريسمان تو ، يعنى همين قدر دوستى كافيست از براي اين كه أو متوسّل بتو شمرده شود ورعايت أو بايد كه بكنى ، وممكن است كه مراد اين باشد كه : هر كه رغبت داشته باشد در حيات كسى مجرّد همين توسّل است باو وخود را از منسوبان أو قرار دادن پس در بارهء\r\n\r\n","description":"","footnote":"","page_name":" 468 ","page_number":470},
  {"content":"\r\n\r\nأهل ظلم كه ميل بايشان در توسّل ومنسوب شدن بايشان بد باشد اين معنى نيز بايد كه بعمل نيايد .\r\n\r\n9217 من طال صبره حرج صدره .\r\nهر كه دراز كشد صبر أو تنگ شود سينهء أو ، مراد بيان عذريست از براي چنين كسى اگر بدخوئى كند ، يا ترغيب در لطف ومهربانى با أو .\r\n\r\n9218 من سكن الوفاء صدره أمن النّاس غدره .\r\nهر كه قرار گيرد وفا در سينهء أو أيمن گردند مردم از بيوفائى أو ، يعنى بمجرّد اين كه كسى وفادارى را در سينهء خود قرار دهد وعزم آن داشته باشد ، با آنكه امريست نهاني اثر كند در دلهاى مردم وأيمن گردند از بيوفائى أو ودوست گردند با أو ، وممكن است كه « النّاس » بفتح سين خوانده شود وترجمه اين باشد كه : هر كه ساكن شود وفا در سينهء أو أيمن گردد از مردم از بيوفائى يعنى از اين كه مردم بيوفائى كنند باو ، واوّل ظاهرترست بحسب لفظ ودويم بحسب معنى چنانكه پوشيده نيست .\r\n\r\n9219 من غرس في نفسه محبّة أنواع الطّعام اجتنى ثمار فنون الأسقام .\r\nهر كه بكارد در نفس خود دوستى أنواع خوردنيها را بچيند ميوه‌هاى أقسام أسقام وبيماريها را .\r\n\r\n9220 من أعان على مسلم فقد برئ من الاسلام .\r\nهر كه يارى كند بر مسلمانى پس بتحقيق كه بيزار شده از مسلمانى ، مراد يارىكردن كسيست بر كشتن مسلمانى ، يا بر مطلق ضرر رساندن بمسلمانى ، واوّل ظاهرترست بنا بر مبالغهء كه در ذمّ أو واقع شده ، وبر هر تقدير مراد اينست كه : بمنزلهء اينست كه بيزار شده باشد از مسلمانى وبيرون رفته باشد از آن ، يا اين كه بيزار شده از مسلمانى كامل نه اين كه در حقيقت بيرون رود از مطلق مسلمانى ، زيرا كه شرعا حكم بكفر قاتل مسلمان نشده چه جاى يارى كنندهء أو ، يا يارى كننده بر مطلق ضرر أو .\r\n\r\n","description":"","footnote":"","page_name":" 469 ","page_number":471},
  {"content":"\r\n\r\n\r\n9221 من أحسن الاعتذار استحقّ الاغتفار .\r\nهر كه نيكو كند عذر خواستن را مستحقّ شود در گذشتن را .\r\n\r\n9222 من نظر بعين هواه افتتن وجار ، وعن نهج السّبيل زاغ وحار .\r\nهر كه نگاه كند بچشم خواهش خود بفتنه افتد وجور كند ، واز راه آشكار ميل كند وحيران ماند ، مراد اينست كه : هر كه در مطلبي تفكّر وتأمّل كند بايد كه خواهش يك طرف را از خود سلب كند ونسبت خود را بهر طرف مساوى سازد تا اين كه حق بر أو ظاهر گردد كه اگر خواهش يك طرف داشته باشد وبهواى آن نگاه كند « بفتنه افتد وجور كند » يعنى ميل كند از ميانه روى ، وباز تأكيد اين شده باين كه « از راه آشكار راه » يعنى از وسط آن كه واضح وآشكارست وبحق مىرساند ميل كند ، و « حيران ماند » زيرا كه بسبب خواهشى كه بيك طرف دارد آنچه بينداز شواهد ودلائل طرف ديگر كه حقّ باشد حكم نكند بآن ودر صدد تأويل آن در آيد ، وبه آن طرفي كه خواهش دارد نيز حكم نتواند كرد بسبب معارضهء آنها پس حيران ماند ، وممكن است كه « حار » بمعنى « حيران ماند » نباشد بلكه بمعنى « هلاك گردد » باشد يعنى : وهلاك گردد بسبب آن ميل از راه حق ، وممكن است نيز كه مراد به « جور كند » اين باشد كه جور كند در حكم وبر خلاف حق حكم كند ، باعتبار خواهشى كه بآن دارد وبسبب آن نفس أو زينت دهد آنرا از براي أو بخيالات وأوهام فاسده ، وبنا بر اين « حار » در آخر بمعنى آخر باشد يعنى هلاك شود نه حيران ماند ، زيرا كه حيرانى نباشد أو را مگر اين كه مراد حيرانى أو باشد در كار خود در قيامت ، واللّه تعالى يعلم .\r\n\r\n9223 من متّ إليك بحرمة الاسلام فقد متّ بأوثق الأسباب .\r\nهر كه متوسّل شود بسوى تو بحرمت اسلام پس بتحقيق كه متوسّل شده بمحكمترين سببها ، مراد اينست كه قرابت وخويشى باعتبار برادرى در اسلام عمده‌ترين\r\n\r\n","description":"","footnote":"","page_name":" 470 ","page_number":472},
  {"content":"\r\n\r\nخويشيها وقرابتهاست وهر كه آن را وسيلهء خود سازد وسيلهء أو محكم‌ترين وسيله‌ها وسببها باشد از براي لزوم رعايت كردن أو ، ومراد به « اسلام » در اينجا ايمانست .\r\n\r\n9224 من غرّه السّراب تقطّعت به الأسباب .\r\nهر كه فريب دهد أو را سراب بريده شود باو أسباب ، مراد به « سراب » دنياست كه بمنزلهء سرابست ، و « بريده شود باو أسباب » يعنى أسباب سعادت ونيكبختى ، چنانكه كسى را كه سراب فريب دهد واز پى آن رود بريده شود باو أسباب فيروزى به آن چه فرو نشاند عطش وتشنگى أو را .\r\n\r\n9225 من اعتذر فقد استقال .\r\nهر كه عذر گويد پس بتحقيق كه طلب در گذشتن كرده يعنى كسى كه عذرى گويد از براي گناهى كه نسبت بكسى كرده باشد اين بمنزلهء اينست كه طلب عفو ودرگذشتن از گناه خود كند وتوبه وبازگشت كند پس عفو از أو بايد كرد .\r\n\r\n9226 من عطف عليه الّليل والنّهار أدّباه وأبلياه وإلى المنايا أدنياه .\r\nهر كه بگذرد بر أو شب وروز أدب فرمايند أو را ، وكهنه نمايند أو را ، وبمرگها نزديك گردانند أو را ، مراد اينست كه گذشتن روز وشب ادب‌كننده‌ايست آدمي را وبيان وجه آن شده باين كه « كهنه ميكنند أو را ، وضعيف وسست وعاجز مىسازند وبمرگها نزديك مىسازند » وهر يك از اينها سبب أدب آموختن أو مىشود هرگاه أو را ديدهء بصيرتي باشد ، ومراد به « مرگ‌ها » مرگ خود وخويشان ودوستان وابناي جنس اوست ، يا مصيبتها كه باو رسد وهر يك بمنزلهء مرگى باشد از براي أو ، وممكن است كه مراد بيان سه خاصيت جداگانه باشد از براي گذشتن روز وشب بر آدمي :\r\nيكى - اين كه أدب ميكنند أو را وغرور ونخوت أو را كم ميكنند باعتبار حوادثى كه در آنها رو مىدهد از براي أو .\r\nدويم - اين كه كهنه ميكنند أو را .\r\nسيم - اين كه بمرگها نزديك مىگرداند أو را .\r\n\r\n","description":"","footnote":"","page_name":" 471 ","page_number":473},
  {"content":"\r\n\r\nوهر يك از اين خواصّ متضمّن فوايد وحكمتها باشد كه بر صاحب بصيرت پوشيده نباشد .\r\n\r\n9227 من فقد أخا في اللَّه فكأنّما فقد أشرف أعضائه .\r\nهر كه نيابد برادرى را در راه خدا پس گويا نيابد شريفترين اعضاى خود را ، يعنى برادر در راه خدا بمنزلهء شريفترين أعضاى آدميست « 1 » .\r\n\r\n9228 من بالغ في الخصام أثم ومن قصّر عنه خصم .\r\nهر كه مبالغه كند در دشمنى گنهكار گردد ، وهر كه كوتاهى كند از آن خصومت كرده شود ، مراد اينست كه در دشمنى با مردم ميانه روى بايد ، مبالغه در آن نبايد كرد بدشمنى كردنهاى بيجا وبعبث كه باعث گناه شود ، وكوتاهى نبايد كرد باين كه أصلا متعرّض دشمن نشد وگذاشت كه هر چه خواهد كند كه باعث اين شود كه دشمن غلبه كند در دشمنى با أو ، بلكه بايد كه با هر كه دشمنى كند بقدر مقدور سعى كرد در دفع دشمنى أو اگر بصلاح آوردن أو ميسّر باشد بآن ، والّا بهر وجه كه ميسّر شود تا اين كه آدمي نه گنهكار ونه مغلوب وخفيف وخوار گردد .\r\n\r\n9229 من قصّر عن فعل الخير خسر وندم .\r\nهر كه كوتاهى كند از كردن كار خير زيان كند وپشيمان گردد .\r\n\r\n9230 من جفا أهل رحمه « 2 » فقد شان كرمه .\r\nهر كه بجا نياورد صلهء أهل خويشى خود را پس بتحقيق كه زشت وعيبناك\r\n\r\n\r\n","description":"","footnote":"\r\n( 1 ) نظير اخبار ديگرست كه بطرق وعبارات مختلفه در اثبات اين معنى وارد شده وسعدى خلاصهء آنها را در اين ابيات آورده است :\r\n « بني آدم اعضاى يكديگرند * كه در آفرينش ز يك جوهرند »\r\n« چو عضوى بدرد آورد روزگار * دگر عضوها را نماند قرار »\r\n« تو كز محنت ديگران بيغمى * نشايد كه نامت نهند آدمي » \r\n( 2 ) اين كلمه در بعضي نسخ « رحمة » بفتح راء وسكون حاء وفتح ميم وبتاء در آخر ( بدون اضافه بضمير ) نقل شده است .\r\n","page_name":" 472 ","page_number":474},
  {"content":"\r\n\r\nكرده خود را ، يعنى شرف مرتبهء خود را يا جود خود را .\r\n\r\n9231 من منّ بمعروفه أفسده .\r\nهر كه منّت بگذارد باحسان خود فاسد كند آن را .\r\n\r\n9232 من استوطأ « 1 » مركب الصّبر ظفر .\r\nهر كه بيابد راه پيماينده مركب صبر را فيروزى يابد ، مراد به « يافتن مركب صبر راه پيماينده » اينست كه بر مركب صبر سوار شود وبآن راه پيمايد از براي رسيدن بمنزل مقصود فرج وگشايش .\r\n\r\n9233 من اختبر قلا وهجر .\r\nهر كه آزمايش كند دشمن گردد وترك كند ، مراد بيان حال مردم وبدى أكثر ايشانست بمرتبهء كه غالب اينست كه هر كه آزمايش كند كسى را دشمن گردد با أو وترك كند صحبت ودوستى أو را ، باعتبار اين كه بآزمايش بدى أو بر أو ظاهر گردد .\r\n\r\n9234 من كفر النّعم حلّت به النّقم .\r\nهر كه كفران كند نعمتها را فرود آيد باو عقوبتها .\r\n\r\n9235 من سكت فسلم كمن تكلّم فغنم .\r\nهر كه خاموش باشد پس سالم ماند مانند كسيست كه سخن گويد پس غنيمت يابد ، مراد ترغيب در مطلق خاموشيست واين كه غنيمت ونفعي كه بر خاموشى مترتّب مىشود كه آن سالم ماندن از زيان وخسرانست كمتر نيست از غنيمتى ونفعي كه گاهى بر سخن گفتن مترتّب مىشود .\r\n\r\n9236 من كانت له فكرة فله في كل شيء عبرة .\r\nهر كه بوده باشد از براي أو فكرتى پس از براي اوست در هر چيز عبرتي ، يعنى از هر چيز پى مىبرد بحكمتها كه بكار أو آيد .\r\n\r\n\r\n","description":"","footnote":"\r\n( 1 ) در منتهى الإرب گفته : « يقال : استوطأت المركب اى وجدته وطيئا » .\r\n","page_name":" 473 ","page_number":475},
  {"content":"\r\n\r\n\r\n9237 من خبث عنصره ساء محضره .\r\nهر كه بد باشد أصل أو بد باشد حضور أو ، يعنى مصاحبت وهمراه بودن با أو .\r\n\r\n9238 من كرم محتده « 1 » حسن مشهده .\r\nهر كه گرامى باشد أصل أو نيكو باشد حضور أو ، يعنى مصاحبت ومجالست با أو .\r\n\r\n9239 من ناهز الفرصة أمن الغصّة .\r\nهر كه غنيمت شمارد فرصت را أيمن گردد از غصّه ، مراد به « غنيمت‌شمردن فرصت » اينست كه آن را از دست ندهد وفرصت هر كارى كه در كار باشد هرگاه يابد كاهلي نكند وتأخير نكند آن را از آن .\r\n\r\n9240 من عدل عن واضح المحجّة غرق في اللجّة .\r\nهر كه بگردد از واضح محجّه غرق شود در لجّه ، « محجّه » جادّهء راه است ، و « لجّه » معظم آب ، ومراد اينست كه جادّهء راه حق راه واضح وآشكارست از براي هر كه طلب آن كند وهر كه بگردد وعدول كند از آن غرق شود در لجّه ، يعنى هلاك شود مانند كسى كه در لجّه غرق شود .\r\n\r\n9241 من كشف مقالات الحكماء انتفع بحقائقها .\r\nهر كه پرده بردارد از سخنان حكما سودمند گردد بحقايق آنها ، مراد به « حكما » چنانكه مكرّر مذكور شد أهل علوم راست ودرست است ومراد اينست كه در سخنان ايشان حقايق ومعارف پنهانست كه هر كه خوب تفكّر كند در آنها وپرده بردارد از آنچه پنهان باشد در آنها نفع يابد بآن حقايق ومعارف .\r\n\r\n9242 من اعتبر الأمور وقف على مصادقها .\r\nهر كه بسنجد كارها را آگاه گردد بر مصداق‌هاى آنها ، يعنى هر كه بسنجد\r\n\r\n\r\n","description":"","footnote":"\r\n( 1 ) شارح ( ره ) « محتد » را بفتح تاء ضبط كرده وگويا نظرش برعايت ازدواج با « مشهد » بوده است واگر نه محتد طبق تصريح علماى لغت بكسر تاء است ، فراجع ان شئت .\r\n","page_name":" 474 ","page_number":476},
  {"content":"\r\n\r\nكارها را با عقل خود وتدبّر وتفكّر كند در آنها هرگاه عقل أو صحيح باشد آگاه گردد بر أموري كه مصداق آنها باشند يعنى تصديق آنها وحكم براستى ودرستى آنها كنند يعنى آنچه از آنها مصداقى داشته باشد مصداق آن بر أو ظاهر گردد پس آدمي در هر كارى بايد كه بسنجد آن را با عقل صحيح ، اگر ظاهر شود بر أو مصداق آن ، بكند آن را ، وآنچه ظاهر نشود بر أو مصداقى از براي آن ، مرتكب آن نگردد .\r\nوممكن است كه مراد اين باشد كه هر كه بسنجد كارها را با عقل خود آگاه مىشود بر أموري چند كه مصدّق أمور ديگر باشد مثل اين كه كسى كه ملاحظهء أحوال مردم كند در عصر خود وكمال حرص ايشان بر دنيا وميل ايشان بجانب آن واعراض از حقّ بسبب آن هر چند واضح ولايح باشد حقّيّت آن ، آگاه مىشود بر آنچه تصديق ميكند باين كه آنچه از سلف در أمر خلافت واقع شد محض ظلم بود از براي طلب دنيا ، ورفع مىشود از أو شبههء اين كه چگونه أصحاب رسول خدا چنين ظلمي كرده باشند وترك متابعت پيغمبر خود ونصوص أو نموده باشند چنانكه أهل سنّت متمسك ميشوند بآن .\r\n\r\n9243 من أحسن الاستماع تعجّل الانتفاع .\r\nهر كه نيكو كند گوش انداختن را بتعجيل برد انتفاع را ، مراد گوش انداختن بمواعظ ونصايح است يا بفرمانها وأوامر ونواهى شرعيّه .\r\n\r\n9244 من اعتبر بغير الدّنيا قلّت منه الأطماع .\r\nهر كه عبرت گيرد بحوادث دنيا كم شود از أو طمعها .\r\n\r\n9245 من لم يدئب نفسه في اكتساب العلم لم يحرز قصبات السّبق .\r\nهر كه تعب نفرمايد نفس خود را در كسب كردن علم جمع نكند نيهاى پيشى را ، چون شايع بوده كه در وقت أسب دوانى نيى در ميدان نصب مىكرده‌اند كه هر كه پيشتر بآن نى برسد وآن را بربايد أو برده باشد ، پس « جمع كردن نى پيشى » كناية شده از تقدّم وپيش افتادن در هر باب كه باشد ، ومراد اينست كه : هر كه\r\n\r\n","description":"","footnote":"","page_name":" 475 ","page_number":477},
  {"content":"\r\n\r\nخواهد كه پيش افتد بر ديگران در علم ، بايد كه تعب فرمايد نفس خود را در كسب آن بتردّد نزد علما در سرما وگرما وغير آن ، ورحلت از وطن ودورى از أهل ودوستان هرگاه محتاج شود بآن ، ومطالعهء زياد وبيخوابى وگرسنگى از براي آن ، وصبر بر فقر وبىچيزى هرگاه از أهل آن باشد كه اگر اين تعبها وزحمتها را بر خود نگذارد رتبهء در علم بهم نرساند كه بآن مرتبه أو مقدّم باشد بر ديگران ، ودر بعضي نسخه‌ها « يذب » بجاى « يدئب » است وبنا بر اين ترجمه اينست كه : « هر كه نگدازد نفس خود را ، تا آخر » وحاصل هر دو يكيست .\r\n\r\n9246 من لم يمدّه التّوفيق لم ينب إلى الحقّ .\r\nهر كه مدد نكند أو را توفيق رو نياورد بسوى حق ، مراد اينست كه رو آوردن بسوى حق ورسيدن بآن در هر باب بىامداد توفيق حق تعالى نمىشود ، پس بايد كه همواره متوسّل باو شد وسؤال آن بتضرّع وزارى نمود وباطاعت وفرمانبردارى أو خود را مستحقّ آن ساخت .\r\nتصحيح بدوي اين جزء 15 ربيع الثّانى 1377 هجرى مطابق 16 آذر 1336 شمسي وتصحيح چاپ آن شب جمعه غرّهء جمادى الأولى 1383 هجرى برابر 29 شهريور 1342 شمسي پايان يافت والسّلام على من اتّبع الهدى\r\n\r\n","description":"","footnote":"","page_name":" 476 ","page_number":478},
  {"content":"\r\n\r\n\r\nفهرست كلمات اين مجلد بر حسب عنوان فصل وباب\r\nاز حديث شمارهء « 7265 » تا حديث شمارهء « 9246 »\r\nحرف لام\r\nبلفظ « لكل » 9\r\nبلفظ « مطلق » 25\r\nبلفظ « لن » 61\r\nبلفظ « ليس » 72\r\nبلفظ « لم » 93\r\nبلفظ « لو » 107\r\nبلفظ « مطلق » 123\r\nحرف ميم\r\nبلفظ « من » ( بفتح ميم ) 133\r\n\r\n","description":"","footnote":"","page_name":" 477 ","page_number":479},
  {"content":"\r\n . \r\n\r\n","description":"","footnote":"","page_name":" 478 ","page_number":480}
  ]