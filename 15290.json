[
  {"content":"\r\n\r\nفخر دوران\r\nنكوداشت استاد اعظم و زعيم بزرگ جهان اسلام\r\nمرحوم آيت الله العظمى بروجردى اعلى الله مقامه\r\nلطف الله صافى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : صافى گلپايگانى ، لطف الله\r\nعنوان و نام پديدآور : فخر دوران : نكوداشت استاد اعظم و زعيم بزرگ جهان اسلام مرحوم آيت الله العظمى بروجردى اعلى الله مقامه\r\n/ لطف الله صافى گلپايگانى\r\nمشخصات نشر : قم : دفتر تنظيم و نشر آثار حضرت آيت الله العظمى صافى گلپايگانى مد ظله العالى ، 1391\r\nمشخصات ظاهرى : 129 ص .\r\nشابك : 25000 ريال 9 - 59 - 5105 - 600 - 978\r\nوضعيت فهرست نويسى : فيپا\r\nيادداشت : چاپ اول\r\nيادداشت : كتابنامه به صورت زيرنويس\r\nعنوان ديگر : نكوداشت استاد اعظم و زعيم بزرگ جهان اسلام مرحوم آيت الله العظمى بروجردى اعلى الله مقامه\r\nموضوع : بروجردى ، حسين ، 1253 1340 سرگذشت نامه\r\nموضوع : مجتهدان و علما سرگذشت نامه\r\nشناسه افزوده : دفتر آيت الله العظمى شيخ لطف الله صافى گلپايگانى\r\nرده بندى كنگره : 3 ف 2 ص 5 / 153 bp\r\nرده بندى ديويى : 99 / 297\r\nشماره كتابشناسى ملى :\r\nدفتر تنظيم و نشر آثار\r\nحضرت آيت الله العظمى صافى گلپايگانى مدظله الوارف\r\nنام كتاب : فخر دوران\r\nمؤلف : لطف الله صافى\r\nبه اهتمام : محسن اكبرى\r\nچاپ اول : شوال المكرم 1433 / تابستان 1391\r\nشمارگان : 3000\r\nبها : 2500 تومان\r\nشابك : 9 - 59 - 5105 - 600 - 978\r\nسايت الكترونيك : www . saafi . net\r\nپست الكترونيك : saafi @ saafi . net\r\nآدرس : پستى : قم / انقلاب 6 / شماره 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمهء ناشر\r\nمدرسه عظيم تشيّع و مكتب عزيز اهل بيت عليهم‌السلام در مرور اعصار و قرون ، فرزانگان ، رجال عاليقدر و علماى عظيم‌الشأنى پرورش داده است كه هر كدام در عصر و زمان خود ، از نوابغ عالم انسانيت ، خادمان حقيقى بينش و معرفت ، و پاسداران دعوت انبيا به سوى خداوند جل و علا بوده‌اند .\r\nيكى از اين بزرگ تربيت‌شدگان معارف قرآن و اهل بيت عليهم‌السلام ، استاد عظيم و محقق يگانه عصر مرحوم آيت‌الله العظمى آقاى بروجردى اعلى الله مقامه است .\r\nاطلاع بر فضايل ، مناقب ، سجاياى علمى و اخلاقى آن بزرگ‌مرد تاريخ مكتب تشيع ، آن هم از زبان شاگردى عالىمقام كه از محضر افاضات آن‌جناب خوشه‌چينىها نموده است مىتواند راهبر و راهنماى ارزش‌مندى براى مشتاقان علم و فقاهت باشد .\r\nمجموعه پيش‌رو كه برگرفته از پيام ، خاطرات و مصاحبه‌هاى حضرت آيت الله العظمى صافى گلپايگانى مدظله الوارف طى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nچند سال گذشته در نكوداشت استاد والامقام است ، تقديم خوانندگان عزيز مىگردد اميد است كه مورد قبول قطب عالم امكان حضرت بقية الله الاعظم ارواحنا فداه قرار گيرد .\r\nدفترتنظيم و نشر آثار معظّم له\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيام به مناسبت سالروز رحلت آيت‌الله‌العظمى بروجردى اعلىالله‌مقامه « 1 »\r\n\r\n\r\n","description":"","footnote":"\r\n( 1 ) . اين پيام در 13 شوال المكرم سال 1432 هجرى قمرى صادر شده است .\r\n","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nبسم الله الرحمن الرحيم\r\n\r\nنمونه‌اى از مكارم و فضايل\r\nسيزده شوال ، سالروز رحلت مرحوم استاد اعظم حضرت آيت الله العظمى بروجردى اعلى الله مقامه زعيم بزرگ شيعه است كه در عصر خود ، نمونه‌ى ممتاز و آسمانى از رجال ايمان ، خداپرستى و خداخواهى و وجودش ، سرشار از عقيده و توحيد بود .\r\nآن فقيه عاليمقام ، در اخلاق كريمه ، بزرگى و بزرگوارى به حق ، يادگارى از جدّ بزرگوارش سبط اكبر عليه السلام بود .\r\nجهات عظمت شخصيت ، در وجود ايشان جمع شده بود . بزرگ‌ترين آن‌ها بيم از خدا و حساب روز جزا بود . با تمام وجود ، خدا را باور و به قيامت اعتقاد داشت .\r\n\r\nبيم از خداوند\r\n\r\nدورى از دنياطلبى\r\nدنياطلبى و رياست‌خواهى در او ديده نمىشد . او خود مىفرمود - و در صداقت و راستگويى او شكى نبود - :\r\n« من يك قدم براى اين مقام ، يعنى مرجعيت و رياست برنداشتم . »\r\n\r\nتجلى صفات متقين\r\nصفاتى كه اميرالمؤمنين عليه السلام براى همام از متقين برشمرد در او لمس مىشد :\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n« فَهُمْ وَ الْجَنَّةُ كَمَنْ قَدْ رَآهَا فَهُمْ فِيهَا مُنَعَّمُونَ وَ هُمْ وَ النَّارُ كَمَنْ قَدْ رَآهَا فَهُمْ فِيهَا مُعَذَّبُونَ » « 1 »\r\n\r\nدقت در صرف بيت‌المال\r\nدر صرف بيت المال ، دقّت فراوانى داشت ، و مىشود گفت كه حتى دينارى به كسى براى غير خدا نپرداخته بود .\r\nشخصاً و براى حوائج شخصى خود ، مثل لباس و بلكه غذا از سهم مبارك و بيت المال استفاده نمىكرد .\r\n\r\nساده‌زيستى\r\nخانه و اندرون بيت او ساده ، بىپيرايه و به فرش‌هاى كهنه - كه شايد از گذشته به او ارث رسيده بود - مفروش بود .\r\n\r\nاحترام به بزرگان\r\n\r\nاهتمام به مستحبات\r\nبه بزرگان گذشته و معاصر احترام مىكرد . در اظهار حق و ابطال باطل ، مسامحه و مجامله نمىنمود و رعايت امور و حقوقى كه رعايت آن‌ها از مستحبات و مكارم اخلاق و آداب بود كمال اهتمام را داشت .\r\n\r\nاحترام به خادمان دين\r\nهر كس قدمى در راه خدا برداشته بود و مصدر خدمتى به دين و مذهب شده بود ، نزد او احترامى خاص داشت . ياد دارم زمانى به پدر بزرگوارم فرمود :\r\n« من يك شب هم شما را فراموش نمىكنم . »\r\n\r\nدفاع از مكتب\r\nدر امر ترويج دين و دفاع از حدود و ثغور اسلام و مذهب ، آنچه را در توان داشت انجام مىداد . غم و غصه‌اى اگر برايش بود ، همان فكر و انديشه‌ى مسائل اسلامى بود .\r\n\r\n\r\n","description":"","footnote":"\r\n( 1 ) . نهج البلاغة صبحى صالح ، خطبه 193 .\r\n","page_name":" 12 ","page_number":12},
  {"content":"\r\n\r\n\r\nمقام والاى علمى\r\nدر موقعيت علمى چنان بود كه هر دانشمند و عالم و استادى به محضر او مىرسيد ، شيفته او مىشد .\r\n\r\nتسلط بر آراى فرق و مذاهب\r\nدر مسائل علمى و اطلاع از آراء علماء مذاهب و فرق اسلامى ، متبحرتر از خود آن‌ها بود ، مثل اين‌كه كتاب « خلاف » شيخ ، صفحه به صفحه‌اش پيش رويش حاضر باشد ، سخن مىگفت .\r\nبر علم رجال و اسناد حديث تسلط و آگاهى خارق العاده داشت .\r\n\r\nتسلط بر علم رجال\r\nدانشمند معروف شيخ باقورى وزير اوقاف مصر ، در اثر يك ملاقات ، چنان مجذوب او شد كه همه‌ى تذكرات ايشان را به سمع اجابت شنيد ، و در ضمن نامه‌اى كه از آنجا به عرض ايشان رساند ، وعده انجام همه را داد و عبارتش نسبت به آن وعده‌ها اين بود :\r\n« لايزال يخلد في كياني . »\r\n\r\nنمونه‌اى از احترام علماى فِرَق به ايشان\r\nمرحوم علامه شيخ محمد تقى قمى مىگفت : آن‌گاه كه نامه حضرت آقا را به شيخ مجيد سليم تسليم مىكردم ، برمىخاست ، مىايستاد ، نامه را مىگرفت و مىبوسيد ، و نيز شيخ محمد شلتوت ، صاحب آن فتواى تاريخى هم برمىخاست و به احترام مىايستاد ، و نامه را دريافت مىكرد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبىشك در عصر ايشان ، در بين همه علماى فِرَق ، كسى اعلم از ايشان در فقه فِرَق نبود .\r\n\r\nدفاع از حق در برابر دوستداران\r\n\r\nرساله ( حول الاستسقام بالازلام )\r\nآن بزرگوار در حفظ حدود مكتب اهل بيت عليهم‌السلام در برابر همين اشخاص كه به او كمال احترام را اظهار مىكردند از حق و موضعى تنازل نمىكرد ؛ چنان‌كه وقتى شيخ شلتوت در تفسيرى كه مىنوشت در تفسير آيه‌ى « وَ أَنْ تَسْتَقْسِمُوا بِالْأَزْلامِ » « 1 » سخن نابجايى گفته بود ، در مقام ردّ بر او ، به اينجانب امر فرمود تا جواب كافى و شافى طى رساله « حول الاستقسام بالازلام » نگاشتم و براى او ارسال كردند . « 2 »\r\n\r\nمورد احترام دانشمند مسيحى\r\nاز سوى ديگر مثل جرج جرداق دانشمند مسيحى ، نويسنده كتاب « الامام على صوت العدالة الانسانية » ، كتابش را طى نامه‌اى بسيار بليغ و پرمحتوا به ايشان اهدا نمود . « 3 »\r\n13 شوال ، سالروز رحلت چنين شخصى است كه عظمت‌هاى وجودىاش همه افتخارآفرين بود و اسوه‌اى ستودنى براى علما و شيعيان .\r\n\r\nنمونه تعبد تامّ\r\nدر تشرع و تعبد تام و التزام به احكام ، عبادت ، دعا ،\r\n\r\n\r\n","description":"","footnote":"\r\n( 1 ) . سوره مائده ، آيه 3 .\r\n( 2 ) . تفصيل اين قضيه را در صفحه 91 همين كتاب ملاحظه نماييد .\r\n( 3 ) . تفصيل اين قضيه در بخش دفتر خاطرات ، صفحه 39 آمده است .\r\n","page_name":" 14 ","page_number":14},
  {"content":"\r\n\r\nمحاسبه نفس ، توجه به خدا ، استغفار و توبه و تعظيم شعائر و سنت‌ها ، از جمله سوگوارى و مراسم عزادارى حسينى عليه السلام و عاشورا ، در همه مَثَل و نمونه بود .\r\nبايد اين روز و اين شخصيت و تاريخ حياتش ، هميشه زنده نگه داشته شود و براى همه سرمشق باشد .\r\n\r\nسخن يكى از بزرگترين علماى مصر در ارتحال ايشان\r\nو اين مقاله را با سخن يكى از بزرگ‌ترين علماى مصر كه در ارتحال ايشان نوشته بود به پايان مىرسانم :\r\n« اغدق الله على جدثه الطاهر من سحائب رحمته و حشره في زمرة جده سيد المرسلين . »\r\nو السلام عليه يوم ولد و يوم مات و يوم يبعث حياً .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nدفترخاطرات « 1 »\r\n\r\n\r\n","description":"","footnote":"\r\n( 1 ) . خاطرات اين دفتر حدود چهل سال بعد از فوت زعيم عاليقدر شيعه توسط نگارنده به رشته تحرير درآمده است .\r\n","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nمقدمه\r\n\r\nشناخت رجال الهى از بهترين ابزار تهذيب نفس\r\nتاريخِ رجال و مردان بزرگ و شخصيت‌هاى الهى ، پارسا ، پرهيزكار ، با اخلاص و خيرخواه جامعه ، و طرفدار و حامى محرومان و مستضعفان ، و صاحبان خصائص انسانى و اسلامى ديگر ، براى همگان يكى از بهترين وسايل آگاهى و بينش و اصلاح افكار و تهذيب اخلاص و نيل به ترقى و كمال است .\r\n\r\nصفات بارز آيت‌الله العظمى بروجردى ره\r\nدر زمان ما و در قرن حاضر ، مردى بزرگ ، با اراده و با ايمان ، خدايى ، مخلص ، موحد و يكتاپرست ، فقيه متبحر ، و يگانه در علوم اسلامى كه عزت اسلام و مسلمين و اعلاء كلمة الله و ابلاغ رسالت جهانى اسلام را نصب العين خود قرار داده بود ، و عمر با بركت خويش را در احياء معارف قرآن و آثار اهل بيت عليهم‌السلام و برنامه تمسك به ثقلين سپرى كرده بود ، و در هر موقف و مقامى مواضع مشكوره و خداپسند داشت ، مرجع بزرگ و فقيه عصر و زعيم عاليقدر آيت الله العظمى حاج آقا حسين طباطبايى بروجردى اعلىالله‌مقامه بود .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاو به حق ، مسند مرجعيت را زينت‌افزا بود . همه ، علم ، فقه ، تقوى ، عدالت ، زهد ، ايمان ، خداباورى و خداترسى او را مىستودند .\r\n\r\nهمراهى مؤلف و برادر بزرگوار ايشان در جلسات درس معظم له\r\nاين حقير و برادر عالم و بزرگوارم ، مرحوم آيت الله آقاى حاج آقا على صافى رحمه الله از آغاز استقرار ايشان در قم و زعامت حوزه علميه تا پايان عمر شريف ايشان ، در خلوت و جلوت ، در مجلس درس ، در مجالس استفتاء و اغلب مجالس ايشان - كه همه پر بار و پر فايده بود - حضور داشته و استفاده مىكرديم .\r\nايشان ، از همان روزهاى اول ورود آن مرد بزرگ به قم ، و حقير هم چند ماه بعد ، پس از بازگشت از نجف اشرف به حكم « چشم مسافر چو بر جمال تو افتد » ، عزم رحيل مراجعتم به نجف اشرف ، بدل به اقامت در قم شد .\r\nحاصل اين‌كه اين افتخار حاصل شد تا در جلسات و نشست‌هايى كه آقا داشتند حضور داشته ، و مورد عنايت خاص و توجه ايشان قرار بگيرم ، و مراحمشان همواره مبذول و تشويق و تأييدات علمى آن بزرگوار نيز هميشه شامل حال من بود . ايشان علاقه‌مند بودند كه مجالس ايشان به خصوص جلسات درس و استفتاء از ما فوت نشود .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nدر اين رشته اگر چه سخن‌گفتن بيش از اين ، ذكر محامد ، مكارم اخلاق و مقامات بلند علم و عمل آن مرد خداست بسا متضمن تزكيه نفس مىشود ، اما كلام را كوتاه مىكنم .\r\n\r\nتصميم بر نوشتن خاطراتى از استاد\r\nآنچه كه باعث تأسف شديد است اين كه در اين مدت طولانى كه سعادت كسب فيض اين محضر قدسى براى من فراهم بود از يادداشت‌كردن و نوشتن گزارش همه روزه و جلسات يوميه كه حاوى نكات علمى و دقايق اخلاقى ، تربيتى ، تاريخى ، سياسى و فوايد مهم و گران‌بها بود غفلت نمودم ، در حالى كه اين گزارش‌ها مىتوانست مجموعه‌اى بزرگ از معارف اسلامى در همه رشته‌ها باشد ، اما موفقيت حاصل نشد .\r\n\r\nچند خاطره\r\nبه هر جهت اين غفلت يا به دليل اشتغالات علمى و تحصيلى ، و يا ناشى از عدم توجه به اين نكته مهم بود كه اين يادداشت در دراز مدت از آثار مهم و باقى ماندنى خواهد شد .\r\nبه هر حال ، اكنون پس از گذشت بيش از چهل سال از رحلت آن استاد جليل القدر ، بر آن شدم كه آنچه در گزارش‌هاى آن جلسات اتفاقاً به مناسبتى به خاطرم برسد يادداشت نمايم ، باشد كه به مقتضاى\r\n« عِنْدَ ذِكْرِ الصَّالِحِينَ\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nيَنْزِلُ الرَّحْمَة » « 1 »\r\nمشمول رحمت الهى گرديده و به اجر و ثواب نايل شوم :\r\n\r\nابعاد اخلاقى معنوى\r\n\r\nباور عميق به خداوند و قيامت\r\nاز خوف خدا نمونه‌اى از جدش حضرت امام مجتبى عليه السلام بود . با ياد خدا و روز قيامت ، بىاختيار گريه مىكرد .\r\nخدا را به حقيقت دل باور داشت ، و مقام\r\n« عَظُمَ الْخَالِقُ فِي أَنْفُسِهِمْ وَ صَغُرَ مَا دُونَهُ فِي أَعْيُنِهِم » « 2 »\r\nرا دريافته بود .\r\nاجمالًا هر كس با ايشان از راه تذكر مسئوليت الهى و حساب و كتاب قيامت وارد مىشد ، قلب ايشان را مالك مىشد و ايشان به بيم از اين‌كه مبادا نسبت به او كوتاهى كرده باشد عذرخواهى مىنمود .\r\nآخرت را مىديد ، و براى خدا غضب مىكرد ، و براى او تواضع و فروتنى مىنمود .\r\n\r\nشوق شهادت\r\nروزى از روزهاى ماه مبارك رمضان در خدمت آن مرجع بزرگ مشرف بودم كه مرحوم آيت الله العظمى آقاى گلپايگانى قدس سره براى ديدار آن بزرگوار تشريف آوردند .\r\nمرحوم آيت الله العظمى گلپايگانى به ايشان علاقه خاص\r\n\r\n\r\n","description":"","footnote":"\r\n( 1 ) . بحار الانوار ؛ جلد 90 ، باب 21 ، حديث 5851 .\r\n( 2 ) . نهج البلاغة ، خطبه 193 .\r\n","page_name":" 22 ","page_number":22},
  {"content":"\r\n\r\nو احترامى به سزا داشتند . آقا هم ايشان را احترام مىكردند و با وجود كهولت سن ، به احترام ايشان بر مىخاستند .\r\nبعد از تعارفات ، آقا قريب به اين مضامين فرمودند كه من هر وقت اين آيه را مىخوانم از اين كه شهادت نصيبم نشده متأسف مىشوم :\r\n« يَا أَيُّهَا الَّذينَ آمَنُوا ما لَكُمْ إِذا قيلَ لَكُمُ انْفِرُوا في سَبيلِ اللهِ اثَّاقَلْتُمْ إِلَى الْأَرْضِ أَ رَضيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلَّا قَليل » « 1 »\r\nو علّت تأسفشان را اين‌طور بيان كردند كه وقتى علماى اعلام به رياست مرحوم حاج آقا نورالله اصفهانى قدس‌سره در قم براى مخالفت با برنامه‌هاى ضد اسلامى رضاخان پهلوى - كه برخى را به صورت‌هاى فريبنده اظهار ، و بخش‌هاى ديگرى را اظهار نكرده بود - اجتماع كرده بودند ، و در واقع يك حركت قوى و مصمم براى حذف پهلوى يا كنترل او ايجاد شده بود ، و مرحوم آيت الله حاج آقا نورالله شجاعانه آن را پيگيرى ، رهبرى و تعقيب مىفرمود ، توقع اين بود كه مراجع نجف اشرف به اين نهضت بپيوندند و آن را تأييد و يارى نمايند .\r\n\r\n\r\n","description":"","footnote":"\r\n( 1 ) . سوره توبه ، آيه 38 .\r\n","page_name":" 23 ","page_number":23},
  {"content":"\r\n\r\nمراجع نجف اشرف نيز چنان صلاح ديده بودند كه مرحوم آيت الله بروجردى - كه در آن وقت ظاهراً پس از مراجعت از سفر حج در نجف مشرف بودند و عازم ايران بوده‌اند - به عنوان حوزه نجف و ساير مراجع ، به قم بروند و به آن‌ها بپيوندند .\r\nوقتى به ايشان پيشنهاد مىنمايند ، آقا به قرآن كريم استخاره نموده بودند كه اين آيه در جواب استخاره آمده بود و ايشان از اين آيه استفاده كرده بودند كه اين اقدام و حركت به اين عنوان ، هم نفر و حركت فى سبيل الله است ، و هم فى الجملة متضمن بشارت شهادت است .\r\nبه همين خاطر قبول كردند ، ولى به جهاتى ، آقايان از اين اقدام منصرف شده بودند و آقا شخصاً به عنوان مراجعت به ايران و بروجرد و بعد از خاتمه نهضت قم و شهادت مرحوم حاج آقا نور الله از نجف حركت مىكنند ، ولى به دستور رضاخان و دولت وقت ، ايشان را در مرز ، دستگير و به تهران مىبرند ، و در آنجا تحت نظر نگاه مىدارند كه شرحى جداگانه دارد .\r\nبه همين خاطر آقا كه ظاهراً همان روز اين آيه را تلاوت كرده بودند ، غمشان از عدم نيل به فوز شهادت تازه شده بود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبه راستى متأسف بودند و آرزوى شهادت داشتند . مرحوم آيت الله العظمى گلپايگانى قدس سره قدرى ايشان را دلدارى دادند و بشارت دادند .\r\nحقير نيز مفصل خدمات بزرگ ايشان را در حفظ آثار ، ترويج دين و احياء مكتب تشيع يكايك بر شمردم ، و ثواب هر يك از آنها را بيشتر از شهادت فى سبيل الله تعالى دانستم ، و خلاصه تا حدى از تأسف ايشان كاسته شد ، ولى رغبت و ميل ايشان در آن حال به شهادت ، صادقانه و جدّى و صميمى بود .\r\n\r\nزهد و ساده‌زيستى\r\nسيره مرحوم سيد استاد اعلى الله مقامه در معاش ، خوراك و پوشاك بسيار ساده بود . تقريباً به « اقل ما يتيسر له من الحلال الواقعي » اكتفا داشت .\r\nبا همان عوايد مختصرى كه از ملك موروثى كه در بروجرد داشت مىگذراند ، حتى با اين‌كه نان پخت قم خصوص سنگك بسيار مرغوب و باب طبع شخص سالمندى مثل ايشان بود و با اين‌كه آردى كه از گندم ملك شخصى خودشان بود مطلوب نبود ، و موافق با طبع و مزاجشان نبود ، و مكرر به ايشان پيشنهاد و اصرار مىشد كه از همين نان سنگك نانوايىها استفاده كنند قبول نمىفرمود ، و نان\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nخورش ايشان هم بسيار ساده بود ، حتى گفته مىشد گاهى غذاى ايشان نان و كالجوش - كشك جوشانده شده - بود .\r\nلباسشان نيز از پول حلال تهيه مىشد ، و به طور كلى از سهم مبارك امام عليه السلام براى مصارف شخصى استفاده نمىنمودند ، و حتى گاهى كه بعضى از آقايان اهل علم به مناسبتى ، مثل بازگشت از مشهد مقدس يا نجف اشرف عبايى مىآوردند قبول مىكردند ، ولى دستور مىداد كه آن‌ها را به ديگران بدهند ، چون اين احتمال بود كه اين تحفه‌ها از سهم مبارك امام عليه السلام خريدارى شده باشد .\r\nحقير يك روز ديدم كه در مجلس درس در مدرسه فيضيه شركت كرده بودند در حالى كه عبايشان كاملًا پاره بود و وصله‌كردن هم ممكن نبود .\r\nخلاصه در معاش به تمتع معمول بودند ، و در لباس و غذا هم متمتع نبودند و مصداقى از مصاديق زهد اسلام بودند .\r\n\r\nنگرانى از مسئوليت خطير مرجعيت و تقسيم بيت المال\r\nآقا از مسئوليت خطيرى كه به عنوان مرجعيت و زعامت روحانيت بر عهده داشتند سخت نگران حال خود بودند .\r\nاز هر جهت مىترسيدند و مواظب و مراقب اطراف و جوانب بودند . سالى پس از تعطيلات تابستان از گلپايگان مراجعت نموده و به اتفاق حضرت آقاى اخوى خدمت آقا رسيديم .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمعمولًا اگر مجلس خلوت بود آقا از رويدادهايى كه در مدت غيبت ما واقع شده بود ما را مطلع مىفرمودند .\r\nدر آن روز بسيار اظهار تأثر و نگرانى مىنمودند .\r\nوقتى از علّت نگرانى و ناراحتى پرسيديم ، فرمودند كه از اين پول‌ها ( يعنى مسئوليت اين پول‌ها ) كه مىدهم .\r\nما گمان كرديم پول‌هايى را مىفرمايند كه خارج از شهر به مناسبت‌هايى مىپردازند . عرض شد كه اين امور از لوازم مرجعيت است و در محل خود ، به مورد است .\r\nفرمودند :\r\n« نه ، اين شهريه را كه مىدهم . »\r\nعرض كرديم :\r\n« اگر بنا باشد كه به افراد مستحق برسد آن‌ها در همين افرادى هستند كه شهريه دريافت مىنمايند ؛ و خلاصه ، محل پرداختش شهريه است . »\r\nكتابى را كه در آن ايام از يكى از معاريف منتشر شده بود و در كنارشان بود برداشتند و فرمودند :\r\n« اگر من شهريه بدهم و اين حوزه اقامه شود و مثل اين كتاب در آن تأليف شود من جواب خدا يا جواب آقا حضرت صاحب الامر ارواحنا فداه را چه بدهم .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمتأسفانه در اين كتاب در ارتباط با عقايد ، بعض نقاط ضعيف و از سوى بسيارى مورد استقبال قرار گرفته بود كه متوجه اين نكات و انحرافاتى كه بعض نوشته‌ها از معارف قرآن كريم و هدايت اهل بيت عليهم‌السلام نيستند و اكنون هم در دست‌ها هست . »\r\nايشان نگران تأثير اين كتاب‌ها در حوزه و در جامعه بودند ، و در مناسبت‌هايى نگرانى خود را اظهار و خط و راه را ارائه مىدادند .\r\n\r\nعدم مجامله و تعارف با اشخاص در امر حق\r\nآنجا كه پاى دين و مسائل دينى به ميان مىآمد ، در تأييد حق و ابطال باطل كوتاهى نمىكردند ، و به مجامله و ملاحظه اشخاص و رنجيدن آن‌ها اهميت نمىدادند .\r\nچنان‌كه در موقعى كه مشهد مقدس مشرف بودند يكى از وعاظ معروف در مجلس عمومى ، مطلبى را به اشتباه گفته بود ، وقتى آقا عكس العمل نشان داده و در مقام تذكر او برآمده بودند ، اصحاب و اشخاصى كه نزديك بودند شايد براى اين‌كه آن واعظ نرنجد يا به هر جهت ديگرى ، در مقام اين برآمده بودند كه پس از منبر به او تذكر مىدهيم .\r\nآقا فرموده بودند :\r\n« آن واعظ ، اين مطلب را بر سر منبر علناً مىگويد ، و بسا\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمردم از آن به اشتباه بيفتند ، و شما مىگوييد بعد از منبر به خودش تذكر مىدهيد !\r\nنه ، همين حالا بايد به او تذكر بدهيد كه خودش اشتباهش را تصحيح نمايد . »\r\nو همين كار هم انجام شد .\r\n\r\nادب و احترام نسبت به بزرگان\r\nيكى از صفات عالى و ممتاز آن فقيد عظيم ، احترامى بود كه از علماء و بزرگان اسلام ، مخصوصاً در درس رعايت مىكردند .\r\nبرخى اگر اشكالى در مسأله‌اى به بعضى ديگر داشته باشند گاه چنان ارائه مىشود كه اشكال‌كننده موقعيت برتر علمى خود را نشان مىدهد ، و گاه با اظهار تعجب از كسى كه به او اشكال مىشود اشكال را طرح مىنمايد ، و خلاصه اگر چه اشكال‌كننده هم به اين قصد نباشد ، طرح اشكال را چنان مىنمايد كه خودنگرى و خودنمايى جلوه مىكند ، اما آن مرد بىادعا و فروتن - كه همگان را بزرگ و خود را حقير مىشمرد - با عذرخواهىهايى كه مىكرد ، شخصى را كه به او اشكال علمى مىنمود در اشتباه معذور مىشمرد ، مثلًا اگر نسبت به شيخ طوسى حرفى داشت مىفرمود :\r\n\r\nادب نسبت به شيخ طوسى ره\r\n« شيخ داراى چنان مقامى در علم است كه اگر اشتغالات\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nعلمى او را در مسائل علوم اسلامى اندازه‌گيرى كنيم سهم اين مسأله در اشغال وقت او مثلًا چند دقيقه بيشتر نمىشود ، و با وجود اين همه تحقيقات و افادات در علوم متنوع ، هزارها مسأله از ايشان به يادگار مانده و امروز براى ما مورد استفاده است . »\r\nاين احترام ايشان از علماء نه فقط از قدماء اصحاب و امثال شيخ طوسى ، مفيد ، محقق و علامه بود ، بلكه نسبت به معاصرين همين روش را داشت ، و مقام علمى آن‌ها را مىستود ، و در مقام نقل اقوال آن‌ها و ردّ بر آن‌ها مواظب بود كه در ذهن شنونده از قدر و منزلت آن‌ها چيزى كاسته نشود ، و كلمه‌اى كه موهم تحقير باشد بر زبانش جارى نمىشد .\r\n\r\nتجليل از مؤسس حوزه\r\nوقتى در مباحثه ، مطلبى از كتاب صلاة مرحوم مؤسس حوزه علميه قم آيت الله حائرى قدس‌سره مطرح شد ، آقا به آن كتاب مراجعه كرده بودند . سپس در مجلس درس در اصل مسأله موضوع بحث ، از آن مرحوم و از كتاب صلاة ايشان به اين عبارت تجليل كردند :\r\n« كم كتابى را مثل اين كتاب قليل اللفظ و كثير المعنى ديده‌ام . »\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاين گونه صفات ، صفاتى است كه فقط مردان خدا و تربيت‌شده و فارغ از اوهام برترىجويى و خودنگرى دارا هستد .\r\nآن‌ها كه همواره اين آيه كريمه را در برابر خود مىبينند :\r\n« تِلْكَ الدَّارُ الْآخِرَةُ نَجْعَلُها لِلَّذينَ لا يُريدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقين » « 1 »\r\nو او را مىتوانم بگويم از كسانى بودند كه لا يريدون علواً و لا فساداً اعلى الله مقامه فى الجنة .\r\n\r\nدلجويى از همراهان به هنگام ناراحتى\r\nيك روز - شايد در همين دو سه سال پايان عمر شريف و پربركتشان - در جلسه استفتاء مسأله‌اى مطرح شد .\r\nآقا اظهار نظر فرمودند و حقير ، ايرادى عرض كردم ، و كلام ردّ و بدل شد .\r\nآقا فرمودند مثلًا به اين تعبير كه من پير شده‌ام اشاره به اين‌كه حال بحث ندارم .\r\nهمين ، و بيش از اين نفرمودند ، ولى اين هم از ايشان به حقير ، حالت اعتراض‌گونه‌اى داشت .\r\nبنده ناراحت شدم و سكوت كردم . كار خلافى كردم يا نه ، روز ديگر به اتفاق حضرت آقاى اخوى در جلسه استفتا يك يا دو جلسه شركت نكردم .\r\n\r\n\r\n","description":"","footnote":"\r\n( 1 ) . سوره قصص ، آيه 83 .\r\n","page_name":" 31 ","page_number":31},
  {"content":"\r\n\r\nآن مرد بزرگ و آن عنصر سيادت و اخلاق در مقام دلجويى از حقير برآمدند .\r\nمرحوم حاج احمد خادمى پيشكار مخصوص خود را فرستادند به اين بيان كه با آن همه سوابق كه با مرحوم والدتان دارم و با اين همه سوابق و به تعبير من حقوق بزرگى كه به شما دارم اين عكس‌العمل سزاوار نبود .\r\nبه هر حال امر فرموده بودند كه مرا به خدمتشان ببرد . وقتى شرفياب محضرشان شدم دو مرتبه فرمودند :\r\n« من عذر مىخواهم »\r\nحقير كه به شدت شرمنده شده بودم ، دست مباركشان را بوسيدم ، و عرض كردم كه اين اظهار لطف و عذرخواهى از مثل شما بيشتر مرا تحت تأثير قرار مىدهد ( البته عين الفاظ نيست و مضمون آن است ) .\r\nحقير ، اكنون هم در برابر روح بزرگ آن مرحوم احساس شرمندگى مىكنم و الطاف او را سپاسگزارم . اللّهم اجره عن الاسلام و المسلمين خير جزاء المحسنين .\r\n\r\nبوسيدن دست يكى از سادات بعد از جلسه درس\r\nيك روز در خدمت آقا كه پياده براى درس تشريف مىبردند بوديم . در بين راه ، آقا سيدى خدمت ايشان عرض حاجتى كرد كه آقا وعده كردند تا بعد از درس ، رفع حاجت نمايند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nآن سيد محترم در درس شركت كرد . در ضمن اين‌كه آقا درس مىفرمودند ، آن سيد به عنوان اشكال چيزى گفت .\r\nآقا تصور كردند كه همان مطلب سابق را تكرار مىكند ، به همين خاطر فرمودند :\r\n« گفتم كه بعد »\r\nاخوى بزرگوار بنده آيت الله حاج آقا على رحمة الله عليه ، به آقا عرض كردند كه ايشان اشكال دارد ، و اشكال او را تقرير كردند .\r\nآقا كه در برابر اين‌گونه منظره‌ها بسيار سريع التأثر و نسبت به طرف ، متواضع و عذرخواه مىشد ، و عزت و كرامت اشخاص را محترم مىشمرد ، و از اين‌كه برخورد هرچه هم غير قابل توجه باشد با كسى بنمايد سخت نگران و در مقام عذرخواهى بر مىآمد - وقتى درس تمام شد و از منبر درس فرود آمدند ، ناگهان دست سيد را گرفتند و بوسيدند و همه را شگفت‌زده كردند ، در حالى كه چيزى جز اين‌كه ( گفتم كه بعد ) نفرموده بودند .\r\n\r\nاقتداى ملائكه در نماز به سيد بحرالعلوم\r\nدر يكى از روزها كه مرحوم آيت الله والد اعلى الله مقامه قم مشرف مىشدند و معمولًا آقا با ايشان و آن مرحوم هم با آقا ديدارهاى دوستانه گرمى داشتند ، در خدمت آيت الله والد در محضر آقا مشرف بوديم .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nدر اثناء مجلس ، يكى از آقايان ملبس به لباس روحانيت وارد شد ، و مبلغى را خدمت آقا تقديم كرد كه معلوم شد بدهى شخصى خودش مىباشد .\r\nآقا از حال او پرسيدند . خودش يا ديگران معرفى كردند كه از ائمه جماعات تهران مىباشد ، و در ضمن ، پرسش از وضع مسجد و مأمومين شد .\r\nمرحوم دكتر مدرسى - طبيب مخصوص آقا كه شخصى لطيفه‌گو بود - در آنجا حاضر بود و عرض كرد :\r\n« امام الاجنة هستند . »\r\nآقا ، به مرحوم آقاى والد توجه كردند و از مرحوم استاد بزرگوار خود صاحب مقامات و بعض كرامات مرحوم آقا ميرزا ابوالمعالى كلباسى فرزند مرحوم آيت الله العظمى حاج ملا محمد ابراهيم حاجى كلباسى نقل كردند كه روزى مرحوم حاجى كلباسى شايد در شب چهارشنبه وارد مسجد سهله و يا مسجد كوفه ( ترديد از بنده است ) شدند و ديده بودند كه سيد عظيم القدر و جليل المنزلة سيد بحر العلوم قدس سره به امامت جماعت ايستاده‌اند و پشت سر ايشان پر است از جمعيت مأمومين . حاجى هم در محلى به اقتدا ايستاده بود .\r\nبعد كه نماز تمام شده بود ، حاجى مسجد را خالى مىبيند و از آن جماعت بزرگ كسى را نمىبيند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبه سيد عرض مىكند كه معلوم مىشود براى اجنّه هم امامت مىكنيد .\r\nايشان جواب مىدهند كه مگر نمىشود ملائكه باشند .\r\nحاصل اين‌كه اين وضع معنوى و شركت ملائكه در نماز ، و اقتدا به مرحوم بحر العلوم بر حاجى به مكاشفه رؤيت مىشود ، و حقيقت\r\n« الْمُؤْمِنُ وَحْدَهُ جَمَاعَة » « 1 »\r\nرا ادراك مىنمايد .\r\n\r\nمبارزه با غلو و عرفان‌هاى اصطلاحى\r\n\r\nناراحتى ايشان از ترجمه فارسى اسفار\r\nدر يكى از روزها ، جمعى از اساتيد دانشگاه به اتفاق مرحوم سيد محمد مشكات ، شرفياب محضر ايشان شده بودند .\r\nآقاى مشكات ، اساتيد را يكايك معرفى مىنمود . از جمله آن اساتيد آقاى شيخ مصلح شيرازى بود كه در ضمن معرفى او گفت :\r\n« كتاب اسفار را به فارسى ترجمه كرده است . »\r\nآقا پس از تعارفات و اظهار لطف مناسب به همه آنها ، به آقاى شيخ مصلح فرمودند :\r\n« شما گمان كرده‌ايد كه كار خوبى يا خدمتى كرده‌ايد ؟ »\r\n\r\n\r\n","description":"","footnote":"\r\n( 1 ) . وسائل الشيعة ؛ جلد 8 ، حديث 10713 .\r\n","page_name":" 35 ","page_number":35},
  {"content":"\r\n\r\nبيشتر از اين چيزى نفرمودند ، ولى معلوم بود كه استفهام انكارى است .\r\nايشان بر حسب مذاق و دريافت خودشان ، آنچه به حكمت متعاليه ناميده شده و مطالب اسفار را در آنچه ارتباط با عقايد اسلاميه دارد ، متضمن اشتباهات و عدول‌هايى از هدايت قرآن مجيد و معارف اهل بيت عليهم‌السلام مىدانستند و در آن جلسه چون سكوت خود را معرض توهم قبول مىديدند به اين مقدار ، نظر خود را اظهار كردند .\r\nاين ، از كمال دين‌دارى و تعهد به حفظ حريم دين است و الّا بسيارى ، در اين مواقع مىگذرند ، و اگر تمجيد و تعريف نكنند سكوت مىنمايند كه مبادا طرف برنجد و از آن‌ها آزرده خاطر شود ؛ « وَ اللّهُ وَ رَسُولُهُ أَحَقُّ أَنْ يُرْضُوهُ إِنْ كانُوا مُؤْمِنينَ » « 1 »\r\n\r\nمراقبت بر پرهيز از غلو در امور اعتقادى\r\nدر موضوع حفظ حرم‌ها و حريم مقام ربوبيت و الوهيت و حريم مقام نبوت ، حريم مقام امامت و بعد حتى حريم مقام فضيلت و علم اشخاص مراقبت و مواظبت داشتند ، مخصوصاً در آنجايى كه نگاه‌نداشتن حريم برخورد با عقايد مىكرد جداً از افراط و غلوّ جلوگيرى مىنمودند .\r\n\r\n\r\n","description":"","footnote":"\r\n( 1 ) . سوره توبه ، آيه 62 .\r\n","page_name":" 36 ","page_number":36},
  {"content":"\r\n\r\nدر يكى از روزهاى عيد ولادت حضرت امير المؤمنين عليه السلام ، روز 13 رجب كه جمعيت‌ها و طبقات مختلف براى زيارتشان و عرض تبريك مىآمدند ، آقا سيد محترمى به نام آقاى حائرى - كه شخصاً مورد احترام بود - قصيده معروف حاج ميرزا اسماعيل شيرازى در تهنيت ولادت آن حضرت را قرائت مىكرد كه در ضمن آن مىگويد :\r\n إن يكن يفرض لله البنون * فتعالى الله عما يصفون\r\nفوليد البيت أحرى أن يكون * لولى البيت حقاً ولداً \r\nر ضمن آن اين شعر است :\r\n هذه فاطمة بنت الاسد * اقبلت تحمل لاهوت الابد \r\nايشان ناراحت شدند و در آن مجلس پرجمعيت ، سيد را از خواندن قصيده منع فرمودند ، و او را امر به جلوس كردند .\r\nسيد فوراً امتثال امر كرد و نشست . مجلس را سكوت فراگرفت و كسى نبود كه در اين موقف بتواند سخنى بگويد .\r\nحضرت آيت الله آقاى اخوى - كه مورد احترام خاص ايشان بودند ، و در مطالب و مواقع لازم حتى نظر مخالف خود را صريحاً بيان مىكردند ، و خود آقا هم ايشان را به اين روحيه مىشناخت از باب عون الضعيف صدقة در مقام حمايت از سيد و توجيه اين شعر برآمدند و بحث مختصرى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبين ايشان و آقا در آن مجلس در گرفت ، و آقا بر موضع خود پافشارى فرمودند و در مقام طعن بر اين اشعار جواب دادند كه اين شعر مثلًا چه معنايى دارد :\r\n تو به اين جمال و خوبى * چو به طور جلوه آيى\r\nارنى بگو به آن‌كس * كه بگفت لن ترانى \r\nو خلاصه ، مقصودشان اين بود كه حريم ولايت هر چند و الا و بالاست ، اما نبايد در احترام و تجليل از آن ، حريم الوهيت و ربوبيت را ناديده گرفت .\r\nبالاخره با تقاضا و اصرار آقاى اخوى اجازه دادند سيد بقيه قصيده را كه متضمن شعر غلوآميز نبود قرائت كرد ، و از او دلجويى شد .\r\nدر اينجا لازم است اشاره كنم كه اين سيره ، اقتدا به سيره رسول اكرم صلى الله عليه وآله است كه حريم‌ها شكسته نشود :\r\nفقد روى أن النابغة الجعدىّ لما انشد قصيدته التي هذا البيت منها\r\n:\r\n بلغنا السّماء مجدنا و سناؤنا * و إنّا لنرجو فوق ذلك مظهراً \r\nبين يدى النبى صلى الله عليه و آله غضب و قال : الى أين المظهر يا أبا ليلى ؟ فقال : الجنة . قال :\r\n« أجل إن شاء الله » « 1 »\r\n\r\n\r\n","description":"","footnote":"\r\n( 1 ) . بحار الأنوار ؛ جلد 22 ، باب 37 ، حديث 140\r\n","page_name":" 38 ","page_number":38},
  {"content":"\r\n\r\n\r\nاحترام علماى اديان و فِرَق به ايشان\r\n\r\nماجراى جرج جرداق مسيحى و اهداى كتاب الامام على صوت العدالة الانسانية به معظم له\r\nدر يكى از روزها كه على المعمول خدمتشان رسيدم نامه‌اى را به من دادند كه مطالعه كنم .\r\nنامه را مطالعه كردم ، بسيار جالب بود . شخصى از دانشمندان مسيحى نوشته بود :\r\n« من در حالات و سيره و تاريخ زندگى امام على مطالعه كرده‌ام ، و در آن ، به اصول و مبانى و معانى بزرگى كه تازه بشريتِ امروز و مخصوصاً دنياى غرب ادعاى رسيدن به آن معانى و پيشنهاد آن مبانى را دارد رسيده‌ام ؛ اصولى كه اساسى و جهانى است ، و همه اگر چه به ظاهر باشد همگان را به آن مىخوانند . اين اصول ، همه در سيره و گفتار و كردار امام در حدّ اكمل وجود دارد . »\r\n« اسلام‌شناسان و خاورشناسان غربى اگر چه كم و بيش اين معانى را در زندگى آن امام عظيم درك كرده‌اند اما نخواسته‌اند قبول كنند كه اين افتخار براى شرق است ؛ و پيش از غربىها و قرن‌ها پيش در شرق ، كسانى بوده‌اند كه همه اين اصول و حقايق را درك كرده و بيان نموده‌اند ، و از اين جهت اين واقعيت را كتمان كرده‌اند . در شرق هم\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدانشمندان و علما ، چنان‌كه بايد ، اين اصول را از سيره و حال و مقال آن حضرت استفاده نكرده‌اند ، و من دريغ دانستم كه چنين شخصيت بزرگى در شرق باشد و قدرش مخفى بماند ، لذا اين كتاب را نوشتم ، و چون مسيحى هستم كسى نمىتواند مرا نسبت به بيان مراتب بلند امام به تعصب نسبت دهد ، و چون زبانم عربى است و اهل مطالعه هستم هم كسى نمىتواند به عدم اطلاع و ناآگاهى متهم سازد . اين كتاب را نوشتم و شما ( حضرت آيت الله بروجردى ) بعد از مطالعه تصديق مىنماييد كه ( انى انصفت الامام بعض الانصاف ) . »\r\nايشان در ادامه نوشته بود :\r\n« براى اهداء اين كتاب ، شما را شايسته ديدم و انتخاب كردم . »\r\nحقير به آقا عرض كردم كه خود اين نامه صرف نظر از كتاب ، بسيار مهم و جالب است .\r\nاين نامه ، از جرج جرداق ، دانشمند مسيحى لبنانى بود و كتاب هم كتاب « الإمام على صوت العدالة الانسانية » بود كه در واقع در آغاز انتشار و خروج از طبع آن ، خدمت آقا اهدا كرده بود .\r\nفردا يا پس فرداى آن روز ، كتاب هم با پست رسيد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآقا شخصاً به طور اختصار آن را مطالعه فرمودند و از آن استقبال كردند ، مع ذلك آن را به حقير دادند كه تمام آن را دقيقاً مطالعه نمايم تا اگر در مواردى اشتباهات و اظهارنظرهايى كه محتاج به نقد و تذكر باشد يادداشت نمايم كه جواب نامه او را به نحوى كه در عين تقدير ، تصديق آن اشتباهات نباشد بدهند .\r\nحقير هم آن كتاب را مطالعه كردم و در نوزده مورد نظر او را صائب نيافتم كه البته چندان هم به او كه مسيحى و با برداشت‌هاى خود نوشته است اشكال وارد نمىشود .\r\nسپس در جلسه‌اى كه آقاى بلاغى واعظ نيز حضور داشت ، آقا اين كتاب را توصيف كردند ، و ظاهراً ابراز ميل به ترجمه آن كرده بودند .\r\nآقاى بلاغى هم اغتنام فرصت كرده زحمت ترجمه را متحمل شده بود و براى طبع و نشر آماده كرده بودند . « 1 »\r\n\r\n\r\n","description":"","footnote":"\r\n( 1 ) . نامه مرحوم آيت الله العظمى بروجردى در جواب نامه جناب آقاى بلاغى جهت ترجمه كتاب مذكور : « بسم‌الله الرحمن الرحيم . به‌عرض مىرساند مرقوم شريف كه حاكى از صحّت مزاج عالى بود و اصل گرديد . شرحى راجع به ترجمه كتاب الامام على عليه السلام مرقوم داشته بوديد مستحضر شدم . موقعى كه اين كتاب را براى حقير فرستاده بودند فىالجمله مراجعه كردم و لكن مجال نداشتم كه كاملًا آن را مطالعه بنمايم . به جناب مستطاب ثقةالاسلام آقاى آقا لطف‌الله صافى دادم كه به دقت مطالعه نمايند و نتيجه را به حقير بگويند . ايشان بعد از مطالعه مواردى را يادداشت نموده و به حقير دادند كه سواد آن لفاً ارسال است ملاحظه فرمائيد .\r\nو البته خود جنابعالى هم در مطالعه و مراجعه به اين موارد و غير اين موارد توجه داشته‌ايد . چنانچه در پاورقى توضيحات كامله راجع به اين مطالب داده شود خوب است . دوام تأييدات جناب مستطابعالى را مسئلت مىنمايد . و ملتمس دعا هستم .\r\nوالسلام عليكم و رحمةالله و بركاته\r\n24 جمادى الثانية 1376\r\nحسين الطباطبايى »\r\n","page_name":" 41 ","page_number":41},
  {"content":"\r\n\r\nدر اين ميان چون در بخش‌هايى از اين كتاب از اوضاع ننگين دربار خلفا و كثرت ملاهى و مناهى و اسراف و تبذير و فسادهايى كه داشتند شرحى بيان داشته و آن‌ها را محكوم و در نقطه مقابل سيره امام عليه السلام را معرفى نموده است ، و در آن زمان از اين بخش‌ها چنان پرداخت مىشد كه خواننده خود را در دربار محمد رضا پهلوى و آن اوضاع زشت مىديد ، و خلاصه خواننده را به دستگاه عياشى و هرزگى اين دربار متوجه مىنمود .\r\nاز اين جهت دستگاه طاغوت از اين موضوع اطلاع پيدا كرد و در مقام جلوگيرى از نشر كتاب برآمد ، ولى چون موضوع كتاب امير المؤمنين عليه السلام بود توقيف آن را مستقيماً به صلاح خود نمىديدند ، لذا چند نفر را - كه نامعروف هم\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nنبودند - وادار كردند كه به آقا نامه‌اى بنويسند و توقيف كتاب را به جهت پنج نقطه - به قول آن‌ها - منفى و مخالف از ايشان بخواهند كه دستور بدهند كتاب توقيف شود .\r\nآقا نامه را به حقير دادند . من در جواب نوشتم كه حقير ، مواردى را كه لازم به نقد و توضيح است بيشتر از اينها يادداشت كرده و تقديم نموده بودم ، و چنين اظهار كردم كتاب‌هايى كه مسيحىهاى به اصطلاح اسلام‌شناس يا خاورشناسان پيرامون اسلام و شرق مىنويسند دو دسته‌اند : يك نوع از اين كتاب‌ها به قصد اشتباه‌كارى ، تحريف تاريخ و مقاصد و اغراض سوء تبشير و استعمار است كه اين كتاب‌ها به هيچ وجه اعتبار ندارند و بايد از طرف اهل نظر اعلام و معرفى شوند ؛ و قسم ديگر ، كتاب‌هايى است كه به اين معنى غرض‌آلود نيست ؛ يا صرفاً به عنوان تحقيق و بررسى نوشته شده يا براى معرفى اسلام و شرق و تا حدى دفاع از اسلام و قرآن مجيد و رجال اسلام نوشته شده است . اين كتاب‌ها از نظر اقارير و اعترافاتى كه در آن‌ها هست بسيار مهم است ، و معرف عظمت اسلام و تمدن اسلام است .\r\nمع ذلك اين كتاب‌ها هم چون نويسنده آن‌ها غير مسلمان بوده و با برداشت‌هاى ظاهرى خودشان و بسا عدم احاطه به\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nكل مسائل نگاشته شده خالى از نقص نيست ، و بايد به وسيله اشخاص فاضل و مطلع از منابع اسلامى ترجمه شود ، و در هر كجا نقص و اشتباهى بود ، توضيح لازم داده شود ، و كتاب « الامام على صوت العدالة الانسانية » از همين قسم دوم است .\r\nخلاصه ، آقا جواب ردّ به آن‌ها دادند ، و در ضمن نامه‌اى هم به نظر حقير اشاره نمودند . لذا ترجمه بر خلاف ميل شاه و درباريان و ساواك منتشر شد ولى آن‌ها باز هم از كار ننشستند ، و خودشان يكى از متفلسفين مربوط با خودشان را وادار كردند كه كتاب را ترجمه نموده و در آن بخشى كه از مفاسد دربار خلفا و پادشاهان دربار پهلوى نشان داده مىشد حذف كند .\r\nاين فيلسوف - كه نمىخواهم نه نام او و نه نام كتابش را ببرم و از معرفى او خوددارى مىنمايم - نوشت :\r\n« چون مؤلف در اينجا چنين و چنان نوشته ، ما يك فصل در سيرت پادشاهان بر اين كتاب اضافه مىنماييم . »\r\n\r\nسادگى و هيبت معظم له و نمونه‌هايى از احترام علماى فِرَق به ايشان\r\nشخصيت علمى و هيبت روحانى آن زعيم بزرگوار ، اشخاص ، رجال ، علماء ، اساتيد دانشگاه‌ها ، سياستمداران و فقها و بالاخره همه را تحت تأثير قرار مىداد ، چنان‌كه همه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدر محضر ايشان ، ادب و احترام خاصى از ايشان داشتند و خود را از ايشان كمتر مىيافتند .\r\nمجلس ايشان با همه شكوهمندى و وقار و سنگينى خاصى كه داشت ، در عين حال ، ذره‌اى بوى تكبر و خودبينى از آن استشمام نمىشد .\r\nآقا در اطاق خود كه غالباً اطاق كوچكى بود نشسته و جلوى ايشان يك منبر چوبى بسيار ساده - كه روى آن كتاب‌ها و نامه‌ها و نوشته‌ها بود - گذارده بودند .\r\nدر مثل اين اطاق بسيار ساده و بدون هيچ تجمل و پيرايه - كه از ظواهر و تجملات چيزى در آن نبود - معمولًا كسى براى صاحب آن در ذهن خود حسابى باز نمىكند و با آن بسيار عادى برخورد مىنمايد ، اما به عكس اين اطاق و مهابت آن ، همه دل‌ها را حتى ژنرال‌ها ، سرلشكرها ، نخست وزيران و شاه را پر مىكرد .\r\nشيخ باقورى از علماء معروف مصر و وزير اوقاف آن كشور ، در اين اطاق ، قريب دو ساعت حضور يافته بود ، و در اين مدت كوتاه ، هر چه بايد بفهمد فهميده بود ، و مجذوب روحانيت و معنويت و علم آقا شده بود .\r\nواقع اين بود كه اين اشخاص بر خلاف انتظار مىديدند\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nتسلط آقا بر مسائل مذهب آنها ، آراء علماء ، فقهاء ، اهل نظر و صحابه از آن‌ها بيشتر يا كمتر نيست . در هر مسأله اسلامى ، نظر علماء عامه را فوراً بيان مىكرد ؛ ابوحنيفه ، احمد ، شافعى ، مالك ، اوزاعى ، ثورى ، يا فلان صحابى حتى عايشه را . واقعاً عجيب بود ، يا اين‌كه در رجال و طبقات اظهار نظر مىفرمود و همه را معرفى مىكرد .\r\nآقاى باقورى تحت تأثير افكار و علميت آقا به مصر رفت ، و همان‌گونه كه وعده داده بود طبع كتاب « المختصر النافع » محقق قدس سره با حكم او و سپس مقدمه مرحوم علامه قمى به طبع رسيد ، و بعد هم كتاب تفسير « مجمع البيان » با مقدمه دو شيخ اكبر الازهر در قاهره چاپ و منتشر شد ، كه هر دو عملى بود داراى ارزش فوق العاده و بسيار با اهميت .\r\nدر نامه‌اى كه همين آقاى شيخ احمد حسن باقورى به آقا نوشته بود و رونوشت آن نزد حقير بود اعلام كرد كه مطالب آقا را انجام خواهد داد ، و اين جمله در آن راجع به انجام اين مطالب و تذكرات آقا بود كه :\r\n« لايزال يخلد في كياني »\r\nبه حقيقت بايد بگوييم كه آيت الله بروجردى شخصيتى بسيار نادر ، نابغه و مرد قرن و عصر بود رحمة الله عليه .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nاظهار استبصار يكى از رجال اهل سنت نزد ايشان\r\nروزى از روزها كه در محضر ايشان بوديم ، آمدند و گفتند :\r\nشخص محترمى آمده و تقاضاى ديدار دارد .\r\nايشان اجازه ورود دادند . شخصى وارد شد كه از لباسش معلوم بود ترك و فارس نيست .\r\nوى پس از ورود و تعارفات اظهار داشت كه مطلب خصوصى و محرمانه‌اى دارم .\r\nآقا اظهار فرمودند كه اينها امين من هستند ؛ اگر مىخواهيد بروند . ايشان پذيرفت و ما در آنجا حضور داشتيم .\r\nآن شخص ، خود را معرفى كرد . معلوم شد كه يكى از رجال اهل سنت است كه نمىخواست استبصار او علنى شود . او شرحى از تحقيقات و مطالعات خود و اوضاع سياسى صدر اسلام اظهار داشت كه معلوم بود مطالعات او عميق است ، و خلاصه اظهار داشت كه بر حسب اين مطالعات ، بر من معلوم شده كه سياست ، موجب غصب حق اهل بيت عليهم السلام ، و انحراف مسير خلافت و رهبرى شده است ، و بعد از توضيحاتى كه داد ، گفت :\r\n« خدمت شما آمده‌ام تا ايمان خود را به ولايت اهل بيت عليهم السلام اظهار كنم كه براى من شاهد باشيد . »\r\nاين شخص هم به ولايت امير المؤمنين عليه السلام شهادت\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nداد ، و هم عين اين كلامش را به ياد دارم كه گفت :\r\n« إنّي أتبرّء من أبيبكر و عمر و عثمان »\r\nآن جلسه با مطالبى كه آقا فرمودند و جواب‌هايى كه از سؤالات او در مورد تكاليف شرعيه بيان كردند خاتمه يافت . ايشان در پايان اجازه خواست كه افراد ملازم او - كه ظاهراً از خدام وى ، و از جريان استبصارش بىاطلاع بودند - خدمت آقا برسند .\r\n\r\nاهتمام به تقريب مذاهب\r\nراجع به تقريب بين مذاهب كه مرحوم آقا ميرزا محمد تقى قمى به منظور آشنا كردن علماء اهل تسنن و افراد منصف آن را با زحمات و تلاش بسيار و با توكل به خدا در مصر عنوان كرد و موفق شد ، به حق ، مرحوم آقا او را ترغيب و تشويق فراوان كردند .\r\nاو رابط بين آقا و علماء و شيوخ الأزهر بود . دو شيخ اكبر الأزهر ؛ يكى آن‌كه با علامه سيد شرف الدين طرف سؤال و جواب در المراجعات است و ديگرى شيخ شلتوت در باطن وجود خود به آقا احترام عجيبى داشتند كه بعد از ارتحال آقا ، آقاى قمى به خودم گفت كه نامه آقا را وقتى براى شيخ مىبردم برمىخاست ، مىايستاد ، مىگرفت و مىبوسيد ، و شيخ شلتوت هم به احترام بر مىخاست .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخلاصه ، نتيجه اين ارتباطات و مواضع آقا همان فتواى تاريخى شيخ شلتوت شد كه رسماً اعلام كرد :\r\n« يجوز التعبد بمذهب الشيعة الامامية كسائر المذاهب . »\r\nو بعد هم ، صريحاً فتوا داد كه ساير مذاهب مىتوانند با ترك مذهب خود ، مذهب شيعه اماميه را اختيار كنند .\r\nمتن احاديث ثقلين كه همواره آقايان استناد مىجستند و آن را به عنوان حجت بزرگ بر حجيت فقه شيعه و بلكه حصر حجيت به اين فقه مطرح مىكردند چاپ شد .\r\nناگفته نماند كه اين حديث يا احاديث ثقلين و احاديث حوض حتى در حوزه‌هاى علميه كمتر مطرح مىشد و دلالت هر دو - كه بسيار جامع و فراگير است - چنان‌كه شايسته است مورد توجه نبود ، و هر دو را آقا عنوان كرده و در مجالس خصوصى و در درس مكرر به آن اشاره نمودند كه استدلال به مثل اين دو بخش از احاديث و مفاد و مضمون جامع و مبسوط آن‌ها تجديد شد ، و باعث شد كه حقير نيز رساله‌اى به نام « أمان الأمة من الضلال و الاختلاف » نوشتم ، و اين رساله مدتى در خدمت آقا و تحت نظر معظم له بود . « 1 »\r\n\r\n\r\n","description":"","footnote":"\r\n( 1 ) . اين كتاب مكرر به طبع رسيده است .\r\n","page_name":" 49 ","page_number":49},
  {"content":"\r\n\r\n\r\nديدار رئيس جمعيت جهانى مبارزه با الكل و سؤالات ايشان\r\nزمانى رئيس جمعيت جهانى مبارزه با الكل به ايران آمده بود .\r\nوى به وسيله آقاى دكتر چهرازى كه از پزشكان معروف و سرشناس كشور بود ، اجازه شرفيابى به خدمت آقا را حاصل كرد ، و به اتفاق او به ديدار با ايشان نايل شد .\r\nشرح اين ديدار ، در روزنامه‌ها منعكس شد . از جمله سؤالات رئيس جمعيت جهانى مبارزه با الكل از آقا يكى اين بود كه پرسيده بود :\r\n« تحريم شراب در اسلام به چه علتى است ؟ »\r\nايشان جواب فرموده بودند :\r\n« چون امتياز انسان بر حيوانات ، به عقل و خرد است ، و شراب براى عقل زيان‌بخش است ، و اعمال و كارهاى ايشان را غير معقول مىسازد . »\r\nپرسيده بود :\r\n« اگر حكمت تحريم اين است ، پس مصرف كم آن - كه اين زيان را ندارد - چرا حرام است ؟ »\r\nفرموده بودند :\r\n« به دو جهت ؛ يكى اين‌كه همان ادامه مصرف كم آن بسا زيان‌بخش مىشود و به تدريج در دماغ اثر مىگذارد ، و ديگر\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاين‌كه اگر كم آن حلال و مباح باشد ، افراد به همان حدّ كم اكتفا نمىكنند ، و با طبع فزونىطلب مصرف را زياد مىنمايند . از اين جهت ، حرمت آن مطلق است كه انسان از ضررهاى آن مصون بماند . »\r\nدر اينجا مناسب است حقير اضافه كنم كه برخى از شخصيت‌هاى بزرگ غربى و مسيحى از لحاظ حكم تحريم خمر در اسلام ، حضرت رسول اكرم صلى الله عليه وآله را از بزرگترين مصلحان و كسانى كه به جامعه بشريت خدمت داده‌اند شمرده‌اند كه در طول چهارده قرن ، صدها ميليون انسان را از خطرات خانمان‌سوز جسمى ، روحى ، اجتماعى و اقتصادى شراب نجات داده ، و كارى را كه دولتى مقتدر ، مثل آمريكا خواست در آنجا انجام دهد ، يعنى شراب را ممنوع كند كه با صرف بودجه هنگفت و برنامه‌هاى مختلف تبليغى و اعمال زور و دستگيرى متخلفان از آن عاجز شد ، آن حضرت با يك حكم ، تحريم آن را انجام داد كه در طول اين قرن‌ها ، همواره اين حكم ، استوار و برقرار مانده و همه قشرها را مصونيت داده است .\r\n\r\nديدار نمايندگان پادشاه اردن و هديه قرآن\r\nملك حسين پادشاه اردن پسر طلال بن عبدالله بن شريف حسين در عصر مرحوم آقا آيت الله بروجردى قدس سره به\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nايران آمده بود . چنان‌كه استنباط مىشد اين سران ممالك اسلامى - كه همه اسم و آوازه شخصيت اسلامى و مقام بلند علمى و زهد و آگاهى آقا را شنيده بودند - مايل بودند به ديدار آقا در قم مشرف شوند ، ولى دستگاه حاكم به ملاحظات سياسى و اين‌كه مهما امكن از عظمت اجتماعى و روحانى - كه روزافزون و بر سر زبان‌ها بود - بكاهد و مانع از گسترش و قوّت آن گردد با ترفندهايى كه خود داشت و حيله‌هاى سياسى مانع اين ديدارها مىشد .\r\nبا اين حال اينها دوست مىداشتند كه مراوده و معارفه‌اى با آقا داشته باشند .\r\nاز جمله اين سران ملك حسين بود كه قرآنى به طبع رسانده و آن را براى بزرگان اهدا مىكرد . در سفرى كه به ايران آمده بود اظهار علاقه مىكرد كه تعدادى از قرآن‌ها را به حضور حضرت آيت الله العظمى هديه نمايد .\r\nلذا در مقام كسب اجازه بر آمده و مرحوم آقانجفى شهرستانى را واسطه قرار داده بودند كه بلكه ايشان بتواند اجازه بگيرد . بالاخره آقاى آقانجفى موفق به كسب اجازه مىگردد و تعيين وقت مىشود ، مثلًا رأس ساعت 10 نماينده ملك حسين در بيرونى منزل آقا حاضر باشد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاتفاقاً در رأس ساعت مقرر نمىرسند و تأخير مىكنند .\r\nوقتى مىرسند كه شايد يك ساعت بعد از وقت بوده است .\r\nخادمين خدمت آقا عرض مىكنند ، ولى ايشان اذن ديدار نمىدهند .\r\nآقاى آقا نجفى و سفير و فرستاده ملك حسين سرگردان مىشوند ، و خود را با بازگشت موهن روبرو مىبينند .\r\nمرحوم آقا نجفى به هر نحو شده خدمت آقا مىرسد و معتذر مىشود كه در بين راه ماشين آن‌ها خراب شده و موجب تأخير هيئت شده است ، و در نتيجه با كسب اجازه مجدد خدمت آقا مىرسند .\r\nفرستادگان ملك حسين بعد از تعارفات و تقديم سلام پادشاه اردن ، قرآن كريم را هديه مىنمايند .\r\nدر اين موقع ، ملاحظه مىكنند كه آقا با آن كهولت سن و دشوارى قيام و قعود ، از جا برخاسته و به احترام قرآن كريم ايستادند .\r\nسپس قرآن را با احترام كامل گرفتند ، نشستند و پيش از آن‌كه با آن‌ها سخنى بگويند ، همان قرآن را مىگشايند و مقدارى از آن را با توجه و حضور قلب مىخوانند . ( اصلًا يكى از جلوه‌هاى ايمانى آقا همين بود كه هر وقت در بين\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nدرس و بحث و در ضمن قرائت و مطالعه هر كتاب ، قرآن را تلاوت مىكردند حال و وضع تكلمشان تغيير مىكرد ، و قرآن را با حضورى خاص قرائت مىنمودند كه بسيار جالب و دل‌انگيز بود )\r\nوضع قرائت قرآن ايشان و حال توجهشان به قرآن حضار را تحت تأثير قرار داده بود .\r\nايشان ، پس از قرائت قرآن كريم ، آن را مىبوسند و دستور مىدهند كه در جاى مناسب قرار دهند . سپس به آن‌ها مىفرمايد : أنا حسين بن على بن . . . و شجره و نسب مبارك خود را يكى پس از ديگرى از حفظ مىخوانند تا مىرسد به شخصيتى كه نسب حضرت آقا و نسب ملك حسين به او منتهى مىشود ، و مىفرمايد كه در اينجا ، نسب ما مشترك مىشود و آن را تا حضرت امام حسن مجتبى عليه السلام بازگو مىفرمايند ، و بعد از آن ، گفت‌وگو شروع مىشود و مطالبى را كه در نظر بود بيان فرمودند .\r\nدر مجموع ، اين ديدار و ملاقات ، همه حضار مخصوصاً فرستادگان پادشاه اردن را در برابر عظمت روح و بزرگوارى و شخصيت ارزشمند آن زعيم بزرگ ، خاضع و متواضع ساخت .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nعدم پذيرش ملك سعود پادشاه عربستان و ارسال نامه در جواب ايشان\r\nچنان‌كه قبلًا هم اشاره شد سران كشورهاى اسلامى كه به ايران مىآمدند از اين‌كه ديدارى با آقا هم داشته باشند استقبال داشتند ، ولى رژيم كه بسط نفوذ و شهرت جهانى آقا را با سياست‌هاى خود موافق نمىدانستند با ترفندهايى اين علاقه را مسكوت عنه مىگذاشتند .\r\nاز جمله اين سران ، ملك سعود پادشاه وقت عربستان بود كه قبلًا هم آقا با ملاقات با او اظهار بىميلى مىفرمود ، زيرا مصلحت نمىديدند كه او به قم بيايد و به زيارت حضرت معصومه عليهاالسّلام نرود ، مع ذلك سعود هدايايى خدمت آقا تقديم داشت كه متضمن قرآن كريم و پرده خانه كعبه معظمه و تعدادى عباهاى نفيس بود .\r\nآقا در جواب او آن نامه تاريخى را كه در مجله رسالة الاسلام تحت عنوان ( مشافهة بين جلالة ملك سعود و الامام البروجردى تظهر منها السماحة الروحانية ) منتشر شد .\r\nآقا در اين نامه بعد از تعارفات ، مىفرمايند :\r\n« رسم من نيست كه از ملوك و سران هديه قبول كنم ، ولى چون هداياى شما متضمن دو چيز بزرگ ( قرآن كريم و پرده خانه كعبه ) بود آن دو را پذيرفتم ، و اما عباها را فرستادم كه شما هنگام نماز در آن‌ها به من هم دعا كنيد ، و من هم\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبه شما هديه مىكنم حديثى را كه در احكام حج ، مسلم از حضرت امام جعفر صادق عليه السلام روايت نموده است . »\r\nآنچه در اين نامه مهم بود ، اولًا توجه و احاطه آقا به احاديث و روايات عامه است ، و ثانياً اين حسن انتخاب ، زيرا اين حكام عربستان به گمان خود ، خود را خادم حرمين شريفين و مقامى مىدانند كه فريضه حج كه از شعائر بزرگ اسلام و اركان دين است زير نظر آن‌ها همه ساله با آن تشريفات با شكوه و حضور ميليونى مسلمانان دنيا برگزار مىشود ، اما برنامه اين فريضه و احكام آن مرهون علم امام شيعه امام جعفر صادق عليه السلام است ؛ امامى كه وهابىهاى جاهل - كه در حرمين ، چشم دشمنان اسلام را از تخريب آثار تاريخى و مدارك تاريخ اسلام روشن كرده و اين همه پشتوانه واقعى و ملموس را از تاريخ گرفته‌اند - مزار شريف و مرقد مباركش را ويران نموده‌اند .\r\nآرى ! مرهون اين حديث مفصل است كه حدود چهارصد فرع از احكام مهمه حج از اين حديث استنباط مىشود ، و به گفته ابوحنيفه :\r\n« امت در احكام حج ، عائله جعفر بن محمد عليهماالسلام مىباشند . »\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nهديه اين حديث به سلطان وهابى عربستان ، اخطارها و هشدارهايى داشت كه اهل فكر و نظر درك مىكنند .\r\n\r\nمواضع سياسى مذهبى\r\n\r\nنگرانى از انحطاط اوضاع سياسى و اقتصادى مسلمانان\r\nيكى از امورى كه همواره فكر ايشان را به خود مشغول مىداشت و موجب نگرانى ايشان بود ، انحطاط اوضاع سياسى ، اقتصادى و صنعتى مسلمانان بود .\r\nمعظم له اين ضعف مسلمانان و نياز آن‌ها به بيگانگان را علت عمده تسلط آن‌ها بر مسلمانان مىدانست ، و آن را به ضعف يا سوء مديريت و وابستگى مديران به همان اجانب مستند مىشمرد .\r\nبه همين خاطر موضوعى كه بيشتر و بسيار نسبت به آن حاكميت و اعضاء آن تذكر مىداد و اعتراض مىكرد و به آن ، عدم لياقت و عدم علاقه آن‌ها به پيشرفت و ترقى مملكت را براى خودشان اثبات مىكرد ، همين عقب‌ماندگىها بود .\r\nايشان معتقد بود كه وسايل جلوبردن جامعه و كشور به سوى استقلال و خودكفايى بيشتر در اختيار اين گروه حاكم است ، مع ذلك بيگانگان به پيشرفت‌هايى نائل شده‌اند و اينها يا در جا مانده‌اند يا وابسته‌تر شده‌اند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمخصوصاً براى آن‌ها ، آلمان را مثال مىزد كه پس از جنگ به چه روز و چه وضع ذلت‌بار و اسفناك و فقر و فلاكتى افتاد ، ولى طولى نكشيد كه باز در مسير ترقى و اصلاح امور به پيشرفت‌هاى بزرگ نايل شد ، ولى اين كشور كه پل پيروزى ناميده شد با همه امكاناتى كه داشت قدمى به جلو برنداشت ، و هم‌چنان نيازمند به بيگانگان باقى ماند .\r\nدر اين موضوعات ، ايشان به نقاط ضعف دقيقاً توجه داشتند و كل اوضاع عالم اسلام و عوامل سوء جريان‌ها و سوء اداره اين ممالك را زير نظر داشته و از سلطه استعمارگران بر اين دنياى بزرگ و وطن پهناور همه مسلمانان رنج مىبردند .\r\nهم سير تقدم و ترقى جوامع ، و هم علت تنزل و سير قهقرايى ملت‌ها را تذكر مىدادند ، و از جمله خطر اشاعه فحشاء و اختلاط زن و مرد ، و ترغيب به موسيقى و ملاهى را مهم مىدانستند .\r\nآن فقيد علم و اسلام ، همواره نگران اوضاع مسلمين در سراسر جهان بود ، و از ذلت جوامع اسلامى و تسلط استعمارگران و استضعاف آن‌ها رنج مىبرد ، و تا مىتوانست همگان را به بازگشت به مجد ، عظمت ، عزت ، قوت و قدرت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nگذشته ، و كسب علوم ، فنون و صنايعى كه دست‌يابى به آن‌ها ، ديگران را بر مسلمانان مسلط و چيره مىنمود ، تشويق و ترغيب مىكرد .\r\nمكرر در مورد ايران به مسئولان امور و سايرين مىفرمود كه چرا پس از جنگ جهانى دوم كه آلمان شكست خورد و به آن روزهاى فقر و فلاكت و درد و رنج گرفتار شد با تلاش و كوشش و تحمل مصائب بزرگ ، دوباره پاى در جاده ترقى گذارده و مىرود تا آن خسارت‌هايى كه به ظاهر جبران‌ناپذير بود تدارك و جبران نمايد ، و صنعت و علم و استقلال خود را احيا كند و همان موقعيت خود را كه داشت به دست بياورد ، اما شما كه كشورتان پل پيروزى نام‌گذارى شده ، هم‌چنان وابسته مانده و اگر عقب نرفته باشيد در اين اوضاع و بحران كه مىتوانستيد كسب حيثيت و قدرتى بنماييد يك قدم به جلو برنداشتيد با اين‌كه تمام امكانات مالى و مادى كلان را در اختيار داشتيد . غرامت‌هايى كه به عهده آلمان آمد به عهده شما نيامد . ( البته چنان‌كه مكرر عرض كردم آنچه مىنويسم عين الفاظ ايشان نيست بلكه مضمون بيانات ايشان است )\r\nايشان غصه مىخورد كه دولتمردان ما به فكر چيزى كه\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nنيستند استفاده از فرصت‌ها و پيش‌بردن امور و جلو بردن مملكت است ، و خلاصه او بر اوضاع عالم اسلام و سير تطورات جهان و علل تقدم بيگانگان و راه‌هاى اصلاح امور و دفع تأخر ، تقهر و ضعف‌هاى موجود آگاه بود ، و سير سياست و اجتماع را زير نظر داشت .\r\n\r\nاعتراض در به رسميت‌شناختن اسرائيل توسط شاه ايران\r\nدر زمانى كه مشهور شد ايران ، اسرائيل را به رسميت به طور كامل يا ناقص شناخته است ، و با واكنش سران بعض كشورهاى اسلامى مواجه شد از جمله سران مصر شخص عبدالناصر ( جمال ) و رئيس و شيخ جامع الازهر و بعض ديگر رسماً شاه را محكوم و طى تلگرافاتى كه به محضر آقا كردند شاه را تقبيح و در واقع تنبيه او را از آقا درخواست نمودند ، حقير در جريان قرار گرفتم و تلگرافات آن‌ها را مطالعه نمودم .\r\nآقا از اين واقعه سخت آزرده خاطر و متأسف شد ، و فوراً موضوع را تعقيب و جداً خواستار شدند كه دولت شناسايى خود را پس بگيرد ، و از مسلمانان به واسطه خطايى كه كرده عذرخواهى نمايد ، و آنچه به ياد دارم اقداماتى شد و اينها ابتداء خواستند انكار نمايند ، و به صورت‌هايى عذرخواهى نمودند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبه هر حال آقا با جواب‌هايى كه به طور شفاف و زنده به رئيس‌جمهورى مصر و ديگران دادند اين عمل را شديداً محكوم ، و خودشان و شيعه را در كنار ساير مسلمين با صهيونيست‌ها درگير و در جهاد شمردند ، و همواره فكر ايشان به مسأله فلسطين مشغول بود .\r\n\r\nنمونه‌هايى از واكنش‌هاى معظم له در مقابل ضربه به مبانى اسلامى\r\nحضرت استاد آيت الله بروجردى قدس‌سره در حفظ مواضع اسلامى و مبانى مذهب و تشيع ، اهتمامى بليغ داشتند ، و در برابر هر حرف و گفته‌اى كه مشعر بر مخالفت با اسلام ، مذهب و شئون دينى باشد ، در حد لازم و ممكن عكس العمل نشان مىدادند ، چنان‌كه از بسيارى از برنامه‌هايى كه شاه مىخواست اجرا كند ، مخصوصاً در موضوع زن‌ها و مختلطكردن آن‌ها با مردها ، و حضور آن‌ها در جلسات و مجالس رسمى و انجمن شهر و ورزش آن‌ها در موارد زيادى همه با عكس‌العمل‌هاى شديد ايشان لغو و ممنوع مىشد ، حتى در مثل موضوع مشعل به دست‌گرفتن ورزشكاران و امور ديگر ، ايشان مواضع خود را اعلام مىنمودند ، و خصوصاً به مسأله حجاب ، چادر و عفت بانوان اهميت بسيار مىدادند ، و پيغام‌هاى تند و سختى مىفرستادند ، و مىتوان گفت هم اوضاع را كنترل مىكردند ، و هم وجود ايشان موجب كنترل\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاوضاع بود كه شاه وجود ايشان را از آنچه به گمان خود اصلاحات مىشمرد مانع مىدانست .\r\nاينك با فشار بر حافظه ، نمونه‌هايى از مواضع ايشان :\r\nگفته مىشد كه شاه چون فرزند پسر ندارد « 1 » ، به تشويق بيگانگان و خواست آن‌ها در مقام اين برآمده كه خواهر خود اشرف را به ولايتعهدى تعيين كند .\r\n\r\nنمونه اول : واكنش به ولايتعهدى اشرف\r\nاين موضوع چون خلاف قانون اساسى بود ، محتاج به رفراندوم و مراجعه به آراء عمومى بود كه گرچه آراء عموم با آن مخالف بود ولى شاه با انتخابات‌هاى ساختگى و صورى و ايادى و عمال خود مىتوانست هر چه را بخواهد از صندوق‌ها بيرون بياورد اگر چه يك رأى موافق هم كسى به آن نداده باشد .\r\nبه اين مناسبت ، مجلس مؤسسان را عنوان كردند و براى آن در شهرها انجمن‌ها تشكيل شد عيناً مثل مجلس مؤسسان پدرش رضاخان ، اين موضوع موجب تشويش افكار عامه مسلمانان متعهد و مخصوصاً علما و بزرگان حوزه و سياست شد ، و فقط يگانه كسى كه مىتوانست اين جريان را در نطفه خفه كند و آن مجلس مؤسسان را كه با هزار گونه\r\n\r\n\r\n","description":"","footnote":"\r\n( 1 ) . در آن زمان هنوز محمدرضا پهلوى كه با فرح ديبا ازدواج نكرده بود پسر نداشت .\r\n","page_name":" 62 ","page_number":62},
  {"content":"\r\n\r\nتبليغات بىاثر و كأن لم‌يكن سازد ، به اتفاق همه آيت الله بروجردى بود .\r\nاز ايشان هم اعلام نظرى مطرح نمىشد و سكوت ايشان را جمعى حمل بر مماشات مىكردند ، از سوى ديگر هم شخصيتى كه بتواند اين موضوع را با آيت الله در ميان گذارد و اگر فرضاً ايشان را ساكت بيابد رو در رو با ايشان به بحث و مناظره و وجوب مخالفت با اين معنى بپردازد جز مرحوم والد آيت الله آخوند ملامحمد جواد صافى عليه‌الرحمة كه مورد احترام آقا بود نبود ، يا به هر حال كم بود .\r\nدر اين گير و دار ، ايشان قم مشرف شدند و بزرگان حوزه مخصوصاً مرحوم آيت الله گلپايگانى و مرحوم امام خمينى با ايشان ديدارها نموده و از ايشان خواستند كه در ملاقات‌هايى كه با آقا دارند علت سكوت ايشان را جويا شده و لزوم موضع‌گيرى سلبى و منفى را گوشزد نمايند ، و خلاصه ، ايشان را براى مخالفت با اين نيت سوء شاه آماده نمايند .\r\nناگفته نماند كه حقير و حضرت آقاى اخوى نيز در اين جريان وارد بوديم و با آقايان علماء حوزه همكارى تنگاتنگ داشتيم .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمرحوم آقاى والد در ملاقاتى كه براى خصوص اين موضوع با آقا داشتند ، موضوع را مطرح و جوانب ، اطراف و مفاسد سوء آن و لزوم يك واكنش علنى و رسمى را تذكر دادند .\r\nجلسه ، بسيار پربار و نتيجه‌بخش شد . آقا اولًا از توهمى كه براى بعضى پيش آمده كه ايشان در مثل چنين امرى - كه در جامعه اسلامى زن عهده‌دار اين گونه مسئوليت‌ها باشد - سكوت كنند تعجب كرده و فرمودند :\r\n« خود آقايان مىبايست آن را دفع و رد نمايند . »\r\nو فرمودند :\r\n« من اگر جانم را هم لازم باشد كه در راه ممانعت از اين اقدام بدهم مىدهم ولى از آن جلوگيرى مىنمايم . »\r\nلذا بنا شد كه آقايان نامه‌اى به آقا بنويسند و موضوع را مطرح و كسب نظر بنمايند .\r\nبنابراين نامه‌اى كه نظرم نيست انشاء بنده يا حضرت آقاى اخوى بود به امضاء حضرات آقاى گلپايگانى ، آقاى خمينى ، آقاى مرتضى حائرى و دو نفر ديگر كه ظاهراً يكى از آن‌ها آقاى سيد محمد داماد بود خدمت آقا تقديم شد ، و ايشان هم صريحاً موضوع سلبى و منفى خود را اعلام نمودند ؛ و نامه و جواب به خط بنده و حضرت آقاى اخوى نوشته شد .\r\nبه هر حال ، اين نامه فوراً مثل توپ و بيشتر صدا كرد ، و\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nنمونه دوم : واكنش در برابر قانون اصلاحات ارضى\r\nدستگاه دانست كه روحانيّت از اين موضوع و مخصوصاً وليعهدى زن به هر قيمتى باشد جلوگيرى مىنمايد .\r\nلذا به دست و پا افتادند كه بلكه نامه منتشر نشود و پيغام آوردند كه موضوع بدون اين نامه هم طبق نظر آقا مسكوت عنه شده است .\r\nاز اين جهت ، بعضى آمدند كه نامه را از حضرت والد بگيرند .\r\nايشان با عصبانيت جواب دادند و خلاصه نامه در سطح كشور منتشر شد و موضوع منتفى شد ، و زحمات تأسيس مجلس مؤسسان به هدر رفت ، و ناچار مجلس را به طور صورى ادامه داده و ختم كردند .\r\nو خلاصه ، غائله ولايتعهدى اشرف و وارد كردن بانوان در مسئوليت‌هاى عمومى - كه در هر مرتبه‌اش با اسلام سازگار نيست - با توجه و غيرت دينى حضرات بزرگان حوزه و پادرميانى مرحوم آقاى والد و عزم و تصميم فداكارانه زعيم بزرگ مرحوم آيت الله العظمى بروجردى و همكارى اينجانب و حضرت آقاى اخوى به اين صورت با عقب‌نشينى مفتضحانه شاه پايان پذيرفت ، و الحمدلله رب العالمين .\r\nنمونه دوم ، مسأله اصلاحات ارضى بود . همه مىدانند كه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدر كشور پهناور ايران ، مشكل كشاورزى ، كمبود زمين و كيفيت توزيع آن و مالكيت‌هاى بزرگ و كوچك خصوصاً در آن زمان كه جمعيت بسيار كمتر از الان بود ، اگر دولت با امكانات مالى كلانى كه در آن زمان به واسطه بالارفتن قيمت نفت داشت اقدام مىكرد ، و آب‌هايى را كه هدر مىرفت به طور مدرن مهار مىكرد ، زمين براى زراعت در حدى فراهم مىشد كه با كمبود كشاورز مواجه باشد نه با كمبود زمين .\r\nدر زير عنوان موضوع اصلاحات ارضى مقاصد سياسى متعددى بود كه در اينجا مجال شرحش نيست . شاه هم مىخواست به صورت تشريفاتى و براى ارضاء سياست آمريكايىها و اين‌كه خود را اصلاح‌طلب و انقلابى معرفى كند آن را انجام دهد ، و مسأله اصلًا مربوط به توسعه كشاورزى يا بهبود حال كشاورزان نبود .\r\nبه هر حال ، شاه به گمان اين‌كه تا حدى در برابر قدرت روحانيت و شخص آيت الله بروجردى مىتواند عرض اندام كند و كشاورزان را هم بسيج كند ، اصلاحات ارضى را عنوان كرد و قانون آن در مجلس عنوان شد و مواد آن طبق آنچه كه قبلًا تعيين و پيشنهاد مىشد به تصويب مىرسيد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمسأله ، اندك اندك اذهان را به خود متوجه كرد و خطر كشاورزى دولتى را - چنان‌كه در شوروى بود - متجلى كرد ، يعنى اين خطر خودنمايى كرد كه كشاورزى دولتى شود و مالكيت زمين ملغى گردد ، يعنى مطلب به اينجا منتهى نشود كه مالكيت‌هاى بزرگ تبديل به مالكيت‌هاى كوچك گردد ، بلكه خطر اين بود كه مالكيت خصوصى اراضى كشاورزى ملغى شود ، و همان برنامه‌هاى سوسياليستى و تعاونىها برقرار شود .\r\nاين احساس خطر ، چندان هم بى جا نبود . ما ديديم بعد از انقلاب اسلامى نيز فرقه‌هاى كمونيسم‌گرا همين فكر را داشته و دارند ، و متأسفانه عنوان تعاونىها نيز از همين فكر نشأت مىگرفت ؛ و بعد هم كه قانون صادرات و واردات را به تصويب مجلس شوراى اسلامى رساندند ، همين مطالب دنبال مىشد كه الحمدلله با مقاومت شوراى نگهبان در آن زمان ، اين احكام با وجود اينكه در رژيم سوسياليستى شوروى طرفدار زيادى داشت پيش نرفت .\r\nبه هر حال ، غرض اين است كه مسأله ، مسأله اين‌كه مالك بزرگ مالك نباشد ، و كشاورز مالك باشد نبود ، بلكه خطرات بزرگى مطرح بود .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبر اين اساس ، مرحوم آقا با دورانديشى كه داشتند نگران اوضاع شدند . از سوى ديگر ، شاه هم به طور جدّى وارد عمل شده بود .\r\nمجلس هم كه فرمايشى و زير نفوذ كاملش بود ، و گمان مىكرد كشاورزان هم از عنوانى كه او كرده فريب خورده و حمايت از او مىكنند ، چنان‌كه بسيارى هم همين عقيده را داشتند و مى گفتند كه مخالفت با شاه در اين مورد اثرى ندارد .\r\nبه هر حال ، مرحوم آيت الله بروجردى از چند نفر از بزرگان حوزه براى مشورت در اين موضوع دعوت كردند .\r\nجمعى خدمت آقا رسيدند . حقير و حضرت آقاى اخوى هم شركت داشتيم . آقا موضوع را مطرح كردند و در واقع براى لزوم اقدام ، كسب نظر كردند .\r\nبعضى ظاهراً به نظرشان مىرسيد كه چون به عنوان زمين‌دارشدن كشاورز اين موضوع مطرح شده مخالفت با آن موجب نارضايتى مردم از روحانيت مىشود . ظاهراً در بين آقايان كسى نبود كه با اصل عمل شاه موافق باشد ، ولى مخالفت را يا از جهت اين‌كه تأثير نمىكند و يا از جهت عكس العمل آن در روحيه كشاورزان ، صلاح نمىديدند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدر آن مجلس ، مرحوم آيت الله گلپايگانى بىپرده و صريح به لزوم مخالفت با اين كار شاه تأكيد كرد ، و دليل ايشان هم همان خطر الغاء اصل مالكيت و دولتىشدن كشاورزى و مخالفت اين اقدام با احكام مسلم شرع بود .\r\nو در نتيجه آقا با همين نظر موافقت كردند و تصميم بر اقدام گرفتند . مع ذلك اطرافيان مثل اين‌كه همه متفق الكلمة بودند بر اين‌كه اقدام مقتضى نيست چون مؤثر نمىشود .\r\nروز بعد يا دو روز بعد بنده را خواستند تا خدمت ايشان برسم و ايشان به بنده فرمودند تا نامه‌اى در اين موضوع تنظيم كنم .\r\nبنده آن نامه شديد اللحن را خطاب به آقاى بهبهانى با نظر آقا تنظيم كردم ، و ايشان بعض آيات را بر آن افزودند ، مثل آيه « إِنَّ الَّذينَ يَكْتُمُونَ ما أَنْزَلْنا . . . » « 1 » و در آخر فرمودند كه اين آيه را هم اضافه كن « مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُون » « 2 » .\r\nبنده به آن مرجع بزرگ عرض كردم كه اين آيه را فعلًا ننويسيد . اگر اصل نامه اثر نكرد دوباره نامه‌اى تندتر بايد نوشت و اين آيه را آن وقت به عنوان ( آخرين اسلحه )\r\n\r\n\r\n","description":"","footnote":"\r\n( 1 ) . سوره بقره ، آيه 159 .\r\n( 2 ) . سوره مائده ، آيه 44 .\r\n","page_name":" 69 ","page_number":69},
  {"content":"\r\n\r\nمىنويسيم . ايشان قبول كردند و اين آيه را ننوشتند و عرض كردم كه يقيناً اين نامه با اين لحن مؤثر مىشود و همان هم شد .\r\nنامه ارسال شد وآقاى بهبهانى هم آن را براى سردار فاخر حكمت كه رئيس مجلس بود و قانون اصلاحات ارضى در آن مطرح بود ارسال كرد .\r\nاو هم چون خود و مجلس را در بن‌بست ديد ، فوراً در آن موقع كه شاه در خوزستان بود به اهواز رفت ، و نامه را به او ارائه داد ، و او هم با ناراحتى گفته بود كه نبرديد ، هر كارى مىخواهيد بكنيد .\r\nخلاصه ، قانون پا در هوا شد و موضوع منتفى گشت ، و شاه بعد از آن همه رجزخوانىها ، عقب‌نشينى كرد .\r\n\r\nنمونه سوم : واكنش به رژه دختران در برابر شاه\r\nيك بار اعلام شد كه روز شنبه ، دخترها در برابر شاه ، رژه مىروند .\r\nعصر پنج‌شنبه روزنامه‌ها اين مطلب را نوشته بودند . اين مطلب به عرض ايشان رسانده شد ، و ايشان فوراً پيغام شديدى فرستادند و آن را ممنوع نمودند .\r\nلذا با اين‌كه هوا بسيار صاف و مناسب بود اعلام كردند كه به مناسبت بدبى هوا ، مراسم اجرا نمىشود .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nنمونه چهارم : واكنش به اعدام يك مسلمان در برابر قتل شخص بهايى\r\nشخصى به نام محمدحسين اهل يزد سال‌ها پيش يك نفر بهايى را كشته بود و تحت تعقيب قرار گرفته بود ، و به كشور عراق گريخته بود .\r\nپس از مدتى چگونه و چرا با دسيسه بهايىها يا غير آن به ايران برگشته بود ، و ظاهراً بهايىها كه در جريان وارد بودند و با مأمورين در ارتباط بودند اطلاع مىدهند و او را دستگير و به تهران اعزام مىكنند .\r\nخلاصه ، محاكمه او با اعمال نفوذ بهايىها و فعاليت آن‌ها ، مراحل به اصطلاح قانونى را طى مىكند ، و مثل اين‌كه به گونه‌اى اين مراحل سپرى مىشود كه مسلمانان متعهد مطلع نمىشوند .\r\nبه هر نحو بوده ، محاكمه در محكمه ابتدايى و استيناف ، منتهى به محكوميت محمدحسين به اعدام مىشود ، و فرمان اعدام او هم از دربار و طرف شاه علىالمعمول صادر مىگردد .\r\nبا اعمال نفوذ بهايىها برنامه چنان تنظيم مىشود كه صبح روز چهاردهم شعبان كه در يزد آيين چراغانى و جشن ولادت حضرت بقية الله مولانا المهدى ارواح العالمين له الفدا برقرار است محمد حسين را در برابر چشم بهاييانى كه از سراسر ايران در يزد گرد مىآيند در ميدان مير چخماق اعدام\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nو به دار بياويزند ، و چنان‌كه مىبينيد مسأله ، مسأله يك اعدام و به دار آويختن يك شخص نبود بلكه مسأله توهين به اسلام ، مذهب و اهانت به جشن بزرگ نيمه شعبان بود .\r\nمسلمانان يزد از اين جريان و برنامه اهانت‌آميز مطلع شدند .\r\nعلماء بزرگ آن‌ها مخصوصاً مرحوم آقاى حاج شيخ غلامرضا موضوع را در شرف وقوع و راه هر گونه اقدام قانونى را بسته مىبينند ، و درگيرى با دولت و ممانعت فيزيكى را هم به اعتبار اين‌كه عوامل اين حركت پيش‌بينىهاى لازم را نموده و مسئولان امنيت را به قول خودشان براى حفظ نظم و جلوگيرى از اغتشاش در موقع اجراء حكم اعدام آماده كرده بودند بىنتيجه يا منجر به قتل جمع بسيارى مىديدند ، فقط يگانه راه را توسل به مقام مرجعيت و گزارش اين جريان به محضر آيت الله بروجردى مىدانستند .\r\nلذا دو نفر از اهل علم و روحانيون يزد را با نامه استنصار به قم اعزام مىنمايند تا بلكه به وسيله اقدامات ايشان اين برنامه متوقف شود .\r\nفرستادگان به واسطه آن‌كه بين راه ماشينشان خراب مىشود ، نتوانستند به موقع ، خود را به قم برسانند و روز\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nسيزدهم شعبان وارد مىشوند ، و يكسر به منزل مرحوم آيت الله زاده حائرى مىروند تا به معيت و همراهى ايشان خدمت آقا برسند .\r\nحقير خود حضور داشتم كه عصر روز سيزدهم ايشان با هيئت اعزامى خدمت آقا رسيدند ، و آقا را از وضعى كه پيش آمده مطلع ساختند .\r\nمعلوم بود كه همه از اين جريان نگران و ناراحت شدند ، و خود آقا هم شايد از همه بيشتر خصوصاً چون وقت تنگ و فرصت براى اقدام كافى نبود .\r\nبا اين حال ، آقا ، مرحوم حاج احمد خادمى را خواستند و امر كردند به هر شكل و هرطور است بايد به روى و شبانه با شاه ملاقات كنى و پيغام بسيار مؤكد مرا به او برسانى كه حتماً بايد شاه به عنوان خود در مجازات او تخفيف دهد ، و از اعدام او جلوگيرى نمايد .\r\nحاج احمد با پيغام شديد اللحن آقا فوراً به تهران حركت كرد ، اما پيش‌بينى مىشد كه مخصوصاً با نفوذى كه بهايىها در دربار دارند اقدام مؤثرى صورت‌پذير نيست ، زيرا اولًا ديدار با شاه در شب و ابلاغ پيام ، كار آسانى نيست ، و به عذرهاى متعدد قابل ردّ بود ، و ثانياً ممكن بود به ظاهر قبول\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكند كه اقدام نمايد ولى يا اقدام نكند و يا اگر اقدام كند به عذر اين‌كه دستور عفو بعد از اجراى حكم رسيده كار خود را بنمايد ، ولى مسأله از نظر آقا بسيار مهم شده بود .\r\nحاج احمد رفت و همان شبانه پيغام را رساند و اهميتى را كه آقا به اين موضوع مىدهند ابلاغ كرد . شاه ناچار شد دستور دهد فوراً حكم تخفيف را به دادگسترى يزد اعلام نمايند ، و همين كار هم شد .\r\nصبح روز چهاردهم كه مقدمات اجراء اعدام در ميدان ميرچخماق فراهم شده بود ، و بهايىها همه به عنوان تماشاچى از اطراف اجتماع كرده بودند ، و در انتظار اجراى حكم ثانيه‌شمارى مىكردند سرانجام مطلع شدند كه مجازات ، مورد تخفيف واقع شده و اعدام اجرا نمىگردد ، و پس از چندى هم اين شخص از مجازات زندان ، عفو شد . از اين نمونه‌ها متعدد است ، مثل واقعه ابرقوى يزد و واقعه شاهرود .\r\n\r\nنمونه پنجم : واكنش به شيفتگى يكى از سران به ملىگرايى\r\nنمونه ديگر در مورد سرتيپ بهارمست بود كه گفته مىشد در ملىگرايى و شيفتگى به شاهنامه فردوسى و ايران باستان افراط عجيبى داشت ، و تمدن ايران را بر اساس اسلام و يكتاپرستى كم مىشمرد ، و خلاصه گرايش به زرتشتىگرى و شعارهاى پوچ گذشته‌هاى دور را اظهار مىكرد ، و در يك\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبرنامه‌اى تظاهر زننده‌اى كرد كه موجب نگرانى آقا و اعتراض شديد ايشان گرديد كه متأسفانه تفصيل آن را فراموش كرده‌ام .\r\nفقط يادم هست كه جمعى از نمايندگان مجلس هم براى اعلام خدمتگزارى به قم آمدند .\r\n\r\nمبارزه با ملىگرايى\r\nمسأله بازگشت‌دادن جوامع اسلامى به دوره جاهليت و قبل از اسلام و احياء قوميت‌ها حتى بسيار مصنوعى براى تجزيه و تفرقه مسلمانان ، يكى از هدف‌هاى مهم استعمار و از وسائل مهم استضعاف مسلمانان است كه از يكصد سال پيش در بلاد اسلام مطرح ، و با تجزيه دولت عثمانى سابق مليت‌ها و وطن‌هاى گوناگون مطرح نمودند ، و سعى كردند كه اين جامعه بزرگ اسلام را كه فقط به هويت و شخصيت اسلامى و سوابق درخشان مسلمانان افتخار مىكرد و بسا از اين كه به آن جاهليت قبل از اسلام - كه در هر كدام از مناطق به صورتى رايج بود - منسوب شوند عار و ننگ خود دانستند ، باستان‌گرا كنند .\r\nاين جريان در همه جوامع اسلامى بيش و كم به صورت عربيت ، مصريت ، ايرانيت ، تركيت و هر عنوانى كه باشد ترويج شد ، و مسلمانان را تا توانستند از تاريخ خود جدا كردند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nدر ايران نيز پس از مشروطه ، اين معانى به وسيله نويسندگان ، شعراى مزدور و افراد به اصطلاح روشنفكر تعقيب شد كه بالاخره به آنجا منتهى شد كه تاريخ عوض شد ، و تاريخ اسلامى كه آن هم به صورت قسمتى از آن اگر چه رنگ تفرقه داشت و حركت به سوى همان جاهليت‌ها و افسانه‌هاى رستم ، سياوش ، هفت‌خوان و ضحاك مار بر دوش بود تبديل به تاريخ دو هزار و پانصد ساله شد .\r\nبخشى از تاريخ اسلام پس از مشروطيت عوض شد و ماه‌هاى قمرى را از رسميت انداختند و سال آن را شمسى كردند ، و بعد هم آن را تبديل به تاريخ شاهنشاهى يا يهودى كردند .\r\nخلاصه ، با تمدن اسلامى همه جا معارضه شده بود و مىشود . مرحوم آيت الله بروجردى متوجه اين موج ضد اسلامى و مدنيت اسلام و حركت‌هايى كه براى گسترش آن مىشود بودند ، لذا در موارد مختلف جداً با برنامه‌هاى اسلام‌زدايى كه به عنوان ملىگرايى طرح مىشد مخالفت مىكردند ، و در موضوع اقدام سرتيپ بهارمست به شدت او را محكوم ، و دولت را تحت سؤال قرار دادند .\r\n\r\nمطالعه برخى نشريات و دقت نسبت به مطالب آن\r\nچنان‌كه عرض شد ايشان با كثرت مشاغلى كه داشتند\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nفرصت اين‌كه مجله و نوشته‌اى را بخوانند نداشتند ، ولى احساس مسئوليت ، آقا را بر آن مىداشت كه نگاهى به نوشته‌هايى كه منتشر مىشود و به دستشان مىرسد داشته باشند .\r\nدر عين حالى كه نشر و طبع آثار اهل بيت عليهم‌السلام و بسط علم ، معرفت و آگاهى جامعه ، همواره نصب العين آن مرد بزرگ قرار داشت ، نسبت به جرائد و مجلات ، دغدغه خاصى داشتند ، و از اين‌كه قلم‌هاى مسموم ، مزدور و يا جاهلانه وارد معركه شوند بيمناك بودند .\r\nوجود مجلات و روزنامه‌هاى اسلامى را اگر چه مفيد مىدانست و حتى به گونه‌اى كه روزنامه‌اى مثل پرچم اسلام نيز مورد عنايت ايشان قرار مىگرفت ، با اين وصف وقتى جمعى از فضلاء در مقام آن برآمدند تا مجله‌اى كه صادر از حوزه باشد منتشر نمايند ، و از ايشان كسب اجازه نمودند ، به لحاظ اين‌كه چنين مجله‌اى وابسته به حوزه و ناشر افكار و عقايد ناب و پاك تلقى مىشد ، موافقت خودشان را موكول فرمودند به اين‌كه دو نفر از افراد مطلع از امور و خبره در مسائل اسلامى قبل از چاپ ، مقالات را بررسى نمايند ، و مرحوم آيت الله آقاى حاج آقا باقر سلطانى و حقير را در نظر گرفتند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاين مجله ، مجله مكتب اسلام بود كه اگرچه اين اشراف عملى نشد ، ولى در همين حد ، خط و روش اين مجله را نشان دادند .\r\nاكنون حدود پنجاه سال است كه ظاهراً بىوقفه منتشر مىشود ، و مطالب متنوع و مفيد آن براى خوانندگان جالب و مفيد است . ان‌شاءالله تعالى سال‌ها و سال‌هاى بسيار نشر آن ادامه يابد و موجب ترويج و نشر بيشتر معارف اهل بيت عليهم‌السلام گردد به شرط اين‌كه از طرح مسائل اسلامى به زبان و مبانى فلسفى و به قول بعضى حكمت متعاليه خوددارى نمايند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمصاحبه مجله حوزه « 1 »\r\n\r\n\r\n","description":"","footnote":"\r\n( 1 ) . اين مصاحبه در فروردين و ارديبهشت 1370 از سوى مجله حوزه وابسته به دفتر تبليغات اسلامى حوزه علميه قم در شماره 43 و 44 به طبع رسيد .\r\n","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\nبسمه تعالى\r\nحوزه : مشهور است كه آيت الله بروجردى در استنباط احكام شيوه نويى را ارائه دادند . خواهشمنديم در اين زمينه توضيح دهيد ؟\r\n\r\nخصوصيات شيوه اجتهاد\r\n- شيوه اجتهاد آيت الله العظمى بروجردى قدس‌سره ، بحث وسيع و پر دامنه‌اى را مىطلبد كه در مجال اين مصاحبه نمىباشد ، ولى به طور اختصار ، به بعضى از خصوصيات اجتهاد آن مرحوم اشاره مىكنم :\r\n\r\nاطمينان‌بخشى\r\n1 . اطمينان‌بخشى : سبك استنباط آن جناب ، به گونه‌اى بود كه براى انسان ، از ديگر روش‌ها اطمينان بيشترى ايجاد مىكرد كه به حكم شارع رسيده است . ( در عين اين كه همه روش‌هاى استنباطى فقها ، در جاى خودشان محترم و حجت مىباشد . ) زيرا ايشان ، علاوه بر بررسى جوانب يك حكم ، حتى الامكان حكم شارع را از متون احاديث استخراج مىفرمودند .\r\nبا فقه الحديثى كه داشتند ، در كمتر مواردى براى دست‌يابى به احكام ، نياز به تمسك به اصول عمليه پيدا مىكردند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nمطالعه عميق و تتبع وسيع\r\n2 . مطالعه عميق و تتبع وسيع : پشتوانه اجتهاد آيت الله بروجردى ، مطالعات وسيع و دقيقى بود كه در بروجرد و اصفهان و نجف ، از ابتداى طلبگى داشتند . ايشان از ابتداى درس ، در هر علمى و مسأله‌اى به مطالب طرح‌شده در متون دروس اكتفا نمىكردند ، بلكه اولًا در خود همان مسأله به گونه اجتهادى ، همه جوانب آن را مورد مداقه قرار مىدادند . خود ايشان قريب به اين مضمون مىفرمود :\r\n« من حتى مسائل علم نحو و مطالب معانى و بيان را ، به طور اجتهادى خواندم و بررسى كردم . سعى كردم در هر مسأله از هر علمى كه مىخوانم ، صاحب نظر باشم . »\r\nثانياً موضوعات و مباحث جانبى هر علم را به دقت مطالعه و بررسى مىكردند . در اكثر بلكه همه علوم حوزوى ، مطالعه و تتبع كرده بودند بر تاريخ اسلامى ، بر حديث ، سير مسائل علم اصول و فقه و چگونگى پيدايش هر مسأله فقهى و اصولى ، به خوبى مسلط بودند .\r\nحوزه : خواهشمنديم در خصوص سبك استنباط آن بزرگوار ، بيشتر توضيح بدهيد .\r\n\r\nسبك استنباط\r\n- در استنباط احكام و تدريس فقه ، پس از طرح مسأله ، به روايات باب مراجعه و در جهات مختلف آن‌ها بحث مىكردند ،\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nحتى به تعداد رواياتى كه در هر باب داريم رسيدگى مىكردند . با اين شيوه ، چه بسا معلوم مىشد كه عدد روايات مورد بحث ، مطابق با تعدادى كه محدث عاليقدرى مثل صاحب وسايل شيخ حر عاملى عليه‌الرحمة معين كرده است نيست ، يا چنانچه اگر بعضى آن‌ها را در حد استفاضه مىشمارند مستفيض نمىباشد ؛ مثلًا در باب ششم از ابواب ميراث ازواج ، در وسايل الشيعة ، عدد روايات 17 مشخص شده است ، در صورتى كه طبق بررسى و دقت ايشان ، شش يا هفت حديث بيشتر نيست . به عبارت بهتر در مجموع 17 روايت ، بيش از هفت حديث ثابت نمىشود .\r\nنكته‌اى كه بايد در اينجا يادآورى كرد ، اين است كه از لحاظ اسناد و طرق متعدد ، بعض محدثين ، روايات را ، به لحاظ طريق ، به عنوان حديث مستقل مىشمارند . خود بنده نيز ، در برخى از آثارم ، به روش محدثين عمل كرده‌ام ، اما اهل نظر و استنباط مىدانند كه در فقه ، عدم توجه به اين نكته و اين كه در هر باب ، احاديث وارده از معصوم عليه السلام واحد بوده يا متعدد ، در مقام اعمال قواعد باب تعارض و عموم و خصوص ، مطلق و مقيد و مجمل و مبين و حمل ظاهر بر اظهر ، بسيار موجب نقص استنباط مىگردد ،\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمثلًا اگر به چند طريق ، لفظ يا مضمونى را ، روات متعدد ، از زراره نقل كرده باشند ، نمىشود اثبات كرد كه زراره آن حديث را مكرر از امام عليه السلام شنيده و براى هر يك از شاگردان خود روايت كرده است ، يا اگر چند نفر ، مثل فضلاء خمسه ، روايتى را به يك لفظ ، از يك امام روايت كنند ، اگر حكم به وحدت آن‌ها نكنيم ، حكم به تعدد آن‌ها هم نمىشود كرد .\r\nدر اين صورت ، در استفاده از دلالت آن‌ها ، اگر الفاظ آن‌ها مختلف باشد ، قواعدى ملاحظه مىشود كه تفصيلش ، موجب اطاله سخن است .\r\n\r\nتسلط بر علم رجال\r\nاز جمله جهاتى كه بررسى مىفرمودند و گاه درباره آن توضيحاتى مىدادند - كه رسيدن به آن‌ها براى آنان كه اهل تتبع كامل هستند نيز كمتر فراهم مىشد - جهات مربوط به اسناد ، رجال اساتيد ، طبقات ، خصوصيات و صفات روات و شخصيت و كيفيت تلمذ و عقايد فقهى و اصولى آنان بود . در اين جهت ، نه تنها احاطه بر رجال اساتيد شيعه داشتند ، بلكه در رجال عامه نيز ، متبحر و صاحب نظر بودند .\r\nبديهى است با اين احاطه جامع ، بسا بعضى احاديث را كه مرسل معرفى شده بود ، مسند معرفى مىكردند و يا به\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nعكس ، حديثى را كه مسند گمان شده بود ، مرسل معرفى مىكردند .\r\n\r\nتسلط بر علم انساب\r\nناگفته نماند كه آن فقيه بزرگ اسلام ، در علم انساب نيز ، محقق و متبحر بودند ، چنان‌كه در مورد شجره يكى از سادات عاليقدر در خارج از ايران ، بعضى از علماى انساب عامه ، تشكيك يا رد كرده بودند و ايشان با اطلاع وسيعى كه از اين علم داشتند ، محققانه شبهه را رفع نمودند .\r\nدر يك جريان عجيب ديگر نيز ايشان از حفظ ، شجره انساب چند سلسله از سادات را تا آنجا كه به هم متصل مىشوند از حفظ خوانده بودند .\r\n\r\nتسلط بر اقوال و فتاواى عامه\r\nآيت الله بروجردى ، بر اقوال عامه ، فوق العاده مسلط بودند . نه تنها بر فتاوى و اقوال ائمه اربعه آنان تسلط داشتند كه بر نظريات صحابه و ديگر فقهاى آنان ، چون اوزاعى ثورى ، ليث و . . . محيط بودند ، و اختلاف‌نظرهايى كه در يك مسأله بود مىدانستند .\r\nاين تسلط ، به طورى بود كه برخى از فقهاى اهل سنت ، در ملاقات با ايشان آن مرحوم را از خودشان بر اقوال و نظريات علماى عامه مسلطتر مىديدند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nحوزه : چه تأثيرى آگاهى به اقوال فقهاى عامه بر استنباط احكام دارد ؟\r\n\r\nتأثير تسلط بر اقوال عامه در استنباط\r\n- وقتى يك روايت را بدون اطلاع از فضا و محيط صدور روايت بررسى كنيم ، به معناى ظاهرى كه از لفظ استفاده مىشود آگاه مىشويم ، ولى وقتى محيط صدور روايت و نظريات علمى مطرح‌شده در آن فضا را بدانيم ، چه بسا قرينه حاليه‌اى ، فهم ما را از روايت عوض كند يا توسعه دهد ؛ مثلًا من در اين مجلس ، با توجه به يك جريانى كه در اينجا پيش آمده است ، حرفى مىزنم . شما كه در مجلس هستيد ، مىدانيد حرف من ، ناظر بر چه جريانى است ؛ ولى وقتى همين حرف را ، مجرد از جريان ، در بيرون بگوييد ، چه بسا افراد ، معناى ديگرى از آن بفهمند . بنابراين مجتهد نبايد غافل از اقوال و انظار محيط صدور روايت باشد .\r\nالبته اين جهت در همه اخبار محتمل نيست ، ولى چون فى الجمله علم اجمالى به آن است ، در هر كجا محتمل باشد بايد از اين قرينه فحص نمود .\r\nحوزه : علم اصول چه جايگاهى در شيوه استنباط ايشان داشت ؟ آن مرحوم چگونه با مطالب اصولى برخورد مىكردند ؟\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nتسلط بر علم اصول\r\n- ايشان تسلطى عجيبى بر اصول داشتند و به آن بسيار اهميت مىدادند ، و تحول علم اصول و مسائل آن را چنان‌كه درخور بزرگ‌ترين اساتيد اين فن است ، بررسى كرده بودند و در بعضى ابواب مختلف آن ، نظرياتى مخصوص به خود داشتند ؛ ولى در استنباط احكام ، با اين‌كه اصولى بسيار محقق و متبحرى بودند ، با تسلطى كه بر احاديث و دقتى كه در استفاده از احاديث مىكردند ، خيلى كم به اصول عمليه تمسك مىجستند .\r\n\r\nاستفاده كم از اصول عمليه\r\n\r\nتقرير خاص دليل انسداد\r\nآيت الله بروجردى ، در اصول مبانى خاصى داشتند . در مفهوم ، در اجماع ، مبناى خاص داشتند . دليل انسداد را از نظر تاريخى ريشه‌يابى كرده بودند و آن را بر خلاف آنان كه دليل بر حجيت ظن مطلق مىدانند ، با تقرير و بيان خاص به خود ، دليل بر حجيت خبر واحد مىدانستند .\r\n\r\nابتكار در موضوع علم اصول\r\nهمين نظريه‌اى كه موضوع علم اصول ، حجت است ، از ابتكارات آن بزرگوار است و ديگران از ايشان گرفته‌اند .\r\nحوزه : آيا آيت الله بروجردى در علم اصول ، قائل به اين طول و تفصيل بودند يا مباحث اصول را به اجمال مطرح و بررسى مىكردند ؟\r\n\r\nپرداختن به مباحث مهم اصول\r\n- بسيارى از مباحث اصول ، مقتضى طبع اجتهاد مىباشد و\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاختراعى نيستند ، مثل بحث عام و خاص ، مطلق و مقيد ، مفاهيم تعادل و ترجيح و . . .\r\nايشان به مباحثى كه نقشى در استنباط نداشتند خيلى نمىپرداختند . البته خود همان مباحث ، به همان تفصيلى كه در فصول ، قوانين و حاشيه شيخ محمد تقى ، آمده است ، گر چه مستقيماً ، در استنباط اثر ندارد ، ولى ذهن طلبه را مىپروراند ، فكر او را مىسازد و نظر او را به مسائل دقيق مىكند .\r\nاختصار ، دو قسم است :\r\n1 . مربوط به مسائل مؤثر در اجتهاد است كه نمىشود حذف كرد .\r\n2 . از مسائلى است كه زايد است ، بايد حذف شود .\r\nحوزه : حضرت‌عالى ، از مباحث آيت الله بروجردى ، چه مطالبى را تقرير كرده‌ايد ؟\r\n\r\nتقريرات فقه و اصول استاد\r\n- من در ابتداى ورود ايشان به قم ، در نجف بودم . وقتى به قم آمدم ، تا حدود بحث مشتق را تدريس كرده بودند . من اصول ايشان را از بحث مشتق تا بحث برائت مرتب شركت كردم و دقيقاً تقرير نموده‌ام . فقه را چون اخوى حضرت آيت‌الله حاج آقا على صافى - كه از شاگردان ممتاز و مورد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nتوجه ايشان بودند - مىنوشتند ؛ از اين روى بنده بحث فقه را مرتب و منظم نكردم . اصول ايشان را كه تقرير مىكردم ، آقا ملاحظه كردند ، و جلد دوم آن را مطالعه كردند و در حاشيه آن مطالبى نوشته‌اند كه اكنون هم موجود است .\r\n\r\nرساله ارث الزوجة\r\nبنده علاوه بر اين تقرير ، بحث ارث زوجه را نوشتم و به نام « ارث الزوجة » چاپ شده است . از اين رساله نيز ، مقدارى روش تدريس و اجتهاد ايشان به دست مىآيد .\r\nاستاد ، زوجه را فقط از اراضى دور و مساكن ، در ارث محروم مىدانستند و در اراضى غير دور و مساكن محروم نمىدانستند . اگر چه در رساله علميه مىفرمودند :\r\n« احوط تصالح است . »\r\nبنده هم به تبعيت از رأى استاد ، همان نظر را برگزيدم و علاوه جريان را فقط در مورد زوجه غير ذات ولد دانستم ، و ارث ذات ولد را از همه تركه ارث عنوان كردم .\r\n\r\nروابط علمى با استاد\r\nحوزه : در زمينه ارتباط علمى خود با حضرت آيت الله العظمى بروجردى ، لطفاً بيشتر توضيح دهيد .\r\n- كارهاى علمى كه حضرت آيت الله بروجردى به من ارجاع مىدادند زياد بود .\r\n\r\nدستور نوشتن منتخب الاثر\r\nكتاب منتخب الاثر را كه درباره امام زمان عجل الله تعالى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nفرجه الشريف است ، با پيشنهاد ايشان نوشته‌ام . درباره بعضى از مسائل علمى و اعتقادى كه به ايشان مراجعه مىشد ، بنده به دستور ايشان مطالبى مىنوشتم ، كه بعضى از آن‌ها چاپ شده است .\r\n\r\nمقاله‌اى در رد بودايىبودن اسلام\r\nيك وقتى مجله‌اى از هند آمده بود كه در آن ، زندگىنامه بودا درج شده شود . در آن زندگىنامه ، آمده بود كه اسلام متأثر از بوديسم بوده است . ادعا كرده بود كه تعليمات بودا ، در اسلام آمده است . بعد قضيه‌اى را كه در كمال الدين صدوق و عين الحياة آمده ، به عنوان شاهد آمده بودند .\r\nآيت الله بروجردى ، به من فرمودند : پاسخ اين ادعا را تهيه كن .\r\nمن در آن زمينه مطالعه و تحقيق كردم و آوردم :\r\n« زندگى بودا ، مجهول است ، علاوه ، روح مكتب اسلام ، با روح تعليمات بودا متضاد و مغاير است : مكتب اسلام ، دين توحيد و اراده جمع و جامعه است ، ولى بودا دعوت به انزوا ، گوشه‌گيرى و بريدن از مردم مىكند . »\r\nاين مقاله را فرستاديم به دفتر مجله و خوشبختانه ، تحت عنوان : « زندگى بودا » در همان مجله چاپ شد .\r\n\r\nرساله حول الاستقسام بالازلام\r\nنمونه ديگر اين‌كه در مجله « رسالة الاسلام » ، شيخ\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمحمود شلتوت ، مقالاتى در تفسير قرآن نوشت . در يكى از مقالات ، در تفسير : « و ان تستقسموا بالازلام » نوشته بود :\r\n« استخاره‌اى كه در مكتب اهل بيت آمده ، از قبيل استقسام بالازلام است . »\r\nآيت الله العظمى بروجردى قدس‌سره به من دستور دادند كه پاسخى براى اين مطلب بنويس و بفرست .\r\nمن مقاله‌اى تحت عنوان « حول الاستقسام بالازلام » نوشتم . در آن مقاله ، به طور تفصيل الاستقسام بالازلام را نوشتم و ثابت كردم كه استخاره از آن مقوله نيست ، بلكه اين از آثار ايمان به خدا و توحيد است امّا استقسام بالازلام ، از آثار جهل ، شرك و اعتقاد به بت‌ها است .\r\nمىبينيد كه چقدر آن بزرگوار ، به آنچه در دنياى اسلام مىگذشت ، توجه داشتند و از كيان اسلام و معارف تشيع ، حراست مىكردند .\r\n\r\nتأثير سبك استنباط معظم‌له بر حوزه‌هاى علميه\r\nحوزه : سبك استنباط آيت الله العظمى بروجردى ، چه تأثيرى در حوزه‌هاى علميه گذاشت ؟\r\n\r\nمراجعه به احاديث و اصول اوليه\r\n- روش اجتهادى آن بزرگوار ، وضعيت جديد و تحول عجيبى را در طريقه استنباط احكام ، در حوزه‌هاى علميه نجف و قم ايجاد كرد . در گذشته ، بيشتر آقايان در مباحث و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nبررسى سير اقوال در مسائل\r\nاستنباطات خود ، بيشتر به « وسائل الشيعة » مراجعه مىكردند و كمتر به سراغ احاديث و اصول اوليه مىرفتند . چه بسا كه به همان نص احاديث در كتاب‌هاى فقهى اكتفا مىشد . ديگر اين‌كه سير اقوال در مسأله ، مخصوصاً اقوال قدما ، مورد تتبع كافى قرار نمىگرفت و به نقل ديگران اكتفا مىگرديد .\r\nآيت الله بروجردى ، دقيقاً سير اقوال را مخصوصاً اقوال قدما را بررسى مىكردند .\r\nدر اين اواخر ، تا آنجا كه من اطلاع دارم ، مراجعه به كتاب‌هاى فقهى قدما ، مثل جوامع الفقهية و غيره كمتر متداول بود .\r\nبسيارى از بزرگان ، در نقل اقوال قدما به نقل صاحب جواهر و كتاب‌هاى متأخرين اكتفا مىكردند . با توجه آن مرحوم ، موضوع مراجعه به كتاب‌هاى قدما ، مطرح و احيا شد . جوامع الفقهية و مفتاح الكرامة چون مجمع اقوال قدما بود ، به بركت شيوه ايشان در حوزه‌هاى علميه رايج گرديد . آن بزرگوار به مصادر اوليه ، رجوع نموده و شاگردان خود را به مراجعه به آن‌ها ، ترغيب مىكرد .\r\n\r\nتتبع زياد در رجال\r\nايشان در رجال هم ، صرفاً به ديدن يك كتاب رجالى و\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nتكيه به قضاوت آن در صحت و ضعف روايت ، اكتفا نمىكردند ، بلكه خود مجتهدانه ، وضعيت هر راوى را بررسى دقيق مىكردند .\r\nخلاصه فقه ايشان ، علاوه بر اين‌كه بسيار محكم و اطمينان‌آور بود ، طلبه را نيز به سرعت فقيه و صاحب نظر مىكرد .\r\n\r\nسخن امام خمينى ره درباره درس فقه معظم‌له\r\nيك وقتى از مرحوم امام خمينى قدس‌سره ، شنيدم كه قريب به اين مضمون مىفرمودند :\r\n« طلبه‌اى كه مقدمات و سطح را خوب طى كرده باشد و داراى استعداد باشد ، دو يا سه ماه ، در درس آيت الله بروجردى شركت كند ، مجتهد مىشود ، و مىتواند همين روش را در ديگر ابواب مسائل فقهى ، به كار گيرد . »\r\nحوزه : در زمينه خصوصيات علمى و اخلاقى حضرت آيت الله بروجردى ، اگر خاطره‌اى داريد بيان كنيد .\r\n\r\nكثرت مطالعه و تحقيق\r\n- آيت الله بروجردى ، با اين كه حافظه اى قوى داشتند ، زياد هم مطالعه مىكردند و هميشه در تحقيق بودند ؛ حتى مسائلى را كه استنباط و تحقيق كرده بودند ، مجدداً ، به تحقيق آن‌ها مىپرداختند . برخى از روزها ، براى اين كه ما درس بگيريم ، مىگفتند :\r\n« من ديشب ، تا صبح نخوابيده و مطالعه مىكردم . »\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nيك شب ، كتاب صلوة مرحوم آيت الله مؤسس حاج شيخ عبدالكريم را مطالعه كرده بودند ، صبح فرمودند :\r\n« كم كتابى را ديدم كه اين طور قليل اللفظ و كثير المعنى ، باشد . »\r\n\r\nادب در برابر بزرگان و فقها\r\nديگر از خصوصياتشان ، ادب در برابر بزرگان و فقهاء بود . در هيچ موردى از درس ايشان ، جسارت نسبت به فقيهى ديده نمىشد .\r\nوقتى هم درصدد رد قولى بودند ، طورى آن قول را رد مىكردند كه فقط آنانى كه مسلط بر اقوال بودند ، مىفهميدند چه كسى را رد مىكنند . در مواردى هم كه لازم بود ، اسم كسى را مطرح كنند ، ابتدا از ايشان تجليل مىكردند ، سپس قول ايشان را طرح و ردّ مىكردند .\r\n\r\nاحترام به صاحب تأسيس الشيعة\r\nروزى در محضرشان سخن از كتاب ديات ظريف بن ناصح در ميان آمد . ايشان به صورت سؤال فرمودند : بايد ديد كه چطور شده است اين كتاب به نام ظريف بن ناصح مشهور شده است . من به دنبال بررسى اين مطلب رفتم . با فحصى در كتب شيعه و اهل سنت ، به اين نتيجه رسيدم كه اين همان كتاب ديات اميرالمؤمنين عليه السلام است كه بخشنامه كرده‌اند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبعد اين كتاب مورد تأييد امامان عليهم‌السلام قرار گرفته است . اين نوشته را كه تفصيل موضوع بود خدمت ايشان بردم . در آن نوشته ، با احترام آورده بودم :\r\n« تعجب است كه مؤلف تأسيس الشيعة با اين عظمت ، فقط به اين كتاب اشاره كرده است ! »\r\nآيت الله العظمى بروجردى نوشته را خواندند و فرمودند :\r\n« چنين است كه بررسى كرده‌ايد ، ولى اين مطلب را كه درباره آقا سيد حسين صدر ، مؤلف تأسيس الشيعة ، نوشته‌ايد ، درست نيست . سزاوار نيست كه آن همه زحمات آقاى صدر ناديده گرفته شود . »\r\nمن عرض كردم :\r\n« اين مطلب را حذف مىكنم . »\r\nالبته بعداً ، به مناسبتى كه به كتاب تأسيس الشيعة مراجعه كردم ، به كلامى از ايشان برخوردم كه مىتوان از آن استفاده كرد كه آن مرحوم هم ، اين جهت را يافته و لذا بايد گفت : الفضل للمتقدم .\r\nحوزه : شنيده‌ايم آيت الله بروجردى ، نسبت به قرآن و كتاب‌هاى فقه و حديث بسيار احترام مىگذاشت ، يادآورى اين موضوع نيز سودمند خواهد بود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nاحترام به قرآن\r\n- يكى از صفات بارز ايشان ، احترام به قرآن بود . كافى است حضورى را كه براى ايشان ، در هنگام تلاوت قرآن مجيد پيدا مىشد ، در نظر بگيريم .\r\n\r\nدگرگون‌شدن در هنگام تلاوت قرآن\r\nگاه كتابى را مطالعه مىكرد ، به آيه‌اى مىرسيد كه نويسنده در نوشته‌اش به آن استشهاد كرده بود ، در اين هنگام يعنى در وقت خواندن آيه ، لحنش عوض مىشد . مانند اين بود كه در مشهد و عالمى ديگر است .\r\n\r\nنحوه برخورد با قرآن هديه يكى از سران عرب\r\nروزى از طرف يكى از سران كشورهاى عربى ، هيأتى خدمتشان رسيده بودند و قرآنى را به عنوان هديه تقديم آيت‌الله بروجردى مىكنند . در هنگام تقديم قرآن ، آن مرحوم ، با كهولت سن و حال خاصى كه داشتند ، مىايستند و قرآن را تحويل مىگيرند .\r\nسپس مىنشينند و پيش از آن كه با اعضاى هيأت ، صحبت بكنند ، قرآن شريف را مىگشايند و با صداى بلند ، آياتى را تلاوت مىكنند . آن‌گاه قرآن را در جاى مناسبى مىگذارند و تعارفات معمولى را با ميهمانان انجام مىدهند .\r\n\r\nاحترام به كتب فقه و حديث\r\nهم‌چنين به كتاب‌هاى فقه و حديث بسيار احترام مىكردند . در اطاق شخصى خودشان ، كه گاه اشخاص را به طور خصوصى مىپذيرفتند ، كتاب‌هاى مورد نيازشان به\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nگونه‌اى گذارده مىشد كه كسى در هنگام نشستن به آن‌ها پشت نكند . اتفاقاً اگر كسى طورى نشسته بود كه پشتش به كتاب‌ها بود ، گر چه زبان نمىآورد ، امّا از حالشان معلوم بود كه سخت ناراحت هستند .\r\nحوزه : آيت الله بروجردى در زمانى كه حكومت اسلامى برپا نباشد براى انفاذ حكم ديگر فقها و مجتهدين جامع الشرايط اهميت زيادى قائل بودند ، لطفاً در اين زمينه توضيح دهيد .\r\n\r\nاحترام به حكم فقهاء\r\n- آيت الله بروجردى نسبت به حكم فقهاء احترام و ادب زيادى داشتند .\r\n\r\nپذيرفتن حكم آيت الله اصطهباناتى در تحريم امتحان\r\nاز باب نمونه بنا شد در نجف اشرف ، از سوى ايشان ، امتحان برگزار شود . آيت الله اصطهباناتى مخالفت كرد و امتحان را تحريم نمود . آيت الله بروجردى ، براى اين كه حكم ايشان - كه مجتهد جامع الشرايط بود - نقض نشود ، دستور دادند كه امتحان برگزار نشود .\r\nيادم هست كسى نزد آيت الله بروجردى بالكنايه از آيت‌الله اصطهباناتى ، انتقادگونه‌اى كرد . آن بزرگوار ، برافروخته و ناراحت شدند و به اين مضمون فرمودند :\r\n« ايشان فكر مىكنند چون آقاى اصطهباناتى امتحان را\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nتحريم كرده‌اند ، من از انتقاد نسبت به ايشان خوشم مىآيد . خودم پس از تحريم ايشان ، جلوى امتحان را گرفتم . »\r\n\r\nاحترام بزرگان به حكم حاكم از زبان معظم‌له\r\nآيت الله بروجردى فرمودند ( قريب به اين مضمون ) :\r\n« كسى آمده بود پيش حاج ميرزا محمود - كه گويا استاد شيخ انصارى بوده است - از مرحوم حاج ميرزا اسدالله شكايت داشته بود . حاج ميرزا محمود ، براى حاج ميرزا اسدالله ، پيغام فرستاده بود كه كسى عليه شما ادعايى دارد ، بياييد و توضيح بدهيد . »\r\nايشان بلافاصله آمده بودند . وقتى كه رسيدگى به دعوا تمام شد ، ديدند حاج ميرزا اسدالله ، آب خواست و دستش را شست . از او پرسيدند كه چرا چنين كرديد ؟ در پاسخ گفته بود :\r\n« هنگام رسيدن پيغام ، غذا خورده بودم و مىخواستم دستم را بشويم ؛ اما ديدم كه دستم را بشويم ، شايد در امتثال حكم حاكم ، تأخير بيفتد لذا اول حاضر شدم و اكنون دستم را مىشويم . »\r\n\r\nقبول حكم آيت‌الله كاشانى در قتل رزم‌آرا\r\nروى همين مبنا كه حكم فقيه را نافذ مىدانستند ، زمانى كه مىخواستند آيت الله كاشانى را محاكمه كنند ، ايشان اجازه ندادند ، گفته بودند :\r\n« آقاى كاشانى ، اقرار كرده است كه به دستور وى رزم آرا\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبه قتل رسيده است . فقيه مىتواند مطابق استنباط و اعتقادش حكم كند و نبايد براى اين حكمش محاكمه شود . »\r\nولى ايشان پافشارى كردند كه از محاكمه آيت الله كاشانى جلوگيرى شود .\r\nگفته بودند :\r\n« محاكمه مىكنيم ، ولى مجازات نمىكنيم . »\r\nباز هم آيت الله بروجردى قبول نكردند چون اصل محاكمه فقيه و موضوع آن را مشروع نمىدانستند ، و حكم فقيه جامع الشرايط را نافذ مىدانستند .\r\nروى همين اقدام ، هنگامى كه آيت الله كاشانى از حبس آزاد شد ، تلگرافى به آيت الله بروجردى زد و بسيار تشكر كرد .\r\nحوزه : مشهور است كه در زمان آيت الله بروجردى ، روحانيت شيعه عزت و احترام پيدا كرده بود . لطفاً در اين زمينه توضيح بدهيد .\r\n\r\nعزت حوزه و مرجعيت\r\n- آيت الله بروجردى قدس‌سره ، نسبت به آبروى روحانيت و عزت مسلمانان ، بسيار حساس بودند . از مسائلى كه موجب خلل بر وحدت روحانيت يا وهن نسبت به حوزه و اهانت به علماء و طلاب مىگرديد ، سخت نگران و ناراحت مىشدند ؛ لذا در آن زمان در دنياى اسلام ، براى حوزه و مرجعيت حساب خاصى باز شد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nاحترام رئيس الازهر به نامه معظم له\r\nمرحوم علامه شيخ محمد تقى قمى ، بعد از فوت ايشان برايم نقل كرد :\r\n« وقتى نامه آقاى بروجردى را براى شيخ مجيد سليم ، رئيس اسبق جامعه الازهر ، مىبردم بلند مى شد و نامه آقاى بروجردى را مىگرفت و مىبوسيد ، و رئيس ديگر جامع الازهر ، هم در موقع ارائه نامه آيت‌الله بروجردى به ايشان ، مىايستاد و با احترام نامه را دريافت مىكرد . »\r\n\r\nترجمه و چاپ كتاب جرج جرداق به دستور معظم‌له\r\nآن‌چنان شكوه و عزتى مرجعيت و حوزه‌هاى علميه پيدا كرده بود كه جرج جرداق ، كتاب « الامام على صوت العدالة الانسانية » را به آيت الله بروجردى تقديم مىكند و در نامه مفصلى كه براى ايشان فرستاده بود ، از جمله نوشته بود :\r\n« من كسى را لايق‌تر و بهتر از شما نديدم كه اين كتاب را به او تقديم كنم ؛ لذا اين كتاب را به شما ، تقديم مىكنم . »\r\nدر همان نامه آمده بود :\r\n« وقتى حضرت آيت الله اين كتاب را خواندند ، خواهند ديد : انى انصفت الامام بعض الانصاف ؛ من بعضى از حق را نسبت به اين مرد بزرگ توانسته‌ام ، ادا كنم . »\r\nآيت الله بروجردى ، پس از رسيدن كتاب ، به من فرمودند :\r\n« اين كتاب را مطالعه كن كه اشتباه فاحش يا انحرافى نداشته باشد . »\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمن كتاب را خواندم و نوزده مورد آن را ضعيف يافتم . موارد را خدمت آقا عرض كردم .\r\nبعدها ايشان ابراز علاقه بر ترجمه آن به فارسى كردند . يكى از آقايان ، اقدام به ترجمه آن كرد . چون يك قسمت از كتاب در مفاسد دربار امويان و عباسيان بود كه با شرح حال آنان ، دربار خاندان پهلوى ، براى خواننده مجسم مىشد ؛ از اين روى ساواك به فكر افتاد كه از ترجمه آن جلوگيرى كند .\r\nساواك مستقيم نمىتوانست دخالت كند ، لذا بعضى را واداشته بود كه نامه‌اى به آقا بنويسند و از نشر ترجمه اين كتاب ، شكايت كنند .\r\nپنج مورد از اشتباهات كتاب را نوشته بودند .\r\nحضرت آيت الله از من خواستند كه جواب نامه را بنويسم . من عرض كردم :\r\n« قبلًا نوزده مورد از اشتباهات كتاب را خدمت حضرت‌عالى تقديم كردم كه شامل اين پنج مورد هم بود ؛ ولى به طور كلى نشر و ترجمه اين كتاب ، از نظر اقرارهايى كه در آن است اهميت دارد . بدين جهت ، اشتباهات آن خللى را وارد نمىكند . از يك مسيحى ، بيش از اين انتظار نيست . چاپ اين كتاب ، با اشاره به موارد اشتباه و توضيح آن‌ها ، سودمند است . »\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاز اين روى ، اين كتاب ترجمه و چاپ شد . « 1 »\r\nو دستگاه هم يكى از وابستگان دربارى را به ترجمه‌اى ديگر مأمور نمود ، و او هم به قول خودش ( قريب به اين مضمون ) چون مؤلف نسبت به سلاطين و دربار خلفا پر سخنى نمود ، يك فصل بر ترجمه در سيرت پادشاهان افزود .\r\nحوزه : از ابعاد معنوى ايشان اگر خاطره‌اى داريد ، بيان كنيد .\r\n\r\nابعاد والاى معنوى\r\n- آيت الله العظمى بروجردى قدس‌سره ، در همه ابعاد ، يك انسان و الا و الهى بود ، برجسته و ممتاز . هيأت و حالت معنوى خاصى داشت . انسان با ديد سيما و رفتار ايشان ، اطمينان مىكرد كه مورد عنايت خدا و توجه امام زمان عجل‌الله تعالى فرجه الشريف است . مخصوصاً در يكى دو مورد بالعيان مورد توجه و عنايت آقا قرار گرفته بود . با اين‌كه ما خيلى به آقا نزديك و تقريباً از اسرار ايشان با خبر بوديم ، هروقت كه ايشان را زيارت مىكرديم ، ارادت ما نه تنها نسبت به آقا كمتر نمىشد كه هر روز بيشتر مىگرديد .\r\n\r\nعدم چاپ تأليفات در زمان حيات به سبب دورى از شهرت\r\nكمترين گرايشى به هواى نفس ، شهرت ، جاه‌پرستى و . . . در آن بزرگوار ديده نمىشد . آن مرحوم ، به خاطر اجتناب از شهرت و . . . كتاب‌هايش را تا زنده بود ، چاپ نكرد .\r\n\r\n\r\n","description":"","footnote":"\r\n( 1 ) . ابعاد و قسمت هاى ديگرى از اين موضوع ، در بخش دفتر خاطرات معظم له آمده است رجوع نماييد .\r\n","page_name":" 102 ","page_number":102},
  {"content":"\r\n\r\n\r\nنمونه‌اى از احترام فوق العاده به ائمه عليهم السلام\r\nبه امامان عليهم‌السلام بسيار احترام مىگذاشت و محبت داشت . يك روز ، در منزلشان مجلسى بود . در آن مجلس ، شخصى با صداى بلند گفت :\r\n« براى سلامتى امام زمان و آيت الله بروجردى ، صلوات . »\r\nدر همان حال ، ايشان در حياط قدم مىزد . با شتاب و ناراحتى به طرف در بيرونى آمد و با عصا ، محكم به در زد ، به طورى كه آقايانى كه در بيرون بودند ترسيدند كه نكند ، جريانى اتفاق افتاده باشد . چندين نفر به طرف در اندرونى رفتند كه ببينند چه خبر است . آيت الله بروجردى گفتند :\r\n« اين كه بود كه اسم مرا در كنار نام مبارك امام زمان عليه السلام آورد ؟ اين مرد را بيرون كنيد و دوباره به خانه راهش ندهيد . »\r\n\r\nمقيد به عبادات\r\nآيت الله بروجردى بسيار مقيد به عبادات بود به گونه‌اى كه تا سال آخر عمرشان ، با آن كهولت سن ، تمام ماه رمضان را روزه‌دار بودند ، و علاوه بر امامت جماعت ظهر و عصر ، برنامه‌هاى عادى اين ماه را انجام مىدادند : جلسه‌هاى استفتاء و . . .\r\n\r\nنمونه ساده‌زيستى\r\nبسيار ساده و زاهدانه مىزيستند . مىتوان گفت حتى براى يك مرتبه هم بر سفره ايشان ، مگر در مهمانى ، مرغ ديده نشده است .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nفرش‌هاى منزل ايشان ، رنگ و رو رفته بود . لباس‌ها ، بسيار ساده و كم قيمت بود . همين نوع زندگى هم از بيت المال نبود ، بلكه از مال شخصى بود كه از بروجرد براى ايشان مىآوردند .\r\n\r\nجلوگيرى از خشم\r\nبراى كنترل خشم خود ، نذر كرده بودند كه اگر بعد از اين ناراحت شود ، يك سال روزه بگيرد . اتفاقاً يك مورد هم ، عصبانى شده بودند ، لذا تمام سال را غير از روزهايى كه حرام بود ، روزه گرفتند .\r\n\r\nدورى از مرجعيت\r\nاو فارغ از تعلقات دنيايى بود . يك وقت مىفرمود :\r\n« من يك قدم هم براى رسيدن به اين موقعيت برنداشته‌ام . »\r\nبعد از فوت مرحوم آيت الله نائينى ، از تبريز براى ايشان نامه نوشتند و رساله خواسته بودند . ايشان در جواب ، به اين مضمون نوشته بودند :\r\n« به آيت الله اصفهانى مراجعه كنيد ، با شرايطى كه من دارم و در بروجرد ساكن هستم ، ارسال رساله موجب تفرقه مىشود . »\r\n\r\nاجتناب از خودپسندى\r\nايشان اهل تظاهر و خودپسندى نبود . شخصى ، تقويمى چاپ مىكند و عكس آن بزرگوار را در حالى كه عكس ايشان وسط ، و عكس بزرگان ديگر در اطراف آن بود به چاپ\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمىرساند . اين شخص براى كارى كه داشته بود ، مىآيد كه ايشان ، متوجه چاپ عكس خود ، در تقويم مىشوند . در اين هنگام ، به آن شخص به تندى تذكر مىدهند .\r\n\r\nنمونه‌اى از احترام طبقات مختلف\r\nايشان در ميان عموم طبقات محبوبيت داشت . خارج و داخل ، شيعه و سنى ، همه و همه به او احترام مىگذاشتند . اين محبوبيت ، مخصوصاً در زمان فوتشان نمايان‌تر بود .\r\nنقل مىكنند هنگامى كه خبر رحلت آن بزرگوار ، از طريق راديو اعلام مىشود ، داروخانه‌دارى ، در پيش مشتريان - كه در بين آنان خانم بىحجابى هم بوده است - حرف نامربوطى مىزند .\r\nزن بىحجاب ، وقتى كه توهين به مرجع شيعيان را مىشنود ، به شدت ناراحت مىشود ، و با لنگ كفش ، به دهان داروخانه‌دار مىزند كه دهان داروخانه‌دار مجروح مىشود .\r\n\r\nعدم معرفى فعاليت‌ها و اقدامات ايشان\r\nاز آن روى كه آيت الله بروجردى اهل تظاهر نبود ، كارها و خدمات ايشان ، مخصوصاً فعاليت‌ها و اقدامات سياسى و اجتماعى ايشان ، معرفى نمىگشت و خود از آن ممانعت مىكرد . شايد برخى از حوادث سياسى كه در آن زمان اتفاق افتاده و ايشان در آن‌ها نقشى داشته و اكنون مقدارى مبهم هستند به همين خاطر باشد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nاحتياط در فتوا دادن\r\nايشان در فتوا دادن نيز محتاط بودند . يادم هست يك خانواده‌اى در هواپيما از بين رفته بودند و تقدم و تأخر فوت آنان معلوم نبود . براى ارث و ميراث اينان سؤال شده بود كه چگونه است ؟ در ميراث غرقا و مهدوم عليهم ، حكم روشن است . حال آيا اينجا هم مثل آنجاست يا نه ؟ به من فرمودند كه روايات باب را براى ايشان بخوانم . پس از آن كه خواندم و بررسى شد ، عرض كردم :\r\n« آقا ! حكم اين افراد روشن است . اينان ملحق به همان غرقا و مهدوم عليهم مىباشند . »\r\nبه من فرمودند :\r\n« چرا تسرع در فتوا دادن مىكنيد ؟ »\r\n\r\nواكنش مناسب در برابر ازدواج شاه با دختر ايتاليايى\r\nنسبت به مسائل سياسى و اجتماعى نيز ، بسيار هوشيار و مواظب بودند .\r\nيادم هست بنابر فتواى ايشان ، ازدواج دائم با اهل كتاب ( بر خلاف مشهور ) مجاز بود .\r\nدر آن زمان ، شاه تصميم داشت با دخترى ايتاليايى ، ازدواج دائم بكند . دستگاه عده‌اى را ، در چند نوبت براى استفتاء ، نزد آيت الله بروجردى ، فرستاده بودند . البته هدف خود را نمىگفتند ، بلكه به صورت عادى و براى گرفتن استفتاء آمد و رفت مىكردند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nآيت الله بروجردى از قضيه مطلع شده بودند و فهميده بودند كه رژيم مىخواهد با گرفتن اين فتوا ، مدركى داشته باشد براى كار شاه .\r\nآقا روايات باب را دوباره بررسى كردند ؛ اما نظرشان همان جواز نكاح دائم با كتابى شد . ولى از آنجايى كه ازدواج رئيس مملكت اسلامى را با يك غيرمسلمان ، به صلاح جامعه اسلامى نمىدانستند و مفاسد و پيامدهاى ناگوار آن را به روشنى مىديدند ، در پاسخ استفتاء آنان فتواى خود را ننوشتند ، بلكه نوشتند :\r\n« مشهور بين اعاظم فقها ، اماميه ، حرمت ازدواج دائم ، با كتابيه است . »\r\nحوزه : از مهمترين ابعاد شخصيت آيت الله بروجردى ، مرتبه عرفانى و معرفتى ايشان است . لطفاً در اين مقوله صحبت بفرماييد .\r\n\r\nعارف به عرفان حقيقى\r\n- مرتبه عرفانى و معرفتى ايشان ، بسيار عالى بود . اين مرتبه از مهمترين ابعاد شخصيت ايشان بود .\r\n\r\nعرفان برگرفته از قرآن و معارف اهل بيت عليهم‌السلام\r\nآيت الله بروجردى از كسانى بود كه حقيقت حق را درك كرده و يافته بود . عرفانش ، از عرفان خالص قرآنى و توحيدى الهام گرفته بود و از تعطيل و تشبيه منزه بود .\r\nاز احاديث شريفه و نهج البلاغه و ادعيه صحيفه كامله و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nساير دعوات مأثوره از پيغمبر اعظم صلى الله عليه و آله و اهل بيت عليهم‌السلام ، مانند دعاى كميل ، عرفه ، ابوحمزه و . . . بهره مىگرفت .\r\n\r\nرياضات شرعيه\r\nاز دعاهايى كه از مضامين بلند عرفانى و حقايق توحيدى و اخلاقى و تربيتى آن‌ها ، جهت تكميل معارف و تهذيب اخلاق و صفاى روح مىتوان كمك گرفت ، بهره مىبرد . اثر اين‌گونه عرفان ، از اخلاق و رفتار ايشان مشهود بود . سير و سلوك ايشان ، كاملًا شرعى و در محدوده رياضات شرعيه بود . انجام فرائض ، نوافل ، انواع عبادات ، خلوص نيت ، دعاها ، ذكرها ، فكر و محاسبه نفس ، تأسف برگذشته ، خوف از حال و آينده ، انجام مستحبات و ترك مكروهات برنامه‌هاى سير و سلوكى ايشان بود . در اين راه ، معتقد به ارشادات شرعى بودند . غير از تعاليم مأثوره و شرعيه را معتبر نمىشمردند .\r\n\r\nرد سير و سلوك متصوفه و غلوآميز\r\nدر عرفان و خداشناسى و سير و سلوك ، هيچ خط و حرفى را معتبر نمىشناختند ، و برنامه‌هاى به اصطلاح عرفانى متصوفه و غلو آميز را شديداً تخطئه مىكردند . به حفظ حريم توحيد و نفى شرك اهمّيت بسيار مىدادند .\r\nخلاصه در عرفان و سير و سلوك ، همان خط و راه مستقيم بزرگان اصحاب و علماء ، مانند شيخ طوسى ، علامه\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمجلسى ، و ساير فقهاء و محدثين عاليقدر را يگانه خط نجات مىدانستند . در عين حال ، با نگرش وسيعى كه داشتند ، دور از تحجر و تقدس مآبىهاى عوام‌پسند بودند .\r\nافكار صوفيانه و اعمال و حالاتى را كه چه بسا ، برخى نادانان ، براى پيروان طريقت ، فضيلت و كرامت اخلاقى و نشانه اعراض از دنيا و صفاى باطن مىشمردند ، مردود مىدانستند . اسلام ناب محمدى صلىالله عليه و آله را خالى از رهبانيت و بىتفاوتى مىشمردند .\r\n\r\nدورى از اصطلاحات عرفان‌هاى مصطلح\r\nمواظب بودند كه در بيان ربط عالم و ماسوىالله به خداوند ، از ارشادات و اصطلاحات قرآن خارج نشوند و در تعبيرهايى ، مانند خلق و خالق و مخلوق از آن تبعيت كنند . اصطلاحات عرفانى مصطلح در متصوفه را ، بر زبان نمىآوردند .\r\n\r\nمبارزه با فرق ضاله\r\nباطل‌شمردن بدعت‌هاى فِرَق را از وظايف مهم علماء مىدانستند و با همه فرق ضاله ، خصوصاً فرقه يا حزب مزدور بهائيت ، مواضع منفى بسيار محكم و قاطع داشتند .\r\n\r\nتجسم تسليم خالص به شرع\r\nخلاصه آن فقيه عظيم و عظيم فقهاء ، در اسلام و راه مكتب اهل بيت عليهم‌السلام ذوب شده بود . مىتوان گفت : تجسمى از تسليم خالص به شرع ، در همه ابعاد و جوانب آن بود . زبان حالش اين بود :\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n آنچه نه از شرع برآرد علم * ور منم آن حرف در آن كش قلم \r\nمعتقد بود كه راه و رسم عبادت و دعا و تزكيه نفس و تهذيب اخلاق و صفاى باطن و كمال معرفت و قرب الهى را بايد از اهل بيت عليهم‌السلام آموخت . همان‌طور كه در فقه ، همه احكام را توقيفى مىدانيم كه بايد با ادله محكم ، استناد هر حكم ، حتى استحباب و كراهت را به اثبات رساند و غير اين حرام است ، در اوراد ، اذكار ، عبادات ، رياضت‌ها ، اصطلاحات عرفانى ، معرفةالله ، اسماء الحسنى و مقامات و درجات انبياء و ائمه عليهم‌السلام نيز اين توفيقىبودن را بايد رعايت كرد .\r\n\r\nنمونه‌اى از رد غلو و مطالب خلاف\r\nيادم هست در مجلس جشن مولى اميرالمؤمنين عليه السلام كسى شعرى را مىخواند كه با موازين اسلام ، نمىساخت . آيت الله بروجردى به وى فرمود : نخوان .\r\nبرادرم آيت الله حاج على آقا صافى واسطه شد ، و بنا كرد به توجيه‌كردن كه اشكالى ندارد و . . .\r\nآيت الله بروجردى به اين بيت اشاره كرد كه اين بيت ، چه توجيهى دارد و با موازين اسلام ، چگونه مىسازد :\r\n تو به اين جمال و خوبى * چو به طور جلوه آيى \r\n\r\n","description":"","footnote":"","page_name":" 110 ","page_number":110},
  {"content":"\r\n\r\n ارنى بگو به آن‌كس * كه بگفت لن ترانى « 1 » \r\nيا خودم از ايشان شنيدم كه به اين مضمون مىفرمود :\r\n\r\nترك مطالعه مثنوى\r\n« من زمانى بود كه مثنوى را مطالعه مىكردم . روزى صدايى را شنيدم كه مىگفت : راه را گم كرده است !\r\nپس از آن ، مطالعه مثنوى را ترك كردم ، به جاى آن ، « عدة الداعى » ابن فهد را براى مطالعه انتخاب كردم . »\r\n\r\nاكتفا به مفاهيم شرعى در سير و سلوك\r\nبه هر صورت ، آيت الله بروجردى ، مفاهيم و اصطلاحات مأخوذه از ديگران را در معرفة الله و ربط عالم شهادت به عالم غيب ، قاصر از اصطلاحات قرآنى مىدانست .\r\nدر شرط ادب و ترك خودبينى و تنزه از غرور علمى همان راهنمايىهاى شرعى و شرح و بسط و تغيير و بيان آن‌ها را كافى مىدانست . چنان‌كه از خواجه طوسى قدس سره القدوسى به اين مضمون نقل شده است كه در رعايت اين تأدب مىفرمايد :\r\n« اگر اصطلاحات عرفانى و اسماء الحسناى الهى از شرع نرسيده بود و امناى وحى ، آن را تلقين نكرده بودند و از طريق آنان ، مجاز در به كار بردن اين اسماء نبوديم ، با ملاحظه شرط ادب و عرض قصور از معرفت ،\r\n\r\n\r\n","description":"","footnote":"\r\n( 1 ) . شرح مفصل اين قضيه ، در قسمت دفتر خاطرات گذشت .\r\n","page_name":" 111 ","page_number":111},
  {"content":"\r\n\r\nنمىتوانستيم به خود اجازه بدهيم كه خدا را حتى با اين الفاظ و اسماء الحسنى بخوانيم . »\r\nبديهى است اين مرتبه كه از بيان خواجه عليه الرحمة استفاده مىشود ، كمال معرفت و اذعان به حقيقت است .\r\nحوزه : از اين كه قبول زحمت فرموديد و ما را در بزرگداشت اين مرد بزرگ يارى كرديد ، متشكريم .\r\n- اميدوارم ان‌شاءالله موفق باشيد و در اداى حق اين بزرگان توفيق پيدا كنيد . اميد است ياد و ذكر ايشان براى ما ، به مصداق : « عند ذكر الصالحين ينزل الرحمة » سبب نزول رحمت الهى باشد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nمصاحبه مجله نقد و نظر « 1 »\r\n\r\n\r\n","description":"","footnote":"\r\n( 1 ) . اين مصاحبه توسط مجله نقد و نظر تحت نظر دفتر تبليغات اسلامى حوزه علميه قم در زمستان 1373 ، شماره 1 به طبع رسيد .\r\n","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\nنقد و نظر : اولين سؤال اين است كه مىگويند آيت الله بروجردى ، دليل انسداد را از نظر تاريخى ريشه‌يابى كرده بود ، و آن را بر خلاف آنان كه آن را دليل بر حجيت ظن مطلق مىدانند ، دليل بر حجيت خبر واحد مىدانست . خواهشمند است در اين زمينه توضيحى بيان فرماييد .\r\n\r\nريشه‌يابى دليل انسداد\r\n- يكى از شيوه‌هاى تحقيقى مرحوم استاد اعظم آيت الله العظمى بروجردى اعلى الله مقامه اين بود كه مباحث علمى را ريشه‌يابى ، و تطور هر مسأله را در طى قرن‌ها بررسى مىكردند .\r\nدر دليل انسداد نيز اعمال همين شيوه موجب شد كه عدولى را از عصر محقق آقا جمال‌الدين خوانسارى بررسى نمايند ، و در نتيجه به اين رسيده‌اند كه دليلى كه در نهايت حجيت خبر واحد را اثبات مىنمايد تا آنجا از اصلش عوض شده است كه براى حجيت مطلق ظن يا ظن مطلق اقامه شده است .\r\n\r\nخاستگاه اول بحث دليل انسداد در جلسه درس\r\nلذا ايشان در مجلس درسشان - كه حقير تقريرات آن را نوشته‌ام - دليل انسداد را در دو فصل عنوان كردند : ابتدا و در\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nفصل اول بر مسلك متأخرين ، از محقق خوانسارى مخصوصاً شيخ و محقق خراسانى قدس‌سرهم به نحو مستوفى آن را در ضمن پنج مقدمه بيان كردند و سپس متعرض جواب آن شدند .\r\n\r\nخاستگاه دوم بحث دليل انسداد در جلسه درس\r\nدر فصل دوم آن را به مسلك بزرگانى كه قبل از محقق خوانسارى متعرض اين دليل شده و در كلماتشان به فرمايش ايشان ذكرى از مقدماتى كه متأخرين ذكر كرده‌اند نيست بيان نمودند ، و در نهايت ، حجيت خبر واحد را اثبات كردند ، نه حجيت مطلق ظن را .\r\n\r\nتقرير دليل انسداد\r\nو از جمله با اين بيان ، اين دليل را تقرير فرمودند : به مقتضاى آيه نفر و اشباه آن از آيات ديگر ، مانند آيه كتمان ، و بر حسب اخبار بسيار ، تعليم و تعلم احكام و استفتاء و افتاء و قضا واجب است ، و احدى در امور دنيا و آخرت مطلق العنان نيست ، و شارع مقدس راضى به فوت فوائد اين همه احكام كه در كتاب و سنت در ابواب بسيار ذكر شده نيست ، زيرا مقصود از اين احكام اين است كه در جميع امور معاش و معاد مرجع مردم باشد ، و ملاك و ميزان براى رفع اختلافات و فصل خصومات و حفظ نظامات و جهات ديگر باشد . لذا براى اين‌كه غرضش نقض نشود ، و انزال كتاب و ارسال\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nرسول به اين شرايع بىفايده نگردد ، و اين فوايد محفوظ بماند و در طول اعصار و مرور قرون به مردم برسد ، تعليم و تعلم آن‌ها را واجب ، و كتمان آن را حرام فرموده است .\r\nپس اگر باب علم به اين احكام و طرق يقينيه به آن‌ها منسد باشد ، يا بايد قائل باشيم به اكتفاء به احكام معلومه مسلمه كه به صريح آيات و روايات كه دلالت بر بقاء دين اسلام الى يوم القيامة دارند جايز نيست ، زيرا اكتفاء به اين مقدار قليل اگر نگوييم منتهى به فوت فوايد همه احكام مىشود قطعاً موجب فوت فوايد بيشتر احكام مىگردد ، يا اين‌كه بگوييم ( و بايد بگوييم ) اين احكام بايد از طرق ظنيه متعارفه نه غير متعارف ، مثل قياس احراز شود ، لدوران الامر بين الأخذ بالطريق الظني المتعارف و متابعة الظن أو متابعة الوهم ولاشك في كون العقل قاطعاً بحجية الظن الحاصل من طريق المتعارف و امضاء الشارع هذه الطريقة و لايخفي عليك أن تعلم الاحكام و تعليمها بالطريق المتعارف و القول به و الإفتاء به ليس قولًا به غير علم لأنه هو العلم المأثور الذي أطلق عليه العلم في الكتاب و السنة كقوله تعالى : او اثارة من علم . و مع هذا البيان لا حاجة الى المقدمة الاولى و الثالثة و الرابعة و الخامسة و يثبت به حجية الخبر و الظن الحاصل منه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nلانه هو الطريق المتعارف في عصر النبي و الائمة صلوات الله عليهم الى زماننا هذا و لايشمل الدليل الا الطريق المتعارف فلا حاجة في اخراج مثل القياس عن شموله له الى الاستدلال لانه ليس من تلك الطرق .\r\nو بالجملة بين اين بيان و بيان بزرگانى كه بعد از محقق خوانسارى دليل انسداد را عنوان كرده‌اند ، فوارق متعددى است كه در تقريرات بحث استاد اعظم نوشته‌ام .\r\nنقد و نظر : آيت الله بروجردى به اقوال ائمه عامه و نظريات صحابه احاطه داشت ، چون معتقد بود كه بدون اطلاع از فضا و محيط صدور روايت ، بررسى و فهم كامل آن ميسر نيست ، و تنها يك معناى ظاهرى از لفظ استفاده مىشود . آيا اين شيوه از ابتكارات ايشان بود ؟\r\nاحاطه بر فقه عامه و شناخت محيط و فضاى صدور روايت تا چه اندازه در اجتهاد تأثير دارد ؟\r\n\r\nاطلاع بر اقوال علماى عامه\r\n- شكى نيست كه اطلاع بر فتواها و اقوال صحابه و تابعين و علماى عامه در فهم و استفاده صحيح از يك دسته از روايات كه نظر به آن اقوال دارند ، و هم‌چنين در فهم جهت صدور روايات مؤثر است .\r\nبنابراين هر كجا و در هر روايت كه محتمل باشد ناظر به\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاقوال غير اهل بيت عليهم‌السلام است يا جهت صدور آن معلوم نباشد ، اطلاع بر اين فتاوا و اقوال لازم است . اين علمى است كه قدماى فقها در آن متبحر بوده‌اند و به آن اهميت مىداده‌اند ؛ چنان‌كه شيخ طوسى قدس‌سره در اين رشته كتاب مهم و بىنظير خلاف را تأليف كرده و علامه حلى رضوان الله تعالى عليه تذكرة الفقهاء را مرقوم داشته است . در اين اواخر چنان كه بايد اين علم در محافل علمى و جلسات درس و بحث مطرح نبود يا كمتر مطرح مىشد و تقريباً متروك شده بود .\r\n\r\nچاپ كتاب خلاف شيخ طوسى ره به امر معظم له\r\nهمين كتاب « خلاف » در دسترس و مورد مراجعه نبود و آيت الله العظمى بروجردى بودند كه امر به طبع و نشر آن كردند و اين علم را از نو متداول ساختند . آن مرحوم با احاطه عجيبى كه به اقوال صحابه و علماى اسلام از هر فرقه داشتند ، اهميت اين علم و نياز فقيه را به آن روشن نمودند ؛ به طورى كه كتاب خلاف پس از طبع اول و دوم كه به امر ايشان انجام گرفت ، مكرر به طبع رسيد . يكى ديگر از فوايد اين علم اين است كه در مقايسه فقه اهل‌بيت با فقه ديگران ، قوت فقه اهل‌بيت عليهم‌السلام و استقامت و ابتناى آن بر كتاب و سنت معلوم مىشود .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنقد و نظر : ايشان با تسلطى كه بر اصول داشتند و حتى صاحب ابتكاراتى نيز در آن بوده‌اند ، در مقام استنباط ، كمتر به اصول تمسك مىكردند . چنين شيوه‌اى در بعضى از شاگردانشان مشاهده مىشود ، علت اين موضوع چيست ؟\r\n\r\nتمسك كم به اصول عمليه\r\n- همين‌طور است . معظم له بسيار اندك به اصول عمليه تمسك مىكردند ، و علت اين استغنا از تمسك به اصول عمليه ، تخصص كامل ايشان در فهم روايات و دقتى بود كه در آن‌ها به كار مىبردند ، و حسن سليقه‌اى بود كه در رفع تعارض بين اخبار متعارض داشتند .\r\n\r\nتأكيد بر نياز فقيه به علم اصول\r\nدر عين حال به علم اصول و نياز فقيه به آن بسيار تأكيد داشتند و دليل آن حاشيه مفصل و دقيق و عميقى است كه بر كفايه استادشان مرقوم فرموده‌اند .\r\nنقد و نظر : آيا سبكى كه آيت الله بروجردى در اجتهاد داشتند ، مانند احاطه بر فقه و استفاده كمتر از اصول ، مىتوان گفت كه در تحصيل حكم شارع اطمينان بيشترى مىآورد ؟\r\n\r\nاطمينان بيشتر با عمل به روش استنباطى معظم له\r\n- حتماً سبك ايشان در فقه ، استنباط ، ورود و خروج در مسائل ، بيشتر مورد اعتماد است .\r\nاحاطه بر اسناد روايات و رجال و طبقات ، احاطه بر اقوال\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nعامه ، احاطه بر اقوال خاصه ، مخصوصاً قدما ، دقت در مضامين روايات و حتى تعداد آن‌ها ، كه گاهى بابى را كه مثلًا در وسائل بيست حديث دارد به چند حديث ارجاع مىدادند ، سبك ايشان را ممتاز قرار داده بود .\r\n\r\nرواج كتب قدماى شيعه به سبب سبك تدريس ايشان\r\nكتابى مثل كتاب « مفتاح الكرامة » كه كمتر مورد مراجعه بود ، به واسطه سبك تدريس ايشان و عنايتى كه به بررسى اقوال فقهاى شيعه ، مخصوصاً قدما داشتند ، بين مدرسين و در حوزه‌ها متداول و مورد مراجعه شد .\r\nنقد و نظر : اين طبقه‌بندى رجال كه ايشان انجام دادند چه فوايدى در فهم روايات و تشخيص صحت و سقم آن دارد ؟ و آيا به اين شيوه از فقهاى شيعه كسى رجال را طبقه‌بندى كرده بود ؟ و آيا معظم له اين روش را از عامه اقتباس نموده بودند ؟\r\n\r\nنقش علم رجال در اجتهاد\r\n- واضح است كه علم طبقات رجال و روات در تشخيص صحت و سقم احاديث دخالت دارد . گاه حديثى معنعن و يا سند به ظاهر متصل الاسناد ديده مىشود كه با استفاده از علم طبقات عدم اتصال بعض اسناد و ارسال آن معلوم مىشود . علاوه بر اين ، كل احاديث موصولة الاسناد اگر چه به ظاهر معنعن هستند ، اما احتمال سقط و حذف بعض\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nابتكار معظم له در طبقه بندى رجال\r\nاسانيد و ارسال در آن‌ها منتفى نيست ، و با علم طبقات عدم ارسال آن‌ها معلوم مىشود و حاجتى به اعمال اصول ظنيه ، مثل اصل عدم خطا و اشتباه و اصل عدم حذف ، نيست ، و اما اين‌كه قبل از آن بزرگوار كسى از فقهاى شيعه به اين شيوه ، رجال را طبقه‌بندى كرده باشد ، حقير كسى را نمىشناسم ؛ چنان‌كه وجود اين شيوه را فى الجملة در بين عامه ، دليل بر اقتباس ايشان از آن‌ها نمىتوان گرفت ، زيرا اين فكرى است كه براى شخص متتبع در روايات و اسانيد مثل ايشان ، ابتكار و خودبه‌خود پيش مىآيد .\r\n\r\n","description":"","footnote":"","page_name":" 122 ","page_number":122},
  {"content":"\r\n . \r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n . \r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n . \r\n","description":"","footnote":"","page_name":" 127 ","page_number":127},
  {"content":"\r\n . \r\n\r\n","description":"","footnote":"","page_name":" 128 ","page_number":128}
  ]