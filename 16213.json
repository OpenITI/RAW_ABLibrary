[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامه\r\nنام كتاب : استفتائات\r\nمؤلف : حضرت آيت الله العظمى گرامى قمى\r\nناشر : دفتر حضرت آيت الله العظمى گرامى قمى\r\nتلفن : دفتر : - 7774 - تلفاكس : 7743399\r\nتاريخ انتشار : زمستان 82\r\nچاپخانه : اعتماد\r\nنوبت چاپ : اول\r\nشمارگان : 3000 جلد\r\nقيمت : 1200 تومان\r\nمركز نشر : دارالفكر ، قم تلفن : 7743544\r\nتلفن تهران : 6960653\r\nحق چاپ محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاستفتائات\r\nحضرت آيت ا . . . العظمى محمدعلى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ جلد اوّل 
  ]\r\n\r\nمقدمه\r\nبسمه تعالى\r\nانبياء عظام بعد از آنيكه به امر الهى زمين را افتخار ميزبانى دادند به بيان شريعت و مكتب خويش كه از طرف خداوند مشخّص گرديد مأمور گشته و تكاليف شرعى را براى امت خود بيان مىنمودند و با بعثت خجستهء رسول گرامى اسلام ( ص ) اين مهم را آن حضرت انجام مىداد و بعد از آن نيز امامان معصوم عليهم السلام بعنوان جانشينان آن رسول گرامى ( ص ) كه منصوب من عند اللّه بودند به بيان احكام الهى پرداختند .\r\nو با شروع غيبت كبرى ، اين امر مهم به مراجع معظّم تقليد بعنوان نواب عامّ امام زمان ( عج ) واگذار گرديد و اين بزرگان نيز در رساله‌هاى عمليه و كتب فقهى ديگر اين وظيفهء الهى را انجام دادند اما در عصر حاضر كه با پديده‌هاى جديد و مسائل مستحدثهء فراوان روبرو هستيم و از طرفى اشتياق اقشار مختلف مردم به دانستن احكام شرعى بويژه مسائل مستحدثه ، روزافزون گرديد لذا تدوين كتب مستقلّى در اين رابطه ضرورى مىنمايد بدين منظور نظرات فقيه عاليقدر حضرت آيت اللّه العظمى گرامى قمى را در رابطهء با مسائل مختلف شرعى كه به دفتر معظم لّه ارسال شد جمع‌آورى كرده تا مورد استفاده عموم قرار گيرد .\r\nپاسخهاى داه شده كه در جواب استفتائات نهادها ، گروهها ، دانشگاهيان و افراد مختلف انجام شد گرچه در نسخ اصلى نام و خصوصيات سؤال‌كننده محفوظ است و ليكن به جهت اختصار در مقام نشر ذكر نگرديد .\r\nاميدوارم اين خدمت مورد توجه اولياء دين به ويژه حضرت ولى عصر ( عج ) قرار گيرد .\r\nقم - حوزه علميه - خسرو خسروى - اسفند 82 .\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nبسم اللّه الرحمن الرحيم\r\nو صلى اللّه على سيدنا محمد و آله الطّاهرين و لعنة اللّه على اعدائهم اجمعين .\r\nيا صاحب الزمان ادركنى .\r\n\r\nاحكام بلوغ\r\nسؤال : 1 - به نظر حضرت‌عالى دختران در چه سنى به بلوغ مىرسند ؟ و آيا 9 سال تمام موضوعيت دارد يا مثل مرحوم صاحب جواهر ( در جلد 26 ص 4 ) آن را اماره براى بلوغ طبيعى مىدانيد چنانچه از نظر مرحوم شيخ طوسى و قاضى ابن براج ، محقق حلى ، علامه حلى و شهيد اول نيز اين مسئله استفاده مىشود .\r\nخلاصه اين كه آيا بلوغ يك مسئله تعبدى و فقهى است يا اينكه يك موضوع خارجى است و علائم و امارات بيان شده از طرف شارع مقدس از قبيل سن ، احتلام ، حيض و . . . موضوعيت ندارند .\r\nجواب : يك موضوع خارجى تكوينى است و برخى علائم شرعى جنبهء تكوينى دارد كه عند العقلاء هم معلوم است كه دليل بلوغ مىباشد چون احتلام و حيض و نبات موى خشن ، و برخى چون سن جنبهء تعبد دارد به ملاك يك حقيقت ، و آن اينكه بلوغ در سنين مختلف پيش مىآيد و شارع مقدس براى اينكه اختلافى در مسائل عبادى و سيما در مسائل اجتماعى پيش نيايد سن مشخصى را تعيين نموده است .\r\nسؤال : 2 - با توجه به آيات و روايات باب آيا روايات 9 سال در بلوغ موضوعيت دارد يا خير ؟\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nثانيا : آيا 9 سالگى را در بلوغ اماره تعبدى مىدانيد يا خير ؟ ثالثا : با توجه به تعارض روايات 9 سالگى با روايت 10 سالگى و 13 سال خصوصا با موثقه عمار ساباطى ( وسائل الشيعه ج 1 ص 32 باب 4 ج 12 ) و با توجه به عدم تطابق آنها با واقعيات خارجى ( حيض نشدن دختر در 9 سالگى ) نظر مبارك را در صورت مصلحت صريحا در باب بلوغ دختران بيان بفرماييد .\r\nجواب : نه سال امارهء تعبديه مىباشد ، البته احيانا حيص در 8 سالگى هم بوده كه احيانا مسئله‌اش را از ما هم سؤال كرده‌اند - ، شارع مقدس خواسته است دختران را هر چه زودتر تحت كنترل درآورد ، و اما روايت عمار ، همانطور كه در درس فقه توضيح داده ام و برخى تلامذه اين جانب در برخى نشريات پياده و نشر داده‌اند در برابر ساير روايات اعتبارى ندارد ، عمار شخص موثقى است ليكن حافظ و ضابط نمىباشد و حتى در موردى امام صادق ( ع ) به شدت اظهار ناراحتى مىكند - در يك مسئله ديگر - كه چرا عمار چنين نقل كرده است ، من چنين نگفته‌ام ، موارد اعراض اصحاب از روايات عمار بسيار زياد است كه برخى از آنها را توضيح داده‌ام ، اينجانب تبعا للمجلسي و الفيض قدس سرّهما ، روايات عمار را اگر همراه شهرت نباشد معتبر نمىدانم ، و به‌هرحال اعراض اصحاب موجب وهن روايت صحيحه نيز مىشود .\r\nسؤال : 3 - تعيين سن براى انجام فرايض دينى با احكام امضائى و معاملاتى با هم فرق دارد ؟ آيا بين سن انجام فرائض دينى از قبيل نماز و روزه با احكام امضايى و معاملاتى فرقى قائل هستيد يا هر دو را در 9 سالگى مىدانيد ؟\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nجواب : طبق روايات معتبره همهء احكام و حى همهء حدود بر او و براى او در نه 9 سالگى ثابت است برخى موارد كه دربارهء وصيت و طلاق و عتق و ذبح و تعزير آمده و بدان جهت احتمالا فيض فرموده بلوغ در هر باب ، مقدار سن معينى است ، اولا در پسر وارد شده نه دختر ، و آن هم در نفوذ اين گونه معاملات در قبل از بلوغ است ، و تعزير در 10 سالگى پس به كمتر از حد زنا ، رجوع كنيد به روايات يزيد كناسى و عبد اللّه بن سنان كه از روايت صحيحه مىباشند و به روايت عبد العزيز عبدى و روايات باب 28 حدود و تعزيرات .\r\nسؤال 4 - آيا بين بلوغ عقلى و بلوغ دينى و بلوغ جنسى فرقى قائل هستيد يا خير ؟\r\nيا به تعبير ديگر به نظر جناب عالى براى همه تكاليف سن واحدى ( 9 سالگى در دختران ) جعل و تشريع شده يا اينكه هر تكليفى سنى را اقتضا مىكند ؟\r\nجواب ؟ از جواب فوق معلوم شد ، البته از نظر تكوينى بلوغ عقلى و جنسى و دينى ، مفهوما متغاير هستند ليكن مصداقا و خارجا در غير سفهاء و مجانين متقاربند . و به‌هرحال در تكاليف شرعيه ، ميزان نظر شارع مقدس مىباشد . اينكه سن 9 سالگى را براى روزه مشكل ميدانند اولا عموميت ندارد ، بچه‌ها و افرادى كه مىشناسيم مشكلى نداشته‌اند ولى اگر فرض حرج شود رفع حكم مىشود ، و اينكه ميگويند روايات مربوط به نقاط حاره چون عربستان است از مضحكات امور است ، مگر پيامبر ( ص ) به شام رفت‌وآمد نداشت و نميدانست در دنياز نقاط ييلاقى هم هست ؟\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nسؤال 5 - با توجه به اينكه در قرآن و سنت فقط بر نشانه‌هاى بلوغ تأكيد شده و تفسيرى از آن ارائه نشده ، حيض و قاعدگى و موى زهار از نشانه‌هاى خارجى بلوغ شمرده شده‌اند و فقهاى بزرگ ( رض ) بدان فتوا داده‌اند ، و موى زهار در دختران نشانه بلوغ شمرده نشده و ادله اختصاص به پسران دارد و با توجه به اينكه روايات 9 سالگى معارض با روايات 10 و 13 سالگى است نظر مبارك حضرت عالى در سن بلوغ دختران چيست ؟\r\nجواب : روايات موى زهار در پسر وارد شده است ليكن فقهاء فرقى نگذاشته‌اند چنان كه در روايات ، خشونت مو نيز ذكر نشده است ليكن فقها تصريح به آن كرده‌اند ، و دليل خشونت ، غير از علم خارجى به عدم دخالت موى نرم در بلوغ ، اجماع است و همينطور اجماع در الحاق دختر به پسر مىباشد و خارجا نيز همينطور است پس نظر برخى اصحاب در اختصاص به پسر وجهى ندارد ، به كتب فقهى چون جواهر ج 26 ص 7 و مهذب البارع و حدائق و . . . رجوع شود ( كتاب الحجر ) . دربارهء روايت 10 سالگى ، با صراحت روايات 9 سالگى است . روايت 13 سالگى هم فقط روايت عمار است كه توضيح دادم ، و يكى دو روايت كهتعبير صبيان دارد كه در مورد پسران است نه صبايا كه جمع صبيه مى باشد ، احتمال تغليب هم ظهور ، درست نمىكند ، ضمنا مسئله هم تقريبا اجماعى است ، اينجانب يقين دارم طرح مسئله 13 سالگى با تمسك به روايت عمار كه همهء فقهاء عظام آن را ديده و طرد كرده‌اند جز ترويج فساد و هرج‌ومرج اخلاقى هيچ خاصيتى ندارد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nاحكام تقليد\r\nسؤال : 1 - در تقليد از مرجع آيا لازم است كه وى اعلم باشد ؟\r\nجواب : آرى به احتياط واجب تقليد اعلم لازم است .\r\nسؤال : 2 - آيا پاسخ به استفتائات از وظايف شرعى مجتهد جامع الشرائط است ؟\r\nجواب : اگر عذرى نداشته باشد واجب قطعى است ، مگر اينكه بداند براى عمل نمىباشد .\r\nسؤال : 3 - محدوده احتياط در احكام ، بين فتاواى فقها چيست ؟ و آيا فقهاى گذشته را در عمل به احتياط بايد منظور داشت ؟\r\nجواب : آرى .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nاحكام ميت\r\nسؤال : 1 - اين‌جانب همسر شهيد شهيد هستم كه اين شهيد در تاريخ 17 / 5 / 77 به دست گروهك متحجر طالبان در شهر مزارشريف افغانستان به شهادت سيدند . شهيد بزرگوار به مدت 40 روز در يك گور دسته جمعى در شهر مزارشريف افغانستان دفن شده بودند . بعد از 40 روز به ايران آورده شدند و به مدت 10 روز نيز در معراج شهدا تهران بوده و بعد از آن به شهرستان قائم‌شهر برده شده و در گلزار شهدا اين شهر دفن گرديدند . حالا بعد از گذشت 5 سال پدر شهيد مىخواهند كه فرزندشان را كه شهيد ملى نيز مىباشند ، به يك روستاى دور افتاده و ييلاقى كه 6 ماه خالى از سكنه مىباشد انتقال داده و جابه‌جا كند . بنده به عنوان همسر شهيد و فرزندان شهيد كه از جمله وارثان شهيد نيز مىباشيم با اين عمل غير اخلاقى كه ضد افكار عمومى هم است و باعث بىنظمى اجتماعى نيز مىباشد شديدا مخالفيم . مستدعيست كه نظر و فتواى خود را مرقوم فرماييد .\r\nجواب : به جهات متعددى بهتر است اين كار انجام نشود : 1 - با توجه به اينكه قبلا سيمان‌كارى نشده احتمال انتقال بدون نبش بعيد است . 2 - فرزند در تجهيز پدر ولايت دارد و بايد رضايت بدهد و اگر صغير است با احتياط واجب نظر مادر هم دخالت دارد . 3 - در انتقال هم بايد رعايت مصلحت شهيد شود و انتقال از محل معتبر ، كه مزار است ، به روستاى كوچكى كه چه بسا پس از پدر كسى از خانواده شهيد متصدى ، و مورد توجه محل نيست مصلحت محرز نيست بنابراين ضمن ابلاغ سلام حقير به جناب پدر از ايشان بخواهيد كه احتياط كنند .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nسؤال : فردى در حال طلاق از همسر خود مىباشد در حالى كه خانم يك ماه است كه باردار مىباشد آيا سقط جنين از لحاظ شرعى قتل عمد محسوب مىشود .\r\nآيا اينكه مىگويند سقط جنين زير 4 ماه اشكالى ندارد درست است .\r\nجواب : مادام كه روح دميده نشد ( چهار ماهگى تمام ) قتل نيست ، ليكن سقط بطور كلى جائز نيست ، مگر در شرائط حرج و ضرورت ، با پرداختن ديه آن به ساير ورثه .\r\nسؤال : 3 - محترما به استحضار مىرسانيم كه در روستاى عرب آباد از توابع شهر ماهان كرمان قبر وجود دارد معروف به پير غيب است ولى شجره‌نامه يا سنگ نوشته‌اى ندارد ، اما مورد احترام اهالى مىباشد ، سالمندان محل مىگويند قبلا داراى ساختمان بوده و به مرور زمان خراب شده . آيا احداث بنا روى چنين قبرى جايز است ؟ آيا حصاركشى اطراف قبرستان از نظر شرعى اشكار دارد ؟\r\nجواب : 1 - حرام نيست ولى اگر به كلى از بين رفته است تجديد بنا مكروه است مگر اينكه معلوم شود كه از اولياء خداوند بوده است . 2 - اشكالى ندارد .\r\nسؤال : 4 - اهالى محل ، يك قطعه زمين جنب قبرستان ، جهت برگزارى مراسم هاى مختلف مذهبى تهيه كرده‌اند ، بطورى كه قبرستان درست طرف قبلهء زمين فوق قرار دارد . آيا در اين زمين مىتوان نماز خواند به خصوص نماز عيد فطر و قربان ، يعنى در حقيقت مىتوان بجاى مصلا مورد استفاده قرار گيرد ؟\r\nجواب : اشكال ندارد ليكن نماز خواندن مقابل قبر مكروه است ، با كشيدن ديوار و پرده و مانند آن كراهت بر طرف مىشود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسؤال : 5 - دو نفر ميت كه زندگان آنها آنان را در مقبرهء بنى اعمام خود دفن نموده‌اند به كرات و مرات ، صاحبان مقبره اظهار داشتند كه راضى نيستند و اين امور باعث اختلاف فاحش گرديده . قابل ذكر است يكى از آن دو ميت 133 سال است كه دفن شده و ديگرى 5 / 1 سال . حقير نتوانستم با صحبت فراوان آنها را متقاعد و راضى نمايم .\r\nآيا ممكن است شرعا نبش قبر كنند و اموات را به جاى ديگر دفن نمايند . در همين خصوص صاحبان مقبره تهديد كردند چنانچه مرگان نقل مكان نشوند شخصا آنان را از قبر خارج ميكنند و جلو جانوران طرح مىنمايند .\r\nجواب : در صورت مزبور نبش قبر جايز بلكه واجب است ، مگر اينكه صاحبان زمين هنگام دفن اجازه داده باشند كه در آن صورت رجوع از اجازه جايز نمىباشد ، و نبش حرام است . و چه خوبست كه صاحبان مقبره رضايت دهند تا هتك حرمت ميت نشود .\r\nسؤال : 6 - كسى كه خود نماز قضا دارد آيا مىتواند براى خواندن نماز ميت اجير شود ؟\r\nجواب : اشكالى ندارد .\r\nسؤال : 7 - از نظر شما بقاى بر تقليد ميت جايز است ؟\r\nجواب : در مسائلى كه در زمان حيات او به استناد فتواى او عمل كرده است جايز است .\r\nسؤال : 8 - اين جانب برادرزاده‌اى داشتم كه در سن 18 سالگى پدرش را از دست داد و در سن 23 سالگى در حالى كه داراى زن و يك دختر يك ساله بود بر اثر تصادف از دنيا رفت ، در اين هنگام مادر اين مرحوم در عتبات عاليات و سوريه بسر مىبرد و در اين رابطه تماسى كه با مدير كاروان زياراتى مادر ، در سوريه به عمل آمد ايشان وعده داد كه مادر مرحوم را حداكثر تا 4 روز ديگر كه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاز كربلا به سوريه مىآيد با يك پرواز فوق العاده به ايران مىفرستد حال با عنايت به اينكه مرحوم از جد پدرى نيز محروم بوده سؤال مىشود كه :\r\nالف ) براى تغسيل و تدفين و نماز ميت مرحوم از چه كسى بايد اجازه گرفت ؟\r\nب ) آيا به دليل اينكه شايد مدير كاروان نتواند به وعده‌اش عمل كند و مردم نيز رفت‌وآمد زيادى به خانهء مرحوم دارند با اجازهء مادرى و يا عمو و يا دايى مرحوم آن را غسل داده و نماز بگذارند و دفن كنند ؟\r\nج ) چنانچه با توجه به مطلب مذكور اجازه مادر مرحوم را براى غسل دفن و نماز شرط مىدانيد ولى بدون اجازه مادر مرحوم اين امور انجام گردد و ميت را با اجازه ديگر كه در « ب » گفته شد دفن كنند ، غسل و كفن و نماز و دفن ميت چه شكلى دارد و در اين رابطه چه كسى مسؤل است و وظيفهء مادر مرحوم بعد از اطلاع از مرگ فرزند و دفن كردند او چيست ؟\r\nجواب : 1 - از ولى شرعى او كه در شرائط خاص او ، مادراست .\r\n2 - مىتوانند در سردخانه نگهدارى كنند و يا تلفنى ، اجازهء مادر را تحصيل كنند مگر اينكه اطلاع تلفنى واقعا براى مادر خطر داشته باشد .\r\n3 - نبش قبر براى تدارك مافات ، جايز نيست مگر در همان ساعات و يا يكى دو روز اول كه نبش قبر مستلزم هتك ميت نباشد . فعلا بايد با اجازهء ولى شرعى او روى قبرش نماز ميت بخوانند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nاحكام طهارت\r\nسؤال : 1 - اگر زير پاى انسان با نجاست خارجيه نجس شود آيا شرط است كه در پاك كردن زمين ، اين نجاست پا هم از زمين به پا برسد ؟\r\nجواب : احتياط رعايت شرط مزبور است ( مسئله 3 صورت دارد :\r\nنجاست خارجى ، نجاست زمين ، نجاست از راه رفتن روى زمين همچون فرو رفت ميخ به پا و جارى شدن خون ، احتياط صورت وسط است ، به معلقات عروه تأليف اين جانب رجوع شود .\r\nسؤال : 2 - چيزى كه بسبب بول نجس شود آيا به يك مرتبه فرو بردن در آب كر پاك مىشود ؟\r\nجواب : آرى ( كر در اين مسئله حكم جارى را دارد . )\r\nسؤال : 3 - آيا غسالهء بول و برز پاك است ؟\r\nجواب : با شرائطى كه در رساله و معلقات عروه ذكر كرده‌ايم پاك است .\r\nسؤال : 4 - آن چيزهايى كه با آب كر يا آب جارى پاك مىشود آب كه در آنها باقى مىماند خارج كردنش لازم است ؟\r\nجواب : اگر با فشار يا تحريك شديد در آب ، رطوبت نجسه خارج شده است پاك است و خارج كردن باقيمانده لازم نيست .\r\nسؤال : 5 - اگر چيز نجسى را در آب كثيرى يا آب جارى پاك كنيم با دور شدن عين نجاست يك بار آب كشيدن كافى است ؟\r\nجواب : كافى است .\r\nسؤال : 6 - اگر موهاى سر و چهره نجس شود با آب قليل پاك كنيم باقيمانده آب را خارج كردن لازم است ؟ همينطورى اگر با آب جارى پاك كنيم ؟\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nجواب : لازم نيست ، مگر در صورتى كه مو به قدرى بلند يا زياد باشد كه به طور متعارف معظم آب خارج نشود ، مثل آنچه كه از ريش برخى اهل سنت ديده مىشود و شنيده شده كه برخى از آنها نزديك به يك متر طول دارد كه اين تشبيه به يهود است و مكروه مىباشد .\r\nسؤال : 7 - شيرهء خرما با جوش آمدن نجس مىشود ؟\r\nجواب : خير ، به معلقات عروه و نيز رساله رجوع شود .\r\nسؤال : 8 - شيرهء انگور با جوش آمدن نجس مىشود ؟ اگر سركه شود چه حكمى دارد ؟\r\nجواب : نجس نمىشود .\r\nسؤال : 9 - ظروف طلا و نقره را كه براى طعام خوردن استعمال مىشود ، نگهداشتن اينها چه حكمى دارد ؟\r\nجواب : نگهدارى آنها اشكالى ندارد فقط استعمال آنها حرام است .\r\nسؤال : 10 - ظروف طلا و نقره كه براى طعام خوردن استعمال مىشود صناعت اينها چه حكمى دارد ؟\r\nجواب : ساختن آنها حرام نيست .\r\nسؤال : 11 - مقام بول و براز را پاك كردن در حالى كه انسان قبله رخ باشد چه حكمى دارد ؟ - سؤال از پاكستان و با لغت آنهاست -\r\nجواب : اشكال ندارد مگر اينكه مجددا چيز متنابهى خارج شود .\r\nسؤال : 12 - اسماء ائمه و پيامبران را بدون وضو مىشود مسح كرد در حالى كه جنب و حيض هستيم چه‌طور ؟\r\nجواب : اسمائه ائمه جايز نيست انبياء ديگر هم احتياطا نبايد مسح شود ، پيامبر اسلام هم مانند ساير ائمه جايز نيست .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nسؤال : 13 - نظر شما در مورد طهارت كفار چه اهل كتاب و چه غير اهل كتاب چيست ؟\r\nجواب : محكوم به نجاست هستند و ظاهرا از باب حكم كلى ، براساس امارهء نوعيه بر نجاست در اثر اختلاط نوع آنها با خمر و خنزير و ساير نجاسات مىباشد و اين حكم حتى در مورد كسى كه تازه از درياى آب بيرون آمده نيز جارى است ، ملاك اين حكم هم همان آلودگى نوعى آنهاست نه مسئله فكر و انديشه .\r\nمجموع سؤالات : « آقاى حيدر . . . »\r\nسؤال : 14 - مجوس و صائببين را در چه گروهى از كفار مىدانيد و حكم نجاست يا طهارت آنها چيست ؟\r\nجواب : آنها هم كافرند و نجس .\r\nسؤال : 15 - منظور از نجس بودن كفار چيست ؟\r\nجواب : معناى نجاست در شرع معلوم است ، همراه نمازگزار نبايد باشد ، خوردن چيز نجس حرام است ، اگر چيزى با رطوبت با آن ملاقات كند نجس مىشود .\r\nسؤال 16 - آيا هم غذا شدن با كفار و خوردن غذايى كه آنان تهيه كرده‌اند جايز است ؟\r\nجواب : اگر با بدن آنها ملاقات شده و ظرف يا غذا نجس شده است جايز نيست اما صرف هم‌غذا شدن اشكال ندارد .\r\nسؤال : 17 - احكام ورود كفار اعم از اهل كتاب و غير كتاب به مسجد الحرام و اماكن مقدسه و ساير مساجد چيست ؟\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nجواب : به مسجد الحرام بلكه به مكه جايز نيست ، و در ساير مساجد اگر موجب تنجيس مسجد شوند يا ورودشان طورى باشد كه هتك حرمت مسجد باشد جايز نيست .\r\nسؤال : 18 - منظور از حلال بودن طعام اهل كتاب در آيهء شريفه 5 سوره مائده چيست ؟\r\nجواب : منظور گندم و حبوبات است نه غذاى پخته ، همانطور كه در زبان معمولى هم گفته مىشود مواد غذايى .\r\nسؤال : 19 - طرح بحث پاك يا نجس بودن كفار در جوامع امروزى را چگونه ارزيابى مىكنيد ؟\r\nجواب : اگر درست تفهيم شود همه حت خودشان هم قبول ميكنند و ما تجربه كرده‌ايم ، واقعا نوعا آلوده به نجاسات هستند و شارع اسلام بدينجهت حكم كلى كرده است .\r\nسؤال : 20 - آيا از نظر عقل پاك يا نجس بودن كفار قابل اثبات است ؟\r\nجواب : بسيار آسان ، ليكن بايد حضور توضيح دهيم نجاست عرضى لازم و مفارق و ذاتى را ، و ملاك اينها و منظور از آنها در مورد كلام .\r\nسؤال : 21 - آيا اعتقاد به وحدت وجود موجب ارتداد مسلمان مىشود ؟\r\nجواب : اقسام اين نظر را در رسالهء توضيح المسائل توضيح و حكمش را بيان كرده‌ايم ، رجوع شود .\r\nسؤال : 22 - چندى است كه افرادى در هيئت‌هاى مذهبى رسوخ كرده و جلسات را دچار افراط و تفريط كرده‌اند ، به صورتى كه در اين جلسات كارهايى از اين قبيل انجام مىدهند : 1 - كشيدن تيغ بر بدن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nخود و ضرر رساندن به صورت . 2 - صدا و حركات حيوانى مانند « سگ و مرغابى و . . . » را تقليد مىكنند . 3 - تحريف « لا إله الا اللّه » به « لا إله إله الزهراء » يا « لا إله الا علي » . 4 - تحريف سورهء حمد به نام مقدس امير المؤمنين على عليه السلام . 5 - برداشت زير ابرو به دليل شباهت به تمثال حضرت على عليه اسلام و . . .\r\nبا توجه به كارهايى كه در بالا ذكر شد نظر شما در اين‌باره چيست ؟\r\nجواب : بدون شك شعارهاى مزبور كه لفظ جلاله « اللّه » حذف و بجاى آن اسامى متبركه ديگرى آمده است ، شعار كفر است و گوينده آن اگر معناى كلمهء خود را بداند كافر و نجس است . و اهل دوزخ مىباشد اگر على عليه السلام هم‌اكنون در ميان ما بودند اين گونه افراد را اگر توبه نمىكردند ، اعدام مىكردند ، چنان كه در زمان خود اعدام كردند . اما برداشتن زير ابرو و آرايش مردان حكايت از فساد اخلاق دارد و بهانهء مشابهت ، دروغى بيش نيست . اضرار مهم بر بدن نيز جايز نيست ، مگر در مصائب امام حسين ( ع ) و ديگر اهل بيت عليهم السلام ، آن هم معمولا ضرر نمىباشد و بطور معجزه‌آسا فورا خوب مىشود . تقليد صدا اگر در جو عمومى جامعه توهين حساب شود نيز جايز نيست ، خداوند هدايت كند .\r\nسؤال : 23 - مسح پا با پشت دست چه حكمى دارد ؟\r\nجواب : احتياط آن است كه با كف دست باشد .\r\nسؤال : 24 - كسى كه مىداند آب برايش ضرر دارد و قبل از نماز صبح جنب شود چه بايد بكند ؟\r\nجواب : در صورت ضرر بايد تيمم كند .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nسؤال : 25 - با توجه به اينكه در وضو موالات ، شرط است ولى در غسل ، شرط نيست سؤال اين است كه آيا در تيمم موالات شرط است ؟\r\nجواب : در غسل شرط نيست ليكن در تيمم حتى بدل از غسل ، موالات شرط است .\r\nسؤال : 26 - نقش گنبد حضرت معصومه ( س ) كه بر روى بليط اتوبوس قرار دارد را شخص آلوده ( جنب ) مىتواند لمس كند ؟\r\nجواب : اشكالى ندارد .\r\nسؤال : 27 - در مراكز آموزشى كه تعدادى محصلين ( بهايى ) درس مىخوانند و همراه دانش‌آموزان مسلمان واحد درس قرآن و بينش اسلامى مىگذرانند ، وظيفه معلمين مسلمان در امتحان اين افراد چيست ؟ آيا دست بردن آنها روى آيات قرآن يا همراه داشتن كتاب قران جايز است ؟\r\nجواب : اگر خودشان قرآن را برداشتند شما جلوگيرى نكنيد مگر اينكه بدانيد قصد اهانت دارند . و شما بدستشان ندهيد مگر اينكه اطمينان داشته باشيد كه قصد اهانت ندارند . و سعى كنيد آنها را با حقايق آشنا كنيد بلكه هدايت شوند .\r\nسؤال : 28 - منكر اصول يا يكى از ضروريات دين در تولّى و تبرى چه جايگاهى دارد ؟\r\nجواب : با التفات به اينكه آنها جزئى از دين هستند در حكم كافر مىباشد مگر اينكه خيال كند اينها از دين مىباشند .\r\nسؤال : 29 - آيا دشمنى با منافقى كه در ظاهر مسلمان و در باطن كافر است واجب است ؟ در چه حدى ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nجواب : واجب است ، ليكن به حدى كه دستاويزى به نفع او نشود و جلوى ضررهايش گرفته شود حتى الامكان .\r\nسؤال : 30 - حكم كسى كه منكر پيامبرى از پيامبران گذشته يا پيامبر حضرت خاتم الانبياء ( 2 ) است چيست ؟\r\nجواب : منكر نبوت يا خاتميت پيامبر اسلام ( ص ) كافر است ولى انكار نبوت برخى پيامبران گذشته موجب كفر نيست .\r\nسؤال : 31 - اجنبى كيست و آيا مىتوان ساير مسلمانان را در صورت اختلاف در نژاد ، صورت يا كشور اجنبى خواند ؟\r\nجواب : آنها مسلمانند هر چند شيعه نباشند .\r\nسؤال : 32 - اگر آبى از انسان در حال خواب خارج شود ( با توجه به اينكه انسان در حال خواب و يا بعد از بيدارى نمىتواند علائم سه گانه مربوط به محتلم شدن را تشخيص دهد ) تكليف چيست ؟\r\nجواب : اگر با تحقيق معلوم نشد هيچ چيزى بر او لازم نيست ليكن اگر استبراء از بول يا از منى نكرده احتمال بول يا منى ميدهد - مثل ماندن بقاياى منى قبلى - بايد احتياط كند .\r\nسؤال : 33 - اگر شخصى در خواب محتلم گردد و شلوارش بر منى آغشته شود حال اگر بعد از شستن شلوار در آن لكه‌هايى از منى ببيند ( تقريبا در همان جايى كه شلوار به منى آغشته شده بود ) كه نداند و معلوم نباشد اين لكه‌ها عين منى است يا رنگ آن ، آيا شلوار پاك است ؟\r\nجواب : اگر جسميت دارد اشكال دارد .\r\nسؤال : 34 - چگونه مىتوان بين رنگ منى و عين آن تمايز حاصل كرد ؟\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nجواب : ملاك جرم و جسميت است .\r\nسؤال : 35 - آيا مىشود اسامى انبياء ( ع ) و ائمه و معصومين ( ع ) را بدون وضو مسح كرد ؟ در حال حيض و جنابت چطور ؟\r\nجواب : اسماء ائمه ( ع ) را جايز نيست ، انبياء ديگر غير از پيامبر اسلام هم احتياطا . پيامبر اسلام هم مانند ائمه معصومين ( ع ) جايز نيست .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nاحكام نماز\r\nسؤال : 1 - نيت فرادى كردن در اثناء نماز چه حكمى دارد ؟ ( مثلا اگر شخص مأموم بخواهد دو نماز خود را به يك نماز امام اقتدا كند ؛ آيا مىتواند در اثناء نماز جماعت نيت فرادى كند و بقيهء نماز اول را سريعتر از امام بخواند و قبل از تمام شدن نماز اول امام ، نماز دوم خود را به او اقتدا كند ؟ )\r\nجواب : اشكالى ندارد ، حتى اگر از اول نماز قصد فرادى كردن داشته باشد البته اگر وسط قرائت قصد فرادى كند بقيه قرائت را بايد خودش انجام دهد .\r\nسؤال : 2 - خواندن قنوت به لغتى غير از عربى چه حكمى دارد ؟\r\nجواب : به احتياط واجب جايز نيست ، در غير قنوت هم همينطور .\r\nسؤال : 3 - گريه كردن در نماز واجب به خاطر مصايب اهل بيت يا محبت ائمه اطهار چه حكمى دارد ؟ آيا به صحت نماز ضرر مىزند ؟\r\nجواب : اشكال ندارد .\r\nسؤال : 4 - آيا حضرت عالى نماز جمعه را در زمان غيبت كافى از نماز ظهر مىدانيد يا خير ؟\r\nجواب : بله كافى است اگر با شرائط كامل انجام شود .\r\nسؤال : 4 - آيا حضرت عالى نماز جمعه را در زمان غيبت كافى از نماز ظهر مىدانيد يا خير ؟\r\nجواب : بله كافى است اگر با شرائط كامل انجام شود .\r\nجواب : 5 - آيا در نماز جمعه لازم است خطبه‌ها بعد از اذان باشد يا قبل از زوال نيز صحيح است ؟\r\nجواب : بايد پس از اذان باشد فورا به فوريت عرفى .\r\nسؤال : 6 - بلند خواندن نماز ظهر در روز جمعه چه حكمى دارد ؟\r\nجواب : جايز است گرچه احتياط مستحب در اخفات است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nسؤال : 7 - تكليف امام جماعت در صورتى كه نمازش باطل بوده چيست آيا بايد به مأمومها اطلاع دهد ؟\r\nجواب : اطلاع لازم نيست و نماز آنها درست است .\r\nسؤال : 8 - شخصى قصد توقف دائما در شهر را كند آيا در همان اول سكونت ، نمازش را تمام بخواند يا بايد مدتى بگذرد و اگر نياز به مدت دارد چه مقدار خواهد بود ؟\r\nجواب : اگر صدق عنوان مسافر نكند از همان اول . و گرنه مقدارى صبر كند كه ديگر او را مسافر حساب نكنند و اگر شك كند به حالت سابق عمل كند يعنى هنوز مسافر است . البته به نظر اين جانب اگر واقعا زندگيش را به كلى منتقل به جاى جديدى كرده است مسافر حساب نمىشود .\r\nسؤال : شخصى در طول سال يك ماه ماهيگيرى در مسافت شرعى ، دو ماه رانندگى در مسافت شرعى و يك ماه در كشتى باربرى كار مىكند آيا در اين مدت در تمام اين كارها نمازش را تمام بخواند ؟\r\nجواب : به هر حال اگر در سال چندين ماه هميشه شغلش در سفر است در آن مدت نمازش تمام است .\r\nسؤال : 10 - آيا خود رسول گرامى اسلام هم در اذان و اقامه « أشهد أن محمدا رسول اللّه » را مىگفتند ؟\r\nجواب : حتما چنين بوده است .\r\nسؤال : 11 - لفظ « أشهد أن عليا ولي اللّه » در اذان و اقامه در زمان چه امامى بوجود آمد و آيا خود ائمه ولو به طور جايز و استحباب در اذان و اقامه آن را مىگفتند ؟\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nجواب : چون در تقيه بوده‌اند نمىدانيم و به‌هرحال اين‌جانب شهادت به ولايت على ( ع ) و ائمه را به طور اجمال واجب مىدانم به احتياط واجب . به رسالهء اين جانب رجوع شود .\r\nسؤال : 12 - نماز جماعت بر پا است ، خواندن نماز فرادى در اين هنگام ( به قصد هتك امام يا بدون اين قصد ) چه حكمى دارد ؟\r\nجواب : نماز صحيح است و هتك حرام است و هتك موجب بطلان نماز نمىشود .\r\nسؤال : 13 - شخصى براى امامت جماعت عادل و واجد شرائط است ولى خودش مىگويد من راضى نيستم به من اقتدا كنيد يا من عادل نيستم در اين مورد اقتدا به او جايز است ؟\r\nجواب : رضايت او دخالت در صحت جماعت ندارد ، ليكن اگر واقعا اذيت مىشويد ايذاء او جايز نيست .\r\nسؤال : 14 - دانشجويى كه در هفته يك يا دو بار مسافت شرعى را طى مىكند ، مثلا پنج روز در شهرى براى تحصيل سكونت دارد و دو روز آخر هفته را به شهر خود بازمىگردد ، آيا حكم دائم السفر را دارد ؟\r\nجواب : در مسافتهاى كم مثل يكى دو ساعت ، يك بار در هفته را كافى نمىدانم ، پس دائم السفر حساب نمىشود ليكن در محل تحصيل كه بناست چند سال براى تحصيل بماند حكم وطن را دارد .\r\nسؤال : 15 - اگر امام جماعتى يك ذكر از اذكار نماز را اشتباه بگويد مثلا به جاى سبحان ربي الاعلي و بحمده بگويد سبحان ربي الاعلي و بحمده وظيفهء مأموم چيست ؟ و يا اگر يك كلمه از حمد يا سوره را اشتباه بگويد مثلا به جاى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمالك يوم الدين بگويد مالك يوم الدين آنگاه وظيفهء مأموم چيست و آيا اشكالى در نماز مأموم ايجاد مىكند ؟\r\nجواب : اگر يقين دارد كه از روى جهالت و بىسوادى و يا معاذ اللّه عمدا غلط مىخواند نماز مأموم باطل است و اگر احتمال غفلت مىدهد هم اشكال دارد ليكن اگر احتمال بدهد كه شايد اشتباها شنيده و امام شايد درست خوانده است تحقيق لازم نيست .\r\nبا توجه به توضيحات زير به سؤالات آمده جواب دهيد :\r\nفرد متدينى زمينى را جهت احداث مسجد به سه نفر واگذار مىكند ، و دو نفر از سه نفر مذكور نيز عملا امور احداث مسجد را به نفر سوم مىسپارند ، آخرين نفر كه تصدى امور مسجد را عهده‌دار بوده از اموال شخصى خود و كمك مردمى بناى مسجد را تقريبا تكميل مىكند . ( البته مكاتبات متصدى مسجد با ادارات جهت گرفتن امكانات احداث مسجد و آب و برق و غيره گواه اين موضوع بوده و كپى بعضى از اسناد به پيوست مىباشد ) ، در ايامى كه بناء در حال ساخت بوده فردى روحانى با أخذ حكم اقامهء جماعت در آن مسجد حضور پيدا مىكند و در امور مالى و مخارج نيز دخالت مى ، كند متصدى مسجد بعد از مدتى از آن فرد روحانى و افراد ديگر كه كارها را انجام مىدادند حسابرسى مىكند آن فرد روحانى در مقابل حسابرسى متصدى مسجد مقاومت مىكند ، و حتى با وارد كردن اتهامات از قبيل : توهين متصدى مسجد به نظام مقدس جمهورى اسلامى و حضرت امام ( ره ) ، سعى مىكند كه متصدى را از مسجد و امور آن خلع كند كه كذب اين اتهامات در محكمه اثبات مىشود و پرونده با حق اينكه متصدى مذكور حق اعادهء حيثيت دارد مختومه اعلام ميگردد\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n، و متصدى مسجد با ملاحظهء اين موارد ، ديگر زمينه را براى حضور خود در مسجد مناسب نمىبيند و مسجد را ترك مىكند حال سؤال مىشود :\r\nسؤال : 16 - در حال حاضر تصدى شرعى مسجد با چه كسى است ؟\r\nجواب : اگر از طرف واگذاركنند زمين ، فردى براى تصدى معين شده است همان شخص ، متصدى شرعى است ، البته اگر مسئله مورد نزاع است بايد طبق موازين قضائى عمل كرد و همينطور در مسائل بعد .\r\nسؤال : 17 - اگر تصدى مسجد با همان فردى است كه امور مسجد را انجام داده دخل و تصرف ديگران چه حكمى دارد ؟\r\nجواب : بدون اجازهء متصدى شرعى جايز نيست .\r\nجواب : 18 - چنانچه متصدى مذكور مبلغى را به صورت قرض دستى ، توسط فرد ديگرى خرج مسجد كرده باشد حق دريافت آن را دارد ؟\r\nجواب : حق دارد .\r\nسؤال : 19 - آيا امام جماعت فعلى كه متصدى مذكور را مورد اتهام كذب قرار داده مىتواند اقامهء جماعت نمايد ؟\r\nجواب : توهين و تهمت به ديگران حرام و موجب سقوط عدالت است .\r\nسؤال : 20 - آيا افراد حقيقى يا حقوقى مىتوانند در فرض مسئله از كسى كه تصدى امور را به عهده داشته و تمام كارهاى مسجد را انجام داده بدون رضايت او سلب اختيار كنند ؟\r\nجواب : نمىتوانند .\r\nبا توجه به توضيحات زير جواب بدهيد :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nشخصى كارش ملوانى است و رفتن به كشورهاى عربى ، خانه و مسكنش در آبادان است ولى فعلا به مدت دو ماه و براى دو ماه ساكن بوشهر شده و لنج آنها هم در بندر بوشهر است .\r\nسؤال : 21 - نماز اين شخص در منزل كه در بوشهر است تمام است يا شكسته ؟ ( بدون نيت اقامهء 10 روزه ) .\r\nجواب : اگر سفر به بوشهر براى كار مىباشد هر چند از غير نوع كار در كشورهاى عربى ، نمازش تمام است و اگر سفر كارى نمى باشد قصر مىباشد .\r\nسؤال : 22 - اگر از منزل برود به كشتى در اسكله ، جه كار مربوط به ملوانى در كشتى ، نمازش تمام است يا شكسته و اگر از كشتى به خانه آمد نمازش چه حكمى دارد ؟\r\nجواب : همانند مسئلهء بالا .\r\nسؤال : 23 - اگر كشتى آنها حركت كند جهت كار ، نمازش چگونه است ؟\r\nجواب : تمام است .\r\nسؤال : 24 - دانش‌آموزى ساكن روستا جهت يك سال ، تحصيل به شهر مى رود و در مدت 9 ماه تحصيل ، ساكن شهر است ولى 10 روز تمام در شهر نمىماند ، چون هر هفته يك روز آن را به روستا مىآيد نماز وى در مدت اين 9 ماه چگونه است ؟\r\nجواب : در غير روستا شكسته است .\r\nسؤال : 25 - شخصى بدون قصد توطن و بدون تعيين مدت بقاء ، ساكن شهرى مىشود ، آيا چند ماه يا چند سال كه بگذرد حكم وطن را خواهد داشت ؟\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nجواب : اگر چند سال بگذرد بهرحال نماز تمام است ، و همينطور اگر بنا دارد چند سال بماند پس از گذشت چند ماه نمازش تمام است .\r\nسؤال : 26 - جمعى از شيعيان در يك شهر سنىنشين آذربايجان غربى مشغول تحصيل هستند ، در اين دانشگاه با وجود روحانى شيعه ، دانشجويان و عالم شيعى به عامل سنى ، اقتدا مىكنند ، اين در صورتى است كه جاى هيچ گونه تقيه وجود ندارد ، حال آيا اقامه جماعت با اقتدا به عالم سنى جايز است ؟ حكمش چيست ؟\r\nجواب : 1 - تعدد نماز جماعت هرگز خلاف تقيه حتى مداراتى نيست ، هم اكنون در بلاد مختلف حتى در يك مسجد و همزمان چندين نماز جماعت برپا مىشود .\r\n2 - در برخى همايشها كه در تهران انجام شده خود آقايان اهل تسنن جداى از ديگران نماز جماعت مستقل برپا كردند و مىگفتند ما به نماز شما اشكال داريم ، بنابراين ، اشكال فقهى داشتن خلاف مداراة نمىباشد .\r\n3 - در بسيارى از احكام وضو و نماز با آنها اختلاف نظر داريم و بنابراين به نظر اين جانب اقتداء به آنها جز در شرائط ضرورت اشكال دارد .\r\nسؤال : 27 - اختلاف از قبله تا چه جدى جايز است ؟\r\nجواب : عمدا به مقدارى كه به صدق عرفى سمت قبله بودن ضرر نداشته باشد و سهوا تا حدود 45 درجه .\r\nجواب : 28 - در هنكام كشيدن مسح سر ، آيا برخورد دست با خيسى موهاى جلو سر كه معمولا در اثر شستن صورت خيس مىشود اشكال دارد ؟\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nجواب : براى مسح پا مشكل مىشود . بهتر است پيش از مسح پا ، سر انگشتان را به لباس خود بزند كه آب جلوى سر گرفته شود و سپس از آب كف دست مسح پا كند .\r\nسؤال : 29 - شخصى از سن 15 سالگى شروع به خواندن نماز و گرفتن روزه كرده ، حال آنكه قبل از آن بالغ بوده است ، ولى 2 علامت ديگر بلوغ را نمى دانسته و فكر مىكرده همان 15 سال قمرى شرط است ، و 2 علامت ديگر را در سن 19 سالگى فهميده ، حال روزه‌هايى را كه در قبل از 15 سالگى نگرفته كفاره دارد ؟\r\nجواب : كفاره ندارد و فقط قضا دارد .\r\nسؤال : 30 - اگر شخصى نماز خود را در حال اضطرار و عدم وجود آب بجا آورد ، آيا مجزى است يا اينكه بعدا بايد قضا كند ؟\r\nجواب : اگر تيمم كرده مجزى است و گرنه احتياطا اعاده كند .\r\nسؤال : 31 - اگر بخواهيم قبل از اذان براى نماز واجب وضو بگيريم بايد با چه نيتى باشد ؟\r\nجواب : به نيت طهارت و پاكى كافى است .\r\nسؤال : 32 - آيا خواندن نماز با موى شكسته جايز است ؟\r\nجواب : اشكالى ندارد اگر پيشانى بر مقدار لازم قرار گيرد .\r\nسؤال : 33 - خواندن نماز مغرب و عشاء قبل از افطار باطل است ؟ و اگر نماز مغرب و عشاء را بجا آورد و بعدا افطار كند جايز است ؟\r\nجواب : اشكالى ندارد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nسؤال : 34 - در توضيح المسائل در باب اذان و اقامه فرموده‌ايد هر گاه شهادت به رسالت پيامبر داديد شهادت به امامت على ( ع ) هم بدهيد ، عرضم اين است كه در اذان و اقامه چگونه گفته شود كه قصد جزئيت فرموده‌ايد نشود . و آيا در تشهد مىشود بعد از نام رسول خدا بگويى « أن عليا امير المؤمنين و اولاده المعصومين اولياء اللّه » و بعد صلوات بفرستيم . از بعضى علماء تهران سؤال كرديم گفتند « أشهد أن » نداشته باشد مانعى ندارد ولى بايد از مجتهدى كه تقليد مىكنيد بپرسيد .\r\nجواب : همين كه قصد جزئيت نكنيد جزء نمىشود ، و كافى است ، و به هر حال ترك نشود . در نماز به صورت دعا بگوييد : اللهم صل علي امير المؤمنين . . . يعنى به صورت أشهد أن . . . ، نباشد .\r\nسؤال : 35 - آيا در صورت امكان گسترش ساختمان يك مسجد ، ميتوان مسجد را در محل ديگرى غير از مكان مسجد فعلى بنا كرد ؟\r\nجواب : جايز نيست . بناء مسجد در مكان ديگر كارى پسنديده است ليكن تغيير مكان مسجد جايز نيست .\r\nسؤال : 36 - در صورت مجاز بودن ، آيا تخريب مسجد جايز است يا خير ؟ در صورت بدون استفاده ماندن مسجد قبلى ( به علت عدم تكافوى جمعيت ) مسجد چه حكمى دارد ؟\r\nجواب : اگر فرض شود كه به هيچ وجه قابل استفاده براى هيچ امر شرعى نباشد ، باز هم تخريب جايز نيست ، گرچه در خصوصيات زمان حضور امام زمان ارواحنا فداه تخريب مسجد براى توسعهء راه ذكر شده است ، ليكن حكومت آن حضرت خصوصياتى دارد كه نمىتوان به موارد ديگر سرايت داد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nسؤال : 37 - در صورت تخريب مسجد ( به هر علت ممكن ) آيا زمين همان مسجد حكم مسجد را دارد ؟\r\nجواب : به نظر اين جانب حكم مسجد را دارد ، و تنجيس آن جايز نيست و در صورت عدم حرج تطهير آن لازم است .\r\nسؤال : 38 - آيا هيئت امناء مساجد اجازهء فروش زمين ، قبرستان را به منظور دفن افراد را دارند ؟\r\nجواب : اگر زمين وقف براى قبرستان باشد فروش آن جايز نيست و اگر در موردى فرض شود كه فروش آن جايز است آن هم مربوط به توليت خود زمين است و به امناء مسجد مربوط نيست .\r\nسؤال : 39 - اگر زمين مذكور توسط خيّرى وقف مسجد ( به منظور ايجاد قبرستان ) شده باشد ، در اين صورت فروش زمين قبرستان چه حكمى دارد ؟\r\nجواب : در اين صورت هم فروش به معناى خارج كردن از استفاده براى قبر ، جايز نيست ، مگر اين كه به كلى از امكان استفاده براى قبرستان ساقط شود . و اگر منظورتان پول گرفتن در برابر دفن و اجازه گرفتن باشد در صورتى كه وقف بر نيازهاى مسجد باشد ، جايز است پول گرفته شود خرج مسجد شود .\r\nسؤال : 40 - به محضر مبارك مىرسانيم كه ما يك مسجد قديمى داريم كه چندين سال است شهردارى از تعمير و نوسازى اين مسجد جلوگيرى كرده ، به خاطر همين ، بعضى جوانها مىگويند كه در اين مسجد نماز خواندن جايز نيست ، شهردارى مىخواهد مسجد را خراب كند و اينجا خيابان درست كند .\r\nالف ) فعلا وظيفهء ما چيست ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nب ) در اين مسجد نماز خواندن درست است ؟\r\nج ) آيا شهردارى حق دارد مسجد را خراب كند و خيابان درست كند ؟\r\nجواب : 1 - نماز خواندن در آن هيچ اشكالى ندارد و صحيح است .\r\n2 - خراب كردن مسجد ، جز در ضرورت جايز نيست ، و صرف خواست شهردارى منطقه براى زيبائى شهر و غيره ضرورت حساب نميشود .\r\nسؤال : 41 - در تعليقهء شما بر عروة الوثقي در مبحث نماز مسافر ظاهرا فتواى شما قبول وطن شرعى است لطفا بيان كنيد كه در وطن شرعى و اينكه حتى در صورت اعراض حكم وطن ساقط نمىشود آيا اين حكم شامل فرزندانى كه از انسان در غير آن وطن به دنيا آيند ولى هنوز تابع پدر هستند مىشود ؟\r\nجواب : در وطن شرعى سكونت شش ماه بطور مداوم لازم است . اگر فرزندان هم همراه پدر و به عنوان تبعيت او ، اين مدت بمانند ظاهرا همان حكم را دارند و همانطور كه در معلقات نوشته‌ايم وطن شرعى با اعراض از بين نمىرود .\r\nجواب : 42 - رفتن به نماز جمعه چه حكمى دارد ؟\r\nجواب : بهتر است كه اگر عذرى ندارد ترك نكند ، مگر اينكه شرائط امام و يا جهات ديگر را موجود نداند .\r\nسؤال : 43 - اگر امام جماعتى مرتكب غيبت شود آيا اقتداء كردن به او موجب بطلان نماز مىشود ؟\r\nجواب : اگر علم داريد كه غيبت بدون مجوز است اقتدا جايز نيست .\r\nسؤال : 44 - حكم روزه و نماز دانشجويان و طلابى كه جهت تحصيل مسافرت مىكنند چيست ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nجواب : به نظر اين جانب محل تحصيل و مانند آن ، كه بنا دارند لااقل دو سال بمانند ، حكم وطن را دارد و نماز تمام است .\r\nسؤال : 45 - اگر امام جماعتى مخالف رأىگيرى ( انتخاب شوراها ) باشد آيا مىشود به او اقتدا كرد ؟\r\nجواب : آرى اقتدا جايز و صحيح است .\r\nسؤال : 46 - آيا مىشود اگر در صفوف نماز جماعت ، افرادى كه اهل خمس و زكات نيستند ، و يا اهل ربا و نزول هستند ، در كنار يا پشت سر آنها اقامهء جماعت كرد ؟\r\nجواب : اشكالى ندارد ، مگر اينكه يقين داشته باشيد كه لباسش غصبى است - از نظر مال خمس - و آنها هم بدانند كه غصب ، و تصرفش حرام است و همينطور آب وضو و مانند آن .\r\nسؤال : 47 - اگر انسان نماز مغرب را بخواند و خواب بر او غلبه كند و تا صبح نماز عشاء را بجا نياورد آيا بر او كفاره واجب است ؟\r\nجواب : واجب نيست .\r\nسؤال : 48 - اگر فردى براى تحصيل در مدت مثلا 15 سال در شهرى به غير از موطن خود بخواهد ساكن شود و البته در طول مدت سكونت به وطن خود نيز برمىگردد آيا محل تحصيل حكم وطن را پيدا مىكند و بايد نماز و روزه را كامل ادا كند ؟\r\nجواب : حكم وطن را دارد .\r\nسؤال : 49 - نظر شما در مورد وجوب نماز جمعه چيست ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nجواب : تخيير است ولى احوط انجام آن است اگر عذرى ، هر چند انتقاد بر خطبه‌ها يا اعذار ديگر نداشته باشد .\r\nسؤال : 50 - اگر امام جماعتى گناه كبيره انجام دهد آيا از امامت ساقط مىشود ؟\r\nجواب : آرى .\r\nسؤال : 51 - بودن اشيائى مانند دستمال و تسبيح بدون اجازهء صاحبش در نماز غصب محسوب مىشود و آيا نماز را باطل مىكند با توجه به ارزش شئ ؟\r\nجواب : غصب است ليكن از نظر ما نمازش صحيح است گرچه احتياط مستحبى در اعاده است .\r\nسؤال : 52 - كشش مد كلمهء « ولا الضالين » چقدر است ؟\r\nجواب : فقط به مقدارى كه « الف » تلفظ شود و « ضلّين » نشود ، لازم است ، و زايد بر آن را لازم نمىدانيم ، و چه بسا مضر است آنجا كه با كشيدن زياد و ترجيع آن حرف زايد توليد شود .\r\nسؤال : 53 - ديده مىشود عده‌اى در قنوت نگين انگشتر را به طرف صورت برمىگردانند آيا اين عمل در اسلام وارد شده است ؟\r\nجواب : چون در برخى روايات آمده كه « كفّى » كه با انگشتر عقيق به طرف خداوند ( يعنى آسمان كه محل نزول بركات است ) بلند شود . . . .\r\nسؤال : 54 - با توجه به شغل مهندسى كشتى كه نظم خاصى در زمان و مكان آن وجود ندارد ، نماز و روزهء افراد مشغول به كار ، در اين شغل و نيز خانواده ايشان ، كه همراه بودن با همسرشان نيز نظم خاصى ندارد ، چگونه است ؟\r\nجواب : نماز و روزه شما در همهء سفرهاى كارى تمام است ولى در سفرهاى تفريحى نماز شكسته ، و روزه هم گرفته نمىشود ، و همينطور\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nسفر غير كارى ديگر . همسر و فرزند اگر براى كار شما لازم است همراه شما باشند تمام ، و اگر براى تفريح و غير كار است شكسته ، و اگر 10 روز در وطن خود يا جايى كه به قصد 10 روز اقامت باشيد بمانيد ، اولين سفر پس از آن نماز و روزه شكسته و از سفر دوم باز تمام است .\r\nسؤال : 55 - مهرهايى كه بر اثر كثرت سجده سياه شده‌اند و نمىدانيم عرق است يا چيز ديگر چه حكمى دارد ؟\r\nجواب : مادم كه شك داريد مىتوانيد استصحاب حالت سابقه كنيد ليكن احتياط خوبست .\r\nسؤال : 56 - يكى از دو طرف مهرهاى نماز مقدارى برجستگى دارد آيا سجده بر سطح ناصاف آن صحيح است ؟\r\nجواب : اگر پيشانى به اندازه يك درهم ، - بك بند انگشت - بلكه كمتر هم - به قدرى كه صدق وضع پيشانى بر زمين كند - بر مهر واقع شود اشكال ندارد .\r\nسؤال : 57 - تشكيل مجالس عقد و عروسى در مسجد چه حكمى دارد ؟\r\nو اگر براى صرف غذا باشد چطور ؟\r\nجواب : مادام كه مزاحمتى براى برنامه‌هاى مسجده به خصوص نماز نداشته باشد ، و توهين مسجد هم نباشد ، اشكال ندارد .\r\nسؤال : 58 - در هنگام نماز جماعت هر كس مىتواند براى خودش اذان و اقامه بگويد ؟\r\nجواب : به قصد رجاء ثواب اشكال ندارد گرچه ظاهر ادله عدم مشروعيت اقامه است ، اگر امام اقامه مىگويد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nسؤال : 59 - دعا كردن به فارسى در قنوت و يا سجده‌هاى نماز جايز است ؟\r\nجواب : جايز نيست .\r\nسؤال : 60 - آيا شما رعايت ادغام را در قرائت نماز واجب مىدانيد ؟\r\nجواب : در كلمه واحده چون مد ، واجب است ، و در دو كلمه يا يك كلمه كه يكى از حروف « يرملون » پس از نون يا تنوين ساكن باشد لازم نميدانيم . مثلان در دو كلمه « يدرككم » را لازم نمىدانيم و گاهى مضر است . ادغام پس از الف و لام شمسى را لازم مىدانيم . به شرح عروه اين جانب « المعلقات » رجوع شود .\r\nسؤال : 61 - شكستن نماز مستحبى بدون هيچ دليلى چه حكمى دارد ؟\r\nجواب : اشكال ندارد .\r\nسؤال : 62 - اينكه در هنگام تكبيرات ثلاثه بعد از سلام نماز ، سر را به سمت راست و چب برمىگردانند آيا مستند روايى دارد ؟\r\nجواب : به قصد رجاء ثواب اشكال ندارد ليكن از نظر روايات بين امام و مأموم و منفرد تفاوتى نيست به جلد دوم المعلقات تأليف اينجانب رجوع شود .\r\nسؤال : 63 - گذاشتن موى مصنوعى كه از جنس ابريشم خالص است براى مرد چه حكمى دارد ؟ همچنين حكم نماز خواندن در اين حال چيست ؟\r\nجواب : اگر در سر كاشته شود اشكال ندارد .\r\nسؤال : 64 - از عروة الوثقي جلد اول في شرائط الجماعة مسأله 22 ( لا يضر الفصل بالصبي المميز ما لم يعلم بطلان صلاته ) اينطور برداشت مىشود كه مثلا اگر در صف اول نماز جماعت 3 يا 4 بچه مميز غير بالغ باشند تا وقتى كه علم به بطلان نماز آنها نداريم اتصال برقرار است ، و جماعت صحيح . مرحوم آيت\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمرحوم آيت اللّه العظمى گلپايگانى ( ره ) حاشيه دارند بدين مضمون كه ( مشكل بل الظاهر لزوم العلم بالصحة ما لم يبلغ ) خواهشمند است فتواى خود را مرقوم فرماييد .\r\nجواب : حقير علم به صحت را لازم نمىدانم ، ولى مميز را مقيد به صفت « مبالى » نموده‌ام ، و اصل صحت را در اعمال مميز مبالى جارى مىدانم به مجلد سوم معلقات صفحه 49 رجوع شود . گويا نظر مرحوم آقاى گلپايگانى به روايت 2 / 3 الجماعه مىباشد كه آنجا توضيح داده‌ام كه سند ضعيفى دارد . « 1 »\r\nسؤال : 65 - در وضو ، مسح پا تا چه مقدار واجب است ؟\r\nجواب : از سر انگشتان تا برآمدگى پا و احتياطا تا آخر برآمدگى .\r\nسؤال : 66 - حكم وضو با آب نيم خوردهء كفار چگونه است ؟\r\nجواب : وضو باطل است .\r\nسؤال : 67 - ايستادن زن و مرد در كنار هم براى نماز خواندن ، بدون اينكه مانعى مانند پرده ، ما بين آنها باشد ، چه حكمى دارد ؟ ( چه محرم جه نامحرم ) در صورت عدم جواز . فاصله به چه مقدار بايد باشد ؟\r\nجواب : اشكال ندارد ، گرچه احتياط فاصله است هر چند به قدر يك وجب .\r\nمجموعه سؤالات :\r\n\r\n\r\n","description":"","footnote":"\r\n( 1 ) « معلقات عروه 4 جلد است در قم انتشارات دار الفكر ، تلفن 733645 و نيز دفتر تبليغات حوزه موجود است قبلا هم بشما عرض شد همان انتشارات سپاه مىتواند از قم براى شما بياورد . »\r\n","page_name":" 39 ","page_number":39},
  {"content":"\r\n\r\nبا ااى احترام به اطلاع مىرساند با توجه به پيشرفت جامعه بشرى و افزايش سطح بينش وى و سفر به مناطق جديد مسائلى پيش آمده كه خواستار جواب شرعى آن براى آشنايى بيشتر مردم با احكام اسلامى و عمل بر طبق احكام الهى مىباشم .\r\nسؤال : 68 - با توجه به گسترش فن‌آورى اطلاعات آيا افرادى كه به اين وسيله به بررسى آيات الهى همچون كسوف و خسوف و مسائلى از اين قبيل مىپردازند و از كيلومترها فاصله تصوير زندهء اين رويدادها را دريافت مى كنند لازم است نماز آيات بخوانند ؟\r\nجواب : اگر كسوف و خسوف در منطقه افق خويش را مىبيند نماز آيات را بخواند .\r\nسؤال : 69 - در برخى از مناطق اين كره خاكى نواحى جغرافيايى وجود دارد كه در برخى روزهاى سال شاهد شبى به طول 23 ساعت و سپيده 1 ساعته مىباشند ( و پس از 6 ماه داراى روز 23 ساعته و سپيده 1 ساعته مى باشد ) . در اين مناطق چگونگى اوقات شرعى را توضيح دهيد ( وقت نمازهاى واجب و روزه ) ؟\r\nجواب : به نظر اينجانب طبق شب و روز قراردادى خود عمل كنند ، بديهى است كه در كارهاى روزمره خود همهء 23 ساعت را روز نمىدانند .\r\nسؤال : 70 - در نيم كره غربى مناطقى است كه به هر 3 يا 4 طرف كه بايستيد قبله است در اين مناطق در چه جهتى اعمال شرعى را بايد انجام داد ؟\r\nجواب : در فرض مزبور به هر طرف جايز است نماز بخوانند و براى تخلى بايد به مقدار امكان بطور منحرف بنشينند و اگر به هر صورت صدق قبله كند بطور تخيير يك طرف را انتخاب كنند هميشه همان يك طرف را رعايت كنند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسؤال : 71 - در آينده‌اى نزديك انسان به كره مريخ خواهد رفت اگر در بين اين افراد مسلمان وجود داشته باشد در اين حالت با توجه به اينكه شب و روز مفهومى ندارد اوقات شرعى اين افراد چگونه است ؟ اگر اين افراد را به خواب زمستانى ببرند و پس از 7 - 8 ماه بيدار كنند نماز و روزه آنها چگونهاست ؟ با توجه به اينكه اين افراد جاى تحرك كمى خواهند داشت چگونه و به چه سمتى نماز بخوانند ؟\r\nجواب : قاعدهء شب و روز مريخ ميزان مىباشد و مادام كه در سفينه هستند مىتوانند طبق شب و روز مريخ اگر معلوم هست تنظيم اوقات كنند ، ولى چون جاى شك و شبهه موضوعى و حكمى هست مىتوانند طبق شب و روز زمين كه تا پيش از آن عمل مىكرده‌اند تنظى وقت كنند نماز و روزه فوت شده در حال خواب بعد بايد قضا شود اگر جاى ايستادن ندارد به همان حالت نشسته به طرف كره زمين نماز بخوانند .\r\nسؤال : 72 - فضانوردان مسلمانى كه به فضا مىروند با توجه به اينكه هر 90 دقيقه يك بار به دور زمين مىگردند . وقت نماز و كيفيت روزه آنها چگونه است ؟\r\nجواب : در هر 24 ساعت زمينى پنج نماز مىخوانند با تقسيم و تنظيم وقت با فاصله تقريبى با فاصله نمازها در زمين . و اگر شب و روز قراردادى دارند مىتوانند طبق همان تقسيم كنند .\r\nسؤال : 73 - با توجه به كمبود آب و نبود وسيله‌هايى كه تيمم بر آن صحيح باشد و يا بتوان بر آن سجده كرد اين افراد چگونه وضو سازند و سجده كنند ؟\r\nجواب : اگر وسيله وضو و تيمم ندارند يا در مضيقه واقع ميشوند به‌هرحال نماز بخوانند و احتياطا بعدا كه در شرائط درستى قرار گرفتند قضا كنند .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nسؤال : 74 - مىگويند زمانيكه آيهء « ان اللّه و ملائكة يصلون . . . » خوانده مىشود صلوات واجب است ، اگر شخصى در بين نماز واجب باشد و بشنود ميگويند : بايد در بين نماز در هر كجاى نماز باشد 3 بار صلوات بفرستد حكم شما در اين باره چيست ؟\r\nجواب : به نظر اينجانب احتياط آن است كه پس از شنيدن آيهء مزبور صلوات فرستاده شود ، و همينطور هر وقت كه نام مبارك آن حضرت شنيده مىشود ، هر چند در نماز . مگر در موارد حرج ، مثل اينكه مرتبا اسم برده شود ، اما 3 بار لزوم ندارد .\r\nسؤال : 75 - آيا كسى كه سفر كار او است و شغل او رانندگى و ملوانى است اگر براى امور مربوط به شغلش مسافرت كند مثل خريد وسايل ماشين و يا تعويض گذرنامه و امثال اينها يا اينكه براى پيدا كردن كشتى بين بنادر تردد كند نمازش تمام است ؟\r\nجواب : آنچه مربوط به كار اوست سفر شغلى حساب مىشود و نمازش تمام است .\r\nسؤال : 76 - شخصى برادرش در زندان است ، و او هر هفته مسافتى را تا زندان طى مىكند و به ملاقات او مىرود دو سال اين كار را ادامه داده است آيا نمازش تمام است ؟\r\nجواب : به نظر اين جانب تمام است .\r\nسؤال : 77 - دخترى اهل آبادان با شخص اهوازى ازدواج كرده است و در اهواز زندگى مىكنند ، وقتى از دختر مىپرسند آيا از وطن اصلى كه آبادان است اعراض كردى يا نه ؟ مىگويد خير . وقتى شوهرم مرد يا طلاقم داد به آبادان برمىگردم آيا اين به معناى عدم اعراض است ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nجواب : اعراض محقق نشده است .\r\nسؤال : 78 - براى حضور قلب در نماز چه بايد كرد ؟\r\nجواب : تمرين فكرى و عملى : به خود تليقين كنيد كه جز خداوند هيچكس و هيچ چيز مؤثر نيست ، و اگر در ذكرى مشغول به غير حق ، شديد آن ذكر را تكرار كنيد .\r\nسؤال : 79 - آيا دانشجو يا كارمند دولتى كه استانى به استان ديگر سفر مىكند و از محل سكونت خود تا محل كار يا تحصيل بيش از 24 فرسخ شرعى است و در هر هفته 3 يا 4 روز به آن محل مىرود تكليف چيست ؟\r\nجواب : از نظر اين جانب نماز و روزه او تمام است و مفروض سؤال شما جزو افراد دائم السفر حساب مىشود .\r\nسؤال : 80 - مسجدى در چند سال اخير به علت تعريض اتوبان تخريب گرديده و از طرف شهردارى تهران در فاصله بيست مترى از مكان قبلى در ساختمان حمام مخروبه‌اى با همان متراژ مسجدى ساخته شده ، كه در اين راستا براى افزايش فضاى مسجد ، تعداد چهار باب منزل ، كه با فاصله يك كوچه از سمت شمال حمام بوده ، خريدارى و به ملك فوق اضافه شده ، كه جزو فضاى مسجد شد ( كوچهء قبل به حالت بن‌بست تبديل شد ) بعد از پيگيرى هيئت امناء مسجد در سمت جنوب مسجد راهى باز شد و مورد استفاده قرار گرفت .\r\nلذا براى بعضى از نمازگذاران شبهاتى ايجاد گرديد كه حال با توجه به وضعيت فوق به سؤال زير پاسخ دهيد :\r\nالف ) آيا تخريب مسجد قبلى ارتباطى به مسجد جديد دارد ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nب ) آيا ساخت مسجد جديد با هزينه شهردارى اشكال شرعى دارد ؟\r\nج ) آيا در مسجد جديد مىتوان نماز خواند و احكام مسجد بر آن مترتب است ؟\r\nد ) تغيير كوچه از سمت شمال به جنوب براى احداث مسجد اشكال دارد ؟\r\nو ) با توجه به تغييرات فوق كه توسط شهردارى انجام شده ( تعويض كوچه از سمت شمال به جنوب مسجد و از محل عبور ماشين به محل عبور عابر پياده تبديل شد ) براى نمازگذاران ايجاد مشكل شرعى مىكند ؟\r\nه ) آيا حضور در مسجد فوق الذكر ثواب جماعت را كم مىكند ؟\r\nى ) اگر كسانى راجع به اين مسجد تبليغات سوء براى عدم حضور مردم كنند چه حكمى دارد ؟\r\nجواب : 1 - ارتباطى ندارد .\r\n2 - مادام كه يقين به حرام بودن مالى نيست حمل بر صحت مىشود و اشكالى ندارد .\r\n3 - از جواب فوق معلوم شد كه اشكالى ندارد .\r\n4 - بايد رضايت استفاده‌كنندگان از مسير قبلى جلب شود .\r\n5 - مشكلى نيست .\r\n6 - خير .\r\n7 - جايز نيست و مصداق كريمهء : « . . . صدّ عن سبيل اللّه » مىباشند .\r\nسؤال : 81 - پخش اذان از بلندگو مسجد در صورت عدم رضايت ساكنين محل ( بدون عذر شرعى ) اشكال دارد ؟\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nجواب : اشكال ندارد و درهرحال بايد در هر محل يك صداى اذان براى اعلام وقت باشد ، ليكن بيش از يك صدا اگر مزاحمت مردم است بهتر است كه نشود و گاهى جائز نمىباشد .\r\nسؤال : 82 - همانطور كه خود مىدانيد حضرت امام ( ره ) فرمودند : « در رأس ادعيهء خود ، دعا براى نظام جمهورى اسلامى ايران كنيد . » آيا گفتن دعا و يا تكبير قبل از تسبيحات حضرت زهراء ( س ) از لحاظ شرعى اشكال دارد ؟\r\nجواب : اشكال فقهى ندارد ليكن اگر پس از تسبيحات حضرت زهراء ( س ) و صلوات باشد بهتر است .\r\nسؤال : 83 - چگونه مىتوان راههاى گناهان كبيره را به درون خود مسدود كرد ؟\r\nجواب : حسابرسى اعمال روز گذشته در آخر شب ، و مراقبت براى روز آينده ، و نماز اول وقت ، و نماز شب در وقت خود ، و توسل به اهلبيت به خصوص تداوم زيارت عاشورا ، و زيارت جامعه ، صدقه و يا صلوات براى سلامتى آقا امام زمان ( عج ) اگر امكان صدقه ندارد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nاحكام روزه\r\nسؤال : 1 - آيا تزريق خون موجب ابطال روزه مىشود ؟\r\nجواب : آرى .\r\nسؤال : 2 - مسافت شرعى در مبدأ از آخرين خانه‌هاى مبدأ مىشود ، در مقصد چطور تا اولين خانه‌هاى آن شهر يا اينكه اگر نقطه‌اى از شهر كه مقصود است ديده شود ؟\r\nجواب : اولين خانه‌ها ميزان مقدار مسافت است . و حد ترخص ، ميزان قصر و افطار مىباشد .\r\nسؤال : 3 - تزريق آمپول و سرم به روزه‌دار چه حكمى دارد ؟\r\nجواب : چيزى كه جنبهء تقويتى دارد روزه را باطل مىكند .\r\nسؤال : 4 - الف ) شخصى در شهرى بوده كه در آن شهر ماه شوال ديده شده ، عيد را گرفته و مسافرتى به شهرى مىكند كه در آن شهر هنور ماه رؤيت نشده و آن روز را روزه گرفته‌اند و خود او هم هنوز چيزى نخورده و قبل از ظهر به آن شهر رسيده آيا واجب است كه روزه بگيرد ؟\r\nب ) در فرض بالا اگر شخص مزبور در شهر اول ، عدد سى روز را كامل كرده و 30 روز ، روزه گرفته بوده آيا باز هم لازم است در شهر دومى روزه بگيرد ؟\r\nجواب : اگر سى روز روزه گرفته لازم نيست و گرنه طبق محيط جديد عمل كند مگر اينكه قبل از ورود به آن افطار كرده باشد .\r\nسؤال : 5 - شخصى مريض است و نمىتواند روزه بگيرد و اميدى به خوب شدن ندارد آيا مىتواند قبل از آمدن رمضان سال بعدى فديهء سال قبلى را بدهد يعنى سالى كه در آن هست ؟\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nجواب : فديهء ترك روزه را آرى ، ولى كفارهء تأخير اگر منظورتان هست با ورود در ماه رمضان بعد لازم مىشود .\r\nسؤال : 6 - استادى در كلاس درس در ماه مبارك رمضان با استفاده از جكهاى زشت و الفاظ ركيك و آنچه از فيلمهاى مبتذل ديده بود ، در كلاس تعريف مىكرد كه موجب تحريك و جنب شدن دانش‌آموز مىگردد با توجه به اينكه دانش‌آموز سعى در بيرون رفتن از كلاس و عدم توجه به سخنان زشت استاد داشته حكم روزهء وى را بيان كنيد و اگر نظر شما اين استكه روزه باطل شده تكليف چيست ؟\r\nجواب : 1 - اگر در حال شنيدن به كلى از ياد روزه غافل بوده بطوريكه بتوان گفت اساسا فراموش كرده كه روزه است و پس از جنب شدن يادش بيايد كه روزه است و در اين صورت روزه‌اش صحيح است و قضا ندارد .\r\n2 - اگر توجه دارد كه روزه است و گوش مىدهد ولى فكر نميكرد كه جنب مىشود و ناگاه بدون اختيار جنب شده روزه - اش صحيح است .\r\n3 - اگر توجه دارد كه روزه است و طبق عادت به حال خود ، مىداند يا احتمال مىدهد كه اگر گوش دهد جنب مىشود و در عين حال گوش مىدهد تا جنب شود روزه‌اش باطل و قضا و كفاره دارد و صرف اينكه سعى داشته بيرون برود ولى نرفته كافى نيست مگر اينكه همواره حين صحبت مواظب بوده كه جنب نشود ولى بى اختيار جنب شود ، كه در آن صورت اشكالى ندارد و به‌هرحال خوبست بلكه لازم است مراتب را به مديريت كلاس اطلاع دهيد تا استاد را تربيت كنند .\r\nسؤال : 7 - افطار روزهء قضا بعد از ظهر چه حكمى دارد ؟\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nجواب : اگر براى خودش هست جايز نيست ولى اگر براى ديگرى انجام مىدهد جايز است دليل مطلب را در معلقات عروه جلد 3 در صفحه 433 توضيح داده‌ام .\r\nسؤال : 8 - كشيدن فضلات از سر به سوى حلق در هنگام روزه و در همان حال بلعيدن آن چه حكمى دارد ؟\r\nجواب : تا به فضاى دهان نرسيده اشكال ندارد اگر به فضاى دهان برسد بلعيدن آن خلاف احتياط است ، اگر عمدا چنين كرد احتياطا قضا كند .\r\nسؤال : 9 - در برخى از مناطق كره زمين شرائط جغرافيايى طورى است كه ماه تا شب 14 ديده نمىشود در اين مناطق در چه موقعى ماه مبارك رمضان شروع و تمام مىشود ؟\r\nجواب : از طريق ساير مناطق مىتوان اصل ماه رمضان را تشخيص داد و اما حلول ماه يعنى شب اول را : تا يقين ندارند مىتوانند طبق حالت گذشته عمل كنند و يقينا پس از گذشت يكى دو روز از ماه مناطق ديگر يقين مىكنند كه آنجا هم رمضان شده است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nاحكام خمس\r\nسؤال : 1 - آيا شهريهء طلاب مشمول خمس مىشود يا خير ؟\r\nجواب : اگر مرجع آن را به عنوان وجهى در برابر كار طلبگى - از درس و تبليغ و غيره - مىدهد خمس دارد و اگر به عنوان هديه مىدهد خمس ندارد .\r\nسؤال : 2 - حكم ارتقاع قيمت سوقيه چيست ؟\r\nجواب : اگر منظورتان در باب خمس است به نظر ما تا به فروش نرسانده اداء خمس قيمت مرتفعه لازم نيست مگر با وجود اينكه وقت فروش است عمدا تأخير بيندازد ، نه به اميد بهتر شدن يا احتمال آن .\r\nسؤال : 3 - به محضر مبارك مىرسانيم كه مردم زرند حيوانات را هم براى مئونه نگهدارى مىكنند و اگر حيوانات در خانه نباشند براى زراعت كود لازم است و شير و روغن و گوشت براى خوردن استفاده مىكنند و هكذا لوازمات خانه را عموما از حيوانات تهيه مىكنند آيا اين حيوانات خمس دارند ؟ و اگر خمس دارند طريق پرداخت آن را بيان كنيد .\r\nجواب : اگر براى استفاده منزل است خمس ندارد و اگر براى استفاده در زراعت است خمس دارد بنابراين آن مقدار از منافع حيوان كه صرف زراعت مىشود نيز مشمول خمس است ليكن اين گونه امور جزئى را مجتهد جامع الشرائط مىتواند گذشت كند اگر صلاح بداند .\r\nسؤال : 4 - خمس از ضروريات دين است و يا ضروريات مذهب شيعه يا هيچكدام ؟ و منكر آن چه حكمى دارد ؟\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nجواب : خمس در متن قرآن كريم ذكر شده است و اگر كسى با توجه به اينكه قرآن كلام خداوند است و آيهء خمس در آن ذكر شده است انكار كند كافر مىباشد .\r\nسؤال : 5 - آيا حقوق‌بگيران مىتوانند براى هر ماه حقوق خود در سال خمس جداگانه قرار دهند ؟\r\nجواب : مىتوانند ليكن بهتر آنست كه سال واحدى براى همهء درآمدهاى ساليانه قرار دهند .\r\nسؤال : 6 - شخصى خانه‌اى خريده از پول و درآمد سال كه بر آن پول سال نگذشته حالا مىخواهد آن خانه را بفروشد و خانهء ديگرى بخرد آيا به مجرد فروش خمس به آن پول تعلق مىگيرد و اگر سال بر آن پول بگذرد بعد خانه را بخرد چطور ؟\r\nجواب : در صورت اول به نظر ما خمس ندارد و در مورد دوم بايد خمس بدهد .\r\nسؤال : 7 - آيا هديه ( چه نقدى و چه و غير نقدى و چه بزرگ و چه كوچك ) خمس دارد ؟\r\nجواب : به نظر اينجانب خمس ندارد .\r\nسؤال : 8 - اگر شغل فرد به شكلى باشد كه در طول مأموريت امكان دسترسى به مزد و حقوق نباشد مثل شغل مهندسى كشتى ( دريانوردى ) در طى مأموريت كه ممكن است طولانى باشد امكان دسترسى به حقوق نمىباشد چون در تهران به حساب فرد واريز مىشود و اگر به هر شكل امكان دستيابى به پول بود حتما مورد استفاده قرار مىگرفت و خرج مىشد حال اگر در سفر باشيم و سال خمسى بگذرد آيا به اين حقوق خمس تعلق مىگيرد يا به وسايلى كه خريدارى مىكنيم . ولى ممكن است به دليل در سفر بودن فرصت استفاده از آن نباشد خمس تعلق مىگيرد ؟\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nجواب : به‌هرحال چون پول مال شما و به حساب شما واريز مىشود خمس آن به عهدهء شما است شما بايد تاريخى را به عنوان مبدأ سال معين كنيد و در آخر سال به وسيلهء تلفن و يا هر وسيلهء ديگر مقدار موجودى در بانك را مطلع شده ، مخارج آن سال را كم كرده ، يك پنجم آن از سود حاصله را به عنوان خمس بپردازيد و اگر تاكنون اصلا اهل خمس نبوده‌ايد هر چه زودتر كليه اموال خود را قيمت‌گذارى كرده حضورا دستگردان شود تا اموال خارجى شما پاك شود كه اعمال عبادى شما هم درست باشد سپس بدهى خود را بطور اقساط تدريجى بپردازيد و شايد پس از تشخيص شرائط شما بتوان مقدارى را مصالحه كرد و اما وسائل زندگى اگر مورد نياز است خمس ندارد هر چند در طول سال گاهى استفاده شود .\r\nسؤال : 9 - اينكه گفته مىشود خمس تعلقش به صورت اشاعه است يا غير آن ، مقصود چيست ؟ و آيا در مورد كسى كه سرمايهء كسب او يك موتور لنج است ولى خمس آن را نداده است نماز ملوانان و صاحب لنج چه حكمى دارد ؟ نسبت به آن دو قول آيا صحيح است يا خير . نظر شما چيست ؟\r\nجواب : اشاعه يعنى در همه اجزاء مال ، سهم 5 / 1 آن حق ارباب خمس است ، خمس لنج را بايد بدهد ليكن اين جانب نماز را باطل نمىدانم گرچه احتياط خوبست .\r\nسؤال : 10 - رفت‌وآمد به منزل كسانى كه نماز نمىخوانند و خمس و زكات نمىپردازند چه صورتى دارد ؟\r\nجواب : اگر منزل متعلق خمس باشد بايد از مجتهد اجازه بگيرد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسؤال : 11 - زيد با عمرو شريك مىشود بطور شريكى آپارتمان مىسازند و سپس مىفروشند منتها زيد خمس مالش را نمىدهد آيا اين شراكت اشكال دارد براى عمرو ؟\r\nجواب : هر مقدارى كه سهم خودش هست بايد خمس آن را بدهد ليكن احتياط در ترك اين شركت است .\r\nسؤال : 12 - برادر من به درست يا غلط تمايل به دراويشى داشته به جاى خمس آل محمد ( ع ) عشريه مرسوم صوفيه را مىداده . حالا عازم حج است آيا عشريه مرسوم صوفيه را كه مىداده مكفى از خمس است ؟\r\nجواب : هرگز كافى نيست و اساسا هرگونه پرداخت وجه به گروههاى آن چنانى كه موجب تقويت آنها مىشود جايز نيست بايد حضورا براى شما توضيح دهم من اداء وظيفه كردم خود مىدانيد .\r\nسؤال : 13 - اگر فردى پدرش سيد نباشد ولى مادرش سيده باشد ، سيد مىشود و آيا مىتواند خود را سيد بنامد ؟ ب ) به طور كلى انتقال نام سيد از جانب چه كسى به فرزند است ؟\r\nجواب : 1 - خير ، نمىتواند . 2 - از طريق پدر .\r\nسؤال : 14 - مردم هديه‌هايى را كه به مبلّغين دين اسلام مىدهند ، اگر علم به حرام بودن بعضى از هديه‌ها حاصل شود و يا اينكه احتمال 90 درصدى به حرام بودن آن هديه داده شود ، در صورت قدرت بر تمييز از هديه‌هاى حلال ، و در صورت عدم قدرت بر تمييز ، تكليف شرعى و اخلاقى چيست ؟\r\nجواب : در صورت علم به حرام بودن ، گرفتن جايز نيست مگر براى رساندن به صاحبانش . در غير علم اشكال ندارد ، و براى پرهيز از\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nآثار حرام واقعى بدون علم ، صدقه دادن و احترام به اهلبيت از جمله صلوات مؤثر است .\r\nسؤال : 15 - اگر غذاى كسى براى ديگرى شبهه‌ناك باشد خوردن از آن غذا با اجازه و تعارف صاحب غذا از نظر اخلاقى چه حكمى دارد ؟ و ما چه كار كنيم در صورت تهيه شدن از مال حرام اثر وضعى نداشته باشد ؟\r\nجواب : از جواب بالا معلوم شد .\r\nسؤال : 16 - آيا كسى كه مادرش سيد است ولى پدرش سيد نيست ميتواند عمامه سياه بگذارد ؟\r\nجواب : از نظر احترام نژادى فرزند پيامبر ( ص ) مىباشد و از اين جهت سيادت دارد ليكن خمس به او نمىرسد و عمامه سياه هم نبايد بگذارد كه اختلاط نسب نشود .\r\nسؤال : 17 - كسى از مرجعى اجازه اخذ وجوهات و تصرف در قسمتى از آن را دارد آيا مىتواند از مقلدين مراجع ديگر هم وجوهات دريافت كند ؟\r\nجواب : گرچه از نظر فقهى اشكال ندارد اگر اجازه‌دهنده اجازهء عام داده باشد ، ليكن به جهاتى بهتر است هر كسى وجوه را به مرجع خود برساند مگر آنكه مصلحت اهمى در كار باشد ، و اگر مرجع حكم كند كه مقلدينش وجوه را به خودش برسانند بايد طبق حكم او عمل شود .\r\nسؤال : 18 - نظر بر اين شد كه درمانگاه خيريه‌اى به براى با نون مسلمان بالاخص مستحقين در حد وسع ، بنا شود تا از دارو و درمان آن استفاده كنند .\r\nچون بودجه و بانى خاصى براى اين منظور نبوده لذا براى احداث و تكميل آن دو مسئله داريم :\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nالف ) چقدر از سهم مبارك امام را براى نياز اين امر خير اجازه مىفرماييد ؟\r\nب ) صدقات را مىتوان براى بنا و دارو و درمان درمانگاه خيريه مصرف كرد ؟\r\nجواب : 1 - تا نصف سهم امام را مجاز هستيد در اين مورد صرف كنيد و نصف ديگر را به قم برسانيد و قبض گرفته به مؤديان وجوه برسانيد .\r\n2 - مصرف صدقات در اين مورد اشكال ندارد مگر اينكه دهنده صدقه مقيد به مصرف خاصى كرده باشد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nاحكام حج\r\nسؤال : 1 - شخصى در زمان آيت اللّه العظمى مرعشى نجفى مبلغ 000 ، 220 تومان داشته و در آن زمان به فرمودهء آقا حج بر وى واجب بوده ولى شخص توان رفتن را نداشته . حال يك خانهء كلنگى دارد و مبلغ 000000 ، 4 تومان دارد كه در بانك گذاشته و از سود آن خرج زندگى را تأمين مىكند . الف ) آيا از سود پولى كه به وى مىرسد ميتواند به كربلا و زيارت‌هاى ديگر برود آيا حلال است و زيارت قبول است ؟\r\nب ) آيا دختر وى كه از طرف وى به مكه رفته قبول است و ديگر وظيفه‌اى مبنى بر وجوب رفتن به مكه ندارد ؟\r\nجواب : 1 - قراردادهاى بانك فعلا در سطح قرارداد ، اگر طبق قرار عمل كنند ، اشكالى ندارد ، و اگر شك كنيد حمل بر صحت كنيد ، و بنابراين سود بانكى هم حلال است و زيارت قبول است انشاء اللّه تعالى .\r\n2 - در زمانيكه دختر وى از طرف ايشان به مكه رفته و حج بجا آورده است اگر وى توان رفتن نداشته و اميد نداشته كه بعدا هم بتواند حج انجام دهد از وى كفايت مىكند و ديگر به عهدهء وى نيست .\r\nسؤال : 2 - به نظر شما ثواب كدام يك از موارد زير بيشتر است ؟\r\nالف ) كمك به نيازمندان و عمران آبادى محل . ب ) براى چندمين بار به سفرهاى زيارتى - سياحتى رفتن .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nجواب : سفر عمره و حج و زيارت ائمه خصوصا امام حسين ( ع ) و امام رضا ( ع ) ثواب بيشترى دارد مگر اينكه جان كسى در خطر باشد از نظر گرسنگى و غير آن كه در آنصورت بايد او را نجات داد .\r\nسؤال : 3 - آيا طواف مخصوص كعبه است ؟ طواف بر دور ضرايح ائمه معصومين جايز است ؟\r\nجواب : اشكالى ندارد بلكه به عنوان احترام و محبت ثواب دارد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nاحكام معاملات\r\nسؤال : 1 - ملكى به صورت مشاركت خريده مىشود و سپس يكى از شركاء سهم خود را به شريك ديگر ، اجاره به شرط تمليك ميدهد ، به طوريكه بعد از پرداخت تمامى اقساط ( كه طبعا بيش از پولى است كه شريك براى آن سهم داده بود ) قسمت مورد اجاره به ملكيت مستأجر درمىآيد . آيا مىتوان اين كار را كه در بانكها و يا شركتها ، اشخاص حقوقى و بعضا توسط اشخاص حقيقى صورت مىگيرد راهى شرعى براى تخلّص از رباى قرضى دانست ؟\r\nجواب : اجاره به شرط تمليك به طور شرط نتيجه و يا شرط فعل اشكال ندارد . ليكن در صورت دوم تا عقد تمليك اجرا نشود ملك طرف نمىشود . و به‌هرحال خصوصيات مبيع و ثمن بايد معلوم باشد . و اللّه اعلم .\r\nسؤال : 2 - در صورتى كه خريد منزل مسكونى مطابق شأن ، از وجوهى مباشد كه به انحاء مختلف - كلاهبردارى ، قرض و غيره - از مردم گرفته شده و يا اينكه آن وجوه به صورت وديعه نزد او بوده ؛ بفرماييد :\r\nالف ) آيا منزل مسكونى مطابق شأن مطلقا از جمله مستثنيات دين محسوب مىشود ؟\r\nب ) در صورتى كه خريد خانه به قصد فرار از دين يا به قصد عدم ردّ وجوه متعلق به ديگران باشد ؛ اصل معامله چه حكمى دارد ؟\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nج ) در صورت صحت معامله مذكور آيا مىتوان آن را به نفع طلبكاران به فروش رساند ؟\r\nد ) آيا بين صورتى كه شخص از ابتدا به قصد خريد واحد مسكونى اقدام به اخذ وجوه تحت عناونى مختلف نموده ، با صورتى كه بعد از اخذ وجوه و به قصد فرار از دين اقدام كرده ، تفاوتى وجود دارد ؟\r\nه ) هر گاه طلب مزبور مهريه زوجه باشد آيا مشار اليها مىتواند منزل مسكونى را جهت استيفاى حق خود توقيف كند ؟\r\nجواب : 1 - آرى .\r\n2 - اگر قصد مزبور صرفا يك داعى است ، و ضررى به قصد انشاء معامله ندارد معامله صحيح است .\r\n3 - نمىتوان .\r\n4 - در صورت اول اساسا معامله قرض و غيره اعتبار عقلائى نداشته معامله باطل است و از باب ضمان مطلق ، ضامن مىباشد .\r\n5 - اگر سكونت شوهر بهم نخورد و فق عنوان ملكيت عوض مىشود مىتواند و خصوصا اگر زن فقط به فكر مسكن آينده خود پس از شوهر باشد و اگر زن هم‌اكنون جدا شده است ، منزل از مستثنيات دين مىباشد ، مگر صورتى كه در بالا گفته شد يعنى مورديكه از اول به قصد كلاهبردارى بوده است .\r\nسؤال : 3 - چنانچه در معامله‌اى فضولى - كه مشترى جاهل به مالكيت غير است - با گذشت چند سال و افزايش چندين برابر قيمت ( بدون اينكه مشترى هزينه‌اى در مورد معامله كرده باشد ) مثمن توسط مالك كشف و ردّ شود بفرماييد :\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nالف ) فضول ، در ردّ ثمن ضامن چه مبلغى مىباشد ؟ مبلغ حين المعامله يا حين الردّ ؟\r\nب ) دراين‌صورت آيا فرقى بين علم و جهل مشترى وجود دارد ؟\r\nج ) در صورتيك فضول ضامن ثمن حين المعامله باشد در هنگام كاهش معتنابه ارزش پول و تفاوت فاحش ثمن حين المعامله و حين الردّ ، آيا مىتوان فضول را ضامن ما به التفاوت اين دو مبلغ و ساير خسارات دانست ؟\r\nد ) آيا مشترى مىتواند از قبول ثمن معامله خوددارى و بايع را ملزم به تحويل مورد ديگرى با همان كميت و كيفيت بنمايد ؟\r\nجواب : 1 - ضامن عين ثمن است و چون حين الردّ نمىتواند آن را رد كند بايد قيمت حين الردّ را بپردازد .\r\n2 - فرقى نيست .\r\n3 - از جواب 1 معلوم شد كه ضامن عين ثمن مأخوذه مىباشد و اگر ثمن تلف شده بايد قيمن حين الردّ حساب شود .\r\n4 - اگر معامله بر كلى بوده و در مقام تحويل مال ديگرى را تحويل داده حتما چنين است ولى اگر معامله بر عين مال غير بوده است نمىتواند .\r\nسؤال : 4 - معامله با اهل كتاب چگونه است ؟\r\nجواب : اگر تقويت دشمن نشود اشكال ندارد .\r\nسؤال : 5 - اصولا شما تحت چه شرايطى معاملات مديون غير محجور را نافذ نمىدانيد ؟\r\nجواب : اگر محجور نباشد اشكالى ندارد مگر اينكه با عين مال غير - كه ملك او نشده - باشد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nسؤال : 6 - الآن معمول استكه خانه‌اى را رهن مىدهند و اجاره مى گيرند ولى به مقدار كم . آيا اين جايز است يا خير ؟ و اگر جايز نيست با اينكه مسأله‌اى است مبتلا به آيا راه‌حل شرعى دارد ؟\r\nجواب : راه صحيح اين استكه قرض را در اجاره شرط كنند نه اجاره را در قرض .\r\nسؤال : 7 - آيا اين حيله شرعى كه براى فرار از ربا موجود است با اينكه قصد جدى اخذ زياده است آيا از نظر شما مقبول است ؟\r\nجواب : فرار از حرام منافاتى با قصد جدى ندارد .\r\nسؤال : 8 - اين جانب دانشجوى رشته علوم قضايى وزارت دادگسترى هستم با توجه به اينكه در حالت تحقيق پيرامون تغيير ناگهانى اوضاع و احوال و تأثير آن در تعهد متعهد ( و لزوم قرارداد ) مىباشم لذا از شما تقاضا دارم كه نظر خود را در مورد سؤالات زير مرقوم فرماييد :\r\nالف ) اگر شخص پيمانكارى تعهد نمايد كه ساختمانى را ظرف مدت معين به مبلغ مشخص و معين بسازد ، يكسال بعد از انعقاد قرارداد بر اثر اوضاع و احوال اقتصادى و تورم ، مبلغ مورد قبول مشخص پيمانكار ، كفاف تكميل ساختمان را ندهد ، و در اينجا مىبايست مبالغ زيادى از خود متضرر شود وضعيت اين معامله و قرارداد چگونه است ؟ آيا ميتواند قرارداد خود را فسخ كند مثبت يا منفى بودن آن را در صورت امكان شرح دهيد .\r\nب ) هر گاه در عقد اجاره‌اى كه براى مدت ده سال و با مال الاجاره معين منعقد شده است ، شرط شود كه موجر هزينه گرم كردن ساختمان\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nرا بر عهده داشته باشد ولى پس از دو سال به علت تغيير ناگهانى اوضاع و احوال ، هزينه گرم كردن ساختمان بيش از مال الاجاره شود تكليف ، قرارداد اجاره چيست ؟ آيا موجر همچنين متعهد به گرم كردن ساختمان است ؟\r\nاگر طرفين حق فسخ و تعديل در قرارداد را پيش‌بينى نكرده باشند تكليف چيست ؟\r\nج ) در صورت قراردادهاى درازمدت مستمر ( غير از اجاره ) تكليف چيست ؟\r\nجواب : 1 - حق فسخ ندارد ، ادلهء لزوم قراردادها شامل آن بوده صرف عدم پيش‌بينى تورم ، جهت موجبهء فسخ نمىباشد .\r\n2 - اجاره عقد لازم است و صرف تغيير پيش‌بينى نشده موجب فسخ نمىباشد .\r\n3 - فرقى ندارد ، در اين گونه موارد اگر عقد بر مال الاجاره طبق ارزش زمان معين بسته شود ، و تصريح شود كه در صورت تغيير فاحش ارزش ، حق فسخ باشد مىتوان فسخ كرد ، ليكن بايد ارزش كاملا معلوم باشد كه موجب غرر نشود .\r\nسؤال : 10 - اين جانب به وكالت از طرف موكل خود منزل آن را فروخته‌ام و در معامله كافه خيارات از طرفين ساقط گرديد . خريدار در مقابل خريد منزل ، سه فقره چك به تاريخ‌هاى 14 / 12 / 80 و 19 / 12 / 80 و 25 / 2 / 80 به ترتيب 5 ميليون و 10 ميليون و 10 ميليون نوشتند و تحويل دادند ، ولى هيچ يك از چكها در زمان خود تبديل به پول نشد ، و هر كدام بين 6 روز تا 15 روز ، و چك آخر بعد از 16 روز كه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nتبديل به پول نشده بود ، دوباره تبديل به دو قسمت گرديد ، كه هنوز هم قسمت دوم آن كه 5 ميليون تومان است پاس نشده ، همين عامل باعث شد كه موكل اينجانب نتواند معامله‌اى كه بر حسب سرمايه‌گذارى بين دو تا 3 ميليون در مقابل 25 ميليون سود داشته انجام دهد ، حال اعلام ميدارد به علت اينكه ايشان نتوانسته است به تعهد خودش عمل كند باعث ضرر شده و ضرر من را بايد پرداخت كند و الّا راضى به اين معامله نيستم محبت كرده راهنمايى كنيد . « و السلام سيد اسماعيل . . . »\r\nجواب : به نظر اينجانب التزام به عقد بيع در همهء مراحل ، از ابتداى معامله ، و تبديل چك بعدا ، بطور شرط ارتكازى مشروط بر وفاء طرف مقابل است و چون عمل نكرده است فروشنده حق فسخ معامله را دارد ، ولى نمىتواند چيزى به عنوان ضرر بگيرد و اسقاط كافهء خيار ظاهرا مربوط به حالات عند العقد مثل غبن و عيب و مانند آن است ، نه مثل خيار تأخير كه بعدا پيدا مىشود .\r\nاگر شك در اين جهت هم بشود كه منظور چيست نمىتوان اثبات اسقاط كرد علاوه اينكه اسقاط مثل حق فسخ در تأخير ، پيش از تأخير محل اشكال است .\r\nسؤال : 11 - به عرض مىرساند از آنجايى كه بيمارستان بيماران خاص ( شامل : هپاتيت ، سرطان ، ديابت ، تالاسمى ، هموفيلى و غيره ) وابسته به بنياد بيماريهاى خاص ، در شرف تأسيس در تهران ، خيابان استاد شهيد نجات اللهى ( ويلاى سابق ) است ، با توجه به هزينه‌هاى سنگين اين بيماران و عدم استطاعت مالى اغلب اين بيماران ، اين بيمارستان در نظر\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nدارد كه قسمتى از هزينه‌هاى مربوط به درمان بيماران فوق الذكر را از طريق فروش اوراقى به نام پيك خاص حاصل كند . با توجه به اينكه نمونه‌هاى مشابه آن همانند هماى رحمت ( وابسته به مهد قرآن ) و ارمغان بهزيستى ( وابسته به سازمان بهزيستى كشور ) از چنين روشى بهره جسته ، فلذا مستدعى است نظر خود را در مورد فروش اوراق پيك خاص كه صرفا جهت كمك به بيماران خاص كه به اين مركز درمانى مراجعه مىكنند هزينه ميگردد را خواهانيم . مزيد تشكر است . « با كمال احترامات فائقه : دكتر . . . رئيس بيمارستان بيماريهاى خاص تهران . »\r\nجواب : هر گونه پول كه در برابر كارى سودمند نباشد به تعبير قرآن كريم « اكل مال بباطل » است و اين گونه قراردادها - اعانه ملى ، ارمغان بهزيستى ، هماى رحمت و اخيرا تشكيلات مسلسله‌اى كه از ايتاليا نشأت گرفته است - همگى مصداق « اكل مال بباطل » است .\r\nالبته مىتوان فرض كرد كه شخص پول مىدهد كه نام او را جزء قرعه قرار دهند و همين معنى ارزش دارد ، ليكن توجه كنيم كه جايزه قرعه نيز از همين پول است . و يا مىتوان فرض كرد كه ورقهء بليط و مانند آن خود ماليت دارد و شخص آن برگه را مىخرد و تشكيلات از پيش خود جايزه مىدهد ، ليكن ماليت فرضى برگه براسا احتما بردن است نه براساس فايده‌اى ، و ضمنا تشكيلاتى قانونمند به عنوان بازرس نيست كه معلوم كند چقدر جمع مىشود و چقدر به مردم مىدهند ، ( بر خلاف كشورهاى غربى على المسموع ) ، ضمنا رسيدگى به فقرا و مانند\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآن نيز اهداف كار است ، و سخن در خود عمل است و اين نظير سرقت به هدف رسيدگى به فقرا است . اگر فرض شود كه همه افراد پول را به قصد كمك و هديه مىدهند اشكالى ندارد . ليكن معلوم استكه نوعا به قصد بردن جايزه و مانند آن هستند . ولى اگر فرض شود كه پول افراد محفوظ است و هر وقت بخواهند مىتوانند بگيرند هيچ اشكالى ندارد . به‌هرحال با وضعى كه فعلا رائج است هيچ يك از اين گونه كارها شرعا جايز نيست . و اللّه عالم .\r\nسؤال : 12 - معروض مىدارد قرارداد زير كه مشاهده مىفرماييد فيما بين دو نفر نوشته شده است ، چون ابهاماتى در متن آن وجود دارد مستدعى است به دو سؤال كه در زير آمده است جواب دهيد . عين متن قرارداد : چون ششدانگ پاركينگ ساختمان پلاك شماره 29002 فرعى از 6932 اصلى واقع در بخش 2 تهران كه فعلا به صورت مغازه است در آمده است و اخذ پروانه كسب و پرونده ماده صد شهردارى در دست اقدام است تا آماده شدن مقدمات و تشريفات مربوطه ، مدتى به طول ميانجامد . آقاى . . . به موجب وكالتنامه شماره 7886 ، 20 / 3 / 1345 دفتر اسناد رسمى 354 صفحه 17 / 14 نسبت به سرقفلى مغاز مزبور ، كه واقع در تهران خيابان عباس آباد آپادانا ، خيابان نيلوفر دست راست كه داراى آب اشتراكى و برق اشتراكى است با آقاى مصطفى . . . شناسنامه 539 صادره اراك ، به شركت گذاردند كه در مغازه مرقوم فروشگاه داير كنند مقرر گرديد كه كليه درآمد مغازه بين نامبردگان تقسيم گردد . بايد براى خرج و دخل مغازه دفترى تهيه و\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدرآمد و هزينه‌ها را در آن قيد كنند ، و در پايان هر دو ماه حساب خرج و دخل رسيدگى و درآمد آن را بين خود تقسيم كنند ، ضمنا چون آقاى مصطفى . . . مرتبا در فروشگاه است و بايد نسبت به خريد و فروش اقدام كنند ماهيانه مبلغ سى و پنج هزار تومان براى نامبرده حقوق منظور شد . و مقرر شد كه كليه مخارج و جريمه ماده صد و ماليات به عهده انتقال‌دهنده آقاى عليرضا . . . باشد و آقاى عليرضا . . . متعهد شدند كه نسبت به خلافى ماده صد و ماليات و پرداخت جريمه مربوطه اقدام و نسبت به انتقال سه‌دانگ از ششدانگ مغازه به آقاى مصطفى . . . در محضر حاضر شوند . اجازه ماهيانه مبلغ پنج‌هزار ريال است و به تساوى بين آقاى مصطفى بياتى و عليرضا رجبى تقسيم خواهد شد .\r\nالف ) با توجه به اينكه يكى از طرفين قرارداد شركت به نام مصطفى بياتى در آن هيچگونه سرمايه‌گذارى نكرده است و بدون دارا بودن هيچ نقشى در تحقق مشاركت فيما بين و بدون پرداخت دينارى ، آيا به صرف اين نوشته در منافع سه‌دانگ يك مغازه و سرقفلى آن شريك مىگردد ؟\r\nو آيا از نظر شرعى اين نوع شركت صحيح است يا باطل ؟\r\nب ) چون در سطر آخر قرارداد نوشته شده « اجاره ماهيانه پنج هزار تومان است » آيا مىتوان قرارداد فوق را به اعتبار اين جمله اجاره‌نامه عادى تلقى كرد . دراين‌صورت با توجه به عدم تعيين مدت كه از شرائط صحت اجاره است ، به اضافه تسليم و تسلم عين مستأجره كه هيچكدام تحقق نيافته است ، آيا تلقى اجاره دراين‌صورت صحيح است يا باطل ؟\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nجواب : 1 - آنچه از صورت مسئله بدست مىآيد آنست كه مغازه ملك شخص ثالث است و آقاى عليرضا . . . و آن را اجاره كرده و سپس با آقاى مصطفى . . . شريك شده است ( منظور از وكالتنامه هم حتما وكالت از طرف مالك براى تنظيم اجاره است . ) شركت مزبور به اين صورتكه آقاى مصطفى . . . هيچ پرداختى نداشته باشد باطل است . چون در مال الشركهء دخالت ندارد . مگر اينكه منظور از شركت ، شركت در سود و بهره‌ورى براساس عقد مضاربه باشد . تعيين قرار براساس اينكه پول از آقاى عليرضا . . . و كار از آقاى مصطفى . . . - در برابر 35 حقوق و سهمى هم از سود - ليكن عقد مضاربه قرارداد مستقل ديگرى است و با عقد شركت فرق دارد .\r\n- اجاره بايد مدت معين - كم يا زياد - داشته باشد و گرچه برخى از فقهاء گذشته بدون مدت را هم عقد مستقلى حساب كرده و صحيح دانسته‌اند . ليكن نظر مزبور صحيح نيست . اين اجاره است و چون بدون مدت است باطل است . و در عرف مردم فقط براساس رضايت طرفين كار انجام مىشود . ضمنا اگر مالك به كسى اجاره داد او نميتواند به ديگرى اجاره دهد مگر با اجازهء صريح مالك به همان مبلغ . مگر اينكه تغييرات - يا اجازه - در آن داده باشد كه مىتواند مال الاجاره را هم دراين‌صورت تغيير دهد . ضمنا بايد توجه بشود كه اگر مسئله مورد نزاع و اختلاف است\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبايد پس از شنيدن كلمات طرفين در محاكم قضايى ، حكم صادر شود . حكم شرعى صورت مسئله فوق آن استكه بيان كرديم .\r\nسؤال : 13 - اينجانب مستأجر در قم ، و در حوزهء علميه قم مشغول به تحصيل هستم .\r\nالف ) اين‌جانب در زمان گذشته و حال و آينده در قم و در تبليغ و در زادگاه خود توسط بعضى از افراد كه علم و يقين ندارم به اينكه خمس مال خود را نمىدهند هدايايى به من و اهل نفقه‌ام رسيده و مىرسد و يا ما را دعوت به ميهمانى كرده يا مىكنند كه در صورت قبول ، تصرف در مال حرام است و در صورت قبول نكردن ، موجب قطع رحم يا خورد شدن شخصيت فردى و يا ضرر به اسلام و روحانيت مىشود ، و لذا تقاضا دارم اجازه دهيد كه تصرف ما تصرف در سهم امام بوده و باشد و آنچه به من و اهل نفقه‌ام استفاده كرده و مىكنيم از سهم امام بوده و براى ما حلال گردد .\r\nب ) اينجانب ازدواج كردم و مقدارى جهيزيه و طلا و پول از خانمم است كه در حال حاضر اگر بخواهيم آنها را تهيه كنيم بايد بيش از دوازده ميليون تومان پول دهيم كه در حدود دو ميليون و پانصد هزار تومان خمس بدان تعلق مىگيرد در صورتى كه اگر بخواهيم آنچه در دست ما است بفروشيم تا خمس آن را بدهيم اولا كسى از بيش از دو ميليون تومان جمعا از ما نمىخرد و ثانيا با فروش آن زندگى ما فلج مىشود . لذا اگر امكان دارد ما را راهنمايى و خمس آن را بر ما ببخشيد و\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nيا طورى با ما مصالحه كنيد كه ما معاف از پرداخت اين خمس شويم و اين مال بر ما پاك و طيب گردد . « عليرضا . . . »\r\nجواب : 1 - ما دامى كه به تحصيل و تبليغ اشتغال داريد مجاز مىباشيد .\r\n2 - به نظر اينجان در جهيزيه كه پدر به دختر خود هديه مىكند خمس نيست طلا و پول هم اگر هديه از طرف پدر و يا ديگران است همينطور خمس ندارد و اگر از كار و شغل بدست آمده است خمس آن را دستگردان كرده تدريجا باقساطى كه قدرت داريد پرداخت كنيد .\r\nسؤال : 14 - با احترام به استحضار مىرساند صندوق قرض الحسنه حضرت ابو الفضل ( ع ) يزد ، با اجراى طرحى كه فرم آن پيوست مىباشد ، با شركت افراد در گردونهء طرح ، و اهداء تنها 2000 تومان ، ضمن برخوردارى از اجر معنوى ، از مزاياى آن برخوردار مىگردند . لازم به ذكر است چنانچه در تبصره بند 3 طرح تصريح شده است افراد شركت كننده در اين طرح بايد از مبلغ اهدايى به طور كامل بگذرند و هيچ گونه چشم‌داشتى نداشته باشند . بعلاوه مجرى اين طرح ، صندوق قرض الحسنه با شماره ثبت شده است و مبالغى كه از سوى افراد به صندوق اهداء مىشود لزوما بايد در راستاى اهداف تعيين شده براى صندوق هزينه گردد و شبههء سودجويى شخصى در آن راه ندارد . خواهشمند است ما را راهنمايى كنيد و ضمنا اگر اشكال شرعى وجود دارد راه خروج را بيان كنيد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nجواب : به نظر اينجانب اين مورد از موارد « اكل مال بباطل » است كه در قرآن كريم نهى شده است . گرچه از جهات ديگر قابل دفاع است ، چنان كه نفس ورقه در ارمغان بهزيستى و اعانه ملى و مانند آن ماليت دارد و از اينجهت قابل دفاع است ليكن به‌هرحال به جهاتيكه فعلا مجال توضيح نيست « اكل مال بباطل » است و اما وجوهى كه جمع شده : اگر احتمال عقلايى است كه عده‌اى به قصد هديه - واقعا نه اسما - وجوه پرداخته‌اند و نمىدانيم كه چقدر واقعا قصد هديه داشته‌اند و چقدر به قصد بردن بوده‌اند دادن خمس كفايت مىكند ولى اگر همه به قصد بردن بوده‌اند بايد همهء اموال جمع‌آورى شده و صدقه داده شود . اينها در صورتى استكه صاحبان وجوه به هيچ وجه شناخته نشوند و يا دسترسى به صاحبان وجوه ممكن نباشد و گرنه بايد به صاحبان وجوه برگردانده شود و اللّه عالم .\r\nسؤال : 15 - پس از عرض سلم پيوست چهار فقره كپى وجوهات دريافت از هواپيمايى جمهورى اسلامى ايران ارسال و بدين وسيله از آن مقام محترم قضايى و مرجع روحانى استدعا دارم مرقوم و دستور فرماييد : آيا وجوه بهره كه عينا در متن نامه قيد گرديده و پرداخت شده و هنوز هواپيمايى فوق الذكر وجوهات قابل ملاحظهء ديگرى را مطالبه مىكند ، شرعا مجاز به دريافت چنين وجوهاتى است يا خير ؟ و دريافت ربا توسط يك شركت دولتى حلال است ؟ « با تقديم احترامات مهندس مهدى . . . مدير عامل دفتر خدمات هواپيمايى . . . »\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nجواب : گرفتن بهره به عنوان صرف تأخير در اداء بدهى جايز نيست . ليكن مىتوانند با قرار جديد و يك معاملهء تازه ، و از جمله معامله پول به پول بدهى را بيشتر كنند و همينطور گرفتن پول در برابر حفظ حيثيت بدهكار و اقدام نكردن از طريق محاكم ، و ساير قراردادهاى شرعى كه از اين فرصت خارج است .\r\nسؤال : 16 - انجمن خيره حمايت از بيماران كليوى ايران در سال 1359 تأسيس گرديده است و از همان ابتدا مورد توجه حضرات آيات عظام و مراجع معظم تقليد بوده است و حضرت امام ( ره ) اجازه ثلث و نيز پرداخت صدقات واجب و مستحب را به انجمن داده‌اند هم‌اكنون بيش از 75 شعبه در سراسر كشور به عنوان يك مؤسسه غير انتفاعى ، غير دولتى و غير سياسى دارد كه در خدمت بيماران عزيز كليوى « دياليزى و پيوندى » مىباشد ، و براساس وظيفه‌اى كه بر عهده دارد به منظور تحقق اهداف مندرج در زمينه‌هاى امور بهداشتى و درمانى ، فرهنگى و آموزشى ، حقوقى و اجتماعى فعاليت مىكند .\r\nدر اين زمينه تلاش در جهت ايجاد برخى از بيمارستانها با همكارى مراجع ذيصلاح براى رسيدگى به وضعيت بيماران دياليزى و پيوندى و ارائه طرحها و آموزشهاى لازم به بيماران كليوى در سطح كشور و همچنين تلاش در زمينه ايجاد مركز بهداشتى و كلينيكى براى بيماران كليوى و آگاه كردن آنان از چگونگى بيمارى و بهبود بخشيدن به وضعيتشان اقدام كرده است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاين انجمن تلاش در جهت فراهم كردن امكانات و تجهيزات پزشكى پيشرفته و ايجاد بانك كليه و كوشش كردن در جهت بالا بردن سطح فرهنگ و بينش بيماران كليوى و تهيه نشريات آموزشى و كمك آموزشى را در سرلوحه كارهاى خود قرار داده و در اين راستا ، اجراى طرحهاى لازم براى مساعدت به خانواده‌هاى نيازمند و سرپرستى آنها را در دستور كار جدى خود قرار داده است .\r\nعليهذا با توجه به مراتب فوق در نظر است به قصد برگزارى طرح مسابقه آموزشى و فرهنگى با مشخصات زير اقدام كند :\r\n1 - تهيه اوراقى حاوى سؤالات آموزشى در راستاى آموزش همگانى و پيشگيرى از ابتلاء به بيماريهاى كليوى و راههاى درمان .\r\n2 - به نيكوكارانى كه اقدام به تهيه اين برگه به قصد كمك به انجمن حمايت از بيماران كليوى مىكنند هدايايى اعطاء مىگردد با عنايت به اينكه علاقه‌مندان مبلغى را به عنوان هديه جهت شركت در مسابقه آموزشى پرداخته و پس از تكميل اوراق و ارسال پاسخ به انجمن و يا با قيد قرعه هدايايى داده مىشود و مابقى وجوه دريافتى پس از كسر هزينه‌هاى اجرايى پروژه در جهت تعمير و تكميل بخشهاى دياليز و راه اندازه اين گونه بخشها در استانها و شهرستانهاى مختلف كشور و تأمين هزينه درمانى بيمارانى دياليزى و ايجاد اشتغال براى بيماران دياليزى و پيوندى و مساعدت مالى ، به خانواده‌هاى زجر كشيده آنان و تأمين بخشى از هزينه‌هاى مالى خانواده‌هاييكه سرپرست آنها دياليزى يا پيوندى بوده و فوت كرده‌اند هزينه نمايد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nشركت‌كنندگان در اين طرح ملى با تهيه اين برگه‌ها به عنوان صلح و يا هبه و يا وكالت‌نامه در تصرف ، به عنوان كمك به انجمن جهت بيماران ، اجازه هر گونه تصرفى را در وجوه حاصله از فروش اين برگه ها را داده و پرداخت جايزه از محل ديگر و يا توسط شخص ثالثى از بيماران كليوى تبرعا صورت مىگيرد .\r\nاينك با عنايت به جهات فوق خواهشمند است نظر خود را بفرماييد .\r\nجواب : در صورتى كه افراد طبق قرار فوق عمل كنند اشكال ندارد ليكن بايد توجه شود كه بيشتر افراد در شرائط موجود فعلى ، نوعا به قصد بردن جايزه اقدام به اين گونه كارها ميكنند درآن‌صورت اگر مؤسسه هم براى استفاده اقدام به اين كار كند هر چند كمك به بيماران امرى پسنديده است ليكن اين عمل و قرارداد ، يك نوع « اكل مال بباطل » است و باطل و تصرف در آن حرام مىشود .\r\nسؤال : 17 - در بخش عقود ، فروش يك ملك به صورت زمانى به چند نفره چه حكمى دارد ؟ ( مثلا ملكى به چهار نفر فروخته شده و اين ملك در هر فصل سال در اختيار مالك همان فصل باشد كه خودش استفاده كند يا اجاره دهد و يا . . . ) . « آقاى محمد رضا . . . »\r\nجواب : گرچه تدريجا اين كار يك روش عقلى در دنيا مىشود ليكن تمليك بحسب زمان خاص از نظر ادلهء شرعيه محل اشكال است ولى مىتواند هنگام فروش به دو نفر مثلا شرط كند كه استفاده هر يك در فصل خاصى باشد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nسؤال : 18 - الف ) ماهيت حسابهاى بانكى از نظر اسلامى چگونه است ؟ آيا در بانكها اعتبار و ارزش قراردادى پول بنام اشخاص ثبت و جابجا مىشود ؟ يا عين اسكناس ؟ و اجازه در تصرف داده مىشود ؟\r\nب ) آيا شكلهاى مختلف حسابهاى بانكى ( جارى ، سپرده ثابت و مشاركتهاى بانكى و . . . ) يكسان است يا متفاوت ؟\r\nج ) حكم سودهاى على الحساب كه در مشاركتهاى بانكى به سپرده‌گذار پرداخت مىشود چيست ؟\r\n« آقاى محمد رضا . . . »\r\nجواب : 1 - موارد مختلف است بين فرض و وديعه و مضاربه و غيره .\r\n2 - متفاوت است .\r\n3 - قراردادهاى فعلى نوعا در اصل قرار از طرف بانك شرعا اشكال ندارد ، ليكن مأمورين مباشر و يا افراد مراجعين چه بسا بدون توجه به موارد قرارداد ، اوراق را ندانسته امضاء مىكنند و از اين جهت مشكلاتى پيش مىآيد .\r\nسؤال : 19 - الف ) خريد و فروش ترياك چگونه است ؟\r\nب ) توليد و فروش شربت تريك اعتياد شرعا چگونه است ؟ « اصفهان - دكتر . . . »\r\nجواب : 1 - براى استفاده حلال همچون به كار بردن در تهيه شربت ترك اعتياد اشكالى ندارد . مصرف نابجا همچون استفاده مكرر و منظم كه موجب اعتياد شده و ضرر مهمى دارد جايز نيست . براى شخص معتادى كه اگر استفاده نكند ضررهاى مهمترى بسلامت وى وارد مىشود به مقدار ضرورت جايز است .\r\n2 - جايز و مستحب و احيانا لازم مىباشد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nسؤال : 20 - سؤالى در خصوص مسائل روز جامعه لرستان كه به مدت 4 الى 5 سال است در مورد يك سرى معاملات كه به صحيح بودن آنها از لحاظ عقد و معامله مورد شك قرار گرفته ، دارم ، خدمت شما عرض كنم كه معاملهء مورد نظر به دو شق انجام مىشود كه در لرستان به وعده اى معروف است كه به صورت زير است :\r\n1 - يك موقع بنده براى كار كشاورزى به خاطر نداشتن پول و محصول ، مىرفتم گندم به نرخ روز ، را هر كيلو 150 تومان ، را به مدت سر خرمن ، يا بعد از برداشت گندم در تابستان ، به هر كيلو 300 تومان يا 250 تومان خريدارى مىكردم . آيا از لحاظ شرع چنين سود سرشارى مورد قبول است ؟\r\n2 - يك موقع بنده به خاطر نياز شخصى يا بدهكارى ، از غله فروش گندم يا لوبيا يا نخود به صورت وعده‌اى ( مثلا تابستان ) از فروشنده كه از قرار روز گندم هر كيلو 150 تومان در سال 82 و نخود 250 تومان و غيره را در همان مجلس بيع ، به قيمت گندم هر كيلو 250 و نخود 400 تومان و غيره از آقاى فروشنده تا آن مدت تقريبا 9 ماه الى 1 سال خريدارى مىكنم . و در همان مجلس و به خود فروشنده به قيمت روز 150 تومان دوباره مىفروشم آيا از نظر شرع مقدس اسلامى چنين برنامه‌اى اشكال دارد ؟\r\n« نكته : در تمام معاملات مورد نظر ، سود مورد لحاظ ، معمولا از طرف فروشنده است تا مشترى »\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nجواب : 1 - اشكال ندارد هر چند براى فرار از ربا باشد يعنى هدفش سود است ليكن چون ربا حرام است از اين راه استفاده مىكند .\r\n2 - اين هم اشكال ندارد البته فروش گندم و مانند آن پيش از تحويل گرفتن آن مكروه است ليكن باطل نيست .\r\nسؤال : 21 - احتراما در قرارداد فروش معدن مقدار ثمن معامله ، 12 ميليون تومان تعيين شده است و قيد شده كه ( خريدار متعهد مىشود كه مبلغ 4 ميليون تومان از كل مبلغ را پس از دريافت تأييد رسمى از اداره معادن ، در دفترخانه بپردازد و مابقى را پس از اخذ پروانه بهره بردارى ، در سه قسط پرداخت و چك شماره 1770980 به صورت ، بدون تاريخ تضمين تحويل فروشنده گرديد كه پس از پرداخت سه قسط مسترد خواهد شد ) حال نظر به اينكه بيع به صورت نسيه بوده و زمان پرداخت مبلغ اوليه و اقساط سه گانه و زمان تأييد اداره معادن و زمان اخذ پروانه بهره‌بردارى همه مجهول و نامعلوم بوده است جهت مشخص شدن تكليف شرعى طرفين مرقوم كنيد :\r\nالف ) آيا معامله با اوصاف مذكور صحيح است ؟\r\nب ) آيا در ثمن نسيه زمان بايد دقيق و مضبوط بين طرفين باشد ؟\r\nج ) بيع مذكور مىتواند مصداق غرر و ضرر باشد چون مبلغ ثمن با جهل به زمان و ارزش آن نامعلوم مىگردد ؟ « آقاى . . . »\r\nجواب : معمولا زمان تأييد رسمى و اخذ پروانه بطور تقريبى كه دافع غرر باشد معين است ، و طرفين هم بطور تقريب مىدانند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاگر چنين باشد به نظر اين‌جانب غرر نيست ، و معامله صحيح و لازم است ، اگر از جهات ديگر اشكال نداشته باشد ، و از جمله خصوصيات معدن و مقدار تقريبى بازدهى آن . ولى اگر زمانهاى مزبوره واقعا معلوم نيست چون مثلا برنامه‌هاى دولتى متغير است ، و يا اگر هم معلوم است طرفين آگاهى ندارند و مقدار تقريبى آن را هم نمىدانند معامله صحيح نيست .\r\nسؤال : 22 - شركتى خارجى واقع در آلمان بنام ماير زمنت و شعبه آن در هنگ كنگ ( بنام جستجوى طلا ) ، محصولاتى به صورت سكه و گردن‌بند و ساعت طلا و پلاتين با عيار 24 ، توليد مىكند . اين محصولات سنبليك هستند يعنى داراى طرحهاى مختلف مذهبى و فرهنگى و تاريخى از كشورهاى مختلف بوده از قبيل خانه كعبه ، طرح حضرت عيسى ( ع ) ، مهاتما گاندى ، پاپ ژانپل دوم ، اهرام ثلاثه مصر ، تولد حضرت مسيح ( ع ) و غيره كه تمامى آنها دست سازند ، و همچنين هر كدام آنها داراى تعداد خاص و محدود هستند ( مانند تيراژ خاص يك تمبر به مناسبتهاى مختلف ) و محدود بودن اين محصولات را بانك مركزى جمهورى اسلامى ايران آن را محدود كرده و به آن ارزشى بالاتر از ارزش وزن طلاى آن بخشيده است . همچنين هر كدام از آن اجناس توسط بانكهاى مختلف ضمانت شده‌اند ، مانند سكه 250 ريالى ايران كه بانك مركزى ايران آن را 250 ريال ضمانت كرده است ( مىدانيم كه قيمت وزن سكه 250 ريال به اين مقدار ارزش ندارد ولى چون بانك\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمركزى جمهورى اسلامى ايران آن را ضمانت كرده است ارزش سكه 250 ريالى بيش از قيمت وزن فلز آن شده است ) حال محدود بودن و سنبليك بودن اين محصولات خود به خود باعث ارزش افزوده اين محصولات مىگردد و پس از مدتى به صورت يك شىء قيمتى درمى آيد اين شركت اجناسى كه به مشتريان خود مىفروشد به قيمت وزن طلاى آنان نمىفروشد . زيرا اين اجناس دست‌سازند و توسط هنرمندترى ضرابان سكه در دنيا ساخته مىشوند و يك اثر هنرى به شمار مىروند ( همان طوريكه يك تابلوى نقاشى را به قيمت بوم و رنگ آن نمىفروشند و به اثر هنرى و ديگر مزاياى آن نگاه مىكنند ) و هم اينكه ارزش سنبليك دارند ( براى ضرب هر كدام از اين آثار اجازه نامه كتبى از كشور مربوط به آن گرفته‌اند و همچنين اين اجناس توسط بانكهاى معتبر دنيا ضمانت شده‌اند اين شركت براى مشتريان خود اين اختيار را گذاشته استكه مىتوانند در صورت تمايل با خريد از اين شركت وارد شبكه بازاريابى آن نيز بشوند و در صورت عدم تمايل نيز مىتوانند وارد شبكه بازاريابى نشوند . اما آن عده كه وارد شبكه بازاريابى مىشوند به آنها يك كد بازاريابى  OCT  داده مىشود كه اين كد يك زير شاخه راست و يك زير شاخه چپ دارد و به تعداد مشتريانى كه شخص براى شركت پيدا مىكند و آنها را در يكى از زير شاخه‌هاى چپ و يا راست خود مىگذارد 40 دلار شركت به شخص بازارياب پورسانت مىدهد و ليكن اين سود را وقتى به اشخاص بازارياب مىدهد كه تعداد زير شاخه‌هاى چپ و راست آن به مضربى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاز 5 برسد و شركت به ازاى هر 10 مشترى 400 دلار به آنها سود مىدهد و همچنين شركت به ازاى مشترى كه مشتريان شخص پيدا مىكند نيز به آن شخص سود مىدهد و اين روند به همين ترتيب ادامه دارد ، البته با شرط موازنه بودن زير شاخه‌ها . حال خواهشمند است حكم شرع مقدس اسلام را در خصوص مبالغى كه شركت تحت عنوان پورسانت ( حق بازاريابى ) به خريداران خود پرداخت مىكند و همچنين خريد از شركت با شرايطى كه عنوان شد را اعلام فرماييد .\r\nجواب : اگر فرض شود كه همه مشتريان - اصلى و با واسطه - جنس را ديده و يا دقيقا مىشناسند و بدانند كه هر وقت بخواهند تحويل مىگيرند ، و صرف توصيف خيالى براى رسيدن به دلارهاى واسطه‌گرى نباشد ، مىتوان وجه صحت داشته باشد .\r\nليكن تحويل گرفتن چنين جنسى معمولا صورت خارجى ندارد و اين وسيله‌اى براى جمع كردن نقدينگى كشور ايران و ديگر كشورهاى مستضعف است ، و فقط اين شركت اصلى استكه ثروت بىحسابى جمع مىكند ، در مقابل كار يا خدمتى تحويل نمىدهد . بلكه فقط مقدارى از درآمد سرشار خود را براى اغفال ديگران به واسطه‌ها مىدهند اينجانب اين عمل را « اكل مال بباطل » مىدانم و جايز نمىدانم .\r\nمجموعه سؤالات :\r\nبه استحضار مىرساند كه اخيرا صندوقهايى تحت عنوان قرض الحسنه در مجامع مختلف دائر گرديده كه در اين اجتماعات جمع معينى فرضا\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nده نفر هر ماه مثلا ده هزار تومان در ميان مىگذارند و در هر ماه يك بار آنان به قيد قرعه مبلغ گرد آمده را كه در فرض مذكور صد هزار تومان مىشود برداشت مىكند . طبيعى است كه نفر اول مبلغ نود هزار تومان اين پول را از سايرين قرض گرفته و به هيچ كدام قرض نمىدهد و نفر دهم به همه قرض داده و از هيچكدام قرض نگرفته است . اما نفرات فيما بين كه هم قرض مىدهند و از نفرات بعدى خود قرض مىگيرند . در حقيقيت نفرات سوم تا دهم به نفر دوم مىگويند اگر به جمع ما بپيوندى و به نفر اول قرض بدهى ما نيز متعهد مىشويم كه در ماه‌هاى بعد به تو قرض بدهيم و همچنين نفرات چهارم تا دهم به نفر سوم همين را مىگويند و هكذا .\r\nسؤال : 23 - اگر تعداد افراد شركت‌كننده بقدرى زياد باشد كه احتمال نفر آخر شدن كه هيچ منفعتى نميبرد چنان كم شود كه مورد اعتناء نباشد آيا جايز است كسى قرض بدهد به شرط آنكه ديگران متعهد شوند بعدا به او قرض بدهند آيا مشمول « كل قرض يجر النفع » نمىشود ؟\r\nجواب : آرى مشمول آن عموم مىباشد و اشكال دارد .\r\nسؤال : 24 - اگر تعداد شركت‌كنندگان بقدرى باشد كه احتمال نفر آخر شدن عقلايى باشد آيا « كل قرض يجر النفس » شامل منفعت احتمالى مىشود ؟\r\nجواب : نفع محتمل هم خود يك نفع حساب مىشود .\r\nسؤال : 25 - آيا جايز است كسى بدون چنين شرطى فقط به قصد انجام كار خير در چنين جمعى كه چنين شرطى دارند وارد شود ؟\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nجواب : ظاهرا اشكالى ندارد .\r\nسؤال : 26 - اگر نام اين قرض را امانت بگذاريم و اجازه تصرف در امانت را هم بدهيم آيا تبديل به امانت مىشود و آيا در ماهيت امانت عدم جواز تصرف شرط نيست ؟\r\nجواب : ظاهرا اشكالى ندارد اگر قصد جدى بر امانت شود هر چند بخاطر فرار از اشكال شرعى .\r\nسؤال : 27 - آيا جايز است عده‌اى به قصد قرض گرفتن گرد هم آيند و پولى در ميان بگذارند به شرط آنكه با قرعه تنها عده‌اى از آنان بتوانند پول گرد آمده را قرض بردارند آيا در حكم قمار نيست ؟\r\nجواب : صدق قمار نمىكند و بنابراين مشمول حكم قمار نيست و ملاك آن هم معلوم نيست در اينجا باشد .\r\nسؤال : 28 - چون نفرات اول تا دهم با قرعه معين ميشوند اگر هيچ يك از اعضا به اميد و قصد آنكه نفر اول و يا لااقل جزء نفرات اوليه شود در اين جمع شركت كرده باشد و در اصل نيامده تا قرض هم بدهد ، بلكه آمده تا قرض بگيرد ، يعنى اگر از همان ابتدا تا نفر دهم را مشخص ميكردند تنها نفر اول صددرصد راضى بود و شركت مىكرد و نفر دهم صددرصد راضى نبوده و شركت نمىكرده و نفر نهم نود درصد راضى نبوده و هكذا . آيا قرض گرفتن از چنين قرض دهندگانى خصوصا از نفر آخر كه فقط قرض داده جايز است ؟\r\nجواب : اگر قرض دادن مقيد به گرفتن باشد ، هم اشكال ربا هست و هم اشكال عدم رضى .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمجموعه سؤالات :\r\nاخيرا در بين عوام مشاركت در شركتهاى خارجى از انگليسى و آلمانى و . . . كه توسط اينترنت بين مردم تبليغ مىكنند و براى كسب درآمد متداول گشته كه سؤالاتى را براى مقلدين شما و بخصوص جوانان مذهبى مطرح ساخته است . در ابتدا روش مشاركت شخص را توضيح داده و در پايان مستدعى استكه اين سؤالات را جواب دهيد :\r\nشخصى فلان مقدار پول به حساب آن شركت به عنوان پيش قسط واريز مىكند ( مثلا 150 دلار ) در مقابل يك شىء قيمتى ( مثل تكه الماس يا گردنبند يا سكه طلا و . . . ) كه مثمن آن مىباشد ولى انگيزه خريدار به هيچ وجه مالك شدن اين مثمن نيست ، بلكه اين شركت در اين تبليغات به شخص وعده مىدهد كه اگر فلان تعداد مشترى براى او جلب كند ( مثلا 6 نفر ) از ثمن آنها مقدارى به حساب او واريز مىشود ( مثلا 100 دلار ) و اين كار به همين نسبت مادام العمر ادامه يافته و حتى قابل انتقال به وارث شخص نيز هست ( اين واريز پورسانت به حساب شخص ممكن است تا ماهيانه 000 ، 000 ، 000 ، 20 ريال پيش رود ) و مجموع اين پول چندين برابر پول شخص بوده و رسيدن به اين پولها هدف و انگيزه اصلى خريدار است ، البته شركت ، مثمن را در تاريخ خريد تحويل نميدهد و مابقى قيمت آن را از همين حق بازاريابى كم مىكند تا تمام شود و بعد از آن ، تحويل مىدهد . پر واضح است كه اگر كسى نتواند در اين شاخه‌بندى مشترى جلب كند نه به مثمن مىرسد و نه به اين حق بازاريابى حال مستدعى استكه سؤالات زير را پاسخ دهيد :\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nسؤال : با توجه به اينكه هدف اصلى خريدار مثمن نيست و هدف رسيدن به حق دلالى ( كه جزء ثمن خريداران بعد است ) مى باشد اولا اصل اين معامله چه حكمى دارد ؟ ثانيا در صورت جوار تملك اين پولها ( حق بازاريابىها ) تحت كدام يك از عناوين معاملات اسلامى واقع مىشود ؟ ( جعاله ، حق بازاريابى ) .\r\nجواب : با فرض اينكه هنگام معامله قصد انشاء معامله را ندارد و فقط يك معامله صورى بدون قصد جدى ، براى رسيدن به پورسانت مىباشد ، مسلم است كه معامله‌اى نشده تا دربارهء حكم آن صحبت شود و حق دلالى در اين صورت حرام است ، اگر فرض كنيم كه واقعا قصد معامله باشد مشكلات ديگرى دارد كه عرض مىكنم .\r\nسؤال : 30 - با توجه به اينكه در اين شركتها ( كه روز به روز اشكال جديد و ثمنهاى متفاوت در كشور شروع به تبليغ مىكنند ) مقدار زيادى ارز و بودجه مملكت اسلامى از كشور خارج شده و به فرض حداقل نسبت ثمن هر شخص به حساب اين شركتهاى بيگانه واريز مىگردد ، بدون اينكه صنعتى وارد كشور شود و يا اينكه حرفه توليدى به راه افتد و در بعضى از موارد حتى موجب تعطيلى بعضى توليدات و مغازه‌هايى كه تعدادى نيرو كارگر داشته شده است ( شاهد عينى در اصفهان ) و احتمال صهيونيستى بودن اين شركتها و اينكه بيش از نيمى از اقتصاد دنيا در چنگ يهوديان غاصب است ، و احتمال اينكه ممكن است در اين خريدارهاى بعدى افراد سفيه اقتصادى واقع شوند و متضرر شوند و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nاحتمال اينكه در آخر اين بازاريابى ، قطعا عده‌اى ضرر خواهند كرد نظر شما در مورد اين معاملات چيست ؟\r\n« آيا نيت كمك به فقرا و سرشاخه قراردادن آنها مصحح معامله مىباشد » .\r\nجواب : هر گونه معامله‌اى كه موجب تقويت كفر و تضعيف اسلام و مسلمين شود حرام است و گرفتن حق دلالى در آن نيز حرام است . از طرفى در اين گونه معاملات كه فقط به نفع شركت اصلى بوده و پول دهندگان در برابر پولى كه مىدهند چيزى دريافت نمىكنند « اكل مال بباطل » است و جايز نيست . اگر يك معامله صحيحى هم بود بايد علاوه بر قصد انشاء جدى معامله ، دادوستد باشد نه اينكه يك طرف دائما مىگيرد و طرف ديگر ميدهد و در مقابل چيزى نمىگيرد . و بايد اگر جنس معينى است در معرض ديد مشتريان باشد و رؤيت شود و اگر كلى است بايد براى اين همه مشتريان در سرتاسر جهان جنس موجود و قدرت بر تسليم داشته باشند و در اين مورد چنين نيست .\r\nسؤال : 31 - در فرض حرمت اگر شخصى كه مقلد شما است به خاطر جهل 7 يا شهرت فتواى شما به خلاف ، و يا عمدا در اين شركتها عضو شود و حال به حرمت آن واقف شود با توجه به اينكه سير ارسال اين پولها براى وى همچنان ادامه پيدا مىكند و برگرداندن اين پولها كه جزء ثمن خريداران است به خود آنها محال است ( به خاطر عدم شناسائى ) آيا شخص مىتواند در اين پولها تصرف كند ؟ آيا با دادن خمس جواز تصرف ثابت است ؟\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nجواب : بايد پولها به صاحبان آنها مسترد شود و اگر واقعا آنها را نمىشناسد و دسترسى ندارد همهء پول را صدقه بدهد با نظر حاكم شرع و دادن خمس كفايت نمىكند . اينجانب مطمئن هستم كه اين طرح نيز يك ترفند ديگرى براى ضربه زدن به اقتصاد كشورهاى فقير و عقب‌افتاده مىباشد خصوصا كه على المسموع طرح مزبور از طرف باندهاى مافيائى براى كشورهاى اروپايى طراحى شده و با وسائطى به كشور ما نفوذ كرده است .\r\nسؤال : 32 - احتراما به استحضار مىرساند اينجانب عليرضا . . . توليد كننده مواد اوليه كفش از سال 1363 به منظور اشتغال و ارتزاق خود و خانواده‌ام مشغول به كار هستم همانطور كه مستحضريد در سالهاى اخير به علت عدم همكارى بانكها و عدم وجود نقدينگى بسيارى از توليدكنندگان از جمله اينجانب در چنگال رباخواران گرفتار آمده و از اين بابت اكثر اموال و دارايى خود را از دست داده و از هستى ساقط شده‌ايم . البته اواسط سال 1378 يكى از طلبكارانم بنام آقاى دكتر آرداشين . . . ( دندانساز ) در كمال نيرنگى با بنده مذاكره نمود كه بدهى هاى حاد اينجانب را پرداخت و سپس در كارخانه‌ام مشاركت نمايد ولى متاسفانه بعد از گذشت چند ماه پرداخت بخشى از بدهىهايم به انضمام طلب خودشان كه جمعا بالغ بر 000000 ، 282 ريال مىگردد با در دست داشتن چكهاى اصلى و مازاد اينجانب كه ايشان جمع‌آورى و در نزد خودش بود ( بالغ بر 50 ميليون تومان ) از ادامه همكارى خوددارى كرده و بنده را تحديد مىكرد . تا بالاخره اينجانب چون در\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nحالت اضطرار بودم بناچار به امضاء صورت‌جلسه مورخ 14 / 4 / 79 تن دادم و ايشان با احتساب ديركرد و نزول پولشان طلبش را از مبلغ 282000000 ريال به مبلغ 362000000 ريال محاسبه و با خريدارى ملكى از بنده به بملغ 152000000 ريال از طلب خود كسر و الباقى طلب خود را به مبلغ 000000 ، 260 ريال تقليل و اينجانب را موظف به پرداخت ماهيانه 300000 ، 6 ريال سود پول تا زمانى كه 000000 ، 210 ريال را پرداخت نكرده‌ام ملزم نمود . البته چك تضمينى ذكر شده در صورت‌جلسه به مبلغ 000000 ، 130 ريال از طرف اينجانب خود نيز مبين اصل بدهى بنده به ايشان مىباشد همچنانكه استحضار داريد آقاى . . . به منظور وجاهت قانونى دادن به اقدامات خود عنوان ربا را به صورت صورى به سود تغيير داده است تا مشمول مجازات پيش‌بينى شده نشود . شما استحضار داريد اولا سود به معامله تعلق مىگيرد و اساسا نه معامله‌اى و نه مشاركتى فيما بين در صورت جلسه 14 / 4 / 79 محقق نشده تا سودى به آن تعلق گيرد . صرفا در خصوص محاسبه و نحوه وصول طلب آقاى . . . از بنده ذكر گرديده و در ضمن ميزان سود پيش‌بينى شده به طلب ايشان در صورت‌جلسه و الزامى بودن پرداخت آن به ميزان معينه ( ماهانه بر طبق نرخ سود 30 % ) خود مبين ربا مىباشد .\r\nعلى اى حال به مراتب و با توجه به رقم ثابت سود پول بر بدهى ، باز قرار ماهانه با نرخ 30 % صورت‌جلسه مورخ 14 / 4 / 79 . خواهشمند است نظر عالى در خصوص سود يا ربا بودن مبلغ مزبور و اشتغال شرعى ذمه اينجانب به پرداخت آن نظر عالى امر به ابلاغ فرماييد و\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدر عين حال استدعا دارد با عنايت به اشراف حضرت عالى به فقه جعفرى مشخص كنيد اساسا در صورت‌جلسه مورخ 14 / 4 / 79 طلب كار ( آقاى . . . ) مىتواند سود معين ماهانه را بر اصل بدهى به ذمه بدهكار ( عليرضا . . . ) تحميل و مستقر كند ؟\r\nجواب : پولى كه به عنوان سود اصل بدهى گرفته مىشود ربا و حرام است ، شما فقط ضامن اصل بدهى هستيد اگر هم سود را پرداخت كرده‌ايد مىتوانيد پس بگيريد .\r\nمجموعه سؤالات :\r\nبرخى از مؤسسات قرض الحسنه و يا بانكها ، در ازاى تأخير در پرداخت اقساط وام مشتريان خود ، اقدام به اخذ جريمه ديركرد مىكنند ؛\r\nسؤال : 33 - آيا اخذ جريمه ديركرد جايز است ؟ در صورت حرام بودن راه شرعى آن چيست ؟\r\nجواب : 1 - ميتواند وجهى در برابر عدم اقدام براى گرفتن طلب و شكايت نكردن و حفظ آبروى بدهكار بگيرد .\r\n2 - فروش پول به پول را نيز به كم يا زياد اشكال نمىكنم .\r\nسؤال : 34 - اگر قبل از واگذارى وام ، بين گيرنده و صندوق قرض الحسنه قراردادى به اين صورت كه مقرر گردد اگر وام‌گيرنده در پرداخت اقساط خود تأخير كند بايد جريمه ديركرد را پرداخت كند ( مثلا به فلان مبلغ ) منعقد گردد اخذ جريمه ديركرد دراين‌صورت چگونه است ؟\r\nجواب : جايز نيست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nسؤال : 35 - اگر مؤسسه‌اى به اجبار از وام‌گيرنده جريمه ديركرد دريافت كند آيا بر دهنده آن هم حرمت دارد ؟ ( دهنده ديركرد راضى به پرداخت جريمه ديركرد نيست ) اگر اشكال دارد راه شرعى پرداخت آن براى دهنده ديركرد چيست ؟\r\nجواب : با وجود اجبار اشكالى ندارد و بدون اجابر بر دهنده هم حرام است .\r\nسؤال : 36 - اگر چنانچه در جامعه اسلامى مؤسسات ربوى باشد ( مؤسساتى كه به طريق غير شرعى ديركرد يا كارمزد و يا سود دريافت مىكنند و علنا معاملات ربوى انجام مىدهند بنام مضاربه و . . . ) .\r\nالف ) كار كردن و حقوق گرفتن از چنين مؤسساتى چه حكمى دارد ؟\r\n( در فرض آنكه آن مؤسسه آلوده به رباست ) .\r\nب ) وظيفه مسلمين در قبال چنين مؤسساتى چيست ؟\r\nج ) سپردن پول در چنين مؤسسات آلوده ، به هر نيت چگونه است ؟\r\nد ) اگر چنانچه فعاليت اقتصادى جامعه متوقف به انجام چنين معاملات ربوى باشد آيا تأسيس چنين مؤسساتى جايز است ؟\r\nجواب : 1 - نفس كار كردن در معاملات ربوى حرام است و پول در برابر آن كار نيز حرام است هر چند پول از جاى ديگر تهيه شود .\r\n2 - نهى از منكر .\r\n3 - چون پول در مسير ربا قرار مىگيرد اشكال دارد .\r\n4 - جايز نيست و مسلما راههاى صحيحى براى كارهاى اقتصادى هم وجود دارد .\r\nمجموعه سؤالات :\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبرخى از بانكها و يا مؤسسات قرض الحسنه و امثال آن به مشتريان خود پس از اينكه پول مشتريان مثلا 4 يا 6 ماه در مؤسسهء بانك مذكور به صورت قرض الحسنه كار كرد ، وام با سود 26 % و يا بيشتر يا كمتر اعطا مىكند : سؤال : 27 - آيا اين طريق وام دادن صحيح است ؟ ( مشترى مجبور است پول خود را در مدت معين در نزد بانك بالاجبار به صورت قرض الحسنه بگذارد و اين موضوع يكى از شروط وام گرفتن از آن بانك است ) .\r\nجواب : وام با سود رباست و شرط گذاشتن پول از پيش ( به عنوان شرط متقدم ) براى وام بعدى هر چند بدون سود ، نيز رباست .\r\nسؤال : 38 - اگر اشكال دارد راه حل شرعى آن چيست ؟\r\nجواب : چون قبلى را به عنوان امانت بگذارند و جواز تصرف هم بدهند و در امانت شرط كنند كه بعدا وام بدون بهره بگيرند اگر قصد جدى بر امانت باشد هر چند براى فرار از ربا اشكال ندارد .\r\nسؤال : 39 - اگر كسى مجبور باشد از اين مؤسسات وام بگيرد وام گرفتن چه حكمى دارد ( گفته مىشود اگر در مقام ضرورت باشد اشكال ندارد ، مقام ضرورت چيست ؟ )\r\nجواب : اگر راه بالا و مشابه آن امكان نداشته باشد در ضرورت پول را بگيرد ، قصد دادن سود نكند ، و فقط ضامن اصلى پول مى باشد و اگر آنها سود پول را به اجبار مىگيرند چون اكراه است اشكال ندارد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nسؤال : 40 - سپردن پول به اين مؤسسات چه حكمى دارد ؟ ( با توجه به سؤال بالا )\r\nجواب : چون در مسير ربا قرار مىگيرد جايز نيست مگر اينكه آنها هم از راههاى شرعى استفاده كنند .\r\nسؤال : 41 - خريد يا فروش چك مدت دارد به قيمت پايين ( مثلا چك صد هزار تومانى دو ماهه را به قيمت هشتاد هزار تومان ) چه حكمى دارد ؟ اگر اشكال دارد راه حل شرعى آن را بفرماييد .\r\nجواب : اشكال ندارد ، چه به قصد فروش و چه به عنوان هبهء مازاد يا حق الوكاله براى گرفتن پول از امضاكننده .\r\nسؤال : 42 - خدمت مبارك شما عرض كنم كه به شخصى 3 ميليون تومان داده بودم ايشان گفته‌اند كه به پول افغانستان مىدهد اما نداده و به عهد خود وفا نكرده آيا من مىتوانم پول خود را كه تومان بوده به تومان بگيرم ؟ وى اقرار مىكند كه با طبق بانك جمهورى اسلامى صد هزار تومان در برج 3 هزار تومان مىدهم و پولم را تا حالا كه چند سال مىشود نداده ؟\r\nجواب : آن شخص ضامن 3 ميليون پول تومان ايرانى است با قيمت فعلى آن ، به هر پول ديگر . و اما گرفتن سود پول جايز نيست ، مگر اينكه با شما قرارداد مضاربه بسته به آن كار كند و از سود كار به شما هم بدهد .\r\nسؤال : 43 - فردى قصد دارد مشغول به كار در شركتى شود كه مىداند مسؤلين شركت در گرفتن سفارشها و كارها در مناقصات و غيره پارتى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاعمال مىكنند آيا ورود به اين چنين شركتهايى به عنوان كارمند جزء مانعى دارد ؟\r\nجواب : اشكالى ندارد .\r\nسؤال : 44 - اگر شخصى عضو هيأت مديره يا زمامدار چنين شركتى باشد و قصد جلوگيرى از پارتى و . . . را داشته باشد ولى نتواند آيا واجب است از شركت خارج شود يا اينكه ماندنش شرعا مانعى ندارد ؟\r\nجواب : برداشت از سهميه مال حرام جايز نيست ليكن هر نوع پارتى بازى حرام نيست موارد فرق مىكند .\r\nسؤال : 45 - احتراما به پيوست صورت‌جلسه مورخه 4 / 12 / 79 ( كپى صورتجلسه ظهر همين برگ ) مربوط به شركت مهندسى آرمان‌گستر توسعه مبنى بر بيع و فروش سهام توسط 3 نفر از سهام‌داران به 4 نفر از خريداران به محضر شريف تقديم ميگردد . خواهشمند است با توجه به اينكه در معامله سهام هيچ ثمن و مبلغ و نحوه و چگونگى پرداخت اعم از نقد و نسيه و اقساط در قرارداد مذكور مشخص نشده است و قبل از انجام معامله و فى الواقع نيز هيچ ما به الازاء بين طرفين معلوم نبوده خواهشمند است جهت روشن شدن تكليف شرعى طرفين بفرماييد :\r\nالف ) آيا معامله مذكور صحيح است ؟\r\nب ) آيا خريداران مىتوانند الزام فروشندگان را به تنظيم رسمى بيع بخواهند ؟\r\nج ) آيا خريداران مالك شرعى سهام مذكور مىشوند ؟\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nجواب : 1 - ممكنست در صحبت شفاهى يا در ورقه ديگرى قيمتها مشخص باشد در آن صورت معامله صحيح و نافذ مىباشد و خريداران مالك مىشوند . و بايد سند رسمى بيع تنظيم شود ، و بعيد به نظر مىرسد كه صدها سهم معامله شود بدون اينكه طرفين قيمت آنها را بدانند . در حقيقت اين ورقه فقط براى تعيين سهام و خروج فروشنده و مقدار معين از سهام و جايگزين كردن ديگرى بجاى خود و اعلام اين مطلب به شركت باشد .\r\n2 - اگر قطعى شود كه هيچگونه صحبتى درباره قيمت نبوده و قيمت سهام هم معين نبوده معامله انجام نشده و اين صورت جلسه فقط حكم قولنامه براى معامله قطعى بعدى را پيدا مىكند .\r\n3 - از نظر اثبات مطلب ، اگر شهود شهادت به صحت معامله بدهند يا طرفين معمله اقرار به صحت و تعيين قيمت سهام كنند معامله صحيح و گرنه حكم به بطلان مىشود و از نظر واقع هر كس بينه و بين اللّه ، مسؤل حقيقيت است .\r\nسؤال : 46 - به عرض مىرساند فردى يك رأس گاو با علم به اينكه از ناحيه سر ضربه ديده و نظر كتبى دامپزشك نيز دال بر تأييد آن است ولى امراض ديگرى را وارد نمىداند و تأكيد مىكند بايد در اسرع وقت ذبح شود چون گوشت آن سالم و زنده ماندن آن بعيد است به فردى قصاب « با آگاهى از اين دو موضوع » ، « كشتار سريع و ضربه سر » معامله و به فروش مىرسد بدون شرط و شروط ديگر . گاو فوق بعد از مدتى حدود 3 روز در دست قصاب تلف مىشود و در نتيجه قصاب\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمتضرر مىشود . قصاب مدعى است كه بعد از تلف شدن گاو آن را كالبد شكافى كرده و به امراض ديگرى « يرقان » علاوه بر نظر دامپزشك پى برده و به همين خاطر از پرداخت وجه توافقى گاو به فروشنده خوددارى مىكند .\r\nآيا خريدار حق دارد وجه گاو را به فروشنده نپردازد ؟\r\nجواب : با فرض اينكه ضربه سر و لزوم كشتار سريع را مىدانسته اگر بيمارى ديگر را نتواند اثبات كند بايد همه پول گاو را بپردازد .\r\nسؤال : 47 - شخصى در مضيقه مالى شديد بوده و با اينجانب هم دوست است نامبرده داراى شغل نئوپان فروشى با سابقه 15 ساله بوده از اينجانب تقاضاى پول مشاركتى نموده براى نئوپان فروشى كه بنده نداشتم براى بازكردن گره كار وى از يكى از دوستانم مبلغى پول گرفتم و براى انجام معامله به وى دادم ، دوستم هم مىدانست ، در هنگام پرداخت پول به شخص گرفتار حاضر بوده و مىدانسته اين پول براى انجام معامله نئوپان است و چون شناخت كافى از دوستم نداشت من واسطه بودم هم‌اكنون شخص گرفتار ورشكست و فرارى است مبلغ پول هم به قدرى استكه حداقل تا مدت 6 الى 1 سال من هم نمىتوانم به صاحب پول بپردازم آيا سود قراردادى بين صاحب پول و نئوپان فروش را من بايد بدهم ؟\r\nجواب : در فرض سؤال كه شما فقط جنبه وساطت داشته‌ايد و طرفين قرارداد صاحب پول و عامل ميباشند شما به هيچ وجه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nضامن سود پول نيستيد و اگر ضمانت اصل پول را هم نكرده بوديد ضامن اصل پول هم نيستيد .\r\nسؤال : 48 - احتراما به عرض مىرساند آيا چنانچه خانه‌اى را بابت بدهكارى به شخص معتمد روحانى بيع مىنمايم و در مقابل قرار باشد چكهاى مورد بدهكارى را باز پس دهد چنانچه چكها را اقدام نمايد بازگرداندن سند منزل و منزل تكليفش چيست آيا چون شخص روحانى مىباشد مىتواند مستثنى باشد ؟\r\nجواب : سؤال قدرى مبهم است و گويا كلمه‌اى افتاده است به هر حال اگر خانه گرو بوده تا پول چكها وصول شود اگر پول چكها در موعد مقر تأديه نگرديده باشد طلبكار مىتواند خانه را فروخته طلب خود را برداشته مابقى را به صاحب خانه برگرداند و اگر خانه رسما معامله شده يعنى در برابر طلب به طلبكار فروخته شده است خانه ملك طلبكار مىشود و بايد چكها را تحويل دهد و فرقى هم بين افراد در احكام كليه شرعيه نيست .\r\nسؤال : 49 - شخصى براى امرا معاش مجبور است كه در فروشگاهى كار كند كه هم گوشت خوك و انواع گوشت غير مذكى مىفروشند و هم انواع مشروبات الكلى . با توجه به اينكه مىتواند مدتى صبر كند و كار بهترى پيدا كند آيا اين فرد مىتواند به كار خود در اين فروشگاه ادامه دهد ؟ اگر اضطرار حاصل شد چطور ؟\r\nجواب : به نظر اينجانب اگر خريداران غير مسلمان هستند اشكال ندارد ليكن احتياط خوبست ضمنا اگر اجناس حلال هم فروخته\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمىشود كه طبع فروشگاههاى بزرگ اين است فقط مقدار اجرتى كه در برابر فروش مشروب و گوشت خوك - اگر به مسلمان فروخته شود - اشكال دارد .\r\nمجموعه سؤالات :\r\nسؤال : 50 - حكم شرعى راجع به پيوند اعضاء با توجه به مجوز پزشك و رضايت دو طرف چيست ؟\r\nجواب : پيوند اشكالى ندارد مگر در صورتى كه احتمال قوى بر اضرار باشد ( به علت عدم تناسب يا هر جهت ديگر ) .\r\nسؤال : 51 - آيا انسان زنده حق خريد و فروش اعضاى بدن خود و ديگران را دارد ؟ در شرائط فقر و احتياج ضرورى حكم آن چيست ؟\r\nجواب : واگذارى هيچ يك از اعضاء بدن به ديگرى با احتمال قوى ضرر مهم بر خود شخص ، جايز نيست مگر در ضرورت و از جمله ضرورت فقر و يا در موردى كه امر مهمترى باشد و از جمله حفظ فردى كه وجودش براى مكتب و يا جامعه اسلامى نافع و ضرورى باشد .\r\nسؤال : 52 - اجاره رحم چه حكمى دارد ؟\r\nجواب : به هيچ وجه جايز نيست . هر گونه قرار دادن نطفه مرد در رحم زن اجنبيه حرام است .\r\nسؤال : 53 - مدارهاى ماهواره‌اى در سازمانى معين به كشورها اختصاص مىيابد كه بعد از اين اختصاص ، آن كشور ميتواند ماهواره‌هاى خود - اعم از خود ساخته ، خريده يا استيجارى - را در آن مدارهاى محلى قرار دهد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nحق استفاده يك كشور از اين مدارها به نحو مالكيت است يا حق انتفاع ؟ و آيا اجاره يا وقف آنها توسط اين كشور ممكن است ؟\r\nجواب : ملكيت و اجاره هر دو ممكن است ، ملكيت يا حيازت و يا خريد محقق مىشود و تصرف ديگران غصب است و در صورت ملك ، اجاره و يا وقف آن صحيح است .\r\nمجموعه سؤالات :\r\nمنزلى با شرائط زير در بنگاه املاك در تاريخ 24 / 10 / 80 مبايعه‌نامه نوشته شده است يك فقره چك 000000 ، 20 ريال در تاريخ 25 / 10 / 80 ( چك برگشت خورد ) و يك فقره در تاريخ 3 / 11 / 80 به مبلغ 000000 ، 30 ريال كه اين دو فقره چك به بنگاه مسترد شد و از طرف بنگاهدار از خودش چك پرداخت كرد . 000000 ، 53 ريال طى يك فقره چك مورخه 6 / 11 / 80 همزمان با تنظيم وكالت بلاعزل به فروشنده پرداخت مىشود و يك فقره چك به مبلغ 000000 ، 50 ريال همزمان با تخليه كل منزل به فروشنده پرداخت مىشود و فعلا نزد بنگاه مىباشد مدت تخليه كل منزل 60 روز است . سند مالكيت منزل به رسم امانت در نزد بنگاه سپرده شده تا 6 / 11 فروشنده از بنگاهدار گرفته تا وكالت تنظيم كند . اخذ مدارك قانونى از ادارات مربوطه در دفترخانه و سند رسمى انتقال بنام خريدار ، به عهده خريدار است . قرار شد كه وكالت بلاعزل بنام خريدار بزند و خريدار و فروشنده در محضر حاضر شوند در مورخه 6 / 11 / 80 و فروشنده وكالت تنظيم كند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاگر هر كدام از چكها به تاريخ خودش وصول نشد معامله به نفع فروشنده فسخ مىگردد و خريدار بايد خسارت و ضرر ، به مبلغ يك ميليون تومان بدهد ، همچنين در مورد فروشنده كه اگر به تعهدات متن قولنامه عمل نكرد بايد همان ضرر و زيان را بدهد . و فروشنده يك فقره چك 000000 ، 163 ريال / 136933 بانك ملى كوى طلاب مشهد نزد بنگاه سپرده همزمان با تخليه ، چك به فروشنده مسترد مىشود و در غير آن به خريدار داده مىشود و قابل وصول است .\r\nسؤال : 54 - با توجه به موجب شرط ضمن العقد و تخلف از شرط ، انفساخ معامله به جهت مذكور محقق گرديده است ؟\r\nجواب : معامله در فرض مزبور به نفسها منفسخ است .\r\nسؤال : 55 - طبق مبايعه‌نامه . . . فروشنده و خريدار در محضر حاضر شدند و در مورخه 6 / 11 فروشنده وكالت تنظيم كرد . . . .\r\n4 / 11 دو روز زودتر از موعد مقرر ( 6 / 11 ) خريدار به تنهايى و بدون اطلاع فروشنده به محضر رفته ضمن تسليم مدارك لازمه از مسؤل دفتر درخواست تنظيم وكالت نموده . آيا اين عمل خريدار كه اجراى خلاف متن قولنامه است خلاف شرع مىباشد و بنگاهدار خيانت در امانت كرده و به خاطر خسارت و ضرر و زيانى كه به فروشنده رسيده بنگاهدار و خريدار ضامن هستند ؟\r\nجواب : تصرف آنها در سند و بردن نزد محضردار ، خلاف شرع بوده و هرگونه خساراتى كه مربوط به اين تصرف عدوانى باشد به عهده آنهاست .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nسؤال : 56 - با توجه به اينكه بعد از تنظيم مبايعه‌نامه بعد از چند روز خريدار بجاى تنظيم وكالت ، تصرف يك طبقه از منزل را نموده و اصرار بر تصرف منزل را داشته بطوريكه بيان داشته بدون تصرف يك طبقه از منزل ، چك 6 / 11 « كه همزمان با تنظيم وكالت بلاعزل به فروشنده پرداخت مىشود » را پرداخت نمىكنيم . آيا بدون رضايت فروشنده خواسته خريدار شرعى است ؟\r\nجواب : خير خواسته او شرعى نيست مگر با رضايت فروشنده .\r\nسؤال : 57 - چون سند منزل در نزد بنگاه بوده در تاريخ مقرر 6 / 11 / 80 زمان تنظيم وكالت ، فروشنده به بنگاه مراجعه و آمادگى خود را جهت حضور در دفتر اسناد رسمى و تنظيم وكالت بنامه خريدار اعلام كرده ، اما بنگاهدار سند منزل را مسترد نكرده و خريدار استنكاف از قبول وكالت ورزيده ، و بجاى تنظيم وكالت‌نامه ، درخواست تصرف يك طبقه را نموده . فروشنده به لحاظ اينكه موعد تخليه فرا نرسيده از قبول پيشنهاد نامبرده خوددارى كرد ، و به اجراى متن قولنامه تأكيد نموده است . فلذا با توجه به اين موضوع فروشنده در مورخه 6 / 11 / 80 چون آمادگى خود را جهت تنظيم وكالت اعلام نموده بوده و خريدار قبول وكالت نمىنمود فلذا فروشنده از بنگاهدار درخواست استرداد چك 6 / 11 را كرده است .\r\nآيا با توجه به شرط ضمن العقد « اگر هر كدام از چكها به تاريخ خودش وصول گرديد مبايعه به نفع فروشنده فسخ مىشود » تخلف از شرط محقق و محرز شده است ؟\r\nجواب : در فرض سؤال تخلف از شرط شده و معامله منفسخ است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nسؤال : 58 - گرفتن مقدارى از ثمن پس از تخلف در اولين چك شماره 169673 / 115 به تاريخ 25 / 10 / 80 به مبلغ 000 ، 000 ، 30 ريال از بانك سپه ميدان شهداء مشهد كه موجب انفساخ معامله ميشده آيا رفع يد از شرط حساب مىشود و موجب برقرارى معامله مىگردد ؟\r\nجواب : گرفتن مقدار مزبور فقط مربوط به تخلف از شرط ، در مورد اولين چك است و حكم انفساخ مربوط به تخلف در ساير فقرات چك بجاى خود باقيست و بنابراين معامله منفسخ مىباشد .\r\nسؤال : 59 - با توجه به مسائل ذكر شده آيا خريدار مىتواند از دادگاه محترم تقاضاى الزام سند مبيع كند ؟\r\nجواب : نمىتواند .\r\nسؤال : 60 - آيا شما اجاره دادن طلا را جايز و شرعى مىدانيد ؟\r\nجواب : اگر منظور اجارهء زيورآلات براى مدتى معين است كه استفاده شود و سپس عودت داده شود اشكال ندارد . ولى آنچه كه در ميان عده‌اى شايع است كه طلا يا پول نقد را مىدهند كه او آن را به كار انداخته تجارت كند و در نتيجه عين آن باقى نمىماند ، اين اجاره باطل است .\r\nسؤال : 61 - علماء روش رايج بين مردم براى « رهن » يك خانه را محكوم به ربا و حرمت مىدانند ، شما روش صحيح « رهن » خانه را چطور جايز مىدانيد ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nجواب : اگر خانه را به مبلغ معين اجاره بدهد به شرط اينكه فلان مقدار پول به او وام بدون بهره بدهند بدون اشكال است . پس وام را در اجاره شرط كنند نه اجاره را در وام مقدار و مبلغ اجاره هم معين باشد .\r\nسؤال : 62 - پس از عرض سلام محترما اينجانب مهندس مهدى . . .\r\nفرزند محمد سن 65 ساله مدير و صاحب امتياز دفتر خدمات هواپيمايى . . . در تهران معروض مىدارم كه مدت 4 سال توسط عده‌اى رباخوار حرفه‌اى ، در زندان قصر بند 3 مالى محبوس بوده‌ام قبل از اعزام به زندان ملك مسكونى خد را جهت تضمين بدهى به هواپيمايى جمهورى اسلامى ايران توسط آقاى - - - مدير محترم مالى هواپيمايى ايران اير واگذار كرده‌ام كه حتى نامبرده بطور ضمنى اذعان دارند كه ملك مزبور جهت تضمين سفته‌هاى واگذار شده بوده استكه اينجانب قبل از اعزام به زندان مبلغ يكصد ميليون ريال وجه سفته‌ها را نيز پرداخت نكرده‌ام . اكنون پس از استخلاص از زندان متوجه گرديده‌ام كه ملك مورد نظر را به قيمت نازل فروخته‌اند در حالى كه اينجانب مصرا خواهان ملك مسكونى خود كه جهت تضمين سفته‌هاى واگذارى را نموده‌ام خواهانم .\r\nبا پيگيرى مستمر و جلسات متعدد در هواپيمايى ايران اير و حضور آقاى - - - تاكنون نتيجه‌اى حاصل نشده در حالى كه اگر اينجانب در مراجع قضايى شكايت مورد اشاره را پيگيرى كنم آقايان بطور حتم مورد پيگرد قانونى قرار خواهند گرفت ولى چون مايل به همكارى با\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nهواپيمايى ايران اير در آينده هستم تاكنون نسبت به اين مورد اقدام قانونى نكرده‌ام .\r\nاكنون شما به عنوان مقام روحانى و دينى نظام جمهورى اسلامى ايران و حامى مستضعفين استدعاى عاجزانه دارم تا در اين مورد توصيه‌اى به هواپيمايى جمهورى اسلامى ايران مرقوم فرماييد تا حقوق اينجانب را زائل نكنند . لازم به توضيح استكه طبق دستور آقاى مورد نظر قبل از اعزام اينجانب به زندان طبق دفاتر قانونى اين شركت مبلغ يكصد و شصت و هشت ميليون ريال كه حتى رسيد بعضى از آنها هم كه از طرف هواپيمايى جمهورى اسلامى ايران صادر گرديده به عنوان بهره در نزد اينجانب مىباشد دريافت نموده‌اند .\r\nاكنون باز هم طلب بهره و زيان ديركرد و هم مطالبهء تورم مىكنند ! ! ! در حالى كه ربا را حرام مىدانند ! ! ! ؟ استدلال آقايان اين استكه طبق استفساريه‌اى كه از حضرت آيت اللّه . . . دريافت كرده‌اند وجوه فوق قابل هضم مىباشد ! ! ! ؟ « با تقديم بهترين احترامات مهندس مهدى . . .\r\nمدير عامل آژانس هواپيمايى . . . » .\r\nجواب : 1 - سؤال قدرى ابهام دارد اگر پولى به رسم ربا به شما قرض داده‌اند معامله باطل و شما فقط اصل پول را بايد برگردانيد .\r\n2 - اگر خانه به عنوان رهن بدهى شما بوده است و شما بدهى خود را در رأس موعد نپرداخته‌ايد ، آنها حق دارند خانه را فروخته بدهى خود را بردارند .\r\n3 - اگر خانه را ارزان فروخته‌اند شما حق اعتراض داريد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n4 - اگر در اصل قرض ، ربا نبوده و سود بطور شرعى مورد نظر بوده است معامله باطل نبوده و سود هم بايد طبق قرار عمل شود .\r\nسؤال : 63 - به نظر حضرت عالى آيا مساقات از عقود لازم است يا جايز ؟\r\nجواب : لازم است .\r\nسؤال : 64 - در سال 80 به كاريابىهاى غير دولتى مجاز وابسته به وزارت كار و امور اجتماعى اجازه داده شد كه از تعداد محدودى از متقاضيان دريافت وام خوداشتغالى ، ثبت نام گردد و پرونده آنها جهت دريافت وام ، تشكيل و تحويل به ادارات كار و امور اجتماعى و كارگروه اشتغال ، گردد ، لذا هزينه ثبت نام از بيكاران براساس مصوبه وزارت كار 500 تومان و هزينه تشكيل پرونده نيز 3000 تومان بوده ، لطفا بفرماييد با توجه به اينكه تعدادى از متقاضيان وام خود را دريافت و تعدادى ديگر دريافت نكردند و كاريابىها نيز خدمات خود كه پر كردن كارت بيكارى و تشكيل پرونده بوده را به نحوه شايسته به متقاضيان ارائه كرده‌اند و متحمل هزينه نيز شده‌اند و به دستور وزارت كار مبلغ فوق غير قابل عودت بوده و براى تشكيل پرونده محسوب شده آيا از نظر شرعى دينى به گردن كاريابىهاى مىباشد ؟\r\nجواب : ظاهرا وجه در برابر فقط ثبت نام و تشكيل پرونده است ، و لزوما به معناى موفقيت در گرفتن وام نيست ، و بنابراين چيزى به گردن كاريابىها نيست ، ليكن اگر فرض كنيم كه پول را در برابر ثتب نام همراه موفقيت در وام گرفتن داده باشند ، بايد رضايت آنها جلب\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nشود ، ليكن ظاهرا اين طور نيست ، چنان كه معمول ثبت نامهاى ديگر نيز در كشور همينطور است .\r\nسؤال : 65 - گرفتن اجرت از بابت ريش تراشيدن چه صورتى دارد ؟\r\nجواب : جايز نيست .\r\nسؤال : 66 - خريد و فروش آلات ريش تراشى مثل تيغ ، خمير و لوازم ديگر ريش تراشى با عمل و يقين به اينكه خريدار لوازم ذكر شده را براى ريش تراشى مىخرد ، چه حكمى دارد ؟\r\nجواب : در فرض علم و يقين ، به احتياط واجب جايز نيست ، ليكن تا علم و يقين نيست حمل بر صحت مىشود و تحقيق لازم نيست .\r\nسؤال : 67 - حكم فروختن خون چيست ؟\r\nجواب : براى منافع محلّله چون استفاده در سلامت ديگران و يا كارهاى آزمايشگاهى اشكال ندارد .\r\nسؤال : 68 - نظر شما دربارهء بيمه و اقسام آن كه امروزه رايج شده چيست ؟\r\nجواب : برخى اقسام آن اشكال دارد مانند اينكه قرار مبادله بين اقساط فعلى و بيش از آن پس از مدتى ، باشد گرچه اظهر جواز است .\r\nسؤال : 111 - الف ) آيا فروش ماهى بى فلس و حرام به مستحلين آن مثل اهل سنت جايز است ؟ با اينكه مىدانيم آنها را مىخورند ؟\r\nب ) فروش خنزير و كنسرو ماهى به مستحلين آنها جايز است ؟\r\nجواب : 1 - جايز است .\r\n2 - در مورد خنزير احتياطا ترك شود ولى احتمال جواز قوى است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nسؤال : 112 - در صورتى كه شخصى مالى را به صورت نسيه يا اقساط بفروشد و قبل از تحويل به خريدار آن را مجددا از او به مبلغ كمترى به صورت نقد خريدارى نمايد ، بفرماييد :\r\nالف ) آيا معامله فوق ربوى است ؟\r\nب ) در صورت مثبت بودن پاسخ ، آيا محكوم به بطلان است ؟\r\nج ) هر گاه مورد معامله به صورت كلى يا كلى در معين باشد ، آيا تعيين يا عدم تعيين مصداق كالاى فروخته شده تأثيرى در صحت يا بطلان معامله دارد ؟\r\nد ) قصد اولى فروشنده بر خريد مجدد مبيع به مبلغ كمتر ، به صورت نقد چه اثرى در صحت يا بطلان معامله مىتواند داشته باشد ؟\r\nه ) آيا فرقى بين تصريح و عدم تصريح قصد وجود دارد ؟\r\nو ) در صورت مثبت بودن پاسخ ، هر گاه خريدار بدون تصريح فروشنده از قرائن ، علم به قصد مذكور پيدا كند ، چه اثر بر حكم معامله دارد ؟\r\nجواب : 1 - ربا نيست و باطل هم نيست ، ولى اگر مبيع مكيل يا موزون است بهتر بلكه احوط است معامله دوم اگر به طور مرابحه است در معامله اول شرط نشود . 3 - تأثيرى ندارد . 4 - اثرى ندارد . 5 - فرقى ندارد . در مورد مكيل و موزن اگر شرط معامله دوم شود و به طور زياده يا كم باشد شبيه ربا مىشودو بهتر بلكه احوط ترك است ليكن اقوى صحت معامله است .\r\nسؤال : 113 - نظر اسلام را پيرامون مسئله ذيل كه در بانكها يا شركتها توسط اشخاص حقوقى و بعضا توسط اشخاص حقيقى صورت مى گيرد بيان كنيد ملكى با مشاركت مدنى خريده مىشود و آن را به\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nديگرى اجاره به شرط تمليك مىدهند كه پس از پرداخت مبلغ مورد قرارداد - كه بعضا بيش از پولى است كه ملك با آن خريده شده - به تملك مستأجر داده شود .\r\nجواب : عبارت مشاركت مدنى درست مفهوم نشد . به‌هرحال اجاره به شرط تمليك به طور شرط نتيجه و يا شرط فعل اشكال ندارد ليكن در صورت دوم تا عقد تمليك اجرا نشود ملك او نمىشود و به‌هرحال بايد خصوصيات مبيع و شخص معلوم باشد و اللّه اعلم .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nاحكام نكاح\r\nسؤال : 1 - زنى حدود 5 سال پيش با شخصى افغانى ازدواج كرده از آغاز ازدواج شوهر معتاد بهمواد مخدر بوده و كشيدن ترياك خود را ترك نكرده است . در اين خصوص در حضور جمعى از مؤمنين و دو نفر روحانى جلسه‌اى ترتيب داديم و مىدانيم عدالت آنها محرز است ، در اين جلسه شوهر به همراه پدرش حضور داشت و وكالت‌نامه عام و تام و بلاعزل در خصوص اجراى صيغه طلاق خلعى داده‌اند كه زوجه‌اش در قبال بذل مهريه خود را به طلاق خلعى در حضور آن جمع مطلقه نمايد حال : آيا مىتوانم كه وكالت خود را به شخصى ديگر تفويض نمايم و خود را به طلاق خلعى در قبال بذل مهريه مطلقه نمايم حكم شرعى آن را بيان كنيد .\r\nجواب : طبق قرار و امضاء كه صفحهء پيوست سؤالتان آمده اگر شوهرتان ترك اعتياد نكند شما وكيل هستند كه خود را به طلاق خلع مطلقه نماييد ، و اگر شما را وكيل در توكيل هم نموده مىتوانيد اين كار را به ديگرى واگذار كنيد ، و ظاهرا در اين گونه موارد منظور همين است يعنى شرط مباشرت نيست و مىتوانيد ديگرى را وكيل كنيد .\r\nسؤال : 2 - اگر زن مسلمانى كه شوهر داشته است و به مدت 2 سال بر اثر اختلافات فيما بين هر كدام در كشورى ديگر زندگى مىكرده‌اند ، زنا بدهد ، و بعد بخواهد با آن كس كه زنا داده پس از طلاق از شوهر اول و نگه داشتن عده ازدواج كند آيا امكان دارد و حرام مؤبد نيست ؟ اگر حرام مؤبد است و اينها ازدواج كرده بودند حكم چيست ؟\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nجواب : به نظر مشهور فقها حرام مؤبد مىشود و بايد از يكدگر جدا شوند ( اگر ازدواج كرده‌اند ) ، و اين‌جانب هم در رسالهء توضيح المسائل اشكال كرده‌ام و آن را به حكم حرا مؤبد دانسته‌ام ، ليكن دليل مسئله قابل خدشه است و لذا در كتاب « المعلقات » شرح اين‌جانب بر كتاب « عروة الوثقي در حكم مزبور تشكيك كرده‌ام ، ليكن احتياط خيلى خوب است و احتياط مؤكد مى باشد ، چون علاوه بر نظر مشهور يك نكته اجتماعى هم دارد و آن اينكه افراد فاسد بدين وسيله مىتوانند نظام خانواده‌ها را بر هم برنند يعنى با زن شوهر دار رابطه برقرار كرده و شوهر كه معمولا او را بدين جهت طلاق مىدهد آن فرد فاسد زن را تصاحب مىكند .\r\nسؤال : 3 - اگز زن با شوهر خود قهر كند و يك هفته يا يك ماه يا بيشتر حرف نزند حكم اسلام در اين‌باره چيست ؟\r\nجواب : زن ناشزه مىشود و حكم نفقه ندارد و مرد مىتواند با توسل به دادگاه او را وادار به زندگى كند چنان كه مىتواند او را طلاق بدهد و يا ازدواج ديگر كند .\r\nسؤال : 4 - اگز زن بدون عذر شرعى از مرد تمكين نكند حكم اسلام در اين باره چيست ؟ ( با توجه به اينكه مرد 5 بار به زن مراجعه نمايدو با مهربانى به او بگويد بيا و تمكين نما و او رد كند و بعد مرد او را بزند و صورت او باد كند آيا ديه دارد ؟ اگر دارد چقدر است ؟ آيا حكم زندان دارد ؟ اگر دارد چقدر است ؟\r\nجواب : حق زدن به اندازهء متعارف و مختصر و سبك دارد ولى اگر سرخ شود - بطوريكه سرخى بماند - 5 / 1 مثقال طلا و اگر\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nسبز و كبود شود 3 مثقال طلا و اگر سياه شود 6 مثقال طلا به او بدهد و زندان هم ندارد .\r\nسؤال : 5 - اگر زن يك هفته يا 20 روز و يا بيشتر اذيت كند و تمكين نكند حكم اسلام در اين‌باره چيست ؟\r\nجواب : كار حرام بزرگى كرده و فاسق مىشود و مرد حق دارد آنچه قبلا گفته شد انجام دهد .\r\nسؤال : 6 - آيا دولت اسلامى مىتواند به علت مصالحى مهم ، صحت بعض عقود يا ايقاعات ( مثل ازدواج يا طلاق ) را منوط به ثبت در دفاتر رسمى كشور يا منوط به گذراندن مراحلى خاص كند ؟\r\nجواب : مىتواند ، ولى تشخيص مصلحت اهم بسيار دشوار است .\r\nسؤال : 7 - از نظر علمى هر گاه مردى فوت كند تا مدت محدودى ميتوان نطفه او را به رحم زنى منتقل كرد و وى را بارور كرد .\r\nالف ) انتقال نطفه زوج پس از مرگ به رحم زوجه چه حكمى دارد ؟\r\nب ) احكام مربوط به ولد را از نظر طهارت و ارث و . . . بيان كنيد .\r\nج ) انتقال اين نطفه به رحم اجنبيه چه حكمى دارد ؟\r\nجواب : 1 - جايز نيست .\r\n2 - طهارت و محرميت ثابت است ولى ارث ثابت نمىشود .\r\n3 - جايز نيست .\r\nسؤال : 8 - اگر زوجه مدعى تمكين باشد و زوج مدعى نشوز وى . و بينه هم موجود نيست قول كداميك مسموع است ؟\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nجواب : قاعدهء كلى آن استكه اگر زوج بينه ندارد قول زن مقدم است ، و در قضيهء شخصيه ترافع و قضاوت لازم است .\r\nسؤال : 9 - اگر زنى كه در منزل شوهر است مدعى است كه وى نفقه نمىدهد و زوج منكر آن است و بينه و امارات هم نيست ، قول كداميك مسموع است ؟\r\nجواب : قاعدهء كلى آن استكه اگر زوجه بينه ندارد قول مرد مقدم است ، و در قضيهء شخصيه ترافع و قضاوت لازم است .\r\nسؤال : 10 - زنى كه فعلا ناشزه است مدعى است شوهر ، نفقهء ايام مطيعه بودن او را نداده و شوهر مىگويد داده‌ام تكليف چيست ؟\r\nجواب : قاعده كلى آن استكه اگر زوجه بينه ندارد و زن در آن ايام در منزل شوهر بوده است قول مرد مقدم است .\r\nسؤال : 11 - ازدواج با دختر باكره بدون اذن پدر و جد پدرى چه حكمى دارد ؟\r\nجواب : در صورت رشيده بودن دختر ، اين‌جانب اذن پدر و جد را شرط نمىدانم ( شرط صحت عقد نيست ) ليكن اگر موجب آزار و عقوق والدين شود تكليفا حرام است گرچه عقد صحيح است ، و همينطور اگر موجب هتك مذهب و يا خانواده شود .\r\nسؤال : 12 - نگاه كرده به مچ پا يا به پايين پاى زن نامحرم چه حكمى دارد ؟\r\nجواب : به احتياط واجب جايز نيست .\r\nسؤال : 13 - اگر دختبر بر اثر سوار شدن بر حيوانى يا افتادن از بلندى و يا از طريق زنا ، بكارتش را از دست داد آيا او رشيده است و مىتواند بدون اذن والدين ازدواج كند يا نه احتياج به اجازه دارد ؟\r\nجواب : 1 - از بين رفتن بكارت به رشد مربوط نيست .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n2 - اين‌جانب اذن پدر يا جد را براى ازدواج رشيده ( كه سفيه نيست ) حتى اگر باكره باشد شرط نمىدانم ، به رسالهء توضيح المسائل اينجانب ، و يا رساله منهاج الفلاح « رسالهء عربى اينجانب » رجوع كنيد و نيز كتاب المعلقات ج 4 .\r\n3 - اذن مادر را هيچكس شرط نمىداند .\r\nسؤال : 14 - پخش آهنگهاى حرام در حال عادى ، در عروسى چه حكمى دارد و آيا ترانه‌هاى حرام ، در عروسى جايز است و نيز آواز خوانى زن در عروسى چه حكمى دارد ؟\r\nجواب : اشكال ندارد ، آواز زن هم اگر در حضور مردان نباشد ، در عروسى جايز است .\r\nسؤال : 15 - با توجه به اينكه خواستگارى از زنان ثيبه به منظور گرفتن رضايت ( بله ) از آنها براى خواندن صيغهء عقد نكاح موقت ، به صورت آنچه كه امروزه در بين مردم در نكاح دائم مرسوم مىباشد صورت نمىگيرد و اغلب امكان اينكه به خانهء زن بروند ، و از او بطور رسمى خواستگارى كنند وجود ندارد ، و اكثر موارد جلب نظر و اعلام رضايت به خواندن صيغهء عقد از طرف زن ، در خيابان صورت مىگيرد بفرمائيد در مورد گفتن كلمات محبت‌آميز و ايجاد نظر مثبت‌كننده ، به منظور جلب موافقت براى خواندن صيغهء عقد با زن ، از سوى طرف مقابل ، مانند گفتن عزيزم يا دوستت دارم يا چشمك زدن چه مىباشد ؟ چون برخورد خشك و بىمحبت‌آميز در نظر زن اثر نامطلوب ميگذارد و اين فقط مرد نيست كه بايد به عقد راضى باشد ، بلكه زن نيز نسبت به اينكه به صيغه و متعه كسى درآيد بايد راضى و خشنود باشد ، و خود را در اين ميان متضرر عاطفى نداند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nجواب : اگر معلوم باشد كه كلمهء دوستت دارم و مانند آن مربوط به پس از ازدواج است و به اعتبار ازدواج گفته مىشود مانعى ندارد ليكن چشمك زدن جايز نيست .\r\nسؤال : 16 - بفرمائيد در مورد گرفتن بله از زن براى نكاح موقت از طريق تلفن و خواندن صيغهء عقد ، چه مىباشد ؟ با توجه به اينكه شايد اصلا روى هم را هم نديده‌اند و يا شايد بعدا هم روى هم را نخواهند ديد و دستشان هم به هم نخواهد رسيد و فقط به منظور ايجاد محرميت مىباشد .\r\nجواب : اشكالى ندارد .\r\nسؤال : 17 - آيا فرقى بين وجود شرط حفظ بكارت ، يا عدم وجود شرط حفظ بكارت ، در عقد نكاح موقت ، با دختر باكره رشيده ، براى اينكه نيازى به استيذان از پدر دختر نباشد ، آيا وجود دارد ؟\r\nجواب : به نظر اين‌جانب اذن پدر شرط نيست ليكن اگر موجب عقوق و يا ايذاء باشد گاهى تكليفا حرام است ليكن عقد صحيح است اگر ازدواج براى دختر وجوب تعيينى پيدا كند حرمت تكليفى هم در آن صورت ندارد بايد رعايت حيثيت اجتماعى و احترام طرفين بشود و چون از بين رفتن بكارت در جامعه ما و برخى جوامع ديگر براى دختر عيبت است بايد حفظ بكارت رعايت شود .\r\nسؤال : 18 - اگر دخترى بدون استيذان از پدر خود به نكاح موقت پسرى درآيد ، حكم در مورد عقد و فرزندى كه اگر از اين بين متولد شود چه مىباشد ؟\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nجواب : عقد صحيح و فرزند مشروع است . به رسالهء توضيح المسائل اين‌جانب رجوع شود .\r\nسؤال : 19 - اگر دخترى به نكاح موقت پسرى درآيد ، و قبل از آنكه مدت عقد آنها تمام شود ، در صورتى كه علم نداشته باشد به اينكه بايد مدت بخشيده شود اگر به عقد دائم هم دربيايند حكم عقد دائم آنها و فرزندى كه در اين مدت از آنها به دنيا آمده چيست ؟\r\nجواب : گرچه روايات دلالت بر بطلان عقد دوم دارد ، ليكن پس از دقت كامل به نظر مىرسد عقد دوم صحيح است و مشكلى نيست ، و فرض روايات چيز ديگرى است ، - فرض قصد جدى جمع بين موقت و دوام و نه گذشت از موقت بدلالت التزام - .\r\nسؤال : 20 - حكم نكاح موقت با زنى كه متهم به زنا دادن مىباشد چگونه است ؟ آيا زنا عده دارد ؟\r\nجواب : اگر تشويق زنا نباشد و خلاف نهى از منكر نباشد و موجب هتك و اهانت براى مرد نباشد ، اشكالى ندارد ، و به‌هرحال نكاح از نظر حكم وضعى صحيح است ، زنا هم عده ندارد ليكن استبراء به يك مرتبه عادت مستحب است على المشهور . گرچه در ما در معلقات عروه و رساله احتياط واجب دانسته‌ايم .\r\nسؤال : 21 - اگر انسان بداند اين زن 5 دقيقهء پيش يا 3 روز يا 10 روز پيش زنا داده مىتواند با او نكاح موقت كند ؟\r\nجواب : ظاهرا جايز است ، ليكن احوط استبراء به يك حيض مىباشد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nسؤال : 22 - اگر زنى يا دخترى به زنا در او دخول نشود ولى در ميان فرج او انزال صورت گيرد آيا مىتواند بلافاصله ، 3 يا 10 روز ديگر به نكاح موقت فرد ديگرى درآيد ؟\r\nجواب : جايز است .\r\nسؤال : 23 - در صورتى كه هر يك از موارد بالا كه حكم بر عدم وجوب عده بر گردن دختر يا زن داده شده ، اگر زن يا مخصوصا دختر به نكاح دائم يا موقت پسر ديگرى درآيد ، و چند ماه نگذشته معلوم شود دختر حامله يا باردار بوده ، و اثبات شود كه وضع حمل او مرد دوم نيست ، از قبيل تولد 7 يا 8 ماه ، يا سونوگرافى ، كه مىتواند حتى چند روزه بودن بچه را نيز تشخيص دهد ، حكم عقد حاضر چگونه است ؟ آيا عقد باطل است و بايد از هم جدا شوند يا اينكه بايد از هم طلاق بگيرند حكم مهر و بچه چگونه است ؟\r\nجواب : عقد در عده ديگرى باطل است و اگر دخول صورت گيرد موجب حرمت ابدى مىشود ولى اگر حمل از زنا بوده است ، زنا عده ندارد هر چند زن حامله شود .\r\nسؤال : 24 - در صورتى كه به زن به علم يا به جهل به يكى از موارد بالا كه وجوب نگهداشتن عده را همراه دارد مبتلا شده ، ولى عده نگه ندارد ، و به عقد دائم يا موقت مردى ديگر درآيد و بعد از مدتى معلوم شود كه باردار است ، و نيز اثبات شود اينكه حمل از مرد دوم نيست ، حكم عقد حاضر ، مهر و فرزند چيست ؟ ( لازم به ذكر است كه اين مورد براى زنانى مىباشد كه مىخواهند خودشان و حمل خود را بر گردن ديگرى بيندازند ) .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nجواب : عقد در عده باطل است و اگر دخول صورت گيرد موجب حرمت ابدى است .\r\nسؤال : 25 - اگر زنى ادعا كند كه شوهر ندارد و بعد به عقد موقت كسى درآيد ، بعد معلوم شود كه شوهر دارد ، يا آنكه شوهر اصلى آنها را با هم ببيند ، با توجه به اينكه شوهر اصلى ميتواند هر دوى آنها را با هم بكشد ، تكليف حكم عقد و مرد دوم چيست ؟\r\nجواب : حق كشتن مرد را ندارد چون زن به او گفته كه شوهر ندارد اما عقد دوم باطل است .\r\nسؤال : 26 - فتواى معظم له نسبت به موضوع شيربها كه فاميلهاى دختر مانند پدر و مادر از شوهر مىگيرند و جزء مهريه نمىباشد چيست و اگر شوهر مطالبه نمايد مسئلهء آن چگونه است ؟\r\nجواب : هر چيزى كه هنگام عقد نكاح ميان دو طرف ازدواج ، شرط شود ، صحيح و لازم الوفاء مىباشد ، مگر شرطى كه خلاف شرع باشد ، كه اينجا مورد ندارد ، البته طرف قرارداد نكاح ، خود پسر و دختر هستند ، ليكن پدر يا كس ديگر به عنوان وكيل دختر يا پسر مىتوانند شرطى ذكر كنند . تنها در صورتى كه شيربها اشكال دارد كه شخص ديگرى غير از دختر و وكيل او از جانب خود شرطى ذكر كند .\r\nسؤال : 27 - زن مسلمانى كه به فروعات اسلام معتقد است اگر مرد نامحرم هنگام صحبت كردن و ملاقات با وى مصافحه نكند آن را موجب وهن خود مىداند آيا دراين‌صورت مصافحه با وى جايز است ؟\r\nجواب : جايز نيست .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nسؤال : 28 - مصافحه مرد مسلمان با زن غير مسلمان در صورتى كه اگر مصافحه نكند موجب خجالت و وهن ميگردد چه حكمى دارد ؟\r\nجواب : اگر در شرائط تقيه و ضرورت نباشد جايز نيست .\r\nسؤال : 29 - مصافحه زن مسلمان با مرد غير مسلمان در صورتى كه اگر مصافحه نكند موجب خجالت و وهن ميگردد چه حكمى دارد ؟\r\nجواب : بدون ضرورت چون تقيه و مانند آن جايز نيست .\r\nسؤال : 30 - مصافحه با زن مسلمانى كه به حجاب اعتقاد ندارد چه حكمى دارد ؟\r\nجواب : جايز نيست مگر در ضرورت .\r\nسؤال : 31 - اقدام به انى عمل در ملاء عام چه حكمى دارد ؟\r\nجواب : هر گونه گناه در ملاء عموم ، گناه بيشترى است . حكم مصافحه با زن را ، اهل بيت عليهم اسلام صريحا بيان فرموده‌اند كه مصافحه با زن نامحرم جايز نيست ، مگر از روى لباس آن هم بايد دست را فشار ندهند ، اگر فقيهى فتوى به جواز داده باشد ، حتما منظور شرائط ضرورت چون تقيه اكراهى و اضطرارى و مانند آن بوده است ، و به‌هرحال لازم است اظهارنظرها موجب تفرقه نگردد بيان نظر آزاد است .\r\nسؤال : 32 - آيا مىشود ضمن عقد نكاح شرط كرد كه تماس جنسى با زن صورت نگيرد آيا اين شرط موجب بطلان عقد نمىشود اگر مىشود يا نمىشود نظر خود را بنويسيد .\r\nجواب : به نظر اين‌جانب اشكال ندارد ، و عمل به آن لازم است ، و عقد هم باطل نمىشود ، اين شرط خلاف مقتضاى عقد نيست - چنان كه گفته شد - بلكه خلاف اطلاق مقتضاى عقد است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nسؤال : 33 - آيا مهريه را مىشود يكى از اعضاء بدن تعيين كرد يا خير ؟ نظر خود را بفرماييد .\r\nجواب : بهتر اين استكه مختصر مالى هم به عنوان مهر ذكر شود چون ظاهر ادله مسئله اعتبار مالكيت بالفعل است و همينطور ملكيت بالفعل . و اعضاء بدن تا جدا نشده است اعتبار مالكيت و ملكيت بالفعل ندارد .\r\nسؤال : 34 - آيا ضمن عقد نكاح مىتوان شرط كرد كه حضانت بچه‌ها و اطفال را در صورت وجود طلاق به مادر واگذار شود ؟ نظر خود را بنويسيد .\r\nجواب : اشكالى ندارد ، به نظر اينجانب حضانت يك حق است ، حق مستتبع حكم ، و بنابراين قابل نقل و انتقال است ، مجانا يا به عوض .\r\nسؤال : 35 - آيا مىشود در ضمن عقد نكاح شرط كرد كه زن حق طلاق داشته باشد يا نه ؟ آيا اين شرط موجب بطلان عقد نكاح مىشود ؟\r\nجواب : به اين معنى كه زن وكيل در اجراء صيغه طلاق از طرف مرد باشد . و اما حق طلاق معلوم نيست جايز باشد . ظاهر دليل آن استكه طلاق حكم مىباشد و به دست مرد است ضمنا وكالت هم عقد جايز است و به هيچ وجه لازم نمىشود . اگر شرط وكالت طلاق كرد نبايد خلاف شرط عمل كند ، ليكن اگر خلاف كرد و زن را عزل كرد عزل مىشود هر چند شرط وكالت بلاعزل شده باشد .\r\nسؤال : 36 - آيا مىشود ضمن عقد نكاح شرط كرد مهريه به كالا باشد يا بايد حتما پول ملى كشور باشد ؟\r\nجواب : هر گونه مالى را مىتوان به عنون مهر معين كرد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nسؤال : 37 - آيا مىشود ضمن عقد نكاح شرط كرد كه محل سكنى را به زن واگذار كرد ؟\r\nجواب : مىتوان .\r\nسؤال : 38 - آيا مىشود ضمن عقد نكاح شرط كه زن را طلاق ندهد ( مرد ) يا نمىشود ؟\r\nجواب : به عنوان اينكه طلاق ندهد ، نه اينكه حق طلاق نداشته باشد ، جايز است و بايد عمل كند ، ليكن اگر طلاق داد طلاق صحيح است ، گرچه معصيت كرده است و زن حق شكايت دارد .\r\nسؤال : 39 - آيا مىشود ضمن عقد نكاح شرط كه زن بچه‌دار نشود ؟\r\nجواب : اشكالى ندارد گرچه مكروه است كراهت شديد .\r\nسؤال : 40 - چند است در بعضى نوشته‌ها و اظهارنظرها دربارهء « عده » در ازدواج ، و اذن ولى در ازدواج دختر باكره ، مطالبى عنوان مىشود به اين صورت :\r\nالف ) نگهدارى عده صرفا به خاطر اطمينان از عدم وجود جنين در رحم است ، و چون با وسايل پزشكى ( از قبيل كاندوم ( كاپوت ) قرض ضد باردارى ، ترى ليتومى « لوله بستن زنان » ، وازكتومى « لوله بستن مردان » ، و نهايتا آزمايش خون و ادرار و سونوگرافى ، و بعضا اخراج رحم از بدن ) ، مىتوان از عدم وجود جنين در رحم مطلع شد ، لذا نيازى به نگهدارى عده نيست و نتيجه مىگيرند كه يك زن ميتواند با استفاده از اين وسايل در يك روز به ازدواج چند مرد درآيد !\r\nب ) در اين زمان دختران از رشد فكرى عقلانى كافى برخوردارند ، همانطور كه دختر بالغه بدون اذن ولى ميتواند در مال و دارائى خود تصرف كند ، در ازدواج نيز مخير\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاست و در نتيجه اذن پدر يا جد پدرى در ازدواج دختر باكره لازم نيست . لذا خواهشمند است نظر خود را در اين مورد بفرماييد .\r\nجواب : 1 - مطلب مزبور يكى از حكمتهاى جعل حكم عده مىباشد ، نه علت حكم است و نه حكمت منحصره . و شاهد مطلب اينكه عده متعه با دوام فرق دارد ، اگر دخول شد هر چند انزال نشود عده دارد و اگر انزال بدون دخول مثلا بطور تفخيذ بشود عده ندارد مگر اينكه بدانيم حمل محقق شده است ، اينها و امثال اين احكام نشان‌دهنده مطلب است بعلاوه اطلاق ادله مسئله و تصريح به لزوم عده براى كسى كه در سن من تحيض است و خود حائض نمىشود كه عملا حامله نمىشود ، نعوذ باللّه من بعض الفتاوي الحديثة الناشئة من حرّية اللسان بلا تعمق و تخصّص و فقاهة .\r\n2 - نه از جهت فرق دختران اين زمان با گذشته ، بلكه اساسا باكره رشيده از نظر اين‌جانب نياز به اذن ندارد - در رساله و معلقات « عروة الوثقي » ذكر كرده‌ايم . و در معلقات به طور مختصر ادلهء مسئله را ذكر نموده‌ايم . - ليكن اگر موجب عقوق والدين شود يا هتك حرمت ، تكليفا حرام است گرچه وضعا صحيح است .\r\nبا توجه به تبصره ماده 1041 قانون مدنى جمهورى اسلامى ايران كه مقرر ميدارد عقد نكاح قبل از بلوغ با اجازه ولى به شرط رعايت مصلحت مولى عليه صحيح مىباشد به اين 5 سؤال زير پاسخ دهيد :\r\nسؤال : 41 - با توجه به اينكه فرض ضرر براى مولى عليه وجود دارد چون او را از حق انتخاب همسر ، محروم ميسازد نظر خود را دربارهء اين قانون بيان كنيد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nجواب : نكاح ولى براى فرزند نابالغ حتما بايد با رعايت مصلحت باشد و به نظر اين‌جانب عدم مفسده هم كفايت نمىكند ، طبع اين حكم هم اقتضا مىكند كه ولى بايد در رعايت مصلحت كمال دقت و فحص را داشته باشد و بنابراين اگر رعايت مصلحت نشود موقوف بر اجازهء فرزند پس از بلوغ خواهد بود ، در رعايت مصلحت هم بايد همهء جهات صلاح از حال و آينده رعايت شود . فقط مورد اشكال آنجاستكه ولى با همهء فحص و كمال دقت ، در رعايت مصلحت اشتباه كند ، كه ظاهر نظر فقهاء و ظاهر ماده قانون آن استكه اين عقد صحيح مىباشد ، از طرفى ميتوان گفت : مفهوم رعايت ، يكى از مفاهيم عرفى طريقى است ، يعنى بايد خود مصلحت ملاك قرار گيرد . از طرفى اگر بخواهيم مصلحت واقعى ملاك قرار گيرد لازمه‌اش لغو اعتبار اين عقد و اصل اين قانون مىباشد ، و چه بسا زيانهاى فراوانى را براى اطفالى كه نياز به اين انس زواجى دارند داشته باشد ، و لازمه اين نظر اين استكه همان‌طور معلق بماند تا بعد از بلوغ ، و چون مصلحت آينده هم بايد منظور گردد هيچگاه از پيش معلوم صددرصد نخواهد بود بنابراين در اين قسمت حق با فقهاء عظام است كه ملاك را رعايت مصلحت مىدانند نه واقع مصلحت . اصل مسئله را در رسالهء توضيح المسائل در عقد نكاح دائم و موقت بيان كرده‌ايم . و دليل اجمالى مسئله را در جلد 4 حاشيهء عروة الوثقي ( المعلقات ) بيان كرده‌ايم ، ضمنا سؤال شما نامفهوم است اگر دربارهء دختر نابالغ است حكمش همان است كه گفته\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nهمان است كه گفته شد اگر دربارهء دختر بالغهء رشيده است اين‌جانب اذن ولى را شرط نمىدانم به رساله رجوع فرماييد .\r\nسؤال : 42 - آيا ولايت پدر و جد پدرى با نقص در كمال و رشد وى معلق مىگردد ؟\r\nجواب : در نكاح نابالغ رعايت مصلحت لازم است ، و اما در نكاح دختر بالغه رشيده اذن ولى شرط نيست گرچه گاهى از نظر برخى عوارض لازم است . ليكن عقد صحيح است به رساله اين‌جانب رجوع شود و اگر منظور نقص رشد و كمال ولى مىباشد با تشخيص دادگاه ولايت او سلب مىشود .\r\nسؤال : 43 - شرط نفوذ نكاح را قانون ، مصلحت مولى عليه بيان نموده حال آيا در صورتى كه مصلحت مولى عليه رعايت نشود آيا مولى عليه مىتواند بعد از رسيدن به سن بلوغ نكاح را فسخ كند ؟\r\nجواب : اساسا بدون رعايت مصلحت عقد نفوذ ندارد .\r\nسؤال : 44 - به نظر جناب‌عالى ولى بايد مصلحت حال كودك را رعايت كند يا مصلحت آينده او را ؟ ( توضيح اينكه آيا پدر مىتواند به بهانه اينكه عقد نكاح در حال حاضر به نفع صغير است او را به عقد كسى دربياورد در حالى كه اين عقد در آينده به مصلحت صغير نباشد و بالعكس .\r\nجواب : رعايت مصالح حال و آينده بايد شود .\r\nسؤال : 45 - آيا صرف به بار نيامدن مفسده براى صحت عقد كافى است و يا بايد حتما مصلحت كودك رعايت شود و همچنين در صورتى كه احتمال مفسده داده شود ميتوان عقد را غير نافذ دانست ؟\r\nجواب : رعايت مصلحت لازم است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nسؤال : 46 - مردى با وجود يكى از موجبات فسخ نكاح ( عيب قرن ) مدعى فسخ نكاح شده و براى احراز اين حق اقامه دعوى نموده ، النهايه دادگاه حق وى را ثابت و صحيح تشخيص داده و حكم به فسخ نكاح صادر و اعلام نموده ، لذا با توجه به مطالب ياد شده ؛\r\nاولا : زمان وقوع فسخ نكاح چه تاريخى بوده است ؟ تاريخ رجوع زوج به دادگاه ( تاريخ تقديم دادخواست به دادگاه ) يا تاريخ صدور حكم دادگاه ؟\r\nثانيا : آيا رأى دادگاه به صدور اعلام فسخ نكاح مزبور تأثيرى در انشاء و ايجاد فسخ نكاح داشته است يا خير و به عبارت ديگر آيا رأى دادگاه از اركان وقوع فسخ ( نكاح ) محسوب مىشود ؟\r\nثالثا : با توجه به عيب قرن كه مانع دخول ( وطى ) بوده و زوجه قادر به تمكين خاص نبوده ، آيا زوجه قبل از وقوع فسخ استحقاق بر نفقه دارد ؟\r\nجواب : 1 - زوج به محض اطلاع از عيب قرن حق فسخ نكاح را دارد و نيازى به حكم دادگاه نيست ليكن بايد ثابت شود كه آيا فسخ كرده است يا خير ؟ و چه زمانى فسخ كرده است ؟ و از اين جهت چه بسا نياز به طرح در دادگاه و قضاوت هست ، اگر بين خود زن و شوهر مسئله حل نشود .\r\n2 - تا فسخ نكرده است زوجه حق نفقه را دارد .\r\n3 - فسخ در اين عيب هم على الغور است ، و به محض اطلاع از عيب بايد فورا فسخ كند ، مگر اينكه فكر مىكرده كه فسخ بايد در حضور دادگاه و مانند آن انجام شود .\r\nسؤال : 47 - مردى مدت 7 سال استكه ازدواج كرده و از همان آغاز تاكنون به علت عدم تفاهم اخلاقى نتوانسته زندگى سالمى داشته باشد و در اين 7\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nسال تمام حقوق شرعى ( منزل درمان ، نفقه ، همخوابى و . . . ) را رعايت كرده ولى زوجه به هر دليلى نتوانسته با مرد وفق پيدا كند . مرد در چند اداره دولتى مشغول بوده ولى به واسطه عدم همراهى همسر حتى براى يك سال به طور مجردى مشغول كار بوده ، نهايتا مجبور به ترك آن شده و از كار و زندگى و تحصيل و . . . افتاده نظر به اين كه هر دو مشتركا يقين دارند اين زندگى به جايى نمىرسد و تا به حال مايه بدبختى بوده و فعلا همسر در خانه پدرى مىباشد و حاضر به ترك آن و همراهى با زوج نيست ، و زوجه نيز ناچار براى ادامه زندگى در جايى مشغول به كار مىباشد و بلاتكليف همسر خود است با عناى به اين متن جواب سؤالات زير را بفرماييد :\r\nالف ) آيا زن حق انتخاب شغل و سكونت را دارد در عين حالى كه ضمن عقد هيچ شرطى نشده ؟\r\nب ) زوج با چنين وضعيتى آيا حق طلاق دارد ؟\r\nج ) آيا مىتواند ازدواج مجدد كند ؟\r\nد ) آيا اجازهء زوجه براى ازدواج مجدد لازم است در صورتى كه زن ناشزه است ؟\r\nه ) اصلا اجازه زوجه براى ازدواج مجدد مبناى شرعى دارد ؟\r\nى ) در صورتى كه چنين زندگى فساد دين و ايمان زوج باشد و زن هم اجازه ازدواج ندهد تكليف چيست ؟\r\nجواب : 1 - با فرض نشوز زن و عدم شرط در ضمن عقد ، انتخاب شغل و محل سكونت بايد باجازهء شوهر باشد .\r\n2 - طلاق كراهت شديده دارد ليكن اگر چاره‌اى نباشد مانعى ندارد .\r\n3 - مىتواند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n4 - لازم نيست .\r\n5 - هيچ مبناى شرعى ندارد .\r\n6 - به‌هرحال شرعا ازدواج مجدد اشكالى ندارد .\r\nسؤال : 48 - معقودهء غير مدخوله‌اى از حق خود استفاده كرده و اظهار داشته تا تمام مهريه‌ام را استيفاء نكنم ، حاضر به همبستر شدن با زوج نمىباشم ، حال سؤال آنست كه وجه مزبور چنانچه از زوج تمكين تام نداشته باشد مثلا بدون اذن زوج از منزل پدرى خارج شود مستحقق نفقه خواهد بود يا به دليل آنكه در خصوص تمكين عام ناشزه محسوب بوده ، مستحقق نفقه نمىباشد ؟\r\nجواب : نظر به اينكه متعارف در زمان ما اين استكه زن در مدت بين عقد و عروسى اختيار خود را دارد و به منزلهء شرط مبنى عليه مىباشد بنابراين اذن شوهر دخالت ندارد گرچه احتياط خوبست ، به جهت همان شرط ارتكازى حق نفقه هم ندارد ، تا بعد از عروسى ، به همان جهت حق گرفتن مهر هم ندارد ، و اساسا تمام مهر هم پس از دخول ( عروسى ) استحقاق دارد و پيش از آن فقط حق نصف مهر را دارد ، ليكن چون آن شرط ارتكازى در ميان هست حق مطالبه نصف مهر را هم تا پيش از عروسى ندارد ، مگر اينكه طلاق واقع شود ، ليكن اگر زن اعتمادى به تعهدات مرد نداشته باشد و احتمال تخلف و تقلب بدهد مىتواند نصف مهر را مطالبه كند ، و به‌هرحال اگر زندگى با رفاقت و محبت باشد بهتر قابل دوام مىباشد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nسؤال : 49 - آيا اصولا زن نسبت به حاملگى يا عدم حاملگى حق دارد تا بتواند به دلخواه خود از حامله شدن جلوگيرى كند يا آنكه مكلف است در اين باره نظر شوهر را در هر حال بپذيرد ؟\r\nجواب : بايد نظر شوهر را بپذيرد گرچه براى شوهر هم حمل بدون رضايت زن كراهت شديده دارد .\r\nسؤال : 50 - حكم سقط جنين در فروض زير چيست ؟\r\nالف ) در فرضى كه ادامهء حاملگى سلامت مادر را تهديد كند . البته اين تهديد گاه مربوط به اصل حيات مادر است به گونه اين كه ادامهء حاملگى موجب مرگ مادر مىشود ، گاه ناظر به نقص عضو جسمانى اوست ، و گاه ادامهء حمل تنها باعث اختلال روحى و روانى او مىشود .\r\nب ) در فرضى كه اطمينان داريم طفل پس از تولد داراى نقص عضو جدى خواهد بود به گونه‌اى كه نگهدارى و سرپرستى طفل مايهء عسر و حرج والدين است .\r\nج ) در فرضى كه حاملگى ناشى از زناى به عنف با زن مىباشد و ادامهء حيات جنين و تولد و نگهدارى آن باعث سرافكندگى و حرج زن يا خانوادهء او يا هر دو باشد .\r\nد ) در صورتى كه يقين داريم جنين زنده متولد نخواهد شد يا بلافاصله پس از به دنيا آمدن مىميرد .\r\nه ) در صورتى كه حاملگى به خودى خود مايهء عسر و حرج زن يا خانوادهء وى باشد .\r\nجواب : 1 - مادام كه روح دميده نشده است در فرض مزبور سقط جايز است و ديه پرداخت مىشود .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n2 - جواب « ب » و « ج » و « د » و « ه » مثل الف مىباشد .\r\nسؤال : 51 - با توجه به اين كه حكم سقط جنين قبل و بعد از دميده شدن روح متفاوت است بفرماييد ضابطهء تعيين اين زمان به طور دقيق چيست و در فرض شك در دميده شدن روح مرجع كداميك از اصول علميه است ؟\r\nجواب : اگرچه مشهور حد چهار ماه از انعقاد نطفه است ليكن ظاهرا با اختلاف استعداد و آمادگى رحم فرق مىكند . و بستگى به خصوصيات زن دارد ، و به‌هرحال فحص و تحقيق واجب است و در زمان ما از طريق آزمايشگاهها معلوم مىشود .\r\nسؤال : 52 - در مواردى كه عسر و حرج مجوز سقط جنين است آيا ملاك ، حرج شخصى است يا نوعى ؟ و اصولا آيا عسر و حرج اجتماعى مانند افزايش بىرويهء جمعيت و گسترش ناهنجاريهاى اجتماعى در اثر افزايش جمعيت ، مىتواند مجوز سقط جنين باشد ؟\r\nجواب : ملاك ، حرج شخصى است رعايت حرج نوعى در اين موارد ، مربوط به سيستم حكومت و شخص حاكم است ، و در محدودهء وظيفهء فرد نيست مگر اينكه ولايتى واجب الاطاعه‌اى در كار باشد .\r\nسؤال : 53 - در مورد جواز سقط جنين با استناد به ضرر يا حرج براى مادر ، آيا ملاك ، تشخيص خود مادر است يا نظر كارشناس ، و در فرض تعارض نظر كارشناس يا اعتقاد و باور مكلف ، چه بايد كرد ؟\r\nجواب : ملاك نظر خود مكلف است ، ليكن به علت اشتباه زيادى كه مىشود رجوع به كارشناس هم لازم است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nسؤال : 54 - آيا در فرضى كه مكلف در حاملگى شك دارد مىتواند بدون فحص با استعمال دارو و يا ابزارى كه جنين را سقط مىكند به اين كار اقدام كند يا آن كه فحص از حاملگى لازم است ؟\r\nجواب : در مورديكه حرج نيست جايز نيست ، و در مورد حرج تا پيش از دميدمه شدن روح جايز است .\r\nسؤال : 55 - در مواردى كه سقط جنين براى مادر جايز است آيا رضايت شوهر معتبر است .\r\nجواب : ملاك ضرر و حرج خود مادر است .\r\nدر همهء موارد مزبور بعد از دميده شدن روح جايز نمىباشد ، و اينكه كسى بگويد افراد ناقص الخلقه زندگى انسانى و حيوانى ندارند ، مطلب باطلى است ، آنها احساس دارند و درد و رنج را ميفهمند ، كشتن آنها بدون شك ، قتل نفس عمدى حساب مىشود . ( جواب كلى براى سؤالات 49 تا 55 )\r\nسؤال : 56 - طلبه‌اى تابستان امسال عروسى كرده و با ثبت نام در ستاد اجرائى طرح ، و قبل از ماه مبارك رمضان امسال از طرف ستاد اجرائى طرح هجرت عازم هرسين كرمانشاه و به عنوان روحانى طرح هجرت به مدت يكسال شده ، و با توجه به اينكه يكى از شرايط قانونى طرح هجرت ، همراهى همسر است ، به اتفاق همسر خود عازم هرسين كرمانشاه شده بود ولى پدر همسر كه براى ديدن محل استقرار با آنها به كرمانشاه رفته بود به اين بهانه كه راه پيش دانشگاهى تا خانه دور است و اين امر موجب اختلال در ادامه تحصيل همسر مىشود ، شبانه و با وضعى توهين‌آميز همسر شرعى و قانونى وى را بدون\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nرضايت و اجازه ، به گيلان برگرداند ، و به محض رسيدن به رشت ، او را در پيش‌دانشگاهى رشت ، باز هم بدون اجازه وى ، ثبت نام كرد ، و اكنون 3 ماه است كه همسر بدون اجازه و رضايت ، در منزل پدرش زندگى مىكند و افراد مختلفى كه اعم از فاميلهاى درجه اول خانواده زن و شوهر واسطه شده‌اند به نتيجه‌اى نرسيده‌اند و به تقاضاى مگرر شوهر مبنى بر بازگرداندن همسر توجهى نمىشود حال با نظر به مسائل فوق الذكر بفرماييد :\r\nالف ) آيا پدر همسر حق داشته كه همسر شرعى و قانونى وى را در حين انجام مأموريت تبليغى بدون اجازه و رضايت به منزل خود برگرداند ؟ آيا اين كارى خلاف شرع نيست ؟\r\nب ) آيا پدر همسر شرعا اجازه دارد كه همسر شرعى و قانونى وى را كه اكنون 3 ماه است - بدون اجازه در منزل خودش نگهدارى كند ؟ و آيا در اين صورت كه همسر نيز عملا تمكين ننموده و از ادامه زندگى با شوهر امتناع كرده نفقه به او تعلق مىگيرد ؟ و شوهر بايد در اين صورت - كه مصداق بارز عدم تمكين است - به او نفقه بدهد ؟\r\nجواب : 1 - اگر هنگام عقد نكاح شرط خاصى دربارهء محل سكونت نشده باشد ، كار پدر همسر خلاف شرع بوده و حرام است و زن بايد هر چه زودتر به نزد شوهر برگردد .\r\n2 - اگر هنگام عقد نكاح ، شرط خاصى دربارهء محل سكونت نشده باشد ، عمل زن كه زير فشار پدر و يا با ميل خود از بودن با شوهر امتناع كرده است حرام مىباشد و مصداق نشوز و عدم تمكين است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nسؤال : 57 - بعد از عقد نكاح آيا زن در صورت اعسار زوج از پرداخت مهريه ، مىتواند به خاطر دريافت مهريه تمكين ننمايد ؟ و در صورت جواز آيا تمكين فقط منحصر است به بضع ، يا ساير استمتاعات را هم شامل است ؟\r\nجواب : جايز است و مطلق استمتاعات اين حكم را دارد و ناشزه نمىشود به شرط اينكه عرف و عادت خاصى در ميان نباشد كه چون شرط مبنى عليه العقد شود براى جواز تأخير در اداء مهر .\r\nسؤال : 58 - در صيغه موقت اجازه زن دائمى نياز است ؟\r\nجواب : نياز نيست .\r\nسؤال : 59 - آيا مرد و زن مىتوانند به قصد لذت به عكس همسر خود نگاه كنند ؟\r\nجواب : اشكالى ندارد .\r\nسؤال : 60 - آيا مرد يا زن مىتواند به عكسهاى همسر خود كه قبل از ازدواج و بدون رعايت حجاب شرعى گرفته شده است نگاه كند ؟\r\nجواب : اشكالى ندارد .\r\nسؤال : 61 - هر گاه زوج هنگام عقد شرط بكارت زوجه را كند در اين صورت بفرماييد :\r\nالف ) اگر بعد از وقوع عقد معلوم گردد زوجه داراى پردهء بكارت بوده و ليكن ثابت شود قبلا با او نزديكى صورت گرفته است ( به لحاظ اينكه گاه پرده بكارت با نزديكى زايل نمىشود ) آيا در صورت مذكور ، زوج امكان فسخ نكاح را دارد ؟\r\nب ) مراد از « بكارت » داشتن پردهء بكارت است يا عدم نزديكى ( چه بسا پردهء بكارت در مواردى همانند پريدن و . . . زايل مىگردد ) يا هر دو ؟\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nج ) آيا مراد از ثيب ، زنى است كه به صورت مشروع ازالهء بكارت شده يا اينكه مراد از آن اعم است و لو اينكه از راه نامشروع يا عنف و يا پريدن و . . . ازالهء بكارت شده باشد ؟\r\nد ) زنى كه بعد از نزديكى باكره مىماند حكم باكره را دارد يا ثيب ؟\r\nجواب : 1 و 2 - منظور از شرط بكارت عدم دخول است مگر اينكه تصريح شود . و بنابراين حق فسخ دارد .\r\n3 و 4 - مراد مدخوله است و لو از راه نامشروع .\r\nسؤال : 62 - آيا ازدواج زن و يا مرد شيعه با افراد گروهى از مسلمانان موسوم به اهل حق كه موحد بوده و معتقد به نبوت و رسالت حضرت رسول ( ص ) بوده و امامت و ولايت على ( ع ) و اولاد او و اصول دين مبين اسلام را نيز قبول دارند و ضروريات دين را نيز انكار نكرده و به صورت دعا و ذكرهاى خاصى اعمالى بجا مىآورند صحيح است ؟ و حكم شرع در خصوص اين مسئله چيست ؟\r\nجواب : اگر ازدواج مزبور موجب فساد عقيده و يا فساد اخلاق و ترك وظائف شرعى نباشد اشكال ندارد ليكن اهل حق مزبور ، تا آنجا كه ما اطلاع داريم هر چند در اعتقاد جزء فرق شيعه حساب مىشوند ، ليكن از نظر اعمال اهل نماز و روزه و ساير وظائف شرعى نيستند و طبعا زن هم كه تحت تأثير مرد قرار مىگيرد تارك وظائف خواهد شد .\r\nسؤال : 63 - آيا عقد دائم زن مسلمان شيعه كه عقايد مرد اهل حق را پذيرفته باشد صحيح است ؟\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nجواب : طبق اظهارى كه برخى رؤسا فرقهء مزبور نموده و صورتى كه از اعتقادات خود را براى ما فرستاده بودند آنها هم شيعه هستند ليكن از نظر وظائف دينى مشكل دارند و زن طبعا تحت تأثير مرد تارك اعمال و وظائف خواهد شد و از اين نظر اين ازدواج شرعا جائز نميباشد .\r\nسؤال : 64 - اذن پدر در مورد ازدواج دختر باكره در چه شرائطى ساقط مىشود ؟\r\nجواب : اينجانب اذن پدر را در نكاح باكره را اگر رشيده باشد مطلقا شرط نمىدانم . به شرح اينجانب بر كتاب عروة الوثقي جلد چهارم و نيز به رساله اينجانب ( توضيح المسائل ) رجوع شود . البته اگر پدر نهى كرد و يا موجب ايذاء و عقوق شود گرچه عقد نكاح ، عملى حرام است ليكن عقد صحيح است .\r\nسؤال : 65 - از لحاظ شرعى هنگامى كه پدر دختر باكره براى ازدواج دخترش رضايت نمىدهد ، ولى پدر بزرگ وى راضى است حكم چيست ؟\r\nجواب : آنها كه اذن پدر را شرط مىدانند ، با وجود پدر ، پدر بزرگ هيچگونه سمتى ندارد .\r\nسؤال : 66 - آيا مرد ، ضامن جهيزيه همسرش مىباشد ؟ ثانيا اگر شوهر فوت كند و جهيزيه همراه ديگر ماتركش در اختيار ورثه قرار گرفت آيا وارث ضامن است ؟\r\nجواب : اگر پدر دختر ، جهيزيه را به دخترش بخشيده است - كه نوعا اينطور است ، نه براى زندگى مشترك و به هر دو نفر زوج و زوجه - هر كسى بخواهد تصرف كند بايد به اجازهء دختر باشد و گرنه حرام و ضامن است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nسؤال : 67 - نظر اكثريت علماى اسلامى را راجع به تعيين مهريه و نرخ روز بفرماييد ؟ و چگونه و به چه دليل برخى به عنوان ربوى بودن آن را رد مىكنند ؟\r\nجواب : اگر به كلى از ماليت افتاده باشد بايد به قيمت روز حساب شود و اشكال ربا در اين مورد نيست ولى اگر به كلى از ماليت نيافتاده باشد همان مبلغ كافى است . البته در پول كاغذى . ولى در سكه‌هاى طلا و نقره قديم ، ميزان وزن نقره و طلا هم بايد لحاظ شود .\r\nجواب : 68 - اگر شوهر اجازه اتخاذ شغلى را به همسر خود داد ؟ آيا بعد از طى مراحل خاص و اشتغال ايشان مىتواند بگويد اجازه ادامه كار را نمىدهم ؟ و يا اجازه اول التزام به تمام لوازم آن مىباشد ؟\r\nب ) آيا بين كار موقت و كار مستمر و هميشگى تفاوتى هست ؟\r\nج ) آيا بين استخدام توسط شخص حقيقى و يا حقوقى خصوصا دولتى تفاوتى هست ؟\r\nد ) آيا بين كارى كه با حق شوهر منافات داشته باشد با شغلى كه چنين منافاتى ندارد فرقى هست ؟\r\nه ) آيا بين شغلى كه با رها كردن آن به صاحب كار و يا ديگران لطمه جدى مىخورد با شغلى كه چنين نيست فرقى هست ؟ ( مثل ممنوعيت زن از ادامهء تدريس در وسط سال تحصيلى كه باعث ضرر زدن به آموزشگاه و محصلين مىشود ) .\r\nجواب : 1 - اگر در ضمن عقد لازم ، اجازه شرط شود ، و يا پس از اجازهء شوهر ، قرار اجاره با زن بسته شود ، و يا با ردّ اجازه از طرف شوهر\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nضرر مهمى به زن و يا طرف قرارداد وارد شود جايز نيست . 2 - فرقى نيست . 3 - فرقى نيست . 4 - فرقى نيست . 5 - در بالا ذكر شد .\r\nمجموعه سؤالات :\r\nبا عرض سلام اين مسائل آذربايجانى را اگر زحمتى نيست جواب دهيد :\r\nسؤال : 69 - زنى كه معلوم نيست طلاق گرفته يا خير ، ازدواج كرده بعد از ازدواج معلوم مىشود كه اين زن طلاق نگرفته ، حكم اين زن چيست ؟\r\nجواب : ازدواجشان كه باطل بوده است چون عمل نزديكى هم انجام شده است بايد از يكديگر جدا شوند و بر يكديگر حرام هستند .\r\nسؤال : 70 - ما زمان كمونيستها ازدواج كرديم در آن وقت هيچ كس نمىدانست كه عقد چيست و ما بدون عقد زن گرفتيم و حالا چند بچه داريم . آيا اين بچه‌ها زنازاده‌اند ؟\r\nجواب : بچه‌ها حرام‌زاده نيستند فورا اكنون زن را عقد كند و گرنه از حال به بعد عمل زناشوئى حكم زنا را دارد .\r\nجواب : 71 - شخصى در حال مرض زنى را عقد مىكند و در همان مرض قبل از دخول مىميرد با توجه به اين مسئله بفرماييد :\r\nالف ) آيا زن ارث مىبرد ، و لازم است عده نگه دارد ؟\r\nب ) آيا فرزند ميت مىتواند آن زن را به عقد خود درآورد ؟\r\nجواب : 1 - عده ندارد و ارث نمىبرد .\r\n2 - نميتواند ، حرمت زن پدر معلق بر دخول نميباشد .\r\nسؤال : 72 - آيا ازدواج مرد مسلمان با زن كافر - كتابى و غير آن - و مرد كافر با زن مسلمان جايز است ؟\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nجواب : مرد مسلمان با زن كافر بطور عقد دائم جايز نيست ولى بطور عقد موقت هر چند دراز مدت با كتابى اشكال ندارد و اما زن مسلمان با مرد كافر جائز نميباشد .\r\nسؤال : 73 - نگاه كردن به برنامه‌هاى ماهواره‌اى ( چه خوب ، چه بد ) كلا چه حكمى دارد ؟\r\nجواب : برنامه‌ها فرق مىكند . اگر براى اعتقاد و اخلاق ضرر نداشته باشد و عمل حرامى چون نگاه شهوت و محرك به طرف حرام به مناظر قبيحه و مانند آن نباشد اشكالى ندارد .\r\nسؤال : 74 - در برخى مسابقات ورزشى داخل سالن ديده مىشود دختران جوان در ورزشگاه حضور دارند كه به فرياد و تشويق بازيكنانى مشغولند ( مثل واليبال مردانه ) نظرتان در اين‌باره چيست ؟\r\nجواب : اگر فرض شود كه كار حرامى چون اختلاط پسر و دختر نباشد و يا سخن محرّك شهوت نباشد صرف تشويق اشكالى ندارد ، ليكن مىدانيم كه اين فقط يك فرض است و اين گونه اجتماعات ، مضر به اخلاق جوانها مىباشد اگرچه گاهى از قبيل رفع افسد به فاسد بوده از كارهاى بدتر جلوگيرى مىكند .\r\nسؤال : 75 - نگاه كردن به عكس زنان كافر و يا اهل كتاب و مسيحى چه حكمى دارد ؟ بخودشان چطور ؟\r\nجواب : در عكس ، بدون قصد لذت و شهوت اشكال ندارد ، و در خودشان اگر به ساير اعضاء بدن - غير از صورت و گردن و بقدريكه در احكام دينشان تجويز شده كه باز باشد - باشد اشكال دارد .\r\nسؤال : 76 - نگاه كردن به عكس زنان مسلمان ولى نامحرم چه حكمى دارد ؟\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nجواب : اگر به قصد تفحص و دقت در خصوصيات بدن زن نباشد و به قصد شهوت هم نباشد اشكال ندارد .\r\nسؤال : 77 - اگر به خاطر حفظ احترام حضرت امام و براى اينكه به مقام شامخ آن بزرگوار و يا ديگر علماء دين اهانتى نشود آيا مىشود مقام اين بزرگان را همانند مقام علماى صدر اسلام يا حتى مقام حضرت عباس ( ع ) برابر دانست و اهانت به اين عزيزان را اهانت به باب الحوائج دانست ؟\r\nجواب : نسبت به حضرت عباس عليه السلام خير و اما نسبت به علماء صدر اسلام بايد يكايك را جداگانه بررسى نمود .\r\nسؤال : 78 - نگاه كردن به فيلمهاى خارجى كه زنها در آن فيلمها بى معجر ( روسرى ) هستند چه حكمى دارد ؟\r\nجواب : اگر به قصد لذت نباشد اشكال ندارد .\r\nسؤال : 79 - آيا مادر زن دوم به پسر زن اول محرم است ؟\r\nجواب : محرم نيست .\r\nسؤال : 80 - آيا بستن لوله‌هاى منى مرد براى جلوگيرى از بچه‌دار شدن جايز است ؟\r\nجواب : براى دائم ، جز در ضرورت جايز نيست .\r\nسؤال : 81 - در صورتى كه اسپرم و تخمك از زن و شوهر شرعى يا غير شرعى باشد آيا تلقيح مصنوعى جايز است ؟\r\nجواب : از زن و شوهر شرعى جايز و غير آن يعنى از نامحرم حرام است .\r\nسؤال : 82 - آيا در مردها مىتوان گونه‌ها را بند انداخت يعنى موهاى روى گونه را كند ؟\r\nجواب : اشكالى ندارد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nسؤال : 83 - ضمن مطالعهء كتاب نگاهى به بردگى از حضرت عالى ، دو سؤال در ذهن من مطرح شود لطفا بفرماييد :\r\nالف ) از ظاهر بعضى مطالب كتاب فهميده مىشود كه با مسئله تحديد نسل مخالفيد آيا اين مسئله حتى در مواقع ضرورت هم همان حكم را دارد ( صفحه 87 ) .\r\nب ) در صفحهء 129 كتاب ، ظاهر شما نسبت كثرت تزويج حضرت امام حسن و كثرت طلاق او را قبول داريد ، با اينكه در بعضى روايات آمده است كه مردم كه دخترانشان را حضرت طلاق مىداد به حضرت امام على ( ع ) شكايت امام حسن ( ع ) را مىكردند و امام مىفرمودند به او زن ندهيد آيا اين نسبتها در حق امام حسن ( ع ) درست است ؟\r\nجواب : 1 - در ضرورت مخالفتى نداريم .\r\n2 - احتمال قوى ميرود كه حضرت براى سامان دادن به زندگى دختران فقير آنها را عقد و سپس با مهريه طلاق مىداده ، و مردم به عنوان عروس پيامبر ( ص ) به راحتى با آنها ازدواج مىكرده‌اند .\r\nسؤال : 84 - زنى اظهار مىكند كه داراى دو فرزند است و حالا مىخواهد با بستن لوله هاى رحم از حاملگى دوباره ، جلوگيرى كند دكتر به او مىگويد كه اين عمل شما را عقيم دائمى مىكند آيا ميتواند عمل كند ؟\r\nجواب : در غير ضرورت جايز نيست .\r\nسؤال : 85 - آيا جايز است دختر شيعه به شوهر سنى داده شود ؟\r\nجواب : چو معمولا خوف زوال عقيده است جايز نيست تكليفا ، گرچه باطل نيست وضعا .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nميگريم كه همه خواهر و برادر هستند ولى چطور محرم نيستند ؟ ميخواستم نظر شما را در اين مورد جويا شوم ؟\r\nجواب : آرى همه فرزندان آدم هستند ليكن ملاك محرم بودن اين گونه خواهر و برادرى نيست .\r\nسؤال : 87 - آيا نگاه كردن به عكس نامحرم در صورت شناخت از او از لحاظ شرعى اشكال دارد ؟\r\nجواب : اگر نگاه كردن ، بى احترامى به صاحب عكس ، باشد يا احتمال دارد كه او بفهمد و اذيت شود و يا به قصد لذت و شهوت نگاه شود اشكال دارد .\r\nسؤال : 88 - مذاكره و گفتگو با نامحرم در چه شرائطى جايز است ؟\r\nجواب : 1 - مكالمه و مذاكره اگر همراه با نوعى نرمش هوس‌انگيز نباشد اشكال ندارد ، ليكن حتى برخى لبخندهاى هنگام مكالمه مىتواند طرف مكالمه را تحت تأثير قرار دهد بايد مراقبت شود و همينطور چشم در چشم دوختن .\r\n2 - رعايت حجاب لازم و فرقى بين آنجا و ديگر جاها نيست ستر صورت و كفّين واجب نيست ، ليكن اگر وض صورت و كفّين طورى استكه محرك شهوات است ، نيز حتى الامكان احتياط خوبست و گاهى لازم .\r\n3 - چادر الزاما واجب نيست ليكن به شرط اينكه مانتو و امثال آن نمايانگر خصوصيات بدن نباشد و در راه رفتن مثلا جلب انظار بخصوصيات بدن نشود ، و اين خيلى دقيق است و بدين جهت استكه از قديم چادر رسم شده است اگر مانتو و امثال آن به حدى گشاد باشد كه خاصيت چادر را داشته باشد بىاشكال است معمولا كار خانمها در مراكز ادارى كه در\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتماس با مردان است بسيار دشوار است و چه خوبستكه در جايى كار كنند كه تماس با جنس مخالف نباشد .\r\nسؤال : 89 - در منطقه كشمير آزاد تعداد سادات حفظهم اللّه به هزار مىرسد اكثريتشان اهل سنت هستند البته به بچه‌هايشان اسامى دوازده امام را ياد ميدهند و مولاى متقيان را از ديگران افضل ميدانند از ولايت اهل البيت برخوردارند خيلى كم هستند كه به مكتب سلفيون گرويده‌اند . در سالهاى اخير يك جهش براى استبصار سادات در كشمير آزاد شروع شده است و تعداد معتدبه مستبصر شده‌ان و اين حركت رو به ازدياد است . الان يك مشكل پيدا شده است :\r\nبعضيها اين خبر را بين سادات شهرت داده‌اند كه در مكتب تشيع احترام از سادات نيست و عقد هاشميه را به غير هاشمى جايز مىدانند . ما هرچه گفته‌ايم كه اينطور نيست احترام سادات در مكتب تشيع به حد بالا است و هر كجا به سبب نكاح اهانت سادات باشد در آنجا عقد هاشميه به غير هاشمى جايز نيست .\r\nالبته ما اين مطلب را از بعضى علماء شنيده‌ايم كه آنها اين مسئله را از حضرت آيت اللّه العظمى السيد محسن الحكيم نقل كرده‌اند كهدر هر كجا عقد سيده به غير سيد سبب اهانت و هتك سادات محسوب شود از نكاح سيده به غير سيد خوددارى شود ، چون كرامت سادات اهميت فراوان دارد . نظر به اينكه علماء اهل سنت اخيرا يك كتاب چاپ كرده‌اند و در آن كتاب فتاوى دو هزار متقيان اهل سنت از گذشته و موجوده به دلائل نقل نموده‌اند كه عقد هاشميه و غير هاشمى جايز نيست . ما همچنان يك فتواى مستند نداريم لطفا اين مشكل را حل كنيد تا بتوانيم سادات را به طرف مكتب حقه اهل بيت تمايل دهيم و آنها را مستبصر كنيم . تعداد سادات در استاندارى مظفر آباد كشمير بالغ بر سه هزار مىباشد و در\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاستان باغ بيش پنجاه هزار خانواده از سادات گرديزى ( جعفرى ) ميباشند و . . .\r\nلطفا بيان كنيد :\r\nالف ) عنوان سادات به چه كسانى اختصاص دارد ؟\r\nب ) آيا احترام سادات از لحاظ اينكه آنها از سلاله پيغمبر هستند لازم است ؟\r\nج ) اهانت به سيد غير صالح چه حكمى دارد ؟\r\nد ) اگر يك سيد صالح باشد آيا اجر اعمال نيك آن دو برابر است و يا مساوى با ديگران است همچنان عقاب گناهان آن نسبت به ديگران چگونه است ؟\r\nو ) در مناطقى عقد سيده به غير سيد اهانت براى خانواده سادات محسوب مىشود دراين‌صورت اين عقد جايز است ؟\r\nه ) بين سادات اين امر به قدرى اهميت دارد كه اگر يك سيد دختر را به غير سيد بدهد يا دختر خودسرانه برود و با غير سيد عقد كند وارثان ، آن دختر و پسر را مىكشند . نظر به اين مسئله اگر اين مسئله بازگو شود تبعان آن‌چنانى دارد ، باز هم آيا اين عقدها جايز است ؟\r\nى ) بعضى قبائل كه اجدادشان توسط سادات مسلمان شده بودند از اسلاف خود اين وصيت كتبى را دارند كه از خانواده سادات براى پسرانشان دختران را نگيرند البته اگر سادات از آنها براى پسرانشان خواستگارى كنند به آنها دختران خود را بدهند ؟\r\nآيا عمل كردن به اين وصيت لازم است و اصلا اينطور وصيتها شرعا چه حكمى دارد ؟\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nجواب : 1 - اگر در جائى ازدواج مزبور اهانت و هتك به مقام سيادت باشد جايز نيست ، ليكن ار اين يك ترفندى از ناحيه دشمن باشد بايد تدريجا با آن مقابله كرد .\r\n2 - تحريم ازدواج بطور عموم از طرف دشمنان اهل بيت عليهم السلام طرح شده و هدفشان ماندن دختران سادات در منازل و جلوگيرى از ازدياد نسل پيامبر ( ص ) بوده است . بايد خيلى هوشيار و مراقب دسائس دشمنان باشيد .\r\n3 - پيامبر اكرم ( ص ) دختر زبير را به مقداد داد ، زبير برادر عبد اللّه و ابو طالب يعنى عموى پيامبر ( ص ) بود و مقداد ، كندى بود .\r\n4 - احترام به سادات در همهء شرائط لازم است و اهانت به آنها حرام است ، ليكن مراقب باشيد كه به بهانهء احترام ضرر به تكثير نسل پيامبر ( ص ) نشود البته محيطها فرق مىكند .\r\nسؤال : 90 - نظر علماى فقه راجع به حجاب شرعى و حجاب عرفى چيست ؟\r\nجواب : از نظر ما هر گونه پوشش كه جز صورت و دو دست از مچ تا انگشتان ، پيدا نباشد كافى است به شرط اينكه نوع پوشش موجب تحريك شهوانى نباشد همچون برخى لباسهاى تنگ و چسبان ، و نيز نبايد لباس طورى باشد كه موجب مسخره يا هتك و ذلت باشد .\r\nسؤال : 91 - كوتاه كردن موى زن به طورى كه شبيه مرد شود و يا بلند كردن مو براى مرد به طوريكه شبيه زن شود حكمش چيست ؟\r\nجواب : اگر موجب اشتباه در برخوردها نشود صرف اين كار حرام نيست .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nسؤال : 92 - صحبت كردن مرد با صداى تقليد زنان و بالعكس چه حكمى دارد ؟\r\nجواب : اگر تقليد شخص خاصى را انجام مىدهد بايد توهين به او نباشد در غير اين صورت اشكال ندارد ، مگر از اين كار استفاده حرام كند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nاحكام طلاق\r\nسؤال : 1 - زن و شوهرى از يكديگر جداى مىگردند ، در زمان جارى شدن صيغه طلاق دختر به دليل عدم آگاهى از اينكه دخول از دبر نيز شامل دخول ميگردد نمىگويد لا مدخوله هستم ، و مجرى ، صيغه طلاق آن را جارى مىكند ، در صورتى كه در آن لحظه دختر در حيض نيز بوده است ، پس از مدتى شوهر با پرس‌وجو درمىيابد با شرايط فوق طلاق اشتباه بوده و آنها به يكديگر محرم مىباشند و اين قضيه را به دختر مىگويد ، دختر پس از چند ماه به دفتر رفته و اين بار بدون حضور پسر صيغه طلاق جارى مىشود كه اجبارا بايد عده نگه دارد ، ولى دختر در زمان عده با پسر ديگرى ازدواج مىكند حال سؤال اين است كه آيا ازدواج دوم صحيح است در صورتى كه جواب منفى است چه بايد كرد ؟ توضيح اين كه بعد از طلاق اول شوهر موضوع را به دختر مىگويد ، كه دختر نيز تمايل به ادامه زندگى نشان مىدهد ، ولى پس از مدتى دختر يك دفعه ، حتما بر اثر پيدا شدن خواستگارى ديگر به شوهر اول مىگويد من خودم رفته‌ام محضر و دوباره بدون اجازه و حضور پسر طلاق را خوانده است و با خواستگار دوم ازدواج مىكند نظر مبارك را بفرماييد ، با اين مورد كه اكنون با توجه به خلاف انجام شده از طرف دختر وظيفه پسر چيست ؟\r\nجواب : ظاهرا طلاق اول با وكالت انجام شده ولى باطل بوده است اگر همان وكالت براى مرتبه دوم هم باقى باشد طلاق دوم صحيح است ليكن ظاهرا با توجه به مذاكره براى ادامه زندگى ، وكالت ، كأن لم يكن فرض شده و عزل شده است ، پس طلاق دوم هم باطل بوده است و بنابراين ازدواج دوم ازدواج باطلى بوده است ، و اگر هم طلاق دوم\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nصحيح بوده ليكن چون ازدواج دوم در عده بوده باطل است . و اگر دخول هم شده حرمت ابدى براى دومى مىآورد . و اما حكم شوهر اول : اگر طلاق رجعى صحيح انجام شده يا اصلا طلاق باطل بوده شوهر اول از باب وجوب دفاع از ناموس خويش بايد حقيقت را بگويد و زن را از تصرف دومى بيرون آورد ليكن اگر طلاق بائن بوده يا اگر رجعى صحيحى بوده پس از عده متوجه اين اشكال - يعنى ازدواج در عده - شده ديگر لزومى ندارد و اللّه العالم .\r\nسؤال : 2 - مردى زن خود را طلاق خلع مىدهد زن ايام عده را در منزل مرد سكونت داشته و در ايام عده عمل زناشوئى انجام گرديده آيا زوجه مطلقه ميتواند ازدواج مجددى با شخصى ديگر داشته باشد ؟\r\nجواب : اگر قبل از عمل زناشوئى ، زن از بذل همه يا مقدارى از مهر ، برگشته است طلاق رجعى شده و عمل زناشوئى به عنوان رجوع تلقى مىشود و گرنه طلاق همچنان طلاق بائن است و عمل زناشوئى حرام بوده است و اگر بعدا عقد جديد نشده است شخصى ديگر ميتواند زن را براى خود عقد كند .\r\nسؤال : 3 - مجموعه سؤالات با استناد به شرح زير :\r\nآيا دين مقياس عدالت است يا عدالت مقياس دين ؟ به بيان ديگر آيا دين به هر چه كه عدالت باشد امر مىكند يا هر چه كه دين به آن امر كند عدالت است ؟ و به بيان فنى آيا عدالت در سلسلهء علل احكام است يا در سلسلهء معاليل احكام ؟\r\nو توضيح بيشتر اينكه آيا انسانها ، مصاديق بارز ظلم و عدالت را از طريق شريعت مىشناسند يا مصاديق عدالت و ظلم براى همه روشن است و توصيه‌هاى دين\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nارشاد به حكم عقل است ؟ مستحضريد كه شيعه نيز مثل معتزله معتقد است كه عدالت ، مقياس دين است و اشاعره دين را مقياس عدالت مىدانند . حال سؤال اين است كه اگر شيعه عدالت را مقياس دين مىداند چرا در استنتاجات فقهى به احكامى مىرسد كه هر عرفى آن را مصاديق بين ظلم مىداند . بعضى از احكام نكاح چنين است : سؤال : الف ) اجماعى است كه طلاق به دست مرد است و مرد ميتواند هر گاه كه اراده كند زنش را طلاق دهد گرچه هيچ عذر موجهى نداشته باشد . طلاق غيابى و بدون هيچ عذر موجه در هر عرفى ظلم است ؛ چه پاسخى داريد ؟ سؤال : ب ) در بحث عيوب زوجين ، مىگويند اگر مرد بعد از عقد بفهمد زنش كور يا شل است يا خوره و يا برص دارد مىتواند عقد را فسخ كند ول ياگر زن بعد از عقد بفهمد كه شوهرش يكى از اين عيوب را دارد حق فخس ندارد . سؤال : ج ) هر وقت مرد تمايل داشته باشد زن بايد خود را در اختيار او قرار دهد حتى اگر وسط نماز باشد ، در وقت موسّع نماز ، ولى زن فقط سالى 3 بار حق آميزش دارد ، آن هم‌چنان كوتاه و مختصر ، كه مجال بيان آن نيست . سوال : د ) اگر مرد در شب عروسى همسرش را ترك كند و مسافرت برود و بعد از 10 سال برگردد در صورتى كه نفقه داده باشد زن حق اعتراض ندارد !\r\nاز اين دست احكام در سراسر فقه كم نيست ، از طهارت تا ديات با احكامى مواجه مىشويم كه هر عقل سليمى از پذيرش آن استنكاف ميورزد . البته هر كس كه به اديان و انبياء اعتقاد دارد پيشاپيش مىداند كه عقل به همه اسرار عالم پس نمىبرد ، ما نيز در پى فهميدن فلسفه تعداد ركعات نماز و فلسفه سهام ارث و نصاب زكات و امثال آن نيستيم ، ولى فرق است بين احكام عقل‌پذير و احكام عقل‌ستيز . دسته اول ، احكامى است كه عقل به راز آن پى نمىبرد ولى با طوع\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nو رغبت آن را مىپذيرد و دسته دوم احكامى است كه عقل بلادرنگ آن را ظالمانه يا سفيهانه مىخواند ، و قاطعانه مىگويد در فرآيند استنباط ، خطائى روى داده است و محال است خدا چنين حكمى داشته باشد !\r\nچگونه مىتوان با حفظ مبناى كلامى شيعه اين دست از احكام را پذيرفت ؟ آيا مىگوئيد همهء عقلا اشتباه مىكنند كه مىگويند طلاق مبتنى بر هوس و بدون عذر موجه ، ظلم است ؟ همه عقلا كه براى زن نيز ( در شرائط تدليس مرد در موارد فوق ) حق فسخ قائلند اشتباه مىكنند .\r\nبرگشت اين حرف به اين است كه حتى امكان دارد خدا به سرقت و زنا و لواط امر كند و اگر امر كرد معلوم مىشود ما اشتباه مىكرديم اين امور شناعت و قبحى ندارد ! ! ! آيا واقعا چنين است ؟\r\nپاسخ حضرتعالى چيست ؟ آيا شما هم معتقديد كه « ان دين اللّه لايصاب بالعقول » و به حديث ابان در باب ديهء انگشتان استناد مىكنيد ؟ اين پاسخ عدول از مبناى كلامى شيعه است ! چه پاسخ ديگرى به نظرتان ميرسد ؟\r\nجواب : 1 - همهء ملاكات و مصالح احكام براى ما مكشوف نيست .\r\n2 - ظلم يعنى تجاوز به حقوق ديگران و حقوق را خداوند معين مىكند .\r\n3 - مصال جامعه بر مصلحت فرد مقدم است .\r\n4 - تطبيق جامعه با عقل و سپردن امور به دست عقلا مقدم بر رسيدن به دست احساس است .\r\n5 - ملاك احكام قانونى ، در نظر گرفتن نوع است ، نه يكايك افراد .\r\n6 - نوعا زنها احساسىتر از مردها هستند .\r\n7 - در موارد تدليس فرقى بين زن و مرد نيست .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n8 - از نظر خلقت و تكوين ، خصوص شهوت جنسى مرد بيش از زن است و لذا مرد ميتواند ازدواج متعدد داشته باشد ، گرچه شهوت مطلقه در زن بيشتر است و بايد براى جلوگيرى از فساد جامعه كنترل بيشترى بشود .\r\n9 - اختيار طلاق بالاخره بايد يا دست مرد باشد يا زن . و در دست زن بودن بنيان خانواده سريعتر از هم گسسته مىشود .\r\n10 - مردها در معرض هجوم حوادث و بخصوص و جنگها بيشتر واقع مىشوند و در نتيجه تعداد زنان نوعا بيشترند - مگر در موارد استثنا كه جامعه‌اى خاص عمدا بر خلاف آن كند چون جامعه چنين امروز - .\r\n11 - مرد بايد براى كسب تلاش كند و بايد بدينجهت در رفت‌وآمد آزاد باشد .\r\n12 - بدون شك خصوصيات آفرينشى زن با مرد تفاوت دارد و فى المثل تاكنون هيچ زنى از بيمارى غدهء پرستات نمرده است ليكن چه بسيار مردانى كه بدينجت جان باختند ، و خداوند بيش از هر كسى به اين خصوصيات آگاه است ناديده گرفتن آنها موجب سقوط در ورطهء هولناك فساد مىباشد كه دنياى غرب اينك گرفتار آنست .\r\nسؤال : 4 - خانمى 7 سال قبل از شوهرش طلاق گرفته است ، به اين صورت كه با هم به دادگاه آمريكا رفته و از نظر قانونى طلاق گرفته‌اند ، و اينك آن خانم مىخواهد طلاق شرعى بگيرد ، با توجه به اينكه اين خانم 7 سال است از شوهرش بىاطلاع است و نمىداند او كجاست ، آيا اين خانم مىتواند با مراجعه به يك روحانى طلاق شرعى هم بگيرد ؟\r\nجواب : 1 - در بسيارى از دادگاههاى آمريكا على المسموع اصل بر زن سالارى بوده و در بسيارى موارد مرد مظلوم واقع مىشود اگر واقعا در\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاين جريان زن ظلم نكرده و اينك هم ديگر به هيچ وجه دسترسى به همسر قبلى خود ندارد ، ميتواند به مرجع تقليد يا نماينده او ( و نه هر روحانى ) مراجعه كرده حكم طلاق خود را بگيرد ، اينطور نيست كه هر زنى به هر ناراحتى كه از شوهر دارد بتواند نظام خانواده را به هم زند ، اسلام اهميت بسيارى به نظام خانواده مىدهد و به نظر ما به هر عسر و حرجى كه پيدا شود نمىتوان فورا نظام خانواده را بر هم زد .\r\n2 - با حفظ دو شرط بالا - عدم ظلم و عدم دسترسى - ديگر نيازى به ضريب الاجل 4 سال ديگر نيست و ظاهرا شوهر به طلاق هم رضايت دارد .\r\nسؤال : 5 - آيا نفقه به محض ايجاد علقه زوجيت واجب مىشود يا شرائط ديگرى را قائليد و آيا وسائل تنظيف و آرايش ، مخارج مداوا و لو در بيمارى صعب العلاج ، هزينه زايمان ، هزينه تجهيز و غيره را نيز جزء نفقه مىدانيد يا خير به طور كلى نفقه چيست ؟\r\nجواب : نفقه عبارت از مخارج متعارف است و وسائل تنظيف و آرايش و مداواهاى متعارف نيز شامل مىشود ، بيماريهاى صعب العلاج كه مداواهاى غير متعارف را با مخارج سنگين مىطلبد به عهدهء شوهر نمى باشد ، هزينهء زايمان جزء مخارج متعارف است و بر عهدهء شوهر است ، مخارج مربوط به تجهيز از قبيل كفن و دفن نيز به عهدهء شوهر است .\r\nسؤال : 6 - ضابطه اصلى در اجزاء نفقه به نظر شما چيست ؟ آيا نفقه ملاك خاصى دارد يا يك مسئله عرفه است ؟\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nجواب : يك مفهوم عرفى است ولى چون همه كس مفهوم مصاديق آن را به خوبى و تحقيقا نمىداند در اين جهت هم ميتواند تقليد كند مانند همهء مفاهيم مستنبطهء ديگر .\r\nسؤال : 7 - ميزان نفقه با توجه به وضعيت زن تعيين مىشود يا رعايت حال شوهر معيار و ملاك است ، و آيا زن مالك نفقه است يا فقط حق انتفاع دارد ؟\r\nجواب : با توجه به وضع زن از نظر موقعيت خانوادگى او حساب مىشود ، و زن مالك نفقه مىشود بر خلاف ساير واجب النفقه‌ها .\r\nسؤال : 8 - در چه مواردى نفقه ساقط مىشود ، منظور از تمكين ، تمكين خاص است يا انجام وظايف زوجيت از قبيل معاشرت ، معاضدت با يكديگر در تشييد مبانى خانواده ، احترام نظر شوهر و . . . را نيز شامل مىشود و آيا مواردى كه با وجود رابطه زوجيت ، نزديكى با زوجه حرام است نيز نفقه واجب مىشود ؟\r\nجواب : تمكين خاص قدر مسلم است و آنچه كه مربوط به آنست چون آرايش طبق خواست شوهر و پرهيز از چيزهايى كه موجب تنفر است نيز جزء تمكين واجب است ، بيرون رفتن از منزل بدون اجازه شوهر كه على الاقوى حرام است نيز خلاف تمكين واجب است و همينطور كار بيرون منزل بدون اجازهء شوهر ، موارد حرمت نزديكى خارج از تمكين واجب است .\r\nسؤال : 9 - آيا نفقه زوجه حاملى كه زوجش فوت كرده و يا در عده و فات است از مال زوج پرداخت مىشود ؟\r\nجواب : خير واجب نيست مگر اينكه ورثه رضايت بدهند از سهم جنين نيز واجب نيست .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nسؤال : 10 - در صورتى كه زوج از پرداخت نفقه امتناع كند و يا براى مدت طولانى ، غايب شود و يا اين كه به درجه‌اى از سفاهت برسد كه تصرف او در اموال و دارايى خود غير عقلايى باشد يا اين كه مجنون شود تكليف نفقه زوجه چه مىشود و مسئول پرداخت آن كيست ؟\r\nجواب : با اجازهء حاكم شرع از اموال او برداشته مىشود ، در مورد اول و دوم خود زوجه نيز ميتواند بدون اجازهء حاكم به عنوان تقاص بردارد ليكن احوط استجازه است .\r\nسؤال : 11 - الف ) هر گاه جدايى فرزند از مادر يا خواهر و برادرش به سلامت روانى طرفين بالاخص كودك لطمه وارد كند ( يعنى مشقت غير قابل تحمل براى طرفين ايجاد كند ) آيا مىتوان حضانت طفل را تا رسيدن به سن بلوغ يا رشد به يكى از والدين واگذار كرد ؟\r\nب ) آيا دادگاه مىتواند با توجه به شرايط خاص والدين و حفظ مصالح طفل ، بدون در نظر گرفت سن طفل ( 2 و 7 سال ) او را به پدر و يا مادر واگذار كند ؟\r\nج ) پس از رسيدن اطفال به سن بلوغ يا رشد ، آيا پدر و مادر در رابطه با حضانت او تكليف دارند ؟\r\nد ) هر گاه بستگان محجور از قبول قيومت محجور امتناع كنند آيا ميتوان آنان را ملزم به قبول اين مسئوليت كرد ؟\r\nجواب : 1 - حضانت پس از سالهاى معين شده براى دختر و پسر ، مربوط به پدر هست و تا بلوغ ادامه دارد مگر اينكه ولايت و حضانت پدر مشتمل بر ضررى بر كودك باشد يا مشقت غير قابل تحمل كه در دادگاه در آنصورت پس از تشخيص ، به ديگرى واگذار مىكند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n3 - تكليفى ندارند .\r\n4 - چگونه حجرى منظور است اگر حاكم شرع قيموميت داده ميتوان الزام كرد .\r\nسؤال : 12 - با توجه به اينكه « اطلاق بايد به صيغهء طلاق در حضور لااقل دو مرد عادل كه طلاق را بشنوند » واقع گردد بفرماييد :\r\nالف ) آيا استماع صيغهء طلاق لازم است يا سماع آن هم كفايت مىكند ؟\r\nب ) در صورت لزوم استماع ، آيا لاز است شهود به قصد استماع صيغهء طلاق در مجلس حاضر شده باشند با قصد حضور براى استماع لازم نيست ؟\r\nج ) آيا شنيدن بايد بالمشافه و بلا واسطه و با حضور در مجلس صيغه باشد يا به صورت با واسطه مانند شنيدن از طريق بلندگو و يا ديدن و شنيدن از طريق پخش فيلم به صورت زنده و هم‌زمان كه يقين به اجراى صيغهء طلاق حاصل شود كفايت مىكند ؟\r\nجواب : ا - ممكنست بگوئيم سماع كافى است اگر بطوريستكه ميتواند شهادت بدهند ليكن احوط استماع است .\r\n3 - كفايت مىكند .\r\nسؤال : 13 - هر گاه در ازدواج موقت يكى از اسباب طلاق محقق گردد ( مثلا زوج مفقود الاثر شده و يا زوجه مواجه با عسر و حرج گردد و شوهر نيز حاضر به بخشيدن مدت نباشد ) آيا زن مىتواند از دادگاه تقاضاى فسخ متعه را با بخشيدن مدت باقيمانده بنمايد ؟\r\n( خصوصا در صيغه‌هاى دراز مدت - مانند 99 ساله - )\r\nجواب : نمىتواند ، از ادلهء طلاق حاكم در عقد دائم به خوبى مشهود است كه اگر نفقه انجام مىشود ، و در دائم حق طلاق و در متعه هم كه نفقه ندارد . حق فسخ نيست ، هر چند از نظر جنسى و غريزى در فشار و\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nحرج باشد . معلوم مىشود بنيان خانواده در اسلام از لحاظ راحت بودن زن بسيار مهمتر است ، و نبايد به هر وسيله از بين برود . پس زن صبر مىكند تا خبر قطعى برسد . و اگر شوهر - در صورت زنده بودن - اضرار مىكند حاكم تعزير مىكند . برخى روايات كه مورد استناد برخى بزرگان واقع شده كه دلالت دارد كه مدت چهار سال ، تأجيلى از عمر بوده ، دلالتش مخدوش ، و ضمنا دليلى هم بر بطلان مدت نيست ، و قاعده حرج هم در برابر دليل اخص كارايى ندارد ، صريح روايت محمد بن فضيل عدم دخالت حرج در اين مسئله است و صحيح حلبى هم به خوبى بدست مىآيد محمد بن فضيل هم كثير الرواية و متين الرواية است و اشكال غلو كه نسبت به او داده شده به جهاتى ضرر ندارد .\r\nجواب : 14 - با توجه به وجوب پرداخت نفقه اولاد توسط پدر بفرماييد :\r\nالف ) آيا در اين حكم بين فرزند صغير كبير تفاوتى هست ؟ ( اعم از متمكن و غير متمكن )\r\nب ) آيا مراد از متمكن ، فعلى است يا توانايى بالقوه تحصيل مال را نيز شامل مىشود ؟\r\nج ) در صورت تخلف فرزند واجب النفقه از دستورات شرعى پدر ، آيا وجوب پرداخت نفقه وى ساقط مىشود ؟ ( مثلا نوجوان فقيرى كه پدر را اذيت نموده و از ورود وى به خانه شخصىاش جلوگيرى مىكند ، واجب النفقه است ؟ )\r\nجواب : 1 - بين صغير و كبير فرقى نيست به شرط فقر .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n2 - منظور بالقوة القرية است مثل اينكه علم و صنعت و كار مىداند و مىتواند و مع هذا از روى بطالت دنبال كار نمىرود نفقهء شخصى واجب نيست .\r\n3 - تخلف از دستور مسقط وجوب نفقه نيست ليكن ادله از مورد عقوق كه به كلى جدايى حاصل شده است منصرف مىباشد .\r\nسؤال : 15 - هر گاه زوجه از ايفاى وظايف زوجيت خوددارى نمايد ناشزه بوده و مستحقق نفقه نخواهد بود ، ليكن در صورتى كه شهور از انجام وظايف زوجيت سرباز زند به گونه‌اى كه زوجه‌اش را علقه قرار دهد بفرماييد :\r\nالف ) آيا مىتواند حكم به نشوز زوج كرد ؟\r\nب ) در صورت مثبت بودن پاسخ چه آثارى بر آن مترتب است ؟\r\nج ) آيا زوجه مىتواند دراين‌صورت از دادگاه تقاضاى طلاق نموده و دادگاه نيز بر اين اساس حكم به طلاق زوجه دهد ؟\r\nجواب : 1 - مىتوان .\r\n2 - اگر با وعظ و پند مؤثر نشد شكايت به حاكم برده حاكم حق اجبار - بر انفاق و انجام وظايف ، و برداشت از مال او در مورد امتناع از انفاق - و تعزير دارد .\r\n3 - حكم طلاق در اين مورد ثابت نيست .\r\nسؤال : 16 اين جانب دانشجوى كارشناسى مهندسى هسته‌اى هستم مدتى استكه با خانمى ازدواج كرده و ايشان از تمكين اين‌جانب در تاريخ 11 / 7 / 81 خارج گشته‌اند و البته در دوران عقدبستگى بسر مىبريم .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nايشان در حال حاضر مطالبه مهريه و نفقه نموده‌اند و حاضر به زندگى با اين جانب در صورت دريافت مهريه نيستند و بارها اين مطلب را خود و خانواده ايشان بيان كرده‌اند اين‌جانب در حال حاضر معسر بوده و توانايى پرداخت مهريه و نفقه را به دليل دانشجو بودن ندارم اما متأسفانه محاكم عمومى به اين امر توجهى نداشته و براى مهريه و نفقه ، اين‌جانب را در مجموع به پرداخت ماهيانه 70000 تومان محكوم كرده‌اند از شما تقاضا دارم كه به سؤالات زير پاسخ دهيد :\r\nاولا با توجه به اينكه مراسم عروسى صورت نگرفته و نامبرده از بنده تمكين نمىكند و حاضر به اين كار نيز در آينده نيستند آيا به ايشان نفقه تعلق مىگيرد ؟\r\nثانيا آيا ايشان مىتوانند بدون اجازه اين‌جانب به تحصيل و كار مشغول گردند ، با توجه به اينكه شرطى هم در اين باب نبوده است ؟\r\nثالثا آيا نبايد تقسيط مهريه با توجه به تمكن مالى بنده صورت گيرد ؟ حال آنكه در حكم اوليه به اين امر توجه شده بود و بنده تا پايان تحصيل و كسب درآمد از پرداخت مهريه معاف گشته بودم ولى در تجديد نظرخواهى ايشان ، حكم تغيير كرد و بند به پرداخت هر 3 ماه يك سكه محكوم گشتم .\r\nرابعا آيا اگر به ايشان نفقه تعلق گيرد كه مورد آن را در بالا سؤال كردم نبايد سفارش آيهء 233 سورهء بقره در مورد نفقه در مورد اين‌جانب رعايت شود ، البته با توجه به تعلق گرفتن نفقه به ايشان كه در مورد اول سؤال كردم .\r\nجواب : 1 - در فرض سؤال حق نفقه ندارد ولى اگر هنگام عقد شرط و قرار ديگرى بوده است بايد رعايت شود .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n2 - نمىتواند ، ليكن متعارف اين استكه بين عقد و عروسى زن اجازه نگيرد اگر هنگام عقد اين تعارف مورد نظر باشد مىتواند .\r\n3 - بايد رعايت اعسار شما بشود .\r\n4 - نظر شما به آيهء كريمهء « لا تكلف نفس الّا وسعها » مىباشد ، در تقسيط مهريه كاربرد دارد نه در اصل بدهى .\r\nسؤال : 17 - زنى براى اينكه بتواند از كميتهء امداد حقوق بگيرد به شوهرش مىگويد از هم طلاق بگيريم بعد دوباره ازدواج مىكنيم آيا اين طلاق محقق مىشود يا خير اگر در حال عده شوهر بخواهد برگردد ولى زن قبول نكند در اينجا تكليف چيست ؟\r\nجواب : اگر كاملا صورى بوده و بدون قصد جدى بوده است طلاق واقع نشده و گرفتن كمك از كميته نيز حرام است و اگر جدى بوده است طلاق واقع شده ولى شوهر حق رجوع دارد - اگر طلاق بائن نباشد - و زن نمىتواند مانع شود .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nاحكام غيبت\r\nسؤال : 1 - اگر در حين غيبت ، شنونده غيبت آن شخص غيبت‌شونده را نشناسد براى شنوده ثابت مىشود ؟\r\nجواب : اشكالى ندارد .\r\nسؤال : 2 - بازگويى اعمال اشتباهى بزرگان و سران دولتى و غير دولتى با لحنى متنفرانه آيا غيبت محسوب مىشود ؟\r\nجواب : اگر كار علنى آنها را بگويد غيبت نيست و چه بسا براى جلوگيرى از ظلم ، خوب و يا واجب است .\r\nسؤال : 3 - آيا تراشيدن ريش با تيغ موجب جائز الغيبه شدن آن شخص مىشود ؟\r\nجواب : فقط غيبت در ريش تراشى جايز است ، نه غيبت در عيوب مخفى ديگر .\r\nسؤال : 4 - آيا عدم شناخت غيبت‌شونده موجب جواز استماع غيبت مىشود و شناخت ، اگر فقط اسما باشد چطور ، و معيار شناختى كه موجب حرمت استماع غيبت مىشود چيست ؟\r\nسؤال : 5 - بعضىها در حين صحبت كردن با چند كلمهء كوتاه و در يك لحظه مرتكب غيبت مىشوند و در اين لحظه ، كسى شنوندهء غيبت مىشود در اين صورت تكليف شنوندهء غيبت از نظر شرعى و اخلاقى چيست ؟\r\nجواب : اگر غيبت حرام و بدون مجوز است بايد به طورى جلوگيرى كرد هر چند با تغيير جهت بحث و كلام و يا اينكه : حالا بگذريم يا نمىدانيم ، و مانند آن .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nسؤال : 6 - شخصى مىگويد « راضى هستم غيبت مرا كنيد » . در فرض مذكور غيبت او چه حكم دارد ؟\r\nجواب : غيبت حرام است و رضاى به حرام اثرى ندارد .\r\nسؤال : 7 - شخصى مىگويد : « راضى نيستم تعاريف خوبيهاى مرا كنيد » .\r\nدر فرض مذكور تعريف از او چه حكمى دارد ؟\r\nجواب : اگر مطلع نشود و در نتيجه ايذاء نشود اشكال ندارد .\r\nسؤال : 8 - غيبت پشت سر مرده چه حكمى دارد ؟\r\nجواب : مثل زنده بلكه مشكل‌تر .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nاحكام غناء\r\nسؤال : 1 - تعريف شما از غنا چيست ؟\r\nجواب : آواز مناسب با ريتم و آهنگ رقص ، اين قدر متيقن مفهوم غناست ، و مازاد بر آن كه مشكوك است جايز است ، گرچه احتياط خوبست .\r\nسؤال : 2 - غناى محرم از ديدگاه حضرت‌عالى چه نوع غنايى است ؟\r\nجواب : هر نوع غنا حرام است با فرض صدق مفهوم غنا ، و محتوى دخالتى ندارد . فنا در قرآن و مراثى و نوحه نيز غنا است ، حرام است .\r\nسؤال : 3 - آيا برپايى جشن با رعايت ضوابط شرعى در مواليد معصومان ( ع ) و اعياد مذهبى جايز است ؟\r\nجواب : بسيار خوب و داراى ثواب بسيار است .\r\nسؤال : 4 - آيا روز 9 ربيع الاول شرعا عيد است در صورت بودن بفرماييد چرا ؟\r\nجواب : تاريخ معينى ثابت نيست ولى در بسيارى نقاط شيعه آن روز را روز مرگ دشمن حضرت زهراء ( س ) مىدانند ظاهرا باعتبار شروع امامت حضرت مهدى عليه السلام مىباشد كه انتقام خون حضرت زهرا ( ع ) و اجداد خود را مىگيرد .\r\nسؤال : 5 - آيا رقص زن براى زن و مرد براى مرد و كف زدن مثلا در جشنهاى عروسى جايز است ؟\r\nجواب : رقص مرد مطلقا حرام است رقص زن براى زنها و يا براى شوهر خود احتمال جواز دارد گرچه روايت وارد شده از پيامبر ( ص ) اطلاق دارد و بهرحال احتياط بهتر است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسؤال : 6 - كف زدن اگر از روى شدت فرح و سرور باشد كه در لغت عربى به آن بطر مىگويند چه حكمى دارد ؟\r\nجواب : كف زدن اشكالى ندارد .\r\nسؤال : 7 - آيا چيزى در اسلام به نام موسيقى عرفانى وجود دارد كه شرعا جايز باشد ؟\r\nجواب : به اين نام نداريم ليكن آهنگهايى كه مناسب رقص و لهو و لعب نباشد جايز است گرچه احتياط بهتر است .\r\nسؤال : 8 - آيا از نظر اسلام عيد نوروز اعتبار دارد ؟\r\nجواب : به عنوان مسائل مكتبى همچون يادبود حوادث مهمى كه در اين روز اتفاق افتاده ، همچون غدير خم - بنا به نقل - و غيره ثواب دارد ، و همينطور به عنوان صله رحم و ديدار مؤمنين . تعطيل براى صرف تفريح هم اشكالى ندارد .\r\nسؤال : 9 - به موسيقيهايى كه از غرب وارد مىشود و مرد يا زن مىخوانند و شايد بعضى از آنها طرب‌آور هم نباشد گوش دادن جايز است ؟\r\nجواب : هر نوع موسيقى و آهنگى كه مناسب رقص باشد جايز نيست .\r\nسؤال : 10 - به موسيقىهائى كه زنان دسته جمعى مىخوانند گوش دادن جايز است ؟\r\nجواب : اگر محرك شهوت نباشد اشكالى ندارد بر زن هم جائز نيست آواز و هر گونه صحبتى كه همراه با ناز و كرشمه و تحريك باشد انجام دهد .\r\nجواب : 11 - بفرماييد موسيقيهاى سنتى مثل آهنگهايى كه در بندرها مرسوم است يا ساز و نقاره همراه با بازيهاى مردها به صورت چوب‌بازى چيست ؟\r\nجواب : اگر موسيقى رقص‌آور نباشد معلوم نيست كه حرام باشد ساز و نقاه هم همينطور . و اما چوب‌بازى كه ظاهرا رقص چوب خوانده مى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nشود آن هم رقص محرم نيست قدر مسلّم رقص حركات خاص جلف و محرّك شهوانى است . نه هر گونه حركت اعضاء .\r\nسؤال : 12 - گوش دادن به موسيقى در صورتى كه انسان تحريك نشود و فقط براى سرگرمى باشد چه حكمى دارد ؟\r\nجواب : اگر آهنگ مناسب رقص است جايز نمىباشد هر چند براى او محرك نباشد .\r\nسؤال : 13 - گوش دادن به موسيقىهايى كه دختران و پسران جوان با هم خوانده‌اند چه حكمى دارد كه البته نمىتوان مطمئن بود كه مجلس آنها لهو و لعب نبوده است ؟\r\nجواب : آواز و موسيقىهايى كه رقص‌آور بوده آهنگ مناسب رقص دارد جايز نيست . نواختن و هم گوش دادن . و اما صداى زن اگر محرك شهوت باشد و يا عمدا زن با عشوه و ناز حرف بزند يا بخواند براى خواننده و شنونده جايز نيست .\r\nبه مجموعه سؤالات به شرح زير پاسخ دهيد :\r\nاز آنجايى كه در منابع فقهى عناوينى از قبيل « غنا ، سماع ، لهو الحديث ، طرب ، آلات لهو و لعب و . . . » به كار برده شده است لذا در هنگام تحقيق بايد هر يك از اين عناوين وارده به صورت مجزى مورد بحث و مداقه قرار گيرد تا در صورت امكان محور يا محورهاى اصلى حليت و حرمت مشخص گردد از اهم اين عناوين دو موضوع « غنا و موسيقى » است .\r\nسؤال : 14 - آيا موضوع عرفى است يا حد خاص شرعى دارد ؟ اگر با عرف است معيار كدام عرف است ؟ عرف عامه يا عرف مؤمنين يا موسيقىدانان و آهنگسازان يا عرف فقها و مفتيان ؟\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nجواب : عرفى است به معناى عرف عام ، قدر مسلم نواى رقص‌آور منظور است ، در فهم موضوع حكم ، عرف و لغت ، و احيانا فهم فقها نيز دخالت دارند علم فقه بر مجموعه مبانى خاصى استوار است كه امكان توضيح يك جا براى غير متخصصين ميسور نميباشد .\r\nسؤال : 15 - غنا از ديدگاه اهل لغت چگونه تعريف شده است ؟\r\nجواب : تعريفها زياد و مختلف استكه در رساله‌هاى غنائيه ذكر شده است ، و ميزان عرف است .\r\nسؤال : 16 - غنا از ديدگاه فقها اهل بيت ( ع ) چگونه تبيين گرديده است ؟\r\nملاك تعريف آن لغت ، عرف يا اجتهاد و استنباط از منابع فقهى است ؟\r\nجواب : ملاك تعريف يك مفهوم ، عرف است و ملاك در موضوع حكم شرعى همهء اينهاست يعنى از مجموعه آنچه ذكر شده موضوع بدست مىآيد .\r\nسؤال : 17 - آيا مىتوان از مجموع آيات و روايات تعريف خاصى ارائه كرد ؟\r\nجواب : آرى ، به نظر ما قدر متيقن موضوع حكم شرعى ، آواز رقص‌آور مىباشد .\r\nسؤال : 18 - شرائط تحقق غناء محرم چيست ؟\r\nجواب : آنچه كه مخصوص مجالس لهو و لعب است و به تعبير ديگر رقص‌آور مىباشد كه معمول مردم را از حالت عادى خارج مىكند .\r\nسؤال : 19 - استفاده از صداى زن در خواندن شعرهاى طنز به صورت آواز ، به طورى كه تحريك‌كننده نيستند چه حكمى دارد ؟\r\nجواب : در فرض سؤال اشكال ندارد و گرچه خلاف احتياط است ليكن در معمول مردم شايد اين فرض واقعيت نداشته باشد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nسؤال : 20 - آيا قرائت قرآن بانوان يا مرثيه براى زنان در مجالس زنانه ، قابل پخش مىباشد ؟ با تصوير يا بدون آن ؟\r\nجواب : اگر محرك نباشد و احتياطا رعايت مقدار لازم حجاب شده باشد اشكال ندارد .\r\nسؤال : 21 - پخش صداى خواهران به صورت جمع‌خوانى در قالب تلاوت قرآن ، سرود ، تواشيح و اشعار در برنامه‌هاى راديويى و تلويزيونى از نظر شرعى چه حكمى دارد ؟\r\nجواب : به طور كلى حكم همان است ليكن همانطور كه اشاره شد نوعا همراه با درجه‌اى از تحريك است .\r\nسؤال : 22 - پخش صداى مردان و زنان در جمع‌خوانى به صورت تركيبى مجاز است ؟\r\nجواب : همانست .\r\nسؤال : 23 - استماع صداى زنان در صورتى كه خواننده ديده شود يا نشود چه حكمى دارد ؟\r\nجواب : اگر صداى محرك نباشد و بطور كرشمه و تحريك خوانده نشده باشد اشكال ندارد ، با رعايت حجاب .\r\nسؤال : 24 - استفاده از صداى دختران و پسران نابالغ به صورت مجزى با تركيب همراه با تصوير يا بدون تصورى حكمش چيست ؟\r\nجواب : جواب سؤالات 22 و 24 مثل جواب 21 است .\r\nسؤال : 25 - خوانندگى زن در صورتى كه در قالب و محتواى لهوى نباشد به چه دليلى حرام است ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nجواب : به نظر مىرسد نوع خوانندگيهاى زنان ملاك كريمه « و لا تخضعن بالقول » را دارد .\r\nسؤال : 26 - آيان نشان دادن تصوير خواننده هنگام پخش سروده‌هاى محلى مثلا به صورت پل‌بك مجاز است ؟\r\nجواب : اشكال ندارد ليكن نشان دادن نوازندگان به نظر فقهائى كه استعمال آلات را مطلقا حرام مىداند اشكال دارد .\r\nسؤال : 27 - مستثنيات غنا محرم را بيان كنيد .\r\nجواب : استثناء مسلم فقط در عروسى مىباشد .\r\nسؤال : 28 - اگر غنا حرام است پس چرا در مراسم عروسى زنانه جايز است ؟\r\nجواب : لوجود الدليل شرعا .\r\nسؤال : 29 - اگر ملاك حرمت مفسده انگيزى است چگونه اين مفسده انگيزى در مراسم عروسى زنانه توجيه مىشود ؟\r\nجواب : لوجود الدليل شرعا و لعل الملاك تشويق الناس الي الزواج .\r\nسؤال : 30 - با توجه به اينكه غنا در قالبها و مضامين ( عرفانى ، اخلاقى ، عاشقانه ، مبتذل ، هتك‌آميز ، تجارى و . . . ) قرار مىگيرد آيا قالب و مضمون دخيل در حكم است ؟\r\nجواب : خير .\r\nسؤال : 31 - استماع شعرخوانى زن يا دخترى ، همراه با پخش تصوير پسرى نوجوان به نحوى كه تماشاچى خيال كند خواننده پسر است براى مرد و زن شنونده و بيننده چه حكمى دارد ؟\r\nجواب : نوعا همراه با نوعى تحريك است . و گرنه چرا تصوير انسان زشتى را نمىگذارند ليكن اين بحث موضوعى است .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nسؤال : 32 - آيا در حرمت حليت ( حكم غنا ) فرقى بين استماع به طور مستقيم و يا ضبط و پخش وجود دارد ؟\r\nجواب : خير .\r\nسؤال : 33 - با توجه به اينكه انگيزه خواننده ، انگيزه شنونده ، شرائط مكانى ( مجلس خاص ) ، شرائط زمانى ( زمان مناسب ) در انتخاب لحن و كلام نقش دارد ، حكم حرمت در غنا متوجه كدام ناحيه است ؟\r\nجواب : هيچ يك از اينها دخالت ندارند و مطلقا حرام است .\r\nجواب : 34 - آيا موسيقى اصالتا موضوع حكم قرار گرفته يا تابع غنا مىباشد ؟\r\nجواب : استفاده از آلات لهو براى لهو مستقيما موضوع حرمت است .\r\nسؤال : 35 - حد و حدود موسيقى مجاز غير غنايى را بيان كنيد .\r\nجواب : هر گونه نواكه مخصوص مجالس لهو و لعب نباشد و رقص‌آور نباشد .\r\nسؤال : 36 - آيا اين حدود در مورد موسيقيهاى محلى و سنتى است يا در مورد موسيقىهاى خارجى و به خصوص كلاسيك هم موضوعيت دارد ؟\r\nجواب : فرقى ندارد .\r\nسؤال : 37 - نقش طرب در تحقق موسيقى حرام چگونه است ؟\r\nجواب : ملاك همانست كه گفته شد .\r\nسؤال : 38 - اگر طرب تعريف مختلف داشته باشد چه نوع طربى موجب حرمت است ؟ و به چه دليل ؟\r\nسؤال : 39 - استفاده از موسيقيهاى شاد به هنگام بيان حديث و يا سخنان بزرگان دين چه حكمى دارد ؟\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nجواب : از جواب سؤالات 34 ، 35 ، 36 ، 37 جواب سؤالات 38 و 39 معلوم مىشود .\r\nسؤال : 40 - آيا پخش تصوير آلات موسيقى همچون دف و نى و . . . ( در صورت مشروع بودن موسيقى ) به ويژه در برنامه‌هاى مذهبى و اعياد جايز است ؟\r\nجواب : كسانى از فقها كه مطلق استعمال آلات لهو را حرام ميدانند در اينجا هم اشكال مىكند ليكن اين‌جانب مطلق استعمال را حرام نمىدانم و اللّه العالم .\r\nسؤال : 41 - استفاده از طبل و سنج و شيپور در عزادارى ائمه چه حكمى دارد ؟\r\nجواب : اشكال ندارد .\r\nسؤال : 42 - گاهى در هنگام گوش دادن نواهاى عزادارى بدن انسان بدون اختيار يا با اختيار هماهنگ با آهنگ و ريتم نوار تكان مىخورد آيا اين حكم رقص را دارد ؟\r\nجواب : اگر غنا و آهنگ حرام نباشد اشكال ندارد .\r\nسؤال : 43 - اگر تحت تأثير شنيدن نوار آواز يا موسيقى به تنهايى ، شخص به حالت گريه و حزن يا خنده و شادى ( حالى به حالى شدن ) بيفتد آيا اين حكم غنا را دارد ؟\r\nجواب : همانند سؤال قبلى است .\r\nسؤال : 44 - راه تشخيص موسيقى حرام كدام است ؟\r\nجواب : آنچه مناسب مجالس لهو و لعب است حرام است و در مورد شك جايز است .\r\nسؤال : 45 - با توجه به توضيحات زير به سؤالات جواب دهيد :\r\nاكثر غريب به اتفاق فقهاء ، موسيقى مطرب و لهوى را حرام مىدانند و موسيقى مطرب را موسيقىاى مىدانند كه دو صفت را داشته باشد :\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n1 - مخصوص مجالس لهو و لعب باشد . 2 - محرك باشد . الف ) منظور از مجلس لهو و لعب چيست ؟\r\nب ) موسيقى مخصوص به آن مجلس چه خصوصيتى دارد ؟ آيا نوع استفاده آن را مخصوص مىگرداند يا شكل موسيقى آن را مخصوص ميگرداند به گونه‌اى كه در محلهاى ديگر مورد استفاده قرار نميگيرد ؟\r\nج ) اكثر موسيقيها حتى مارش نظامى كه بسيار سنگين نواخته مىشود بدن را به حركت در مىآورد . از طرف ديگر صفت محرك در موارد ديگر مثل فيلم و عكس محرك نيز به كار مىرود ، كه مقصود تحريك‌كنندهء قواى جنسى است . حال مقصود از موسيقى محرك كدام است ؟ آيا منظور موسيقى تحريك‌كنندهء قواى شهوانى و حيوانى انسان است ؟ و يا اينكه موسيقى تحريك‌كنندهء بدن است ؟ كه اگر مقصود مورد دوم باشد اكثر موسيقيها حتى موسيقى رايج در مجالس مولوديه را نيز شامل مىشود . و اگر مقصود مورد اول باشد مناسبتر با فلسفهء تحريم آن كه دور كردن انسان از توجه به مسائل حيوانى و كم‌ارزش است مىباشد .\r\nجواب : 2 - قدر متيقن ادلهء غنا و موسيقى ، آهنگهاى رقص‌آور است كه آن هم معلوم است و حتى زنها هم مىدانند كه فلان آهنگ با رقص مناسب است .\r\n1 و 3 - همانطور كه گفته شد آهنگهاى رقص‌آور و متناسب با رقص قدر متيقن ادلهء حرمت غنا و موسيقى است و مابقى محكو به جواز است هر چند احتياط بسيار خوب است .\r\nسؤال : 46 - آيا موسيقى مىتواند داراى منافع حلال و عقلانى باشد يا ذاتا حرام است ؟\r\nجواب : كلا حرام است در عروسى هم دليل روشنى بر استثناء نيست گرچه محتمل است ، چون موسيقى و غنا هر دو بملاك لهو\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nحرام هستند بعيد نيست كه از استثناء غنا در عروسى استثناء موسيقى هم منظور باشد .\r\nسؤال : 47 - آيا زمان و مكان در حكم موسيقى نقش دارد ؟ به عبارت ديگر آيا روايات ، ناظر به موارد استعمال آن در زمان صدور روايات است ؟ و اگر محتواى موسيقى تغيير كرد حكم تغيير مىكند ؟\r\nجواب : هيچ فرقى نمىكند احتمال اينكه ادله فقط اعمال خلفاء بنى عباس و بنى اميه را رد مىكند قابل اعتنا نمىباشد .\r\nسؤال : 48 - با توجه به تنوع ابزار و آلات موسيقى و ساخت ابزار جديد و وسايل الكترونى كه در زمان صدور روايات ، موجود نبوده آيا موضوع حكم ، همان وسائل عصر صدور است و آنها ذاتا حرام بوده و منافع عقلائى نداشته و يا شامل ابزار پيشرفته جديد هم مىشود ؟\r\nجواب : فرقى نمىكند .\r\nسؤال : 49 - معمولا مليتهاى مختلف موسيقى مخصوص به خود را دارند آيا بيگانه يا محلى بودن اثرى در حكم دارد ؟\r\nجواب : خير .\r\nسؤال : 50 - چنانچه بكارگيرى يك موسيقى خارجى موجب تأثيرپذيرى فرهنگى ، تغيير زيباشناسى صوتى در افراد جامعه و زمينه‌سازى پذيرش فرهنگ بيگانه در ساير ابعاد شود آيا اين بكارگيرى جايز است ؟\r\nجواب : از جهت حرمت موسيقى فرقى نمىكند .\r\nسؤال : 51 - كاربرد موسيقى در موارد گوناگونى مىباشد از قبيل ( هماهنگى حركات در ورزش ، جنگندگى و سلحشورى در مارشهاى نظامى ، خنده و سرور ، ترس و\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nوحشت ، تأثر و غم ، تفكر و تدبر ، هيجان و اضطراب ، تحرك و شادابى ، خشم و جنون ، ترقص و حركات جلف ، درمان بيماريهاى جسمى و روحى ، تسريع در رشد گياهان و . . . ) حكم استفاده از موسيقى در موارد فوق چيست ؟\r\nجواب : گفتيم كه فقط رقص‌آور آن حرام است .\r\nسؤال : 52 - حكم آموزش و تعليم موسيقى براى عموم ، جوانان يا گروه خاص را ذكر كنيد .\r\nجواب : تعليم موسيقى حرام به طور عملى حرام است .\r\nسؤال : 53 - آواز زن اگر مهيج نباشد چگونه است ؟\r\nجواب : صداى زن اگر غنا نباشد و تلطيف نشود كه دل طرف را بربايد و تحريك شهوت و يا دعوت به گناه نشود اشكال ندارد . ولى آيا اگر صداى مورد توجه از يك پيرزنى هم باشد مورد توجه قرار مىگيرد ؟\r\nسؤال : 54 - گوش كردن به موسيقىهاى سنتى ايرانى كه در آن خانمها اجرى نقش ( بيان ) دارند به نظر شما چه حكمى دارد ؟\r\nجواب : هر نوع موسيقى كه مناسب با رقص باشد اشكال دارد و هر گونه صداى زن كه با عشوه و ناز و محرك باشد . زن نبايد با مردان آنطور صحبت كند و يا بخواند .\r\nسؤال : 55 - اگر كف زدن در عروسىها و غير آنها ، سبب رقص شود ( رقص‌آور باشد ) چه حكمى دارد ؟\r\nجواب : اشكالى ندارد ولى خود رقص جايز نيست .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nسؤال : 56 - وزارت ارشاد مجوز تشكيل كلاسهاى موسيقى به هر نوع را صادر كرده است و جوانان به دليل اينكه وزارت ارشاد اجازه داده و حتما قانونى و شرعى است در اين گونه كلاسها شركت مىكنند نظر شما چيست ؟\r\nجواب : موسيقىهايى كه آهنگ رقص ندارد و براى مجالس عيش و فساد مناسب نيست اشكال ندارد گرچه احتياط خوب است .\r\nسؤال : 57 - استفاده از آلات موسيقى مانند اركستر ، طنبور يا ضرب يا دايره چه حكمى دارد ؟\r\nجواب : از نظر ما ميزان آهنگ است نه آلت . اگر آهنگ رقص‌آور نباشد اشكال ندارد گرچه احتياط مستحب ترك است .\r\nسؤال : 58 - با توجه به اينكه قرآن كريم در وصف مؤمنين مىفرمايد :\r\n« و الذين هم عن اللغو معرضون » ( مؤمنون آيه 3 ) . آيا كف زدن و سوت كشيدن لغو است ؟\r\nجواب : اگر هيچ فايده‌اى بر آن مترتب نباشد لغو است ليكن دليلى بر حرمت لغو نيست و بيش از كراهت نيست حكمت حرمت موسيقى و غنا هم تنها لغويت نيست ، بلكه احتمالا شارع مقدس اسلام رعايت حالت تخديركنندگى آن را در نظر گرفته است ، چنان كه در برخى روايات هم آمده كه موجب از بين رفتن غيرت شخص مىباشد .\r\nجواب : 59 - حكم شطرنج چيست ؟ آيا به نظر شما موضوع آن در زمان ما تغيير كرده ؟\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nجواب : به نظر اين جانب همانطور كه در رساله توضيح المسائل توضيح داده‌ايم اگر برد و باخت در كار نباشد حرمتى ندارد گرچه احتياط خوبست ، شطرنج با ساير آلات قمار هم فرقى ندارد .\r\nسؤال : 60 - خريد و فروش برگهاى ارمغان بهزيستى و مسابقاتى از اين قبيل چه حكمى دارد ؟\r\nجواب : اگر وسيلهء استثمار مردم و جمع ثروت زائدى براى مؤسسهء مزبور نباشد اشكالى ندارد .\r\nسؤال : 61 - در خصوص مصاديق آلات قمار نظر خود را بيان كنيد .\r\nجواب : ظاهرا منظور شما تشخيص موضوع است ، اين يك امر عرفى است هر چه كه معمولا با آن برد و باخت انجام مىشود آلت قمار حساب مىشود و اما حكم آن : اگر با برد و باخت ( هر چند غير پولى ) باشد مسلما حرام است و اگر با آلت قمار بازى بدون برد و باخت انجام شود به نظر اين جانب حرام نيست گرچه احتياط خوب است و شايسته است رعايت شود .\r\nسؤال : 62 - حكم موارد زير را براى ما مرقوم كنيد .\r\nالف ) بازى با پاسور . ج ) هيپنوتيزم . د ) احضار روح .\r\nجواب : 1 - بدون برد و باخت اشكال ندارد ليكن احتياط خوب است .\r\n2 - به قصد علاج و مانند آن اشكالى ندارد و قصد آزار ديگران يا استفادهء حرام ، حرام است .\r\n3 - ارتباط با ارواح اشكالى ندارد .\r\nسؤال : 63 - آيا ورزش بوكس يا تكواندو و . . . را جايز مىدانيد ؟\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nجواب : آنچه كه در معرض ضرر مهم مىباشد جايز نيست .\r\nسؤال : 64 - شرطبندى در مسابقهء كورس اسب‌دوانى چه حكمى دارد ؟\r\nجواب : شرطبندى بين افراد خارج از مسابقهء نافذ نيست ولى ميتوان به عنوان تشويق به سابق ، چيزى داده شود .\r\nسؤال : 65 - بر فرض اينكه شطرنج يك بازى فكرى باشد و به نيت برد و باخت بازى نكنند ، بازى آن ، خريد و فروش آن و نگهدارى آن چه حكمى دارد ؟\r\nجواب : اشكال ندارد ، ليكن احتياط در ترك است .\r\nسؤال : 66 - نظر شما در مورد بيليارد چيست ؟ اگر بدون شرطبندى باشد .\r\nجواب : به نظر اينجانب بازى يا آلات قمار بدون برد و باخت حرام نيست گرچه احتياط خيلى خوبست ، و منظور از برد و باخت خصوص پول نيست . و هر چيز ديگر را هم شامل مىشود حتى قرار بدوش گرفتن و مانند آن .\r\nسؤال : 67 - مراد از لهو محرم چيست ؟\r\nجواب : لهو هر چيزيستكه دل را مىميراند و حرام است مگر موردى استثنا شود . ليكن براى تشخيص اينكه چه چيزى دل را مىميراند از كلمات شارع بايد استفاده كرد چنان كه در رقص و غنا و موسيقى آمده است .\r\nسؤال : 68 - در بازى واليبال و مانند آن آيا مىشود مبلغى را طرفين بازى از ملك خود خارج كرده و به شخص ثالثى بدهند و بعد از اتمام بازى آن شخص ثالث همان مبلغ و يا كمتر و يا بيشتر آن را با رضايت و براى تشويق از طرف خود به برنده‌هاى بازى بدهد ؟\r\nجواب : اشكال ندارد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nاحكام غصب\r\nسؤال : 1 - اگر فردى در ملك خويش احداث بنا كند و از ساختمان همسايه دو مترى جلوتر بيايد كه موجب شود آفتاب مقدارى ( يك ساعت ) ديرتر به مقدارى از حياط همسايه بتابد آيا شرعا اشكال دارد ؟\r\nجواب : هيچ اشكالى ندارد .\r\nسؤال : 2 - آيا مؤسسات دولتى و غيره از قبيل شهرداريها ، ادارات آب و برق و گاز شرعا مجاز به تصرف عدوانى ملك مردم مسلمان اين مملكت بدون رضايت و موافقت مىباشند و بهره‌بردارى از آن حلال است ؟\r\nجواب : بديهى است كه حرام بزرگى است ، يعنى از گناهان كبيره است و اگر در موضوع ملك ، بحثى باشد از طريق قضايى مورد تحقيق قرار گيرد .\r\nسؤال : 3 - قطعه زمينى كه به موجب سوابق ثبتى و نيز سند اسمى شماره 76542 مالكيت آن براى اين‌جانب مىباشد . شخصى من غير حق و به نحو عدوان ضمن تصرف زمين مذكور مبادرت به احداث ديوار در آن مىنمايد .\r\nكه غاصبين اينجانب را به عنوان تخريب‌كننده ديوار معرفى و در نهايت دادگاه حكم بر محكوميت اين‌جانب به تحمل هشت ماه حبس به اتهام تخريب صادر مىنمايد ( هر چند كه به شهادت بسيارى از اشخاص و حتى قواى انتظامى اتهام مذكور متوجه اين‌جانب نبوده است ) متعاقبا اين‌جانب براى خلع يد غاصب و قلع و قمع بنا مراتب را از طريق محاكم قضايى پيگيرى و حكم بر تخريب ديوار و ساير مستحدثات مىگردد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبنابراين : اولا حكم تخريبى ديوارى كه غاصب در ملك غير و به نحو عدوان ساخته چيست و در صورتى كه تخريب‌كننده مالك زمين باشد آيا مستحق تعزير است يا خير ؟\r\nثانيا متعاقبا دادگاه حكم تخريب و قلع و قمع مستحدثات غاصب در ملك مرا صادر نموده و در واقع اين‌جانب بر تخريب موضوع مزبور مىبايستى بى جا تحمل هشت ماه حبس نمايم كه دادگاه دستور قلع و قمع آن را به موجب دادنامه اخير صادر نموده است .\r\nجواب : به نظر اين‌جانب اگر غصب مسلم باشد ملك حق ازالهء بنا را دارد ابتدا به خود صاحب بنا دستور تخريب مىدهد ، اگر او تخريب نكرد مالك زمين حق تخريب دارد و به نظر اين جانب حكم تعزير وجهى ندارد ، به شرح عروه اين‌جانب در ابواب مزارعه رجوع شود و حكم حبس شما بهيچوجه صحيح نبوده است ، البته تشخيص موضوع با دادگاه مىباشد .\r\nسؤال : 4 - بر روى نوارهاى كاست و سىدىها نوشته شده است هر گونه كپى و تكثير شرعا حرام است حال اگر فرض شود كپى و تكثير حرام باشد در اين مسئله بفرماييد حكم اينها چيست ؟\r\nالف ) كسى كه به صورت غير شرعى تكثير مىكند .\r\nب ) مشترى كه اين سىدىها را كه به صورت غير شرعى تكثير شده مى خرد آيا چيزى را ضامن است ؟ گناهكار به حساب مىآيد ؟\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nجواب : تصرف در مال ديگران جايز نيست ، هر چند ديگرى غصب كرده و به فردى بدهد ، براى اين فرد هم جايز نيست ، و حق امتياز و ابتكار هم مال مىباشد .\r\nسؤال : 5 - آيا تقلب كردن در امتحان حرام است ؟\r\nجواب : آرى حرام است .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nاحكام قرض\r\nسؤال : 1 - مؤسسه مالى و اعتبارى بنياد بدون نوبت وامى به مبلغ 000000 ، 1 تومان به كارمندان دولت با سود 27 % و هر ماه 000 ، 22 تومان و 72 ماهه مىپردازد و با حساب كردن آن فهميديم كه تقريبا مبلغ 000 ، 850 تومان علاوه بر مبلغ اصلى ، مؤسسه براى خود سود كسب مىكند . حكم شرعى اين وام چيست ؟\r\nجواب : بايد پرسيد كه بر چه اساسى سود مىگيرند اگر سود قرض و وام است مسلما ربا و حرام است . و اگر طبق عقود شرعيه چون قرار مضاربه و سود على الحساب و يا عقود شرعى ديگر مىباشد اشكالى ندارد .\r\nسؤال : 2 - كارمزدى كه بعضى صندوقهاى قرض الحسنه مىگيرند چه حكمى دارد ؟\r\nجواب : اگر واقعا در برابر اعمال دفترى و مانند آن باشد و نه در برابر مدت قرض اشكال ندارد .\r\nسؤال : 3 - فردى مبلغى از شخصى قرض گرفته و يقين دارد كه قرض خود را اداء كرده ولى طرف مقابل رد كرده و مىگويد من يقين دارم كه قرض را اداء نكرده‌اى . حكم چيست ؟\r\nجواب : تكليف هر شخص در رابطه با يقين خود شخص ، است اگر يقين به پرداخت دارد تكليفى ندارد .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nسؤال : 4 - پولى را كه در صورت ناچارى از بانك يا صندوق قرض الحسنه به صورت وام دريافت مىكنيم ، پولى اضافى را كه بانك يا صندوق به عنوان كارمزد مىنامند و دريافت مىكند چه حكمى دارد ؟\r\nجواب : اگر واقعا پول اضافى براى كارمزد داده شود اشكال ندارد ، ليكن اگر فقط تغيير نام باشد و قصد جدى بر ربح و سود براساس زمان باشد اشكال دارد .\r\nسؤال : 5 - كانون فرهنگى انصار المهدى ( عج ) جهت ارتفاع مشكلات اقتصادى اعضاى خود ، در كنار فعاليتهاى فرهنگى اقدام به تأسيس صندوق قرض الحسنه نموده است . نحوهء فعاليت صندوق مذكور به اين ترتيب است كه افرادى كه مىخواهند در صندوق عضو شوند بايد براى افتتاح حساب مبلغ 3000 تومان به حساب خود واريز كنند ، اين مبالغ پس از جمع‌آورى در هر ماه به قيد قرعه و با لحاظ كردن شرايط اولويت به اعضاء صندوق به صورت وام پرداخته مىشود . با توجه به اطلاعات بالا مستدعى است سؤالات ذيل را پاسخ دهيد :\r\nالف ) آيا افتتاح اين صندوق جايز است ؟\r\nب ) با توجه به اينكه صندوق مبالغى را جهت امورات جاريه خود ( خرج صندوق ) بايد هزينه كند دريافت كارمزد چه صورتى دارد ؟\r\nج ) مقدار كارمزد چقدر بايد باشد ؟\r\nد ) اگر اعضاى وام‌گيرنده در پرداخت اقساط خود تأخير كنند آيا جايز است مبلغى به عنوان ديركرد دريافت كرد ؟ مبلغ ديركرد چقدر بايد باشد ؟\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nو ) چون فعاليتهاى فرهنگى كانون ، نياز به بودجه دارد و اين كانون منبع درآمدى ندارد و چون اين صندوق زير نظر كانون است آيا جايز است كه مقدارى از كارمزد جهت هزينه در فعاليتهاى فرهنگى كانون استفاده شود ؟\r\nه ) مسؤوليت صندوق مبالغى را به عنوان كمك به كانون ، به طور ماهانه ، از اعضاى صندوق دريافت مىكنند ، اگر چنانچه اين مبلغ از ساير اعضاى كانون كه در صندوق عضو نيستند دريافت نگردد :\r\nالف ) آيا دريافت اين مبالغ جايز است ؟\r\nب ) دريافت مبالغ چگونه بايد باشد ؟\r\nج ) براى پيشرفت فعاليتهاى فرهنگى اين مجموعه چه نظرى داريد ؟\r\nجواب : 1 - اصل افتتاح حساب مشكلى ندارد .\r\n2 - اگر واقعا در برابر خدمات باشد اشكالى ندارد .\r\n3 - ميزان ، توافق طرفين است .\r\n4 - مكررا اين سؤال از ما شده است ، به نظر اين‌جانب تنها راه شرعى آن استكه به بدهكار گفته شود ما حق داريم براى گرفتن طلب خود ، شكايت كنيم و يا به ديگران بگوييم ، اگر مىخواهيد چنين نكنيم بايد فلان مقدار بدهيد ، هر مقدار . البته در غير مستثنيات دين . و يا به نظر اين جانب فروش پول به پول انجام شود كه به نظر اين‌جانب اشكال ندارد و از اين طريق كسب درآمد شود .\r\n5 - اشكالى ندارد .\r\n6 ) الف ) اشكالى ندارد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n6 - ب ) اشكالى ندارد البته همانطور كه در بالا گفته شود به شرط اينكه واقعا مزد در برابر خدمات باشد .\r\n6 - ج ) عده‌اى بودجه كافى به عنوان مضاربه و مانند آن بگذارند و صندوق كار تجارى و غيره انجام دهد و از سود حاصله مشكلات خود را حل كند راههاى ديگرى نيز هست .\r\nسؤال : 6 - نظر شما در مورد سودهايى كه بانكها چه در مورد سپرده‌هاى دراز مدت و چه در سپرده‌هاى كوتاه‌مدت پرداخت مىكنند چيست ؟\r\nجواب : اگر طبق قراردادهاى فعلى بانك عمل شود اشكال ندارد .\r\nسؤال : 7 - با توجه به اينكه امروزه تورم در اقتصاد وجود دارد ، آيا مىتوان براى مثال يك ميليون تومان را به مدت شش ماه در عوض يك ميليون و دويست هزار تومان كه در اصل ارزش واقعى آن است ، قرض داد ؟\r\nجواب : جايز نيست ملاك ربا زيادى است نه كيفيت و ارزش . ليكن فروش جايز نيست .\r\nسؤال : 8 - شخصى از كسى قرض گرفته است حالا شك دارد كه قرض خود را ادا كرده يا خير طرف مقابل هم شك دارد كه قرض را دريافت كرده يا خير ؟ تكليف چيست ؟\r\nجواب : بايد مجددا پرداخت شود و يا از طرف مقابل حليت طلب كند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nاحكام توهين\r\nسؤال : 1 - مدتى است كه در بعضى از مجالس اشخاص معلوم الحالى به جوك و لطيفه‌گويى اقوام مختلف ايرانى مىپردازند و آنها را مورد تمسخر و توهين قرار مىدهند كه اين كار آنان موجب ناراحتى عده زيادى از هموطنان اعم از ترك و لر و كرد و . . . مىشود نظر خود را راجع به اين كار بيان كنيد .\r\nجواب : عمل فوق مصداق توهين و هتك حرمت است و اهانت و هتك مؤمنين از گناهان كبيره است .\r\nسؤال : 2 - حكم سب امامزادگان ( نعوذ باللّه ) چيست ؟ آيا رواياتى در اين باب آمده است ، آيا اين شخص مرتد و كافر به حساب مىآيد ؟ آيا احتمال دارد رواياتى در اين باب آمده باشد و فقها به آن دسترسى نداشته باشند ؟ آيا بىحرمتى به امامزادگان بىاحترامى به امامان معصوم ( ع ) نيست ؟ در صورتى كه ائمه ( ع ) تأكيد زيادى به احترام به آنان داشته‌اند و بعضى از امامزادگان حاجتها داده‌اند ؟\r\nجواب : سب امام‌زادگان حكم سب امامان ( ع ) را ندارد ، يعنى حد قتل ندارد ، ليكن به هر حال گناه است ، و بايد توبه كند ، و اگر منظورش اين بوده كه معلوم نيست كه امامزاده باشد گناه نيست ، ليكن نبايد اين مطلب به صورت دشنام ادا شود و گرنه باز هم گناه حساب مىشود .\r\nسؤال : 3 - آيا بالا و پايين پريدن و ذكر معصوم را گفتن در مراسم‌هاى عزادارى از لحاظ شرعى اشكال دارد ؟\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nجواب : اشكال فقهى ندارد ليكن بهتر آن استكه طورى رفتار شود كه موجب استهزاء دشمن نسبت به مذهب ما نشود .\r\nسؤال : 4 - آيا گفتن بعضى كلمات مانند من سگ حسينم ، من ديوانهء حسينم و . . . توسط مداحان از لحاظ شرعى اشكال دارد ؟\r\nجواب : اشكال فقهى ندارد ليكن بهتر آن استكه تعبيراتى كه خلاف متانت و احترامات مؤمن است به كار برده نشود تا از طرف دشمن تحقير نشويم .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nاحكام اضرار\r\nسؤال : 1 - الف ) آيا كشيدن سيگار اشكال دارد ؟ ب ) در صورت منفى بودن كشيدن آن به چه مقدار اشكال ندارد ؟ ج ) كشيدن قليان چه حكمى دارد ؟ د ) در صورت نداشتن اشكال چه مقدار آن مجاز است ؟\r\nه ) كشيدن پيپ چطور ؟ بعضى علماء فرموده‌اند مقدار بسيار كمى ترياك يا هروئين داراى امراض مفيد است و كشيدن آن به اين مقدار اشكال ندارد ، جواب شما چيست ؟\r\nجواب : ملاك در حرمت اين امور ضرر است ، به مقدارى كه مى دانيد ضرر ندارد اشكال ندارد . مسلم است كه روزى يك پاكت سيگار ضرر دارد يا كشيدن مقدارى كه باعث بروز آسم يا برونشيت گردد حرام است ، هروئين على المعروف حتى براى يك بار هم ضرر مهمى دارد .\r\nسؤال : 2 - خريد و فروش سيگار چه حكمى دارد ؟\r\nجواب : خريد و فروش براى موارد مضر و براى استفادهء مضر جايز نيست .\r\nسؤال : 3 - نظر شما در مورد مواد مخدر و نشست افراد مؤمنى كه مواد مصرف نمىكنند ولى در اين امكان حضور دارند چيست ؟\r\nجواب : استعمال مواد مضر به سلامتى شخص ، حرام است و نشستن در محلى كه معصيت مىشود نيز اگر موجب تشويق اهل معصيت باشد يا تأييد حساب شود حرام است بلكه به احتياط واجب مطلق ترك محل مزبور شود .\r\nسؤال : 4 - اگر شخصى معتاد باشد و نتواند ترك كند چه حكمى دارد ؟\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nجواب : اگر در اثر اعتياد نتواند ترك كند و به مقدار رفع ضرورت اشكالى ندارد .\r\nسؤال : 5 - نظر برخى بزرگان بر حرمت سيگار است كه جزوه‌اى ارسال شد نظر شما چيست ؟\r\nجواب : فتواى حرمت سيگار را شنيده بودم و با نامه ارسالى آن عزيزان متن عبارت فتوى را ملاحظه كردم . ليكن مناسب است به عرض برسانم :\r\n1 - ضرر سيگار بايد ضرر معتدبه باشد چون ضررهاى جزئى حرام نيست ، و آيا هر مقدار آن هر چند يك نفس فقط ، و در هر مزاجى چنين است ؟\r\nوقتى خود سيگار به عنوانه متعلق حرمت مىشود معنايش اين استكه همچون خمر حتى يك قطره ، و اينجا هر چند يك دم كوچك بايد حرام باشد كه يقينا چنين نيست .\r\n2 - اين فتوى با اين صراحت موجب هتك حرمت بسيارى از متدينين و حتى علماء و روحانيون مىشود كه مردم مىدانند آنها سيگار مىكشند ، و ما نبايد كارى كنيم كه به روحانيت در نظر مردم توهين شود و ضرر اين خيلى پيش از ضرر سيگار است .\r\n3 - به نظر حقير اساسا خوبست از لسان شرع تجاوز نكنيم آنچه را شارع به عنوانه تحريم كرده همان را حرام و هر چه را به عنوانه حرام نكرده تحت همان عنوان شرعى : كل ضرر . . . حرف بزنيم . و الامر اليكم .\r\nسؤال : 6 - با توجه به پديده شوم و خانمان سوز مواد مخدر استدعا دارد بذل عنايت و توجه فرموده ، توصيه‌ها و ارشادات و نظر مبارك را جهت استفاده مؤمنين به ويژه نسل جوان مرقوم فرماييد تا انشاء اللّه تعالى نقطه\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعطفى باشد جهت مبارزه با اين پديده شوم كه تيشه بر ريشه اعتقادات و ارزشهاى والاى انسانى است .\r\nجواب : بدون شك يكى از عوامل استعمار ، اشاعه مواد مخدر است كه افراد را سست عنصر و بىتفاوت مىكند و همانطور كه مشروبات الكلى مىتواند عزت نفس و استقامت و اصالت روح را ضربه بزند ، مواد مخدر نيز تدريجا انسان را از انسانيت تهى مىكند ، لازم است افراد بخصوص نسل جوان كشور ، تاريخ بلاد از دست رفته اسلامى بخصوص اندلس عزيز را بدقت مطالعه كنند تا بدانند استعمار چگونه از راه فساد مردم را از انسانيت و غيرت مكتب و وطن و ناموس تهى كرد ، و سپس به آسانى يك سرزمين پهناور را تصاحب كرد . راههاى گوناگون فساد - فحشاء ، مشروبات الكلى ، قمار ، و . . . - و نيز اختلاف و تفرقه‌افكنى از عوامل مهم از دست رفتن اندلس و برخى كشورهاى اروپايى و آفريقايى از حيطهء تصرف مسلمانان گرديده است ، اميد است نسل جوان كشور با حفظ نيروى خود همواره آمادهء دفاع از مكتب و وطن و ناموس مسلمانان باشند و بدانند كه استعمار بدون عوامل داخلى قدرت هيچ مانورى ندارد و هرگز نمىتواند چيره شود . يكى از راههاى مهم پيشگيرى از اعتياد ، آشنا شدن جوانها با محافل مذهبى است . اميد است با تكثير محافل مذهبى و شركت افراد در اين گونه محافل و بخصوص توسل به اهلبيت عصمت و طهارت عليهم السلام و استمداد از آن ارواح طاهره همه افراد و اساس كشور از كيد دشمنان محفوظ باشند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nسؤال : 7 - حكم شرعى راجع به جراحيهاى پلاستيك چيست ؟\r\nجواب : اشكال ندارد مگر اينكه فرض شود كه ضرر مهمى داشته بادش كه ظاهرا اين فرض واقعيت ندارد .\r\nسؤال : 8 - حرمت شرابخورى فقط به مست شدن است يا نه ، فقط استعمال آن هر چند مست نشود ؟\r\nجواب : حتى خوردن يك قطرهء آن هم حرام است .\r\nسؤال : 9 - استعمال سيگار در مكانهاى مقدس مانند مساجد ، حرم ائمه ( ع ) و . . . چه حكمى دارد ؟\r\nجواب : اگر توهين به آن مكانها حساب نشود از اين جهت اشكال ندارد ، ليكن از جهت ايذاء ديگران يا ضرر بر خود يا ديگران گاهى حرام است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nاحكام وقف\r\nسؤال : 1 - با توجه به توضيحات زير پاسخ دهيد :\r\nاينجانبان دو برادر و متوليان نيم دانگ موقوفه از شش دانگ على آباد آقا مجيب انار رفسنجان ، به موجب رأى بدون شعبه چهار دادگاه رفسنجان ، و ابرام ديوان عالى كشور ، طبق رأى دادنامه ، مبنى بر اينكه هر ساله درآمد حاصله موقوفه نيم دانگ مذكور را ، از قديم الايام ، صرف آشپزى و اطعام ، حضرت سيد الشهدا ( ع ) در ايام عاشورا ، و ديگر ايام دو ماهه محرم و صفر ، مىشده است سينه به سينه از پدران نيز نقل شده و جريان داشته ، و با آمدن طاغوت اول ، رضا خان قلدر ، و سوزندان وقف‌نامه‌ها ، در اداره اوقاف رفسنجان ، و خارج شدن موقوفه از مسير اصلى خود با تصرف دولت غاصب وقت ، بودجه آن به مصرف غير از آش و برنج مىرسيده ، و به همان علت كه وقف‌نامه مدوّن در دست نبوده است هم اكنون كه مجددا به سيره طبخ آش و پول درآمده ، و در محلات يزد به مصرف مىرسد . به موجب رأى دادگاه و استشهاديه محلى ، متولى براى آن تعيين گرديده است متمنى است اگر اجازه دهيد :\r\nاولا : وقف‌نامه‌اى براساس استشهاديه محلى و قول پدران و پيشينيانمان صادر شود تا تكليف شرعى و عرفى هر يك از متوليان غير از مقررات ادارى ، و ناظر يا ناظرين روشن گردد .\r\nثانيا : نظر به اينكه اطعام يك وعده يا يك روز كفافك و كارائى زيادى در كمك به محرومين ندارد با توجه به اينكه بودجه آن را براى استفاده بيشتر و شايسته‌تر از قبيل قرض الحسنه و دستگيرى آبرومندان يا ازدواج جوانان كم درآمد و امور عام المنفعه ديگر مىتوان صرف نمود آيا اجازه ميدهيد ؟\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nخواهشمند است حضرت‌عالى نظر خود را براساس شرع و عرف اجتماع حاكم بر مقدرات قانونى مرقوم فرماييد .\r\nسؤال : 1 - صدور وقفنامه براساس تحقيقات محلى بلامانع است .\r\n2 - با تعيين مصرف به حسب تحقيقات محلى و اخبار سينه به سينه ، صرف در موارد ديگر جايز نيست . اگر از مصرف در محل اضافه آمده به محالّ ديگر هم داده شود ليكن اگر نظر واقف محل خودش بوده ، در زائد بر آن ، رعايت الاقرب فالاقرب بشود .\r\nسؤال : 2 - شخصى باغى را با 400 نخل خرمان وقف فقرا كرده با توجه به اين مسئله حكم فروع زير چيست ؟\r\nال ) اگر خرما به حد نصاب برسد ولى موقع تعلق زكات هنوز به فقرا داده نشود بلكه بعد از خرما شدن و بريدن به فقرا داده شود ، دراين صورت آيا بر متولى واجب است زكات را بدهد و آيا اگر متولى نداد و سهم فقرا هر كدام به حد نصاب رسيد واجب استكه زكات را بدهند ؟\r\nب ) اگر اين باغ وقف امام حسين ( ع ) بوده جهت عزادارى و غيره اگر به حد نصاب برسد آيا بر متولى وقف واجب است كه زكات آن را بدهد ؟\r\nج ) شخصى فوت كرده وصيت كرده كه ثلث نمائاتش را صرف خيرات كنند اگر نماء كه خرما است به حد نصاب رسيد بر وصى واجب است كه زكات آن را بدهند ؟\r\nجواب : 1 - بر فقرا دراين‌صورت واجب نيست چون پس از وقت تعلق زكات مالك شده‌اند يا مورد مصرف هستند ، ولى به نظر ما احتمال وجوب بر متولى قوى است . گرچه نوعا فقها لازم نميدانند\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n، ليكن دليل كافى به نظر ما بر آن نيست . اگر بخواهند احتياط كنند با اذن فقيه به قصد اعم از وقف يا زكات به فقرا بدهند و در مصارف ديگر زكات صرف نشود .\r\n2 - همانطورى كه گفته شد احتمال وجوب زكات بر متولى قوى است و احتياط به اين مىشود كه به نسب ما هو الوظيفه اعم از زكات و يا وقف صرف در عزادارى شود .\r\nسؤال : 3 - قناتى كه آب شيرين دارد وقف شده تا عين آب حاصل از قنات مزبور به مصرف شر اهالى برسد مجراى قنات مزبور نياز به لايروبى ، تعمير و غيره دارد و براى انجام اين امر لازم است نهادهاى دولتى به كمك برخيزند . آيا شرعا جايز است كه قنات مزبور به بعضى ارگانهاى دولتى اجازه داده شود تا با اختيارات و امكانات مالى كه دارند وضع قنات را بهبوده بخشيده و آب حاصل از آن را در اختيار اهالى قرار دهند ؟\r\nجواب : اگر متولى وقف با در نظر گرفتن مصلحت وقف اجاره دهد هر چند به يك ارگان دولتى ، اشكال ندارد . بايد مدت اجاره و مبلغ ما به الاجاره معين باشد .\r\nسؤال : 4 - 50 سال قبل در زمان كمونيست‌ها مقدارى زمين تقريبا 5 هكتار ، مردم وقف امام حسين عليه السلام كردند كه بعد از 20 سال همه اين زمينها قاطى شد و در حال حاضر چند نفر در اين زمينها سكونت دارند حكم اين زمينها چيست ؟\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nجواب : بايد آن چند نفر همكارى كرده مقدار وقف را به صورت عزادارى برسانند ، و گرنه تصرف در همه اراضى اطراف شبهه اشكال دارد .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nاحكام گمشده\r\nسؤال : 1 - احتراما به عرض مىرساند اينجانب رضا . . . يك قطعه انگشتر نقره با خاتم حديد در بازارچه گذر خان پيدا كرده‌ام خواهشمندم در مورد پيدا صاحب انگشتر و حكم شرعى اين انگشتر بنده را راهنمايى كنيد و بفرماييد كه آيا وقت پيدا شدن صاحب اصلى انگشتر مىتوانم اين انگشتر را همراه داشته باشم ؟\r\nجواب : اگر از پيدا شدن صاحبش نااميد هستيد صدقه بدهيد و يا تا صاحبش پيدا نشده به نيت اينكه بدينوسيله صاحبش پيدا شود با اجازه ما دست كنيد و در برابر اين استفاده هم گاهى اندكى قرآن چون آية الكرسي براى صاحبش بخوانيد .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nاحكام شكار\r\nسؤال : 1 - آيا كشتن گربه جايز است جايز نيست فلسفه و دليل عدم جواز آن چيست ؟\r\nجواب : ظلم به هر حيوانى همچون ظلم به انسان است و جايز نيست ، مگر آنچه متعارف است چون مورچه زير پا و حيوان موذى چون عقرب و مار و . . . گربه هم اگر موذى است و رفع شرش متوقف بر كشتن باشد جايز است و اگر راه ديگرى هست جايز نيست .\r\nسؤال : 2 - خوردن گوشت خرگوش چگونه است ؟\r\nجواب : از نظر ما خرگوش « بزپا » كه سم دارد جايز است ليكن احتياط مستحب در ترك است .\r\nسؤال : 3 - اگر پس از ذبح حيوان شك كنيم آيا چهار رگ را بريده‌ايم يا خير تكليف چيست ؟\r\nجواب : حمل بر صحت مىشود و حيوان حلال است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nاحكام مجسمه و فيلم\r\nسؤال : 1 - نصب مجسمه در ميادين چه حكمى دارد ؟\r\nجواب : اشكالى ندارد مگر اينكه خوف پرستش مثل سنگاپور و هند در منطقه‌هاى بت‌پرستى ، ليكن ساختن مجسمه حرام است .\r\nسؤال : 2 - ساختن عروسك و مجسمه و نقاشى و ترسيم چهرهء موجودات زنده از اعم از گياه ، حيوان و انسان چه حكمى دارد آيا خريد و فروش و نگهدارى آن جايز است ؟\r\nجواب : ساخت مجسمه حيوان و يا انسان و يا ملك و جن جايز نيست ولى نگهدارى و معامله آن اشكال ندارد ، ساخت مجسمه غير ذى روح حيوانى چون نبات و جماد اشكال ندارد .\r\nسؤال : 3 - نشان دادن چهره كامل پيامبر ( ص ) و حضرت زهراء ( س ) و ساير ائمه ( ع ) در حالت زير چه حكمى دارد ؟\r\nالف ) نشان دادن چهره كامل بدون هيچگونه تغيير در چهره‌پردازى .\r\nب ) نشان دادن چهره كامل همراه با گريم ، به گونه‌اى كه تماشاگر با كمى دقت مصنوعى بودن آن را بفهمد .\r\nج ) استفاده از اشخاصى كه در تمام مدت بازيگرى خود فقط نقش ائمه را بازى كنند .\r\nد ) استفاده از بازيگرانى كه فقط نقشهاى مثبت را بازى مىكنند .\r\nجواب : هر گونه تصوير كه نتواند جامعيت آن سروان را نمايش دهد خلاف احتياط ، و اگر در دريافت عمومى نوعى و هن تلقى شود حرام است بهتر آن استكه آن سروران فقط بطور بسيار مبهم در هاله‌اى از نور نشان داده شوند . و اللّه العالم\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nسؤال : 4 - اين‌جانب دانشجوى كارشناسى ارشد فقه و مبانى حقوق اسلامى هستم عنوان پايان‌نامه اين جانب بررسى تهيه و توليد و دين فيلم‌هاى سينمايى و تلويزيونى از ديدگاه فقه شيعه است . چون رساله‌ها نقش بسزائى در الگوسازى نسل جوان دارند لذا بايد تهيه و توليد و حق ديدن فيلم‌ها مطابق با موازين شرعى و اسلامى باشد پس بايد نظر فقهاى بزرگ در ارتباط با اين مسئله مورد بررسى و مطالعه قرار گيرد . با توجه به اينكه تلويزيون و سينما در گذشته وجود نداشته است ، پس در كتب فقهى در ارتباط با اين موارد مطالبى وجود ندارد ، البته بجز حرمت تشبه مردان به زنان و بالعكس اين سؤلات را پاسخ دهيد :\r\n1 - مسئله اختلاط و تماس زن و مرد . 2 - همانند شدن و بازى كردن نقش ائمه و پيشوايان دينى . 3 - خلاف واقع نمايى . 4 - نمايش دادن كارهايى كه اصل آنها حرام است مانند شرابخورى ، كشيدن مواد مخدر ، بيرون گذاشتن موى سر خانمها ، اداى كلمات زشت و ركيك و فحش و تجمل‌گرايى . 5 - تهيه فيلمهاى وحشت‌آفرين . 6 - تماشاى فيلمهاى ترسناك . 7 - تماشاى زنان نامحرم . 8 - تفاوت ديدن زنان مسلمان و كافر . 9 - ديدن به قصد لذت . 10 - ديدن زنان نيمه عريان اهل كتاب . 11 - تماشاى فيلمهاى مهيج . 2 - تماشاى فيلمهايى كه انسان را متأثر و غمگين مىكند . 13 - تماشاى فيلمهايى كه مسائل خلاف شرع را نشان مىدهند مثلا در دوران نامزدى با يكديگر به گردش و تفريح رفتن ، غذا خوردن و . . . 14 - گوش دادن به موزيك فيلم . 15 - تماشاى فيلمهاى كمدى و خنده‌دار . 16 - آرايش زنان در مقابل مردان نامحرم . 17 - تأثير زمان و مكان در تهيه و تماشاى فيلم . 18 - نگاه كردن به بدن نمايان مردان نامحرم .\r\nخواهشمند است نظر خود را نسبت به موارد فوق بيان كنيد .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nجواب : 1 - اگر همراه با محرمات چون نگاه شهوت و لمس و يا تعشق در سخن و مانند اينها نباشد اشكال ندارد .\r\n2 - در صورتى كه موجب هتك حرمت آنان نباشد اشكال ندارد .\r\n3 - دروغ عملى چون پوشيدن فقير لباس ثروتمندان ، اشكال ندارد ليكن اگر همراه محرمات چون هتك ديگران يا وهن مقدسات مذهبى باشد حرام است .\r\n4 - در امورى مثل نمايش شرابخوارى و استعمال مواد مخدر در صورتى كه غرض صحيح شرعى و عقلائى داشته باشد همچون آشنا ساختن مردم با نتايج زيانبار اين امور ، اشكالى ندارد ، ولى اگر غرض ، ترويج چنين اعمالى باشد و ترويج حساب شود جايز نيست . اما بيرون گذاشتن موى سر خانمها و اداى كلمات ركيك و فحش ، در هيچ صورتى جايز نيست .\r\n5 - اصل تهيه چنين فيلمهايى در صورتى كه داراى غرض عقلائى مشروع باشد اشكالى ندارد .\r\n6 - تماشاى فيلمهاى ترسناك به خودى خود حرام نيست مگر اينكه مشمول بر ديدن مناظر حرام باشد .\r\n7 - نگاه كردن به فيلمهايى كه تصاوير زنان نامحرم بدون حجاب شرعى در آن نمايش داده مىشود در صورتى كه خود آنها مقيد به حفظ حجاب شرعى باشند و اين نمايش هتك آنان محسوب شود جايز نيست .\r\n8 - نگاه كردن به زنان غير مسلمان بدون قصد لذت در حدودى كه به طور معمولى نمىپوشانند جايز است .\r\n9 - نگاه كردن به زن نامحرم به قصد لذت حتى به صورت و دستها جايز نيست .\r\n10 - از جواب بالا معلوم شد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n11 - اگر خوف وقوع در حرام باشد اجتناب شود .\r\n12 - اشكالى ندارد .\r\n13 - صرف تماشاى چنين فيلمهايى حرام نيست ولى ساختن فيلمهايى كه مشتمل بر روابط غير شرعى زن و مرد باشد و موجب ترويج بىبند و بارى شود . جايز نيست .\r\n14 - گوش دادن به موسيقى در صورتى كه مناسب مجالس لهو و لعب نباشد اشكالى ندارد گرچه خلاف احتياط است .\r\n15 - در صورتى كه موجب هتك حرمت مؤمنين نشود اشكالى ندارد .\r\n16 - بازگشتن صورت و دستها اگرچه به مقدار مختصرى زينت مانند سرمه يا انگشتر همراه باشد براى زنان جايز است ، ولى بيشتر از اين مقدار جايز نيست .\r\n17 - زمان و مكان در تهيه و تماشاى فيلم تأثيرى ندارد ، و حكم شرعى آنها را تغيير نمىدهد مگر اينكه مشمول يك عنوان ثانوى بشود .\r\n18 - به سر و گردن و صورت و مقدارى از دستها بدون قصد شهوت جايز است و به ساير اجزاء بدن احتياط شود ، با قصد لذت شهوانى هم جايز نيست .\r\nسؤال : 5 - آيا جايز است هنرپيشه‌اى در نقش معصوم در فيلم بازى كند و آيا تفاوتى در نقش چهارده معصوم و انبياء گذشته است ؟\r\nجواب : به هيچ وجه جائز نمىدانم . البته در خصوص چهارده مصعوم . اما انبياء گذشته گرچه معصومند ليكن همانطور كه واقعا در رديف پيامبر اكرم ( ص ) و اهلبيت آن سرور قرار ندارند . در نظر مردم متشرع اسلامى نيز همينطور است ، و در نظر پيروان خودشان هم كه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاين تصاوير را سبك نمىدانند . و همانطور كه مىدانيم مجسمه مريم عذرا عليها السلام را هم به طور عريان نمايش مىدهند . و بنابراين نسبت به انبياء گذشته هتك نمىباشد .\r\nسؤال : 6 - تهيه فيلم انيميشن ( كارتون ) و نمايش عروسكى از زندگى معصومين چه حكمى دارد ؟\r\nجواب : از مطالب بالا روشن شد ، اگر عرفا تحقير و اهانت حساب شود جائز نيست .\r\nسؤال : 7 - براى آنكه مقام معنوى و شئون ائمه و پيامبران محفوظ بماند . در ساختن فيلم زندگى آنان چه نكات و ضوابطى لازم است رعايت شود ؟\r\nجواب : 1 - ارتباط كامل آنها با حضرت حق‌تعالى به خوبى نمايش داده شود تا حد ممكن .\r\n2 - استقلال و منش روحى آن بزرگان كه همان هم‌اساس روشنگرى جوامع بشرى مىباشد روشن شود ، اصل در هدايت انسانها استقلال فكرى و تابع جو نبودن است .\r\n3 - وارستگى و آزادگى از تعلقات مادى حتى از عنوان حكومت هر چند با تصدى حكومت ، روشن شود .\r\n4 - ظلم ستيزى آنها و هواخواه عملى ضعفاء قاصر ، وحتى احيانا مقصر ، در زندگى آنها روشن شود .\r\n5 - ملاك حكومت از نظر شيعه اعلميت در فقه ، و اداره كشور است و در امامت بالاصل ، افضليت در تمام جهات ، اينها همه توضيح داده شود .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n6 - از همه بالاتر ، بعد معنوى آنها كه عبوديت است . توضيح داده شود ، كه همان هم منشاء تصرف و ولايت باطنى آنهاست ، كه همان ولايت و تصرف باطنى موجب امضاء حضرت حق ولايت ظاهرى آنها را مىباشد .\r\n7 - و بالاخره زواياى زندگى اين معصومين حتى براى افراد متدين نيز از هر نظر روشن نيست چون تاريخ هم همه جهات را توضيح نداده است . تاريخ گاهى به دست دوست نادان و گاهى دشمن مغرض بوده است ، و در اين بين دشمن بىغرض و دوست فهميده كم بوده است .\r\nسؤال : 8 - ساختن مجسمه و كشيدن شمايل معصومين ، نگهدارى آنها در موزه‌ها ( به عنوان آثار هنرى ) منازل ( به عنوان دكور ) چگونه است ؟\r\nجواب : مجسمه‌سازى معصومين عليهم السلام را حرام مىدانم ، از طرفى در معرض احتمال ستايش است و از طرفى عظمت ماوراء الطبيعه‌اى و بعد عصمت و . . . آن انوار معصومه امكان پياده شدن در يك جسم مادى را ندارد و چه بسا برداشتهاى انحرافى هم شود ضمنا هر گونه تجسيم موجود ذى روح جائز نيست .\r\nسؤال : 9 - نقالى و پرده‌خوانيهاى مذهبى كه زندگى پيامبران و ائمه را از روى شمايل نقاشى شده ايشان توضيح مىدهند چه حكمى دارد ؟\r\nجواب : از جواب بالا معلوم مىشود كه تجسم يا تصوير معصومين به يك ملاك ، مناسب شئون آن بزرگواران نمىباشد . اين مطلب را مردم متوسط هم مىدانند ( به حسب فطرت خودشان ) . مىدانيد كه فيلم محمد رسول اللّه ( ص )\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nهم مدتهاى معطل شد و روى پرده - در كشورهاى مختلف - نيامد تا تصوير پيامبر اكرم ( ص ) را محو كردند و به صورت فعلى درآوردند . به اعتقاد اين جانب تصوير معصومين بويژه چهارده معصوم مقدس ، بايد در چنان هاله‌اى از نور گنجانده شود كه امكان ديدن جسم به هيچ وجه نباشد ، تا حدودى از روى تشابه ، توجهى به نور معنوى آنها شود .\r\nسؤال : 10 - تعزيه شبيه‌خوانيهاى مذهبى به صورت فعلى چه حكمى دارد ؟\r\nجواب : چون انسان زنده‌اى به جاى يكى از بزرگان ظاهر مىشود خطر احتمال پرستش و مانند آن را ندارد ، و چون فورا تغيير لباس مىدهد هيچ كس به عنوان چهرهء معصوم به او نمىنگرد ، لباس شهرت ، لباس زن پوشيدن براى مرد و بالعكس هم به طور موقت و نه به قصد اغواء ديگران اشكال ندارد ليكن حتما رعايت شود كه افراد خوش‌نام متصدى اين كار شوند .\r\nسؤال : 11 - تهيه فيلم از نقاشى ، مجسمه ، پرده‌خوانى و شبيه‌خوانى معصومين و پخش آن از تلويزيون و سينما چه حكمى دارد ؟ در اين جهت فرقى بين شخصيت پيامبر اكرم ( ص ) ائمه اطهار و ساير انبياى الهى هست ؟\r\nجواب : همانطور كه توضيح داده شد تصوير معصومين و البته خصوصا چهارده معصوم را مناسب نمىدانيم ، همهء انبياء الهى معصومند ليكن چهارده معصوم همانطور كه از عظمت بيشترى واقعا برخوردارند و وسائط فيض الهى و نقطهء آغاز خلقت امكان ، و پايان آن هستند ، در نظر مردم متشرع ، نيز از جايگاه ويژه‌اى برخوردارند ، و بسيارى از تصويرها را توهين مىدانند ، تصويرى كه مدتى پيش از دورهء جوانى پيامر اكرم ( ص ) منتشر شد علاوه بر اينكه اين‌جانب مطمئن بودم كه دروغ است در نظر مردم نيز سبك بود\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nهمين عنوان سبك بودن كافى است كه اين كار حرام باشد ، نوع توهين به حسب اشخاص و شرائط فرق مىكند .\r\nمجموعه سؤالات :\r\nبا احترام به استحضار مىرساند در خصوص زندگانى حضرت معصومه ( ع ) از سوى صدا و سيماى جمهورى اسلامى فيلمى در دست تهيه است ، لذا خواهشمند است در اين زمنيه ما را راهنمايى كنيد :\r\nسؤال : 12 - تهيه فيلم از زندگانى حضرت تا چه حد ضرورت دارد ؟\r\nجواب : هر گونه تهيه فيلم از بزرگان دين كه جنبهء بزرگداشت داشته باشد ، جائز و گاهى واجب است ، در صورتى كه برخى ابهامات را بزدايد و موجب تقويت مبانى اعتقادى مردم شود بسيار پسنديده است .\r\nسؤال : 13 - آيا نشان داده چهره و پيكرى از ايشان جايز است ؟\r\nجواب : همانطور كه در برخى فيلمها نشان داده مىشود يعنى با هاله‌اى از نور باشد جايز است .\r\nسؤال : 14 - عصمت آن حضرت در قياس با ساير معصومين ( ع ) تا چه حدى است ؟\r\nجواب : در زيارت آن حضرت آمده كه از شئون ولايت برخوردار است ، از نظر حفظ عفاف و عصمت بسيار پاك و منزه بوده است . و اين چيزى است كه در قران كريم به عنوان ستايش مريم مادر عيسى ذكر شده است و نيز با حركت خود به سوى ايران براى زيارت برادر بزرگوارش ضربهء بزرگى بر پيكرهء جنبش انحرافى « واقفيه » وارد كرد ، گروهى كه تفرقه بزرگى در شيعه ايجاد كردند و خيلى امام هشتم را آزار نمودند .\r\nسؤال : 15 - علت مهاجرت ايشان به ايران چه بوده است ؟\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nجواب : احتمالا همانطور كه گفته شد براى تقويت و تثبيت امامت برادر بزرگوارش در برابر جنبش انحرافى « واقفيه » و شايد فشار حكومت وارث هارون الرشيد بر آل الرسول هنوز زياد بوده است .\r\nولى مأمون براى شكست برادرش امين ، و سياستهاى ديگر تا مدتها آزارى نداشته است .\r\nسؤال : 16 - آيا ديدن فيلمهاى سكسى و مبتذل حرام است ؟\r\nجواب : براى زن و شوهر خصوصا اگر به بيمارى ناتوانى جنسى مبتلا باشند به شرط اينكه مراقب باشند دست شخص ديگرى نيافتد ، اشكال ندارد گرچه به هر حال احتياط خوبست .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nاحكام قضاء\r\nسؤال : 1 - همانگونه كه مستحضريد يكى از اركان سازمان ملل ديوان دادگسترى لاهه است كه دولتها اختلافات خود را براى حل و فصل به آن ارجاع داده و به لحاظ حقوقى و قضايى حل اختلاف مىكنند حال سؤال اين استكه اولا با توجه به شرايط قضاوت و قاضى در اسلام ، بويژه اسلام و عدالت قاضى ، آيا كشورهاى مسلمان و دولتهاى اسلامى كه به حكميت ديوان ، تن داده و حكم آن را اجرا نموده و فصل الخطاب اختلافات خود را راى ديوان قرار مىدهند ، به لحاظ فقهى چه حكمى دارد ؟ آيا صلاحيت قضايى از منظر فقه ، بويژه با توجه به دو شرط مذكور كه نوعا قضاوت ديوان ، فاقد آن هستند پذيرفته است ؟\r\nبطور كلى آيا اجراى راى صادره مجاز است يا لازم و واجب ؟ يا اينكه حرام است ؟\r\nجواب : به نظر اينجانب ادلهء اعتبار اسلام و عدالت در قضاء شامل اين گونه موارد كه مربوط به اختلافات ميان مسلمين و غير مسلمين است ، نمىشود و اين گونه امور تابع قراردادهاى اجتماعى هستند ، و مسلمين هم مىتوانند براى ادامهء زندگى اجتماعى خود چنين قراردادهايى منعقد كنند ، و در صورت عقد اين گونه قراردادها جايز بلكه واجب است طبق آنها عمل كنند ، مگر مواردى كه شرع اجازه نداده است ، نظير كنوانسيون رفع تبعيض از زنان كه به معناى جامع آن تجويز دو همسر براى يك زن در زمان واحد ، نفى عده از زن همچون مرد و . . . مىشود .\r\nسؤال : 2 - آيا دلايل كشف جرم و اثبات آن از لحاظ فقهى منحصر به شهادت ، اقرار و سوگند است ؟ يا راه ديگرى نيز وجود دارد ؟\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nجواب : اگر از اين راهها براى قاضى علم پيدا شود ، علمى كه براى هر كس ديگر هم پيدا شود در حق الناس ، اعتبار دارد .\r\nسؤال : 3 - آيا دلايل علمى مانند كشف اثر انگشت ، آزمايش خون و ديگر روشهاى علمى كه امروزه در دنيا مورد استفاده قرار مىگيرد ميتواند به عنوان دليل شرعى محسوب شود ؟\r\nجواب : مثل جواب بالا ، اگر علم پيدا شود بطوريكه علم مزبور مخصوص شخص قاضى نباشد ميتواند دليل باشد .\r\nسؤال : 4 - چرا در اسلام شهادت دو زن برابر يك مرد است ؟\r\nجواب : به احتمال قوى حكمت اين حكم شارع مقدس اسلام اين بوده كه عواطف مثبت و منفى در خانمها بيش از مردان است ، و همين باعث دخالت حب و بغض در مسائل مربوط به قضاوت و شهادت مىشود .\r\nسؤال : 5 - آيا قاضى حتما بايد مجتهد باشد و به طور كلى شرائط قاضى و قضاوت چيست ؟\r\nجواب : در صورت نبودن مجتهد جامع الشرائط ، و ضرورت ، غير مجتهد مىتواند قضاوت كند با نصب از ناحيه مجتهد بر مورد كند . اجتهاد و عدالت دو شرط اساسى هستند و نيز بايد مرد باشد قضاوت زن در اسلام معتبر نيست .\r\nسؤال : 6 - نظر اسلام را پيرامون اسنادى كه توسط دستگاههاى مدرن تهيه مىشود بيان كنيد : مانند فاكس ، فيلم ، عكس ، نوار ضبط ، تلفنگرام ، زيراكس\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n، فتوكپى ، پرينتر ، و اسكنر كامپيوتر و . . . كدام يك ميتواند مستند حكم قاضى قرار گيرد و به عنوان مؤيد تا چه حد قابل استنادند ؟\r\nجواب : در صورتى كه موجب قطع باشد در حق الناس استناد مىشود على الظاهر .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nاحكام ديه و حدود\r\nسؤال : 1 - آيا خون يك مسلمان چهار سال جلوتر كشته شده آيا ديهء خون به قيمت شتر آن وقت حساب مىشود يا به قيمت شتر چهار سال بعدى ؟ و آيا هر وقت كه پرداخت بكند حساب مىشود ؟\r\nجواب : مادام كه شتر را با چيز ديگرى مصالحه نكرده ، خود شتر به عهدهء اوست كه بايد ادا كند و يا قيمت هنگام ادا را بپردازد . از اول هم مىتوانست غير شتر را قبول كند .\r\nسؤال : 2 - به نظر حضرت‌عالى در مورد عضو قطع شده كه به حكم حاكم شرع و يا با حدود اسلامى قطع گرديده ، اولا آيا اين عضو متعلق به همان فرد مىباشد يا حكومت اسلامى ؟ ثانيا آيا مىتوان اين عضو را بعد از اجراى حكم توسط عمل جراحى به بدن فرد مذكور پيوند زد ؟\r\nجواب : 1 - اگر فرد بخواهد استفاده‌اى بكند مانعى ندارد . 2 - پيوند عضو قطع شده در مسير اجراء حد جايز نيست .\r\nسؤال : 3 - الف ) آيا ديه همان خسارت است و يا جانى بايد علاوه بر ديه خسارات وارد آمده به مجنى عليه و كليه هزينه‌هاى درمان را بپردازد ؟ ب ) جايى كه مقدار ديه از خسارت بيشتر ، مساوى يا كمتر باشد چه حكمى دارد ؟\r\nجواب : 1 - اگر خسارت بيش از مقدار ديه باشد بايد زايد را بپردازد .\r\n2 - فقط در صورت بيشتر بودن خسارت ، بايد پرداخت شود .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nسؤال : 4 - آيا براى اجراى اعدام در مواردى كه شارع نحوهء آن را مشخص ننموده است واجب است حكومت نوعى را انتخاب كند كه حداقل ممكن درد را براى محكوم دربر داشته باشد ؟\r\nجواب : زايد بر متعارف جايز نيست و در انتخاب انحاء متعافه اختيار با حاكم شرع است .\r\nسؤال : 5 - آيا براى دختر از حيث بلوغ سنّى ميتوان بين اجراء حدود و قصاص با سائر موارد تفاوتى قائل شد ؟\r\nجواب : در حدود رواياتى در غير 9 سال وارد شده كه مورد اعراض فقهاء مىباشد و مبتلا به معارض نيز مىباشد بيش از تعارض در غير اين باب ، و شايد مراد در صورت عدم رشد فكرى يا جسمى باشد كه قدرت تفكر و تشخيص گناه را نميدهد يا توان اجراء حد را ندارد ، و همينطور كه در جاى ديگر گفته‌ايم سن بلوغ در همه عبادات و عقود و ايقاعات و غير آن همان نه سال است مگر آن مورديكه در بالا ذكر شد .\r\nسؤال : 6 - همانگونه كه واقف هستيد فقهاى عظام در عبارات خود قاعده : « كل ما كان في الانسان منه اثنان ففيهما الدية و في احدهما نصف الدية و ما كان واحد ففيه الدية » ( وسائل ، ج 19 ، ب 1 از ابواب ديات الاعضاء ، ج 12 مفتاح الكرامة ، ج 21 از طبع جديد ، ص 191 و . . . ) را متذكر شده‌اند هم اينك 2 فرع در اين مورد مطرح است .\r\nالف ) آيا قاعده فوق شامل اعضاى داخليه بدن مانند كليه و . . . نيز مىباشد و يا مختص اعضاى ظاهريه است ؟\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nب ) اگر شامل اعضاى داخليه بدن انسان است آيا اعضاى داخلى بدن داراى ديه مقدره‌اند يا ارش بايد پرداخت شود ؟\r\nجواب : 1 - ظاهرا عموميت دارد كما فى الحديث .\r\n2 - برخى ديه دارند چون زبان و نخاع و برخى تقدير نشده‌اند ، در هر مورد بايد جدا جدا بحث شود .\r\nسؤال : 7 - تشخيص اجراء احكام اسلام كه در ملاء عام يا در خفا انجام شود در حكومت اسلامى به عهدهء چه مقام و مرجعى است ؟ آيا مخالفت افراد غير مسئول به دليل و بهانه ، داشتن آثار سوء مىتواند مجوز عدم اجراء اين گونه احكام در ملاء عالم باشد ؟\r\nجواب : از نظر حكم شرعى تشخيص با مراجع تقليد است .\r\nسؤال : 8 - در صورتى كه تكنولوژى و پيشرفتهاى علمى كه حاصل تفكر و برداشتهاى مغز بشريت غير معصوم است در مواردى در تضاد با احكام و دستورات شرع مقدس قرار گيرد ، آيا اين پيشرفتهاى علمى بشر دليل و مجوزى ميتواند باشد بر مقدم قرار دادن آنها بر دستورات صحيح و صريح اسلام و قرآن كريم ؟\r\nجواب : خير .\r\nسؤال : 9 - با توجه به اصل چهارم قانون اساسى كه كليه قوانين و مقررات مدنى ، ادارى ، فرهنگى و غير اينها بايد براساس موازين اسلامى باشد آيا مخالفت اشخاص يا اكثريت نمايندگان مجلس مىتواند دليل و حجت شرعى بر تعطيلى احكام الهى در اسلام باشد ؟\r\nجواب : خير .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nسؤال : 10 - فلسفه احكام قضايى اسلام خصوصا حكمت اجراء علنى ، مواردى از حدود و تعزيرات چيست ؟\r\nجواب : براى پاك كردن فرد مجرم از عذاب اخروى و براى بيدارى و هوشيارى سايرين و خود فرد در آينده - در غير اعدام -\r\nسؤال : 11 - آيا حجت شرعى و عقلى وجود دارد كه به جهت تعريف و تمجيد مخالفين و يا برخوردار شدن از پيشرفتهاى اقتصادى ، سياسى ، صنعتى و علم ديگر دولتها ، از عمل به اصول اسلام ناب محمدى ( ص ) و اجرا احكام الهى دست برداريم و خرسندى و رضايت بيگانگان را بر رضايت خداوند ترجيح دهيم ؟\r\nجواب : از پاسخهاى قبلى معلوم شد به هيچ وجه جايز نيست مگر اينكه مصلحت اهم در كار باشد .\r\nسؤال : 12 - در اجراء احكام الهى آيا مخالفت دشمنان قرآن و اسلام يا اشخاص روشنفكر مىتواند مجوزى بر تعطيلى صدور و اجراى احكام الهى در ملاء عام باشد ؟\r\nجواب : از بالا معلوم شد كه اين مجوز نمىشود ليكن اگر اجراء برخى احكام موجب خطر مهمى براى اسلام و مسلمين يا موجب ارتداد برخى شود يا موجب پيوستن افراد به دشمن شود بايد موقتا اجرا نشود كه در مسئله 3111 توضيح المسائل بيان كرده‌ايم .\r\nسؤال : 13 - دربارهء مجرمى كه بيمار است بفرماييد :\r\nالف ) آيا حاكم شرع مىتواند در حال بيمارى حكم وى را اجراء كند يا بايد تا بهبودى كامل وى آن را به تأخير اندازد ؟\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nب ) بر فرض لزوم تأخير اجراى حكم تا كسب بهبودى بفرماييد :\r\n1 - مراد از بيمارى مانع اجراى حكم ، از نظر شرعى چيست ؟ ( آيا همان متفاهم عرفى است يا آنچه پزشكان آن را بيمارى مىنامند و يا امر ثالثى است ؟ )\r\n2 - آيا حيض و نفاس و استحاضه در حكم بيمارى است ؟\r\n3 - آيا بين عارضه‌اى كه محكوم عمدا بر خود وارد كرده با آنچه به طور طبيعى عارض شده تفاوتى هست ؟\r\n4 - آيا بين عارضه دائمى ( مانند سرطان ) و موقتى ( مانند درد آپانديس ) فرقى هست ؟\r\n5 - در عوارض موقت و زائل شدنى ، آيا بين مواردى كه براى درمان ، زمان نياز است ( مانند بيمارى سل ) با مواردى كه چنين نيست ( مانند تب و لرز ) تفاوتى است ؟\r\n6 - آيا بين مواردى كه درمان آن هزينه بسيار بالايى دارد ( مانند جراحى قلب ) با مواردى كه چنين نيست تفاوتى هست ؟\r\n7 - اگر محكوم مغمى عليه شود ، چه حكمى دارد ؟\r\n8 - در موارد فوق آيا بين حدى كه حكمش اعدام باشد يا قصاص نفس ، تفاوتى وجود دارد ؟\r\n9 - حكم حد مادون قتل و قصاص اطراف ، در موارد فوق چيست ؟\r\n10 - در اعدام و غير آن هزينه درمان با محكوم است يا حكومت ؟\r\nجواب : لازم است اجراء حكم تأخير شود مگر آنكه اميدى به بهبودى نباشد يا مصلحتى خاص در تعجيل باشد كه در آن صورت تعداد ضربات در يك يا دو مرتبه انجام مىشود - ضغث - ، اين در جلد ، ولى رجم در همان حال مرض انجام مىشود و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nهمينطور انواع اعدام ديگر ، نفساء از دماء ثلاثه در حكم بيمارى مىباشد ، بيمارى امرى عرفى است و پزشكان تشخيص مصداق مىدهند ولى مسلم است كه امرى معتد به منظور است نه متسامح فيه ، بيمارى عمدى حكم مزبور را ندارد اگر براى جلوگيرى از اجراء حد باشد ، دوام و توقيت بيمارى ملاك نيست بلكه خطر سرايت ميزان است ، در مغمى عليه بايد صبر شود تا رفع شود برخى سؤالات منتفى است چون بحث درمان مطرح نيست در اعدام ، ولى در غير آن اگر خود به خود رفع بيمارى نشود بايد از مال مجرم رفع بيمارى شود مگر اينكه مفلس باشد كه مثل همه نيازمندهاى ديگر از مصارف زكات و غيرها اصلاح مىشود .\r\nسؤال : 14 - با عنايت به اينكه نظارت حاكم در استيفاى قصاص ضرورى است ؛ بفرماييد :\r\nالف ) آيا براى قصاص ، لازم است ولىدم از ولىامر ، يا منصوب از طرف او استيذان نمايد ؟\r\nب ) در صورت لزوم استيذان ، بفرماييد :\r\n1 - اگر بدون استيذان ، قصاص شود : آيا صرفا گناه كرده يا خود ، قاتل محسوب مىشود ؟\r\n2 - اگر استيذان شد لكن ولىامر اذن نداد و قصاص انجام گرفت چطور ؟\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nجواب : پس از ثبوت حكم و اثبات حكم قصاص ، استيذان لزوم نداردحتى در اولياء متعدد مگر براساس مصالح موقت ، ولى امر حكم به لزوم اذن نمايد .\r\nسؤال : 15 - با توجه به اين كه ديه زن در جايى كه بيش از ثلث كل ديه باشد ، به نصف تقليل مىيابد ؛ بفرماييد :\r\nاگر مقدارش ، بيش از ثلث كل ديه باشد ، آيا نصف تقليل مىيابد ؟\r\n( مثلا در جايى كه كل ديه 5 ميليون تومان است ، ارش 2 ميليون تومان برآورده شده است ) .\r\nجواب : حكم مزبور بر خلاف فهم عقلايى و از باب تعبد مىباشد و يقتصر على مورده ، و در ارش جريان ندارد .\r\nسؤال : 16 - الف ) آيا كسى كه قرار است اعدام شود مىتواند اعضاء بدن خود را بفروشد يا اهداء كند ؟ ( مانند فروش كليه ) و آيا اين كار براى استفاده از اين اعضاء بعد از مرگ خود شخص جايز است ؟ ( مانند فروش قلب و چشم ) .\r\nب ) در اين مسئله بين حد يا قصاص تفاوتى وجود دارد ؟\r\nجواب : 1 - در صورتى كه موجب مرگش پيش از اعدام نشود اشكال ندارد .\r\n2 - فرقى نيست .\r\nسؤال : 17 - با عنايت به اين كه در صورت ثبوت جرم مستوجب رجم با اقرار ، اگر هنگام اجراى مجازات رجم ، مجرم از حفره فرار كند ، نبايد برگردانده شود ؛ بفرماييد :\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nالف ) آيا در اين حكم بين موردى كه پس از آغاز رجم هنوز سنگى به وى اصابت نكرده با موردى كه سنگ به وى اصابت كرده تفاوتى وجود دارد ؟\r\nب ) اگر مجرم پس از قرار داده شدن در حفره و قبل از پرتاب سنگ فرار كند ؛ آيا مشمول حكم فوق خواهد بود ؟\r\nجواب : حكم مزبور پس از اصابت سنگ هر چند سنگ واحد مىباشد .\r\nسؤال : 18 - در صورتى كه پس از اجراى مجازات رجم ، به زعم اين كه مجرم به قتل رسيده ، جسد وى به سردخانه منتقل شود ولى بر حسب اتفاق ، علائم حياتى در او مشاهد شود و پس از معالجه سلامت خود را بازيابد بفرماييد :\r\nالف ) آيا صرف صدق عنوان رجم و لو به قتل محكوم نيانجامد كفايت مىكند ( تا در نتيجه نيازى به اجراى مجدد حكم نباشد ) يا چون قتل از طريق رجم موضوعيت دارد ، بايد مجددا حكم رجم را در مورد وى به مرحلهء اجراء گذاشت ؟\r\nب ) در فرض دوم ، آيا مجرم مىتواند ديه جراحات وارده در اثر اجراى حكم در مرتبه اول را مطالبه كند ؟\r\nج ) در صورت مثبت بودن پاسخ پرداخت ديه به عهده كيست ؟\r\nجواب : در صورت اجراء رجم بشرائطه نيازى به اجراء مجدد حكم نيست و ظاهرا هدف از رجم قتل نميباشد .\r\nسؤال : 19 - پسربچه پانزده ساله‌اى كه شب هنگام پس از بيدار شدن از خواب فرد اجنبى را به صورت برهنه با مادرش در اتاق خواب مىبيند ، با اين اعتقاد كه فرد خائن و متجاوز به ناموس بايد كشته شود ، فرد مزبور را كه مبادرت به فرار نموده به قتل مىرساند .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nلازم به ذكر است زن مدعى است كه اولا : با تهديد فرد مقتول مبنى بر آبروريزى او در صورت تن ندادن به رابطه ، مجبور به باز كردن درب منزل به روى او شده است . ثانيا : رابطه نامشروع در حد كمتر از زنا بوده است .\r\nبا توجه به فرض فوق بفرماييد :\r\nالف ) قتل ارتكابى توسط نامبرده با اعتقاد به لزوم كشتن اين گونه افراد ، مشمول كداميك از عناوين قتل عمد يا شبه عمد مىشود ؟\r\nب ) با توجه به ادعاى زن مبنى بر اينكه از روى تهديد مجبور به برقرارى رابطه با اجنبى شده است ، آيا عمل ارتكابى از سوى فرزند تازه بالغ وى مىتواند مشمول عنوان دفاع از ناموس و در نتيجه عدم شمول ادلهء قتل عمد در مورد وى باشد ؟\r\nج ) با توجه به اينكه اطلاعات فقهى نوجوان در احكام شرعى كم بوده ، آيا جهل وى به مسأله مىتواند رافع مسئوليت باشد ؟\r\nجواب : حكم قتل شبه عمد را دارد ، دفاع با فرض فرار تصور ندارد ، قتل جايز نبوده است .\r\nسؤال : 20 - درباره قصاص نفس يا طرف ، بفرماييد :\r\nالف ) آيا ولىامر مىتواند بر خلاف درخواست ولىدم يا مجنى عليه بنا به مصالحى قصاص را به ديه تبديل كند ؟\r\nب ) چنانچه پاسخ مثبت باشد ، با توجه به اينكه طبق فتواى مشهور قصاص تنها در صورت رضايت جانى - علاوه بر ولى و مجنى عليه - به ديه تبديل مىشود ، آيا ميتوان عليرغم درخواست جانى قصاص را به ديه تبديل نمود ؟\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nج ) در صورت مثبت بودن پاسخ ، مسئول پرداخت ديه كيست ؟ جانى يا بيت المال ؟\r\nجواب : تبديل جايز نيست و اگر از اجراء حكم قصاص عاجز است ساقط مىشود و حق ولىدم ثابت مىماند تا هنگام رفع عذر ، مگر اينكه راضى به ديه شود هر چند به اين جهت كه ميبيند دستش به قصاص نمىرسد .\r\nسؤال : 21 - در موارد ذيل كه جرح و قتل عمد يا غير عمد توسط يك نفر صورت مىپذيرد ، آيا حسب مورد ، قصاص طرف در قصاص نفس ، و ديه عضو در ديه نفس ، تداخل مىكند ؟\r\nالف ) جرح و قتل با ضربه واحد انجام شود .\r\nب ) جرح و قتل با دو ضربه يا بيشتر انجام شود . ( در اين فرض ممكن است ضربات متعدد در زمانهاى متفرق يا متوالى انجام شود ) .\r\nجواب : در ضربات متعدد اگر در زمان واحد عرفى ، جرح و قتل انجام پذيرند تداخل مىشوند گرچه خلاف احتياط است ( چون فرض عمد است ) ولى در ضربه واحده مسلما تداخل مىباشد . در ضربات متعدده اگر رعايت قول مشهور نباشد عمل بصحيحه حذّاء متعين است كه تداخل نمىشود .\r\nسؤال : 22 - اگر مجرمى كه قانونا بازداشت شود در مكه ديده شود ، بفرماييد :\r\nالف ) آيا از نظر شرعى امكان بازداشت وى وجود دارد ؟\r\nب ) آيا در فرض مذكور بين انواع جرايم ( سرقت ، قتل ، بزهكارى ، جاسوسى ، مواد مخدر ، محاربه ، فساد فى الارض و . . . ) تفاوتى هست ؟\r\nج ) آيا بين حرم و بيت الحرام تفاوتى هست ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nد ) آيا بين مسلمانان ، كافر و اهل كتاب تفاوتى هست ؟\r\nه ) آيا بين كسى كه اتفاقا به مكه رفته با كسى كه به آنجا پناهنده شده ، تفاوتى هست ؟\r\nجواب : بازداشت او جايز نيست ، و فرقى بين مسلمان و كافر نيست ، و فرقى بين پناهنده و غير آن نيست ، و ظاهرا مشاهد مشرفه - و نه بلاد آنها - نيز همين حكم را دارند صحن‌ها در حكم خود مشاهد هستند .\r\nسؤال : 23 - از آنجا كه در عرف قانون حقوقى كشور ما ، و بسيارى از كشورهاى جهان سن ، رشد متعاملين براى ذكور و اناث 18 سال شمسى تمام دانسته شده ، همينطور در قوانين جزايى كشور ما و اكثر كشورها ، اطفال كسانى هستند كه بيش از 6 سال تمام و تا 18 سال تمام سن دارند و بايد طبق قانون در دادگاه اطفال به جرائم آنها رسيدگى كرد ؛ بفرماييد :\r\n1 - آيا حاكم شرع در محاكم قضايى مىتواند در احكام كيفرى اين افراد كه از نظر شرعى بالغند ولى زير سن قانونى 18 سال هستند تخفيفاتى قائل شود ؟\r\n2 - اگر جواب منفى است ، با توجه به اينكه در اكثر كشورهاى جهان براى بزهكاران زير سن 18 سال رژيم حقوق و كيفرى خاصى اعمال مىشود كه بيشتر مبتنى بر اقدامات تأمينى و تربيتى است و اين امر به عنوان عرف قانونى در سطح بين المللى شناخته شده است ؛ بفرماييد :\r\nالف ) آيا حاكم شرع مىتواند با توجه به عناوين ثانويه ( پيشگيرى از وهن اسلام و نظام اسلامى و نيز جلوگيرى از بهانه‌جويى سازمانهاى بين المللى و معاندين اسلام و نظام اسلامى و به منظور عمل اجمالى به تعهدات بين المللى ) در بعضى از مجازاتهاى اين دسته تخفيف قائل شود ؟\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nب ) آيا در موارد مذكور بين پسر و دختر تفاوتى وجود دارد ؟\r\nج ) آيا در موارد مذكور بين حد و قصاص تفاوتى وجود دارد ؟\r\nجواب : وجهى براى تخفيف ، از نظر عنوان اولى شرع به نظر نميرسد ليكن عدم اجراء حدود و يا تبديل به اخف براى جلوگيرى از وهن اسلام در نظر مخالفين يا براى حفظ عقائد مستضعفين ، در صورتى كه واقعا اهم باشد مسلما جايز است .\r\nسؤال : 24 - در مواردى كه محكوم بايد اعدام شود ، بفرماييد :\r\nالف ) آيا قاضى ( حاكم شرع ) مىتواند صرف نظر از نوع ارتكابى ، در هر موردى بنا به صلاح ديد خود براى عبرت گرفتن مردم و بازداشتن آنان از ارتكاب جرم ، حكم كند كه جنازه محكوم مدتى در ملاء عام قرار داده شود ؟\r\nب ) در صورت منفى بودن پاسخ ، آيا نوع جرم ارتكابى مىتواند مجوزى براى عمل فوق باشد ؟ ( به عنوان مثال مرتكب قتل فجيعى شده و يا چند نفر را به قتل رسانده است . )\r\nج ) آيا طبق نظر قاضى ( حاكم شرع ) مىتوان قبل از اجراى حكم اعدام ، محكوم را مدتى در معرض ديد عموم قرار دارد ؟\r\nد ) آيا در موارد فوق ، بين حد ، قصاص و تعزير ( بنا بر جواز قتل از باب تعزير ) تفاوتى وجود دارد ؟\r\nجواب : 1 - از نظر اولى نمىتواند مگر اينكه با مشورت اهل نظر مصلحت مهمى قطعى باشد و تشخيص اهميت بسيار دشوار است .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n2 - اين هم عقوبت زائدى است كه چه بسا عوارض منفى هم دارد ، جز با قطعيت مصلحت اهم جايز نيست .\r\n3 - فرقى نيست ، براى قتل تعزيرى هم مجوز به نظر نميرسد .\r\nسؤال : 25 - در خصوص استيفاى قصاص عضو يا نفس بفرماييد :\r\nالف ) آيا اجراى اين حق ، فوريت دارد يا ميتوان بدون عذر آن را به تأخير انداخت ؟\r\nب ) با عنايت به فرض فوق ، اگر چند نفر با مشاركت مساوى ، مرتكب جنايت شوند ، آيا ولىدم يا مجنى عليه مىتواند در مورد بعضى فورا تصميم به قصاص ، عفو يا مصالحه بگيرد اما در مورد بعضى ديگر اتخاذ تصميم را به آينده موكول كند ؟\r\nجواب : 1 - فوريت دارد ، البته عرفى .\r\n2 - نمىتواند مگر اينكه در تصميم‌گيرى دخالت داشته باشد ، همچون توقع چيزى كه مىتواند مؤثر باشد .\r\nسؤال : 326 - در خصوص حد قتل در لواط بفرماييد :\r\nالف ) آيا احصان از شرائط لازم براى اين مجازات مىباشد ؟\r\nب ) در صورت مثبت بودن پاسخ ، آيا در اين حكم بين فاعل و مفعول تفاوت وجود دارد ؟\r\nجواب : 1 - شرط نيست و روايات مخالفه معرض عنها مىباشد ، و بر خلاف نظر برخى بزرگان امكان حمل بر تقيه هم هست .\r\n2 - احتمال شرطيت فقط در فاعل است كه آن هم منتفى است .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nسؤال : 27 - هزينه درمان و بهبود شخصى كه در اثر اجراى حد يا قصاص اطراف ، يكى از اعضاى خود را از دست داده ، به عهدهء بيت المال است يا محكوم عليه ؟\r\nب ) در صورتى كه به عهده بيت المال باشد ، حكم اختصاص به معالجات اوليه دارد يا معالجات بعدى را نيز دربر مىگيرد ؟\r\nج ) آيا بين فقير و غنى در حكم مذكور فرقى هست ؟\r\nد ) آيا تفاوتى بين حد و قصاص هست ؟\r\nجواب : اگر مأمور اجراء مقصر بوده است به عهدهء اوست ، و گرنه :\r\nاگر اجراء حكم به طور متعارف مستلزم نقص مزبور بوده است به عهدهء مجرم است و گرنه از بيت المال داده مىشود و فرقى بين موارد مزبور نيستأ\r\nسؤال : 28 - اگر دندان طبيعى يا مصنوعى فردى ، در اثر ايراد صدمه عمدى يا غير عمدى شكسته شود ، چنانچه شكسته شدن دندان در زيبايى چهره مصدوم يا لحن سخن گفتن وى تأثير منفى داشته باشد بفرماييد :\r\nآيا مجنى عليه مىتواند حسب مورد علاوه بر قصاص ، ديه يا خسارت ؛ براى از بين رفتن زيبايى چهره يا تأثير منفى در لحن گفتار ، ارش بگيرد ؟\r\nجواب : در صورتى كه متحمل خسارت مادى زائد بر ديه شود ميتواند بگيرد ، ولى اگر بنا بر اصلاح و تحمل خسارت ندارد همان ديه كافى است . ( ليكن مىتوان گفت ادلهء كسر اسنان عنوان تغيير در گفتار و زيبايى را متعرض نيست و غلبه تلازم را نيز منع ميكنيم دراين‌صورت به اندازهء ناتوانى در حروف ، ديه جداگانه\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nدارد كه ديه را بر هر حرف از بيست و هشت حرف تقسيم كرده حساب مىكنند و اگر حروف به تمامى و به خوبى اداء شد و تغيير ديگرى چون كندى سخن گفتن به طور ديگرى پيش آمده است ، ارش ، يا حكومت قائل شويم ، و در تغيير زيبايى نيز همينطور قائل به ارش يا حكومت شويم ، و اين مطلب بعيد نيست ، چون ملازمه‌اى ميان كسر اسنان و عناوين مورد نظر نيست پس ترك استفصال و يا اطلاق در ادله كسر اسنان را نمىتوان به مورد بحث شمول داد و اللّه اعلم . زيبايى هم در زن و مرد فرقى نمىكند گرچه در زن اظهر است . ) البته در دندان مصنوعى يا كشت شده فقط ضمان قيمت مىباشد و ديه يا بدل آن نمىباشد .\r\nسؤال : 29 - آيا براى مميز و غير مميز بودن كودكان سن خاصى قائل هستيد يا تشخيص آن معيار ديگرى دارد و آيا براى بچه‌هاى مميز احكام جزايى مثل بالغ اجرا مىشود يا نحوه آن فرق دارد ؟\r\nجواب : سن خاصى ندارد و احكام خاص جزايى ندارند ، ليكن به مقتضاى ولايت ، ميتوان طبق مصلحت آنها را تأديب كرد ، و براى اتخاذ روش واحد در قضاوت ، ميتوان به امر ولى امر ، قانون واحدى از باب تأديب وضع كرد ليكن لازم است تفاوتهاى استعدادى و سنى و محيطى و وراثتى در آن قانون رعايت شود .\r\nسؤال : 30 - با توجه به اينكه در سنين كمتر از 18 سال كودكان و نوجوانان آنچنان رشد عقلى و فكرى پيدا نكرده‌اند و به يك معنى مستحق توجه و كمك ويژه‌اى هستند تا بتوانند نقش خود را در جامعه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nايفا كنند و با توجه به وضعيت زندانهاى فعلى كه افراد در اين سنين مسلما در معرض آسيب و تأثيرات منفى زندانيان قرار مىگيرند و امروزه دنيا به اين فكر افتاده ( با تهيه كنوانسيون حقوق كودك كه مورد پذيرش بيش از 186 كشور جهان نيز قرار گرفته و جمهورى اسلامى ايران نيز در سنوات اخير با حق شرط به اين قانون پيوسته ) كه نظام دادرسى ويژه‌اى را براى افراد كمتر از 18 سال اعمال كند و در آن سيستم عمدتا از نظام جايگزين استفاده مىشود ، به نظر شما با توجه به وسعت اختيارات قضات خصوصا در تعزيرات آيا مىتوان نظام دادرسى ويژه‌اى براى آنان ترتيب داد و در موارد تعزيرى از يك نظام جايگزينى كه در ترميم شخصيت آسيب ديده آنها مؤثر است استفاده كرد مثلا : به توبيخ شفاهى اكتفا كرد يا متهم را به يك مؤسسه تخصصى با مربيان اجتماعى كه براى اين منظور در نظر گرفته شده فرستاد يا به يك مؤسسه پزشكى تربيتى براساس توصيه يك پزشك واجد شرايط براى انجام تربيت صحيح فرستاد يا صرفا به جريمه نقدى اكتفا كرد يا به هر شيوه جديدى كه در ساختار شخصيتى آنان نقش مؤثرى داشته باشد و حالت بازدارندگى خود را نيز حفظ كند حكم داد ؟\r\nجواب : در حدود ، امكان وضع قوانين جداگانه‌اى بر خلاف حدود شرعى ، نيست ليكن در تعزيرات اشكالى ندارد . در حدود هم اگر اجراء برخى حدود شرعى موجب تضعيف عقيدهء ضعفاء الايمان شود به نظر حقير موقتا نبايد اجرا شود .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nسؤال : 31 - آيا در بلوغ سن خاصى را معتبر ميدانيد بر فرض اعتبار سن خاص آيا معيار سن سجلّى افراد است يا از طريق ديگرى ميتوان آن را احراز كرد ؟\r\nجواب : سن خاصى را معتبر نميدانيم جز همان نظر مشهور فقهاء ( 9 سال دختر ، 15 سال پسر ) ، راه كشف سن هم همان راههاى عقلايى مىباشد كه فعلا شناسنامه در صورت وثوق يكى از همان راهها مىباشد .\r\nسؤال : 32 - در مواردى كه افراد از نظر سن به بلوغ شرعى رسيده ولى ثابت شود كه :\r\nاولا : تشخيص نوجوان ناكافى بوده .\r\nثانيا : ارتكاب جرم او يك اقدام كيفرى جدى عامدانه و آگاهانه نبوده .\r\nثالثا : با توجه به اوضاع و احوال شخصى و خانوادگى متهم ، قصد مجرمانه‌اى از او در ارتكاب عمل به اثبات نرسيده .\r\nآيا دراين‌صورت فرد متهم داراى مسؤليت كيفرى است و بايد به مجازات مقرر برسد ؟\r\nجواب : اگر مجنون نباشد صرف اين موارد رافع كيفر نيست .\r\nسؤال : 33 - آيا در معنى تعزيرات قائل به موارد خاصى هستيد يا هر چيز و هر مؤسسه‌اى كه حالت اصلاحى و بازدارندگى داشته باشد و در منع افراد از بزه اثربخش باشد را تعزير مىدانيد ؟\r\nجواب : اينجانب توسعه قائل هستم و تعزير را شامل همهء امور جايگزين ميدانم : زندان ، تنبيه بدنى ، جريمهء نقدى ، كار اجبارى بدون حقوق ، و . . .\r\nسؤال : 34 - تنبيه بدنى در چه حدى جايز است ؟\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nجواب : كمتر از ده ضربه متعارف و احتياط آن استكه از شش ضربه بيشتر نشود .\r\nسؤال : 35 - آيا براى آموزگار جايز است دانش‌آموز را به جهت انجام ندادن تكاليف تنبيه بدنى كند ؟\r\nجواب : جايز است ، اگر تكاليف مهمى باشد كه اولياء دانش‌آموز نيز آن را مىخواهند و انجام ندادنش به آينده دانش‌آموز مضر باشد .\r\nسؤال : 36 - آيا براى آموزگار يا مسئولين آموزشگاه جايز است دانش‌آموز را به جهت بىنظمى و اخلال در امور كلاس يا آموزشگاه تنبيه كنند ؟\r\nجواب : به همان مقدار جايز است .\r\nسؤال : 37 - الف ) آيا براى آموزگار يا مسئولين آموزشگاه جايز است دانش‌آموز را به جهت آوردن تصاوير يا وسايلى مشابه آن كه منافى عفت عمومى باشد تنبيه بدنى كنند ؟\r\nب ) در صورتى كه اين گونه وسايل خريد و فروش شود و داراى ماليت باشد آيا پاره كردن آنها و از بين بردنشان جايز است ؟ در صورت عدم جواز چطور عمل شود ؟\r\nجواب : 1 - همان جواب بالا .\r\n2 - در فرض فوق كه براى پخش در ميان نوجوانها و جوانهاست ، جايز است و اين گونه وسائل در اين شرائط ماليت ندارند .\r\nسؤال : 38 - در موارد بالا در صورت تكرار و اصرار بر عمل توسط دانش‌آموز آيا حكم تغيير خواهد كرد ؟\r\nجواب : مىتواند تنبيه را مكرر نمود و يا انوع ديگرى از تعزير را انجام داد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nسؤال : 39 - در موارد زيادى دانش‌آموزان وسايلى زايد به آموزشگاه مىآورند كه بر طبق قانون مدرسه و قرار اول سال ، آوردن آنها به محيط مدرسه ممنوع است و توسط مسئولين آموزشگاه از دانش‌آموز گرفته مىشود در حالى كه بسيارى از اين اشياء هم جنبهء ماليت دارند و هم استعمال آنها در بيرون از آموزشگاه اشكال ندارد .\r\nاولا ، آيا كسى كه آنها را گرفته در بازگرداندن آنها به صاحبانشان ضامن است ؟\r\nثانيا ، آيا ديگرانى كه صاحبان مال را نمىشناسند مىتوانند در پايان سال تحصيلى آنها را به تصرف خود درآورند ؟\r\nثالثا ، با توجه به اينكه در بسيارى از موارد نام صاحبان اموال فراموش شده ، و دانش‌آموزان هم براى بازپس گرفتن آنها مراجعه نمىكنند ، آيا براى بازپس دادن اين اموال كه فعلا مجهول الممالك هستند فحص و جستجو لازم است و وظيفهء شرعى در اين گونه موارد چيست ؟\r\nجواب : 1 - لازم است اين گونه اشياء در محلى محفوظ بماند تا در زمان مناسب به صاحبان آنها ، دانش‌آموزان بالغ اگر فسادى نداشته باشد و يا به اولياء آنها اگر نابالغ باشند مسترد شود .\r\n2 - چون علم اجمالى هست كه مال يكى از دانش‌آموزان همان مدرسه است بايد صاحبان آنها را پيدا كرد مگر اينكه به كلى مأيوس شوند در آن‌صورت با اذن حاكم شرع صدقه داده شود .\r\n3 - فحص لازم است مگر اينكه غير ممكن باشد يا پس از مقدارى فحص مأيوس شوند ، و درآن‌صورت با اذن حاكم شرع صدقه داده شود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nسؤال : 40 - آيا در شرع در مبلغ ديه يا مسئله قصاص تخفيفى براى مربى و آموزگار وجود دارد ؟ به چه صورت ؟\r\nجواب : اگر بيش از مقدار تجويز شده - 5 يا 6 ضربه متعارف - زده شود هيچگونه تخفيفى نيست .\r\nسؤال : 41 - الف ) آيا عفو كودك از ديه كفايت مىكند ؟\r\nب ) اگر رضايت كودك هم جلب شود چه‌طور ؟\r\nج ) در صورتى كه پاسخ منفى باشد در اين موارد چه طور بايد عمل كرد ؟\r\nجواب : 1 - اگر با نظر ولى طفل ، رعايت مصلحت طفل شود هر چند با گذاشتن مختصرى پول يا به هرطور ديگر كافى است .\r\n2 - بايد ولى كودك رضايت بدهد با رعايت مصلحت .\r\n3 - همانطور كه گفته شد از ولى طفل تحصيل رضايت شود با رعايت مصلحت كودك .\r\nسؤال : 42 - آيا مجازات معاونت در قتل عمد ، همچون قتل عمد ، حق الناس است و قابل گذشت از سوى اولياء دم ، يا حق اللّه و عفو آن منحصرا در اختيار ولىامر مىباشد ؟\r\nجواب : جرم معاونت بالاتر از خود قتل نيست ، و حق الناس هم مىباشد ، اگر حكم شرعى حبس هم دارد نيز به خاطر مجنى عليه است .\r\nسؤال : 43 - با توجه به عدم جواز قصاص مسلمان در برابر كافر ، بفرماييد :\r\nالف ) آيا اسلام آوردن قاتل پس از ارتكاب قتل ، مانع از اجراى قصاص مىشود ؟\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nب ) بر فرض مثبت بود پاسخ ؛ آيا بين اسلام آوردن ظاهرى ( به انگيزه فرار از قصاص ) با اسلام واقعى ( قلبى ) تفاوتى وجود دارد ؟\r\nجواب : 1 - مانع مىشود .\r\n2 - گرچه از نظر عرفى و بناءات عقلاييه فرق ميگذارند ليكن اطلاق ادله ، مورد عمل اصحاب است و همان را مورد عمل ميدانيم و بنابراين تفاوتى نيست .\r\nسؤال : 44 - اگر وقوع قتلى محرز و قاتل نيز معين باشد ، ليكن اولياى دم مدعى عمدى بودن قتل باشند ولى قاتل آن را خطايى يا شبه عمد بداند و دليلى قاطع براى ادعاى هيچ يك وجود نداشته باشد بفرماييد :\r\nالف ) آيا مورد از باب لوث است يا تداعي\r\nب ) اگر از باب تداعى باشد چگونه بايد فصل خصومت كرد و تكليف ديه چيست ؟\r\nجواب : 1 - خصوصيات تقرير دعوى و نوع تشكل پرونده تفاوت مىكند گاهى از باب تداعى است چون ادعاء ولى عمد را ، و ادعاء قاتل ، خطا را . و گاهى باب ادعا و انكار است چون ادعاء ولى عمد را و انكار قاتل و يا بر عكس ادعاء قاتل خطا را و انكار ولى آن را .\r\n2 - در تداعى مانند دو ادعاء و انكار عمل مىشود و پس از نفى عمد ، ديه ثابت مىشود .\r\nسؤال : 45 - با توجه به قاعده « البينة علي المدعي و اليمين علي من انكر » و با عنايت به حديث شريف « لا يمين في حد » بفرماييد :\r\nالف ) در صورت فقدان بينه و اقرار در دعاوى كيفرى آيا شاكى ميتواند از متهم تقاضاى قسم كند ؟\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nب ) در صورت مثبت بودن پاسخ در صورت نكول متهم و ردّ قسم به شاكى ، آيا با قسم شاكى مىتوان نامبرده را به مجازات مقرر محكوم كرد ؟\r\nج ) چنانچه متهم عمل ارتكابى را انكار نمايد و بگويد اگر شاكى قسم ياد كند مسئوليت آن را مىپذيرم آيا به استناد حلف شاكى ميتوان متهم را به مجازات جرم ارتكابى محكوم كرد ؟\r\nد ) در صورت مثبت بودن پاسخ ، آيا در جرائمى مانند سرقت كه داراى جنبهء حق اللهى و حق الناسى است از جهت اثبات مالى و كيفرى تفاوتى وجود دارد ؟\r\nه ) در فرض فوق ، آيا بين حدود ، قصاص ، ديات و تعزيرات تفاوتى است ؟\r\nجواب : 1 - نمىتواند .\r\n2 - نمىتوان .\r\n3 - پذيرش او اثرى ندارد مگر اينكه اقرار حساب شود ، آن هم اگر صريح نباشد اثرى ندارد .\r\n4 - در جنبهء مالى قسم اثر دارد و مىتوان از متهم تقاضاى قسم كرد و با رد قسم نيز حكم ثابت مىشود .\r\n5 - ظاهرا د همهء جهات مالى اين موارد ، جريان دارد .\r\nسؤال : 46 - از آنجايى كه احترام ميت مسلمان لازم است در صحنه قتل و يا در سالن تشريح عمدتا اين مسئله مورد توجه قرار نمىگيرد و از طرفى در جهت ارتقاء دانش پزشكى ، و كشف علمى جرم ، و بررسى قتل ، و احقاق حق ، ضرورت تشريح مشخص مىشود كه به نظر ميرسد تشريح و احترام در تزاحم با هم هستند ، دراين‌صورت تكليف چيست ؟\r\nجواب : از موارد تزاحم است و مصلحت اهم مقدم است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nسؤال : 47 - آيا قضات محاكم با توجه به پيشرفتهاى علمى پزشكى قانونى ، مىتوانند به استناد نظرات آنان از باب يكى از طرق اثبات ، صدور حكم نمايند ؟\r\nجواب : اگر قطع يا علم عقلايى بياورد مىتوانند .\r\nسؤال : 48 - با توجه به ماده 301 ق . م . اسلامى و با توجه به اين نظر فقهى مشهور كه ديات جوارح زنان در صورتى كه به ميزان مازاد بر ثلث برسد ديه نصف مىشود ؛ اولا ، اگر ديه هر عضو به مازاد بر ثلث برسد ديه نصف مىشود و يا اين كه اگر مجموعه ديه جراحات وى نيز مازاد بر ثلث شود نصف ميگردد ؟ ( مثلا اگر در يك تصادف رانندگى زنى چهار فقره شكستگى استخوان دست و پا ، جمجمه و لگن پيدا كند ديه شكستگى هر يك از اين اعضا به 10 شتر مىرسد كه اين مبلغ كمتر از ثلث ديه كامله است ، ولى مجموع ديات معينه مازاد بر ثلث ديه يعنى 40 شتر است . )\r\nجواب : جراحات اگر با هم نزديك و پيوسته باشند و با يك ضربت انجام شده باشند حكم واحد دارند و گرنه هر كدام عليحدّه محاسبه مىشوند .\r\nسؤال : 49 - آيا « ارش » معينه در مواردى كه مازاد بر ثلث ديه كامله مىشود نيز بايد نصف بشود ؟\r\nجواب : ارش حكم ديه را دارد ، گرچه اصل رجوع به نصف خلاف قاعده و تعبد است و ما سابقا به اين جهت حكم مزبور را در ارش جارى نمىدانستيم ليكن با توجه به اطلاقات بلكه عمومات برخى روايات ارش نيز حكم ديه را دارد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nسؤال : 50 - اگر ارش و ديه مربوط به جراحت يك عضو ، مازاد بر ثلث ديه كامله باشد نصف مىشود ؟\r\nجواب : از جواب بالا معلوم شد .\r\nسؤال : 51 - فقه و قانون ، مخدوم بودن ( براى مدعى ) را يكى از موارد جرح شهود ( از طرف منكر ) ، شمارش نموده و حتى در قانون ، يكى از موارد ردّ قاضى همين است . با چنين فرض ياد شده ؛ آيا مىتوان معاون ، جانشين و مسئول دفتر بودن را براى « مدعى » از مصاديق « جرح » و « رد » براى منكر دانست ؟\r\nخصوصا در تشكيلات غير دولتى كه كليه عناوين ياد شده با تأييد و تكذيب مدير يا مسؤل ، موجود مىشود و يا معدوم مىگردد . اين عناوين نيز يكى از دلايل افزايش حقوق و بعضى از امتيازات ديگر است و مضافا عدم شهادت را بعضا در چنين فرضى بايد يكى از دلائل اخراج با عنوان عدم اطاعت دانست خواهشمند است حكم شرعى را بفرماييد :\r\nجواب : اگر احتمال عقلايى باشد كه شاهد به دنبال منفعتى براى خود است شهادتش اعتبارى ندارد بدون فرق بين مخدوم و مسئول دفتر .\r\nسؤال : 52 - شخصى به ديگرى جهت امر به معروف و نهى از منكر ، چنين ميگويد :\r\n« فلان دستيار شما بر خلاف مقررات قانونى و تعهدات اخلاقى ، از زمين شهر استفاده كرده و . . . اين در حالى است كه چشمان بسيارى از نيازمندانواقعى به همان خيره شده پس از آن تخلف ، مضاعف مىگردد . » مخاطب هم در جواب ( حسب فرض ) با اعزام يك نفر واسطه ، ميگويد :\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n« از هر آنچ شما به عنوان تخلف مطرح مىكنى ، آگاهم و همه آنها را خودم به زير مجموعه و اطرافيان دستور دادم . »\r\nآن شخص در پاسخ چنين ادامه مىدهد :\r\n« هر آنچه كه ايشان فرمان دادند را نمىتوان به صورت مطلق ( حتى با فرض مخالفت با مقررات قانونى و تعهدات اخلاقى ) ، تفسيرى درست از حقيقت دانست !\r\nو به عبارتى ديگر : اين گونه تفكرها و رفتارها را شيعه در طول تاريخ با تمسك به ضرورت حسن و قبح عقلى ، هميشه نقد مىكرد ! »\r\nهمچنين در ادامه توضيح خود بر حسب فرض چنين مىگويد :\r\n« فلانى غلط كرد كه چنين گفت ! »\r\nآيا شرعا به كارگيرى مفهوم « غلط كرد » را ( در فرض مذكور يا به صورت مطلق ) مىتوان از موجبات تعزيرات بدنى و يا مالى دانست ؟\r\nجواب : ابتداء بايد پرونده اصلى مربوط به منكر تخلف مالى و ادارى مورد رسيدگى واقع شود و اگر معلوم شود كه تخلفى صورت نگرفته آن وقت كلمه « غلط كرد » مىتواند احيانا به صورت اهانت تلقى گردد ، موارد فرق مىكند ، گاهى غلط كرد فقط معناى اشتباه كرد مىدهد ولى گاهى هم معناى اهانت ميدهد و به هر حال حفظ بيت المال مسلمين به قدرى مهم است كه اين گونه كلمات مهم نيست يعنى نبايد اصل پرونده مالى مورد غفلت قرار گيرد .\r\nسؤال : 53 - پاسخ به مسئله شرعى ذيل به سه فرض آن مورد نياز است :\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nالف ) آيا براى اجتماع افراد ذى نفع جهت پيگيرى فساد ادارى و مالى مىتوان آن افراد را مطلع ( در صورت بىخبرى از حقوق قانونى و شرعى ) و يا تشويق ( در صورت ترس از پيگيرى قانونى و شرعى ) نمود و به عبارتى ديگر : اجتماع ( تدارك طومار و امضاء دسته جمعى ) اطلاع و تشويق در فرض ياد شده را مىتوان از مصاديق حقوق ناهى از منكر دانست ؟\r\nب ) آيا مىتوان شاكى به مراجع ادارى كه قصد پيگيرى تخلفات ادارى و مالى را به نفع خود و يا دگيرى دارد پيش از تعيين تكليف نهايى ادارى با عنوان تهمت و دروغ و تشويق اذهان عمومى محاكمه و محكوم كرد ؟\r\nج ) چنانچه شاكى به مراجع ادارى ( پس از شكايت طرف مقابل ) به مراجع قضايى نيز پناهنده گردد و شكايت قضايى كند آيا مىتوان اين دو پرونده را ( ادعاى تخلفات مالى و ادعاى دروغ و تهمت ) را تفكيك كرد ؟ به عبارت ديگر : اگر تفكيك قضايى براى تأخير بررسى پرونده شاكى دوم ( مدعى تخلفات ادارى و مالى ) كه رابطه على و معلومى دارد تضييع شرعى ناهى از منك باشد ، چه حكمى دارد ؟\r\nجواب : 1 - اطلاع دادن از وظايف عمومى هر مسلمان متعهدى است و همينطور تشويق به جلوگيرى از منكر .\r\n2 - به هيچ وجه نميتوان او را متهم به اين عناوين كرد مگر اينكه به جاى اطلاع دادن به مسئولين رسيدگى ، افشاء علنى در سطح جامعه كند پيش از روشن شدن حقيقت .\r\n3 - پرونده مربوط به ادعاء دروغ و تهمت و نحو آن بايد پس از پرونده اصلى مربوط به پيگيرى از فساد ادارى و مالى رسيدگى شود .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nسؤال : 54 - به نظر شما آيا اعسار يك عنوان كلى قابل انطباق بر مجموعه فقه است يا فقط حكم بر امورات مالى و محدود به مسائل مالى است ؟\r\nجواب : اصطلاحا مخصوص به امور ماليه است ليكن ملاكا عام است و نبايد ديگرى را در عسر و حرج قرار دارد .\r\nسؤال : 55 - راههاى ثبوت اعسار را چه مىدانيد ؟ آيا فقط راه تشخيص منحصر به طرق بينه و قسم است يا استظهار و كشف و علم و امثال آن نيز در ثبوت آن مىتوان استفاده كرد ؟\r\nسؤال : در مقام دعوى منحصر است مگر اينكه علم قاضى را كافى بدانيم ولى بين خود و خداوند ميزان يقين است .\r\nسؤال : 56 - آيا حجر معسر ، مطلق است يا محدود به تصرفات مالى است و آيا ساير اقدامات غير مالى معسر مثل ازدواج ، قبول هدايا ، استيفاى قصاص و عفو آن و . . . نافذ است يا خير ؟ و آيا حاكم مىتواند اضاف بر حجر مالى او را از جميع تصرفات منع كند ؟\r\nجواب : مخصوص به امور مالى است .\r\nسؤال : 57 - با توجه به اينكه احكام ظاهريه در شبهات موضوعيه احتياج به فحص و شكف ندارد ، در ثبوت اعسار اشخاص ، فحص و تحقيق مبناى شرعى دارد و يا خير ؟ و آيا در اين مورد نيز فقط بايد از قاعده ( البيّنه للمدعي و اليمين علي من انكر » استفاده كرد يا راههاى ديگرى از قبيل عمل قاضى ، استظهار از حال معسر و تحقيق از افراد و توجه به مستندات و ادله ارائه شده نيز طرق شرعى هستند ؟\r\nجواب : از جواب بالا معلوم شد .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nسؤال : 58 - آيا براى صدور حكم اعسار شرائطى از قبيل :\r\n1 - ثبوت دين نزد حاكم\r\n2 - عدم كفاف دارايى مديون جهت اداء دين\r\n3 - حال بودن دين\r\n4 - درخواست غرماء مبنى بر صدور حكم حجر مديون را شرط ميدانيد ؟\r\nجواب : بله شرط است .\r\nسؤال : 59 - آيا معسر و مفلّس داراى يك حكم‌اند ؟ آيا جميع تصرفات معسر حين الاعسار حتى در مستثنيات دين نافذ و صحيح است ؟ در اين مورد بين قبل و بعد حكم حاكم به اعسار فرقى هست ؟\r\nجواب : قبل از حكم حاكم به حجر تصرفات او صحيح است ، ولى پس از حكم به حجر حق تصرف در اموال موجود خود را ندارد مگر در مستثنيات دين ، معناى اعسار و افلاس هم از نظر لغوى چندان فرقى ندارد . ليكن اصطلاحا مفلّس را به كسى مىگويند كه حكم حجر دربارهء او صادر شده است .\r\nسؤال : 60 - شخص معسريكه معامله ، هبه و صلح معوض و غير معوضى را قبل از صدور حكم اعسار انجام داده و مشخص نيست كه به قصد فرار از پرداخت دين بوده يا قصد تبرع و خيرخواهانه و بيع حقيقى و غيره داشته كه نهايتا اين معاملات در حال حاضر اضرار طلبكاران را به دنبال داشته است حكم آن معاملات از نظر نفوذ و عدم نفوذ و صحت و عدم صحت چگونه است ؟\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nسؤال : اگر معلوم شود - به قرائن - كه براى فرار از پرداخت دين بوده حكم تدليس را دارد و حاكم ميتواند با حكم ولايى ابطال كند .\r\nسؤال : 61 - به نظر شما معسر به چه كسى گفته مىشود آيا به صرف نداشتن مال به كسى معصر گفته مىشود يا اينكه بايد امكان تحصيل مال نيز نداشته باشد تا به او معسر اطلاق شود ؟\r\nسؤال : اگر امكان تحصيل مال بالقوة القريبة من الفعل باشد معسر نيست .\r\nسؤال : 62 - زيد طى درخواستى از دادگاه تقاضاى گرفتن طلب خود را از عمرو نموده عمرو با مراجعه به دادگاه ادعاى اعسار كرده :\r\nالف ) آيا دادگاه مىتواند عمرو را حبس كند ؟ چه مدت و آيا اين حبس تعزيرى است ؟\r\nب ) اگر اعسار عمرو بر حاكم ثابت شد تكليف دادگاه نسبت به مطالبات زيد چيست و نسبت به تقاضاى زيد چگونه بايد عمل كرد ؟\r\nج ) محدوده تحقيق و تفحص دادگاه در اصل دعوى اعسار چقدر است ؟ آيا صرفا دارايى و عدم دارايى عمرو را بررسى مىكند يا اينكه حق فحص در نحوه صرف اموال و غيره را نيز دارد ؟\r\nجواب : 1 - حبس تحقيقى است و فحص جايز است .\r\n2 - بايد حكم به صبر كند تا يسار حاصل شود و عمرو بايد كوشش كند رفع اعسار نمايد به قدر امكان .\r\n3 - تا آنجا كه مربوط به تحقيق در وضع اموال اوست جايز است .\r\nسؤال : 63 - آيا معاملات معسر در حكم احتيال ( كلاه‌بردارى ) است و آيا مىتوان بر آن آثار حقوقى اعم از اينكه مال به مالكيت محتال نيايد و\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمنافع مدت تصرف را ضامن باشد و در معامله با اموال محتلّه معامله با مال غير را داردى يا خير ؟\r\nجواب : اگر به قصد فرار از اداء دين باشد حكم تدليس را دارد و حاكم حق دارد با استفاده از حكم ولايى ابطال كند و اگر مال خاص دائن موجود باشد ضمان منافع نيز هست ليكن در كلى اين معنى تصور ندارد .\r\nسؤال : 64 - در مواردى كه سارق مورد عفو مسروق منه قرار مىگيرد آيا حاك شرع بنا به مصالحى مىتواند حد را اجراء كند ؟\r\nجواب : ظاهرا جايز نيست ( اطلاق دليل : ذلك له ) .\r\nسؤال : 65 - براساس دستور شارع مقدس ، مهلت پرداخت ديه در قتل و جراحات شبه عمد ( مانند جراحات يا تلفات ناشى از تصادفات رانندگى ) 2 سال مىباشد آيا تقاضاى اعسار جانى قبل از انقضاى مهلت مقرر مسموع مىباشد ؟\r\nجواب : ظاهرا همچون سائر ديون است و تقاضاى اعسار مسموع است ، البته اگر امكان تقسيط باشد اعسار نيست .\r\nسؤال : 66 - در مورد سرقت مستوجب حد بفرمايد :\r\nآيا پس از شكايت مسروق منه و قبل از ثبوت جرم امكان عفو سارق توسط مسروق منه نسبت به اجراى حد وجود دارد ؟\r\nجواب : ظاهرا اجراء حد - پس از رفع الى الحاكم كه منطبق بر شكايت و تشكيل پرونده مىشود - در اختيار مسروق منه نيست و عفو او بى اثر است .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nسؤال : 67 - چنانچه تعزير علاوه بر تازيانه مصاديق ديگرى داشته باشد ؛ ( مانند : حبس ، جزاى نقدى ، تراشيدن سر ، چرخاندن در شهر ، لغو جواز كسب ، ابطال گواهينامه رانندگى ، محروميت از شاغل دولتى ، ثبت سوء سابقه و . . . ) بفرماييد :\r\nالف ) آيا تعبير « التعزير دون الحد » فقط در خصوص تازيانه رعايت مىشود يا شامل ديگر موارد مذكور نيز مىشود ؟\r\nب ) در صورت مشمول به موارد ديگر ملاك « دون الحد » چيست ؟\r\nجواب : 1 - تعزيرات اختصاصى به تازيانه ندارد .\r\n2 - تعبير « دون الحد » ظاهرا مربوط به تازيانه است از باب اتحاد صورت و مخرج و ظهور حد ليكن اين احتمال وجود دارد كه « دون » به معناى غير باشد نه كمتر .\r\nسؤال : 68 - چنانچه در اثر ضربهء مستوجب ديه چند نقطه از يك استخوان ( مانند استخوان ساق پا ) دچار شكستگى شود ؛ بفرماييد :\r\nالف ) آيا هر شكستگى ديه جداگانه دارد يا پرداخت يك ديه براى همه آنها كافى است ؟\r\nب ) در اين فرض ، آيا ايجاد چند شكستگى در اثر يك يا چند ضربه با هم تفاوت دارد ؟\r\nج ) اگر در اثر ضربه مستوجب ديه ، علاوه بر شكستگى استخوان تكه اى از همان استخوان نيز جدا شود ، آيا در جدا شدن استخوان ، ديهء شكستگى استخوان بايد پرداخت شود يا حكم ديگرى دارد ؟\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nجواب : ظاهرا هر يك ديه جدا دارد و فرقى هم بين ضربه و ضربات نيست و ديهء فك و جدائى غير از ديهء شكستگى استخوان است و دليلى هم بر تداخل نيافتيم .\r\nسؤال : 69 - در مورد قسامه بفرماييد :\r\nالف ) آيا قسامه ، در جنايت عمدى بر اطراف ، مستلزم قصاص مىشود ؟\r\nب ) با فرض اينكه جواب مثبت باشد ، نصاب قسامه چه ميزان است .\r\nجواب : پاسخ فوق مثبت است و آنچه كه از روايات باب استفاده مىشود آنست كه در جروحى كه ديهء كامله دارد شش قسم از يك يا چند نفر ، و آنجا كه ديهء كمترى دارد به همان نسبت كم مىشود و اللّه العالم .\r\nسؤال : 70 - در مورد قصاص اطراف بفرماييد :\r\nالف ) آيا مجنى عليه مىتواند بخشى از قصاص را اجراء كند و بخش ديگر را عفو كند ؟ ( مثلا : جانى دست مجنى عليه را از كتف قطع كرده است ؛ مجنى عليه خواهان قطع دست جانى از آرنج باشد . )\r\nب ) آيا مىتواند براى قسمتى از جنايت طلب قصاص كرده و براى بخش ديگر ديه بگيرد ؟\r\nج ) آيا مىتواند براى قسمتى از جنايت طلب قصاص كرده و نسبت به بخش ديگر مصالحه كند ؟\r\nد ) آيا رضايت و عدم رضايت جانى در سه حالت فوق ، تأثيرى خواهد داشت ؟\r\nجواب : گرچه ظواهر ادله بدوا مقتضى عدم جواز و اكتفاء به مقدرات شرعى است : يا قصاص كامل و يا ديه ، ليكن پس از دقت\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nدر اينكه ادله مربوط به عدم تجاوز مجنى عليه از حق خود مىباشد و مذكورات در فوق ، در محدودهء حق اوست ، ظواهر از اين گونه موراد منصرف است ليكن نبايد نتيجهء كار براى جانى بدتر از مقدر شرعى باشد ، حتى - على الاحوط - در مورد رضايت جانى هم ، ولى اگر براى جانى بهتر است احتياط در قبول است و شايد قبول لازم است .\r\nسؤال : 71 - در مورد قصاص اطراف بفرماييد :\r\nالف ) آيا ملاك ، رعايت مماثلت نسبيه است يا عرفيه ؟ معيار هر كدام چيست ؟\r\nب ) در كدام صورت قصاص تبديل به ديه مىشود ؟\r\nج ) آيا بين طول ، عرض و عمق در اجراى قصاص تفاوتى هست ؟\r\n( مثلا : اگر جان لاغر و مجنى عليه چاق است و نيمى از بازوى مجنى عليه - به عمق 3 سانتىمتر - بريده شده است آيا در قصاص بايد نيم از بازوى جانى لاغر را بريد كه 2 سانتى متر است يا بايد همان عمق 3 سانتى متر را بريد ، گرچه بيش از نصف بازو باشد ) ؟\r\nجواب : البته در درجه اول ميزان رعايت تسميه است چون صدق دريده شدن گوشت يا استخوان مثلا و پس از آن رعايت مماثلت نسبيه گرچه ظاهر برخى از فقها خصوصا صاحب جواهر اين نيست ، ضمنا تقابل نسبيه و عرفيه به طور مطلق صحيح نيست .\r\nسؤال : 72 - در مورد قصاص نفس بفرماييد :\r\nالف ) آيا اولياء دم مىتوانند به جاى قصاص نفس ، عضوى از اعضاى قاتل را قطع كنند ؟ ( مثلا به جاى كشتن قاتل يكى از پاهاى او را قطع كنند ) .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nب ) آيا اولياء دم مىتوانند عضوى از بدن قاتل را قطع و نسبت به مابقى طلب ديه كنند ؟\r\nج ) آيا اولياء دم مىتوانند عضوى از بدن قاتل را قطع و نسبت به مابقى مصالحه كنند ؟\r\nد ) آيا رضايت و عدم رضايت قاتل در 3 حالت فوق تأثيرى دارد ؟\r\nجواب : هر چند ظواهر ادله مقتضى رعايت مقدر شرعى است بدوا ، ليكن پس از توجه به اينكه ادله مربوط به عدم تجاوز اولياء دم از حق خود است و مذكورات در محدودهء حق اوست ، در صورتى كه براى جانى بدتر و شكنجه‌آورتر نباشد با رضايت او جايز است و مشمول نوعى عفو است .\r\nسؤال : 73 - با توجه به جريان قاعدهء قرعه در شبهات موضوعيه ؛ بفرماييد :\r\nالف ) آيا اين قاعده به امور حقوقى اختصاص دارد يا شبهات موضوعيه در امور جزايى را نيز دربر مىگيرد ؟ ( به عنوان مثال در موردى كه علم اجمالى به وجود قاتل بين دو يا چند نفر باشد ، آيا مىتوان با تمسك به قرعه حسب مورد حكم قصاص يا ديه را اجراء نمود ؟ )\r\nب ) در فرض جريان اين قاعده در امور جزايى ، آيا در تمام ابواب حدود ، قصاص ، ديات و تعزيرات جارى است يا به ابواب خاصى از جزائّيات اختصاص دارد ؟\r\nجواب : به نظر اين‌جانب موضوع قرعه ، مورد مشكل از تنازع حقوق است - به معناى وسيع كلمه - و در همهء ابواب جريان دارد حتى در مورد دم ، چنانچه قضيهء يونس مربوط به مرگ و حيات\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبوده و همينطور قضيهء عبد اللّه پدر گرامى پيامبر ( ص ) . ادلهء باب نوعا در موارد خاص وارد شده و برخى روايات موضوع قرعه را مجهول گرفته ليكن مشخص استكه منظور جهل به حكم شرعى نيست و مطلق جهل موضوعى هم نيست با توجه به ساير ادله ، منظور موارد خاص شبهات موضوعيه‌ايكه تنازع حقوق در آن است مىباشد و يكى از مصاديق آن مورد الف سؤال است .\r\nسؤال : 74 - با توجه به اصل 176 قانون اساسى جمهورى اسلامى ايران قاضى مكلف است طبق قانون عمل كند نه بر مبناى اجتهاد شخصى ، و از طرفى قضات مأذون فعلى در واقع شرع مذكور در فقه نبوده اينك كار قضايى حالت كارشناسى داشته و از باب تطبيق موضوع بر قوانين مقرره مى باشد و با پيشرفت روزافزون حضور زنان در مسايل و علوم مختلف از جمله حقوق به عنوان ابزار اساسى در مسائل قضايى كنونى بفرماييد :\r\nالف ) آيا در نظام قضايى موجود ذكوريت شرط لازم براى تصدى امر قضا است ؟\r\nب ) آيا زنان مىتوانند به عنوان قاضى تحكيم عهده‌دار فل خصومت شوند ؟\r\nج ) با توجه به اينكه امروزه غالبا رسيدگى به دعاوى دو مرحله‌اى است ( مرحلهء بدوى و تجديد نظر ) و در مرحلهء بدوى قاضى اصدار حكم مىكند به خلاف مرحلهء تجديد نظر كه در بسيارى از موارد صرفا كار آنها رسيدگى شكلى است يعنى بررسى حكم صادره از لحاظ مطابقت و يا عدم مطابقت با قانون موضوعه ، دراين‌صورت آيا زنان مىتوانند به عنوان قاضى تجديد نظر انجام وظيفه كنند ؟\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nد ) با توجه به اينكه در احكام قابل تجديد نظر ، رأى قاضى در دادگاه بدوى قطعى نيست و در صورت اعتراض هر يك از طرفين ، دادگاه تجديد نظر نيز بايد رأى صادره را از لحاظ شكلى و در مواردى از لحاظ ماهوى رسيدگى كند آيا در اين گونه موارد مىتوان از زنان در دادگاه بدوى به عنوان قاضى استفاده كرد ؟\r\nه ) اگر ذكوريت در قضا شرط باشد ، با توجه به اينكه در مسائل اختصاصى زنان شهادت آنان معتبر بوده و قاضى نيز بر اين اساس حكم مىدهد آيا مىتوان گفت زنان در اين موارد حق قضا دارند ؟\r\nجواب : 1 - به‌هرحال قضاوت مىكند يعنى فصل خصومت و به نظر ما ذكوريت شرط است .\r\n2 - نمىتوانند .\r\n3 - فرقى نمىكند مگر نخواهد قضاوت كند و صرفا تحقيق و گزارش باشد .\r\n4 - نمىتوان ، فرقى نمىكند .\r\n5 - ظواهر ادله منع مطلق است و فرقى نمىكند ( از جهات روانى هم احساسى بودن نوع زنها حتى براى خود زنها معلوم است ، و ميزان در قانون هم همين نوعيت است و ظاهرا شارع هم به جهاتى از جمله همين مطلب چنين حكمى دارد و موارد استثنائى هم ميزان نيست و گرنه با گواهى پزشكى خيلى كارها به هم ميريزد ، اينكه گاهى يك زن ادعا كند كه اصلاع عاطفه ندارد يا مردى ادعا كند كه عاطفه‌اش بيش از عقل اوست ، اين موارد استثنايى ميزان حكم نيست . و گويا\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nبرخى از آراء جديده در اين مسئله و برخى مسائل ديگر صرفا براى همگرايى با سيرهء اجانب است ) .\r\nسؤال : 75 - درباره لزوم تأخير اجراى حد يا قصاص زن شيرده ، بفرماييد : الف ) آيا اين حكم ، مادر رضاعى را نيز شامل مىشود ؟ ب ) در فرض شمول ، بين امكان و عدم امكان جايگزينى دايه‌اى ديگر - يا شير خشك يا شير حيوان - تفاوتى وجود دارد ؟ ج ) در صورت امكان جايگزينى ، يافتن دايه و وظيفه حاكم شرع است يا ولى طفل ؟\r\nجواب : 1 - آرى شامل مىشود بلكه اگر فرض شود كه حيات طفل متوقف بر بقاء پدر تا مدتى است شامل پدر و حتى شخص اجنبى هم مىشود .\r\n2 - گرچه موثقه عمار - تنها روايت معتبر باب - از اين جهت اطلاق دارد و يؤيده اهميت شير مادر و ليكن به رعايت فتواى مشهور بطوريكه در جواهر و جامع المدارك و شرح لمعه و . . . ذكر شده است و مطابق ساير روايات باب كه البته نوعا ضعف دارند مىباشد تفاوت وجود دارد و يؤيده مطلقات ادلهء قصاص و حدود كه ظهور در فوريت اجرا پس از تحقق موضوع دارد و يؤيده روايت - ضعيفه - « لا نظرة ساعة في حد » و يؤيده استحسانا اينكه انس بيشتر طفل موجب ناراحتى بعدى بيشتر خواهد بود و اساسا في ضبط عمار شيء تعرضنا له في الفقه مرارا و گفته‌ايم كه او گرچه ثقه است ليكن ضابط نيست .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n3 - مربوط به ولى طفل است به اين معنى كه وظيفه حاكم اجرا حد در صورت جايگزينى است اگر آماده نيست اجراء حد نمى كند و بنابراين وظيفهء وجوبى ولى هم نيست .\r\nسؤال : 76 - دخترى بعد از عقد رسمى و آشنايى با روحيات شوهر حاضر به عروسى و رفتن به خانه همسر نشده و از دادگاه تقاضاى طلاق مىكند در اين خلال وى از خيابان به عنف ربوده و به محلى مخفى برده مىشود بعد از تفحص مشخص مىشود رباينده همسر او بوده و براى اجبار وى به تمكين و تشكيل زندگى مشترك دست به چنين اقدامى زده است .\r\nبا توجه به ماده 621 قانون مجازات اسلامى كه مقرر مىدارد : « هر كس به قصد مطالبهء وجه يا مال به قصد انتقام يا به هر منظور ديگر به عنف يا تهديد يا حيله يا به هر نحو ديگر شخصا يا توسط ديگرى شخصى را بربايد يا مخفى كند ، به حبس از پنج تا پانزده سال محكوم خواهد شد . . . » بفرماييد :\r\nالف ) آيا در ايام عقدبستگى نشوز زن صدق مىكند ؟\r\nب ) آيا اين كار شوهر جرم و مستحق تعزير شرعى است ؟\r\nج ) بر فرض لزوم تعزير آيا گذشت دختر و خانواده‌اش بعد از مرافعه ، مسقط تعزير خواهد بود .\r\nجواب : 1 - آرى پس از عقد بلافاصله متعلق حق شوهر مىشود مگر اينكه شرطى صريح يا مبنى عليه العقد در كار باشد كه قبل از عروسى را مستثنى مىكند .\r\n2 - در صورتى كه حق داشته مستحق تعزير نمىباشد . ( در پاسخ الف اشاره شده كه موارد از نظر شرط مختلف است ) .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n3 - اگر جايز نباشد و تعزير شامل او شود جرم عمومى نيز مى باشد و حق حاكم شرع نيز دخالت دارد .\r\nسؤال : 77 - چنانچه از شخصى فيلم ، عكس و مجلات مبتدل كشف و براى محكمه ثابت شود كه نگهدارى و استفاده از آنها منحصرا به منظور رفع ضعف قوه جنسى وى در ارتباط با همسرش بوده و هيچگونه اشاعه فحشاء و سوء استفاده نبوده آيا عمل ، فوق الذكر ، جرم و موجب تعزير است ؟\r\nجواب : ظاهرا اشكالى ندارد و بنابراين حق تعزير نيست بلكه اساسا دليلى بر حرمت نظر به عكس مطلق نيافتيم مگر در موردى كه هتك شخص ستير باشد ، مقدمه حرام هم حرام نيست همچون كسى كه به قصد التذاذ با آلت خود بازى كند ليكن به خروج منى نيانجامد . و اللّه العالم .\r\nسؤال : 78 - در مواردى كه اولياء دم تقاضاى عفو قاتل را داشته باشند و يا مطالبه ديه كنند ولى با توجه به عوارض سياسى - اجتماعى ، حكومت بخواهد قاتل را قصاص كند آيا امكان اين كار وجود دارد و در صورت عدم رضايت اولياء دم آيا بايد مبلغ ديه از بيت المال به آنان داده شود ؟\r\nآيا ولىامر مسلمين با ولايتى كه بر خود « ولىدم » دارد مىتواند بر خلاف اولياء دم تقاضاى قصاص كند ؟\r\nجواب : ظاهرا اين ولايت ثابت است به جهت رعايت مصالح اجتماعى ، و اگر اولياء دم ديه مطالبه كنند بايد از بيت المال پرداخت شود .\r\nسؤال : 79 - پس از اجراء حد سرقت عضو قطع شده ملك كيست ؟\r\nملك حكومت يا شخص محدود ؟ كه در صورت دومى ثمره آن واضح است پيوند عضو با جراحى .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nجواب : ملك كسى نيست ولى حاكم وى را از اين كار منع مىكند .\r\nسؤال : 80 - هنگامى كه خانوادهء مقتول مىخواهند براى قصاص نصف ديه را به قاتل بدهند انتخاب نوع ديه با ولى است يا جانى ؟\r\nجواب : با ولى است .\r\nسؤال : 81 - در صورت عدم تمكن اولياء دم از پرداخت ديه اين مبلغ و درخواست آنان از دستگاه قضايى آيا ميتوان آن را از بيت المال پرداخت ؟\r\nجواب : نمىتواند مگر اينكه مصالح اجتماعى اقتضاء كند .\r\nسؤال : 82 - مواردى كه عدم قصاص عوارض سياسى اجتماعى داشته باشد و به نوعى حكومت بايد حضور يابد در صورت عدم تمكن اولياء دم آيا آن را مى توان از بيت المال پرداخت ؟\r\nجواب : مىتوان .\r\nسؤال : 83 - پس از اجراء قصاص اطراف ، عضو قصاص شده ملك حكومت است يا مجنى عليه با شخص قصاص شده كه اگر صورت سوم باشد آيا شخص مىتواند بعد از ابانه عضو را پيوند زند ؟\r\nجواب : ملك كسى نيست و وى مىتواند .\r\nسؤال : 84 - نظر فقهى خود را پيرامون علم قاضى از نظر الحاق به اقرار يا بينه بيان كنيد . اگر علم قاضى طريق سومى باشد حكم عفو چگونه است ؟\r\nجواب : در حق اللّه تعالى اعتبار ندارد در حق الناس اگر براى همه چنين عملى پيدا مىشود معتبر است به تعليقهء اينجانب بر ملحقات عروه رجوع شود . و عفو هم حق حاكم اسلامى است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nسؤال : 85 - اگر قاضى در مجازات ، صورت صلب را انتخاب كرد - با توجه به اينكه اگر بعد از 3 روز زنده بماند حق حيات دارد - يا اگر بخواهد قبل از اجراء حكم از داروها و غذاهاى مقاوم‌كننده بدن استفاده كند مىتوان او را منع كرد ؟ اگر كسى عصيانا به او آب يا غذا رساند بايد جلوگيرى كرد ؟\r\nجواب : 1 - استفاده مانعى ندارد و جلوگيرى جايز نيست . 2 - ظاهرا جايز نيست و ميتوان جلوگيرى كرد .\r\nسؤال : 86 - در خصوص اسلحه و مهمات تحويلى ، طبق مدارك مورد قبول بازرسى ناجا كه بدون استعلام مراجع قضايى محكوم به سرقت گرديده‌ام و بعدا از مراجع مربوطه از طريق ديگر استعلام به عمل آمد و به طور شفاف اعلام كردند كه اسلحه و مهمات مربوطه از سال 64 تحويل شخص بوده و سرقتى نيست آن هم پس از 3 سال .\r\nدر خصوص أخذ رشوه شخصى اعلام مىكند كه از شخصى ديگر مبلغ فلان دريافت كرده آيا شخص ديگر كه در پرونده حضور ندارد و در هيچگونه از مراحل ، چه تحقيق ، چه بازرسى ، و چه دادگاه حضور نداشته آيا براساس يك گزارش مىشود رشوه ، و بعد شخص گزارش دهنده در دفترخانه 216 اقرار مىكند كه به ايشان تهمت زده‌ام آيا طرف رشوه‌دهنده نبايد در مراجع مزبور حضور داشته باشد ؟\r\nجواب : در قضيه شخصيه ترافع و تشكيل دادگاه لازم است اما به طور كلى اثبات جرم سرقت و رشوه جز از مسير شهادت شهود و يا اقرار شخصى و يا علم قطعى ممكن نيست و شرائط شهادت هم معلوم است .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nسؤال : 87 - آيا كسى كه قرار است مورد اجراء حد سرقت قرار گيرد مىتواند با هزينه خود از طبيعى بخواهد كه عضو وى را بىحس كند ؟\r\nجواب : اشكال ندارد .\r\nسؤال : 88 - كسى كه قرار است كشته شود ( تير باران ، حلق آويز يا . . . ) آيا ميتواند با هزينه خود از پزشكى بخواهد وى را قبل از قتل بىحس يا بيهوش كند تا درد كمترى متحمل شود ؟ آيا در قصاص اطراف هم صدق دارد ؟\r\nجواب : ظاهرا اشكال ندارد .\r\nسؤال : 89 - مقاومت در مقابل جانى يا سارق براى جلوگيرى از تجاوز يا هتك ناموس و يا سرقت را بيان كنيد :\r\nالف ) آنجا كه احتمال آبروريزى مجنى عليه در كار باشد .\r\nب ) آنجا كه احتمال قتل يا ضرب و جرح شديد يا متوسط مجنى عليه باشد .\r\nج ) آنجا كه احتمال تعرض مال زياد ، معمولى يا كم باشد .\r\nد ) جاييكه مقاومت منجر به قتل جانى يا سارق شود و اگر از موارد عدم جواز برخورد با جانى يا سارق باشد تكليف قاتل مدافع و حكم دم متجاوز چيست ؟\r\nجواب : 1 - اشكال ندارد . 2 - ظاهرا اشكال ندارد . 3 - اشكالى ندارد .\r\n4 - مقاومت جايز است و ضامن دم متجاوز نيست و اگر قاتل مدافع هم كشته شود متجاوز ، ضامن دم قاتل مدافع است .\r\nسؤال : 90 - به طوريكه مستحضريد برابر قوانين شرع مقدس اسلام به قتلهايى كه در يكى از ماه‌هاى حرام سال اتفاق افتد يك سوم ديه اضافى بر اصل ديه به اولياى دم پرداخت مىشود خواهشمند است مرا ارشاد كنيد چنانچه قتلى در يكى از ماه‌هاى حرام سال اتفاق افتد و ديه از بيت\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nالمال پرداخت شود ، آيا برابر قوانين شرع مقدس اسلام يك سوم ديه هم اضافه بر اصل ديه بايد به اولياى دم پرداخت شود ؟\r\nجواب : تغليظ ديه از باب تشديد امر قاتل و به عنوان كفاره‌اى از كفارات كار اوست ، و در مواردى كه بيت المال ديه را پرداخت مىكند جريان ندارد .\r\nسؤال : 91 - از آنجاييكه امروزه نظريه پزشكى قانونى به عنوان يكى از طرق مطمئن در امورات مسائل قضايى به شمار ميرود و عمدتا تشخيص و تعيين علت تامه مرگ يكى از وظايف آنهاست و در اكثر موارد تشخيص و تعيين دقيق علت فوت با كالبد شكافى مقدور است و با انجام اين عمل ، حقيقت كشف ، و حق اولياء دم احقاق ميگردد لطفا نظر خود را پيرامون كالبد شكافى و تشريح جسد حتى عند الزوم جدا كردن بعضى از اعضاء بدن از همديگر بيان كنيد ؟\r\nجواب : جايز است .\r\nسؤال : 92 - در صورتى كه قاضى پرونده تشخيص دهد تشريح جهت كشف حقيقت لازم و ضرورى است ولى اولياء دم راضى به تشريح نباشند يا بعضى راضى و بعضى ديگر ناراضى باشند و يا ميت به عدم تشريه وصيت كرده باشد تكليف چيست ؟\r\nجواب : اگر مسائل امنيت اجتماعى مطرح نباشد طبق وصيت و نظر اولياء دم عمل شود .\r\nسؤال : 93 - تشريح كالبد شكافى امروزه يكى از رشته‌هاى پزشكى است كه در دنيا داراى اهميت فراوانى است و مراكز مهم علمى و\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nپژوهشى در اين زمينه مشغول فعاليت هستند كه عمدتا به اثبات نسب ، به قصد كشف جرم ، و هر هدف عقلايى ديگر ، يا صرفا به قصد آموزشهاى پزشكى ، اجسادى را كالبد شكافى مىكنند نظر شما در جواز و عدم جواز چيست ؟\r\nجواب : براى احقاق حق جايز است و براى مسائل آموزشى نيز اگر بدن غير مسلمان آماده نباشد جايز است .\r\nسؤال : 94 - الف ) ضروريات دين كه مخالفت با آنها به ارتداد مى انجامد چه خصوصياتى دارند به عبارت ديگر چگونه مىتوان ضروريات دين را از غير ضروريات تشخيص داد ؟\r\nب ) گفته مىشود بعضى از احكام در اسلام ثابت بوده و در هيچ زمانى تغييرپذير نيست چون عبادات و بعضى ديگر از احكام متغيرند و مطابق مقتضيات زمان و مكان تغيير ميكنند مثل بسيارى از احكام حكومتى .\r\nملاك تشخيص احكام ثابت و متغير چيست ؟ به عبارت ديگر چگونه ميتوان مرز بين احكامى كه به عنوان قوانين خاص الهى و لا يتغير مى باشند و احكامى كه ناشى از جنبه حاكميت رسول خدا ( ص ) بوده و متغير مىباشد را تشخيص داد ؟\r\nجواب : 1 - ضرورى اسلام چيزى استكه همگان آن را جزء دين بدانند و حتى در ميان فرق ديگر نيز به آن شناخته شوند همچون اعتقاد به معاد يا نماز يا حجاب و . . . .\r\n2 - احكام حكوتى نوعا معلوم است دستوراتى كه مربوط به حوادث خاص آن زمان بوده چون دستور حفر خندق در جنگ و يا دستور به\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nخروج عده‌اى از جمله معاندين على عليه السلام هنگام بيمارى پيامبر ( ص ) همراه اسامة بن زيد به عنوان سريه‌اى براى جنگ در مرز موته . دستورات قانونى و مستمر هم معلوم است چون عبادات و معاملات و سياسيات و غير ذلك و اگر فرض شود كه شكى در موردى پيش آيد با قرائن گوناگون مطلب معلوم مىشود .\r\nسؤال : 95 - آيا اجرا احكام قضايى اسلام در جامعه اسلامى مقيد به زمان خاصى مانند صدر اسلام بوده است يا شامل تمام اعصار مىشود ؟\r\nجواب : محدوديتى ندارد .\r\nسؤال : 96 - آيا شرع مقدس براى اجراى احكام در ملاء عام تصريح و تأكيد دارد ؟\r\nجواب : دليلى عام در اين مورد پيدا نكرديم در زنا به حسب آيهء كريمه بايد « طائفه » شهود كنند كه به 3 نفر و بنا به يك روايت به يك نفر هم صدق مىكند . در روايات وارده در باب زنا حضرت امير عليه السلام جمعيت را اعلام و احضار كرد ، ليكن در برخى روايات ديگر اين احضار براى توبيخ جمعيت بود چنان كه در برخى روايت كراهت اجتماع براى ديدن محدود وارد شده است ، در باب سرقت بيت المال هم معرفى آن به جامعه وارد شده و نيز در باب محارب و برخى موارد ديگر اطلاع مردم استفاده مىشود ليكن ذوق فقاهت تفصيل بين جرم هتاك با غير هتاك را مىپسندد .\r\nسؤال : 97 - در صورتى كه مخالفين و كشورهاى به اصطلاح پيشرفته ، همكارى صنعتى ، علمى و تجارى خود با جمهورى اسلامى را مشروط\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nنمايند به عدم اجراء احكام و اصول مسلم اسلام ناب محمدى ( ص ) حكم شرعى كدام است و وظيفه چيست ؟\r\nجواب : وظيفه اجراء احكام اسلام است مگر اينكه مفسدهء مهمى و از جمله تضعيف اعتقاد عمومى را موجب شود .\r\nسؤال : 98 - با اينكه خداوند حكيم از جعل احكام الهى و حدودش چيزى جز خير و سعادت و مصلحت افراد بشر و جامعه اراده نفرموده است آيا مخالفت و نظريه‌پردازى افراد ، اشخاص و برخى مجامع بين المللى مىتواند دليل و مجوزى باشد بر تعطيلى اجراء احكام در ملاء عام ؟\r\nجواب : خير ، مگر اينكه مصلت اهم در كار باشد .\r\nسؤال : 99 - با اينكه شرع مقدس در تكريم و احترام انسانها ارزش زيادى قائل شده است اجراء احكام قضايى اسلام در ملاء عام كه منجر به انگشت‌نما شدن و بعضا نقص عضو افراد مجرم در جامعه ميگردد چه توجيه عقلى و شرعى دارد ؟\r\nجواب : در فرد متجاهر هتاك خودش احترام خود را از بين برده است و در غير آن همانطور كه گفته شد دليلى عام براى نمايش دادن آن در همهء حدود پيدا نكرديم .\r\nسؤال : 100 - آيا به صرف اينكه سازمان حقوق بشر يا ديگر مجامع ، اجراء حدود و احكام اسلام در ملاء عام را منافى با منشور حقوق بشر بدانند ، مىتواند مجوزى باشد بر عدم اجراء احكام در ملاء عام ؟\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nجواب : اگر وظيفه اجراء حكم در ملاء عامّ باشد اينها مجوز خلاف نيست ، مگر اينكه مفسدهء مهمى پيش آيد چنان كه الان حكم اسلام دربارهء ماترياليستها انجام نمىشود .\r\nسؤال : 101 - آيا با ادله شرعيه مىتوان اثبات كرد كه اگر عرف ، اجراء علنى احكام را نپسندد ، لازم باشد كه غير علنى انجام شود ؟ و چنانچه چنين ادله‌اى وجود دارد مرجع تشخيص غير علين اجراء شدن اين گونه احكام با كيست ؟\r\nجواب : صرف نپسنديدن مجوز نمىشود .\r\nسؤال : 102 - مردى زنى را در اشهر حرم به قتل رسانيده است با توجه به اينكه وقوع قتل در اين زمان موجب اضافه شدن ثلث ديه مىشود اگر اولياء دم تقاضاى قصاص جانى را داشته باشند بايد نصف ديه يك مرد در ماه حرام را به او بپردازند يا نصف ديه يك مرد در غير ماه حرام ؟\r\nجواب : در غير ماه حرام .\r\nسؤال : 103 - با توجه به اينكه در زناى محصنه هنگام اثبات جرم يا بينه در صورت فرار مجرم از حفره مىتوان وى را برگرداند و حكم را اجراء كرد ولى در صورت اقرار اين كار را نمىتوان انجام داد بفرماييد :\r\nآيا حكم رجم را مىتوان به انواع ديگرى از قتل بدل كرد ؟\r\nجواب : جايز نيست . اساسا در رجم هم قتل مسلم نيست ، و اگر پس از دفن در حفره و ارسال سنگريزه‌ها تا دفن زير آنها ، تصادفا زنده بماند قتل جايز نمىباشد قتل فقط در قصاص ، و نيز در محارب و حد لواط آن هم با صلاح‌ديد حاكم جارى است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nسؤال : 104 - اگر قاضى به عمل خود حكم به رجم نمايد در صورت فرار مجرم از حفره يا مىتوان او را مجددا به حفره برگرداند و حكم را اجراء كرد و يا نمىتوان ؟ و اگر علم قاضى راه سومى بوده و ملحق به بينه يا اقرار نباشد تكليف چيست ؟\r\nجواب : علم قاضى در حق اللّه تعالى اثرى ندارد و بر فرض اثر هم نمىتوان برگرداند .\r\nسؤال : 105 - در صورتى كه بعد از اعدام و قبل از دفن ، در سردخانه ، يا پزشكى قانونى و . . . در مجرم علائم حياتى ديده شود و يا مداوا سلامت خود را باز يابد اجراى مجدد حكم چه صورتى دارد ؟ آيا بين حد و قصاص تفاوتى هست ؟\r\nجواب : جايز نيست مگر در قصاص ، و نيز در محارب و لواط اگر حاكم صلاح بداند .\r\nسؤال : 106 - سكته‌هاى قلبى كه منجر به فوت حين مشاجره اتفاق مى افتد ، هنگام مشاجره ، درگيرى و نزاع ، ممكن است يكى از طرفين به علت استرس ناشى از مشاجره سكته قلبى نموده و فوت كند . ( سكته‌هاى قلبى معمولا در زمينه بيماريهاى مساعدكننده قلبى عروقى رخ ميدهد . ) اين موارد نسبتا شايع و همواره تعدادى پرونده در محاكم قضايى مطرح بوده و اولياء دم تقاضاى پيگرد قانونى ندارند . چنانچه جسد ، مورد معاينه دقيق قرار گرفته و كالبد گشايى شود ممكن است علائمى به نفع بيمارى قلبى و عروقى و يا سكته‌هاى جديد يا قديم قلبى مشاهده شود ، قاضى معمولا پرونده را به كميسيون كارشناسى پزشكى ارجاع و نظر آنان\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nرا در مورد ميزان تأثير استرس و هيجان ناشى از منازعه در تشديد بيمارى زمينه‌اى و تسريع مرگ جويا مىشود . مثلا ممكن است تأثير هيجانات ناشى از منازعه طبق نظر پزشكى قانونى به عنوان نظر خبره ده در صد ذكر شود و ممكن است متوفى خود شروع‌كننده مشاجره بوده و موجب عصبانيت خود بوده و يا اينكه عامل مشاجره موجب عصبانيت و سكته ذكر شود . پاسخ فرماييد :\r\nاولا آيا كسى را كه به سبب استرس ناشى از مشاجره فوت نموده در صورت تشخيص خبره ( پزشكى قانونى ) مىتوان طرف مقابل را به ديه محكوم كرد ؟\r\nثانيا آيا عامل مشاجره كه موجب عصبانيت و سكته گرديده مباشر در قتل است يا اينكه ميزان تأثير عمل ( به استناد نظر پزشكى قانونى ) شرط است ؟\r\nجواب : اين گونه موارد قتل حساب نمىشود ، حتى اگر احتمال داده شود كه طرف ظرفيت ندارد و ممكنست به سكته منجر شود « همام » هم پس از شنيدن كلمات حضرت امير عليه السلام سكته كرده از دنيا رفت . و در اين جهت فرقى بين مشاجره و موعظه نيست و شايد يكى از جهات مسئله اين باشد كه فهم و فكر خود طرف ، سبب مباشر است و بنابراين ديه هم ندارد .\r\nسؤال : 107 - با اينكه در نظرات فقهاء عظيم الشأن ( رض ) ديه مجموع چهار پلك دو چشم ، ديه كامل ذكر شده ، بين پلكهاى بالا و پلكهاى پايين فرق قائلند به اين صورت كه ثلث ديه كامل را براى پلكهاى بالا و براى پلكهاى پايين نصف ديه كامل را قرار داده‌اند ، بفرماييد :\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاولا با توجه به امكانات جراحى امروزى در چشم پزشكى و جراحى ترميمى ، ميتوان گفت كه تقريبا هميشه امكان ترميم پلكها وجود دارد آيا بااين‌وجود نيز ديه كامل دارد يا درصد تعيينى خبره در ترميم و عدم ترميم در تعيين ديه مؤثر است تكليف چيست ؟\r\nثانيا از نظر ارزش عضوى و نحوه درمان بين پلكها بالا و پايين اختلاف محسوسى با توجه به پيشرفت علم پزشكى مشاهده نمىشود آيا اختلاف ديه منصوص است و بايد اطلاعت كنيم يا امكان تغيير بر مبناى نظريه پزشكى و خبرگان وجود دارد ؟\r\nثالثا در صورتى كه پلكهاى بالا ثلث ديه داشته باشند و پلكهاى پايين نصف ديه كامل تكليف ثلث باقيمانده چه مىشود ؟\r\nجواب : معلوم نيست ديه براى جبران باشد بلكه به احتمال قوى مجازات جنايت است و اگر در برخى موارد مثل فساد بينى تخفيفى در مورد امكان جبران داده شده مربوط به تخفيف جنايت است ، و مشاهده نشدن تفاوت محسوس بين پلك بالا و پايين دال بر نبود تفاوت نيست و ما تابع دستور شرع هستيم و ديه اين موارد نيز منصوص است و اما اصل حكم : ما گرچه براى فتاواى مشهور احترام زياد قائل هستيم ليكن اينجا مستند آنها معلوم است و آن روايات : « كل ما كان في الانسان اثنان ففيها الدية و في احدهما نصف الديه . . . » و اين روايت به نظر ما شامل پلك و مژه و مانند اينها نمىشود و بنابراين طبق روايات وارده از على عليه السلام پلك بالا ثلث ديه چشم يعنى يكصد و شصت و شش دينار و دو سوم دينار و در پلك پايين نصف ديه چشم يعنى دويست و پنجاه دينار مىباشد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nسؤال : 108 - در نظرات فقهاء بزرگوار شيعه در بخش ديات كه به استناد آن ماده 382 قانون مجازات تدوين شده ، دارد كه اگر با شكستن يا سوزندان يا امثال آن بينى فاسد شود موجب ديه كامل است .\r\nاولا منظور از فساد چيست ؟\r\nثانيا با توجه به پيشرفت علم پزشكى بينى به سادگى و با هزينه كم قابل درمان است و معمولا با شكستن ، بينى فاسد نمىشود آيا باز هم ديه كامل پرداخت و يا اگر بدون عيب ترميم شد يكصد دينار را بايد داد يا اين كه با نظر خبرگان پزشكى دست قاضى در كم و زياد ديه باز است ؟\r\nجواب : منظور از فساد از دست رفتن خاصيت بينى است و گفتيم كه ديه فقط براى جبران نيست و احتمالا براى مجازات است و در پرسشهاى پيشين قوهء قضاييه هم گفتيم كه اگر با عمل جراحى ضرر بيش از ديه پيش بيايد موجب ضمان است .\r\nسؤال : 109 - در كتب ديات براى از بين بردن هر يك از سوراخهاى بينى ثلث ديه كامل و سوراخ كردن بينى به طورى كه هر دو سوراخ و پرده فاصل ميان آن پاره شود يا اين كه آن را سوراخ كند در صورتى كه باعث از بين رفتن آن نشود موجب ثلث ديه كامل است و اگر جبران و اصلاح شود موجب خمس ديه است ، بفرماييد :\r\nاولا منظور از سوراخ كردن بينى چيست آيا منظور بسته شدن بينى است يا قطع شدن آن يا تغيير شكل عضو آن ؟\r\nثانيا سوراخ كردن ديواره بين مجراى بينى از عوارض عملهاى جراحى داخل بينى نيز منظور هست ؟\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nثالثا با توجه به معالجات ترميمى امروزه تكليف چيست ؟ همان ديه منظور است يا مىتوان كم يا زياد كرد ؟\r\nجواب : منظور از سوراخ كردن سوراخ كردن از بيرون ، پرده بينى را و ظاهرا سوراخ كردن ديواره وسط را نيز شامل مىشود چنانچه سوراخ شدن حاصل از عوارض عمل جراحى اگر لازمهء عادى چنين عملى باشد را نيز شامل مىشود و چنان كه گفتيم ديه فقط براى جبران نيست بلكه بيشتر مجازات منظور است و اگر ضرر بيشترى باشد به نظر ما به عهدهء جانى است .\r\nسؤال : 110 - همانگونه كه مىدانيم حكم به ميزان ديه ( صد شتر ) از احكام امضايى اسلام و منطبق با عرف عربستان است و اكثر فقهاء در خصوص ماهيت ديه بر اين عقيده‌اند كه ديه جبران خسارت مجنى عليه يا خانواده اوست كه ويژگيهاى مجازات در آن رعايت گشته است ( نوعى جبران خسارت شرعى ) و همچنين مطابق قواعد فقهى و اصول اسلامى خسارات وارده به افراد از باب حق الناس مىبايست جبران گردد ، سؤال اينكه :\r\nالف ) با توجه به ميزان خسارت مشابه در قتل مسلمان و غير مسلمان آيا مىتوان در فرد غير مسلمان با پرداخت ديه معادل ديه مسلمان خسارت وى را جبران كرد ؟\r\nب ) در فرض اينكه زمانى جايگاه اقتصادى زنان در جامعه مشابه جايگاه مردان شود به گونه‌اى كه خسارت ناشى از قتل يا صدمه بدنى در آنان مشابه مردان باشد آيا مىتوان ديه آنان را مشابه مردان قرار داد ؟\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nج ) آيا حكم به ميزان ديه از احكام ثابت و لا يتغير اسلام است يا از احكامى است كه منطبق با مقتضيات زمان و مكان قابل تغيير است ؟ به بيان ديگر عدم تساوى ميزان ديه در مسلمان و غير مسلمان ، يا مردان و زنان ، از قوانين خاص الهى است يا از قوانين است كه منطبق با وضعيت آن زمان و ملاحظات اجتماعى و سياسى بوده است ؟\r\nجواب : 1 - خسارت و ديه مسلمان با غير مسلمان تفاوت دارد چون ارزش آن دو متفاوت است هدف از خلقت انسان - هر چه باشد كه حدود 7 نظريه است - در كافر تحقق ندارد .\r\n2 - اگر جايگاه اقتصادى زنان فرضا مشابه مردان باشد ، اين يك فرض خارجى است نه يك قانون الزامى اسلامى ، در قانون اسلامى نفقه زن به عهدهء مرد است .\r\n3 - هيچ دليلى و وجهى براى اختصاص به آن زمان يافت نمىشود و بنابراين طبق حديث مورد اتفاق « شرع محمد ( ص ) مستمر الي يوم القيامة » و طبق آيات كريمه : « نذيرا للبشر » « رحمة للعالمين » « للناس كافة » و . . . همچون ساير دستورات پيامبر ( ص ) ابدى است . اسلام نميخواهد كفار همچون مسلمانان باشند چنان كه در ميان مسلمانان نيز مردان مديران جامعه هستند نه زنان ، اگر در محيط خانواده مردان « قوام » بر زنانند ، در مجموع جامعه به طريق اولى چنين است .\r\nسؤال : 111 - آيا كليه ديه مقرر دارد يا ارش ؟ در صورت ارش داشتن نحوه محاسبه آن چگونه است ؟\r\nجواب : هر كليه‌اى نصف ديهء كامله انسان را دارد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nسؤال : 112 - با توجه به اينكه كليه از قسمتهاى مختلفى از قبيل ناف ( سمت مديال كليه ) قشر كورتكس ( كه در بيرون كليه ) مدولا ، هرمهاى كليه ، نفرون تربول - ديواره كاليسهاى كوچك و بزرگ ، گلومرول فليتراسيون تشكيل مىشود ، بفرماييد :\r\nهر كدام ديه مقرره در شرع دارند يا اينكه بر اين قسمتها ارش بايد تعيين كرد معيار در تعيين ارش آنها چيست ؟\r\nجواب : ارش تعيين مىشود و معيار آن نسبت درصد عيب به كليه صحيح است و در اين جهت فرقى نيست كه ظاهر كليه هم تخريب شده باشد يا فقط منافع آن لطمه ببيند .\r\nسؤال : 113 - عواملى در جريان خون كليه مؤثرند از قبيل فشار در عروق كليه . . . ، اختلال در تنظيم آن عوامل ، ديه مقرر دارند يا ارش ؟\r\nو به چه صورت محاسبه مىشود ؟\r\nجواب : مثل جواب بالا .\r\nسؤال : 114 - فيلترهايى در كليه وجود دارد كه در دفع ادارا نقش اساسى دارند چنانچه ظاهر كليه آسيب نبيند ليكن اختلال در نحوهء عمل آن ايجاد شود ديه آن به چه صورت محاسبه مىشود ؟\r\nجواب : اين مورد از قبيل ديه منافع است و در آن ارش تعيين مىشود به همانطور كه در جواب بالا گفته شد .\r\nسؤال : 115 - چنانچه بر اثر آسيب وارده ، كليه قابليت خود را در مواردى از دست بدهد ديه با ارش آن چگونه تعيين و محاسبه مىشود ؟\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nجواب : مانند سؤال بالا از باب ديه منافع است و ارش تعيين مىشود ، هر چند كليه معيب در بازار بانك اعضا فروخته نمىشود تا تفاوت قيمت صحيح و معيب معين شود ، ليكن با نظر متخصصين ، نسبت عيب به كليه صحيح و تعيين درصد عيب معلوم مىشود و بر آن اساس تعين ارش مىشود .\r\nسؤال : 116 - با توجه به اين كه در احاديث شريفه ، توبه قاتل عمدى به صورت اقرار برابر اولياى دم مطرح است ، اگر در محكمه قتل عمدى بدون اقرار ثابت شود ، استدعا مىشود فتواى شريف را بفرماييد :\r\nالف ) آيا قبل از اجراى قصاص ، توبه لازم است ؟\r\nب ) در صورت لزوم توبه آيا حاكم ( قاضى ) پيش از قصاص وظيفه‌اى در جهت درخواست توبه يا توبه دادن قاتل دارد ؟\r\nجواب : 1 - خير ، لازم نيست . 2 - خير ، وظيفه‌اى ندارد . در مواردى كه توبه قاتل موجب رفع قصاص شود هر چند با درخواست عفو از اولياء دم . توبه و تقاضاى عفو بر خود قاتل لازم است على الاحوط . گرچه ظواهر ادله بر خلاف اين است .\r\nسؤال : 117 - در مواردى كه قاتل معين است اما مقتول ( مستحق ديه ) بين دو نفر مردد مىباشد ، بفرماييد نحوهء پرداخت ديه به اولياى دم چگونه است ؟\r\nجواب : ظاهرا براساس قاعدهء عدل و انصاف بايد تنصيف نمود و اين قاعده بر قاعدهء قرعه مقدم است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nسؤال : 118 - در موارد لزوم پرداخت فاضل ديه ، چنانچه اولياى دم خواهان قصاص باشند و با وجود تمكن مالى ، از پرداخت فاضل ديه خوددارى كنند و باعث تأخير اجراى حكم قصاص شوند ، بفرماييد :\r\nالف ) آيا حاكم شرع مىتواند ولى دم را به پرداخت فاضل ديه اجبار كند ؟\r\nب ) در اين فرض تبديل قصاص به ديه چه حكمى دارد ؟\r\nج ) اگر تبديل قصاص به ديه جايز باشد ، آيا رضايت يا عدم رضايت جانى در اين امر تأثيرى دارد ؟\r\nجواب : 1 و 2 - اگر خواهان قصاص هستند بايد فاضل ديه را پرداخت كنند و در صورت امتناع ، حاكم شرع اگر مصلحت بداند مهلتى مىدهد و سپس حكم به ديه مىدهد ( در صورت امتناع ) .\r\n3 - به نظر اين‌جانب حفظ نفس براى خود قاتل نيز حتى المقدور لازم است و بايد رضايت به ديه بدهد بلكه اگر خواهش او اثرى داشته باشد تقاضاى تبديل لازم است .\r\nسؤال : 119 - در صورتى كه شخص محكوم به قصاص ، عضو مماثل نداشته باشد ؛ بفرماييد :\r\nالف ) با توجه به اين كه عضو ناسالم در برابر عضو سالم قصاص مىشود ، آيا مثلا چشم كسى كه به حسب ظاهر سالم است ولى بينايى ندارد عضو ناسالم محسوب مىشود يا چنين فردى فاقد عضو به حساب مىآيد ؟\r\nب ) اگر جانى فاقد چشم راست باشد و چشم راست كسى را كور كرده باشد ، آيا چشم چپ او به عنوان قصاص كور مىشود ؟\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nج ) اگر سلب بينايى با كندن حدقه باشد و خود جانى حدقهء چشمش سالم است ولى بينايى ندارد ، هنگام قصاص تكليف چيست ؟ ( آيا حدقه در مقابل حدقه قصاص مىشود و نسبت به سلب بينايى ديه أخذ ميگردد يا حكم ديگرى دارد ؟\r\nجواب : مقتضاى ظواهر ادله رعايت مماثلت مطلقه است - بر خلاف برخى بزرگان از جمله مرحوم خوئى - جز در مواردى كه تخصيص خورده است ، چون دست چلاق در برابر سالم ، يا پا در برابر دست اگر دست ندارد ، و ظاهرا توقع از چشم در درجه اول بينايى است گرچه نفس قيافه نيز مطلوب است ، بنابراين فاقد بينايى فاقد عضو است ، و چشم ديگر او قصاص مىشود سؤال ب نيز همينطور است و به خصوص منصوص مىباشد ، و در مورد ج قصاص حدقه مىشود و ديه سلب بينايى هم اخذ مىشود و اللّه اعلم .\r\nسؤال : 120 - در مورد توبه بفرماييد :\r\nالف ) در مواردى كه توبه مسقط حد است آيا اظهار لفظ دال توبه از طرف مجرم براى سقوط حد كافى است يا بايد عملى دال بر ثبوت توبه از او سر زده باشد ؟\r\nب ) در مواردى كه توبه قبل از اقامهء بينه مسقط حد است ؛ آيا ثبوت توبه قبل از بينه كافى است يا اظهار توبه عند الحاكم نيز بايد قبل از بينه باشد ؟\r\nج ) آيا در توبه مسقط حد ، احراز توبه لازم است يا در صورت شبههء توبه نيز حاكم شرع مىتواند به تمسك به قاعده « الحدود تدرء بالشبهات » ، حد را اجراء نكند ؟\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nجواب : 1 - بايد اطمينان به صحت توبه باشد ، از راه برخى اعمال يا سلامت رفتار در زمانى ممتد - در برخى روايات پنج ماه يا كمتر ذكر شده ، ليكن پيداستكه منظور امارهء بر صحت توبه مىباشد . -\r\n2 - توبه بايد نزد حاكم ثابت شود هر چند قبلا اظهار شده باشد .\r\n3 - احراز توبه لازم است ، در سؤال الف منطوى مىباشد .\r\nسؤال : 121 - چنانچه شخص مقتول از پيروان فرقهء ضالهء بهائيت باشد ؛ بفرماييد :\r\nالف ) آيا ديه دارد ؟ ب ) در صورت مثبت بودن پاسخ ، ديه او چقدر است ؟\r\nجواب : آنچه را كه ما از اين فرقه در ايران مىدانيم اين استكه در مقابل اسلام و عدو اسلام - يعنى عدو خاتميت اسلام - مىباشند و منظور از كافر حربى هم همين است ، به فرض هم كه حربى حساب نشوند ليكن ذمى هم حساب نمىشوند و ديه ندارند و اللّه اعلم .\r\nسؤال : 122 - الف ) در مواردى كه براساس دستور شارع مقدس ، بهبود جراحت يا نقص عضو ، ميزان ديه را تغيير مىدهد ، مخارج و هزينه‌هاى درمان به عهده جانى است يا مجنى عليه ؟\r\nب ) چنانچه به عهده مجنى عليه باشد در مواردى كه هزينه‌هاى درمان بيش از مقدار ديه مأخوذه باشد ، آيا راهى براى جبران خسارت زائد بر مقدار ديه وجود دارد ؟ ( در اين گونه موارد چه بسا هزينه‌هاى درمان بيش از مقدار ديه مقرره باشد . )\r\nج ) در موارد نظير شكستگى ستون فقرات كه ديه كامله دارد ، طبق فتواى فقهاء اگراين شكستگى به گونه‌اى معالجه شود كه اثرى از جنايت باقى نماند ، جانى بايد يكصد دينار بپردازد ، در اين گونه موارد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nفعليت درمان و اصلاح ملاك است يا قابليت آن ؟ ( به اين معنى كه اگر فعليت ملاك باشد از ابتدا ديه كامله به عهده جانى قرار مىگيرد و جانى يا موظف به پرداخت تمام ديه مىباشد كه پس از اصلاح و خوب شدن ، 900 دينار به او پس داده مىشود و يا منتظر مىماند كه پس از معالجه ، ديه مقرر ( 100 ) را بپردازند . اگرچه ذمه‌اش به كل ديه مشغول است ) ، ولى اگر قابليت درمان ملاك باشد از همان ابتداء ذمه جانى به يكصد دينار مشغول مىشود . )\r\nجواب : 1 - به عهدهء جانى ست ، از اين جهت كليه ضررهاى وارده كه از جنايت ناشى مىشود به عهده جانى است هر چند بيش از ديه مقرره باشد يعنى بايد اكثر الامرين من الضرر و الديه مأخوذ شود .\r\n2 - ملاك فعليت درمان است .\r\nسؤال : 123 - چنانچه بنا به مصالحى دولت جمهورى اسلامى ايران ناچار به انعقاد قراردادى با يك كشور غير اسلامى مبنى بر مبادله محكومين به زندان باشد ( به اين معنى كه جمهورى اسلامى متعهد شود محكومين به زندان تابع آن كشور را براى تحمل حبس تحويل كشور متبوع دهد تا ادامه حبس در آنجا صورت گيرد و زندانيان تابع كشور ايران را جهت ادامه حبس در ايران تحويل بگيرد ) بفرماييد :\r\nالف ) در مورد مجرمين ايرانى ؛ با توجه به صدور احكام حبس توسط دادگاههاى غير اسلامى آيا از نظر شرعى احكام صادره از سوى آنها براى محاكم قضايى ايران قابليت اجراء دارد ؟\r\nب ) در صورت عدم قابليت اجراء بفرماييد :\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n1 - آيا اصولا دادگاههاى ما مكلف به محاكمه مجدد و صدور حكم بر اساس قوانين جمهورى اسلامى ايران مىباشند ؟\r\n2 - با توجه به ضرورت انعقاد چنين قراردادى شيوه‌اى را كه مغاير موازين شرع باشد ارشاد كنيد .\r\nج ) در صورت قابليت اجراء با توجه به اينكه مجازات جرائم ارتكابى در كشور غير اسلامى تنها زندان است ولى از ديدگاه مقررات جمهورى اسلامى داراى صورتهاى مختلف ذيل است ، تكليف چيست ؟\r\nآيا حاكم شرع مىتواند صورتهاى ذيل را به حبس تبديل كند ؟\r\n1 - مجازات جرم ارتكابى حد شرعى است .\r\n2 - مجازات جرم ارتكابى ديه است .\r\n3 - مجازات جرم ارتكابى حبس است .\r\n4 - مجازات جرم ارتكابى تعزير غير از حبس است .\r\n5 - مجازات جرم ارتكابى قصاص است .\r\n6 - عمل ارتكابى جرم محسوب نمىشود .\r\nد ) در مورد مجرمين خارجى ؛ در صورتى كه تبعه كشور ديگر در جمهورى اسلامى مرتكب جرم گرديده و هم‌اكنون مجازات حبس را مىگذراند آيا از نظر شرعى جمهورى اسلامى مىتواند فرد محكوم را قبل از استيفاى كامل مجازات به كشور متبوع بسپارد تا ادامه حبس در آنجا صورت گيرد ؟\r\nه ) اگر يك كشور مسلمان طرف قرارداد باشد ، آيا حكم مسئله تغيير مىكند ؟\r\nو ) آيا رضايت و عدم رضايت محكومين در موارد فوق تأثير دارد ؟\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nجواب : در مواردى كه خلاف شرع ما باشد جايز نيست و ظاهرا طبق كنوانسيون وين ( 1969 ) حق شرط هم براى كشورها قرار داده شده است چنان كه يكنوع تراضى هم ( كنسينوس ) بين دول بزرگ جريان دارد به‌هرحال هيچ چيز مجوز ظلم نمىباشد گرچه اخيرا در مقاله‌اى قتل هم تجويز شده و نعوذ باللّه .\r\nسؤال : 124 - همانگونه كه مستحضريد براساس برخى روايات وارده در باب ديات ، خوب شدن بعضى جراحات يا نقص عضوها ( نظير شكستگى استخوان در اعضايى كه ديه مقدره دارد يا شكافتن لب ) ميزان ديه را تغيير مىدهد يا توجه به اين كه امروزه به خاطر پيشرفت علم پزشكى تعداد قابل ملاحظه‌اى از جراحات و نقص عضوها قابل درمان است ؛ بفرماييد :\r\nالف ) آيا تأثير درمان در ميزان ديه را به غير موارد مصرح در فقه نيز ميتوان تعميم داد ؟\r\nب ) آيا پيوند عضو مقطوع در ميزان ديه تأثير دارد ؟ ( در صورتى كه انگشت يا دست شخصى در اثر جنايت قطع شود ، اگر به موقع اقدام گردد مىتوان عضو مقطوع را پيوند زد . )\r\nجواب : مىتوان تعميم داد و در مورد پيوند عضو نيز جريان دارد .\r\nسؤال : 125 - در صورت علم اجمالى به وجود قاتل در بين افراد محدود و معين ، بفرماييد :\r\nالف ) آيا قاضى ميتواند براى تعيين قاتل و اجراى قصاص از قرعه استفاده كند ؟\r\nب ) در صورت منفى بون پاسخ و لزوم پرداخت ديه ، چه كسى بايد ديه را بپردازد و نحوه پرداخت آن چگونه است ؟\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nجواب : اگر هيچ راهى براى تشخيص قاتل نباشد ، از طرق معموله در دعوى چون بينه و يمين ( در صورت ادعاء ) و يا از طريق لوث و قسامه ، بعيد نيست كه با قرعه ثابت شود و بنابراين نوبت به سؤال دوم نمى رسد و ليكن على فرض عدم الثبوت بعيد نيست كه به قاعدهء عدل و انصاف عمل شود كه تقسيم بر اطراف شبهه مىباشد و بر فرض عدم قبول القاعدة أو عدم قبول عمومها ، بر بيت المال مىباشد و اللّه اعلم .\r\nسؤال : 126 - در مورد جراحت متلاحمه‌اى كه به فلج عضو مىانجامد و با درمان ميتوان از فلج شدن پيشگيرى كرد ، بفرماييد :\r\nالف ) آيا بر شخص مجروح واجب است خود را درمان نمايد ؟\r\nب ) در صورت درمان آيا مىتوان هزينه‌هاى افزون بر مقدار ديه را از جانى گرفت ؟\r\nجواب : 1 - واجب است . 2 - مىتواند ، مكررا عرض شده است كه ميان ادلهء ديات و ادلهء اضرار تهافتى نيست و بنابراين اكثر الامرين را مىگيرد .\r\nسؤال : 127 - در مواردى كه شارع مقدس شيوه يا ابزار خاصى را در اجراى مجازات در نظر گرفته است - مانند رجم يا كشتن با شمشير - بفرماييد :\r\nالف ) آيا شيوه يا ابزار ياد شده موضوعيت دارد ؟ ( به عبارت ديگر در اين گونه موارد آيا هدف شارع مقدس فقط ازهاق روح است و لو با استفاده از ابزار نوين ؛ يا ازهاق روح به شيوه يا ابزار منصوص ضرورت دارد ؟ )\r\nب ) در صورت موضوعيت داشتن ، چنانچه اجراى رجم يا مجازاتهايى نظير مجازات لواط با شيوه‌هاى منصوص در شرائطى خاص به مصلحت اسلام و نظام مقدس اسلامى نباشد - مثلا وهن اسلام و\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمسلمين باشد يا چهرهء خشنى از اسلام يا نظام اسلامى نشان دهد - آيا مىتوان ضمن اجراى اصل حكم - قتل - شيوهء اجراى آن را تغيير داد ؟\r\nجواب : 1 - اگر اسهل از مورد منصوص - شمشير يا موارد ديگر - باشد با رضايت ولىدم - در صورت وجود ولىدم - جايز است و اگر مساوى است مطلقا جايز است و اگر اصعب است جواز با رضايت جانى نيز محل تأمل است ، و ظاهرا بسيارى از وسائل روز مثل شوك برقى و تابش امواج و اسلحهء گرم اسهل از مورد منصوص باشد .\r\n2 - از نظر اينجانب مسلما تعطيل حد يا تغيير حد در اين گونه موارد جايز است و چه بسا از باب اهم و مهم واجب مىباشد اگر در اثر تبليغات وسيع دشمن و عدم توانايى ما در برابر آنها موجب ضعف اعتقاد مردم مستضعف و خروج از دين شود .\r\n3 - در رجم معلوم نيست منظور زهاق روح باشد و اگر تصادفا زنده ماند رجم دوباره جايز نيست .\r\nسؤال : 128 - درباره محكوم به قصاص كه به درخواست اولياء دم حلق آويز شده و هنوز جان نسپرده است ، بفرماييد :\r\nالف ) اگر در اين مرحله برخى از اولياء دم قاتل را عفو كنند ، آيا بايد اجراى حكم را متوقف كرد يا توقف حكم نيازمند به رضايت همه آنهاست ؟\r\nب ) در صورت لزوم توقف با توجه به اينكه در فرض تعدد اولياء دم اگر در به دو امر بعضى از آنها از قصاص عفو نمايند اولياء خواهان قصاص در صورت تأمين سهم الديهء عفوكنندگان ، حق استيفاء قصاص دارند آيا در فرض فوق نيز براى اولياء خواهان قصاص اين حق باقى\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاست يا حق آنان در اين مرحله ساقط مىگردد ؟ ( مخصوصا در مواردى كه اين وضع چندين بار تكرار شود . )\r\nج ) عفو جانى در حين اجراى حكم به نحو مشروط چه حكمى دارد ؟ ( به عنوان مثال ولىدم بگويد اگر جانى فلان مبلغ را به من بپردازد او را عفو ميكنم . )\r\nد ) ضمان خسارتها و آسيبهاى وارده به جانى در مرحله يا مراحل قبلى به عهده كيست ؟\r\nجواب : 1 - توقف فورى مىشود و آنگاه مذاكره دربارهء ديه مىشود .\r\n2 - ظاهرا حق باقى است و صرف شروع به مقدمات قصاص ، مادام كه زهاق روح نشده است موجب سقوط حق مزبور نميشود .\r\n3 - مىتواند عفو مشروط داشتهب اشد ، اختيار با اوست و دليلى بر سلب حق يا تقييد آن نيست .\r\n4 - به عهدهء كسى نيست ضمان در مواردى استكه با وسيلهء غير متعارف شروع به قصاص شود و او زنده بماند دراينصورت شخص اجراكننده قصاص ضامن است چه بعدا عفو شود يا قصاص شود و روايت ابان بن عثمان / 1 / 61 قصاص نفس در مورد ضمان ولىدم نيز مربوط به آن موارد است .\r\nسؤال : 129 - درباره ماهيت ديه بفرماييد :\r\nالف ) آيا جعل ديه از طرف شارع مقدس به عنوان مجازات بوده يا نوعى جبران خسارت تلقى شده است ؟\r\nب ) آيا عمد ، شبه عمد يا خطاى محض بودن جنايت در پاسخ به سؤال فوق تأثيرى دارد ؟\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nجواب : 1 - گرچه در لغت به ديه ، عقل هم گفته مىشود و از اينجهت چه بسا تصور شود كه جنبهء بازدارنده و مجازات منظور باشد ليكن اولا در ادله باب ، هيچگاه عنوان عقل موضوع نيست و به علاوه اگر فرض شود ، منظور پيشگيرى است ، ظاهر ادله باب رعايت جهت خسارت هم منظور است نه خصوص مجازات و لذا در خطاء محض نيز جارى است و تفاوت زن و مرد حساب شده است و از نظر لغت و عرف هم حق مقتول و مجنى عليه حساب شده است با اين همه نمىتوان گفت ديه تأمين‌كنندهء همهء خسارتها بوده و كفايت مىكند بلكه طبق حسابرسى در زمان صدور و روايات به طور تقريب چنين بوده و به‌هرحال از مواردى كه زيان معتدبه بيشترى در كار باشد منصرف مىباشد .\r\n2 - تأثيرى ندارد .\r\nسؤال : 130 - در مورد قسامه بفرماييد :\r\nآيا كسانى كه در زمان وقوع قتل نبوده يا غير بالغ بوده‌اند ( كودك يا مراهق ) اما هنگام اجراى قسام عاقل و بالغ شده‌اند مىتوانند جهت اداى سوگند در اين مراسم شركت كنند ؟\r\nجواب : مىتوانند شركت كنند ( هدف از قسامه ، رفع اتهام كذب ، و حصول اطمينان بيشتر در زمينهء لوث مىباشد ، ادله مطلق است و كلام فقهاء نيز . گرچه از نظر اعتبار عقلائى ، در مورد مجنون و طفل خصوصا غير مميز خيلى مشكل بل ممنوع است ليكن از نظر ادلهء فقهى اطلاق دليل ، حاكم است ، در مورد قسامه حتى مىتواند خود شخص متصدى شود ، بنابراين مسئله كاشفيت محض ، نيست ، گرچه مىتوان گفت شايد با\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nذكر علم ، اعتبار فهم و درك حين وقوع مفروغ عنه بوده است ، ليكن اينهم فقط احتمال است و اطلاق ادله و كلمات فقهاء اصل است . در روايات خيبر هم كه اصحاب گفتند كه : چگونه به چيزى كه نديده‌ايم قسم بخوريم و حضرت رد نفرمود ، اين اعتبار درك و علم حين وقوع را مى رساند ليكن اين روايات اعتبار رؤيت را هم مىرساند كه مسلما دخالت ندارد و از طرفى حضرت هم مىدانست كه آنها نديده‌اند و در عين حال دستور قسامه داد به‌هرحال اظهر همان اطلاق است و اعتبار علم و جزم و ديانت حالف برخى شبهات ديگر را بر طرف مىكند .\r\nسؤال : 131 - دربارهء قاعدهء درء بفرماييد :\r\nالف ) آيا اين قاعده به باب حدود اختصاص دارد يا شامل ابواب قصاص ، ديات و تعزيرات نيز مىشود ؟\r\nب ) معيار در عدم اجراى حد چيست ؟ ( شك در حليت ، توهم جواز عمل ، صرف ظن به اباحه - و لو غير معتبر - يا عدم علم به حرمت ؟ )\r\nج ) محل عروض شبهه در قاعده درء كيست ؟ قاضى ، مرتكب عمل يا هر دو ؟\r\nد ) آيا شبهات موضوعيه ، حكميه ، شبهه عمد و غير عمد ، اكراه ، اجبار ، نسيان و . . . مشمول اين قاعده مىشود ؟\r\nه ) در فرض شمول شبهات حكميه ، آيا بين جاهل قاصر و مقصر تفاوتى وجود دارد ؟\r\nجواب : موضوع در باب قصاص ، صدق عمد است و در موارد شبهه صدق نمىكند حتى در مورد تقصير ، در باب ديات ، شبهه جايى ندارد و حتى در خطاء محض و حتى غفلت نيز حكم جريان دارد ، در باب\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nتعزيرات و حدود شبهه جريا دارد و منظور احتمال عقلائى قاضى ، شبهه مكلف را مىباشد ، در ضروريات همچون دعواى جهل در اصل حكم زنا جارى نمىشود كه احتمال ، غير عقلائى است . شبهه مكلف اعم از ظن به خلاف مىباشد و شامل احتمال عقلائى جواز هم مىباشد مگر اينكه حكم ظاهرى منع را بداند ، و بين قاصر و مقصر فرقى نيست ليكن شامل شك غير مستقر كه به كمترين التفاتى معلوم مىشود ، نمى شود ، ولى همهء موارد موضوعى و حكمى و مفهومى و موارد اكراه و . . .\r\nرا شامل مىشود چنان كه شامل شبههء ايجاد شده بوسيلهء قاضى نيز مىشود كه مكلف حرام مىدانسته ليكن بوسيلهء پرسشهاى قاضى ، برايش شبههء جواز در اصل عمل پيدا شود . و اللّه العالم .\r\nسؤال : 132 - در موارد لوث اگر مدعى از اجراى قسامه خوددارى كند ، بفرماييد :\r\nالف ) آيا دراين‌صورت ، اقامه قسامه قهرا به متهم ( مدعى عليه ) ميرسد ، يا اين امر منوط به مطالبه مدعى است ؟\r\nب ) در صورت لزوم مطالبه ، اگر مدعى از چنين درخواستى سرباز زند يا به قسامه متهم راضى نباشد ، وظيفه دادگاه براى فصل خصومت چيست ؟\r\nج ) در فرض فوق تكليف ديه مقتول چيست ؟\r\nد ) هر گاه متهم بر برائت خود سوگند ياد كند ، حكم ديه چه مىشود ؟\r\nجواب : 1 - ظاهرا منوط به مطالبه مدعى است ليكن از اين جهت كه حق ضمنى براى متهم نيز مطرح است چون در معرض اتهام قرار گرفته و بايد روشن شود اگر مدعى مطالبه ننمود حاكم شرع به متهم ارجاع مىدهد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n2 - عبارت مفهوم نيست ، منظور اين استكه : مدعى قسامه را قبول نكند ؟ ، اى به او مربوط نيست اگر منظور اين استكه متهم حاضر به قسامه نباشد ظاهرا حكم به قصاص نمىشود و ديه نيز ثابت نمىشود .\r\nسؤال : 133 - در مواردى نظير قتل خطاى محض كه بنا بر قول مشهور ، ديه ظرف 3 سال و هر سال ثلث آن بايد پرداخت شود ؛ با عنايت به اينكه براساس فتواى تعداد زيادى از فقهاى عظام ملاك محاسبه قيمت يوم الاداء مىباشد بفرماييد :\r\nدر محاسبه ثلث در صورت تعذر از اعيان شش گانه ، چگونه بايد عمل كرد ؟ ( آيا از ابتداء قيمت كل ديه براساس نرخ روز محاسبه مىشود و جانى در هر سال ملزم به پرداخت ثلث همان قيمت است ؛ يا اين كه در پرداخت هر ثلث ، قيمت يوم الاداء همان ثلث ملاك است ، يعنى در هر سال بايد با توجه به قيمت سوقيه همان سال ثلث ديه را محاسبه و پرداخت كند ؟ )\r\nجواب : اگر بر قيمت خاصى راضى شود ميزان ثلث همان قيمت است و گرنه بايد در هر سال بلكه هر روز قيمت سوقيه همان وقت تعيين و ثلث همان حساب شود .\r\nسؤال : 134 - محققان علم پزشكى براى كشف داروها و روشهاى جديد درمان و يا كاهش هزينهء درمان بيماريهاى مختلف اقدام به انجام آزمايشهايى بر روى بيماران به دو روش مىكنند :\r\n1 - دارو درمانى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n2 - روش دارونما ( در اين روش مريض تصور مىكند موارد مصرفى كه پزشك به او مىدهد موجب بهبودى او مىشود و حال آنكه در واقع دارويى در كار نبوده و صرفا جهت بررسى تأثير تلقين به كار گرفته مىشود . )\r\nاين آزمايشها كه بيشتر در مورد بيماريهاى مهلك و صعب العلاج مانند سرطان و ايدز و . . . انجام مىشود و در برخى موارد موجب آسيب ديدن يا تأخير در بهبودى بيماران مورد آزمايش مىگردد .\r\nبا عنايت به مطلب مذكور بفرماييد :\r\nانجام چنين آزمايشهايى كه براى پيشرفت علم پزشكى انجام مىشود از نظر شرعى چه حكمى دارد ؟\r\nجواب : در مواردى كه اين آزمايشها موجب قتل فرد مورد آزمايش شود مسلما جايز نيست هر چند حفظ جان ديگران متوقف بر اين آزمايش باشد و همينطور اگر آسيب مهمى را موجب شود چون بيماريهاى مزمن صعب العلاج معتدبها ، و اما اگر مختصر عارضى پيدا مىشود كه به زودى هم خوب مىشد شايد بتوان گفت مقتضاى ولايت بر جامعه جواز آن مىباشد - در موارد بالا هم ممكنست گفته شود : اين ولايت هست ليكن ارتكاز قاطع متشرعه بر طرد ولايت در آن مورد مىباشد - و اما رضايت فرد مورد آزمايش و ابراء آن كه برخى دخالت داده‌اند ظاهرا دخالتى ندارد ، زيرا اگر اضرار معتد به بر نفس صدق كند حرام است و رضايت بر حرام اثرى ندارد ، چنان كه صدق ايثار و تأثير آن هم در اين موارد - كه حرام شرعى است - مشكل است . مگر اينكه كسى بتواند ادعاء انصراف ادله حرمت اضرار\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nنفس را از اين گونه موارد بنمايد و يا صدق ايثار و هم تأثير آن را بپذيرد و ادلهء اضرار را منصرف بداند و اين محل تأمل است .\r\nسؤال : 135 - پس از ثبوت جرم و صدور حكم توسط قاضى مأذون ، در خصوص استيذان از ولىامر يا شخص منصوب از طرف ايشان جهت اجراى حكم صادره ، بفرماييد :\r\nالف ) آيا استيذان به قصاص نفس اختصاص دارد يا قصاص اطراف را نيز شامل مىشود ؟\r\nب ) آيا در حدود و قتل تعزيرى ( بنا بر جواز قتل از باب تعزير ) هم استيذان لازم است ؟\r\nج ) در صورت لزوم ، آيا بين حد و قتل و حدود مادون قتل تفاوتى وجود دارد ؟\r\nجواب : 1 - پس از صدور حكم قطعى شايد نياز به اذن نباشد حتى در قصاص نفس ، مگر اينكه روال و سيره عملى خاصى در محيط قضاوت باشد كه صدور حكم مبنيّا عليه باشد كه لازمه‌اش صدور حكم مشروط است يعنى حكم به قصاص از طرف حاكم مشروط به استيذان شده است ، و يا موجب هرج و مرج باشد ، و در قصاص اطراف اگر احتمال سرايت و تعدى باشد بايد با اذن و نظارت حاكم انجام شود .\r\n2 - قتل تعزيرى - در سؤال - را نفهميدم و موردى براى آن نميدانم ليكن در حدود مسلما پس از حكم ، استيذان در اجرا هم لازم ست مگر اينكه در صدور حكم ، اذن در اجراء هم بحسب ظاهر منطوى باشد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسؤال : 136 - در مورد صغار و مجانين كه مورد ضرب و جرح يا توهين قرار گرفته باشند ؛ بفرماييد :\r\nالف ) آيا اولياى آنان با رعايت غبطهء مولى عليه حق گذشت دارند ؟\r\nب ) ملاك در رعايت غبطهء مولى عليه چيست ؟ آيا صرف عدم الضرر كافى است يا بايد نفع صغير لحاظ گردد ؟\r\nجواب : ظاهرا در رفتار ولايتى اولياء صغار بايد رعايت صلاح - اعم از نفع مادى يا غير آن - شود ، ليكن مهم در مورد سؤال اين استكه گذشت از يك حق مالى يا غير مالى ، تشخيص مصلحت ميخواهد و شايد چندان آسان نباشد ، گرچه سيرهء متشرعه بلكه عقلائيه بر اختيار ولى مىباشد و معمولا با تقاضاى مختصرى گذشت مىكنند ليكن حجيت اين سيره مشكوك است و بايد رعايت اهم و مهم شود ، و اللّه اعلم .\r\nسؤال : 137 - الف ) چنانچه اولياى دم در مقام مصالحهء قصاص با مبلغى زائد بر ديه مقدارى را تقاضا كردند كه پرداخت آن براى قاتل ميسر نيست آيا دادگاه مىتواند فرصت محدودى براى اجراى قصاص به اولياى دم بدهد و پس از انقضاى مهلت مذكور و عدم تقاضاى قصاص ، محكوم را آزاد كند ؟\r\nب ) در صورت مثبت بودن جواب ، آيا او را بدون قيد آزاد كند يا با أخذ وثيقه و قيد ضمانت ؟\r\nج ) در صورتى كه مقتول داراى ورثه صغير و كبير باشد اگر ورثه كبير خواهان قصاص بودند ولى براى استيفاى قصاص قدرت تأمين سهم\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nصغير را نداشتند آيا مىتوان قاتل را تا زمان بلوغ صغير ( اگرچه در مدت طولانى ) در زندان نگه داشت ؟\r\nد ) در صورت مثبت بودن جواب ، آيا تحمل سالهاى متمادى در زندان ( مثلا 14 سال براى بلوغ فرزند صغير مقتول ) و بعد ، اجراى حكم قصاص از مصاديق تحميل دو جريمه به خاطر يك جرم نيست ؟\r\nجواب : اگر مبلغ زائد بر قاتل هرگز ميسر نيست حتى به طور اقساط ، نگهدارى او كه موجب مخارج سنگين بر دولت نيز مىشود جايز نيست . يا قصاص كنند و يا دولت آزاد مىكند ، با قيد وثيقه ، و اگر احتمال امكان پرداخت مىرود ، با درخواست اولياء دم ، به مقدار محدود حبس مىشود . مورد « ج » نيز مثبت حق براى اولياء دم نيست و نبايد نگهدارى شود .\r\nضمنا معلوم باشد كه هيچ دليلى دالّ بر هدر بودن خون قاتل به طور مطلق نيست ، گرچه تقابل قصاص و ديه عرضى نباشد ، و طولى حساب شود . و لازمه اين معنى وجوب حفظ نفس خود بر جانى است حتى الامكان چنان كه در ابواب حدود نيز آنجا كه امكان حفظ حيات است هر چند با تقاضاى عفو لازم است حفظ حيات كند .\r\nسؤال : 138 - اگر شخصى كشته شده و جنازه او مثلا در بيابان ، منزل يا باغى يافت شود و هيچ يك از قاتل و مقتول شناسايى نشوند ؛ بفرماييد :\r\nالف ) آيا ديه‌اى وجود دارد ؟\r\nب ) بر فرض ثبوت ، پرداخت ديه به عهده كيست و مورد مصرف آن كجاست ؟\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nجواب : اگر در دار الاسلام نباشد كه احترام ندارد و اگر در دار الاسلام است محكوم به اسلام مىباشد و محترم است ليكن چون قاتل شناسائى نيست ، و ارثى معين ندارد و وارث او حاكم شرع است .\r\nاز طرفى در اين گونه موارد ديه بر بيت المال ، است ليكن از بيت المال به بيت المال لغو است يا بگوئيد تهاتر مىشود و اللّه اعلم .\r\nسؤال : 139 - الف ) چنانچه به ادله ذيل حكم قصاص در مورد شخص محكوم اجراء نشده باشد آيا مىتواند وى را تا زمان اجراء حكم - هر چند در مدت زمان طولانى - در حبس نگه داشت ؟\r\n1 ) اولياى دم به دليل فقر مالى يا دلايل ديگر از پرداخت فاضل ديه خوددارى مىكنند . ( لازم به ذكر است در مواردى از اين بند ، اجراى حكم از نظر اجتماعى و سياسى ضرورى است ) .\r\n2 ) عدم تأمين سهم اولياى صغير مقتول از طرف اولياى خواهان قصاص .\r\n3 ) عفو برخى از اولياء دم و عدم پرداخت سهم آنان به محكوم عليه از سوى اولياى خواهان قصاص .\r\n4 ) عدم شناسايى اولياء دم يا عدم دسترسى به آنان و دستور حاكم شرع مبنى بر أخذ ديه از قاتل و ناتوانى وى از پرداخت ديه .\r\n5 ) مصالحه به ديه و عدم توانايى پرداخت ديه توسط محكوم عليه .\r\n6 ) عدم مراجعه اولياى دم به دادگاه براى تعيين تكليف نهايى .\r\n7 ) فقدان ابزار لازم براى اجراى دقيق حكم قصاص و استنكاف مجنى عليه و اولياى دم يا افراد خبره از اجراى حكم .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n8 ) مورد بند « 7 ) در صورتى كه محكوم عليه استطاعت پرداخت يا جلب رضايت شاكى را ندارد .\r\nب ) در صورت منفى بودن جواب ، آيا دادگاه مىتواند شخص محكوم را بدون قيد و شرط آزاد كند يا آزادى وى بايد با أخذ وثيقه يا به قيد ضمانت باشد ؟\r\nجواب : ظاهر ادله باب ، فوريت اجراء است ، يا قصاص و يا قبول ديه ، مگر نگهدارى به مقدار متسامح فيه . مگر در مورد بند 7 . اگر توافق بر ديه شده و توقع قدرت پرداخت در آينده است اگر مدت طولانى نيست حبس و يا آزاد به قيد كفالت و يا ضمانت موثوق بها مىشود . اگر قبول ديه شد ليكن بعدا قدرت پرداخت از ميان رفت همانند ساير ديون مىباشد و اگر از ابتدا قدرت نبوده و متوقع هم نبوده انشاء مصالحه لغو بوده است .\r\nسؤال : 140 - همانطور كه استحضار داريد دربارهء ديهء انگشتان دو قول وجود دارد : 1 ) تساوى انگشتان از نظر ديه : براساس اين قول كه ميان قدماء و متأخرين شهرت يافته و روايات چند بر آن دلالت دارند ، به هر يك از انگشتان عشر ديهء كامل تعلق مىگيرد .\r\n2 ) تفاوت انگشت ابهام از نظر ديه با ساير انگشتان : اصحاب اين قول گرچه به سه دسته تقسيم مىشوند و هر كدام در تعيين ديهء ابهام و ساير انگشتان نظرى را برگزيده‌اند ؛ ولى همگى بر متفاوت بودن ديهء ابهام با غير آن اتفاق نظر دارند . صاحبان اين قول را برخى از قدماء مثل ابى الصلاح حلبى در كافى و ابن زهره در غنيه و صاحب اصباح الشيعه تشكيل مىدهند . معتبره ظريف با يكى از نظرات سه گانه فوق هماهنگ مىباشد و شيخ در مبسوط از آن به روايت اكثر اصحاب ياد مىكند و در خلاف بر مفاد آن ادعاى\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nاجماع مىكند . حضرت آيت اللّه العظمى خوئى همين روايت را برمىگزيند و وجه ترجيح آن بر ساير روايات را مخالفت آن با عامه معرفى مىكند .\r\nبا عنايت به اينكه در عصر حاضر كه مشاغل متحول و دگرگون شده است ، اشخاصى كه دچار آسيب ديده‌گى در ناحيهء انگشتان شده‌اند و داراى مشاغلى چون جراحى و خطاطى و . . . هستند ، اظهار مىدارند صدمه وارده ، به شغل آنها آسيب جدى رسانده است ؛ بفرماييد :\r\nالف ) آيا مىتوان گفت تفاوت مطرح در معتبرهء ظريف ميان ابهام و ساير انگشتان ، به خاطر تفاوت در ميزان كارائى آنهاست ؟\r\nب ) بر اين اساس ، آيا مىتوان از انگشت ابهام الغاء خصوصيت كرد و اين تفاوت را در مورد ساير انگشتان نيز تعميم داد ؟ يعنى نسبت به خسارت وارده بر انگشتان با توجه به اهميت شغلى و ارزش هر انگشت عمل كنيم و به تعيين ديه و خسارات وارده بپردازيم ؟\r\nجواب : 1 - ترجيح به شهرت بين اصحاب ، قبل از ترجيح به مخالفت با عامه است و بنابراين فرمايش مرحوم خوئى به نظر ما صحيح نمىرسد و كاش مىفرمود : اين معتبره اخص است و بدينجهت مقدم بر عمومات است ليكن از اينجهت هم با فرض اعراض مشهور ، به نتيجه نمىرسد .\r\n2 - فكر نمىكنم اهميت شصت كمتر از ابهام باشد ، صرف نظر از اينكه هر يك از انگشتان در جاى خود فوائدى دارند كه گريزى از آنها نيست و اين مطلب معتبره را موهون مىسازد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nسؤال : 141 - الف ) زنى حامله است و دو ماه ديگر به زاييدن او مانده پزشك معالج به او مىگويد كه هنگام وضع حمل حتما يكى از شما مى ميرد يا مادر يا فرزند . آيا مىتوانند و جايز است كه فرزند را داخل شكم از بين ببرند تا مادر سالم بماند ؟\r\nب ) در فرض بالا اگر قبل از حلول روح باشد آيا جايز است كه نطفه را از بين ببرند ؟\r\nجواب : 1 - با فرض اعتماد بكلام پزشك جايز است .\r\n2 - با فرض اعتماد به كلام پزشك جايز است .\r\nسؤال : 142 - آيا اينكه بعضى افرادى يكى از كليه‌هاى خود را به ديگرى مىدهند با اينكه خود اين نوعى وارد كردن نقص به خود است آيا اين عمل شرعا جايز است ؟\r\nجواب : با اطمينان به حفظ سلامت خود جايز است و در غير آن صورت جايز نيست .\r\nسؤال : 143 - آيا سقط عمدى جنين يا جلوگيرى از باردارى بطور موقت از طريق بكارگيرى وسائل و موادى كه از انعقاد نطفه جلوگيرى مىكند جايز است ؟\r\nجواب : سقط جنين جايز نيست و اگر روح دميده شده باشد قتل نفس است ، جلوگيرى اشكال ندارد مكروه است . سقط قبل از دميده شدن روح اگر در حرج و مشقت شديد هستند با پرداخت ديه اشكال ندارد .\r\nسؤال : 144 - مدت 5 سال پيش در حين رانندگى تصادف كردم و منجر به فوت يك زن شدم كه اين خانم 2 بار شوهر كرده بود از شوهر اول 2 پسر\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nداشت كه در قيد حيات هستند و از شوهر دوم يك پسر كه حدود 30 سال پيش فوت كرده و در صورتى كه پسرهاى شوهر اول از بنده شكايتى ندارند ولى بچه هاى پسر سوم از دست من شاكى هستند در صورتى كه كليه مراجع بچه‌هاى پسر سوم را محكوم كرده‌اند ولى دادگاه رأى را به نفع آنها داده است لذا خواهشمند است دستور شرعى آن را بفرماييد .\r\nجواب : بچه‌هاى پسر فوت شده دخالتى ندارند زير مثل طبقات ارث مىباشد .\r\nسؤال : 145 - احتراما با توجه به اينكه يكى از موضوعات ويژه در رشتهء حقوق جزا ، بررسى چگونگى تأثير مرور زمان در سقوط مجازاتهاست ، به اطلاع شما مىرساند ، اين نهاد حقوقى نخستين با تصويب ماده هشتم از قانون آيين دادرسى كيفرى در سال 1290 وارد قوانين ايران شد ، سپس در موارد 49 تا 52 قانون مجازات عمومى مصوب 1304 شمسى و اصلاحات آن در سال 1352 بطور مفصل بررسى شد . در پى مخالفت فقيهان ، از جمله امام خمينى ( ره ) ، ( صفحه 299 از كتاب كشف الاسرار ) كه فرمودند « اما قانون مرور زمان از بدترين بيدادگريها است كه بايد هر چه زودتر آن را لغو كرد . . . اينها تقليدهاى كوركورانه‌اى است با هيچ قانون عدل و عقلى نمىسازد . . . » . و به دنبال آن ، اظهار نظر شوراى نگهبان در نظريهء شمارهء 7257 - 27 / 11 / 1361 مبنى بر « غير شرعى بودن مرور زمان » ، دادگاهها عملا از پذيرش ادعاى مرور زمان خوددارى مىنمودند . سرانجام بار ديگر مرور زمان در سال 1378 طى مواد 6 و 173 و 174 در قانون آيين دادرسى كيفرى جديد ، تنها در محدودهء « مجازاتهاى بازدارنده » پذيرفته شد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nهمچنين به محضر معظم له عرض مىشود كه برخى از مذاهب عامه ( شافعى ، مالكى ، حنبلى و ظاهرى ) همانند مشهور فقيهان اماميه بر اين باورند كه مرور زمان به تنهايى ، هيچ گونه تأثيرى در سقوط حدود ندارد . اما عده‌اى ديگر يا به صورت مطلق ( ابن ابى ليلى ) و يا به شكل محدود ( ابو حنيفه : در صورت اثبات حدود از راه شهادت ) سقوط حدود را به علت سپرى شدن مدت زمان مشخصى پذيرفته‌اند .\r\nدر ميان فقيهان اماميه ( حفظهم اللّه ) نيز هر چند برخى به استناد قاعدهء ( تدرء الحدود بالشبهات » معتقدند اگر در اثر مرور زمان حتى اگر « شك در تحقق توبه » هم ايجاد شود ، حد نبايد اجرا گردد ، باوجود اين مشهور علماى شيعه به استناد عموم و اطلاقات ادلهء اجراى مجازاتهاى شرعى و يا به كمك اصل استصحاب ، بر اين باورند كه مرور زمان به تنهايى هيچ گونه تأثيرى در سقوط مجازاتها به ويژه حدود ندارد .\r\nبا توجه به مقدمهء ياد شده ، خواهشمند است دربارهء پرسشهاى زير ما را راهنمايى كنيد :\r\nالف ) آيا مرور زمان ( يا تقادم ) مىتواند موجب سقوط حدود شود ؟\r\nب ) آيا مرور زمان مىتواند موجب سقوط قصاص يا ديات شود ؟\r\nج ) تأثير مرور زمان بر سقوط تعزيرات چگونه است ؟\r\nد ) آيا استناد به قواعدى مانند قاعدهء « درأ » و اثبات سقوط حدود به واسطهء احتمال توبه متهم يا مجرم ، درست است ؟\r\nو ) آيا اصطلاح « مجازاتهاى بازدارنده » كه در ماده 17 قانون مجازاتهاى اسلامى مصوب 1370 ، نوع پنجمى از مجازاتها و در مقابل « حدود و قصاص و ديات و تعزيرات » نامبرده شده است ، ماهيتا چيزى غير از\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nتعزيرات است ؟ از آنجا كه از پاسخهاى معظم له به صورت تطبيقى و مقايسه‌اى با آراى ديگر مذاهب اسلامى بهره خواهيم برد و مجموعه مورد نظر ، راهنماى ارزشمندى براى محققان و اساتيد دانشگاهها خواهد بود ؛ خواهشمند است در صورت امكان ، پاسخها را مستدلا بيان كنيد .\r\nجواب : 1 - هيچ دليلى بر سقوط شرعى حد به صرف تقادم پيدا نكرديم .\r\n2 - اينهم مانند قبلى .\r\n3 - تعزير در اختيار حاكم شرع و براساس مصالح منظوره است اگر مصلحت اقتضا كند ساقط مىشود .\r\n4 - اگر احتمال توبه داده شود يعنى توبه پيش از دستگيرى و شك در مشمول ادلهء حدود نسبت به آن شود ، حد ساقط مىشود از باب عدم جواز تمسك به عام در شبهه مصداقيه مخصّص . نيازى هم به تمسك به قاعدهء درأ نيست گرچه مىتواند مؤيدى بر مسئله باشد .\r\n5 - از نظر شرعى در كادر تعزيرات قرار دارد .\r\nدر خاتمه عرض مىشود گاهى مرور زمان دليل عرفى و عقلائى بر توبه است و مىتوان از باب امارهء عقلائيه آن را به عنوان اماره بر توبه دانست ، نه از باب اصالت مرور ، بلكه از باب اماره بر توبه . و آن هم در صورتى كه رفتار شخص ، مورد دقت و زير نظر قرار گيرد بطوريكه وثوق بر انصراف از عمل ناپسند حاصل شود . به نظر مىرسد در قوانين ساير ملل در دنياى روز و نيز در فقه برخى فقهاء عامه نيز همين منظور باشد نه صرف مرور زمان .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nسؤال : 146 - آيا انسان حق دارد عضوى از بدن خود را به ديگرى هبه كند ؟ اگر حق دارد كدام يك از اعضا بدن مورد نظر است ؟\r\nجواب : جناب آقاى . . . معاونت آموزشى مؤسسه بعد السلام و التحيه و آرزوى موفقيت روزافزون آن عزيز و دانشجويان مكرم آن مؤسسه در جواب دانشجويان گروه حقوق آن مؤسسه عرض مىدارد :\r\nواگذارى هيچ يك از اعضاء بدن به ديگرى با احتمال قوى ضرر مهم بر خود شخص جايز نيست مگر در ضرورت ، و از جمله ضرورت فقر و يا در مواردى كه امر مهمترى باشد و از جمله حفظ فردى كه وجودش براى مكتب و يا جامعه اسلامى نافع و ضرورى باشد .\r\nسؤال : 147 - فردى محكوم به اعدام شده است و مىخواهد عضوى يا اعضاى بدنش را به اشخاص بيمار هديه كند اولا آيا مجاز به انجام چنين كارى هست ؟ ثانيا اگر در قبال اين كار از حاكم شرع تخفيف بخواهد آيا مىتوان حكم اعدام را تخفيف داد ؟ اگر تخفيف در مجازات را شرط كند آيا اين شرط صحيح است ؟\r\nجواب : مثله كردن بدن حرام است مگر در ضرورت يا امر اهم ، و به‌هر حال حدود الهى با اين كار قابل تخفيف نيست ، ليكن در تعزيرات كه حد معينى ندارد حاكم شرع مىتواند تعزير كمترى را انجام دهد ، و شرط در آن مورد نيز بسته به مصلحت به نظر حاكم شرع .\r\nسؤال : 148 - آيا شخصى كه بيمارى لاعلاجى دارد به صورتى كه پزشكان او را جواب كرده باشند ، مىتواند اعضاى بدن خود را به بيماران نيازمند هبه كند در مورد فروش اعضا چه حكمى داده مىشود ؟\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nجواب : اگر هبهء مزبور مرگ زودتر بياورد جايز نيست و اگر فقط ضرر مهمى بياورد در ضرورت يا مصلحت اهم اشكال ندارد فروش اعضا هم در مورد جواز واگذارى اشكال ندارد .\r\nسؤال : 149 - آيا بر قطع جوارح ميت ديه تعلق مىگيرد ؟\r\nجواب : آرى و ديه را بايد صرف در خيرات نمود به نيت ميت .\r\nسؤال : 150 - در مورد تعزيرات ، آيا زنانى را كه بدون حجاب شرعى در محيط خارج از منزل ظاهر مىشوند ، ميتوان تعزير نمود ؟\r\nجواب : هر گونه كار خلافى استحقاق تعزير دارد و مقدار آن بسته به نظر حاكم شرع است .\r\nسؤال : 151 - آيا براى اجراى حدود و قصاص بخصوص در قطع مى توان از داروى بى حسى استفاده كرد ؟\r\nجواب : ظاهرا اشكالى ندارد ، اين با حكم شلاق فرق دارد .\r\nسؤال : 152 - سرقت اطلاعات سرى كد شده و رمزدار ، از شبكه‌هاى كامپيوترى و يا كامپيوترهاى شخصى ، و كشف رمز آنها چه حكمى دارد ؟ همينطور است سرقت و فروش غير مجاز شماره‌هاى موبايل توسط آشنايى به تكنيك الكترونى مركزى آن ؟ آيا با وجود ساير شرائط امكان اجراء حد سرقت وجود دارد ؟\r\nجواب : سرقت مزبور جايز نيست ولى از باب سقوط حد در شبهه ، اثبات حد مشكل است .\r\nسؤال : 153 - كسى كه قرار است اعدام شود حدا يا قصاصا اگر حدود و تعزيرات ديگرى اقل از قتل ، براى وى ثابت شود مىتوان از آنها\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nصرف نظر كرد ؟ و آيا در مورد حق اللّه و حق الناس تفاوتى در اين مسئله وجود دارد ؟\r\nجواب : فقط با دخالت ولايت بطور عفو - اگر با بينه ثابت نشده باشد - و همينطور اگر با اقرار ثابت شده باشد و هنگام اجراء حدود و تعزيرات ديگر ، شروع به فرار كند .\r\nسؤال : 154 - شخص محكومى به اعدام كه قصد فروش يا اهداء اعضاى بدن خود را داشته باشد با توجه به اينكه فروش يا پيوند موجب تأخير اجراى حكم در مورد وى مىشود آيا بين حد يا قصاص فرقى هست ؟\r\nجواب : فرقى نيست ولى نظر حاكم در جهت تأخير حد و نظر ولىدم در تأخير قصاص رعايت مىشود .\r\nسؤال : 155 - خانم من مريض است اگر بخواهد بچه‌دار شود مىميرد و هر وقت كه دو ماهه حامله مىشود ما اين بچه را سقط مىكنيم حكم اين كار ما چيست ؟\r\nجواب : در اين صورت باردار شدن جايز نيست و اگر حامله شده تا پيش از چهار ماهگى مىتواند سقط كند و ديه آن را صرف ساير ورثه بچهء سقط شده كند .\r\nسؤال : 156 - آيا تنها سرقت پدر از پسر خارج از شمول حد است يا جد پدرى همچنين حكمى دارد ؟\r\nجواب : نظر به صدق ولد بر نوه ، همان حكم را دارد .\r\nسؤال : 157 - همانگونه كه مستحضريد حكم به پرداخت ديه از احكام امضايى اسلام است كه قبل از اسلام نيز در عربستان بدان حكم مىشده\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاست سؤال اين استكه فلسفه تشريع اين حكم چيست و به عبارت ديگر ماهيت ديه چيست ؟ آيا پرداخت ديه صرفا به عنوان مجازاتى بر جانى است يا اينكه پرداخت ديه به عنوان جبران خسارتى استكه به مجنى عليه يا خانواده وى وارد شده است و وسيله‌اى براى تسكين و تشفى خاطر آنان است و يا اينكه ديه ماهيتى متفاوت از اين دو قسم دارد ؟\r\nجواب : به نظر مىرسد جهات متعددى ملاك حكم باشد و به‌هر حال ما تابع دستور شرع هستيم .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nاحكام ولايت\r\nسؤال : 1 - حاكم شرع كيست و در يك شهر چند نفر مىتوانند ادعاى حاكم شرعى داشته باشند ؟\r\nجواب : در امور حسبيه چند نفر مىتوانند به شرط اجتهاد و هو مشكل التحصيل .\r\nسؤال : 2 - حاكم شرع كيست ؟\r\nجواب : مجتهد اعلم ( اگر معلوم باشد ، و گرنه يكى از اطراف شبهه يعنى وثوق باشد كه يكى از افرادى است كه شبهه اعلميت در او باشد ، هر چند از راه وثوق شخصى به استعداد و زحمات او ) يا كسانى كه از طرف او براى كارى منصوب باشند در امور جزئى حسبّيهء اعلميت لزوم ندارد ، و اجتهاد كافى است .\r\nسؤال : 3 - در زمان غيبت امان زمان ( عج ) در جامعهء اسلامى « حاكم شرع » كيست ؟ ( رهبر جامعه ، مجتهد جامع الشرائط يا . . . ) .\r\nجواب : در قانون اساسى ايران رهبر هم بايد مجتهد باشد .\r\nسؤال : 4 - نظر شما در مورد ولايت فقيه چيست ؟\r\nجواب : به همان دليل كه مجتهد ، در امور حسبيه ولايت دارد در مطلق امور اجتماعى نيز ولايت دارد ، و منظور فقيه جامع الشرائط فتوى مىباشد به علاوهء شرائط ديگر رهبرى چون شجاعت و مديريت و غيره ، و در موارد تزاحم تكاليف اجتماعيه . تشخيص اهم و مهم با مشاوره متخصصين براى تعطيل موقت برخى احكام به رعايت حكم اهم نيز با نظر اوست .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nسؤال : 5 - حاكميت در اسلام آيا شورايى است يا فردى ؟\r\nجواب : امور حكومت شورايى است ، ليكن به‌هرحال زير نظر ولى فقيه جامع الشرائط فتوى و رهبرى تصميمات را او اعلام مىكند ليكن تصميم بايد پس از شور با اهل فن باشد .\r\nسؤال : 6 - اين روزها بحث ولايت فقيه در محافل و مجلات و روزنامه‌ها زياد است چه در اصل ولايت فقيه و چه در سعهء آن خواستم نظر شما را در اين مورد بدانم .\r\nجواب : به جلد سوم معلقات اين جانب بر عروة الوثقي بحث مصرف خمس رجوع شود .\r\nسؤال : 7 - به نظر شما آيا حكومت مالك مىشود ؟\r\nجواب : آرى .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nاحكام ارث\r\nسؤال : 1 - صلح‌نامهء مورخهء 12 / 11 / 71 حدود بيست روز پس از فوت مرحوم پدرمان در لابلاى اسناد و نوشته‌هاى ايشان پيدا شده است در حالى كه اولا هيچ يك از متصالحين از آن اطلاعى نداشتند تا ايجاب و قبولى واقع گردد ، ثانيا صلح‌نامه مشروط بوده و بعد از فوت به علت عدم اطلاع ، به شرط مندرج ( محل دفن ) عمل ننموده‌اند ، ثالثا تصرف مالكانه مصالح تا آخرين روز حيات در مورد مصالحه ادامه داشته و از خود رفع يد ننموده است ، رابعا مصالح مورد مصالحه را بعد از فوت با شرايطى به متصالحين صلح نموده است ، خامسا هيچ گونه قبض و اقباضى در زمان حيات از طرف متصالحين به علت عدم اطلاع و انشاء صلح‌نامه واقع نشده ، سادسا هيچ يك از ورثه به مفاد صلح‌نامه رضايت نداشته و امضاء و تنفيذ ننموده‌اند .\r\nحال با عنايت به عبارات : الصلح عقد يحتاج الي الايجاب و القبول مطلقا ، و عقد الصلح لازم من الطرفين ، و يشترط في المتصالحين ما يشترط في المتايعين من البلوغ و العقل و القصد و الاختيار . آيا اين صلح‌نامه شرعى و مطابق فتواى آن مقام معظم مىباشد يا خير ؟\r\nجواب : اين صلح‌نامه باطل است .\r\nسؤال : 2 - در صلح‌نامه مورخهء 20 / 8 / 74 اولا مصالح حق فسخ و منافى را تا زمان حيات براى خود قرار داده و بعد از فوت به عهدهء متصالحين واگذار نموده است ، ثانيا مصالح از مورد مصالحه از خود رفع يد ننموده است و به تصرف و قبض متصالحين درنياورده و متصالحين نيز حق تصرف مالكانه به مورد مصالحه را نداشته‌اند ، ثالثا در صلح‌نامهء مذكور مصالح مازاد بر ثلث\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nوصيت كرده در حالى كه ورثه رضايت بر مازاد را ندارند ، رابعا صلح‌نامه در برگ عادى تنظيم شده و بيشتر ورثه در زمان حيات آن را تنفيذ و امضاء ننموده اند لذا با عنايت به موارد فوق در خصوص اين صلح‌نامه اعلام نظر بفرماييد .\r\nجواب : اگر صلح واقع شده باشد بايد طرفين صلح ، آن را امضاء نموده باشند يا لفظا ايجاب و قبول آن خوانده شده باشد . اگر اينطور واقع شده باشد صلح صحيح است و طرفين مىتوانند هنگام عقد هر شرطى كه مورد توافق باشد و خلاف شرع نباشد شرط نمايند ، و اگر منظور وصيت باشد در مازاد از ثلث نفوذ ندارد ، ولى نياز به قبول ندارد .\r\nسؤال : 3 - در سال 1358 مرحوم پدرم يك در بند از دو در بند مغازه واقع در بالا خيابان را به جانب هبه نموده در حالى كه مغازهء فوق به مدت حدود 14 سال در تصرف اينجانب بوده يعنى قبض و اقباض انجام شده است با توجه به اين اگر هبه بين پدر و فرزند باشد و قبض نيز صورت گرفته آيا ايشان مىتوانسته همان مغازه را مجددا به فرزند ديگرى صلح نمايد لطفا نظر شرع اسلام را بيان بفرماييد .\r\nجواب : نمىتواند .\r\nسؤال : 4 - در مدت 14 سال كسب و كار در مغازه فوق از محل درآمد خودم موفق به خريد يك خط تلفن و يك دستگاه پيكان سوارى مدل 1352 جمعا به مبلغ چهل هزار تومان شدم كه هنگام جدا شدن از آن مغازه در سال 1361 قرار شدن ماشين و تلفن را به پدرم واگذار نمايم و ايشان تمام مبلغ آن را بپردازند لذا با وساطت مادر و آشنايان قبل از دريافت ثمن معامله اسناد تلفن و پيكان را در محضر به نام پدرم منتقل نمودم ولى تاكنون پس از فوت او\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n، نسبت به پرداخت آن اقدامى نشده است است و اين جانب همچنان طلبكار هستم لطفا حكم شرعى مسئله را ابلاغ فرماييد .\r\nجواب : طلب شما بايد از اصل تركه داده شود .\r\nسؤال : 5 - چنانچه مقتول ، ورثه صغير داشته باشد ؛ بفرماييد :\r\nالف ) آيا همواره اخذ ديه از سوى اولياى صغار ، اصلح به حال صغار است يا اينكه حسب مورد مىتوان جانى را عفو و يا از وى مطالبه قصاص نمود ؟\r\nب ) آيا محدوده اختيارات ولى يا قيم در اين خصوص تفاوتى دارد ؟\r\nجواب : رعايت ما فيه الصلاح و لو لم يكن اصلح من جميع الجهات ، من كل المحتملات ، لازم است ، ليكن اختصاص به ديده ندارد و بر خلاف گفتهء برخى بزرگان از فقهاء اخير رحمه اللّه ، ممكن است اصلح نسبى ، غير ديه باشد و چه بسا صلاح در اين باشد كه از ديه بگذرد تا به منافع مهمترى برسند و مثلا موى عليه محفوظ بماند ، و نيز بر خلاف گفتهء غير واحد من الفقهاء به نظر ميرسد حاكم شرعى و يا قيم از طرف او نيز ، فرقى با ولى در اين جهت ندارند و روايتى كه مورد استناد واقع شده كه حاكم نمىتواند عفو كند مربوط به جايى است كه وارثى نداشته باشد و چون ديه ملك امام است و در حقيقت به مصالح عامه ميرسد امام فرموده : ذلك حق المسلمين ، و نمىتواند از ديه بگذرد و شامل اين مقام نمىشود ، اينجا فقط امام وليّ من لا وليّ است ولى در مورد روايت ، هم وليّ من لا وليّ له ، و هم وارث من لا وارث له مىباشد . و اللّه اعلم .\r\nسؤال : 6 - خانواده‌اى از نعمت فرزند محروم مىباشند در نظر دارند وصيت نمايند بدين شرح :\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nزوج ملك و اموال و بناء موجود را به همسر خود مىبخشد تا زوجه در امرار معاش محتاج ديگران نباشد مشروط به اين كه اگر زوجه قبل از زوج از دنيا رفت موارد مذكور در مليكت زوج باشد . زوجه هم به علت نارضايتى از اقوام نسبى خود تمام مايملك خود را به وارثان درجه دوم زوج مىبخشد تا وارثان نسبى زوجه از اموال او بهره‌مند نگردند . مشروط به اينكه اگر قبل از زوج از دنيا رفت تمام اموال او به زوج منتقل گردد نه وارثان درجه دوم زوج و نه اقوام نسبى زوجه . از آن وجود شريف مستدعى خواهيم بود كه ارائهء طريق نموده و حل العقده نمائيد .\r\nجواب : از نظر ظاهر قواعد فقهيه راهى به نظر نميرسد كه عقود مزبوره تعليقيه نشود . ليكن يك امر عقلائى و شايد رائج خصوصا در زمان ما مىباشد و بعيد نيست كه اينطور صحيح باشد : هر يك از طرفين امول خود را به ديگرى صلح كند يا هبه ، مشروط به اينكه اگر پيش از طرف مقابل نميرد همهء اموال دوباره به خودش برگردد ، يا به شرط اينكه پيش از طرف مقابل بميرد . تعليق در اموريكه گريزى از آن نيست و ضرورت جامعه مىباشد معلوم نيست كه مشمول اجماع بر بطلان باشد ، و چون اعتبار عقلائى دارد دليل ديگر ( اعتبار عقلائى نداشتن ) نيز شامل او نمىشود بنابراى مشمول كريمه « اوفوا بالعقود » مىباشد . و اللّه تعالى هو العالم .\r\nسؤال : 7 - اينجانب رجب . . . پدر شهيد مصطفى . . . هستم ، پس از شهادت فرزندم همسرش و نوه‌ام كه دختر شهيد است باقى ماند ، سؤالاتى در باب تقسيم اموال و وظيفهء شرعى دارم : الف ) مقدارى از اموال و لوازم خانگى كه\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nدر به دو ازدواج فرزندم از طرف من به او داده شد . لازم به ذكر است كه عيال فرزندم بنا به شرائط ازدواج آنها جهيزيه‌اى از خانهء پدرش نياورده . فعلا بعد از شهادت پسرم تكليف اين لوازم چيست ؟\r\nب ) غير از فرزند شهيدم ، من داراى 7 فرزند ( 3 پسر و 4 دختر ) ميباشم ، با توجه به اينكه خود شهيد زمين مزروعى نداشته و تحت تكفل اينجانب بوده‌اند بفرمائيد كه آيا فرزند شهيد در مسئله ارث مثل فرزندان من است ؟\r\nجواب : 1 - در صورتى كه اموال و لوازم زندگى را به فرزند خودتان داده‌ايد چنان كه در فرض مسئله ذكر كرده‌ايد و مرسوم هم است كلا جزء ماترك فرزند شهيد شماست و ربطى به همسر شهيد ندارد ، ( مگر اينكه تمليك همسر شهيد كرده باشيد ) ، و بنابراين طبق قانون ارث تقسيم مىشود .\r\n2 - فرزند شهيد كه نوهء شما مىشود در رتبهء فرزندان شما نمىباشد و اگر بخواهد چيزى به او برسد بايد در زمان حيات خود به او ببخشيد و يا از ثلث خود استفاده كنيد مگر اينكه ورثه شما اجازه بدهند .\r\nسؤال : 8 - هر گاه مهريهء زنى غير از وجه نقد باشد - همانند سفر حج ، تعليم قرآن يا كتابت و . . . - و قبل از رفتن به حج يا تعليم بميرد ، بفرماييد :\r\nالف ) آيا اين حق به ورثه مشار اليها منتقل و توسط آنها حق مطالبه مىباشد ؟\r\nب ) آيا مىتون بين سفر حج يا تعليم در دو فرض قيام و عدم قيام به شخص تفاوتى قائل شد ؟ ( مثلا گفته باشد من تو را به حج مىبرم يا تعليم مىكنم يا اين كه هزينهء حج يا تعليم تو را مىپردازم . )\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nج ) در صورت انتقال به ورثه نحوه استيفاء چگوه است ؟ ( مثلا در حج آيا بايد فقط حج نيابتى انجام داد يا اينكه ورثه ما به الازاء مالى حج را مطابق سهم الارث خود تقاضا كنند ؟ )\r\nجواب : اگر قطع به قيد مباشرت باشد مىتوان گفت مهر ساقط است ، ليكن در مورد شك و يا ظهور در اطلاق ، تقويم شده ميان ورثه تقسيم مىشود ، بلكه در صورت قطع به قيد مباشرت نز چون يصّح ان يقابل بالمال ، فهو مال . و ينتقل الي الورثة ، و نظر ميت در اختصاص به خود دخالت ندارد .\r\nسؤال : 9 - در برخى مناطق براى محروم كردن دختران از ارث ، پدر قبل از فوت تمام اموال و دارايى خود را بين پسران تقسيم كرده يا هبه مىكند آيا اين كار با قصد و نيت قبلى جايز است ؟\r\nجواب : هبه در زمان حيات جايز است به برخى فرزندان يا هر شخص ديگر ، ليكن بدانيد كه در هبه قبض و تحويل دادن شرط صحت هبه است و بايد مورد را تحويل فرزندان دهد ، و اما تقسيم مال به اعتبار پس از فوت ، فقط به مقدار ثلث نفوذ دارد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nاحكام متفرقات\r\nسؤال : 1 - حكم تغيير جنسيت در اسلام چيست ؟ ( تغيير اختيارى دختر به پسر ، پسر به دختر ، خنثى به يكى از اين دو ) . در صورتى كه نفس محترمه در خطر باشد حكم تغيير جنسيت است ؟\r\nجواب : اشكالى ندارد ليكن اگر مستلزم خطر جانى باشد جايز نيست .\r\nسؤال : 2 - الف ) حكم شبيه‌سازى در اسلام چيست ؟ به اين صورت كه سلولى را از موجود زنده مىگيرند و آن را تكامل داده و چيزى شبيه همان موجود مىسازند ؟\r\nب ) در مورد « شبيه‌سازى انسان » حكم علماى دين چيست ؟\r\nجواب : 1 - اشكالى ندارد مگر اينكه موجب هرج و مرج در امور اجتماعى شود .\r\n2 - از نظر ما اشكالى ندارد مگر اينكه فرض شود كه هيچگونه تفاوتى با فرد اصلى نداشته باشد بطوريكه واقعا در روابط اجتماعى مشكلات پيش آيد و ظاهرا اين صرف فرض است .\r\nسؤال : 3 - الف ) حدود حرام بودن تراشيدن ريش به وسيلهء تيغ تا كجاى صورت است ؟ ب ) استعمال تيغ در ساير اعضاى بدن چه حكمى دارد ؟\r\nجواب : 1 - از گوش تا گوش - يعنى از زير گوش تا زير گوش ديگر - روى فك پايين . 2 - اشكال ندارد .\r\nسؤال : 4 - بهترين ذكر چيست ؟\r\nجواب : براى افراد معمولى حمد و ستايش او مىباشد ( الحمد اللّه تعالي ) .\r\nسؤال : 5 - الف ) نظر شما در مورد محمد بن سنان و يحيى بن ام طويل چيست ؟\r\nب ) آيا هر دو شيعه بودند ؟\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nجواب : هر دو از بزرگان اصحاب و مورد وثوق مىباشند ، مرز غلّو به درستى مشخص نبوده لذا ابن سنان متهم به غلّو شد ولى يحيى از نزديكان حضرت سجاد روحى فداه بوده حتى در زمانى كه همه از آن حضرت بريده بودند جز چند نفر ، كه يكى همين يحيى است .\r\nسؤال : 6 - الف ) طلبگى واجب عينى است يا كفايى ؟ ب ) به نظر شما شخصى كه قصد دارد طلبه شود بهتر است با مدرك سيكل اقدام به مورد نمايد يا با مدرك ديپلم و يا با مدرك بالاتر از ديپلم اين كار را انجام دهد ؟\r\nجواب : 1 - اگر استعداد خيلى بالا داشته باشد و با رعايت تقوا شروع كند واجب عينى مىدانم - در اين زمان كه نوعا به دنبال كارهاى اجرائى مىروند و در آينده مجتهد مسلما كم است - و اگر مىخواهد به مقامى علمى و تحقيقى بالا برسد بايد پس از راهنمايى بيايد .\r\nسؤال : 7 - آيا شايسته است در جشن ميلاد ائمه پس از ابراز شادى ، به عزادارى و روضه‌خوانى اقدام شود و اين دو مناسبتى با هم دارند ؟\r\nجواب : اشكالى ندارد ، بلكه عزادارى در هر شرائط مطلوب است زيرا تا امام زمان عليه السلام نيامده است عيد اهل بيت ( ع ) كامل نمىباشد .\r\nسؤال : 8 - آيا ما كه ناقص الاعمال هستيم و عبادات و اعمال ما مثل عبادات و اعمال معصوم ( ع ) نيست مىتوانيم از نظر اخلاقى به نيابت از امام معصوم ( ع ) عمل مسستحبى انجام دهيم ؟\r\nجواب : جايز بلكه مستحب است .\r\nسؤال : 9 - توريه در چه صورتهايى و به چه طريقى حلال و در چه صورتها و طرقى حرام است ؟\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nجواب : احتياط آن است كه جز در ضرورت ، انجام نشود گرچه احتمال جواز به طور مطلق هست .\r\nسؤال : 10 - كمك كردن مادى به افراديكه به دروغ يا حقيقت اظهار عجز و بيچارگى مىكنند و تكدىگرى را به عنوان شغل برگزيده‌اند چه حكمى دارد ؟\r\nجواب : گدايى از باب اينكه ذلت است حرام است مگر در ضرورت . اما كمك كردن حرام نيست و صدقه حساب مىشود ، ليكن بهتر آن است كه به افراد مستحق صدقه داده شود .\r\nسؤال : 11 - آيا جريان عقد و عروسى حضرت قاسم بن حسن عليه السلام در واقعهء كربلا حقيقت دارد ؟ به بيان بعضى از مداحها .\r\nجواب : دليل معتبرى ندارد ليكن در برخى كتابهاى مقتل ذكر شده است و احتمال دارد ، ميتوانيد به كتاب « موسوعة الامام الحسين عليه السلام » رجوع كنيد . تفاوتهايى با آنچه در تعزيه‌ها خوانده مىشود دارد .\r\nسؤال : 12 - چرا به مرقد حضرت امام رضا ( ع ) قبلهء هفتم گفته مىشود ؟\r\nجواب : دليل روايى ندارد ولى منظور پس از مكه و مدينه و نجف و كربلا و كاظمين و سامرا مىباشد .\r\nسؤال : 13 - از امام صادق ( ع ) نقل شده كه : « وقتى قائم ما ظهور مىكند امرى جديد ( دين جديد ) مىآورد » . با توجه به اينكه ما فقها و علماى دين را امناء خود در حفظ دين اسلام مىدانيم و براى حل شبهات و يافتن سؤالات خود به آنها رجوع ميكنيم و حل مشكلات دينى خود را از آنها طلب مىكنيم ، پس چطور\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nاست كه وقتى امام زمان ( عج ) ظهور مىكنند دينى جديد مىآورند ( دين جديد همان دين رسول اللّه است ) ؟\r\nجواب : برخى از احكام اسلامى بطور واضح به مردم كمتر گفته مىشود هم‌اكنون زنها تعدد زوجات را به هيچ وجه نمىپذيرند ، جامعه عقد موقت را نمىپذيرد ، به خصوص استحباب اين دو را ! ! احكام ارتداد را نوعا نميدانند چنان كه اجرا هم نمىشود ، برخى احكام هم كه در اجر بر خلاف ، اجرا مىشود نيز ميتواند مصداق آن حديث باشد .\r\nسؤال : 14 - نظر شما نسبت به كتب و خود شخص دكتر على شريعتى چيست ؟\r\nجواب : شخص مسلمان و شيعه و خدمتگزار بود ليكن چون خيلى احساسى بود اشتباهاتى - نه كم - داشت .\r\nسؤال : 15 - آيا عكسى را كه به حضرت رسول نسبت مىدهند ( به صورت جوانى 18 ساله كه هنوز در صورت مويى ندارد و مىگويند اصل اين عكس در موزهء روم است ) را تأييد مىكنيد دربارهء ساير ائمه چطور ؟ خريد و فروش آن را چطور ؟\r\nجواب : اطمينان داريم كه عكس مزبور كذب است .\r\nسؤال : 16 - با توجه به مطلب مكروه بودن باردارى زن در كشتى در كتاب حلية المتقين ، دليل بر مكروه بودن چيست ؟ و با توجه به اينكه افرادى كه شغلشان دريانوردى است و بيشتر سال در حال سفر با كشتى هستند و در طول سفر در بنادر توقفهاى كوتاه دارند ، توصيه در مورد باردارى يا عدم آن چيست ؟\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nجواب : روايات ما كراهت تجارت در دريا ، و سفر دريا براى تجارت ، و برخى روايات سفر دريا براى كسب روزى ، را صراحت دارد ، ليكن با دقت در آنها به نظر مىرسد وجه كراهت دو چيز است يك خطرات سفر دريائى و دوم زيان و ضرر دينى كه از نظر انجام وظائف مذهبى پيش مىآيد و موفق به برخى اعمال مذهبى نمىشوند و ظاهرا فعلا هيچ يك از ايندو مانند گذشته نيست و به‌هرحال اگر مراقبت شود معلوم نيست مكروه باشد در خصوص حمل زن شايد منظور كشتيهاى قديم بوده كه امكان حفاظت كامل از ديد ديگران نبوده است .\r\nسؤال : 17 - نظر شما در مورد رجعت ( بازگشت مرگان به دنيا ) در زمان حاضر چيست كه آيا نيازى به بحث چنين موضوعى هست يا خير ؟ تذكر : 1 - نظر شخصى خود را مد نظر دارم نه بررسى تفصيلى و اثبات آن . 2 - چون قصد داشتم رساله‌اى تحت عنوان رجعت و تناسخ بنويسم نظارت علماى حاضر را هم مد نظر قرار داده‌ام .\r\nجواب : 1 - از نظر روايات شيعه رجعت از امور مسلمه است برخى آيات قرآنى نيز گواهى مىدهد . اينجانب نيز طبق روايات و برخى آيات اعتقاد به رجعت دارم .\r\n2 - يك برهان عقلى نيز آن را تأييد مىكند ، از راه برهان لطف .\r\n3 - ضرورت بحث را تشخيص ندادم ليكن به‌هرحال اين هم يكى از معارف اسلامى است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nسؤال : 18 - آيا آنچه راجع به عيد نوروز و فضيلت و اعمال آن وارده شده صحيح است آيا انجام آن اعمال ( اعم از نماز و دعا و غيره ) به قصد ورود جايز است ؟\r\nجواب : به قصد رجاء ثواب انجام دهيد .\r\nسؤال : 19 - با توجه به اينكه رسم است در سالروز ولادت ائمه اطهار عليهم السلام مجلس جشن و شادى برگزار شود آيا خود ائمه براى پدران و اجداد خود اين گونه مجالس را برپا مىكردند ؟ و اگر برپا ميكردند اين گونه مجالس چگونه بوده است ؟ ( مثلا كيفيت شادى كردن در اين گونه مجالس چگونه بوده ؟ )\r\nجواب : اهل بيت همواره در تقيه بوده‌اند و نمىتوانسته‌اند آزادانه و بطور دلخواه ترتيب مجالس را خود بدهند .\r\nسؤال : 20 - تكليف زن در ادعيه ماه رجب مانند « حرّم شيبتى على النار » چيست ؟ ( در دعاى ماه رجب مرد مىگويد : « حرّم شيبتى على النار » زن كه ريش ندارد بايد چه بگويد ؟ )\r\nجواب : اين جمله را حضرت خطاب به مردان فرموده است اگر خطاب به زنان بود شايد مىفرمود : « حرّم شعرى على النار » . حال هم به رجاء ثواب « شعرى » بگويند ، ثواب دارد .\r\nسؤال : 21 - حد و مرز شادى در ميلاد ائمه چيست ؟\r\nجواب : هر نوع شادى كه خلاف شرع نباشد جايز است .\r\nسؤال : 22 - آيا بردن نام اصلى حضرت مهدى ( عج ) اشكال دارد ؟\r\nجواب : به نظر اين‌جانب اشكال دارد .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nسؤال : 23 - نظر شما در مورد تحريف قرآن چيست ؟\r\nجواب : قرآن محفوظ بوده و مىباشد ، و حتى اختلاف قراءات نيز قطعى نيست ، و فقط در لابلاى كتابها ذكر شده است ، ملاك قرآن هم ، قرآن در مركز وحى و كشورهاى نزديك آنست نه آنچه كه احيانا با قرائت ديگرى در برخى كشورها چاپ مىشود .\r\nسؤال : 24 - آيا در جايى از قرآن كريم كه خدا بگويد مسلمين چه زن و چه مرد با هم بردار و خواهر هستند ؟\r\nجواب : آيه كريمهء « انما المؤمنون اخوهء » گرچه ظاهر عبارت دربارهء مردان است ولى منظور اهل ايمان است اعم از زن و مرد . پس صحيح است كه بگوييم آيهء قرآن همهء مسلمانان را برادر و خواهر قرار داده است بديهى است كه منظور برادرى و خواهرى در مكتب و دين است ، نه نسب و رضاع .\r\nسؤال : 25 - اگر مجلسى براى حضرت زينب كبرى برگزار بود و مجلسى براى حضرت معصومه و مجلسى ديگر براى حضرت عباس ( ع ) برگزار بود و هر سه همزمان بودند به كداميك برويم افضل و بهتر است چرا اين شخص ؟\r\nجواب : نظر به اينكه حضرت زينب و حضرت عباس جزوى از حوادث كربلا هستند كه همگى اطراف حضرت ابى عبد اللّه ( ع ) هستند از اين جهت شركت در جلسه آنها بهتر است .\r\nسؤال : 26 - آيا بيشتر دين اسلام سياست است ؟\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nجواب : اسلام دين عبادت و سياست ( به معناى اعم يعنى تربيت و مديريت ) و معاملات است ، نه فقط سياست .\r\nسؤال : 27 - آيا داستان جزيرهء خضراء واقعيت دارد ؟\r\nجواب : دليل درستى ندارد ، البته دليل روشنى بر دروغ بودن آن هم نداريم ، شايد هنوز جاهاى كشف نشده‌اى باشد .\r\nسؤال : 28 - در روايات زيادى آمده است كه هر كس ادعاى مشاهدهء حضرت مهدى ( عج ) را نمايد دروغگوست و از اين طرف نيز با خيل تشرف‌يافتگانى كه بعضا از آبرو و اعتبار بالايى در مكتب حقه برخوردارند روبروييم ، به نظر شما چه مبنايى در اين رابطه وجود دارد ؟\r\nجواب : روايت نداريم كه دروغگو است بلكه : شما او را تكذيب كنيد ، يعنى قبول نكنيد . و علت اين حكم هم اين است كه مدعيان دروغينى هم كه زيادند ممكن است سوء استفاده كنند .\r\nسؤال : 29 - حضرت‌عالى در گرفتاريهاى مادى خود به كدا يك از اولياء متوسل مىشويد ؟\r\nجواب : پيامبر ( ص ) و ائمه اطهار و حضرت زهرا ( س ) جميعا ، البته تفاوتهاى هم هست كه بايد حضورى عرض شود .\r\nسؤال : 30 - ذكر اللّه بالاتر است يا ذكر هو ؟\r\nجواب : اشخاص و درجات علمى آنها فرق مىكند .\r\nسؤال : 31 - بعضى از مفسرين خيلى از قصص وارد در قرآن كريم را حمل بر سمبليك بودن مىكنند نظر شما در اين مورد چيست ؟\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nجواب : به نظر من صحيح نيست با ظواهر بلكه نصوص قرآن و روايات مطابقت ندارد .\r\nسؤال : 32 - آيا اعتقاد داشتن به زبانى خاص براى قرآن يعنى غير عرفى بودن آن ، چگونه با انزال آن براى مردم و فهم آن تناسب دارد ؟ آيا به معناى سمبليك بودن گزاره‌هاى دينى و قرآنى نيست ؟\r\nجواب : يك درجه فهم قرآن عمومى است همه مىفهمند ، و زبان خاص داشتن مستلزم سمبليك بودن قصص آن نمىباشد .\r\nسؤال : 33 - نظر شما در مورد تفسير قرآن توسعهء مفهومى است آيا اين به معناى زبان خاصى داشتن براى قرآن است ؟ آيا اين معنا شامل همهء آيات قرآنى مىشود ؟ حتى آيات الاحكام و آيات مربوط به قصص ؟ با مثالى معناى توسعهء مفهومى را مشخص كنيد ؟\r\nجواب : از روايتى كه در ذيل كريمه « لا تقتلوا انفسكم . . . » وارد شده ، استفادهء تعميم مفهوم در احكام نيز مىشود ، ليكن فقه ، خود علم مستقلى است و قرآن كريم يكى از منابع آن است ، در مسائل فقهى فقط به فتواى مرجع تقليد عمل كنيد .\r\nسؤال : 34 - نظر شما در مورد پلور اليزم دينى چيست ؟ آيا آن را قبول داريد ؟ ( هدف از اين سؤال اطلاع يافتن از نظر شما و همچنين طلب توضيح راجع به اين مفهوم است . )\r\nجواب : منظور خودتان را توضيح دهيد تا حكمش گفته شود .\r\nاصطلاح رائج آن به معناى تكثير دينى است كه براساس حقانيت همهء اديان نهاده شده است و آن « كلمة حق يراد بها الباطل » است ، هر\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nدينى در ظرف خود حق بوده است . ليكن پيامبر اكرم اسلام ( ص ) همهء اديان گذشته را نسخ نموده و خود ختم نبوت است . احكام گذشتگان اگر مورد تأييد پيامبر باشد قبول است و گرنه ، نه .\r\nاجمالا قرآن پيامبر را « نذيرا للبشر و رحمة للناس كافّه » مىداند . پس هر بشرى و هر كه ناس است بايد به انذار پيامبر ( ص ) عمل كند بحث مفصل فرصت مفصل مىخواهد .\r\nسؤال : 35 - فرق جايز نيست با حرام است چيست ؟\r\nجواب : معمولا فرق ندارد .\r\nسؤال : 36 - با قرآن و تسبيح چگونه استخاره كنيم ؟\r\nجواب : در كتاب مفاتيح الجنان انواع استخاره ذكر شده است .\r\nسؤال : 37 - كسى كه مىداند آب برايش ضرر دارد و قبل از نماز صبح جنب شود چه بايد بكند ؟\r\nجواب : در صورت ضرر بايد تيمم كند .\r\nسؤال : 38 - فرق احكام حكومتى با احكام ثانويهء شرعيه چيست ؟\r\nجواب : احكام ثانويه چون حرج و ضرر و . . . احكام ولائى نمىباشند .\r\nسؤال : 39 - اگر دو شخص را به بيمارستان بياورند كه يكى فقط سرش سالم است و ديگرى از گردن به پايين . اگر سر يكى را به بدنى ديگر وصل كنند و يك فرد ديگرى شود و داراى حيات آيا اين شخص انسان جديدى است ؟ نسبت به محرمها و غير محرمهاى آن دو شخص چه حكمى دارد ؟\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nجواب : در فرد اول قلب هم از كار افتاده و مرده است ، دومى اگر با فرض زنده بودنش عمل جراحى انجام شود ادامهء همان شخصيت دوم است .\r\nسؤال : 40 - اگر گرفتن حق مستلزم دادن رشوه باشد آيا دادن رشوه جايز است ؟\r\nجواب : اگر به دو آن امكان گرفتن حق نباشد ، جايز است ، براى دهنده نه براى گيرنده .\r\nسؤال : 41 - آيا معجزه فعل خدا است يا فعل امام ؟\r\nجواب : فعل خداوند از كانال امام ، و نيز فعل امام با تمسك باذن الهى .\r\nسؤال : 42 - آيا تصوف و عرفان دو چيزاند يا هر دو يكىاند ؟\r\nجواب : در اصطلاح دو چيزند .\r\nسؤال : 43 - آيا اصرار بر گناه صغيره موجب فسق مىشود ؟\r\nجواب : آرى .\r\nسؤال : 44 - آيا اعمال و رفتار انبياء مىتواند سرمشق زندگى انسانهاى حق‌جو باشد ؟\r\nجواب : آرى خصوصا پيامبر اكرم اسلام كه قران كريم دستور داده آن حضرت را سرمشق و الگوى خود قرار دهيد .\r\nسؤال : 45 - بعد از حضرت فاطمه زهرا ( س ) به كداميك از بانوان نمونه اسلام بايد روى آورد و تكيه كرد ؟\r\nجواب : مگر خود حضرت زهراء ( س ) كافى نيست كه به ديگرى رو آوريد ؟ ! ضمنا دستورات اسلام از طريق رساله مرجع تقليد و استفتائات معلوم است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nسؤال : 46 - به قول حضرت على ( ع ) ما قبل از آدم ( ع ) نيز آدم داشتيم و قبل از آنها هم باز آدم داشتيم . مىخواستم بپرسم آيا پيامبر معصوم در ميان آن آدمها وجود داشته است ؟ آيا نظر شما قول معتبر دارد ؟\r\nجواب : آرى قاعدتا اين مطلب درست است . ليكن دقيقا معلوم نيست كه اين جريان در همين زمين بوده يا ساير كرات .\r\nسؤال : 47 - الف ) دروغهايى كه در برنامه‌هاى طنز و سرگرم‌كننده گفته مىشود چه حكمى دارد ؟\r\nب ) استهزاء و توهين به ديگران در برنامه‌هاى تفريحى طنز چه حكمى دارد ؟\r\nج ) لطيفه‌هايى كه درباره اهالى برخى از مناطق ايران يا ملل مسلمان و يا غير مسلمان گفته مىشود در چه محدوده‌اى مجاز است و در چه محدوده‌اى حرام ؟\r\nد ) اگر طنز به گونه‌اى در جامعه ترويج يابد كه ديگر هتك حرمت و توهين حساب نشود و يا به دليل وجود قرائن حاليه و يا مقاليه باعث اذيت و ايذاء نگردد چه حكمى دارد ؟\r\nو ) از نظر فقهى چه معيار و ملاكى براى تشخيص طنز حلال و حرام وجود دارد ؟\r\nجواب : 1 - چون قصد جدى در اختيار نيست دروغ حساب نمىشود ، و از اين جهت اشكال ندارد ليكن مكروه مىباشد .\r\n2 - اگر مشمول سؤال « د » باشد اشكالى ندارد .\r\n3 - اين هم اگر مشمول سؤال « د » باشد اشكال ندارد .\r\n5 - اگر توهين حساب نشود خصوصا توهين به اساس روحانيت و يا متدينين و يا العياذ باللّه توهين به اصل مذهب و . . . اشكال ندارد ، بايد دقت\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nكرد كه گاهى توهين از راه طنز مخرب‌تر است . رهبر كمونيستها - لنين - به پيروان خود توصيه مى كرد كه مخالف با مذهب را از طنزنويسان قرن 18 ياد بگيرند كه با طنز بجنگ مذهب مىرفتند ، به‌هرحال چون قصد جدى نيست ، دروغ و غيبت و تهمت نمىباشد ليكن ممكن است كه توهين و هتك باشد . البته گاهى قصد جدى هم هست و فقط در لباس طنز آمده است كه دراين‌صورت دروغ و غيبت و مانند آن حساب مىشود .\r\nسؤال : 48 - تبليغ و بقاء بر دين يهود ( يهود واقعى و اصيل ) كه وحى الهى بوده حكمش چيست دلائلى كه مبنى بر نسخ دين يهود داريم مثل آيه 85 آل عمران : « من يتبع غير الاسلام دينا فلهم . . . » . آيا اين دلائل كامل و صحيح هستند ؟ نظر شما در اين‌باره چيست ؟\r\nجواب : اساسا دين يعنى برنامه براى زندگى دنيا و آخرت و جز اسلام هيچ دين ديگرى برنامه كاملى ندارد همهء احكام تورات از 600 مسئله تجواز نمىكند در حالى كه فقط توالت رفتن در اسلام حدود 600 مسئله دارد و نماز بيش از هفت هزار مسئله دارد احكام حدود و معاملات و سياسيات و عبادات و . . .\r\nاسلام در هيچ دينى نيست و اگر در كتابهاى گذشته احكام كمى بوده اولا متناسب با دوران عصر حجر و قرون قديمه بوده و ثانيا تحريف شده است .\r\nآيه فوق هم دلالت بر نسخ اديان گذشته دارد . به علاوه اگر در اعجاز قرآن كسى شك دارد مانند آن را بياورد . او اگر مىداند از جانب خداست كه قرآن يهود و نصارى راكلا در آيات بسيارى ردّ مىكند و پيامبر ما را پيامبر همهء بشر مىداند : « نذيرا للبشر ، الناس كافة ، رحمة للعالمين . . . » شما خودتان هم مىتوانيد آيا مربوط به يهود را در قران مطالعه كنيد . چنان كه كتابهايى كه دربارهء خطر\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nيهود ، و نيز دربارهء بشارتى كه در تورات و انجيل دربارهء آمدن پيامبر اسلام آمده است كه بايد از آن حضرت پيروى كنند ببينيد .\r\nسؤال : 49 - الف ) آنچه امروزه به عنوان ويزا ، گذرنامه ، دعوت‌نامه از طرف دولت ، جهت افراد غير مسلمان و مشرك صادر مىشود ، از لحاظ حقوق اسلامى آيا حكم امان‌نامه دارد و حكومت اسلامى و آحاد مسلمانان بايد به توابع و لوازم پذيرفتن آن ( حفظ مال و جان و ساير حقوق اساسى انسانى است ) شرعا پايبند و ملتزم باشند ؟\r\nب ) افراد مسلمان كه ويزاى كشورهاى غير مسلم را اخذ مىكنند تا مدتى را در آن كشور ساكن باشند و نيز افراديكه به دلائى تابعيت كشورى را برمىگزينند آيا بايد به تمامى مقررات آن كشور ( به شرطى كه در تضاد روشن با اصول و ضروريات اسلام نباشد ) احترام گزارده و بدان پايبند باشند ، و اگر فرد مسلمان در آن بلاد جرايم مالى مرتكب شد شرعا ضمان دارد ؟ يا اينكه چنانچه جرم نسبت به غير مسلمان واقع شده باشد شرعا ضمانتى ندارد و لو اينكه فرضا حكومت آن كشور هم بازخواست نكند ؟\r\nج ) تعهداتى كه در زمينه مسائل اقتصادى ، فرهنگى ، سياسى ، از طرف حكومت يا اشخاص حقيقى و حقوقى از مسلمانان ، با كشور غير اسلامى و يا افراد غر مسلم منعقد مىگردد شرعا هم تعهدآور بوده و التزام به آن واجب است ؟\r\nد ) نظر خود را در خصوص دو روايت زير كه از رسول اكرم ( ص ) روايت شده همراه با توجيهات متنى و سندى آن ارائه فرماييد : « ما راه\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nالمسلمون حسنا فهو عند اللّه حسن » و حديث « من ظلم معاهدا و كلفّه فوق طاعته فانا خصمه يوم القيامه » .\r\nجواب : 1 - ظاهرا حكم امان را دارد .\r\n2 - تابع مقررات ويزا مىباشد ، اگر ويزا مشروط به رعايت ضوابط آن كشور ويزادهنده است ، بايد رعايت شود كه در حقيقت به حكم يك قرارداد است و ظاهرا اينطور باشد مگر در ضوابطى كه مخصوص تبعهء خودشان است .\r\n3 - احترام به قراردادها لازم است و بايد بدانها ملتزم بود .\r\n4 - حديث اول را نيافتم و مضمون آن فقط با اجماع براساس اعتقاد عامه سازش دارد ، حديث دوم گرچه عين آن تعبير را نيافتم ليكن مفاد آن طبق قواعد مىباشد و ظلم به معاهد همچون ديگران حرام است .\r\nسؤال : 50 - آيا تكرار كردن بعضى از كلمات مثل : يا سريع الرضا ، ظلمت نفسي ، يا رب و . . . در دعاى كميل و ذكر : يا وجيها عند اللّه اشفع لنا عند اللّه در دعاى توسل اشكال دارد ؟\r\nجواب : به قصد ورود بيش از يك مرتبه گفته نشود ، ليكن به قصد رجاء ثواب مانعى دارد .\r\nسؤال : 51 - انتساب زيارت معروف به زيارت ناحيهء مقدسه به امام زمان ( عج ) چقدر صحت دارد ؟\r\nجواب : مرحوم مجلسى در بحار از اقبال سيد بن طاوس و او با سند خود از شيخ طوسى و او از محمد بن احمد بن عياش ( مجهول ) و او از . . . ليكن متن زيارت متن خوب و صحيحى است ، گاهى صحت و\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nاتقان متن گواه بر سند مىشود . و اما آنچه بنام زيارت ناحيه معروف است كه شرح جريان شهادت را مىدهد آن هم در بحار ج 101 از شيخ مفيد نقل مىكند .\r\nسؤال : 52 - دليل قيام امام حسين ( ع ) از نظر شما چيست ؟\r\nجواب : شايد بهترين حجت ، بيدار كردن عقول مردم است تا از عقل پيروى كنند نه احساس .\r\nسؤال : 53 - آيا اعتقاد به موضوعى به عنوان دليل سيد الشهدا ( ع ) براى قيام ، امرى تقليدى است يا مىتوان به شنيده اكتفا كرد و يا آنچه عقلائىتر تشخيص داديم دليل قيام بدانيم ؟\r\nجواب : اشكال ندارد ليكن بايد با دقت بيشترى تحقيقى شود كه امرى بر خلاف واقع نسبت داده نشود .\r\nسؤال : 54 - آيا امام هر گاه اراده كند علم برايش حاصل مىشود و به جزئيات زمان و مكان وفات خود آگاه است ؟ ثبوت اين مسئله كلامى است يا روايى ؟\r\nجواب : آرى ، تعبير روايات : « اذا شاؤوا علموا » مىباشد . گاهى خودشان نمىخواهند بدانند كه آن هم از روى مصالحى است .\r\nسؤال : 55 - آيا احاديثى كه لعن به ظالمين و غاصبين در حق ائمه ( ع ) را داراى ثوابى بيش از ذكر صلوات بيان نموده‌اند در نظر شما صحت دارند ؟\r\nب ) سبب ظالمين و غاصبين در حق ائمه ( ع ) با رعايت ضوابط تقيه چه حكمى دارد ؟\r\nجواب : 1 - به‌هرحال قاعده همين است كه تبرىّ مهمتر است .\r\n2 - بسيارى خوب و داراى ثواب بسيار است همهء زيارت عاشورا و امثال آن بر همين اساس است .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nسؤال : 56 - در سال 1378 بعضى از روحانيون قرائت خشونت‌آميزى از اسلام ارائه كرده‌اند نظر شما در مورد رابطه اسلام و خشونت چيست ؟\r\nجواب : منظور از خشونت در اصطلاح رائج ، اعمال قهرآميز خارج از چهارچوب قانون است و هيچ كسى كه مختصر اطلاعى از اسلام دارد آن را تجويز نمىكند . مردم بايد در اين گونه امور و در هر امر مختلف فيه ، به مراجع تقليد مراجعه كرده و هر كس از مرجع تقليد خود كسب تكليف كنند . برخى از افراد كم‌اطلاع تصور مىكنند كه مجازات اعدام و شلاق و سنگسار يك رفتار خشونتى است ! در حالى كه همانطور كه گفته شد منظور از خشونت رفتار قهرآميز خارج از قانون است .\r\nسؤال : 57 - استفاده از خشونت در دعوت به اسلام و دفاع از آن چه ثمراى مىتواند داشته باشد ؟\r\nجواب : ثمرات اين گونه كارها جز جا افتادن اين فكر كه حكومتهاى اسلامى نمىتوانند مديريت داشته باشند چيز ديگرى نيست ، يأس و سرخوردگى و ناامنى و انزواى افراد متين و روشنفكر و از سوى ديگر استبداد و تملق متملقين .\r\nسؤال : 58 - تأثير توسلات در شفاى بيماران چگونه است ؟\r\nجواب : شمارهء دوم طرح ثبت مربوط به شفايافتگان ارسالى جناب عالى را خواندم ، كارى ارزنده و شروع كارى بزرگ و بسيار ارزشمند است ، كارى ضرورى كه هر وقت انجام شود بايد زودتر انجام مىشد . در هيچ مكتبى به اندازهء مكتب شيعه اين قدر توسلات و بالنتيجه شفا يافتن نيست . آنقدر موارد روشن از كرامات امامان و\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nامامزادگان اهل بيت عليهم اسلام سراغ داريم كه بيان كردن تفصيلى آن را توضيح روشنى آفتاب ميدانم . موارد قطعى آن از حيطه حصر بيرون است . از طرفى دعا و نيايش و توسل بنفسه داراى اثر روانى مثبت است كه روانشناسان همگى تأييد دارند اميدواريم پشتكار لازم را داشته باشيد و هرگز از مشكلات كار عنان برنتابيد و هرگاه احساس خستگى كرديد نيايش كنيد و بذيل عنايات اهليبت عليهم السلام خصوصا ولى امر زمان حضرت مهدى ارواحنا فداه متوسل شويد و اين جانب را نيز مشمول ادعيه خود قرار دهيد .\r\nسؤال : 59 - خواهش ميكنم يك دستور العمل براى اصلاح و تكامل نفس ارائه فرماييد ، خصوصيات برخى اعمال اينجانب در پيوست عرضه مىشود .\r\nجواب : 1 - سفارش مىكنم زياد به خودتان فشار نياوريد فشار حتى در عبادت اگر خوف خستگى و رها كردن اصل دين باشد از بزرگترين گناهان كبيره است .\r\n2 - در مسير تكامل روح ، حوصله مىخواهد . اگر بخواهيد كوره سوادى پيدا كنيد مثلا 12 سال تحصيل مىخواهد ، اگر بخواهيد به اوج عرش برسيد در اندك زمان ميسر نيست .\r\n3 - با ممارست و پيگيرى زياد و عمل به دستور شرع از واجب و مستحب ، تدريجا حالات معنوى پيدا شده ، كم‌كم رسوخ پيدا كرده ذاتى انسان مىشود ولى فوريت ندارد ، ملكهء دروغگويى يا راستگويى با سالها دروغ‌گويى يا راست‌گويى پيدا مىشود ملكه عشق و محبت به خدا هم خيلى ممارست مىخواهد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n4 - بالاترين لذات ، لذت ديدار زبياى مطلق كه بدون زشتى باشد مى باشد و آن زيباى مطلق فقط خداوند است و اين ديدار دل بيدار مى خواهد و دل بيدار با اصلاح نفس حاصل مىشود . خداوند از راه لطف 14 معصوم خداگونه در ميان انسانها قرار داده كه با ديدن آنها يا فهم تاريخشان ديدار خداوند را در دل آسانتر مىكند ، خوانده تاريخ اهلبيت ( ع ) خيلى كمك مىكند ، اينستكه حتى پس از نمازها يكى از تعقيبات مستحب ذكر فضائل و مصائب اهلبيت ( ع ) است .\r\n5 - عشق به خداوند به حدى لذت‌بخش است كه اگر كسى درك نمود هيچ لذتى را نمىپسندد . بايد به طورى اين عشق را در نهاد افراد ايجاد كرد ولى مثل خيلى چيزهاى خوب گران است بايد كوشيد و بدست آورد .\r\n6 - تصميم پاى پياده براى مكه و زيارت ائمه ( ع ) ، در زمان ما از يك جوان معمولا يك فكر خام و نپخته است و معمولا ضرر به آينده روشن مذهبى شما مىزند سعى كنيد متعارف باشيد .\r\n7 - اگر مىخواهيد يك فرد استثنايى شويد با برنامه كار كنيد .\r\n8 - اگر استعداد كافى و عشق براى طلبه شدن داريد فورا تصميم بگيرد همانجا در همين سال نزد برخى روحانيون و يا اساتيد زبان عرب درس كتابهاى درسى حوزه را شروع كنيد . همراه درس دبيرستان و بعد از اخذ ديپلم فورا به قم بياييد ، طلبه شدن مشكلات دارد ، عشق مىخواهد . اگر داريد بسم اللّه ، اگر خوب درس بخوانيد و تقوى پيشه كنيد حتما در آينده دنيا و آخرتتان درخشان است\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n. اگر استعدادتان بسيار بالا و عشقتان چشمگير است رضايت والدين شرط نيست .\r\n9 - شكى نيست كه محيط طلبه‌ها بسيار تميزتر و پاكتر از ديگر محيطهاست ، ولى نه به اين معنى كه هر كس به لباس روحانى بود مرد خداست ، از پيش بدانيد تا اگر خلاف توقع چيزى ديديد از اصل زده نشويد و بدانيد كه معصوم فقط پيامبر و اهلبيت ( ع ) هستند .\r\n10 - تكرار اذكار نماز خصوصا در ركوع و سجود و آيه « مالك يوم الدين و اياك نعبد . . . » بسيار مفيد است براى آمادگى ديدار دوست در دل . به شرط مداومت در نماز شب كه عشق عشاق در شب است .\r\n11 - احيانا زيارت عاشورا و جامعه كبيره با توجه به معنى - گرچه درك معانى جامعه براى مثل شما غير ممكن است و شايد به نظرتان تكرار يا مبالغه آيد - بسيار مفيد است .\r\n12 - احيانا دعاهاى بخشهاى اول مفاتيح را با توجه به معنى بخوانيد .\r\n13 - احترام و محبت به والدين را فراموش نكنيد كه اگر كارى هم در اين مسير بر خلاف دل آنها انجام مىدهدى به طور خشن نباشد .\r\n14 - هر گونه تبليغى را با عطوفت انجام دهيد نه تحميلى .\r\n15 - باز هم سفارش مىكنم طورى فشار به خود نياوريد كه خوف خستگى از اصل باشد . زياده تصديع ندهم و السلام .\r\nسؤال : 60 - از لحاظ شرعى عرف چه تعريفى دارد جايگاهش در منابع حقوقى ، شرعى به چه مقدار است ؟\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nجواب : منظور از عرف متوسط از عقلا مىباشد ، نه نوابغ ، و نه ضعفاء فكرى . و در دو مورد استفاده در فقه و حقوق مىباشد :\r\n1 - درك مفاهيم موضوعه احكام .\r\n2 - بناءهاى عقلائى كه مورد امضاء شرع واقع شده باشد هر چند با عدم ردع .\r\nسؤال : 61 - اگر عيد نوروز ، عيد جمشيدى سلطانى است كه مسلمان نبوده چگونه غسل مستحب است كه عمل او را احياء مىكند ؟\r\nجواب : گرچه به عنوان روز خاص طبيعى عيد نيست ، ليكن همانطور كه در برخى روايات آمده ، به عنوان يادآورى جريان غدير خم كه در اين روز بوده و نيز غلبه موسى بر ساحران فرعونى و نيز نجات ابراهيم ( ع ) از آتش نمرودى و چيزهاى ديگر ميتواند عيد مكتبى باشد ضمن اينكه طراوت طبيعى هم ميتواند موجب نشاط باشد ، و اسلام زيبائيهاى طبيعى را طرد نمىكند ، اينها هم جزو « طيبات » هستند كه در قران آمده است .\r\nسؤال : 62 - تراشيدن قسمتهايى از ريش به اصطلاح غربىها ( پروفسورى ) يا طرز ديگر آن يعنى ( ستارى ) چه حكمى دارد ؟\r\nجواب : به نظر اينجانب جايز نيست .\r\nسؤال : 63 - تولّى و تبرى در چه حدى واجب است ؟ « قلبى و اعتقادى ، اظهار در زبان ، اظهار در عمل » ؟\r\nجواب : در همه مراحل مزبوره اگر تقيه‌اى نباشد .\r\nسؤال : 64 - دوستى با دشمنان دين در غير حال تقيه چه حكمى دارد ؟\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nجواب : اگر به ضرر اسلام و مسلمين نباشد و آنها سرپرستى و ولايت پيدا نكنند اشكال ندارد .\r\nسؤال : 65 - نيكى به كفار هر گاه به جهت كفر آنها نباشد چه حكمى دارد ؟\r\nجواب : اگر به ضرر اسلام و مسلمين كار نمىكنند اشكال ندارد ، خصوصا اگر موجب جلب دلهايشان شود و مطلب مهم و لازمترى در ميان نباشد .\r\nسؤال : 66 - طلب آمرزش و يا هدايت براى كفار چه حالتى دارد ؟\r\nجواب : اولى جايز نيست ولى طلب هدايت جايز و مستحب است ، ولى اگر كافر مظلوم باشد دعاء خود او عليه ظالم مستجاب مىباشد .\r\nسؤال : 67 - حكم انجام اعمال خيريه براى ارحامى كه كافرند چيست ؟\r\nجواب : جايز نيست ولى دعوت به ايمان و دعاء براى توفيقاتشان جايز بلكه مستحب است .\r\nمجموعه سؤالات :\r\nچند نفر از اهالى آذربايجان سؤالاتى از شما دارند خواهشمند است راهنمايى كنيد :\r\nسؤال : 68 - مقدارى پول به عنوان ساختن حوزه عليه كمك شده . در حال حاضر دولت اجازه ساخت نمىدهد آيا مىشود اين پول را در جاى ديگر خرج كرد ؟\r\nجواب : اگر اطمينان هست كه هرگز نمىتوان صرف در ساخت مدرسه كرد ، بايد در خيرات ديگرى كه به ساخت مدرسه نزديك است صرف كرد ، و يا صرف در ساخت مدرسه در جاهاى ديگرى كه ممكن است و مورد نياز مىباشد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nسؤال : 69 - چرا به حضرت مهدى كنيهء « ابا صالح » داده‌اند ؟\r\nجواب : به نظر مىرسد به معناى پدر صلاح و سداد باشد ، زيرا صلاح واقعى اسلام در زمان آن حضرت ظهور مىكند ، ليكن بهرحال در عرب رسم بر اينستكه هر كس نام او مهدى است كنيه‌اش را ابا صالح ميخوانند .\r\nسؤال : 70 - با توجه به اينكه در حال حاضر دانشگاههايى وجود دارد كه درسهاى حوزوى را تدريس مىكنند آيا بهتر است كه در حوزه درس خوانده شود يا در آن دانشگاهها ؟\r\nجواب : استعداد و ذوق افراد فرق مىكند ، سعى كنيد هر كارى را با عشق انجام دهيد ، اگر آمادهء براى طلبه شدن هستيد درسهاى حوزه براى معارف اسلامى تحقيقىتر مىباشد .\r\nسؤال : 71 - معاشرت با افرادى كه امر به معروف و نهى از منكر ندارند جايز است ؟\r\nجواب : اشكال ندارد ليكن آنها را به وظيفه آشنا كنيد .\r\nسؤال : 72 - فرزند جوانم كه بىنهايت دلباخته امام زمان است اخيرا در يك مجلس به ظاهر مذهبى بوده شنيده كه گفته‌اند براى توسل و به نتيجه رسيدن نيازها ، نياز به ركن رابع است كه نوكر مقرب بين امام و امت مىباشد و از عده‌اى جويا شدم گفته‌اند عالمان اخبارى اين نظر را داده‌اند بفرماييد آيا واقعا تو سلاتمان بىنتيجه خواهد ماند ؟\r\nجواب : ركن رابع را شيخيه ( كه قدرت اجتماعيشان بيشتر در استان كرمان بود ) عنوان كرده‌اند و حرف باطلى است . و ارتباط با آنها تقويت گروههاى ضالّه مىباشد . توسل به امام زمان واسطه نمى\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nخواهد . واسطه براى تقرب به خدا لازم است كه در قرآن ذكر شده است - و ابتغوا اليه الوسيله - آن هم خود ائمه ( ع ) واسطه مىباشند .\r\nسؤال : 73 - آنچه كه تا حالا شنيده يا در بعضى كتب خوانده‌ايم مىگويند : معاويه ( عليه اللعنه ) جزء كاتبان وحى بوده آيا از نظر شما چنين چيزى درست است يا نه ضمنا آيا در كتاب علوم قرآن جلد اول كه مجموعهء دروس علوم قرآن شما است به اين مسئله اشاره‌اى شده است ؟\r\nجواب : در آن كتاب نظرم نيست كه بحث كرده‌ام يا خير ليكن فكر مىكنم او جزء كسانى بوده كه سواد خواندن و نوشتن داشته و بدينجهت پس از ورود ابى سفيان به محضر پيامبر ( ص ) و آوردن فرزندان خود ، حضرت از سواد او براى برخى نامه‌ها استفاده مى كرده . البته احيانا كوتاهى در همان نيز داشته است ، چنان كه طيالسى به سند خود از ابن عباس نقل مىكند كه پيامبر ( ص ) براى نوشتن مطلبى او را احضار فرمود ، گفته شد كه مشغول خوردن است تا چند مرتبه چنين شد آنگاه پيامبر فرمود : « خدا او را سير نكند . » البته هر شخص با سوادى اگر ميخواست آيات قران را بنويسد كسى مانع نمىشد همچون الان نيز ، اما دليلى معتبر نيافتيم كه پيامبر ( ص ) به او اين سمت را داده باشد .\r\nسؤال : 74 - اين روزها مباحث زيادى در مورد پلوراليزم دينى و امثال آن در كتب و نشريات و مجلات مطرح است از جمله مباحثى كه در برخى كتب و مقالات مورد بحث است معناى وحى از نظر اسلام و مسيحيت است و گفته مىشود كه در مسيحيت ، وحى يعنى تجربهء دينى\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nلطفا معناى اين تجربه را با ذكر يك مثال براى ما توضيح دهيد . معناى تجربهء دينى چيست ؟\r\nجواب : منظور اثبات خداوند از راه احساس باطنى ( فيلمينگ ) و يا از راه معجزات مىباشد . چند سال قبل در رد نظرات هاسپرز آمريكايى مطالبى را مفصل گفتيم « 1 » آنجا در اين قسمت هم بحث كرده‌ايم ظاهرا اولين مرتبه اين اصطلاح بوسيله ويليام جيمز انجام شده است ، و منظور اثبات از راه احساس مىباشد و آن همان چيزيستكه ما دليل فطرت مىناميم ، يعنى در باطن خود احساس ارتباط به قدرتى برتر كه اصل ايجاد ماست داريم گاهى هم بر احساس مقطعى كه از راه معجزات پيدا مىشود گفته مىشود .\r\nسؤال : 75 - براى طلّابى كه قصد ملبس شدن را ندارند يا كسانى كه براى فرار از سربازى به حوزه مىروند آيا استفاده از شهريه و امكانات حوزه جايز است ؟\r\nجواب : مربوط به نظر مرجعى است كه شهريه ميدهد ، احتمالا معمولا شهريه و امكانات حوزه را به كسى كه طلبه است ميدهند ، طلبه يك معناى جامعى است : درس بخواند ، درس بگويد ، منبر برود ، تبليغ كند تحقيق و تأليف كند . و خلاصه خود را سرباز امام زمان ( ع ) بداند كه براى هر خدمتى آماده باشد . كسانى كه از اول براى ماندن مدتى محدود و سپس بيرون رفتن از روحانيت را دارند مشكلست مجاز در استفاده مزبور باشند .\r\n\r\n\r\n","description":"","footnote":"\r\n( 1 ) كه به صورت نوار بوده سپس پياده شده ليكن در نزد برخى انتشارات - دفتر تبليغات - مانده و چاپ نشده است البته خود نوارها بيشتر قابل استفاده است اگر پيدا شود شايد در قسمت مجلهء فقه و نظر در دفتر تبليغات حوزه موجود باشد .\r\n","page_name":" 315 ","page_number":315},
  {"content":"\r\n\r\nسؤال : 76 - با سلام و تحيت معروض مىدارد :\r\nتعدادى از هم‌وطنان ما كه در گوشه و كنار ايران اسلامى تحت عنوان اهل حق زندگى مىكنند و در عقايد مذهبى خود و عمل به آنها با ديگر مسلمان تفاوتهايى دارند از جمله اينكه روزهء ماه مبارك را نمىگيرند و نماز نمىخوانند - اگرچه در گفتگوهايى كه پيش مىآيد اظهار ميدارند كه ما كليهء اصول و فروع دين را قبول داريم - قابل به حلول ارواح انسانها در يكديگر يا ساير حيوانات هستند بدون اينكه معاد را مورد انكار قرار دهند شارب بلند را جزء شعائر مذهبى و فرقه‌اى خودشان به حساب مىآورند و مىگويند : « ما على را خدا نمىدانيم ليكن از خدا نيز جدا نمىدانيم يا مثلا مىگويند : « على خدا نيست ولى مهمان خداست » . و ديگر معتقدات خرافى كه دارند كه گفتار و نوشتار برخى رهبران اين فرقه به پيوست به محضرتان ارسال مىشود حال سؤال اين است كه آيا به نظر شما افراديكه با عقايد مذكور دوران سپرى مىكنند مسلمانند ، محكوم به احكام اسلام مىباشند يا اينكه در زمرهء مسلمانان نبوده بايد با آنان معاملهء غير مسلمان انجام داد ؟\r\nجواب : اساس اعتقاداتشان طبق آنچه در ورقه‌هاى جدا آمده اسلامى است و اگر در امامت هم تا امام زمان ( عج ) را قبول داشته باشند شيعه اثنى عشرى هستند ليكن در ترك نماز و روزه بايد روشن شود كه براساس بطالت است يا اعتقاد اينكه اينها از اسلام نيست ، يا اعتقاد اينكه گرچه خدا و رسول گفته‌اند ليكن قبول نداريم كه در صورت اخير به حكم كفر مىباشند .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nسؤال : 77 - به نظر شما در ميلاد ائمه ( ع ) مراسم جشن و سرور بايد چگونه باشد تا هم حق آن بزرگواران ادا شود و هم بىاحترامى به آنها نشود ؟\r\nجواب : اظهار سرور لفظا و عملا با رعايت احترام . و اين چيزى است كه هر كسى ميفهمد .\r\nسؤال : 78 - سربازى در مدت دو سال سربازى خود هر روز رفت‌وآمد مىكند حكم نماز و روزه‌اش چيست ؟\r\nجواب : به نظر اينجانب نماز و روزه‌اش تمام است .\r\nسؤال : 79 - اگر شخصى قبل از اذان صبح بيهوش شود و بعد از اذان صبح فردا به هوش آيد ، آيا قضاى نمازهاى روز گذشته بر او واجب است ؟\r\nجواب : واجب نيست مگر اينكه عمدا و بدون جهت ، خود را بيهوش كرده باشد كه از نظر اينجانب درآنصورت قضا دارد .\r\nسؤال : 80 - افرادى هستند كه از هيچ كسى تقليد نمىكنند ( مرجع تقليد ندارند ) آيا اعمالشان از قبيل نماز و روزه و غيره صحيح است ؟\r\nجواب : اگر يقين كنند كه طبق واقع بوده صحيح است و اين يقين براى كسى پيدا نمىشود ، و بنابراين بايد رجوع به فتواى مجتهد اعلم فعلى كند تا بداند كه بايد قضا كند يا خير .\r\nسؤال : 81 - لطفا براى كسانى كه اهل وجوهات شرعيه مثل زكات و خمس نسيتند نصيحتى بفرماييد .\r\nجواب : بدانند كه غسل و وضوء از آبى كه در برابر پول خمس نداده تحصيل شده ، باشد باطل است ، و مهر ازدواجشان پول حرام مىباشد و هر لحظه لحظه زندگيشان غاصب هستند .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nسؤال : 82 - اگر در شكم ماهى ، ماهى ديگرى باشد خوردن آن چه حكمى دارد ؟\r\nجواب : اگر نميدانيم كه در آب مرده يا بيرون آب بايد از خوردن آن پرهيز شود ( و استصحاب بقاء حيات تا پس از بيرون آمدن از آب اثبات موت بيرون آب نمىكند ) .\r\nسؤال : 83 - آيا غلط خواندن قنوت يا اذكار مستحبى نماز ، مبطل نماز است ؟\r\nجواب : مادام كه صدق ذكر يا دعا مىكند اشكال ندارد ليكن بهتر است مؤمنين تا حد امكان با ادبيات عرب آشنا باشند تا لذت درك مفاهيم كلمات را دريابند و صحيح هم بخوانند .\r\nسؤال : 84 - آيا سجده بر دستمال كاغذى صحيح است ؟\r\nجواب : اينجانب فقط سجده بر كاغذى را جائز ميدانم كه بدانيم از ما يصّح السجود چون درخت يا كاه و مانند آن درست شده باشد .\r\n\r\n","description":"","footnote":"","page_name":" 318 ","page_number":318},
  {"content":"\r\n . \r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\nآثار ديگرى كه از حضرت آيت اللّه العظمى گرامى منتشر شده است :\r\n1 - رسالهء توضيح المسائل\r\n2 - المعلقات على العروة الوثقى در چهار جلد ( فقه استدلالى ، به عربى )\r\n3 - المعلقات علي الملحقات العروة ( به عربى - 1 جلد )\r\n4 - مناسك حج\r\n5 - منهاج الفلاح ( به عربى )\r\n6 - درسهايى از علوم قرآن\r\n7 - اخلاق و عرفان در وضو و نماز\r\n8 - لو لا فاطمه ( س ) . . .\r\n9 - مالكيت خصوصى در اسلام\r\n10 - مالكيت‌ها\r\n11 - شناخت قرآن\r\n12 - نگاهى به مسئله بردگى در اسلام\r\n13 - نگاهى به سيستم سياسى اسلام\r\n14 - مرزها\r\n15 - مقدمه‌اى بر امامت\r\n16 - فلسفه - مجموعه دفتر اول تا چهارم\r\n17 - آغاز فلسفه ( ترجمهء بداية الحكمه علامهء طباطبايى )\r\n18 - المنطق المقارن - ( به عربى )\r\n19 - تعليقه بر منطق منظومه سبزوارى\r\n20 - مقصود الطالب ( شرح حاشيهء ملا عبد اللّه در منطق ، به عربى )\r\n21 - قانون اساسى در اسلام ( ترجمهء كتاب نحو الدستور الاسلامى )\r\n22 - عدالت اجتماعى در اسلام\r\n23 - خودسازى و مسائل روانى\r\n24 - بررسى ملاك‌هاى روانى در اسلام\r\n25 - ترجمهء ج 10 تفسير الميزان 6\r\n26 - خدا در نهج البلاغه\r\n27 - مذهب\r\n28 - تفكر\r\nو . . .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبسم اللّه الرّحمن الرّحيم\r\n\r\nولادته :\r\nولد سماحة الشيخ الگرامي ( دام ظله ) في شهر رجب سنة 1357 ه . ق بمدينة قم المقدسة مدينة العلم و العلماء في عائلة متدينة موالية و محبة لأهل البيت ( ع ) فتربى تربية صالحة و مباركة وسط هذه العائلة المباركة .\r\n\r\nدراسته الحوزوية :\r\nبعد أن اكمل شيخنا الگرامي ( دام ظله ) الدراسة الابتدائية و قليل من دروس المرحلة المتوسطة أنتمى الى الحوزة العلمية بمدينة قم المقدسة فأخذ بأرتقاء المدارج العلمية .\r\nو بعد انهاء مرحلتي المقدمات و السطوح بدء بحضور البحث الخارج و كان عمره الشريف ثمانية عشر سنة و ذلك عند مرجع الطائفة السيد الروجردي ( قدس ) و كذلك عند الامام الخميني ( قدس ) و الآراكي ( قدس ) و الميرزا هاشم الآملي ( قدس ) و المحقق الداماد و الگلپايگاني ( قدس ) و الحائري ( قدس ) . و درس الفلسفة و تفسير القرآن عند العلامة الطباطبائي ( قدس ) صاحب تفسير الميزان .\r\n\r\nتدرسيه :\r\nزوال شيخنا الگرامي ( دام ظله ) التدريس في الحوزة العلمية و خاصة في فروع الأدب و المنطق و الفلسفة و الفقه و الأصول و الكلام و التفسير . فشيخنا الگرامي ( دام ظله ) يلقي البحث الخارج على فضلاء الحوزة العلمية بمدينة قم المقدسة يوميا .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nمؤلفاته :\r\nو لشيخنا الگرامي ( دام ظله ) عدد كبير من المؤلفات و قد طبع منها لحد الآن ثلاثون مجلد و من جملة هذه المؤلفات :\r\n1 - التعليقة الاستدلالية على العروة الوثقى في أربع مجلدات كبيرة 2 - رسالة توضيح المسائل 3 - مناسك الحج و العمرة 4 - منهاج الفلاح 5 - اربع مجلدات في المنطق 6 - مجلدين في الاخلاق و العرفان 7 - مجلدين في الاقتصاد 8 - مجلدين في طريقة تفسير القرآن الكريم 9 - مجلدين في الاخلاق و العرفان 10 - مجلد حول مسألة العبودية من وجهة نظر الفقه 11 - مجلد في المنظومة السياسية للإسلام 12 - مجلد في الحدود العقائدية 13 - مجلد حديث ( لو لا فاطمة ) ( ع ) .\r\n\r\nاجتهاده :\r\nلقد عبر كثير من العلماء و الفطاحل العظام من مراجعنا الكرام عن علمية و اجتهاد و كمالات شيخنا الگرامي ( دام ظله ) العلمية و العملية و ذلك من خلال اجازات الاجتهاد و البيانات التي صدرت منهم و على رأس هؤلاء العلماء الذين كتبوا عن شخصية شيخنا الگرامي ( دام ظله ) الامام الخميني ( قدس ) و ذلك في سنة 1381 ه . ق ما نصه : ( لقد أمضى الشيخ ( أي الشيخ الگرامي ) فترات طويلة من عمره الشريف في دراسة العلوم الدينية و به حمد اللّه نال الكمالات العلمية و العملية و قد وصف الشيخ ( أي الشيخ الگرامي ) و عرف عنه بالصلاح و السداد ) صحيفه أمام : ج 1 و 2 .\r\nو يتبين من كلام الامام الخميني ( قدس ) انه وصف شيخنا الگرامي ( دام ظله ) بعدة أوصاف :\r\nأولا : وصفه بأنه أمضى عمره الشريف في تحصيل العلوم الرعية و هي علوم أهل البيت ( ع ) .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nثانيا : وصفه بأنه نال الكمالات العلمية و العملية .\r\nثالثا : وصفه بالصلاح و السداد و الثقة .\r\nو في رسالة أخرى خاطبه الامام الخميني ( قدس ) قائلا : ( أني لم أقلق و لا أقلق بخصوصكم و ان حبي لجنابك و لأمثالك مازال باقيا ) .\r\nو كذلك ما صدر من أحد كبار المراجع به حق شيخنا الگرامي ( دام ظله ) من قبل سنين ما نصه : ( أن الشيخ ( أي الشيخ الگرامي ) أحد الاعلام و أحد المدرسين الممتازين للحوزة العلمية بقم المقدسة . و لا يخفى على أحد تأريخه العلمي و الثوري و قد مضت سنين طويلة يستفاد من تأليفاته و دروسه في الحوزة العلمية و قد بلغ بجده وجودة ذهنه الوقاد و حسن سليقته مرتبة الاجتهاد و الأستنباط في المسائل الفقهية و الأصولية و الفلسفية ) .\r\nو بتاريخ 15 ذي القعدة 1424 ه . ق كتب هذا المرجع عن شيخنا الگرامي ( دام ضله ) ما نصه : ( لا يخفى أن سماحة العالم المحترم آية اللّه الحاج الشيخ محمد علي الگرامي القمي دامت بركاته من المجتهدين البارعين المتضلعين في اصول الفقه و الفلسفة فينبغي أن يغتنم وجوده و يستفاد من دروسه و محاضراته العلمية في الحوزة العلمية حفظه اللّه تعالى و كثر أمثاله ) .\r\nو كذلك ما صدر به حق شيخنا الگرامي ( دام ظله ) من كلام طيب من علماء آخرين كأمثال المرحوم الميلاني و الآراكي و الگلپايگاني قدس اسرارهم .\r\nأعداد\r\nالشيخ محمد الفرطوسي\r\n8 ربيع الاول 1426 ه . ق\r\nايران - قم المقدسة\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nنبذة مختصرة من حياة سماحة آية اللّه العظمى الشيخ محمد علي الگرامي القمي ( دام ظله )\r\n\r\n\r\n","description":"","footnote":"","page_name":" 325 ","page_number":325}
  ]