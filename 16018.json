[
  {"content":"\r\n\r\nسورة القدر\r\nبِسْمِ اللَّهِ الرَّحْمَنِ الرَّحِيمِ\r\nإِنَّا أَنْزَلْنَاهُ فِي لَيْلَةِ الْقَدْرِ ( 1 ) وَمَا أَدْرَاكَ مَا لَيْلَةُ الْقَدْرِ ( 2 ) لَيْلَةُ الْقَدْرِ خَيْرٌ مِنْ أَلْفِ شَهْرٍ ( 3 ) تَنَزَّلُ الْمَلَائِكَةُ وَالرُّوحُ فِيهَا بِإِذْنِ رَبِّهِمْ مِنْ كُلِّ أَمْرٍ ( 4 ) سَلَامٌ هِيَ حَتَّى مَطْلَعِ الْفَجْرِ ( 5 )\r\nبه نام خداوند بخشاينده بخشايشگر\r\nما آن [ = قرآن 
  ] را در شب قدر نازل كرديم . 1 و تو چه مى دانى شب قدر چيست ؟ ! 2 شب قدر بهتر از هزار ماه است . 3 فرشتگان و \" روح \" در آن شب به اذن پروردگارشان براى ( تقدير ) هر كارى نازل مى شوند . 4 شبى است سرشار از سلامت ( و بركت و رحمت ) تا طلوع سپيده . 5\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتفسير سوره قدر\r\nحضرت آيت الله العظمى محسنى\r\nحوزه علميه خاتم النبيين * ( صلى الله عليه واله و سلم ) *\r\nبخش تحقيقات\r\nمدرسه ام المؤمنينخديجة الكبرى ( س )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nشناسنامه كتاب :\r\nمؤلف : حضرت آيت الله العظمى محسنى\r\nناشر : حوزه علميه خاتم النبيين * ( صلى الله عليه واله و سلم ) *\r\n( واحد تحقيقات مدرسه ام المؤمنين خديجه ( س ) )\r\nتعداد صفحات : 91 صفحه\r\nنوبت چاپ : اول\r\nتاريخ چاپ : تابستان 1392\r\nتعداد : 2000 جلد\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nبسم الله الرحمن الرحيم\r\nالحمدلله عدد ما فى علمه و كما هو اهله و الصلاة على امناء الله و أحبائه و أودّائه و انبيائه و رسله و اوليائه لا سيما على خاتم المرسلين الذى دنا فتدلى فكان قاب قوسين أو أدنى و على أوصيائه البررة محال معرفة الله و مساكن بركة الله و معادن حكمة الله و على سائر آله الاشرفين و اصحابه المهتدين من الأنصار و المهاجرين من الاولين و الآخرين .\r\nدر زمان جهاد كتابى به نام تسنيم در تفسير قرآن در اسلام آباد نوشتم كه جناب آقاى سيد محمد ظاهر مدرسى دامت توفيقاته و زادت حسناته مسئول عمومى كميسيون فرهنگى حركت اسلامى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nافغانستان بيست سال قبل ( سال 1372 ) آن را در مشهد چاپ نمود .\r\nدر رمضان گذشته بجاى درس اخلاق « 1 » سه جلسه تفسير سوره قدر را براى محصلين علوم دينى بيان داشتم كه قسمتى از مقاصد عمده آن را كه از نوار صوتى توسط مرد متدين ، آقاى محمدرضا قيام كارمند تلويزيون تمدن وفقه الله پياده شده بود در اين جا به احتمال استفاده خوانندگان ، با اضافاتى آوردم . والله المستعان .\r\nاين كتاب مشتمل بر دو فصل است :\r\nفصل اول در نزول قرآن با پانزده مطلب آن .\r\nفصل دوم در تفسير ليلَة القدر با شانزده مقصد آن و خاتمة الكتاب .\r\n5 / 4 / 2931 .\r\n\r\n\r\n","description":"","footnote":"\r\n( 1 ) . كه معمولا هر هفته روزهاى پنجشنبه ساعت يازده قبل از ظهر ( ساعت آخردرسهاى هفته ) در حوزه علميه خاتم النبيين ( ص ) برگزار مىشود .\r\n","page_name":" 8 ","page_number":8},
  {"content":"\r\n\r\n\r\nفصل اول : مطالبى در نزول قرآن\r\n\r\nمطلب اول\r\n  إِنَّا أَنْزَلْناهُ فِي لَيْلَةِ الْقَدْرِ ؛   ما قرآن ( يا كتاب ) « 1 » را در شب قدر فرو فرستاديم . لفظ قرآن ( جمع شده يا خوانده شده ) و لفظ كتاب ( / مكتوب ، نوشته ) ظاهرا بر قليل و كثير صدق مىكند . يعنى همه كتاب فعلى و نصف آن و ربع آن و عشر آن ، قطع نظر از قراين خارجى معناى اين آيه و آيه سوم سوره دخان  ( إِنَّا أَنْزَلْناهُ فِي لَيْلَةٍ مُبارَكَةٍ )  و آيه مباركه 185 سوره بقره\r\n\r\n\r\n","description":"","footnote":"\r\n( 1 ) . در سوره بقره ، انزال قرآن و در سوره دخان انزال كتاب ذكر شده است .\r\n","page_name":" 9 ","page_number":9},
  {"content":"\r\n\r\n ( شَهْرُ رَمَضانَ الَّذِي أُنْزِلَ فِيهِ الْقُرْآنُ )  دو احتمال يا سه احتمال دارد :\r\n1 . همه سوره هاى قرآن كاملا نازل شده باشد .\r\n2 . قسمتى از آنها نازل شده باشد .\r\n3 . شروع نزول قرآن در شب قدر و در ماه پربركت رمضان باشد .\r\nهركدام از محتملات فوق را كه بپذيريم با ظاهر هر سه آيه مباركه فوق مخالفت ندارد . « 1 » ولى با توجه به اينكه قرآن به طور قطعى در تما عمر پربار و شريف خاتم انبياء ( ص ) ادامه داشته ، احتمال سوم معين مىشود و نتيجه اينكه شب مباركه قدر آيات قرآن مجيد شروع به نزول نموده است .\r\n\r\n\r\n","description":"","footnote":"\r\n( 1 ) - اشتباه جمعى از مفسرين كه معناى دوم و سوم را مخالف ظاهر آيات سه گانه دانسته اند اين است كه قرآن و كتاب را به حسب متفاهم امروز ، اسم مجموع قرآن دانسته اند ، نه مانند لفظ آب كه بر جزء و كل و بر هر مقدار صدق مىكند . ولى در آن موقع همه قرآن نازل نشده بود تا لفظ قرآن به همه انصراف پيدا كند .\r\n","page_name":" 10 ","page_number":10},
  {"content":"\r\n\r\n\r\nمطلب دوم\r\n- جمعى از دانشمندان يا مشهور آنان گفته اند كه قرآن مجيد دو نزول داشته است :\r\nنزول اول در شب قدر از امّ الكتاب در آسمان يا بيت المعمور و يا بر قلب ( روح ) مقدس نبوى ( ص ) و اين نزول دفعى قرآن است .\r\nنزول دوم ، نزول تدريجى از ام الكتاب يا آسمان اول يا بيت المعمور بر آنحضرت ( ص ) در مدت بيست و سه سال و يا بيست سال . « 1 »\r\nبر اين قول ادله اى اقامه شده است :\r\nاز قرآن بدست مى آيد كه حضرت پيامبر ( ص ) پيش از نزول تدريجى قرآن ، از آن آگاهى داشته است . مانند آيه 114 سوره طه :  وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ .  و مانند آيه 16 سوره قيامت :  لا تُحَرِّكْ بِهِ لِسانَكَ لِتَعْجَلَ بِهِ . \r\n\r\n\r\n","description":"","footnote":"\r\n( 1 ) . بنابراين كه در سه سال اول آيات كمى نازل شده چون به قولى آنحضرت در حال اختفاى رسالت خود بوده است و بعد از آن آيه  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ »  نازل گرديد و رسول الله ( ص ) رسالت خود را آشكار نمود .\r\n","page_name":" 11 ","page_number":11},
  {"content":"\r\n\r\nاين استدلال ضعيف است ، زيرا اين دو آيه در آنچه گفته شده ظهورى ندارند بلكه يكى از دو محتملى است كه از ظاهر آن دو آيه به دست مى آيد . برعلاوه از بعضى آيات ديگر به دست مى آيد كه پيامبر ( ص ) علم به قرآن نداشته است ، مانند :  عَفَا اللَّهُ عَنْكَ لِمَ أَذِنْتَ لَهُمْ . . .  يعنى خدا از تو بگذرد چرا به عده اى از صحابه خود اذن انصراف از ميدان جهاد را دادى پيش از آنكه در عذرهاى آنان تحقيق مى كردى . اگر پيامبر اين آيه را مى دانست حتما اذن نمى داد و همچنين سوره عبس و تولى .\r\n1 - ماده تنزيل افاده نزول تدريجى را مى نمايد و ماده انزال عام است . براى نزول تدريجى و دفعى و انزال در آيات بقره و دخان « 1 » و قدر به\r\n\r\n\r\n","description":"","footnote":"\r\n( 1 ) . تعجب از مرحوم طباطبايى صاحب الميزان است كه ادعاى صراحت آيه دخان را بر تمام نزول كتاب  ( الْكِتابِ الْمُبِينِ )  را در شب مباركه قدر مىكند ( ترجمه تفسير الميزان سوره قدر ) و اين ادعاى او از باب اشتباه معناى لغوى به معناى متبادر امروزى پس از تكميل قرآن است و اين اشتباه مصاديق زيادى دارد و شايد جمعى از مفسرين به اين اشتباه دچار شده اند . كتاب مبين يعنى نوشته آشكار كه بر آنچه كه تا وقت نزول اين سوره از آيات به آنحضرت رسيده بوده صدق مىكند . مانند   كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ . . .   و موارد كثيره ديگر كه ظاهرا به معناى مطلق نوشته آمده است . ولى در متن عربى الميزان ادعاى صراحت وجود ندارد و معلوم مىشود كه از تصرف مترجم بوده . البته ادعاى ظهور را نيز ما قبول نداريم .\r\n","page_name":" 12 ","page_number":12},
  {"content":"\r\n\r\nمعناى نزول دفعى مى باشد . بعضى ادعا كرده اند كه انزال ظهور در دفعى ندارد .\r\nاين وجه نيز ضعيف است بلكه مىشود كه عام را بر خاص حمل نمود و ظهور انزال در نزول دفعى ممنوع است .\r\n\r\nمطلب سوم\r\n- ظاهرا وجه مهم اين ادّعا ، احاديثى است كه در مورد نزول دفعى وارد شده است .\r\nراغب در مفردات حديثى را نقل مىكند : ان القرآن نزل دفعة واحدة الى سماء الدنيا ثم نزل نجما فنجما ( ج 4 / 317 ) يعنى قرآن در يك مرتبه در\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nآسمان دنيا ( آسمان اول ) نازل شده است و سپس قسمت قسمت نازل شده است .\r\nالبته اين حديث مرسل حجت نيست .\r\nشيخ كلينى ( ره ) در كافى ( ج 2 / 628 ) به سند غير معتبر از حفص بن غياث كه على الاظهر مجهول است نقل مىكند كه گفته است : از امام صادق ( ع ) از قول خداوند پرسيدم :  شَهْرُ رَمَضانَ الَّذِي أُنْزِلَ فِيهِ الْقُرْآنُ .  در حالى كه قرآن در بيست سال از اول تا آخرش نازل شده ؟ فرمود : قرآن همه اش يك جا در ماه رمضان به سوى بيت معمور نازل شد ، سپس در مدت بيست سال نازل گرديد . « 1 »\r\nبعد امام صادق از حضرت پيامبر ( ص ) نقل مىكند كه صُحُف ابراهيم شب اول رمضان و تورات شش شب گذشته از رمضان و انجيل سيزده شب گذشته از رمضان و زبور هيجده شب گذشته از رمضان و قرآن در شب 23 رمضان نازل شده است .\r\n\r\n\r\n","description":"","footnote":"\r\n( 1 ) . قرآن در مدت 23 سال نازل گرديده است . ظاهرا در سه سال اول مقدار بسيار كمى از آيات نازل شده باشد كه به آن توجه نشده .\r\n","page_name":" 14 ","page_number":14},
  {"content":"\r\n\r\nصدوق ( ره ) نيز به سند ضعيف از حفص بن غياث مذكور همين متن را در امالى خود نقل كرده است . ( جامع الاحاديث ، ج 10 / 201 ) و نيز صدوق صدر اين روايت را در كتاب فضايل الاشهر الثلاثة با تفاوتى و زيادتى نقل نموده كه سند آن همانند سند كافى و امالى فاقد اعتبار است برعلاوه اينكه مصدر آن نيز ( فضايل الاشهر الثلاثة . . . ) چندان مورد اعتماد نيست . و همچنين روايت مرسله ديگر در تفسير قمى نقل شده ( همان / 212 ) كه احتمالا همان متن فضايل الاشهر الثلاثة است كه سندا و مصدر آن بى اعتمار است .\r\nاحتمالا تمام اين قصه ( نزول دفعى قرآن در بيت معمودر در شب قدر ) تنها از حفص بن غياث مجهول على الاظهر و يك راوى مجهول ديگر نقل شده كه نبايد مورد توجه قرار گيرد .\r\nدر اين روايت نه نامى از بيت المعمور برده شده و نه از اينكه در چندمين آسمان است و نه در آن از نزول قرآن در شب قدر ذكرى به عمل آمده .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nمطلب چهارم\r\nبر فرض صحت نزول دفعى بر قلب آنحضرت كه در دو آيه ديگر در مورد نزول تدريجى ذكر گرديده آيا مراد از نزول قرآن به همين كيفيت مدون فعلى است يا به صورت فشرده و خلاصه و مفاهيم و حقايق آنها كه صاحب تفسير الميزان آن را اختيار كرده است ؟\r\nشق اول به عدم علم پيامبر ( ص ) به آياتى مانند عبس و تولى و عفى الله عنك و نظاير اين دو ، رد مىشود و شق دوم به اين جهت قابل پذيرش نيست كه اولا مدعا به طور صحيح تبيين نشده تا تصور آن در نزد عقل روشن باشد . و ثانيا كه مفهوم انزال قرآن و كتاب بر آن صدق نمى كند بلكه يك نوع تعليم حقايق است .\r\n\r\nمطلب پنجم\r\n- ممكن است بگوييم نزول دفعى نه تنها بى دليل است ، بلكه ممكن هم نيست ، زيرا مطالب قرآن تنها مفاهيم كلى خارج از زمان نيست ، تا زمان حال و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nماضى و مستقبل در آن ها مدخليت نداشته باشد ، بلكه قسمتى از آنها در مورد حوادث روزمره زندگانى پربار و انسان پرور پيامبر اعظم الهى ( ص ) مى باش كه اگر پيش از وقوع آنها بيان گردد از لازمه انزال دفعى در شب قدر اوايل رسالت يا قبل از رسالت مى باشد ، حتى اگر يك روز قبل از حدوث واقعه ، حكايت شود ، حكايت مذكور مخالف واقع قلمداد مىشود .\r\nفرض كنيد يك ساعت پيش از عبوس چهره نورانى او و يا پيش از اذن او به صحابه اى كه بوسيله معذرتهاى دروغين ميدان قتال را ترك مى كردند و يا يك ساعت زودتر از شكايت زن از شوهرش و يا پيش از آمدن منافقين و شهادت دروغين به رسالت ايشان ، اين آيات نازل مى شد :   « عَبَسَ وَ تَوَلَّى »   و  « عَفَا اللَّهُ عَنْكَ لِمَ أَذِنْتَ . . . »  و   « قَدْ سَمِعَ اللَّهُ قَوْلَ الَّتِي . . . »   و   « اللَّهُ يَسْمَعُ تَحاوُرَكُما . . . »   و   « إِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ اللَّهِ . . . »   و ده ها نظاير اينها .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nآيا اين جملات قدسيه آسمانى مطابق واقع به حساب مى آمد يا مخالف آن ؟ مسلما مخالف واقع . نعوذبالله منه . بطلان لازم مستلزم بطلان ملزوم ( نزول دفعى قرآن در آغاز رسالت ) مى باشد .\r\nظاهرا اين ايراد و ايراد گذشته ( عدم علم نبى ( ص ) به مداليل پاره اى از آيات ) بر مختار طباطبايى مرحوم در الميزان وارد نمى آيد و ظاهرا اين قول براى فرار از همين دو ايراد بوده است ، ولى مختار ايشان فى حد نفسه قابل اعتماد نيست كه به آن اشاره نموديم .\r\nدر جواب اين ايراد ، ممكن است اين فرضيه را پيش بكشيم كه در لوح محفوظ نوشته شده باشد كه وقتى پيامبر مبعوث شود و حوادث روزمره اى كه براى او واقع مىشود ما اين آيات را در رابطه آن حوادث خواهيم فرستاد .\r\nهمين جمله كوتاه آيات مقدسه را قبل از وقوع حوادث ، از مخالفت واقع بيرون مى برد ، يعنى آيات را از صورت تنجّز و فعليت به حريم معلق وارد مى سازد . والله العالم بحقيقة الحال .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنكته جالب\r\nنزول دفعى يك معناى ديگر هم دارد كه مىشود آن را به دليل ( من كل امر ) پذيرفت و آن اينكه آياتى كه در مدت يكسال بر پيامبر نازل مى شد در هر شب قدر دوره حيات ايشان ( ص ) از ام الكتاب براى ملائكه آسمان اول نازل مى شد كه جبرئيل آن را در يك سال بر آنحضرت ( ص ) در زمين نازل مى فرمود و يا آنها را از امّ الكتاب مستقيما بر قلب ايشان نازل مى كرد . والله العالم بأفعاله و أقواله .\r\n\r\nمطلب ششم\r\n- بعضى مفسرين معاصر به طور مسلم دو مطلب را بيان داشته اند :\r\nيك - علم آنحضرت به آيات قرآن قبل از نزول تدريجى ثابت مى باشد و گويا علم مذكور از لازمه مقام نبوت است و يا مدلول ادله سمعى و يا عقلى ديگر . ولى اين ادعا نوعى مبالغه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو ناشى از محبت عاطفى به خاتم النبيين ( ص ) است و گرنه اين ادعا نه بين و ضرورى است و نه مدلل و نه مبرهن و مدعى بايد با خونسردى به اقامه برهان عقلى يا دليل معتبر نقلى بپردازد و از عقايد عاميانه بپرهيزد .\r\nدو - آنحضرت را به لوح محفوظ كه مكنون علم خداوند است راه نيست . اما به عوالم ديگر آگاهى دارد . « 1 »\r\nدليلى بر اين ادعا نيز وجود ندارد و تفسير لوح محفوظ به علم مكنون خداوند نيز بى دليل است . امكان اطلاع آنحضرت ( ص ) در پاره اى از موارد بر لوح محفوظ تا چه رسد به لوح محو و اثبات ممكن است هرچند بر وقوع آن دليلى وجود نداشته باشد ، چنانچه آگاهى آنحضرت به عوالم ديگر مبرهن و مدلل نيست هرچند امكان دارد .\r\nدر جلد سوم صراط الحق در مورد علم آنحضرت و اوصياء و خلفاى او مطالبى ذكر شده كه مراجعه به آنها انشاء الله خالى از استفاده نيست . والله الموفق .\r\n\r\n\r\n","description":"","footnote":"\r\n( 1 ) . تفسير نمونه ، ج 21 / 151 و 152\r\n","page_name":" 20 ","page_number":20},
  {"content":"\r\n\r\n\r\nمطلب هفتم\r\n- با نپذيرفتن انزال دفعى اين سوال پيش مى آيد كه آغاز نزول قرآن در شب قدر مستلزم اين است كه بعثت آن حضرت نيز بايد در همين شب بوده باشد در حالى كه مشهور بين اماميه خصوصا در عمل اين است كه مبعث روز 27 رجب مى باشد .\r\nمنافات اين قول با آيه سوره بقره  ( شَهْرُ رَمَضانَ الَّذِي أُنْزِلَ فِيهِ الْقُرْآنُ )  چگونه قابل حل است ؟\r\nجواب : احتمالات زير هركدام اين مشكل را حل مىكند :\r\n1 . بعثت بدون نزول قرآن و با پيام غير قرآن جبرئيل صورت گرفته است . ادعاى اينكه بعثت بوسيله آيات قرآن تحقق يافته باشد دليل قاطعى ندارد هرچند كه مظنون است .\r\n2 . بعثت با الفاظ پنج آيه سوره علق صورت گرفته ولى نه به قصد قرآنيت ، بلكه به مجرد انشاء جبرئيل به دستور خداوند .\r\nبعثت با پنج آيه قرآن   ( اقْرَأْ بِاسْمِ رَبِّكَ الَّذِي خَلَقَ . . . )   آغاز يافته ولى وحى قطع شده بعد\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاز پنجاه و پنج روز ( پس از 27 رجب ) در شب 23 رمضان قرآن آغاز به نزول نموده و تا نزديكى هاى وفات آنحضرت ادامه داشته و عرفا صحيح است كه نزول از شب قدر اعلام شود . بلكه احتمال مى رود قطع وحى يك سال و 55 روز ادامه يافته باشد يا تا سه سال و 55 روز ادامه يافته باشد كه بدر اين صورت به طور قطع بعد از اين مدت طولانى از نزول 5 آيه در روز بعثت ، شروع وحى متصل در شب قدر صحيح مى باشد و دليل اين احتمال و قطع و حى و يك يا دو يا سه سال و 55 روز ، دو حديث معتبرى است كه مجلسى ( ره ) آن را از اكمال الدين صدوق به سند صحيح از امام صادق نقل كرده است كه : رسول خدا سيزده سال در مكه پس از آمدن وحى مكث فرمود كه سه سال پنهان بود و ترسناك . ظاهر نمى شد تا اينكه خداوند به او دستور داد به آنچه مأمورى اقدام كن پس دعوت خود را اظهار كرد . « 1 »\r\nشيخ طوسى نيز اين حديث را به سند معتبر در كتاب غيبت خود ، ص 216 نقل كرده است . « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 18 / 177 .\r\n( 2 ) . همان .\r\n","page_name":" 22 ","page_number":22},
  {"content":"\r\n\r\nدر حديث ديگر به سند معتبر چنين آمده است :\r\nاكتتم رسول الله ( ص ) بمكة مختفيا خائفا خمس سنين ليس يظهر أمره و على ( ع ) اكتتم معه و خديجة ( س ) ثم أمره الله أن يصدع بما أمربه فظهر رسول الله ( ص ) و اظهر امره . « 1 »\r\nظاهرا اختفاى آنحضرت ( ص ) در سال چهارم و پنجم كمتر و ضعيف تر بوده كه در حديث اول به حساب نيامده است .\r\nاين دو حديث در اينكه گفتيم شروع قرآن در شب قدر بوده ، قرينه اى قوى مىشود . والله الموفق .\r\n\r\n\r\n","description":"","footnote":"\r\n( 1 ) . همان / 176 و 177 .\r\n","page_name":" 23 ","page_number":23},
  {"content":"\r\n\r\n\r\nمبعث در احاديث اهل سنت\r\nاخرج الحافظ ابوبكر خطيب بغدادى متوفاى سال 463 در تاريخ خود ، ج 4 / 290 به سند معتبر از ابى هريره نقل مىكند : كسى كه روز 18 از ذيحجه را روزه بگيرد براى او روزه شصت ماه نوشته مىشود و آن روز غدير خم مى باشد كه پيامبر ( ص ) دست على را گرفت و فرمود : آيا من ولى مؤمنين نيستم ؟ عرض كردند : بلى . فرمود : كسى كه من مولاى او باشم پس على مولاى او مى باشد . فقال عمر بن الخطاب : بخ بخ لك يابن ابيطالب صبح كردى در حالى كه مولاى من و مولاى هر مسلمان شدى . فأنزل الله :  الْيَوْمَ أَكْمَلْتُ لَكُمْ دِينَكُمْ .  و كسى كه روز بيست و هفتم از ماه رجب را روزه بگيرد نوشته شود براى او روزه شصت ماه و آن روز اولين روزى است كه جبرئيل ( ع ) بر محمد ( ص ) به رسالت نازل شده است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nكلمه « بخ » در ترجمه المنجد به « مرد بزرگ » و « مهتر » و به كلمه اى كه در تحسين و فخر و مدح و شگفت به چيزى گويند ، معنا شده است و گاهى به جهت مبالغه تكرار كنند بخ بخ ( كه گاه مكسور و گاه مضموم و گاهى با تنوين گويند . ) و اين متن را به سند ديگرى نيز روايت نموده است .\r\nابن مغازلى شافعى نيز در مناقب خود به سندش و سبط بن جوزى در تذكره خود ( ص 18 ) و خطيب خوارزمى در مناقب خود ( ص 94 ) از طريق حافظ بيهقى از حافظ حاكم نيشابورى و شيخ الاسلام حموينى در فرايد السمطين و در باب 13 از طريق حافظ بيهقى روايت كرده اند . ( الغدير ، ج 1 / 402 )\r\nدر غنية الطالبين ، ص 502 و 503 و نزهة المجالس ؛ ج 1 / 154 از سلمان فارسى و ابى هريره نقل مىكند كه رسول خدا ( ص ) فرمود : در رجب روز و شبى است كه هركس آن را روزه بگيرد و شب آن را به عبادت بسر برساند همانند كسى است كه يك سال روزه گرفته و عبادت كرده باشد و آن روز ، روزيست كه سه روز از ماه رجب باقى مانده باشد و آن روزيست كه پيغمبرما ( ص ) مبعوث شده است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدر سيره حلبيه ؛ ج 1 / 238 بازهم متنى را در مورد اينكه بعثت در 27 رجب بوده و روزه آن ثواب شصت ماه را دارد و اينكه 27 رجب اولين روز فرود آمدن جبرئيل بوده است ، نقل شده است .\r\n\r\nمطلب هشتم\r\nبر فرض صحت انزال دفعى در ماه رمضان ، سؤال اين است كه كجا نازل شده ؟ در جواب اين سؤال سه احتمال يا سه قول وجود دارد :\r\n1 - در بيت المعمور كه در آسمان چهارم است .\r\n2 - در آسمان اول .\r\n3 - بر قلب ( روح ) نازنين حضرت پيامبر ( ص ) .\r\nدو جواب اول با جواب سوم فرق بزرگى دارد ، زيرا جواب سوم مستلزم علم آنحضرت به قرآن قبل از نزول دفعى آن مى باشد و با آياتى كه گذشت  عَفَا اللَّهُ عَنْكَ    عَبَسَ وَ تَوَلَّى   و . . . منافات دارد .\r\nبه هر حال بر اين قول دليل خاصى وجود ندارد ولى به فرض صحت انزال دفعى ، دليل خاصى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nنمى خواهد ، زيرا ظاهرا انزال وحى اين است كه بر حضرت پيامبر ( ص ) و روح مقدس او نازل شده است و نزول در آسمان اول يا بيت المعمور در ذهن كسى خطور نمى كند و اثبات اين دو نظر محتاج به دليل معتبر است .\r\n\r\nمطلب نهم\r\nبيت المعمور چيست ؟\r\nعلامه مجلسى تعدادى از روايات غير معتبر السند و اقوال گوناگونى را نقل نموده كه قابليت اعتماد محققين را ندارد . تنها يك حديث معتبر السند كه از علل الشرايع تأليف شيخ صدوق ( ره ) بين آنها وجود دارد كه ابوخديجه « 1 » مى گويد : امام صادق ( ع ) در جواب سؤال او كه چرا به خانه كعبه بيت عتيق گفته مىشود ؟ فرموده است : همانا خداوند عزوجل حجرالاسود را براى آدم از بهشت نازل فرمود ، و خانه كعبه يك دُرّ سفيد بود و خداوند آن خانه را به آسمان بالا برد و اساس آن در زمين\r\n\r\n\r\n","description":"","footnote":"\r\n( 1 ) . علل الشرايع ، ج 4 / 85 .\r\n","page_name":" 27 ","page_number":27},
  {"content":"\r\n\r\nباقى ماند . پس آن خانه به حيال و مقابل اين خانه ( كعبه فعلى در زمين ) است ، كه داخل مىشود ( هر روز ) در آن ( خانه بالا برده شده در آسمان ) هفتاد هزار ملك كه دوباره به آن خانه بر نمى گردند . بعد به ابراهيم و اسماعيل امر فرمود كه خانه را بر همان قواعد و اساس بنا كنند و به اين جهت به بيت عتيق ناميده شد كه از غرق « 1 » به دور ماند ولى در اين حديث نه نامى از بيت المعمور آمده و نه از چندمين آسمان آن .\r\n\r\nمطلب دهم\r\nآنچه مسلم است اين است كه جبرئيل امين ( ع ) پيام آسمانى را يا بر قلب پيامبر ( ص ) القا كرده يا بوسيله صوت از طريق گوش آنحضرت به روح آنحضرت رسانيده است و هيچ گونه نوشته اى را براى آنحضرت ( ص ) نياورده است و اينجانب تاكنون دانشمند مسلمانى را نديده ام كه چنين ادعايى نموده باشد ولى عده اى از آيات مباركه\r\n\r\n\r\n","description":"","footnote":"\r\n( 1 ) . شايد در موقع طوفان زمان نوح .\r\n","page_name":" 28 ","page_number":28},
  {"content":"\r\n\r\nدلالت دارد كه نوشته ( كتاب / مكتوب ) بر آنحضرت نازل شده است ، مانند اوايل سوره ابراهيم و سوره دخان و سوره جاثيه و سوره فصلت و سوره غافر و سوره زمر و سوره سجده و سوره كهف و غيره ، كه مى گويند كتاب ( / مكتوب ) و نوشته بر آنحضرت نازل شده است .\r\nدر اين موارد كثيره ، مناسب ترين روش اين است كه نوشته را به قرينه ماكان ، حمل بر مجاز نماييم ، چون اصل قرآن در كتاب مكنون و ام الكتاب بوده « 1 » يا به قرينه ما يؤل اليه به اعتبار اين كه پس از نزول توسط نويسندگان به قيد كتابت مى آمد . والله العالم .\r\n\r\n\r\n","description":"","footnote":"\r\n( 1 ) . درسوره زخرف فرموده است :      حم وَ الْكِتابِ الْمُبِينِ إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ      . تأويل بعضى از مفسرين ام الكتاب را به علم خداوند ، اشتباه است .\r\n","page_name":" 29 ","page_number":29},
  {"content":"\r\n\r\n\r\nمطلب يازدهم\r\nخداوند در محدوده زمان و مكان نيست ، بلكه خالق زمان و مكان است ، بنابراين سوال از اين كه در كدام جهت از جهات ششگانه است غلط و نامفهوم است مانند غلط بودن اين سؤال كه خداوند متحرك است يا ساكن ؟\r\nاساسا وجود متعالى واجب الوجود لا يتناهى ، مجرد از ماده و ماديات است . بنابراين كلمه انزال در آيه مباركه   إِنَّا أَنْزَلْناهُ فِي لَيْلَةِ الْقَدْرِ   و ساير آيات كه به معناى فرستادن از بالا به پايين مى آيددر حق او باطل است و استعمال آن در موارد زيادى از كلام الله يا به لحاظ علو معنوى است كه از فوق عقول و استعداد بشر نازل مىشود و يا به لحاظ مبدء قرآن كه ام الكتاب و لوح محفوظ است كه احتمالا در يكى از كرات است يا به لحاظ بودن ملائكه ( كه اجسام لطيف هستند ) در آسمانها است كه حامل وحى الهى مى باشند فوقيت آن ( ازبالاى سر ) حسى مى باشد ، ولى اين علو محسوس ، واقعى نيست چون به خاطر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nحركت زمين هر دوازده ساعت بالاى سر پايين پا و زير پا بالاى سر مىشود . دقت نماييد .\r\n\r\nمطلب دوازدهم\r\nلوح محفوظ كه همه چيز در او ثبت است آيا مجرد است يا مادى ؟ حقيقت آن براى ما به طور قطعى ثابت نشده است آيا همه چيز جهان مادى و مجرد ممكن الوجود در آن ثبت و مسطور است ؟ و يا كه آنچه مربوط به جهان انسان و كره كوچك زمين است ؟\r\nآيا از ازل تا به ابد و يا از ابتداى خلقت انسان تا رفتن او به بهشت و دوزخ ؟ بايد بگوييم خدا مىداند .\r\nدر فرض مادى بودن اين لوح محفوظ ؛ در منظومه شمسى يا در كهكشان ما است يا در كهكشانهاى ديگر ؟ چيزى نمى دانيم .\r\nبه هر حال پيدا شدن سى دى و هاردها تا حدودى به فهم لوح محفوظ و لوح محو و اثبات كمك مى كنند . ممكن است فردا در مسير تحول و ترقى صنعت ، هارد تا حدود ميليون ها كتاب را احتوا كند و محتواى اينترنت يك هارد شود .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nمطلب سيزدهم\r\nقبلا فهميديم كه كه قرآن منزّل فيه ندارد در آسمان اول يا چهارم در بيت المعمور نازل نشده است . فقط منزل عليه آن تنها و تنها قلب ( روح ) مقدس حضرت پيامبر خاتم النبيين ( ص ) مى باشد و مىشود براى آن منزل فيه مجازى كه مقام آنحضرت باشد مانند مكه ، مدينه و بين مكه و مدينه و يا اماكنى كه آن حضرت آنجا سفر نموده است ، براى قرآن هم اعتبار نماييم .\r\n\r\nمطلب چهاردهم\r\nزمان نزول قرآن ، شب قدر رمضان است ، ولى زمين كروى است و اين كروى بودن مانع از آن است كه در غرب و شرق و در دو حصه زمين در يك زمان شب باشد يا در يك زمان روز باشد .\r\nبه نظر دقيق هرچند در هر لحظه در تمام كره زمين به اختلاف اماكن آن طلوع است و زوال است و غروب است ولى يك شب كامل به ملاحظه مقدار\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nحركت وضعى زمين است و بيست و چهار ساعت مىشود چنانچه روز كامل آن در همه انحاى زمين بيست و چهار ساعت مىشود .\r\nمراد از ليلة القدر كدام شب است ؟ شب كامل 24 ساعته يا شب چند ساعته عربستان ، بالخصوص شب مكه يا شب شرق ؟ بايد در اين مورد تفصيل داد :\r\n1 - شب قدر به لحاظ نزول قرآن .\r\n2 - شب قدر به لحاظ بهتر بودن از هزار شب و به لحاظ نزول ملايكه و به لحاظ سلامتى و سالم بودن تا آخر شب كه مربوط به فصل دوم تفسير اين سوره است .\r\nنزول قرآن در يك ساعت مشخص از يك شب قدر شخصى مى باشد كه در طول زمان يك مرتبه واقع شده و چند آيه شخصى نازل گرديده است كه قابل تكرار نيست و اعاده معدوم است .\r\nبر خلاف شب قدر به لحاظ دوم و امور سه گانه او كه تا قيامت در سال يك مرتبه در دهه سوم ماه رمضان تكرار مىشود .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمعلوم نيست نزول چند آيه در كدام ساعت شب بوده و احتمالا القاى آن بر قلب آن حضرت يكى دو دقيقه يا كمتر از آن را در برگرفته باشد و ظرفيت شب براى آن يك نوع توسع مجازى مى باشد . ولى شب قدر به لحاظ دوم از اول غروب تا طلوع فجر است كه در فصل دوم مى آيد .\r\n\r\nمطلب پازدهم\r\nفوايد باقى مانده :\r\n1 - اينجانب نزول دفعى قرآن را بر خلاف نظر مشهور يا جمع كثيرى فاقد دليل دانسته و طبعا آن را نپذيرفته ام . براى اينكه نظر نويسنده از نظر روان شناسى مورد انكار جمعى از اهل علم كه غالبا اقوال را بر دلايل مقدم مى دارند ، قرار نگيرد مجبورم جملاتى از يكى از علماى متقدمين اماميه ( شيخ مفيد ) را كه داراى علم و تقوى و شهرت بزرگى مى باشد اينجا نقل كنم .\r\nشيخ صدوق رحمه الله در رساله اعتقادات خود مى گويد : اعتقاد ما در نزول قرآن اين است كه تمام قرآن در ماه رمضان در شب قدر در بيت\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nالمعمور نازل شد و سپس به مدت بيست سال ( برآنحضرت ( ص ) ) نازل شد و خداوند همه علم را يك جا به نبى خود داد و سپس به او فرمود : و لا تجعل بالقرآن من قبل ان يقضى اليك وحيه . . .\r\nشيخ مفيد رحمه الله كه شهرت تحقيقات او در ميان ما مشهور است در نقد كلام شيخ صدوق مى گويد « 1 » : آنچه را كه ابوجعفر ( صدوق ) پذيرفته حديث واحدى است كه موجب علم و عمل نمى شود « 2 » تا سپس شروع فرموده به ابطال اين قول تا جايى كه آن را مخالف مقتضاى ظاهر قرآن و تواتر اخبار و اجماع علما قرار داده و نيز از استشهاد او به آيه مباركه  ( فَلا تَعْجَلْ . . . )  جواب داده است . « 3 »\r\nعلامه مجلسى عليه الرحمه نظريه صدوق را دوباره ابرام و تقويت نموده و اعتراضات شيخ مفيد\r\n\r\n\r\n","description":"","footnote":"\r\n( 1 ) . بحارالانوار ، ج 18 / 250 و 251 .\r\n( 2 ) . مراد روايت حفص بن غياث مجهول است كه سند آن ضعف ديگرى هم دارد كه به آن در گذشته اشاره شد .\r\n( 3 ) . بحارالانوار ، ج 18 / 253 تا 251 .\r\n","page_name":" 35 ","page_number":35},
  {"content":"\r\n\r\nرا جواب داده است . « 1 »\r\nمن به اين نقضها و ابرام ها كارى ندارم ، در گذشته نظر خود و دليل آن را گفتم ، غرض من اين است كه اگر قول به تعدد نزول قرآن در بين قدماى شيعه مورد قبول مى بود شيخ مفيد كه رئيس مذهب و استاد شيخ طوسى و سيد مرتضى بود حتما در كلام خود نرمش نشان مى داد و اعتراض علمى خود را متوجه شخص صدوق نمى كرد .\r\nريشه اين نزاع را در ديدگاههاى شيخ مفيد و شيخ صدوق و مجلسى رحمهم الله بايددانست .\r\nنظر دو نفر محدث اخير به متون اخبار و پذيرش آنها از راه اسانيد نيست واعتقاد زيادى به آنها از راههاى ديگر دارند ولى شيخ مفيد غالبا دقت بيشتر در پذيرش اخبار به خرج مىدهد .\r\nما بايد مقلد يك طرف نباشيم و خود ما بر اساس قواعد عقلى و رجالى به احاديث نگاه كنيم .\r\nالحق لا يعرف بالرجال بل الرجال يعرفون بالحق . اعرف الحق تعرف اهله .\r\nوالله الموفق .\r\n\r\n\r\n","description":"","footnote":"\r\n( 1 ) . همان ، ص 253 تا 254\r\n","page_name":" 36 ","page_number":36},
  {"content":"\r\n\r\n2 - ثقة الاسلام كلينى در فروع كافى « 1 » به سند معتبر از معاوية بن عمار نقل مىكند كه امام صادق در مورد زن متسحاضه فرمود : به مقام جبرئيل ( ع ) مى آيد و مقام جبرئيل زير ناودان است و جاى او همان جا بود هنگامى كه اذن مى گرفت از پيامبر خدا .\r\n3 - در يك روايت غير معتبر السند از حضرت باقر ( ع ) نقل شده خداوند هيچ نوشته و وحيى نفرستاده مگر به عربى ولى در مسامع و گوشهاى انبياء به زبان هاى قوم آنان واقع مى شد . و در مسامع و گوش پيامبر ما ( ص ) به زبان عربى واقع مى شد . و هركس با او به هر زبانى صحبت مى كرد در گوش او به عربى مى افتاد و جبرئيل همه را براى او ترجمه مى كرد . « 2 » والله العالم .\r\n\r\n\r\n","description":"","footnote":"\r\n( 1 ) . ج 1 / 289 و 290 و بحارالانوار ، ج 18 / 262 و 263 .\r\n( 2 ) . بحارالانوار ، ج 18 / 263 .\r\n","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nفصل دوم : و مقاصد آن\r\n    وَ ما أَدْراكَ ما لَيْلَةُ الْقَدْرِ ، لَيْلَةُ الْقَدْرِ خَيْرٌ مِنْ أَلْفِ شَهْرٍ تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ ، سَلامٌ هِيَ حَتَّى مَطْلَعِ الْفَجْرِ .    \r\n\r\nمقصد اول\r\n وَ ما أَدْراكَ ما لَيْلَةُ الْقَدْرِ  : تو چه مى دانى كه شب قدر چيست ؟ يا چيزى تو را دانسته نمى تواند كه شب قدر چيست ؟\r\nشب قدر در معناى خود ربطى به شروع نزول قرآن مجيد ندارد ، هرچند باعث مزيد شرافت ثانوى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبلكه بالاترين سبب فضيلت شب مذكور مىشود زيرا قرآن همانند فايده آب و هوا براى حيات بدن ، براى آخرت و دنياى انسانها منفعت دارد .\r\nاول اين شب مانند شبهاى ديگر به غروب آفتاب و پايان آن به تصريح خود قرآن وقت طلوع فجر است نه هنگام طلوع خورشيد . « 1 »\r\nشب قدر دو نوع تعدد دارد :\r\nتعدد اول به شرقى بودن زمين و غربى بودن آن به لحاظ كرويت آن .\r\nتعدد دوم به اعتبار افق آن كه در فقه محل اختلاف واقع شده است . به اعتبار اول مىشود به جرئت بگوييم كه شب قدر در اين مقام 24 ساعت امتداد دارد . شب شرقى و پس از اتمام آن شب غربى مانند شب آمريكا مثلا عبادت و احياء شب قدر و ثواب فوق العاده آن براى اهل زمين در يك شب بيست و چهار ساعته طولى مى باشد ، نه در عرض واحد و ساعات معينه ، تا مردم امريكا بايد در روز بيست و\r\n\r\n\r\n","description":"","footnote":"\r\n( 1 ) . در فقه يك بحث است كه بين الطلوعين داخل شب است يا داخل يوم ؟ ولى ظاهرا داخل مفهوم نهار نمى باشد .\r\n","page_name":" 40 ","page_number":40},
  {"content":"\r\n\r\nدوم غرب همانند ساكنين عربستان به محوريت مكه بايد آن اعمال را بجا آورند ، بلكه امريكاييها و امثال آنان از خود شب قدر دارند و در شب متصل به شب شرق ، ليلة القدر خود را احيا مى دارند و ملائكه هم بر فرض نزول به زمين در تمام تاريكى شب 24 ساعته از شرق به غرب پيش روى مى كنند .\r\nقابل توجه است كه اهالى سرزمين هاى شرقى و غربى و هركدام به اعتبار غروب و خورشيد و طلوع فجر سرزمين خود شب قدر را تعيين مى كنند ، مثلا ما در بسيارى از شهرهاى افغانستان در حدود كم و بيش 90 دقيقه از وقت مكه زودتر از مردم مكه شب قدر خود را آغاز و به طلوع فجر مى رسيم و پاكستانى ها غالبا چيزى بيشتر از دو ساعت زودتر از مردم مكه شب قدر خود را استقبال مى نمايند و به همين قياس ساير سرزمين هاى شرق و غرب ، همانند نماز خواندن مردم در ساعات شبانه روزى مختلف .\r\nاگر در كتاب صوم علم فقه گفتيم كه هلال ماه در يك نقطه زمين براى همه مردم كره زمين در\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nپديد آمدن ماه اعتبار دارد و همانند طلوع و زوال و غروب خورشيد نيست ، همه مردم سرزمين هاى كره زمين يكروز اول ماه و آخر ماه رمضان و يك روز اول شوال و اول ذيحجه و نهم و دهم ذيحجه ( عرفه و عيد قربان ) و يك روز اول محرم ( اول سال قمرى ) و يك روز عاشورا دارند ، يك شب ليلة القدر 24 ساعته هم در شب و غرب زمين دارند . « 1 » ولى اگر در فقه نظر ما اين شد كه ديدن هلال براى اثبات ماه جديد در خود آن جا و اماكن هم افق آن كفايت مىكند نه براى همه سرزمين هاى كره زمين ، مىشود بگوييم همانگونه كه عيد رمضان و عيد اضحى و اول روزه دو روز مىشود شب قدر هم حتى در شرق با فاصله زمان\r\n\r\n\r\n","description":"","footnote":"\r\n( 1 ) . اين قول هرچند در فقه شيعه طرفداران كمترى دارد ولى قوى تر است و مختار دو استاد بزرگوار حضرت آقاى حكيم و حضرت آقاى خويى رضوان الله عليهما مى باشد و دومى ، آن را در يكى از كتاب هاى خود توضيح بيشترى داده است و قول اول طرفداران بيشترى دارد ولى ظاهرا در بين فقهاى اهل سنت بر عكس است قول اول طرفداران بيشتر و قول دوم ( اتحاد افق شرط باشد ) طرفداران كمترى دارد .\r\n","page_name":" 42 ","page_number":42},
  {"content":"\r\n\r\nنهار دو شب مىشود ؟ ولى آنچه كه از سوره قدر و سوره دخان به ملاحظه آيه سوره بقره  ( شَهْرُ رَمَضانَ . . . )  به دست مى آيد اين است كه در هر ماه رمضان يك شب قدر است نه دو تا . شب قدر شرق و شب قدر غرب به لحاظ اتصال خود يك شب است . هرچند 24 ساعته باشد و منافاتى با آيه سوره قدر و آيه سوره دخان ندارد . بنابراين مىشود كه وحدت شب قدر در يك سال را كه مىشود از قرآن بدست آورد دليل يا مؤيدى بر قول مختار دانست كه رؤيت هلال ، ماه نو براى همه اهل زمين يك شب است . والله اعلم .\r\n\r\nمقصد دوم\r\n- قدر به معناى توان ( قدرت ) و تنگى « 1 »  وَ مَنْ قُدِرَ عَلَيْهِ رِزْقُهُ  و تقدير و اندازه گيرى و عزت\r\n\r\n\r\n","description":"","footnote":"\r\n( 1 ) . يعنى آنقدر ملائكه بر زمين مى آيند كه زمين ضيق و تنگ مىشود .\r\n","page_name":" 43 ","page_number":43},
  {"content":"\r\n\r\nيعنى شب قدر نزد خداوند عزت و منزلت دارد ، « 1 » مى باشد .\r\nظاهرا معناى تقدير و سپس معناى عزت از دو معناى ديگر ( قدرت و تنگى ) روشن تر است . « 2 »\r\nدر سوره دخان وصف ديگرى به اين شب داده شده كه مبارك ( و براى بندگان ) داراى خير است ، چه خيرى بالاتر از هزار برابر شدن ثواب نسبت به شبهاى ديگر ! !\r\n\r\nمقصد سوم\r\n- در بيان فضايل ليلة القدر كه روح اين فصل دوم است .\r\nشب قدر داراى مزاياى زير است :\r\n1 - نزول قرآن در اين شب كه در فصل اول و پانزده مطلب آن گذشت .\r\n2 - بهتر بودن آن از هزار ماه ديگر ( هشتاد و سه سال و چهار ماه ) مفهوم بهتر بودن در نزد\r\n\r\n\r\n","description":"","footnote":"\r\n( 1 ) . آيه مباركه به همين معنى تفسير شده :  وَ ما قَدَرُوا اللَّهَ حَقَّ قَدْرِهِ . \r\n( 2 ) . وجه اندازه گيرى در احاديث در يكى از مقاصد اين فصل مى آيد .\r\n","page_name":" 44 ","page_number":44},
  {"content":"\r\n\r\nمتشرعه و عارفين به فرهنگ قرآن زياد بودن ثواب اعمال در آنشب در حدود سى هزار مرتبه بيشتر از ثواب همان اعمال در غير شب قدر است .\r\nچرا گفتيم در حدود سى هزار ؟ حكمت زياده ( درحدود ) اين است كه از يك طرف كلمه خوب تر و بهتر ( خير ) را استعمال كرده يعنى بهتر از هزارماه ، و از طرف ديگر مى دانيم ماه هاى قمرى هميشه سى روز نيست گاهى هم 29 روز است ، لذا معلوم نيست كه كلمه خير براى جبران ماه هاى 29 روزه آمده يا براى بيشتر از آن يا براى مقدار كمتر از آن ؟ والله العالم .\r\nاين مفهوم متشرعه از قرآن در زيادتى ثواب ، مدلول سه حديث معتبر نيز مى باشد :\r\nاول - ذيل موثقه مضمره سماعة . . .\r\nفقلت له : كيف هى خير من الف شهر ؟ قال : العمل فيها خير من العمل فى الف شهر و ليس فى هذه الاشهر ليلَة القدر ، و هى تكون فى شهر رمضان و فيها يفرق كل امر حكيم . . . « 1 »\r\n\r\n\r\n","description":"","footnote":"\r\n( 1 ) . معنى يفرق : يقطع و يفصل و بيان .\r\n","page_name":" 45 ","page_number":45},
  {"content":"\r\n\r\nدوم - ذيل حديث معتبر از حمران كه از امام باقر ( ع ) سوال مىكند . . . :  لَيْلَةُ الْقَدْرِ خَيْرٌ مِنْ أَلْفِ شَهْرٍ  مقصود از اين جمله چيست ؟ امام فرمود : عمل صالح در اين شب از نماز و زكات و انواع خير بهتر و خوبتر از عمل مذكور در هزار ماهى كه در آن ليلة القدر نيست . . . « 1 »\r\nصدوق نيز در ثواب الاعمال با تفاوتى از متن كافى آن را نقل نموده است و سند او نيز معتبر است . « 2 »\r\nسوم - روايت معتبره كافى از ابن ابى عمير از جمعى از امام صادق ( ع ) . . . چگونه ليلة القدر بهتر از هزار ماه مى باشد ؟ فرمود : عمل در آن شب بهتر از عمل درهزار ماهى است كه شب قدر در آنها نباشد . « 3 »\r\nنزول ملائكه  ( تَنَزَّلُ الْمَلائِكَةُ وَ الرُّوحُ ) \r\n\r\n\r\n","description":"","footnote":"\r\n( 1 ) . تهذيب الاحكام ، ج 3 / 58 و جامع الاحاديث ، ج 10 / 189 .\r\n( 2 ) . كافى ، ج 4 / 157 و ثواب الاعمال ، ص 92 و جامع الاحاديث ، ج 10 / 197 و 198 .\r\n( 3 ) . فروع كافى ، ج 3 / 258 .\r\n","page_name":" 46 ","page_number":46},
  {"content":"\r\n\r\n3 - آوردن علم به حوادث يكسال به طور مشخص و محكم .\r\n4 - سلامت اين شب تا طلوع فجر .\r\nكه اين مباحث در مقاصد آينده مى آيد .\r\n\r\nمقصد چهارم\r\nهدف ازاين جمله كه خداوند كه به پيامبرش مى گويد : و تو نمى دانى كه ليلة القدر چيست » و يا چه چيز تو را دانا مى نمايد كه شب قدر چيست ؟\r\nاز موارد استعمال اين جمله مانند     الْقارِعَةُ مَا الْقارِعَةُ وَ ما أَدْراكَ مَا الْقارِعَةُ     و اغلب اين موارد درباره قيامت و آخرت است و كمى هم درباره سجين و ستاره طارق - به دست مى آيد كه توجه انسانها را به اهميت موضوع و تأثير مهم آن در سرنوشت انسان جلب مىكند و گرنه پيامبر بزرگوار هيچ چيز غايب را بدون تعليم خداوند نمى داند  ( إِنَّما أَنَا بَشَرٌ مِثْلُكُمْ )  و ندانستن او اختصاص به چند مورد ندارد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nمقصد پنجم\r\nدر توضيح مقصد سوم مى گوييم اگر كسى يكصد ركعت نماز را در شب قدر بخواند ثواب آن 000 ، 300003000 * 100 ( سه ميليون ) ركعت مىشود و چنانچه در مسجد جامع خوانده شود ، فرض كنيم كه ثواب آن 25 برابر نماز در خانه باشد ، ثواب آن 000 ، 75000 ( هفتاد و پنج ميليون ركعت ) مى باشد . چنانچه در مسجد الرسول در مدينه بخوانيم :\r\n000 ، 000 ، 10003000 * 000 ، 3000 ( سه ميليارد ركعت ) و چنانچه در مسجد الحرام كه طبق يك روايت معتبر « 1 » يك ميليون ثواب دارد ، ثواب آن در اين شب 000 ، 000 ، 000 ، 3000 ( سه تريليون ركعت ) است . يعنى ثواب يكصد\r\n\r\n\r\n","description":"","footnote":"\r\n( 1 ) . فى صحيح معاوية بن عمار عن ابى عبدالله ( ع ) . . . همانا رسول خدا ( ص ) فرموده است نماز در مسجد من مثل هزار ركعت در غير مسجد من است مگر مسجد الحرام كه مؤكدا نماز در مسجد الحرام معادل هزار نماز در مسجد من است . تهذيب ، ج 6 / 14 و صدوق آن را مرسلا نقل كرده است . جامع الاحاديث ، ج 4 / 590 .\r\n","page_name":" 48 ","page_number":48},
  {"content":"\r\n\r\nركعت نماز ثواب سه تريليون ركعت نماز است و ثواب صدقه يك افغانى ( روپيه ، تومان ، ريال ، دلار و ساير ارزها و اجناس ) در شب قدر تقريبا سى هزار افغانى مىشود و همين زيادتى سى هزار درهمه اعمال خير جارى مى باشد .\r\nاما زيادتى عقاب بر محرمات و معاصى در اين شب ، دليلى بر آن از قرآن وجود ندارد و ظاهرا در احاديث معتبره هم چيزى به خاطر نمى رسد و مىشود بگوييم درجه گناه ترك واجب و فعل حرام در شب قدر شرعاً به همان مقدار متعارف در غير شب قدر است . ولى از نظر عقلى ممكن است بگوييم درجات ثواب و عقاب مترتب بر مراتب تجرى و انقياد است ، نه بر اطاعت و معصيت واقعى .\r\nمثلا مسلمانانى كه شب قدر را مى دانند ولى مع الوصف كبيره اى مانند ترك نماز فريضه مغرب و عشاء و يا ارتكاب حرام دراين شب انجام مىدهد ، تجرى اوطبعا شديدتر است و عقلا عقاب او بيشتر مىشود . والله العالم بافعاله و احكامه .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nمقصد ششم\r\nنزول فرشتگان .\r\nمعلوم نيست ملائكه به چه تعداد نازل مى شوند . بلى لفظ  « الْمَلائِكَةُ »  جمعى با لام است كه به قول دانشمندان اصول فقه افاده عموم مىكند و گمان بر اين است كه تعداد زيادى نازل مى شوند و گزارش از نزول ملائكه دراين شب تنها در سوره قدر يادآورى شده است ، البته مقصود ، ملائكه اى كه با جبرئيل قرآن را نازل كرده اند ، نيستند بلكه مراد ملائكه اى مى باشند كه هر شب قدر نازل مى شوند .\r\n\r\nمقصد هفتم\r\nملائكه با روح نازل مى شوند ،  ( تَنَزَّلُ الْمَلائِكَةُ وَ الرُّوحُ )  بايد اين روح را كه بالخصوص نام برده شده بشناسيم و بعيد نيست كه روح فرمانده ملائكه باشد . تخصيص بعد از تعميم مفيد همين نكته است .\r\nدر سوره عمّ اول نام روح آمده و بعد ملائكه ذكر شده :  يَوْمَ يَقُومُ الرُّوحُ وَ الْمَلائِكَةُ صَفًّا  ( آيه 38 )\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nدر مورد ديگر آمده است :  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ . . .  ( معارج / 4 )\r\n\r\nكلامى در تشخيص روح :\r\nقال الله تعالى :  يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ  ( نحل / 2 ) اين آيه احتمالا چيزى بيشتر از فرماندهى روح را به خاطر حرف « ب » كه بر كلمه روح داخل شده ، مى رساند ولى احتمال مى رود حرف « ب » براى مصاحبه و همراهى باشد ، مانند :  ( وَ قَدْ دَخَلُوا بِالْكُفْرِ  - مائده / 61 ) و يا به معناى يارى جستن و كمك گرفتن ، مانند كتبت بالقلم : با كمك قلم نوشتم ، نه اينكه به معناى سببيت باشد . پس اين آيه چيز زايدى را ثابت نمى كند . ممكن است كه روح در اين آيه وحى قرآن باشد نه فرشته و همچنين در سوره غافر ، آيه 15 و در سوره شورى ، آيه 52 كه بعيد هم نيست .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nدر قرآن روح به دو قيد ذكر شده : روح القدس ( به نحو اضافه ) « 1 » والروح الامين ( به نحو صفت )   نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ   ( شعراء / 193 )\r\nدر سه آيه روح القدس به حضرت عيسى اختصاص يافته كه در به دو امر گمان برده مىشود كه فرشته مذكور به اين پيامبر بزرگ ( ع ) مختص بوده است ولى در آيه 102 نحل چنين ارشاد شده است :  قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ  .\r\nاز اين آيه دو مطلب دانسته مىشود :\r\nاول روح القدس اختصاص به حضرت عيسى ( ع ) نداشته است .\r\nدوم - روح القدس همان روح الأمين است . چون قرآن هردو را مُنزِل قرآن معرفى مىكند .\r\nچون قرآن ، قول رسول كريمى است كه صاحب قوت پيش صاحب عرش و صاحب مكنت است و\r\n\r\n\r\n","description":"","footnote":"\r\n( 1 ) . سوره بقره / 87 و 253 . اين دو آيه مى گويد عيسى را به روح القدس تأييد كرديم و همچنين در سوره مائده / 110 .\r\n","page_name":" 52 ","page_number":52},
  {"content":"\r\n\r\nفرمانده و مورد اطاعت فرشتگان و امين ( بر وحى است ) مى فهميم كه روح القدس و روح الامين همان جبرئيل است كه رئيس ملائكه و امين بر وحى الهى است .\r\nاين استنباط راجح ما از آيات قرآن مجيد است ، ولى اين احتمال هم وجود دارد كه روح القدس غير از جبرئيل ( روح الامين ) باشد . هرچند روح القدس همانند جبرئيل گاهى آياتى از قرآن را بر آن حضرت ( خصوصا آيات ناسخ ) را بر آنحضرت ( ص ) نازل نموده است ولى احتمالى است كه چندان جالب نيست و چنگى به دل نمى زند .\r\nبه هر حال بسيار سهل مىشود كه بگوييم روحى كه در سوره قدر و در سوره عمّ ( نبأ ) و سوره معارج ذكر شده همين جبرئيل است . والله اعلم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nروح در احاديث معتبره\r\nدر صحيح ابوبصير : از امام صادق ( ع ) از قول خداوند تبارك و تعالى :  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ .  « 1 »\r\nپرسيدم امام فرمود مخلوقى است عظيم تر از جبرئيل و ميكائيل با رسول خدا . كان مع رسول الله ( ص ) يخبره و يسدّده و هو مع الائمة من بعده . « 2 »\r\nباز هم دركافى به سند معتبر از ابى بصير : گويد شنيدم از امام صادق ( ع )  يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  « 3 » فرمود : مخلوقى است بزرگتر از جبرئيل و ميكائيل\r\nلم يكن مع احد ممن مضى غير محمد و هو مع الائمة يسدهم و ليس كل ماطلب وجد . « 4 »\r\nبا هيچ يك از گذشتگان غير محمد ( ص ) نبوده و او با امامان است و آنان را\r\n\r\n\r\n","description":"","footnote":"\r\n( 1 ) . شورى / 52\r\n( 2 ) . اصول كافى ، ج 1 / 273 و بحارالانوار ، ج 18 / 265 .\r\n( 3 ) . اسرى / 85 .\r\n( 4 ) . اصول كافى ، ج 1 / 273 و بحارالانوار ، ج 18 / 265 .\r\n","page_name":" 54 ","page_number":54},
  {"content":"\r\n\r\nتأييد ( كمك ) مىكند . و اين گونه نيست كه هرچه طلب شود يابيده شود .\r\nدر اين مورد چند مطلب وجود دارد :\r\nاول ) روايت دوم احتمال اينكه روح مذكور روح القدس باشد ، را نفى مىكند . چون روح القدس مؤيد حضرت عيسى ( ع ) بوده است .\r\nدوم ) روح در آيه  « ما كُنْتَ تَدْرِي مَا الْكِتابُ وَ لَا الْإِيمانُ »  قطع نظر از فرمايش امام صادق ( ع ) ممكن است وحى باشد كه مايه زندگانى است . چنانچه روح مايه زندگى مى باشد و دليل آن كلمه اوحينا مى باشد . ولى صحيح ابى بصير ، روح را موجودى مانند فرشته يا شبيه فرشته مىداند .\r\nسوم ) در روايت دوم اين سؤال پيش مى آيد كه سوال كنندگان از روح از كجا چنين روحى را شنيده بودند يا مى دانستند كه خواهان معلومات بيشتر درحقيقت يا اوصاف آن شده بودند و خداوند جواب آنان را نداده . « 1 »\r\n\r\n\r\n","description":"","footnote":"\r\n( 1 ) . احتمال دارد جمعى از صحابه با فهم بالاتر آن را از حضرت پيامبر ( ص ) اجمالا شنيده باشند و خواهان تفصيل بيشتر آن شده باشند و جمله ( يسألونك ) در مورد سه و چهار نفر صدق مىكند . والله العالم .\r\n","page_name":" 55 ","page_number":55},
  {"content":"\r\n\r\nآنچه كه به ذهن من قطع نظر از حديث ابى بصير مى رسد اين است كه مراد از روح ، روح انسان مى باشد كه قرآن از نفخ آن در كالبد انسان خبر داده بود .\r\nبه هر حال در قرآن ظاهرا از جبرئيل به عنوان رسول كريم ، صاحب قدرت و قوت پيش صاحب عرش ( خداوند ) و مكين ، مطاع و امين ياد مىكند كه گويا برتر از او وجود ندارد .\r\nخلاصه كلام اينكه نويسنده ازعلم بسيار كم خود معناى اين دو حديث را نفهميده است و لذا علم آن را به گوينده آن ارجاع مىدهد . والله العالم .\r\nچهارم ) از اين دو حديث مطلب ديگرى استفاده مىشود و آن برترى ميكاييل بعد از جبرئيل بر اسرافيل و عزرائيل مى باشد كه بر اهل دانش پوشيده نيست .\r\nپنجم ) مراد از تسديد روح به فرض صدور روايت از امام ( ع ) ظاهراً تشويق به مقاومت بر\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nوظايف كامل عبوديت و ناديده گرفتن تقاضاى غرايز انسانى است ، درست نقطه مقابل وسوسه شيطان و غرايز . والله العالم .\r\n\r\nمقصد هشتم\r\nمعناى  فِيها بِإِذْنِ رَبِّهِمْ مِنْ كُلِّ أَمْرٍ \r\nضمير فيها به سوى ليلة ( شب ) بر مى گردد يعنى ملائكه در شب قدر نازل مى شوند . اصل تنزل ، تتنزل بوده و گفته اند كه از آن دوام ليلة القدر فهميده مىشود و در سوره دخان مى فرمايد : در شب مباركه ( قدر ) هر امر محكم جدا و مشخص مىشود . يعنى هميشه در شب قدر دو امر صورت مى گيرد : اول تشخيص و جدا شدن امر محكم از غير محكم ، دوم نزول ملائكه و آوردن هر چيز .\r\nاين استنباط ( دوام شب قدر در همه سالها ) از دو حديث معتبر السند مسلم مىشود :\r\nكلينى به سند معتبر از ابن ابى عمير از عمربن اذينه از فضيل و زرارة و محمد مسلم از حمران نقل مىكند كه او از امام باقر ( ع ) سؤال كرده از فرموده خداوند : إنا انزلناه فى ليلة مباركة .\r\n1 -\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nفرمود : بلى شب قدر است و اين شب هر سال در ماه رمضان در دهه اخير مى باشد « 1 » و صدوق هم اين متن را در ثواب الاعمال به سند معتبر خود از ابن ابى عمير نقل كرده است و سند صدوق قوى تر از سند كافى مى باشد . « 2 »\r\n2 - شيخ طوسى در تهذيب به سند خود از ابن ابى عمير كه اعتبار آن خالى از بحث نيست از هشام بن حكم از امام صادق ( ع ) نقل مىكند كه فرموده است : ليلة القدر در هر سال است . و روز آن مثل شب آن است . « 3 »\r\nجمله اخير ظاهرا به اعتبار كروى بودن زمين است يعنى روز ساكنين شرق عين شب قدر ساكنين غرب كره زمين مى باشد . والله العالم .\r\nبه هر حال تكرار شب قدر از بسيارى روايات معتبره و غير معتبره اشكارا مى باشد و در نظر من ترديد ناپذير است و گمان نكنم مخالفى از ما در اين باب وجود داشته باشد ولى سوال بى جواب\r\n\r\n\r\n","description":"","footnote":"\r\n( 1 ) . كافى ، ج 4 / 157 و جامع الاحاديث ، ج 10 / 197 .\r\n( 2 ) . جامع الاحاديث ، ج 10 / 198 .\r\n( 3 ) . جامع الاحاديث ، ج 10 / 203 .\r\n","page_name":" 58 ","page_number":58},
  {"content":"\r\n\r\nاين است كه آيا شب قدر از زمان آدم تا حضرت عيسى و تا قبل از بعثت خاتم المرسلين ( صلى الله عليه و آله و على جميع أنبياء ) نيز وجود داشته يا نه ؟ بايد بگوييم خدا مىداند . هرچند كه مرد محقق گمان به وجود آن پيدا مىكند .\r\n\r\nمقصد نهم\r\nدراين آيه  تَنَزَّلُ . . .   فِيها  تنها زمان نزول بيان شده نه مكان نزول ولى انصراف كلمات نزول و ليلة ( شب ) و شهر ( ماه ) و مطلع الفجر و سلام ، همه به سوى زمين و انسانهاى زمينى مى باشد . چنانچه در همه سوره هاى قرآن اين انصراف مورد اعتماد است ولى محل نزول قرآن و كتاب در اول سوره قدر و سوره دخان در قلب و روح مقدس خاتم النبيين است اما نزول الملائكة كه فقط در سوره قدر ذكر شده هرچند كره زمين است ولى منزل عليه آن ذكر نشده كه كيست يعنى ملائكه براى كى امور حتمى و محكم را مى آورند ؟ بر علما و يا زهاد و مشايخ طريقت ! و يا زمامداران مسلمين و يا . . . ؟ هيچ كس چنين قولى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nرا اختيار ننموده است و به تعبير دقيق تر ، من در طول عمرم به چنين نظريه اى بر نخورده ام .\r\nبلى . مى شودگفت در زمان حيات آنحضرت ( ص ) چنانچه در همه عمر شريفش مهبط وحى الهى بوده ، مهبط ملائكه و آوردن گزارش مقدرات حتمى از حوادث سالانه مى باشد . ولى نزول اين دسته از ملائكه در شب قدر بر خلاف اختصاص نزول قرآن در اين شب و ساير اوقات ، منحصر به حضور پيغمبراكرم ( ص ) نيست بلكه شب قدر تا قيامت ادامه دارد . بلكه ممكن است بگوييم در زمان حيات و رسالت آنحضرت نيز ملائكه بر آنحضرت نازل نشوند بلكه در كره زمين پراكنده شوند و حتى علم تحتم حوادث و مقدرات امور را براى ملائكه موكله به تدبير زمين بياورند . ولى بعيد است كه رسول خدا علم به حوادث يك ساله را نداشته باشد و ملائكه مدبرات به امور اين علم را داشته باشد د رحالى كه مقام پيغمبر بزرگ اسلام از همه ملائكه بالاتر و برتر است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبه بيان ديگر : نزول ملائكه در اين شب براى تدبير امور و انجام حوادث نيست تا منزل عليه نخواهد ، بلكه آنان با خود علم به حوادث مقدره به تقدير محتوم و مشخص را مى آورند بايد در زمين كسى يا كسانى باشند كه آن علم را به او بسپارند ، پس وجود منزّل عليه لازم است و به نظر من سه احتمال در شخص منزل عليه وجود دارد :\r\nاحتمال اول اين است كه منزل عليه ، حضرت پيامبر اسلام و پس از ارتحال شان روح مقدس آنحضرت باشد و سپس از طرف روح ايشان براى اوصياى او تا وصى حى و حاضر كه امام زمان خود باشد ، ارسال مىشود و در عصر ما منزل عليه نهايى ، حجة ابن الحسن ، امام غايب ولى عصر و صاحب الزمان ( عجل الله تعالى فرجه الشريف ) مى باشد .\r\nاحتمال دوم آن است كه ملائكه زمينى مدبرات الامر باشند تا تاريخهاى دقيق اموات و مقتولين و ساير حوادث يكسال را بدانند .\r\nاحتمال سوم اين است كه منزل عليه هردو دسته فوق الذكر باشند ، هم پيامبر و اوصياى او و هم\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nملائكه موكلين و مدبرات امر .\r\nبر احتمال اول و سوم اين سوال متوجه مىشود كه اگر چنين مى بود بايد احاديثى معتبره زيادى از ائمه اهل البيت در اين مورد مى رسيد و عادتاً مطالبى از آن شب را با اصحاب خاص خود مى گفتند و به ما مى رسيد كه نرسيده است .\r\nبلى . در مضمره داودبن فرقد كه سندش معتبر است آمده كه در شب قدر حوادث يك سال تا سال ديگر ( معين و ) نازل مىشود ، راوى مى گويد به سوى چه كسى نازل مىشود ؟ فرمود : به سوى كى مىشود كه نازل شود ؟ مردم در آن شب به نماز و دعا و مسئلت مشغولند و صاحب اين امر ( امام عصر ) در شغل ديگر است ، فرشتگان به سوى او يا ( علم به تعيين ) كارها و حوادث سال از غروب خورشيد تا طلوع آن « 1 » نازل مى شوند از هرچيز   ( مِنْ كُلِّ أَمْرٍ سَلامٌ هِيَ حَتَّى مَطْلَعِ الْفَجْرِ )   « 2 »\r\nدر يك روايت ديگر نيز آمده است كه ابن بكير به امام صادق ( ع ) عرض مىكند : ملائكه به سوى\r\n\r\n\r\n","description":"","footnote":"\r\n( 1 ) . ظاهراً ضمير به سوى خورشيد بر مى گردد و شايد اشتباه از راوى باشد و مراد طلوع فجر باشد نه طلوع خورشيد .\r\n( 2 ) . جامع الاحاديث ، ج 10 / 202 .\r\n","page_name":" 62 ","page_number":62},
  {"content":"\r\n\r\nچه كسى پايين مى آيند ؟ فرمود : به سوى كى مى بينى ؟ « 1 » كه ظاهرا مراد امام خودش مى باشد .\r\nحقيقت اين است كه هر دو روايت كه جامع الاحاديث آنها را از بصائر الدرجات ( ص 220 ) نقل كرده قابل اعتماد نيست . زيرا :\r\nاولا مصدر اين دو روايت ( كتاب بصائرالدرجات ) به علامه مجلسى و محدث حُر تا چه رسد به مؤلف جامع الاحاديث به طريق معتبر نرسيده است . « 2 » و لذا روايات اين كتاب معتبر نيست .\r\nثانيا روايت اول مضمره است و ثابت نيست كه داود آن را از چه كسى نقل مىكند . از امام يا يكى از راويان ؟ و روايت دوم سندش به حسين بن بكر ( بكير ) مجهول است .\r\nثالثا روايت اول كه دلالت مى كرد كه امام در آن ساعت به دعا و نماز و مسألت مشغول نيست\r\n\r\n\r\n","description":"","footnote":"\r\n( 1 ) . همان .\r\n( 2 ) . بحثى است طولانى و فراتر از بصائرالدرجات كه در كتاب بحوث فى علم الرجال و آخر كتاب معجم الاحاديث المعتبره اينجانب مذكور است .\r\n","page_name":" 63 ","page_number":63},
  {"content":"\r\n\r\nبلكه به اخذ امور محتومه مشغول است ؛ معارض روايت معتبرة السند صدوق رحمه الله در خصال ( 519 ) از فضل بن يسار است كه گفته است : ابوجعفر ( حضرت باقر ) عليه السلام عادت داشت كه در شب بيست و يكم و بيست و سوم شروع به دعا مى كرد ، تا شب از نصف مى گذشت و آن وقت ( يكصد ركعت ) نماز مى خواند . « 1 »\r\nاز اين روايت به خوبى به دست مى آيد كه امام باقر ( ع ) مثل ساير مؤمنين شب را به دعا و نماز مى گذرانده است . مگر اينكه گفته شود ملائكه در ساعت اول شب مذكور آنچه را مى آورند به امام تسليم مى كرده و از محضرشان بيرون مى شدند و امام بدون اينكه آنها را همان شب مطالعه مى كردند ، « 2 » به دعا مشغول مى شدند . والله العالم .\r\n\r\n\r\n","description":"","footnote":"\r\n( 1 ) . جامع الاحاديث ، ج 10 / 189 .\r\n( 2 ) . ظاهرا در يك شب همه آن مطالب خوانده نمى شده و وقت بيشتر مى خواسته .\r\n","page_name":" 64 ","page_number":64},
  {"content":"\r\n\r\nآنچه كه در اين مقصد مهم است روايت معتبرالسند كافى ( ج 4 / 157 ) است كه صدوق نيز آن را به سند معتبر در فقيه ( ج 2 / 102 ) از علا از محمد بن مسلم نقل كرده است كه از يكى از دو امام ( امام باقر و امام صادق ) عليهما السلام از نشانه شب قدر سؤال مىكند . امام مى فرمايد : نشانه آن پاكيزه بودن بوى آن شب است و چنانچه زمان سردى و زمستان باشد هوا خوب مىشود و آدمى احساس حرارتى مىكند و اگر در گرمى و تابستان باشد خوب و پاكيزه مى گردد . « 1 » و سوال شد از شب قدر ، فرمود ملائكه و نويسندگان به آسمان دنيا نازل مى شوند پس مى نويسند آنچه كه تحقق مى يابد در كار سال و آنچه به بندگان مى رسد و كار بسيار آنان ( امر عنده خ كاوعنده عزوجل فقيه )\r\nيعنى چيزى كه در نزد خداوند موقوف له است ( و كا ) و فيه المشيئة\r\nكه خواست خداوند در آن است پيش مى اندازد از آن ، آنچه را\r\n\r\n\r\n","description":"","footnote":"\r\n( 1 ) . مؤلف آن را تجربه نكرده است .\r\n","page_name":" 65 ","page_number":65},
  {"content":"\r\n\r\nكه مى خواهد و به تأخير مى اندازد از آن ، آنچه را كه بخواهد ، و محو مىكند و اثبات مىكند ، و پيش اوست ام الكتاب . « 1 »\r\nاز اين روايت به دست مى آيد كه ملائكه به زمين نازل نمى شوند بلكه ملائكه و كتبه ( نويسندگان كه احتمالًا صنفى از ملائكه باشند ) از محل خود « 2 » به آسمان اول نازل مى شوند و همانجا كارها و حوادث سال اندازه گيرى نهايى مىشود و چيزهايى هم نزد خداوند است كه محتوم نمى شود و وابسته به مشيت اوست و . . .\r\nدر اين حديث دو مطلب است :\r\nاولا از كافى و جامع الاحاديث پيدا است كه تمام متنى كه در فوق نقل كرديم يك روايت است و داراى سند صحيح است ولى از نسخه فقيه كه جماعة المدرسين در حوزه علميه قم آن را به تصحيح و تعليق جناب آقاى غفارى نشر نموده پيدا است « 3 » تنها صدر متن مذكور به سند معتبر نقل شده و سوالى كه در مورد ليلة القدر شده روايت\r\n\r\n\r\n","description":"","footnote":"\r\n( 1 ) . جامع الاحاديث ، ج 10 / 199 .\r\n( 2 ) . كه براى ما معلوم نيست .\r\n( 3 ) . ج 2 / 159 .\r\n","page_name":" 66 ","page_number":66},
  {"content":"\r\n\r\nمرسلى است كه صدوق آن را بدون سند نقل كرده ولى متن كافى « 1 » اگر در نسخه هاى ديگر آن از هم جدا نباشد ، مورد اعتماد است . و الله العالم .\r\nبرفرض صدور متن ، مىشود كه بگوييم اولا ملائكه از محل خود به آسمان اول نزول مى كنند و آنچه كه مقدور و محتوم مىشود آن را به زمين نازل مى كنند در اين قول بين اين حديث و انصراف كلمات قرآن مجيد جمع مىشود . والله العالم .\r\n\r\nمقصد دهم\r\nدر تركيب و تفسير :\r\n\r\nبإذن ربهم من كل امر\r\nملائكه و روح در شب قدر نازل مى شوند به اذن پروردگارشان از هرچيز .\r\nعمده فهميدن من كل امر است كه دو قول در آن وجود دارد :\r\nاول ) يك صفت براى كلمه « امر » مانند شر يا سوء ( / بد ) در تقدير بگيريم و اين جار و مجرور\r\n\r\n\r\n","description":"","footnote":"\r\n( 1 ) . چاپ دارالكتب الاسلاميه ، ج 4 / 157 .\r\n","page_name":" 67 ","page_number":67},
  {"content":"\r\n\r\n ( مِنْ كُلِّ أَمْرٍ )  را متعلق به كلمه مابعد آن كه « سلام » است بدانيم كه معناى آن چنين مىشود :\r\nاين شب سالم است از هر كار و حادثه شر و يا چيز بد .\r\nاين احتمال دو ارتكاب خلاف ظاهر دارد « 1 » و عقل هم آن را رد مىكند .\r\nدوم ) جار و مجرور را متعلق به تنزل سابق بداينم و حرف « من » را به معناى كلمه « مع / با » بدانيم كه معناى آن چنين مىشود : ملائكه و روح در شب قدر با هرچيز حكيم نازل مى شوند يا براى تقدير حتمى هرچيز نازل مى شوند كه حرف « مِن » به معناى حرف « لام » مى باشد و كلمه تقدير را نيز مفروض بگيريم ، آنچه كه از بعضى از روايات به دست مى آيد ؛ ترجيح فرض اول از قول ثانى است\r\n\r\n\r\n","description":"","footnote":"\r\n( 1 ) . اولًا كه متعلق جار و مجرور متأخر است نه متقدم ، ثانياً تقرير كلمه شر يا سوء براى توصيف كلمه « أمر » به هر حال إذن ممكن است تكوينى باشد و ممكن است تشريعى ، بنا بر اينكه ملائكه داراى اراده و اختيار باشند و ممكن است هر دو قسم باشد ؛ چه به اين وجه ، چه به وجه دوم و چه به قول اول .\r\n","page_name":" 68 ","page_number":68},
  {"content":"\r\n\r\nبلكه آيه سوره دخان نيز مؤيد و پشتيبان آن ( ملائكه و روح با هرچيز حكيم نازل مى شوند ) مى باشد .\r\nتوضيح اين پشتيبانى :\r\nبرحسب ظاهر ، دو آيه سوره قدر و سوره دخان ( من كل امر و فيها يفرق كل امر حكيم ) باهم ارتباطى ندارند ، چه آيه اول از نزول ( علم ) به هر امر مقدر به زمين و يا نزول ملائكه به آسمان اول براى تقدير و تبيين هر امر بنا به روايت سابقه معتبره محمدبن مسلم ( عن احدهما ) حكايت مىكند .\r\nو آيه دوم از جدايى و بريدگى هر امر محكم از غير خود فى حد نفسه و بدون نزول صحبت مىكند . ولى ظاهرا جدايى امر حكيم از امر غير حكيم فى نفسه مراد نيست و الّا هميشه و از ازل ، امور حكيمه و حتميه از غير خود ، به دقيقه و ثانيه در علم خداوند جدا و مشخص است خداوند بر خلاف فلاسفه دو علم اجمالى و تفصيلى به اشياء ندارد بلكه يك علم لايتناهى تفصيلى به جزئيات و كليات تا ابد دارد و اين\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nتقدير حكيم و تعيين همه جانبه در شب قدر براى پاره اى از مخلوقات كه مانند ملائكه مدبرات و ملائكه متوفى تنها و يا به ضميمه انبياء و يا اوصياى آنان است .\r\nبنابراين هردوآيه را كه جمع كنيم معنى اين مىشود كه ملائكه چه از محل خود با قطع نظر از ذيل متن حديث محمدبن مسلم گذشته از يكى از دو امام ( ع ) و يا از آسمان اول با توجه به ذيل متن حديث مذكور و توجه به انصراف كلماتى از سوره قدر ، با هر امر حكيم نازل مى شوند .\r\n\r\nمقصد يازدهم\r\nآيا هر امر حتمى و محكم مىشود ؟\r\nدر سوره دخان مى فرمايد هر امر حكيم ( از غير خود ) جدا مى شد و در سوره قدر مى گويد هر امرى نازل مىشود و جمع بين دو آيه اين است كه هر امر حكيم را ملائكه مى آورند .\r\nبلى در صحيح محمد بن مسلم كه كافى و فقيه آن را نقل كرده و ظاهر نسخه كافى و جامع الاحاديث اين است كه همه متن به يك سند معتبر\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنقل شده و ظاهر نسخه فقيه كه جماعة المدرسين « 1 » آن را نقل كرده اين است كه ذيل متن مرسل نقل شده و چنانچه شهادت جامع الاحاديث را بر قول مصحح نسخه فقيه به تصحيح آقاى غفارى مقدم كنيم چنين معنى مىدهد : و امر عنده ( عبيده - خ ) موقوف له ( و - كا ) فيه المشيئة ،\r\nفيقدّم منه ما يشاء و يؤخر منه ما يشاء و يمحو و يثبت و عنده ام الكتاب . « 2 »\r\nاين حديث دلالت مىكند كه بعضى از امور حتمى نمى شود و طبعا ملائكه هم حال آن امور را نمى دانند و به اراده خداوند مشخص مىشود مصلحت اين بوده كه بعضى از امور را جز خداوند كسى نداند . و اين استثناء با آيه دخان و آيه قدر منافاتى ندارد تا به تخصيص عموم كتاب الله قائل شويم .\r\n\r\n\r\n","description":"","footnote":"\r\n( 1 ) . همچنين در نسخه نشر صدوق ولى باز هم به تصحيح آقاى غفارى .\r\n( 2 ) . جامع الاحاديث ، ج 10 / 199 و كافى ، ج 4 / 157 .\r\n","page_name":" 71 ","page_number":71},
  {"content":"\r\n\r\n\r\nمقصود دوازدهم\r\nدر تفسير تقدير و امر حكيم\r\nوقوع يك حادثه به لحاظ زمان و مكان و در رابطه با حواديث ديگر در نظر ما هزاران احتمال دارد ولى در علم ازلى و لا يتناهى خالق كائنات حتمى و محكم و مشخص است و معلوم ، و هيچ احتمالى در آن وجود ندارد .\r\nتقدير و تشخيص و تحتم در شب قدر براى ملائكه و بعضى از كمّلين بشر است مثلا فلان حادثه ( وقتى واقع خواهد شد ) ميليونها و يا صدهزار احتمال دارد ولى وقتى مشخص شود كه امسال واقع مىشود ميليونها و يا صدها هزار احتمال آن كم مىشود و تا حدى جزمى و قطعى مىشود ، ولى وقتى مشخص شد كه در ماه رجب واقع مىشود از دوازده احتمال به حسب ماه ها - يازده احتمال كم مىشود و يك احتمال باقى مى ماند وقتى روز حادثه 27 رجب تعيين شود از سى احتمال به لحاظ روزهاى ماه ، 29 احتمال آن از بين رفته و يك احتمال باقى مى ماند و تبديل به علم مى گردد . چنانچه حادثه در ساعت\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nپنج بعد ازظهر واقع گردد از 24 ساعت احتمال به لحاظ ساعت - 23 احتمال كسر و يك احتمال آن جزمى مىشود و وقتى باخبر شويم كه در دقيقه پانزدهم واقع مىشود از 60 احتمال يك احتمال آن حتمى مى گردد .\r\nعين همين احتمالات و يا شبيه آن به لحاظ كميت در مكان حادثه و نيز كميت كيفيت ( هندسه ) حادثه و به لحاظ تقدم و تقارن و تأخر آن با حوادث ديگر به وجود مى آيد و به محكمى تعيين مى رسد . حكيم و مقدر ( تقدير شده ) يعنى خالى از چند ميليون احتمال و دخول آن در دايره علم .\r\nهمين است معناى شب قدر و تقدير و امر حكيم .\r\n\r\nمقصد سيزدهم\r\nآيا تقدير كامل و همه جانبه ، معقوليت و مشروعيت دعا و ارتباط با خدا را در غير شب قدر در مناجات و خواستن مطالب از او را از بين نمى برد ؟\r\nبه عبارت ديگر آيا تقدير امور در يك شب ، فلسفه دعا را در تمام خواستهاى يك ساله ، نامفهوم\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nنمى سازد ؟ چون سوال و طلب و دعا در امور حتمى و قطعى بيهوده است .\r\nاز طرف ديگر هركس به تأكيد قرآن و سنت در مورد دعا آشنايى داشته باشد جرءت ندارد بگويد دعا در محدوده مطالبات يك ساله بعد از شب قدر بى فايده است يعنى يا تحصيل حاصل است و يا امر غير ممكن و هر دو ممتنع است .\r\nجواب : قبلا گفتيم كه اين تقدير سالانه براى پاره اى از مخلوقات است و خداوند از ازل به همه اشيا علم تفصيلى دارد .\r\nاگر شبهه فوق در مورد تقدير تمام باشد ، تقدير موضوعيتى ندارد ، بلكه شبهه مذكور به قياس علم ازلى واجب الوجود بايد طرح شود و دعا از ابتداى خلق موجودات عاقل تا ازل لغو و بيهوده مىشود يعنى اگر دعا مطابق علم خداوند باشد تحصيل حاصل است و بيهوده ، و اگر مخالف علم خداوند باشد به امر محال توقع برده مىشود كه بازهم بيهوده و غلط است . و لذا بعضى از ساده لوحان مشروعيت دعا را كه از قطعيات دين است زير سوال برده اند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nجواب : علم خدا چه به افعال خودش و چه به افعال ما از راه اسباب آن چيز تعلق مى گيرد و ممكن است كه دعا كردن گاهى علت يا يكى از اجزاى علت مطلوب ما باشد و چنانچه ما دعا نكنيم آن مطلوب ما تحقق پيدا نمى كند چون خدا هر چيز را از راه قانون سببيت و عليت انجام مىدهد و سنت خدا قابل تحويل و تبديل نيست .\r\nبلى . تجربه ثابت كرده كه تاثير دعا در وجود مطلوب غالبا منتفى است و لذا مطلوب ما تحقق نمى يابد ولى دعا در اين موارد نيز بيهوده نيست و ثواب زياد دارد . بلى دعا سبب تكامل و شكوفايى ايمان مىشود و عبادت خداوند است . پس دعا حتى در سحرگاه شب قدر عبادت و مرغوب است و تعلق علم خداوند به چيزى ، با دعا منافاتى ندارد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nمقصد چهار دهم\r\nآيا تقدير حتمى فعل سبب جبر خالق و مخلوق نمى شود ؟\r\nجواب : قبلا گفتيم كه فعل از راه اسباب خود تقدير مىشود ، اگر اسباب قهرى بود آن فعل معلول هم اضطرارى مىشود مانند زدن نبض و حركت قلب و اگر اختيارى بود مانند رفتن به حج ، فعل از راه اراده عبد اختيارى است و تقدير ، اثرى در مجبور شدن مكلف ندارد و حتى مقدر هم است چون مقدر فعل صادر از اراده مكلف بوده .\r\nبه اين مثال توجه كنيد كه شبهه جبر از ذهن شما ريشه كن شود شما يقين داريد خانواده شما و ساير انسانها امشب غذا مى خورند و صحبت مى كنند و بعد مى خوابند . آيا اين علم شما سبب مىشود كه فاميل شما و غير آنان در خوردن و صحبت كردن و خوابيدن به خاطر علم شما مجبور شوند ؟\r\nمسلما مجبور نمى شوند بلكه چون اين كار از فاميل ها و افراد به اختيارشان صادر مى شد شما علم به آن پيدا كرديد و اين صدور مذكور ،\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nعلت تعلق علم شما به آنها شد نه اينكه علم شما علت صدور افعال آنان شود .\r\nحقيقت علم كاشفيت از معلوم است ، و تابع معلوم است نه اينكه معلوم تابع علم باشد ، علم فعلى كه فلاسفه ادعاى آن را نموده اند ، از نظر عقلى دليلى ندارند .\r\nدر مقام ما تقدير تابع علم خداوند است و علم مؤثر نيست و تابع معلوم است آنچه كه تأثير دارد اراده خداوند است ، و نيز اراده ما و هر موجود مختار ديگر در مورد افعال اختيارى مان .\r\n\r\nمقصد پانزدهم\r\nسلامتى شب قدر يعنى چه  ؟ ( سَلامٌ هِيَ ) \r\nبه نظر من مراد به سلامتى به لحاظ انصراف آيه ، آن شب در رابطه با انسانها است و اين سلامتى يا سالميت چند احتمال دارد :\r\n1 - سلامتى جسمى انسانها .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n2 - سلامتى تقديرات الهى در سرنوشت انسانها . ( بر فرض دعاى آنان و قبولى آن از جانب خداوند )\r\n3 - سلامتى از اثر وسوسه هاى شيطانى و يا از وجود وسوسه هاى شيطانى و اثر وسوسه غرايز طبيعى انسانها كه در مقام معصيت عمدى نباشند .\r\n4 - سلامتى از معاصى براى آنانى كه در اين شب احتمالا قصد اصلاح خود را دارند .\r\nيعنى در اين شب آن قدر رحمت خدا نشر مىشود كه اگر كسى خواسته باشد و از ثوابهاى آن استفاده كند روحش سلامت دائمى را كسب مىكند ولى اگر كسى به انتخاب خود چه مسلمان چه كافر از آن شب استفاده نبرد و روحش بيمار بماند مستند به سوء اختيار خودش مى باشد ، شفاخانه خالق در اين شب به هر مريض كه در طلب تداوى باطن خود باشد سلامتى را رحمت مى فرمايد ولى به هر حال اين شب در بقاى درد و مرض مريضان و هلاكت مريضان مردنى و رفع حوادث ناگوار و سلب قدرت فساق از ارتكاب گناهان مانند شبهاى ديگر است . والله العالم بكلامه .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمقصد شانزدهم\r\nشب قدر كدام شب است و اين سوال مهم است .\r\nاين مسأله محل اختلاف است و اقوال متعددى در آن وجود دارد كه در كتاب تسنيم كه در تفسير چند سوره و آيات قرآنى است و در ايام جهاد كشور آن را در اسلام آباد تأليف كرده بودم و در مشهد چاپ شد ، آن اقوال را نقل كرده ام .\r\nدر اينجا احاديث معتبرالسند را از ائمه اهل البيت ( ع ) نقل مى كنيم تا ببينيم شب قدر كه مسلما در هر سال يك شب مشخص مى باشد كدام شب است ؟\r\n1 - حديث كافى و خصال به سند معتبر از حسان بن مهران : از امام صادق ( ع ) از شب قدر سوال كردم . فرمود آن را در شب بيست و يكم يا بيست و سوم سراغ كن . « 1 »\r\n2 - حديث تهذيب به سند معتبر از زراره : از امام باقر ( ع ) از شب قدر پرسيدم . فرمود آن شب در شب بيست و يكم يا شب بيست و سوم است .\r\n\r\n\r\n","description":"","footnote":"\r\n( 1 ) . كافى ، ج 4 / 156 و خصال / 519 و جامع الاحاديث ، ج 10 / 187 .\r\n","page_name":" 79 ","page_number":79},
  {"content":"\r\n\r\nعرض كردم مگر شب قدر يك شب نيست ؟ فرمود : بلى . گفتم پس به من خبر بده كه كدام شب است ؟ فرمود : چه مىشود كه عمل خير را در دو شب انجام دهى ؟ « 1 »\r\n3 - حديث صدوق در خصال به سند معتبر از فضيل بن يسار : امام باقر ( ع ) عادت داشت شب بيست و يكم و بيست و سوم به دعا خواندن بپردازد وقتى شب از نيمه مى گذشت نماز مى خواند . « 2 »\r\n4 - حديث تهذيب الاحكام به سند معتبر از سماعة قال قال لى : در شب بيست و يك و بيست و سه ، اگر بتوانى در هر شب صد ركعت نماز غير از سيزده ركعت ( نماز شب و نافله صبح ) بخوان و بيدار بمان تا صبح ، زيرا مستحب است كه در نماز و دعا و تضرع باشى چون اميد برده مىشود كه شب ليلة القدر در يكى از اين دو شب باشد . . . « 3 » و ذيل آن قبلا گذشت .\r\n\r\n\r\n","description":"","footnote":"\r\n( 1 ) . تهذيب ، ج 3 / 58 و جامع ، ج 10 / 189 .\r\n( 2 ) . خصال / 519 و جامع الاحاديث ، ج 10 / 189 .\r\n( 3 ) . تهذيب ، ج 3 / 58 ، جامع ، ج 10 / 189 .\r\n","page_name":" 80 ","page_number":80},
  {"content":"\r\n\r\n5 - حديث كافى به سند معتبر از زراره كه گفته است : امام صادق ( ع ) فرمود : تقدير در شب نوزدهم و ابرام ( محكم نمودن ) در شب بيست و يكم و امضا ، در شب بيست و سه است . « 1 »\r\nظاهرا همين حديث معتبر سبب شده كه شيعه در طول تاريخ در همين سه شب نماز و دعا به جا مى آورند . ولى عمده معرفت شبى است كه ملائكه نزول مى كنند .\r\nحديث كافى به سند معتبر از حمران كه از امام باقر ( ع ) از ليلة مباركه ( سوره دخان ) پرسيد . امام فرمود : بلى ( مراد ) شب قدر است كه در هر سال در ماه رمضان در دهه اخير است و قرآن نازل نشده است مگر در شب قدر ، خداوند فرموده است :  « فِيها يُفْرَقُ كُلُّ أَمْرٍ حَكِيمٍ »  در شب قدر هرچيزى كه آن سال تحقق مى يابد ، تقدير مىشود . ( تا سال آينده ) از خير و شر و طاعت و معصيت و مولود و اجل و رزق ، و آنچه كه در اين شب مقدر و اندازه گيرى شود و مورد قضا قرار گيرد ، محتوم ( و لازم الوقوع است و از براى خداوند در\r\n\r\n\r\n","description":"","footnote":"\r\n( 1 ) . 1 كافى ، ج 4 / 159 و جامع ، ج 10 / 190 .\r\n","page_name":" 81 ","page_number":81},
  {"content":"\r\n\r\nآن مشيت است . . . بقيه آن سابقا ذكر شد ) و صدوق نيز آن را در ثواب الاعمال ذكر نموده است . « 1 »\r\n6 - فقيه به سند معتبر از زراره از امام باقر ( ع ) :\r\nپيامبر ( ص ) چون از عرفات بازگشت و به سوى منى روان شد به مسجد ( خيف ) در آمد پس مردم پيرامون او گرد آمدند ، به حالى كه درباره شب قدر از ايشان سوال مى كردند . پس به خطبه برخاست و بعد از ثناى الهى فرمود : اما بعد ، شما از من از شب قدر پرسيديد و من آن را نه بدان جهت از شما پوشيده داشتم كه به آن عالم نبودم .\r\nاى مردم بدانيد هركس ماه رمضان بر او وارد شود در حالى كه سالم و پيراسته از عيب و مرض باشد روز آن ماه را روزه بدارد و بخشى از شب آن را به تلاوت قرآن و دعا به پا دارد و بر نماز خود مواظبت كند ، و به سوى نماز جمعه آن هجرت كند و به سوى ( نماز ) عيدش برود ، در حقيقت شب قدرش را درك و به جايزه پروردگارش عزوجل - دست يافته است . « 2 »\r\n\r\n\r\n","description":"","footnote":"\r\n( 1 ) . كافى ، ج 4 / 157 و ثواب الاعمال / 92 و الجامع ، ج 10 / 198 .\r\n( 2 ) . فقيه ، ج 2 / 420 و 421 ، چاپ نشر صدوق ( آقايان بلاغى و غفارى ) و الجامع ، ج 10 / 199 و 200 .\r\n","page_name":" 82 ","page_number":82},
  {"content":"\r\n\r\nاين حديث رحمتى است براى مؤمنين .\r\n7 - حديث فقيه به سند معتبر از رفاعه از امام صادق ( ع ) : شب قدر اول سال است و آخر سال است . و كافى و خصال اين حديث را به سند ضعيف روايت نموده اند . « 1 »\r\n8 - حديث كافى به سند معتبر از سليمان بن خالد كه امام ( ع ) امر نموده كه در شب نوزده و بيست و يكم و بيست و سه رمضان غسل كند . « 2 »\r\n9 - حديث فقيه به سند معتبر از زراره از امام باقر يا صادق ( عليهماالسلام ) كه غسل را در سه شب فوق مستحب فرموده است . و فرموده در شب 19 و فدحاج نوشته مىشود و در اين شب هر امر حكيم جدا مىشود . « 3 » و شب 21 بلند رفتن عيسى ( به آسمان ) و قبض وصى موسى ( يوشع مصباح ) است و در اين شب ( روح ) امير المؤمنين ( ع )\r\n\r\n\r\n","description":"","footnote":"\r\n( 1 ) . جامع الاحاديث ، ج 10 / 203 .\r\n( 2 ) . جامع الاحاديث ، ج 2 / 49 و 50 و كافى ، ج 4 / 153 .\r\n( 3 ) . مراد تقدير ابتدايى مى باشد .\r\n","page_name":" 83 ","page_number":83},
  {"content":"\r\n\r\nقبض شد و شب بيست و سوم شب جُهنى است و قصه او اين است كه به حضرت پيامبر ( ص ) عرض كرد منزلم از شهر مدينه دور است به من امر فرما به شبى كه در آن داخل مدينه باشم ؟ پيامبر فرمود در شب بيست و سوم . « 1 »\r\nظاهرا قصه جهنى از كلام صدوق باشد و احتمال مى رود از كلام امام صادق ( ع ) باشد .\r\n10 - حديث كافى و فقيه به سند معتبر از محمدبن مسلم از يكى از دو امام ( ع ) روايت كرده كه غسل در سه شب مذكور مى باشد . و فرمود اميرالمؤمنين در شب نوزدهم ضربت خورد و در شب بيست و يكم در گذشت . صلوات الله عليه و غسل در اول شب است و تا آخر شب كفايت مىكند . « 2 »\r\n11 - حديث خصال به سند معتبر از عبدالرحمن : امام صادق ( ع ) به من فرمود : شب 24 از ماه رمضان را غسل كن . چه سختى دارد كه دو شب را عمل كنى . « 3 »\r\n\r\n\r\n","description":"","footnote":"\r\n( 1 ) . الجامع ، ج 2 / 51 .\r\n( 2 ) . الجامع ، ج 2 / 51 و 52 ؛ كافى ، ج 4 / 154 و فقيه ، ج 2 / 100 .\r\n( 3 ) . الجامع ، ج 2 / 54 ؛ خصال / 508 .\r\n","page_name":" 84 ","page_number":84},
  {"content":"\r\n\r\n12 - حديث كافى به سند معتبر از عيص بن القاسم : از امام صادق ( ع ) پرسيدم از شبى كه در آن ( ازخداوند ) طلب مىشود چيزى كه طلب مىشود چه ساعتى غسل شود ؟ فرمود از اول شب و اگر خواستى وقتى كه در آخر شب بر مى خيزى و از او پرسيدم از قيام ( براى عبادت ) فرمود در اول شب و آخر شب قيام مى كنى . « 1 »\r\n13 - حديث كافى و فقيه به سند معتبر كافى از زراره از امام باقر ( ع ) فرمود : غسل در ماه رمضان وقت سقوط خورشيد كمى جلوتر بعد نماز مى خواند و بعد افطار كند . « 2 »\r\nاين بود احاديث معتبره كه در مورد شب قدر وارد شده بود و از نقل احاديث غير معتبره خوددارى شد . ربنا تقبل منّا بفضلك و كرمك و اجعله مفيدة لعبادك . اللهم منك و بك و لك و اليك .\r\n\r\n\r\n","description":"","footnote":"\r\n( 1 ) . كافى ، ج 4 / 154 و جامع الاحاديث ، ج 2 / 55 .\r\n( 2 ) . كافى ، ج 4 / 153 و فقيه ، ج 2 / 100 و الجامع ، ج 2 / 55 .\r\n","page_name":" 85 ","page_number":85},
  {"content":"\r\n\r\n\r\nاستنتاج\r\nاز مجموع احاديث چهارده گانه بدست مى آيد كه شب قدر با اينكه يك شب معين و مشخص است كه ملائكه با سرنوشت محتوم حوادث يك ساله نازل مى شوند و ثواب اعمال خير تقريبا سى هزار برابر ثواب اعمال ساير شبها است . ممكن است در بعضى سالها در شب بيست و يك رمضان باشد و در بعضى از سال ها در شب بيست و سوم رمضان باشد ، لذا در احاديث بر انجام عبادت در دو شب تكرار شده است . و علت اين تكرار در دو شب مذكور به نظر من اين نبوده كه امام خواسته مردم در دو شب عبادت كنند هرچند كه امام مى دانسته كه شب قدر شب بيست و سه مى باشد كه فرض مذكور بعيد است .\r\nبلى . بر نتيجه گيرى ما نيز با اين سوال متواجه مىشود كه چرا اين مطلب را براى سؤال كنندگان توضيح نداده اند تا مردم احتياط بيشترى مى كردند\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو مصلحتى در اخفاى آن به نظر نمى رسد . « 1 »\r\nبلى . شب قدرى كه قرآن در آن نازل شده معلوم نيست شب بيست و يك بوده يا شب بيست و سه و شايد به خاطر تعدد شب قدر منزّل فيه القرآن و شب قدرى كه سرنوشت يك ساله نازل مىشود ، درپاره اى از سالهاى ديگر ، لفظ ليلة القدر تكرار شده است .   إِنَّا أَنْزَلْناهُ فِي لَيْلَةِ الْقَدْرِ   و نفرمود و ما ادراك ما هى ، بلكه فرموده  وَ ما أَدْراكَ ما لَيْلَةُ الْقَدْرِ  ؟ بعد جنس ليلة القدر را معرفى مىكند :  لَيْلَةُ الْقَدْرِ خَيْرٌ مِنْ أَلْفِ شَهْرٍ . \r\n\r\n\r\n","description":"","footnote":"\r\n( 1 ) . ولى به هر حال استظهار ما قوى تر از استظهار مذكور است . والله العالم .\r\n","page_name":" 87 ","page_number":87},
  {"content":"\r\n\r\n\r\nخاتمة الكتاب\r\nچرا شب قدر اين همه قداست دارد ؟ چرا ماه رمضان مبارك است ؟ چرا روزهاى جمعه و عيدين و عرفه و . . . قداست دارد ؟\r\nروزها و شبها از نظر علمى از حركت وضعى زمين به دور خودش در رابطه با خورشيد پديد مى آيد كه همه يكنواخت است و هيچ فضيلت ذاتى ندارند و ماهها از حركت زمين و ماه پديد مى آيد كه باز يكسان و امتيازى از هم ندارند .\r\nفصول چهارگانه سال از حركت انتقالى زمين به دور خورشيد و كيفيت تابش نور و حرارت آن بر زمين و حركات متعدد زمين بوجود مى آيد و خواص طبيعى متنوعى مانند طراوت و هواى معتدل و رويش گياهان و گلها و تجديد حيات نباتات و پخش ميوه جات و بسر رسيدن ثمرات و مواد غذايى و تبديل شدن سبزى گياهان به زردى و برهنه شدن درختان از لباس زيباى برگهاى سبز ، رفتن حرارت تابستان ، و سرد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشدن هوا و آمدن برف و باران كه مايه حيات انسانها است و نيز مساوى بودن ساعات شب و روز و دراز شدن روزها و كوتاه گرديدن شبها و كوتاه شدن روزها و دراز شدن شبها و اختلاف ما بين الطلوعين كه همه اينها خواص تكوينى فصول چهارگانه بر اساس حركتهاى خورشيد و زمين و قرب و بعد آنها است و براى ما همه از امور عادى طبيعى است و ربطى به اعتبارات قانونى و شرعى ندارد .\r\nدر جواب اين سوال كه شب هاى قدر چرا مبارك شد ، حتما بايد بگوييم ثواب عبادات سى هزار مرتبه بالا مى رود ، قرآن در آن شب نازل شده است ولى اگر دوباره سوال شود كه چرا نزول قرآن و زيادتى ثواب چرا در اين شب خاص صورت گرفته جواب عقلى نداريم و نه شب مذكور فضيلت ذاتى تكوينى دارد تا آن را مخصص فضيلت تشريعى قرار دهيم ، عقل در ادراك آن راهى ندارد . برعلاوه كه سوال غلط است ، چون اين دو مزيت در هر شب و يا هر روز سال كه تحقق\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمى يافت بازهم سوال مذكور موجه بود كه جرا در اين وقت ؟\r\nتنها دليلى كه براى قداست و فضيلت و بركت اين شبها و روزها وجود دارد همان دلايل شرعى است كه مى پذيريم و بايد مؤمنين آن را بپذيرند و همچنين امكنه مقدسه مانند زمين مكه و مسجد الحرام و كعبه و عرفه و مشعر الحرام و . . . و اماكن عبادت ديگر .\r\nولى عوام الناس مسلمانان و شبيه عوام الناس افراطى كه با ادعاى علوم دينى چيزى از اسلام را نفهميده اند دچار افراط و تفريط شده اند و طبع جهل از اعتدال معقول به دور است .\r\nجمعى هم ازمنه و امكنه مقدسه و تعظيم شعاير را قبول ندارند و تنها هنرشان در ماشين توليدى شان است كه در مغز خود جاى داده اند .\r\nمى دانيد كه اين ماشين چه چيزى توليد مىكند ؟ شرك مسلمانان را توليد مىكند و به فتواى تحريم اشتهايشان بسنده نمى كند .\r\nجمعى به نام پير و مرشد و يا غلو در حق آنان از طرف ديگر بام مى افتند و ماشين توليدى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nديگرى دارند كه ماشين توليد خرافات و مغالات است و بر سر هر قبرى كه بيرق كهنه زده باشد آن را مزار و بارگاه درست مى كنند و از صاحب آن كه هيچ فضيلتى از او به اثبات نرسيده همه خوشبختى هاى دين و دنياى خود را مى طلبند .\r\nاين دو دسته كه خداوند آنان را به راه وسط  ( وَ كَذلِكَ جَعَلْناكُمْ أُمَّةً وَسَطاً )  هدايت كنند دنياى خود را به دست خود تاريك كرده اند و از روشنى اسلام كم بهره شده اند .  وَ اللَّهُ يَهْدِي مَنْ يَشاءُ \r\nكابل\r\nعصر 16 / 4 / 28 / 1392 شعبان المعظم 1434\r\n5 / 4 / 2931\r\nه - . ش ؛ 17 شعبان 1434 ه - . ق اتمام 16 / 4 / 1392 ؛ 28 شعبان 1434\r\n\r\n\r\n","description":"","footnote":"","page_name":" 91 ","page_number":91}
  ]