[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ جلد اول 
  ]\r\n\r\nتقديم\r\nبه رهبر هدايت و پيشواى پرهيزگاران ، ماه شب چهاردهء درخشان ، نور تابان ؛ آنكه در همهء محافل علمى حضور معنوى دارد و يادآور حقايق است ، در پيشگاه خدا خاشع و در برابر ناملايمات صابر بود ؛ يعنى امام ابوجعفر باقر عليه السلام .\r\nسرورم و اى مولاى من ، اين كتاب را به پيشگاه تو تقديم مىداريم و اميدواريم كه ما و پدر و مادرمان را در روز جزا - آن روزى كه هيچ مال و فرزندان سودى نمىبخشد مگر كسى با قلبى پاك و پاكيزه به پيشگاه خدا درآيد - شفاعت فرمايى !\r\nمؤلف - مترجم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nترجمه\r\nمسند ابوجعفر امام باقر\r\nمحمّد بن على بن الحسين عليهم السلام\r\nمؤلف :\r\nحاج شيخ عزيزاللَّه عطاردى\r\nمترجم :\r\nمحمّد رضا عطائى\r\nجلد اوّل\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : عطاردى قوچانى ، عزيزالله ، 1307 -\r\nعنوان قراردادى : مسند الامام الباقر عليه السلام فارسى\r\nعنوان ونام پديدآور : ترجمه مسند ابوجعفر امام باقر محمد بن على بن الحسين عليه السلام /\r\nمؤلف عزيزالله عطاردى ؛ مترجم محمدرضا عطايى .\r\nمشخصات نشر : تهران : عطارد ، 1390 .\r\nمشخصات ظاهرى : 6 ج .\r\nفروست : انتشارات عطارد مركز فرهنگى خراسان ؛ 134 ، 135 ، 136 ، 137 ، 138 ، 139 .\r\nدوره 6 - 95 - 7237 - 964 - 978 ؛ ج . 31 - 96 - 7237 - 964 - 978 ؛ ج . 2 ، 0 - 97 - 7237 - 964 - 978\r\nج . 3 . 7 - 98 - 7237 - 864 - 978 ؛ ج . 4 4 - 99 - 7237 - 964 - 978 ؛ ج . 5 ، 3 - 00 - 6427 - 600 - 978 ؛ ج . 6 ، 0 - 01 - 6427 - 600 - 978\r\nوضعيت فهرست نويسى : فيپا\r\nيادداشت : ج . 2 - 6 ( چاپ اول : 1390 ) ( فيپا ) .\r\nموضوع : محمد بن على ( ع ) ، امام پنجم ، 57 - 114 ق . - احاديث\r\nموضوع : احاديث شيعه - - قرن 14\r\nشناسه افزوده : عطائى ، محمد رضا ، 1315 - ، مترجم\r\nرده بندى كنگره : 1390 5041 م 6 ع / 44 bp\r\nرده بندى ديويى : 9552 / 297\r\nشماره كتابشناسى ملى : 2474030\r\nانتشارات عطارد\r\nمركز فرهنگى خراسان\r\n134\r\nنام كتاب : ترجمه مسند ابوجعفر امام باقر\r\nمحمد بن على بن الحسين عليهما السلام ( جلد اول )\r\nمؤلف : حاج شيخ عزيز الله عطاردى\r\nمترجم : محمدرضا عطائى\r\nناشر : انتشارات عطارد\r\nچاپ افست * نوبت چاپ : اول 1390 * تيراژ : 2000 جلد\r\nدورهء 6 جلدى : 90000 تومان\r\nمركز پخش : تجريش ، خيابان دربند ، نبش خيابان جعفرآباد ، پلاك 164\r\nتلفن : 2257019 - تلفكس : 22757039\r\n* ( كليهء حقوق محفوظ است ) *\r\nشابك : ( ج . 1 ) 3 - 96 - 7237 - 964 - 978 ؛ ( دوره ) 6 - 95 - 7237 - 964 - 978\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nپيشگفتار مترجم 11\r\nمقدّمهء مؤلّف 15\r\nولادت امام عليه السلام\r\nاسماء ، القاب و نقش انگشتريش 20\r\nامامت آن حضرت 24\r\nفضائل و مكارم اخلاق امام عليه السلام 41\r\nعلم امام عليه السلام 63\r\nكرامات امام عليه السلام 91\r\nآنچه بين امام عليه السلام و جابر گذشت 150\r\nآنچه در شام بر امام عليه السلام گذشت 169\r\nماجراى امام با مردم روزگار 189\r\nشهادت امام عليه السلام 208\r\nفرزندان امام عليه السلام 215\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nزيارت امام عليه السلام 219\r\nخواص ( اصحاب ) امام عليه السلام 222\r\nمدايح امام عليه السلام 223\r\nعقل\r\nآفرينش عقل 232\r\nاختلاف عقل‌ها 233\r\nكمال عقل 233\r\nمؤمن خردمند است 234\r\nعلم\r\nفضيلت دانش و دانشمندان 235\r\nنقل حديث 240\r\nرجوع به كتاب و سنّت 242\r\nپاداش آموزش و يادگيرى 244\r\nبينش دينى 247\r\nفراگيرى از شخص صادق 248\r\nزمين بدون دانشمند نمىشود 249\r\nكسى كه بدون علم فتوا دهد ! 250\r\nنكوهش قياس ، رأى و بدعت 251\r\nتوقّف در برابر شبهات 254\r\nبه كار بستن علم 255\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nعالمان بد 255\r\nمراتب علم 256\r\nتوحيد\r\nآغاز آفرينش 257\r\nواگذارى كار به خدا 259\r\nنهى از جدال دربارهء خدا 260\r\nخوبى و بدى 264\r\nعلم و بدا ( نظريهء جديد ) 265\r\nقضا و قدر 269\r\nمعناى « عُروة اللَّه » 270\r\nمعناى صمد 271\r\nشرك 271\r\nمنع از توصيف خدا 272\r\nنهى از اعتقاد به جسم و صورت براى خدا 273\r\nخداوند به چيزى مانند نيست 276\r\nخدا را زمان و مكانى نيست 277\r\nنامها و صفات خدا 279\r\nاستطاعت 280\r\nسرشت 281\r\nرؤيت خدا 282\r\nهدايت 282\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nكليات توحيد 283\r\nپيامبران\r\nدربارهء پيامبران عليهم السلام 289\r\nدربارهء آدم و حوّا 291\r\nدربارهء نوح عليه السلام 316\r\nدربارهء ابراهيم عليه السلام 320\r\nدربارهء ادريس عليه السلام 327\r\nدربارهء موسى عليه السلام 337\r\nدربارهء يعقوب و يوسف عليهما السلام 356\r\nدربارهء داوود عليه السلام 362\r\nدربارهء شعيب عليه السلام 367\r\nدربارهء سليمان عليه السلام 367\r\nدربارهء صالح عليه السلام 379\r\nدربارهء ايّوب عليه السلام 382\r\nدربارهء لوط عليه السلام 383\r\nدربارهء يونس عليه السلام 397\r\nدربارهء خضر عليه السلام 399\r\nدربارهء ذوالقرنين 400\r\nدربارهء لقمان عليه السلام 403\r\nدربارهء قوم ثمود عليه السلام 405\r\nدربارهء حزقيل عليه السلام 406\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nدربارهء اصحاب اخدود 407\r\nاصحاب كهف 411\r\nدربارهء عمران 413\r\nدربارهء زكريّا عليه السلام 413\r\nدرباره يحيى عليه السلام 414\r\nدربارهء عيسى عليه السلام 414\r\nدربارهء حضرت محمّد صلى الله عليه و آله و سلم 419\r\nامامت\r\nاطاعت ائمّه واجب است 444\r\nحق امام 453\r\nنشانه‌هاى امام عليه السلام 454\r\nزمين خالى از امام نمىشود 455\r\nامامان واليان امورند 458\r\nمنكران ولايت ائمّه عليهم السلام 463\r\nرهبران جور 472\r\nجنّيان در خدمت امامان عليهم السلام 474\r\nامامان به امر خدا حكم مىكنند 478\r\nحق در نزد ائمّه عليهم السلام است 480\r\nائمّه : حجّتها و اركان خدايند 483\r\nرجوع به امام منصوص 484\r\nخيرخواهى براى امام عليه السلام 489\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتمام زمين مال امام عليه السلام است 489\r\nامامان عليهم السلام منصوص رهبرانند 491\r\nامام منصوص مُحَدَّث است 494\r\nمحبّت امامان عليهم السلام ايمان است 501\r\nائمّه عليهم السلام نور الهى هستند 502\r\nاهل ذكر امامان عليهم السلام هستند 503\r\nمقصود از هوشياران « متوسّمين » ائمّه عليهم السلام هستند 504\r\nديندارى بدون امام منصوص 505\r\nامامان دوازده تن هستند 510\r\nصفات امام منصوص 518\r\nائمّه عليهم السلام مؤمن و منافق را مىشناسند 525\r\nهر كه بدون امام بميرد 528\r\nهر كه ادّعاى امامت كند 530\r\nامامان ستارگان آسمان ( هدايتند ) 533\r\nائمّه عليهم السلام امانتهايند 536\r\nنُصوص دربارهء امامت 537\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار مترجم\r\nالحمدللَّه على ما هدانا و ما كنّا لنهتدى لولا ان هدانا اللَّهُ والصّلاة والسّلام على رسول‌اللَّه صلى الله عليه و آله و سلم و على اهل بيته امناء اللَّه واللّعن على اعدائهم اعداء اللَّه .\r\nيا باقرالعلم ! يا باقرالعلم ! بارها اين ندا در مسجد پيامبر صلى الله عليه و آله و سلم طنين‌انداز شد و مردم مدينه اين ندا را شنيدند ! منادى اين ندا كسى نبود جز تنها باقيماندهء از اصحاب رسول خدا صلى الله عليه و آله و سلم ؛ جابربن عبداللَّه انصارى !\r\nامام صادق عليه السلام مىفرمايد : « او همواره اين ندا را مىداد ، تا اينكه مردم گفتند : جابر هذيان مىگويد : امّا او در پاسخ آنها گفت : نه به خدا سوگند كه من هذيان نمىگويم ، بلكه از رسول خدا صلى الله عليه و آله و سلم شنيدم كه مىفرمود : « اى جابر ! تو به زودى مردى از فرزندان مرا خواهى ديد كه اسم او اسم من و شمايل او شمايل من است ؛ او علم را مىشكافد شكافتنى ! » اين فرمودهء پيامبر است كه ( مرا ذوق زده كرده ) ، مرا وادار كرده كه ( شيفته و شيدا )\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nچنين ندا دهم ! » . « 1 »\r\nابن خلّكان مىنويسد : ابوجعفر محمّد بن زين العابدين علىّ بن حسين بن علىّ بن ابىطالب ملقّب به باقر يكى از دوازده امام - به عقيدهء اماميّه - و پدر جعفر صادق ، عالم و سيّدى بزرگوار بود . از آن جهت ملقّب به باقر شد كه علم را شكافت و گسترش داد . « 2 »\r\nابن حجر متعصّب مىگويد : او ( محمّد بن على ) شكافندهء علم است ، علم و دانش او شهرهء آفاق و زبانزد همگان است ، او قلبى باصفا و علم و عملى بالنده داشت ، پاك نفس و نيكو شيم بود ، تمام اوقاتش را به طاعت خدا مىگذراند . . . « 3 »\r\nابن صبّاغ مىنويسد : امّا مناقب وى ( باقرالعلوم ) فراوان و اوصافش بىشمار و بس زيبا و پسنديده است . . . « 4 »\r\nسبط بن جوزى از قول عطا نقل كرده ، مىگويد : هيچگاه دانشمندان را نزد كسى از نظر علمى چنان حقير نديدم كه نزد ابوجعفر ( باقر ) ديدم . . .\r\nبه نقل از عبداللَّه بن عطا آورده است : حكم بن عينيه را ( كه دانشمند برجسته و بزرگى بود ) در برابر وى ( محمّد بن علىّ ) چونان دانش‌آموزى در محضر آموزگار ديدم . « 5 »\r\nآرى در اين كتاب سخن از امامى است كه دانشمندان فريقين دربارهء\r\n\r\n\r\n","description":"","footnote":"\r\n( 1 ) - كافى : 1 / 469 .\r\n( 2 ) - وفيات الأعيان : 3 / 314 .\r\n( 3 ) - الصواعق المحرقه ، به نقل محدّث قمى در منتهى الآمال ، ج 2\r\n( 4 ) - الفصول المهمّه : ص 212 .\r\n( 5 ) - ترجمهء تذكرة الخواصّ : ص 446 ، كشف الغمّهء اربلى : 2 / 117 .\r\n","page_name":" 12 ","page_number":12},
  {"content":"\r\n\r\nفضايل و مناقب او سخنها گفته‌اند و از خوان گستردهء علم او بهره‌ها برده‌اند .\r\nامامى كه از دو سو علوى و فاطمى و ابن الخيرتين است و فرزند امام علىّ بن حسين سيّد السّاجدين و زادهء مادرى است كه به فرمودهء امام صادق عليه السلام :\r\n« صِدّيقةٌ لَمْ يُدْرَكْ فِى آلِ الْحَسَنِ مِثْلُها »\r\nصدّيقه‌اى كه در ميان خاندان امام مجتبى عليه السلام زنى به مقام او نرسيد .\r\nاين كتاب جلد اوّل از مسند شش جلدى « مسند ابوجعفر محمّد بن علىّ الباقر عليهما السلام از مجموعهء مسانيد اهل‌بيت عليهم السلام تأليف حجةالاسلام والمسلمين جناب آقاى عطاردى ايّده اللَّه مىباشد .\r\nقابل ذكر است كه منابع كتاب را در پايان مجلّد آخر آورده‌ايم و در پاورقىها نيز به تبع متن منابع را ذكر كرده‌ايم و در رواياتى كه تفاوت زيادى نداشته‌اند از نقل مكرّرات خوددارى شده است .\r\nاللَّهُمَّ اغْفِرْلَنا وَلإخوانِنَا الَّذينَ سَبَقُونا بالإيمان\r\nمشهد مقدس رضوى عليه السلام - محمّد رضا عطائى\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدّمهء مؤلّف\r\nبه نام خداوند بخشايشگر مهربان\r\nسپاس مخصوص پروردگار جهانيان راست ، و درود و سلام بر سرور و پيامبرمان محمّد صلى الله عليه و آله و سلم و آل پاك او باد ! كه امينان خدا در ميان بندگان و اركان او در روى زمينند ، هر كه به ايشان تمسّك جست نجات يافت و هر كه آنان را واگذاشت هلاك شد و گمراه گرديد .\r\nدرود و سلام خدا بر همه‌ى ايشان باد ! و خداوند شفاعت آنان را در روز جزا نصيب و روزى ما گرداند ! آمين رب العالمين !\r\nبارى اين بنده ناتوان فانى شيخ عزيزاللَّه عطاردى قوچانى - خدايش از آرمانها و آرزوهاى طولانى مصون دارد ! - مىگويد : اين كتابى را كه به محضر پژوهشگرانِ اخبار ، زندگانى و احاديث اهل بيت عليهم السلام تقديم مىدارم پنجمين كتاب از موسوعهء بزرگ ما « مسانيد اهل البيت عليهم السلام » است كه آن را « مسند امام باقر محمّدبن على عليهما السلام » ناميديم .\r\nدر اين كتاب از زندگانى ، فضايل و مناقب ، اخبار و آثار امام در مسائل دينى و احكام و سنن گفتگو مىكنيم كه از منابع مشهور و كتابهاى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمعروفى برگرفته‌ايم كه در تمام قرون و اعصار محور بوده است . و آن را به خاطر آسان نمودن كار پژوهشگران و مراجعان برحسب موضوع به صورت چند بخش تنظيم كرده‌ايم .\r\nوانگهى ، اين جانب روايات امام باقر عليه السلام را از طريق اساتيد معظّم و فقهاى بزرگوار با اسناد پيوسته نقل مىكنم تا به امام محمّدبن علىّ الباقر عليهما السلام مىرسد ؛ و نام ايشان را در مقدمهء مسند امام رضا عليه السلام آورده‌ام ، رضوان اللَّه عليهم !\r\nاين كتاب به سه بخش تنظيم شده است :\r\nبخش اول : زندگانى امام و مناقب وى و نصوص امامت و مكارم اخلاق آن حضرت و آنچه بين او و خلفاى زمانش گذشت .\r\nبخش دوم : در احاديث و اخبار واردهء از آن حضرت در اصول و فروع و احكام و سُنن و آداب و مواعظ و دعا و تفسير قرآن .\r\nبخش سوم : در شرح حال راويان از امام باقر عليه السلام كه از آن حضرت حديث نقل كرده‌اند و مختصرى از حالات ايشان و آنچه از خوب و بد دربارهء آنها گفته‌اند .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nولادت امام عليه السلام\r\n1 - كلينى مىگويد : ابوجعفر عليه السلام در سال 57 هجرى به دنيا آمد و مادرش امّ عبداللَّه دختر امام حسن‌بن علىّبن ابى طالب است ، درود بر ايشان و فرزندان هدايتگرشان باد ! « 1 »\r\n2 - همو از ابوالصّباح به نقل از ابوجعفر عليه السلام آورده است كه فرمود :\r\n« مادرم كنار ديوارى نشسته بود ؛ ديوار شكاف خورد و ما فرياد بلندى را شنيديم كه او با دستش به ديوار اشاره كرد : نه ! به حقّ مصطفى صلى الله عليه و آله و سلم كه خدا تو را اجازهء افتادن ندهد ! ديوار به همان حال معلّقِ در هوا ماند تا از كنار ديوار رفت و پدرم از آن بابت صد دينار صدقه داد » .\r\nابوالصّباح مىگويد : ابوعبداللَّه ( امام صادق ) عليه السلام روزى از جدّهء خودش - مادر پدرش - ياد كرد و فرمود : « وى صدّيقه بود ، در ميان اولاد امام حسن عليه السلام نظير او ديده نشد » . « 2 »\r\n3 - شيخ مفيد مىگويد : وى در سال 57 در شهر مدينه به دنيا آمد و مادرش امّ عبداللَّه ؛ دختر حسن‌بن على عليهما السلام بود ، از اين رو او ( امام\r\n\r\n\r\n","description":"","footnote":"\r\n( 1 ) - كافى : 1 / 469 .\r\n( 2 ) - همان .\r\n","page_name":" 17 ","page_number":17},
  {"content":"\r\n\r\nباقر عليه السلام ) يكى از هاشميان و علويان است . « 1 »\r\n4 - طبرسى مىگويد : امام عليه السلام روز جمعه اول ماه رجب و به قولى سوم ماه صفر سال 57 در مدينه به دنيا آمد ، و مادرش امّ عبداللَّه دختر امام حسن عليه السلام است و او يكى از هاشميان و علويان است . « 2 »\r\n5 - فتال نيشابورى مىنويسد : امام باقر عليه السلام در روز سه‌شنبه و به قولى روز جمعه سوم ماه صفر سال 57 هجرى در مدينه به دنيا آمد و مادرش فاطمه امّ عبداللَّه و به قولى امّ عبده ، دختر حسن‌بن على عليهما السلام است . « 3 »\r\n6 - ابوجعفر طوسى مىگويد : محمّدبن علىّبن حسين‌بن علىّبن ابى طالب عليهم السلام ؛ باقر علم دين ، سال 57 هجرى در شهر مدينه به دنيا آمد ، و مادرش امّ عبداللَّه دختر حسن‌بن علىّبن ابى طالب عليهما السلام است و او يك هاشمى و علوى از هاشميان و علويان است . « 4 »\r\n7 - اربلى مىنويسد : ولادت آن حضرت سه سال پيش از شهادت جدش حسين عليه السلام در سوم ماه صفر سال 57 هجرى در مدينه اتفاق اقتاد و بعضى جز آن را گفته‌اند . و مادرش فاطمه دختر حسن‌بن علىّبن ابىطالب عليهما السلام به نام امّ حسن و به قولى امّ عبداللَّه بوده است . « 5 »\r\n8 - ابن شهرآشوب مىگويد : وى در روز سه‌شنبه و به قولى روز\r\n\r\n\r\n","description":"","footnote":"\r\n( 1 ) - ارشاد : ص 245 . به همين دليل امام پنجم تنها امامى است كه از طرف پدر و مادر نوهء على و زهرا عليهما السلام است - م .\r\n( 2 ) - اعلام الورى : ص 259 .\r\n( 3 ) - روضة الواعظين : ص 177 .\r\n( 4 ) - تهذيب : 6 / 77 .\r\n( 5 ) - كشف الغمّه : 2 / 117 .\r\n","page_name":" 18 ","page_number":18},
  {"content":"\r\n\r\nجمعهء آغاز ماه رجب و بنا به قولى سوم ماه صفر سال 57 در مدينه به دنيا آمد . « 1 »\r\n9 - شيخ طوسى مىگويد : جابر جعفى نقل كرده ، مىگويد : ابوجعفر محمّدبن علىّ الباقر عليهما السلام در روز جمعه سال 57 به دنيا آمد . « 2 »\r\n10 و 11 - علّامهء مجلسى از تاريخ غفارى نقل كرده است كه آن حضرت در روز جمعه اول رجب المرجّب به دنيا آمده است . و به نقل از « شواهد النبّوه » مىگويد : در روز جمعه سوم صفر سال 57 هجرى به دنيا آمد . « 3 »\r\n12 - شهيد در « دروس » مىنويسد : امام عليه السلام روز دوشنبه سوم ماه صفر سال 57 در مدينه به دنيا آمد ، و مادرش ام‌ّعبداللَّه دختر حسن‌بن على عليهما السلام است . « 4 »\r\n13 - عبداللَّه‌بن احمد خشاب با اسناد از محمّدبن سنان نقل كرده ، مىگويد : امام محمّد ( بن على ) عليهما السلام سه سال پيش از شهادت امام حسين عليه السلام به دنيا آمد . « 5 »\r\n14 - ابن خلكان مىنويسد : ابوجعفر محمّدبن زين العابدين علىّبن حسين عليهما السلام ملقّب به باقر در روز سه‌شنبه سوم ماه صفر سال 57 هجرى در مدينه به دنيا آمد .\r\nو موقع شهادت جدش حسين عليه السلام سه سال عمر داشت و مادرش امّ عبداللَّه دختر حسن‌بن على عليهما السلام است . « 6 »\r\n\r\n\r\n","description":"","footnote":"\r\n( 1 ) - مناقب : 2 / 295 .\r\n( 2 ) - مصباح المتهجّدين : ص 557 .\r\n( 3 ) - بحارالأنوار : 46 / 217 .\r\n( 4 ) - بحارالأنوار : 46 / 217 .\r\n( 5 ) - همان : 46 / 219 .\r\n( 6 ) - وفيات الأعيان : 3 / 314 .\r\n","page_name":" 19 ","page_number":19},
  {"content":"\r\n\r\n15 - ابن جوزى مىگويد : مادر ابوجعفر محمّدبن علىّبن حسين‌بن علىّبن ابى طالب عليهم السلام امّ عبداللَّه دختر حسن‌بن على عليهما السلام بود . « 1 »\r\n16 - ابن صبّاغ مالكى مىنويسد : ابوجعفر محمّدبن علىّبن حسين عليهم السلام در روز سوم ماه صفر سال 57 هجرى ؛ سه سال پيش از شهادت حسين عليه السلام در مدينه به دنيا آمد ، بنابراين پدرش زين العابدين علىّبن حسين عليهما السلام و او يكى از هاشميان و علويان است . « 2 »\r\n17 - محمّدبن طلحه مىگويد : امّا ولادت آن حضرت در سوم ماه صفر سال 57 هجرى سه سال پيش از شهادت جدش ( امام حسين عليه السلام ) در مدينه اتفاق افتاد و بعضى جز اين را گفته‌اند .\r\nو امّا نسبت او از نظر پدر و مادر ؛ پدرش زين العابدين علىّبن حسين عليهما السلام و مادرش به نام فاطمه دختر حسن‌بن على عليهما السلام است كه به او ام‌ّحسن و به قولى ام‌ّعبداللَّه مىگفتند . « 3 »\r\n\r\nاسماء ، القاب و نقش انگشتريش\r\n1 - ابن شهرآشوب مىگويد : نام وى محمّد و كنيه‌اش ابوجعفر است و نه چيز ديگر . و لقب آن حضرت باقرالعلم ، شاكرللَّه ، هادى ، امين و شبيه ؛ چون وى شبيه رسول خدا صلى الله عليه و آله و سلم بود .\r\nميان بالا ، نازك گونه ، پيچيده مو ، گندمگون ، خالى بر گونه و خالى\r\n\r\n\r\n","description":"","footnote":"\r\n( 1 ) - تذكرة الخواصّ : ص 336 و صفة الصّفوه : 2 / 60 .\r\n( 2 ) - الفصول المهمّه : ص 211 .\r\n( 3 ) - مطالب السّؤول : ص 80 .\r\n","page_name":" 20 ","page_number":20},
  {"content":"\r\n\r\nقرمز در بدنش داشت ، لاغراندام ، خوش صدا و سر به زير بود . « 1 »\r\n2 - اربلى مىگويد : وى سه لقب دارد : باقرالعلم ، شاكر و هادى .\r\nمشهورترين آنها باقر است ، و به خاطر گستردگى علم آن حضرت به اين نام موسوم شد . « 2 »\r\n3 - محمّدبن يعقوب به سند خود از ابوعبداللَّه ( امام صادق ) عليه السلام نقل كرده است كه فرمود : « در انگشترى پدرم محمّدبن على عليهما السلام كه او بهترين فرد محمّدى بود كه به چشم خود ديدم نوشته بود : « العزّة للَّه » . « 3 »\r\n4 - ابوجعفر صدوق به سند خود از عمربن على ، از پدرش علىّبن ابى طالب عليه السلام از قول پيامبر صلى الله عليه و آله و سلم نقل كرده ، مىفرمايد : « باقر عليه السلام را از آن جهت باقر گويند كه علم را مىشكافد شكافتنى ( و آن را به طور كامل آشكار مىسازد . ) » . « 4 »\r\n5 - طبرسى از كتاب « اللّباس » از ابوعبداللَّه عليه السلام نقل كرده است كه فرمود : « نقش انگشترى ابوجعفر عليه السلام « العزّة للَّه » بوده است . » . « 5 »\r\n6 - همو در حديث مرسلى از امام رضا عليه السلام به نقل از جدّش امام صادق عليه السلام آورده است كه فرمود : « نقش انگشترى پدرم محمّدبن علىّ الباقر عليهما السلام چنين بود : ظنّى باللَّه حَسَنٌ و بالنبىّ المؤتمن و بالوصىّ ذى المنن و بالحسين و الحسن . » . « 6 »\r\n\r\n\r\n","description":"","footnote":"\r\n( 1 ) - مناقب : 2 / 295 .\r\n( 2 ) - كشف الغمّه : 2 / 117 .\r\n( 3 ) - كافى : 6 / 473 . تمام عزّت از آنِ خداست .\r\n( 4 ) - معانى الأخبار : ص 65 .\r\n( 5 ) - مكارم الاخلاق : ص 102 .\r\n( 6 ) - همان : ص 104 . به خدا حسن ظن دارم و به پيامبر اعتماد دارم و همچنين به وصىّ صاحب كرامات و به حسين و حسن .\r\n","page_name":" 21 ","page_number":21},
  {"content":"\r\n\r\n7 - ابوجعفر صدوق به اسناد خود از امام رضا عليه السلام نقل كرده است ، فرمود : « محمّدبن على عليهما السلام انگشترى حسين‌بن على عليهما السلام را به انگشت خود مىكرد . » . « 1 »\r\n8 - ابن خلكان مىگويد : ( امام ) باقر عليه السلام دانشمندى آقا و بزرگ بود ، بدان جهت او را باقر گفتند كه علم و دانشى گسترده داشت و دربارهء او شاعر مىگويد :\r\nاى كسى كه براى پرهيزگاران علم را شكافتى\r\nو اى بهترين كسى كه به گروههاى مردم لبّيك گفتى « 2 »\r\n9 - حافظ ابونعيم از حاتم بن اسماعيل به نقل از جعفربن محمّد عليهما السلام آورده است فرمود : « در انگشترى پدرم ، عبارت « القوّةُ للَّهِ جميعاً » بود . » . « 3 »\r\n10 - ابن جوزى مىگويد : ( امام باقر ) عليه السلام را به خاطر سجدهء زيادش باقر گفتند ، چرا كه سجده پيشانى او را باز و پهن كرده بود ، و به قولى به خاطر علم فراوانش او را باقر گويند . « 4 »\r\n11 - ابن صبّاغ مالكى مىگويد : محمّدبن علىّبن حسين الباقر عليهم السلام ، شكافنده و گردآورنده و واضح و آشكاركنندهء علم و دانش و آن كه بر سهل و سخت دانشها استيلا داشت ؛ دلش صاف و عملش پاك ، و پاكيزه جان و صاحب خلق و خوهاى و الا بود ، كسى كه عمرش را به طاعت خدا سپرى كرد و در مقام تقوا ثابت قدم و بر پيمانش استوار بود . « 5 »\r\n\r\n\r\n","description":"","footnote":"\r\n( 1 ) - عيون الأخبار : 2 / 56 .\r\n( 2 ) - وفيات الأعيان : 3 / 314 .\r\n( 3 ) - حلية الأولياء : 3 / 183 تمام نيرو از آنِ خداست .\r\n( 4 ) - تذكرة الخواصّ : ص 336 .\r\n( 5 ) - الفصول المهمّه : ص 210 .\r\n","page_name":" 22 ","page_number":22},
  {"content":"\r\n\r\n12 - و باز در وصف آن حضرت مىگويد : نقش انگشتريش « رَبِّ لا تَذَرنى فَرداً » « 1 » بود . و ثعلبى در تفسير خود مىنويسد : نقش انگشترى ( امام ) باقر عليه السلام اين عبارات بود :\r\nظنّى باللَّه حسنٌ و بالنبىّ المؤتمن و بالوصىّ ذوالمنن و بالحسين والحسن . « 2 »\r\n13 - محمّدبن طلحه مىگويد : نام وى محمّد و كنيه‌اش ابوجعفر است و سه لقب دارد : باقرالعلم ، شاكر و هادى ، كه مشهورتر از همه باقر است ، و او را به خاطر ژرف نگرى و گستردگى علمش باقر گويند . « 3 »\r\n14 - سيد مرتضى زبيدى مىگويد : باقر لقب امام ابوجعفر محمّدبن امام زين العابدين علىّبن حسين‌بن على عليهم السلام است ، او را به خاطر ژرفا و گستردگى علمش باقر لقب دادند . و در كتاب « اللّسان » آمده است : چون او علم را شكافت و اصل و اساس آن را شناخت و فرع آن را استنباط كرد .\r\nدر برخى آثار از جابربن عبداللَّه انصارى آمده است كه پيامبر صلى الله عليه و آله و سلم فرمود : « اميد است كه تو زنده بمانى تا يكى از فرزندان مرا از نسل حسين عليه السلام ببينى كه او را محمّد گويند ، او علم را مىشكافد شكافتنى . اگر او را ديدى از طرف من به او سلام برسان ! اين حديث را پيشوايان علم انساب نقل كرده‌اند . « 4 »\r\n\r\n\r\n","description":"","footnote":"\r\n( 1 ) - بخشى از آيهء 89 سوره انبياء : خدايا مرا تنها نگذار ! .\r\n( 2 ) - الفصول المهمّه : ص 216 . ترجمه صفحه قبل گذشت - م .\r\n( 3 ) - مطالب السّؤول : ص 80 .\r\n( 4 ) - رجال تاج العروس : ص 149 .\r\n","page_name":" 23 ","page_number":23},
  {"content":"\r\n\r\n\r\nامامت آن حضرت\r\n1 - محمّدبن يعقوب ( كلينى ) از اسماعيل بن محمّدبن عبداللَّه‌بن علىّبن حسين از قول ابوجعفر ( امام باقر ) عليهما السلام نقل كرده است ، فرمود : « چون علىّبن حسين عليهما السلام در آستانهء مرگ قرار گرفت پيش از آن سبد يا صندوقى كه در نزد او بود بيرون آورده بود ، به من فرمود : اى محمّد ! اين صندوق را ببر ! » صندوق را با حضور چهار نفر « 1 » برد ، چون علىّبن حسين عليهما السلام درگذشت ، برادرانِ امام باقر عليه السلام آمدند و مدّعى شدند كه آنچه در صندوق بود بهرهء ما را بده ! فرمود : « به خدا كه در آن صندوق بهره‌اى براى شما نبود و اگر بود ( پدرمان ) آن را به من نمىداد ؛ در آن صندوق سلاح و كتابهاى رسول خدا صلى الله عليه و آله و سلم بود . » . « 2 »\r\n2 - به نقل از عيسىبن عبداللَّه از قول پدرش ، از جدش آورده است ، مىگويد : علىّبن حسين عليهما السلام در حال مرگ رو به فرزندانش كرد كه در اطراف بسترش بودند و از ميان همه به محمّدبن علىّ عليهما السلام توجه فرمود :\r\n« محمّد ! اين صندوق را به خانه خودت ببر ! » فرمودند : « بدان كه داخل آن دينار و درهمى نيست ، بلكه پر از علم و دانش است . » . « 3 »\r\n3 - از حسين‌بن علاء نقل كرده ، مىگويد : از امام صادق عليه السلام شنيدم ، مىفرمود :\r\n\r\n\r\n","description":"","footnote":"\r\n( 1 ) - مرحوم مجلسى در شرح اين حديث مىنويسد : چهار نفر گوشه‌هاى صندوق را كه از سلاح وكتاب سنگين بود ، گرفتند و بردند - م .\r\n( 2 ) - كافى : 1 / 305 .\r\n( 3 ) - كافى : 1 / 305 .\r\n","page_name":" 24 ","page_number":24},
  {"content":"\r\n\r\n« عمربن عبدالعزيز به ابن حزم « 1 » نوشت كه درآمد موقوفهء على عليه السلام و عمر و عثمان را براى او بفرستد ! ابن حزم درآمد موقوفهء على عليه السلام را از زيد مطالبه كرد كه از همهء اولاد على عليه السلام بزرگتر بود . زيد گفت : متولّى موقوفه پس از على عليه السلام امام حسن عليه السلام بود و پس از امام حسن عليه السلام امام حسين عليه السلام و پس از او علىّبن حسين ؛ و پس از علىّبن حسين ، محمّدبن على بود . از اين رو ابن حزم نزد پدرم فرستاد ، و پدرم به وسيلهء من نامه‌اى نزد او فرستاد و من نامه را بردم و به او دادم . يكى از ماها از آن حضرت ( علىّبن حسين ) پرسيد : آيا اولاد امام حسن عليه السلام از اين موضوع باخبرند ؟ فرمود : « آرى همان طورى كه مىدانند اكنون شب است ! ولى حسد آنها را به اين مخالفت وامىدارد ، و اگر از راه حقّ ، به دنبال حق مىرفتند براى آنها بهتر بود ولى آنها در پى دنيا هستند . » . « 2 »\r\n4 - شيخ مفيد مىگويد : محمّدبن علىّبن حسين ؛ باقر ( العلوم ) عليهم السلام ، از ميان برادرانش جانشين پدرش علىّبن حسين عليهما السلام و وصىّ و عهده‌دار امامت پس از وى بود . و در علم و زهد و سرورى بر همهء آنها برترى داشت و پر آوازه‌تر از همه و در بين خاصه و عامه گرامىتر و ارجمندتر بود . و از هيچ يك از اولاد امام حسن و امام حسين عليهما السلام از علم دين و آثار و سنت و علم قرآن و سيره و فنون مختلف ادبى بروز و ظهور نيافت آن قدرى كه از ابوجعفر عليه السلام بروز يافت . از قول او ، باقيماندگان از اصحاب و\r\n\r\n\r\n","description":"","footnote":"\r\n( 1 ) - محمّدبن عمربن حزم انصارى در سال دهم هجرى در نجران به دنيا آمد ؛ پدرش از طرف‌پيامبر صلى الله عليه و آله و سلم حاكم آنجا بود ، صاحب « نهايه » او را از فقها شمرده است . گويا وى در آن زمان والى مدينه بوده است . - م\r\n( 2 ) - كافى : 1 / 305 .\r\n","page_name":" 25 ","page_number":25},
  {"content":"\r\n\r\nبزرگان از تابعين و سران از فقهاى مسلمان معالم دين را نقل كرده‌اند . و به خاطر فضيلتش در ميان اهل بيت شاخص بود و به او مثل مىزدند و آثار و اشعار بر محور او مىگشت و قرظى درباره او مىگويد :\r\nاى كسى كه براى پرهيزگاران علم را شكافتى\r\nو بهترين كسى كه به نداى مردمان لبّيك گفتى . « 1 »\r\n5 - و نيز مىگويد : شيعه در خبر لوحى كه جبرئيل عليه السلام براى رسول خدا صلى الله عليه و آله و سلم از بهشت آورد - و آن حضرت به فاطمه عليها السلام داد كه در آن نام امامان پس از پيامبر صلى الله عليه و آله و سلم آمده است و نام محمّدبن على عليهما السلام به عنوان امام پس از پدرش آمده - نقل كرده است كه خداى عزّوجلّ به پيامبرش صلى الله عليه و آله و سلم كتابى را نازل كرد كه به دوازده انگشترى مهر شده بود و دستور داد تا آن را به اميرالمؤمنين عليه السلام بدهد ، و به او فرمان دهد تا او نخستين مهر آن را بشكند و مطابق آنچه داخل آن است عمل كند ، سپس آن را در وقت وفاتش به فرزندش امام حسن عليه السلام دهد و به او فرمان دهد كه مهر دوم را بشكند و آنچه در زير آن است مطابق آن عمل كند . و سپس در هنگام وفاتش آن را به برادرش امام حسين عليه السلام بسپارد و دستور دهد تا او نيز مهر سوم را بشكند و بدانچه در زير آن مهر نهفته است عمل كند ، سپس امام حسين عليه السلام نيز به هنگام درگذشتش آن را به پسرش علىاكبر ( زين‌العابدين ) ، فرزند حسين عليه السلام بسپارد و همان فرمان را بدهد و پس از وى محمّد عليه السلام نيز آن را به فرزند خود بدهد تا آخرين\r\n\r\n\r\n","description":"","footnote":"\r\n( 1 ) - ارشاد : ص 245 .\r\n","page_name":" 26 ","page_number":26},
  {"content":"\r\n\r\nامام عليهم السلام . « 1 »\r\n6 - طبرسى مىگويد : دليل بر امامت آن حضرت عيناً همان است كه در امامت پدرش نقل كرديم : از شرط وجوب عصمت و بطلان قول كسى كه مدّعى حيات پدرش بوده است به ترتيبى كه استدلال و دلايل عقلى ما گذشت ، بلكه محكم‌ترين دلايل ، استدلال به خاطر دورى از تأويل و احتمال در آن مورد است . « 2 »\r\n7 - و از قول وى ( طبرسى ) كه مىگويد : نُصوصى كه از پيامبر صلى الله عليه و آله و سلم دربارهء همه دوازده امام نقل شده فراوان است ؛ مانند خبر لوحى كه جبرئيل آن را براى رسول خدا صلى الله عليه و آله و سلم از بهشت آورد و پيامبر صلى الله عليه و آله و سلم آن را به فاطمه عليها السلام داد . و مانند اين روايت كه خداى تعالى نامهء مهر شده‌اى كه به دوازده انگشترى مهر شده بود به پيامبر صلى الله عليه و آله و سلم نازل كرد و دستور داد كه آن را به اميرالمؤمنين عليه السلام بدهد و او را فرمان دهد تا مهر نخستين را بشكند و آنچه در زير آن است عمل كند ، سپس آن را پس از وفات به امام حسن بدهد و از او بخواهد كه مهر دوم را بشكند و مطابق آن چه در زير آن است عمل كند . آن گاه وى در هنگام وفات آن را به امام حسين عليه السلام بدهد و از او بخواهد تا مهر سوم را بشكند و آنچه در زير آن نهفته است به كار بندد . و باز او در وقت وفاتش آن را به پسرش علىّبن حسين عليهما السلام بدهد و به او همين دستور را بدهد و سپس او نيز به پسرش محمّدبن على عليهما السلام بدهد و به او همين طور فرمان دهد و بعد او نيز به پسرش بدهد\r\n\r\n\r\n","description":"","footnote":"\r\n( 1 ) - ارشاد : ص 246 ظاهراً چيزى از حديث افتاده است .\r\n( 2 ) - اعلام الورى : ص 259 .\r\n","page_name":" 27 ","page_number":27},
  {"content":"\r\n\r\nتا به آخرين امام عليهم السلام برسد . « 1 »\r\n8 - فتال مىگويد : امام پس از علىّبن حسين ، ابوجعفر محمّدبن علىّ الباقر عليهما السلام است به دليل تصريح پدرش بر امامت او و نيز به اعتبار شرايط عقلى كه موجود بوده است و آن حضرت بر تمام مردم زمانش در علم و زهد سرآمد همگان و پرآوازه‌ترين و گرامىترين فرد در ميان خاصّه و عامّه بود . و از هيچ يك از اولاد امام حسن و امام حسين عليهما السلام ، از علم دين و آثار علم قرآن و سيره و فنونِ مختلفِ ادبى بروز و ظهور نيافت آن قدرى كه از ابوجعفر عليهما السلام بروز يافت .\r\nبازماندگان صحابه و نخبگان از تابعين و سران فقهاى مسلمان آثار دين را از او نقل كرده‌اند . و از جمله در وصاياى اميرالمؤمنين عليه السلام نام محمّدبن على و ديگر اوصياء آمده است و رسول خدا صلى الله عليه و آله و سلم او را نام برده و به عنوان باقرالعلوم تعريف كرده است و جابر مىگويد : رسول خدا صلى الله عليه و آله و سلم به من فرمود : « اى جابر ! اميد است كه تو زنده بمانى تا فرزند مرا از نسل حسين عليه السلام به نام محمّد را ببينى كه او علم دين را مىشكافد شكافتنى ! و چون او را ديدى سلام مرا به او برسان ! » . « 2 »\r\n9 - ابن شهرآشوب به نقل از ابوالورد ، از قول ابوجعفر عليه السلام دربارهء كلام خداى تعالى :  « وَ عَلاماتٍ وَ بِالنَّجْمِ هُمْ يَهْتَدُونَ »  « 3 » آورده است كه فرمود : « ماييم آن ستارگان » . « 4 »\r\n\r\n\r\n","description":"","footnote":"\r\n( 1 ) - اعلام الورى : ص 261 .\r\n( 2 ) - روضة الواعظين : ص 173 .\r\n( 3 ) - نحل / 16 : و علاماتى قرار داده و به وسيلهء ستارگان مردم هدايت مىشوند .\r\n( 4 ) - روضة الواعظين : ص 173 .\r\n","page_name":" 28 ","page_number":28},
  {"content":"\r\n\r\n10 - همو از هيتمى يا داوود جصّاص از امام صادق عليه السلام و وشّاء از امام رضا عليه السلام نقل كرده است كه فرمود : « آن ستاره رسول خدا و علامتها امامان عليهم السلام است » . « 1 »\r\n11 - و نيز از ابوالمضاء به نقل از امام رضا عليه السلام آورده است ، مىفرمايد : « پيامبر صلى الله عليه و آله و سلم به علىّ عليه السلام فرمود : تو ستارهء بنىهاشمى ! » . « 2 »\r\n12 - و از آن حضرت نقل است كه ( خطاب به على عليه السلام ) فرمود : « تو يكى از آن علامتها هستى » . « 3 »\r\n13 - همو از عبايه به نقل از على عليه السلام آورده است كه فرمود : « مَثَلِ اهل بيت من به مانند ستارگان است كه هر گاه ستاره‌اى غروب كند ، ستارهء ديگرى طلوع مىكند » . « 4 »\r\n14 - و نيز از تفسير علىّبن ابراهيم‌بن هاشم قمّى دربارهء قول خداى تعالى :  « وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها »  « 5 » فرمود : « ستارگان همان آل محمّد هستند » . « 6 »\r\n15 - از محمّدبن مسلم و جابر جعفى دربارهء قول خداى تعالى :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 7 » به نقل از امام باقر عليه السلام آورده است كه فرمود :\r\n« ماييم اهل ذكر . » . ابوزرعه مىگويد : خداوند راست گفته است ، به جان\r\n\r\n\r\n","description":"","footnote":"\r\n( 1 ) - مناقب : 2 / 271 .\r\n( 2 ) - همان .\r\n( 3 ) - همان .\r\n( 4 ) - همان .\r\n( 5 ) - انعام / 97 : و او كسى است كه ستارگان را براى شما قرار داده تا راه خود را پيدا كنيد .\r\n( 6 ) - مناقب : 2 / 271 .\r\n( 7 ) - انبياء / 7 : اگر شما نمىدانيد پس از آگاهان بپرسيد !\r\n","page_name":" 29 ","page_number":29},
  {"content":"\r\n\r\nخودم سوگند كه ابوجعفر بزرگترين دانشمندان است » . « 1 »\r\n16 - همو به نقل از ابوجعفر طوسى مىگويد : خداوند پيامبرش را « ذِكر » ناميده است آنجا كه مىفرمايد :   « قَدْ أَنْزَلَ اللَّهُ إِلَيْكُمْ ذِكْراً رَسُولًا »   « 2 » بنابراين « ذكر » رسول خدا صلى الله عليه و آله و سلم و ائمّه عليهم السلام اهل ذِكراند . و اين روايت از امام باقر و امام صادق و امام رضا عليهم السلام نقل شده است . « 3 »\r\n17 - ابن شهرآشوب از سلمان صهرى نقل كرده است ، مىگويد : « ذكر » در آيه « انّا انزلنا الذّكر » « 4 » قرآن كريم و ايشان ائمّه عليهم السلام حافظان و دانايان به معانى قرآنند . « 5 »\r\n18 - همو از تفسير يوسف قطان ، وكيع‌بن جراح ، اسماعيل سدى و سفيان ثورى از قول حارث نقل كرده‌اند ، مىگويد : از اميرالمؤمنين عليه السلام راجع به اين آيه پرسيدم ، فرمود : « به خدا سوگند كه ماييم اهل ذكر ، ماييم اهل دانش ، ماييم معدن تنزيل و تأويل . » . « 6 »\r\n19 - همو از ابوالورد به نقل از ابوجعفر عليه السلام دربارهء آيه  « وَ كَذلِكَ جَعَلْناكُمْ أُمَّةً وَسَطاً »  « 7 » آورده است ، فرمود : « ماييم آن امّت وسط ، و ماييم گواهان الهى بر خلق و حجت او در زمينش » . « 8 »\r\n21 - در روايت حمران از پدرش اعين به نقل از آن حضرت آورده است\r\n\r\n\r\n","description":"","footnote":"\r\n( 1 ) - مناقب : 2 / 271 .\r\n( 2 ) - طلاق / 10 : خداوند چيزى كه مايهء تذكر است بر شما نازل كرده است ، رسولى ( به سوى شمافرستاده . . . ) .\r\n( 3 ) - مناقب : 2 / 272 .\r\n( 4 ) - نحل / 44 ، آيه مباركه چنين است :  « وَ أَنْزَلْنا إِلَيْكَ الذِّكْرَ »  .\r\n( 5 ) - مناقب : 2 / 272 .\r\n( 6 ) - همان .\r\n( 7 ) - بقره / 143 همان گونه ( كه قبلهء شما يك قبلهء ميانه است ) ، شما را نيز يك امّت ميانه قرار داديم .\r\n( 8 ) - مناقب : 2 / 271 .\r\n","page_name":" 30 ","page_number":30},
  {"content":"\r\n\r\nكه خداى تعالى آيهء  « وَ كَذلِكَ جَعَلْناكُمْ أُمَّةً وَسَطاً »  « 1 » را نازل فرمود : « يعنى امّت معتدل تا گواهان بر مردم باشيد و رسول خدا صلى الله عليه و آله و سلم بر شما گواه باشد ! فرمود : كسى جز ائمّه و رسولان شاهد بر مردم نيست . اما امّت را روا نيست كه خداى تعالى بر مردم گواه بگيرد ، در حالى كه ميان ايشان كسانى هستند كه گواهى آنها در دنيا دربارهء يك بستهء گياه پذيرفته نيست » . « 2 »\r\n23 - همو از عمّار ساباطى نقل كرده ، مىگويد : از ابوعبداللَّه ( امام صادق ) عليه السلام راجع به آيه  « أَ فَمَنِ اتَّبَعَ رِضْوانَ اللَّهِ كَمَنْ باءَ بِسَخَطٍ مِنَ اللَّهِ  و  مَأْواهُمْ جَهَنَّمُ وَ بِئْسَ الْمَصِيرُ ،   هُمْ دَرَجاتٌ عِنْدَ اللَّهِ »  « 3 » پرسيدم ، فرمود : « كسانى كه خشنودى و رضوان خدا را پى گرفتند ، ايشان امامان هستند .\r\nاى عمار ! به خدا سوگند كه براى مؤمنان درجاتى است و به وسيلهء ولايت و معرفتشان نسبت به اعمال ايشان دو چندان مىشود . و درجات بلندى براى آنان بالا مىبرند . » . « 4 »\r\n23 - همو از عطاءبن ثابت به نقل از امام باقر عليه السلام دربارهء قول خداى تعالى :  « وَ يَقُولُ الْأَشْهادُ »  « 5 » آورده است ، فرمود : « ماييم آن گواهان ! » . « 6 »\r\n24 - ابوحمزهء ثمالى از قول ابوجعفر عليه السلام دربارهء قول خداى تعالى :  « وَ \r\n\r\n\r\n","description":"","footnote":"\r\n( 1 ) - بقره / 143 .\r\n( 2 ) - مناقب : 2 / 272 .\r\n( 3 ) - آل عمران / 162 : آيا كسانى كه فرمان خدا را اطاعت كردند و از خشنودى او پيروى نمودندهمانند كسانى هستند كه به سوى خشم خدا بازگشتند و جايگاه آنها جهنم و پايان كار آنها زشت و ناراحت كننده است . هر يك از آنها ( منافقان و مجاهدان ) در پيشگاه خدا درجه و موقعيتى دارند .\r\n( 4 ) - مناقب : 2 / 272 .\r\n( 5 ) - هود / 18 : در اين هنگام شاهدان اعمال ( گواهى مىدهند و ) مىگويند .\r\n( 6 ) - مناقب : 2 / 272 .\r\n","page_name":" 31 ","page_number":31},
  {"content":"\r\n\r\n يَوْمَ نَبْعَثُ مِنْ كُلِّ أُمَّةٍ شَهِيداً »  « 1 » نقل كرده است ، فرمود : « ماييم شاهدان بر اين امّت » . « 2 »\r\n25 - امام باقر عليه السلام فرمود : منظور خداى تعالى در جمله :  « كَفى بِاللَّهِ شَهِيداً »  « 3 » ما هستيم . « 4 »\r\n26 - از ابن عبّاس با اسناد خود تا ابوالجارود از امام باقر عليه السلام دربارهء قول خداى تعالى :  « ما فَرَّطْتُ فِي جَنْبِ اللَّهِ »  « 5 » نقل كرده است ، فرمود : « ماييم جَنبُ اللَّه » . « 6 »\r\n27 - محمّدبن مسلم از ابوجعفر ( امام باقر ) عليه السلام نقل كرده است كه فرمود : « منظور از  « أُخْرِجُوا مِنْ دِيارِهِمْ »  « 7 » ( در كلام خدا ) ماييم . » . « 8 »\r\n28 - جابر انصارى از امام باقر عليه السلام نقل كرده است كه دربارهء قول خداى تعالى :  « كُونُوا مَعَ الصَّادِقِينَ »  « 9 » فرمود : « يعنى با آل محمّد صلى الله عليه و آله و سلم باشيد ! » . « 10 »\r\n29 - ابوحمزه ( ثمالى ) از ابوجعفر عليه السلام دربارهء قول خداى تعالى :   « يا أَيُّهَا  \r\n\r\n\r\n","description":"","footnote":"\r\n( 1 ) - نحل / 84 : و به خاطر بياوريد روزى كه ما از هر امتى گواهى ( برآنها ) مبعوث مىكنيم .\r\n( 2 ) - مناقب : 2 / 272 .\r\n( 3 ) - نساء / 70 : و گواهى خدا ( بر اين مطلب ) كافى است .\r\n( 4 ) - مناقب : 2 / 272 .\r\n( 5 ) - زمر / 56 : افسوس بر من از كوتاهىهايى كه در اطاعت خدا كردم !\r\n( 6 ) - مناقب : 2 / 272 .\r\n( 7 ) - اقتباس از نساء / 66 : ( اوِ اخْرُجُوا مِنْ دِيارِكُمْ ) : و يا از وطن خود خارج شويد !\r\n( 8 ) - مناقب : 2 / 272 .\r\n( 9 ) - توبه / 119 و ( براى اين كه راه تقوا را درست بپيماييد ) با صادقان باشيد !\r\n( 10 ) - مناقب : 2 / 272\r\n","page_name":" 32 ","page_number":32},
  {"content":"\r\n\r\n  النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ »   « 1 » نقل كرده است كه فرمود :\r\n« دربارهء خويشان و نزديكان پيامبر است و سيّد و سالار آنان اميرالمؤمنين عليه السلام كه مأمور به دوستى آنان شدند ولى آنها با اين فرمان خدا مخالفت كردند » . « 2 »\r\n30 - همو از امام باقر عليه السلام دربارهء گفتهء ابراهيم عليه السلام :  « إِنِّي أَسْكَنْتُ مِنْ ذُرِّيَّتِي بِوادٍ »  « 3 » آورده است كه فرمود : « ماييم بقيّهء آن عترت » و فرمود :\r\n« دعوت ابراهيم تنها براى ما بود . » . « 4 »\r\n31 - همو از امام باقر و امام صادق عليهما السلام دربارهء قول خداى تعالى :  « قُلْ إِنَّما أَعِظُكُمْ بِواحِدَةٍ »  « 5 » نقل كرده است ، فرمودند : « منظور ولايت است » .  « أَنْ   تَقُومُوا ( لِلَّهِ ) مَثْنى »  « 6 » : امامان از ذريّهء آن دو تن هستند » . « 7 »\r\n32 - از امام باقر عليه السلام دربارهء اين قول خداى تعالى :  « وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  « 8 » نقل كرده است كه فرمود : « نعمت ظاهره پيامبر است و\r\n\r\n\r\n","description":"","footnote":"\r\n( 1 ) - نساء / 1 : اى مردم از پروردگارتان بپرهيزيد ؛ آن خدايى كه همهء شما را از يك انسان آفريده‌است .\r\n( 2 ) - مناقب : 2 / 272 .\r\n( 3 ) - ابراهيم / 37 : پروردگارا ! من بعضى از فرزندانم را در سرزمينى بى آب و علف ساكن كردم .\r\n( 4 ) - مناقب : 2 / 272 .\r\n( 5 ) - سباء / 46 : به آنها بگو : من تنها شما را به يك چيز اندرز مىدهم . ( و آن اين كه براى خدا قيام‌كنيد ! دو نفر دو نفر يا يك نفر يك نفر ) .\r\n( 6 ) - سباء / 46 : به آنها بگو : من تنها شما را به يك چيز اندرز مىدهم ، و آن اين كه براى خدا قيام كنيد ! دو نفر دو نفر يا يك نفر يك نفر .\r\n( 7 ) - مناقب : 2 / 272 .\r\n( 8 ) - انعام / 19 : خداوند نعمتهاى خود را - اعم از نعمتهاى ظاهر و باطن - بر شما گسترده و افزون‌ساخت .\r\n","page_name":" 33 ","page_number":33},
  {"content":"\r\n\r\nآنچه را كه از معرفت و توحيد خدا از جانب خدا آورده است و اما نعمت باطنى ولايت ما و پيمان مودّت و دوستى ما اهل بيت است . » . « 1 »\r\n33 - از محمّدبن مسلم به نقل از امام كاظم عليه السلام آورده است كه فرمود :\r\n« نعمت ظاهرى امام آشكار است و نعمت باطنى امام غايب است » . « 2 »\r\n34 - در تفسير عياشى ذيل آيه شريفه :  « وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ »  « 3 » آمده است كه بايد امامى از فرزندان آل محمّد صلى الله عليه و آله و سلم باشد تا به وسيلهء اين قرآن مردم را بترساند چنان كه پيامبر صلى الله عليه و آله و سلم بدين وسيله از نافرمانى خدا ترساند . و گفته است : فضيلت بر سه گونه است : فضل الهى كه فرمود :  « وَ لَوْ لا فَضْلُ اللَّهِ عَلَيْكُمْ وَ رَحْمَتُهُ »  « 4 » و فضل پيامبر صلى الله عليه و آله و سلم كه فرمود :\r\n « قُلْ بِفَضْلِ اللَّهِ وَ بِرَحْمَتِهِ »  « 5 » . . . « 6 »\r\n35 - ابن عبّاس مىگويد : فضل رسول خدا صلى الله عليه و آله و سلم و رحمت اميرالمؤمنين عليه السلام است كه افضل اوصياست . « 7 »\r\n36 - امام ابوجعفر عليه السلام در ذيل آيه :  « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ »  « 8 » ، فرمود : « منظور از آن مردم ماييم و ماييم كه مورد حسد قرار\r\n\r\n\r\n","description":"","footnote":"\r\n( 1 ) - مناقب : 2 / 272 .\r\n( 2 ) - مناقب : 2 / 272 .\r\n( 3 ) - انعام / 19 : اين قرآن بدان جهت بر من نازل شده است كه شما و تمام كسانى را كه سخنان من‌در طول تاريخ به گوش آنها مىرسد از مخالفت فرمان خدا بترسانم .\r\n( 4 ) - نساء / 83 : اگر فضل و رحمت الهى شامل حال شما نمىشد ( بسيارى از شما در راه شيطان گام‌مىنهاديد ) .\r\n( 5 ) - يونس / 58 : بگو ( اى پيامبر ) : اين مردم به فضل و رحمت پروردگار ( بايد خشنود باشند ) .\r\n( 6 ) - مناقب : 2 / 272 .\r\n( 7 ) - همان .\r\n( 8 ) - نساء / 54 : يا اين كه نسبت به مردم ( پيامبر و خاندانش ) در برابر فضل خدا حسد مىورزند .\r\n","page_name":" 34 ","page_number":34},
  {"content":"\r\n\r\nمىگيريم و اين آيه دربارهء ما نازل شده است . » . و فرمود : « خداى تعالى به مؤمن بدن سالم و زبان گويا و دلى روشن مرحمت كرده و هر عضوى را نيز تكليفى مقرّر فرموده است ؛ از جمله اطاعت ذات مقدس خويش و پيامبر و خلفا و جانشينان پيامبر . بنابراين وظيفهء بدن ، خدمت به او و به ايشان است و وظيفهء زبان شهادت و وظيفه قلب آرامش به وسيله ياد او و ياد ايشان است ، از اين رو هر كه به زبان شهادت دهد و با دل اطمينان يابد و به وسيله اعضا و جوارح عمل كند ، خداوند او را در بهشت جا دهد ! » . « 1 »\r\n37 - از مسند ابوحنيفه نقل كرده است كه راوى گفت : از جابر جعفى هيچ مسأله‌اى را نپرسيدم مگر اين كه در آن باره حديثى آورد ، و جابر جعفى چنان بود كه هر گاه روايتى از آن حضرت نقل مىكرد ، مىگفت :\r\nوصىّ اوصياء و وارث علم انبياء عليهم السلام به من فرمود . « 2 »\r\n38 - اربلى مىگويد : در وصيّت اميرالمؤمنين به فرزندانش از محمّدبن على عليهما السلام و جانشينان او ياد كرده و رسول خدا صلى الله عليه و آله و سلم نيز او را نام برده و به باقرالعلوم - طبق روايت صاحبان آثار - معرفى و توصيف كرده است . « 3 »\r\n40 - « 4 » علماى شيعه در خبر لوح نقل كرده‌اند كه جبرئيل آن را از بهشت براى رسول خدا صلى الله عليه و آله و سلم آورد و آن حضرت آن را به فاطمه عليها السلام داد و در\r\n\r\n\r\n","description":"","footnote":"\r\n( 1 ) - مناقب : 2 / 272 .\r\n( 2 ) - همان ، 2 / 273 .\r\n( 3 ) - همان .\r\n( 4 ) - حديث‌شمارهء ( 39 ) از كشف‌الغمّه : 2 / 124 عيناً همان بخش‌آخر حديث‌شماره ( 8 ) بود كه‌گذشت - م .\r\n","page_name":" 35 ","page_number":35},
  {"content":"\r\n\r\nآن نامهاى امامان پس از پيامبر صلى الله عليه و آله و سلم آمده است و نام محمّدبن على پس از پدرش عليهم السلام در آن آمده است . « 1 »\r\n42 - « 2 » اربلى مىگويد : نصوص زيادى را دربارهء امامت آن حضرت بعد از پدرش از قول پيامبر صلى الله عليه و آله و سلم و اميرالمؤمنين و امام حسن و امام حسين و علىّبن حسين عليهم السلام نقل كرده‌اند . « 3 »\r\n43 - خزاز قمى از ابوخالد كابلى نقل كرده است ، مىگويد : خدمت علىّبن حسين عليهما السلام رسيدم در حالى كه آن حضرت در محراب خود نشسته بود ، نشستم تا از نماز فارغ شد و رو به من كرد ، در حالى كه دست به محاسن مىكشيد . عرض كردم : مولاى من ! بفرماييد كه امامان بعد از شما چند تن هستند ؟ فرمود : « هشت تن » گفتم : چگونه ؟ فرمود :\r\n« چون امامان پس از رسول خدا صلى الله عليه و آله و سلم دوازده تن به شمار اسباط مىباشند كه سه تن از گذشتگان و من چهارمين آنها هستم و هشت تن از فرزندان من امامان نيكوكار مىباشند . هر كه ما را دوست بدارد و مطابق امر ما عمل كند ، در بالاترين درجات با ما خواهد بود و هر كه ما را دشمن بدارد و ما را يا يكى از ما را قبول نداشته باشد ، به خدا و آيات خدا كافر است . » . « 4 »\r\n44 - از علىّبن حسن‌بن علىّبن عمربن على از پدرش علىّبن حسين عليهما السلام نقل كرده است ، مىگويد : همواره آن حضرت مىفرمود :\r\n\r\n\r\n","description":"","footnote":"\r\n( 1 ) - كشف الغمّه : 2 / 124 .\r\n( 2 ) - شماره ( 41 ) از كشف الغمّه : 2 / 124 تكرار بخش آخر شماره ( 5 ) بود - م .\r\n( 3 ) - همان : 2 / 142 .\r\n( 4 ) - كفاية الأثر : ص 236 .\r\n","page_name":" 36 ","page_number":36},
  {"content":"\r\n\r\n« پسرم باقر را بگوييد : نزد من آيد ! به پسرم باقر - يعنى محمّد - گفتم . » عرض كردم : پدر ! چرا او را باقر ناميدى ؟ لبخندى زد ! و پيش از آن نديده بودم كه لبخند بزند ! سپس سجده‌اى طولانى براى خدا كرد و شنيدم كه در سجده‌اش مىگفت :\r\n« خداوندا ! اى آقاى من ! تو را سپاس به خاطر نعمت هايى كه به ما اهل بيت مرحمت كرده‌اى » چندين بار اين جملات را تكرار كرد ، سپس فرمود :\r\n« پسرم ! امامت در ميان فرزندان اوست تا اين كه قائم ما عليه السلام قيام كند و زمين را پر از عدل و داد كند . و او امام ، پدر امامان ، معدن حلم و جايگاه علم است ؛ علم و دانش را مىشكافد شكافتنى ! به خدا سوگند كه او از همه كس به رسول خدا صلى الله عليه و آله و سلم شبيه‌تر است » پرسيدم : امامان پس از وى چند تن هستند ؟ فرمود : « هفت تن هستند و از جملهء آنها مهدى است كه در آخرالزّمان مىآيد و دين را سرپا مىدارد » . « 1 »\r\n45 - از زيدبن علىّبن حسين عليهما السلام نقل كرده است ، مىگويد : در آن ميان كه پدرم با بعضى از اصحاب خود بود ، ناگهان مردى بلند شد و عرض كرد : يابن رسول اللَّه ! آيا پيامبرتان به شما فرموده است كه امامان پس از وى چند تن هستند ؟ فرمود : « آرى دوازده تن به شمار نقيبان بنىاسرائيل . » . « 2 »\r\n46 - از حسين‌بن علىّبن حسين عليهما السلام نقل كرده است ، مىگويد : مردى از پدرم راجع به تعداد امامان پرسيد ، فرمود : « دوازده تن مىباشند كه هفت تن از ايشان از پشت اين - دست به پشت برادرم محمّد عليه السلام نهاد -\r\n\r\n\r\n","description":"","footnote":"\r\n( 1 ) - كفاية الاثر : ص 237 .\r\n( 2 ) - همان : ص 238 .\r\n","page_name":" 37 ","page_number":37},
  {"content":"\r\n\r\nهستند . » . « 1 »\r\n47 - از عثمان‌بن عثمان‌بن خالد نقل كرده است ، مىگويد : علىّبن حسين عليهما السلام مريض شد ؛ در آن مرضى كه به درگذشت آن حضرت انجاميد ؛ فرزندانش ؛ محمّد ، حسن ، عبداللَّه ، عمر ، زيد و حسين را جمع كرد ؛ به پسرش محمّد وصيّت نمود و او را ملقّب به باقر فرمود و كار ايشان را به او واگذارد . از جمله وصيّتهايش به او اين بود كه فرمود : « پسرم ! عقل رهبرِ روح و علم راهنماىِ عقل و عقل بيانگرِ علم است . و بدان كه علم نگهبان‌ترين و زبان پرخطرترين چيز است . و پسرم ! بدان كه صلاح تمام امور دنيا در دو كلمه است : دو بخش از پيمانهء اصلاح امر معاش كاردانى است و يك بخش آن ناآگاهى است . زيرا كه انسان از چيزى كه شناخته و در آن باره مهارت يافته است نمىتواند خود را به غفلت وادارد .\r\nو بدان كه ساعات عُمر غمت را از بين مىبرد . و به راستى كه تو به نعمتى نمىرسى مگر با جدايى از نعمتى . بنابراين زنهار از داشتن آرزوى طولانى ، زيرا كه چه بسيار آرزومندى كه به آرزويش نمىرسد . و گرد آورندهء مالى كه از آن نمىخورد و بازدارندهء مالى كه آن را به جا مىگذارد ؛ شايد آن را از راه باطل گرد آورده و از حقّ ديگرى باز داشته ؛ از حرام به دست آورده و براى دشمن ( بازماندگان ) به ارث وانهاده است ؛ او سنگينى بار آن را بر دوش خود كشيده و گناه آن را به گردن گرفته است ، به راستى كه اين زيانى آشكار است . » . « 2 »\r\n48 - از مالك‌بن اعين جُهنى نقل كرده ، مىگويد : علىّبن حسين عليهما السلام به\r\n\r\n\r\n","description":"","footnote":"\r\n( 1 ) - كفاية الاثر : ص 238 .\r\n( 2 ) - همان : ص 239 .\r\n","page_name":" 38 ","page_number":38},
  {"content":"\r\n\r\nپسرش محمّدبن على عليهما السلام وصيّت كرد و فرمود :\r\n« پسرم ! تو را پس از خود جانشين خودم قرار دادم ، كسى در آنچه بين من و تو است ادّعا نمىكند مگر اين كه روز رستاخيز خداوند طوقى از آتش را به گردن او اندازد ! بنابراين خدا را به خاطر اين نعمت شكر و سپاس بگو ! پسرم شكرگزار خداوندى باش كه تو را نعمت داده است و بر آن كه شكرگزار تو باشد احسان كن !\r\nزيرا نعمتى را كه شكرگزارى كنى از دست نمىدهى و چون ناسپاسى كنى پايدار نمىماند . و شخص سپاسگزارى كه نعمتى را شكرگزارى كند از آن بابت به وسيله نعمتى خوشبخت گردد كه شكر آن نعمت نيز بر او واجب گردد . »\r\nو علىّبن حسين عليهما السلام اين آيه را تلاوت فرمود :  « لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ  « 1 »  »  « 2 »\r\n49 - از زهرى نقل كرده است ، مىگويد : به محضر علىّبن حسين عليهما السلام ، در آن بيمارى كه به درگذشت آن حضرت انجاميد شرفياب شدم ، ناگهان طبقى خدمت آن بزرگوار آوردند كه داخل آن يك نان و مقدارى كاسنى بود ، به من فرمود : « بخور ! » عرض كردم : يابن رسول اللَّه ! خورده‌ام فرمود : « اين كاسنى است » پرسيدم : كاسنى چه فايده‌اى دارد ؟ فرمود :\r\n« هيچ برگ كاسنى نيست مگر اين كه قطره‌اى از آب بهشت داخل آن است ،\r\n\r\n\r\n","description":"","footnote":"\r\n( 1 ) - ابراهيم / 7 : اگر شكر نعمت‌هاى مرا به جا آوريد من به طور قطع نعمتهاى شما را افزون مىكنم و اگر كفران كنيد عذاب و مجازات من شديد است .\r\n( 2 ) - كفاية الأثر : ص 241 .\r\n","page_name":" 39 ","page_number":39},
  {"content":"\r\n\r\nشفاى هر دردى است . » .\r\nزهرى مىگويد : آن گاه غذا را برداشتند ، روغن آوردند ، فرمود :\r\n« اباعبداللَّه ! روغن بمال ! » گفتم : من روغن ماليده‌ام . فرمود : « اين روغن بنفشه است » .\r\nپرسيدم : روغن بنفشه چه امتيازى به ساير روغن‌ها دارد ؟ فرمود :\r\n« مانند امتياز دين اسلام بر ساير دين‌ها » سپس پسرش محمّد وارد شد ، مدتى با او مخفيانه صحبت كرد و من شنيدم كه در بين سخنانش مىفرمود : « بر تو باد به حُسن خلق ! » گفتم : يابن رسول اللَّه اگر از جانب خدا فرمان ( رفتن از دنيا ) برسد كه همه ناگزير از آنيم - در دلم گذشت كه آن حضرت خبر درگذشت خود را داد - پس از شما به چه كسى مراجعه كنيم ؟\r\nفرمود : « اى ابوعبداللَّه ! به اين پسرم - به طرف پسرش محمّد اشاره كرد - مراجعه كنيد ، زيرا كه او وصىّ و وارث و خزانهء علم من و معدن حلم و شكافنده دانش است » .\r\nعرض كردم : يابن رسول اللَّه ! باقرالعلم يعنى چه ؟ فرمود : « در آيندهء نزديك شيعيان خالص من به او مراجعه مىكنند و او علم را مىشكافد شكافتنى . » .\r\nزهرى مىگويد : سپس پسرش محمّد را دنبال حاجتى به بازار فرستاد ، همين كه از بازار آمد ، پرسيدم : يابن رسول اللَّه ! چرا شما بزرگترين فرزندتان را وصىّ خود قرار نداديد ؟\r\nفرمود : « امامت به كوچكى و بزرگى عمر نيست ، رسول خدا صلى الله عليه و آله و سلم اين طور به ما سفارش كرده و ما در لوح و صحيفه ، اين چنين يافتيم . » .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nگفتم : يابن رسول اللَّه ! پيامبرتان صلى الله عليه و آله و سلم به شما چند تن جانشينان پس از خود را سفارش كرده است ؟ فرمود : « ما در صحيفه و لوح نام دوازده تن را با امامت و نام پدران و مادرانشان يافتيم » سپس فرمود : « از پشت پسرم محمّد هفت تن از اوصيا بيرون مىآيند كه مهدى عليه السلام از آن جمله است . » . « 1 »\r\n50 - صفّار از عيسىبن عبداللَّه‌بن عمر به نقل از جعفربن محمّد عليهما السلام آورده است ، فرمود : « پيش از آن كه علىّبن حسين عليهما السلام در آستانه مرگ قرار گيرد سبد و صندوقى را در نزد خود حاضر كرده بود ، ( خطاب به فرزندش امام باقر ) فرمود : محمّد ! اين صندوق را بردار ! و او از بين چهار نفر آن را برداشت و برد . همين كه علىّبن حسين عليهما السلام از دنيا رفت برادرانش نزد او آمدند و مدّعى چيزى شدند كه در داخل صندوق بود و گفتند : سهم ما را از آن صندوق بده ! فرمود : به خدا سوگند كه شما سهمى در آن نداريد و اگر شما سهمى داشتيد آن را به من نمىداد . در صندوق سلاح و كتابهاى رسول خدا صلى الله عليه و آله و سلم بود . » . « 2 »\r\n\r\nفضائل و مكارم اخلاق امام عليه السلام\r\n1 - برقى از محمّدبن مروان از قول ابوعبداللَّه ( امام صادق ) عليه السلام نقل كرده است فرمود : « ابوجعفر عليه السلام از دنيا رفت در حالى كه شصت برده از خود به جا گذاشت كه يك سوم آنها را آزاد كرده بود . » . « 3 »\r\n\r\n\r\n","description":"","footnote":"\r\n( 1 ) - كفاية الأثر : ص 241 و 242 .\r\n( 2 ) - بصائر الدّرجات : ص 181 .\r\n( 3 ) - محاسن : ص 624 .\r\n","page_name":" 41 ","page_number":41},
  {"content":"\r\n\r\n2 - محمّدبن يعقوب ( كلينى ) از عبداللَّه‌بن عطا نقل كرده ، مىگويد :\r\nابوجعفر عليه السلام فرمود : « برخيز دو الاغ يا دو استر را زين كن ! » من يك الاغ و يك استر را زين كردم و استر را جلوى آن حضرت بردم و تصور كردم كه او استر را بيشتر دوست دارد ! فرمود : « چه كسى به تو گفت كه اين استر را براى من بياورى ؟ » عرض كردم : من خود او را براى شما انتخاب كردم . فرمود : « آيا من به تو دستور دادم كه آن را براى من برگزينى ؟ » سپس فرمود : « بهترين مركب از نظر من الاغ است » .\r\nمىگويد : پس الاغ را پيش آن حضرت بردم و ركاب گرفتم ، سوار شد ، فرمود :\r\n« سپاس خدا را كه ما را به اسلام راهنمايى كرد و قرآن را به ما آموخت و به محمّد صلى الله عليه و آله و سلم بر ما منّت نهاد .\r\nسپاس خداوندى را كه اين حيوان را براى ما مُسخّر كرد و گرنه ما توانايى تسخير آن را نداشتيم و ما به سوى پروردگارمان بازمىگرديم . « 1 » و سپاس مخصوص پروردگار جهانيان است . » اين‌ها را گفت و حركت كرد و من هم رفتم تا به جاى ديگرى رسيديم ، عرض كردم : فدايت شوم ! نماز . فرمود : اينجا وادى مورچگان است ، نمىشود نماز خواند . » . تا به محل ديگرى رسيديم ، همان حرف را زدم ، فرمود : اينجا نمكزار است ، نمىشود نماز خواند ! » مىگويد : تا اين كه خودِ آن حضرت فرود آمد و به من فرمود :\r\n« من نماز بخوانم يا تو زودتر نمازت را مىخوانى ؟ » گفتم : اين نمازى\r\n\r\n\r\n","description":"","footnote":"\r\n( 1 ) - اقتباس از آيه 13 و 14 سورهء مباركه زُخرف - م .\r\n","page_name":" 42 ","page_number":42},
  {"content":"\r\n\r\nاست كه مردم عراق آن را نماز زوال مىنامند . فرمود : « بدان آنها كه نماز مىخوانند شيعهء علىّبن ابى طالب عليه السلام هستند ، و آن نماز توبه كاران است » پس آن حضرت نماز خواند و من هم خواندم ، سپس ركاب گرفتم آن گاه همان حرفى را كه اوّل گفته بود دوباره فرمود و پس از آن گفت : « خدا مرجئه را لعنت كند كه آنها در دنيا و آخرت دشمنان ما هستند » پرسيدم :\r\nفدايت شوم ! چه چيز شما را به ياد مرجئه انداخت ؟ فرمود : « آنها به خاطرم رسيدند » . « 1 »\r\n3 - از علىّبن عقبه به يك واسطه از امام صادق عليه السلام نقل كرده است كه فرمود : « پدرم را وقتى كه چيزى غمگين مىكرد ، زن‌ها و بچه‌ها را جمع مىكرد سپس دعا مىفرمود و آنها آمين مىگفتند . » . « 2 »\r\n4 - از ابن قدّاح نقل كرده ، مىگويد : امام صادق عليه السلام فرمود : « هيچ چيزى نيست مگر اين كه حدّى دارد كه به آنجا منتهى مىشود ، خداوند واجباتى را مقرّر فرموده است كه هر كس آنها را به جا آورد پس همان حدّ اوست و ماه رمضان را هر كس روزه بدارد پس همان حدّ اوست و حج را هر كس انجام دهد ، همان حدّ اوست . جز ياد خدا كه خداى عزّوجلّ به مقدار اندك از آن راضى نمىشود و حدّى براى آن تعيين نفرموده است تا به آن حدّ پايان يابد ! » سپس اين آيه را تلاوت كرد :   « يا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً ، وَ سَبِّحُوهُ بُكْرَةً وَ أَصِيلًا » .   « 3 » و فرمود : « خداى عزّوجلّ براى آن حدّى مقرّر\r\n\r\n\r\n","description":"","footnote":"\r\n( 1 ) - كافى : 8 / 276 .\r\n( 2 ) - همان : 2 / 487 .\r\n( 3 ) - احزاب / 41 و 42 : اى كسانى كه ايمان آورده‌ايد ، خدا را زياد ياد كنيد و صبح و شام او را تسبيح‌و تنزيه نماييد .\r\n","page_name":" 43 ","page_number":43},
  {"content":"\r\n\r\nنفرموده است تا به آنجا منتهى گردد » فرمود : « پدرم خدا را زياد ياد مىكرد من با او راه مىرفتم و او خدا را ياد مىكرد ، با او غذا مىخوردم ، او خدا را ياد مىكرد ، و با مردم حرف مىزد با اين حال از ياد خدا غافل نمىشد . و همواره زبان او را مىديدم كه به كام مىخورد و لااله الااللَّه مىگويد . ما را جمع مىكرد و دستور مىداد تا طلوع آفتاب ذكر بگوييم و فرمان مىداد هر كدام از ما مىخواهد قرائت قرآن نمايد و هر كه قرائت نمىكند دستور مىداد تا ذكر بگويد » . « 1 »\r\n5 - از عبّاس‌بن موسى ورّاق به نقل از ابوالحسن ( موسىبن جعفر ) عليهما السلام آورده است فرمود : « گروهى بر ابوجعفر ( امام باقر ) عليه السلام وارد شدند ، ديدند آن حضرت محاسنش را مشكين نموده است ، علت آن را پرسيدند ، فرمود : من مردى هستم كه زنان را دوست دارم و من براى آنها خود را مىسازم ! » . « 2 »\r\n6 - از معاويةبن عمار نقل كرده است ، مىگويد : ديدم ابوجعفر ( امام باقر ) عليه السلام با حنا به رنگ قرمز سير خضاب مىكرد . » . « 3 »\r\n7 - از ابوالصّباح كنانى نقل كرده است مىگويد : از امام صادق عليه السلام راجع به گوشتهاى قربانى پرسيدم ، فرمود : « علىّبن حسين و ابو جعفر - امام باقر - عليهم السلام يك سوم آن را به همسايه‌ها صدقه مىدادند و يك سوم را به مستمندان و يك سوم آن را براى اهل منزل نگاه مىداشتند . » . « 4 »\r\n8 - از محمّدبن مروان نقل كرده است كه امام صادق عليه السلام فرمود :\r\n\r\n\r\n","description":"","footnote":"\r\n( 1 ) - كافى : 2 / 498 .\r\n( 2 ) - همان : 6 / 480 .\r\n( 3 ) - همان : 6 / 481 .\r\n( 4 ) - همان : 4 / 499 .\r\n","page_name":" 44 ","page_number":44},
  {"content":"\r\n\r\n« ابوجعفر - امام باقر - عليه السلام از دنيا رفت و شصت غلام از خود به جا گذاشت كه يك سوم آن را آزاد كرده بود ، از اين رو قرعه زديم ، نام بيست نفر از آنها درآمد و آنها را آزاد كرديم » . « 1 »\r\n9 - از ابوبصير به نقل از امام صادق عليه السلام آورده است ، فرمود :\r\n« ابوجعفر عليه السلام به هنگام مرگ از ميان غلامانش بدانشان را آزاد كرد و خوبها را نگاه داشت ، عرض كردم : پدرجان ! آنها را آزاد مىكنى و اينها را نگاه مىدارى ؟ فرمود : آنها از من زيان ديده‌اند بنابراين اين آزادى در برابر آن زيان ! » . « 2 »\r\n10 - از اسحاق‌بن عمار نقل كرده است ، مىگويد : امام صادق عليه السلام به من فرمود : « من بستر پدرم را آماده مىكردم ، منتظر مىماندم تا مىآمد ، و چون به بستر خواب مىرفت و مىخوابيد آن گاه برمىخاستم و به بستر خود مىرفتم . شبى او دير كرد و من در پى او به مسجد رفتم ، و اين موقعى بود كه مردم خوابيده بودند ، ناگهان ديدم در مسجد به حال سجده است و هيچ كس ديگرى جز او نيست و شنيدم كه در حال تضرّع مىگفت : منزّهى تو خداوندا ! ، تو بحقّى و به حقّ پروردگار منى ، اى پروردگار تو را از روى تعبّد و رقّيت سجده مىكنم ، خدايا عمل من ناچيز است تو آن را دو چندان فرما ! خداوندا در روزى كه بندگانت را محشور مىكنى ، عذاب خودت را از من بازدار و بر من ببخش ، چرا كه تو توبه‌پذير و بخشاينده‌اى ! » . « 3 »\r\n\r\n\r\n","description":"","footnote":"\r\n( 1 ) - كافى : 7 / 55 .\r\n( 2 ) - همان .\r\n( 3 ) - همان : 1 / 323 .\r\n","page_name":" 45 ","page_number":45},
  {"content":"\r\n\r\n11 - شيخ مفيد از عبداللَّه‌بن عطاء مكّى نقل كرده است ، مىگويد : من دانشمندان را نزد هيچ كس هرگز كوچكتر از آن نديدم كه نزد ابوجعفر محمّدبن علىّبن حسين عليهم السلام ديدم ؛ به راستى حكم‌بن عتيبه را با همه شكوه و جلالى كه در نزد قوم خودش داشت ، در مقابل وى چنان ديدم كه گويى كودكى است در مقابل معلّمش و جابربن يزيد جعفى را ديدم وقتى كه چيزى را از محمّدبن على عليهما السلام روايت مىكرد ، مىگفت : وصىّ اوصياء و وارث علوم انبياء محمّدبن علىّبن حسين عليهم السلام به من فرمود ! « 1 »\r\n12 - همو از قيس‌بن ربيع نقل كرده است ، مىگويد : از ابواسحاق سبيعى راجع به مسح از روى كفشها پرسيدم ، گفت : من مردم را ديدم كه مسح مىكردند تا اين كه مردى از بنى هاشم را ديدم كه هرگز مانند او را نديده بودم ؛ محمّدبن علىّبن حسين عليهم السلام و از او راجع به اين نوع مسح پرسيدم و او مرا نهى كرد و فرمود : « اميرالمؤمنين على عليه السلام از روى كفش مسح نمىكرد و پيوسته مىفرمود : دستور خداوند جلوتر از مسح روى كفشها رسيده است .\r\nابواسحاق مىگويد : از آن وقت كه او مرا نهى كرد بر روى كفش مسح نكردم . قيس‌بن ربيع مىگويد : من هم از زمانى كه از ابواسحاق شنيدم ديگر روى كفش مسح نكردم . « 2 »\r\n13 - از عبدالرّحمان‌بن حجاج به نقل از امام صادق عليه السلام آورده است ، فرمود : « محمّدبن منكر همواره مىگفت : به خاطر برترى و فضل علىّبن حسين عليهما السلام تصوّر نمىكردم مانند او كسى جانشينى به جا گذارد تا اين\r\n\r\n\r\n","description":"","footnote":"\r\n( 1 ) - ارشاد : ص 246 .\r\n( 2 ) - همان : ص 247 .\r\n","page_name":" 46 ","page_number":46},
  {"content":"\r\n\r\nكه پسرش محمّدبن على عليهما السلام را ديدم ، خواستم او را موعظه كنم ، او مرا موعظه كرد .\r\nاصحابش پرسيدند : به چه چيز شما را موعظه كرد ؟ گفت : در يك ساعت بسيار گرم به اطراف مدينه رفتم و محمّدبن على عليهما السلام را ديدم كه مردى تنومند و فربه بود ، در حالى كه به دو غلام سياه و يا دو تن از دوستانش تكيه داده بود . با خود گفتم : پير مردى از بزرگان قريش در اين ساعت از روز با اين حال در پى دنيا ! بايد او را موعظه كنم ، نزديك رفتم و به او سلام دادم او در حالى كه عرق مىريخت با روى گشاده به من سلام داد . گفتم : خدا امر شما را اصلاح كند ! پيرمردى از بزرگان قريش در اين ساعت روز با اين حال در پى دنيا ! اگر مرگ به سراغ تو بيايد و تو در اين حال باشى ( آيا رواست ) ؟ مىگويد : آن دو غلام را از دستش رها كرد و سپس تكيه داد و فرمود : « به خدا سوگند اگر در اين حال مرگ به سراغ من بيايد ، در حالى كه من در طاعتى از طاعات خدا هستم تا بدان وسيله خودم را از تو و از مردم بىنياز گردانم . من تنها از آن بيم دارم كه اگر مرگ به سراغ من بيايد و من در معصيتى از معاصى پروردگار باشم ! » .\r\nپس از شنيدن سخنان آن حضرت گفتم : خدا تو را بيامرزد ! من خواستم شما را موعظه كنم كه شما مرا موعظه كرديد . » . « 1 »\r\n14 - از يحيىبن عبدالحميد از معاويةبن عمار دُهنى به نقل از محمّدبن علىّبن حسين عليهم السلام دربارهء اين قول خداى تعالى :  « فَسْئَلُوا أَهْلَ الذِّكْرِ إِنْ كُنْتُمْ \r\n\r\n\r\n","description":"","footnote":"\r\n( 1 ) - ارشاد : ص 247 .\r\n","page_name":" 47 ","page_number":47},
  {"content":"\r\n\r\n لا تَعْلَمُونَ »  « 1 » آورده است كه فرمود : « مائيم آن اهل ذكر . » شيخ رازى مىگويد : از محمّدبن مقاتل راجع به اين آيه پرسيدم ، او نظر خودش را به زبان آورد و گفت : اهل ذكر عموم دانشمندانند ، گفتهء او را براى ابوذرعه نقل كردم ، از سخن او درشگفت شد و حديث يحيىبن عبدالحميد را براى او نقل كردم ، گفت : محمّدبن على عليهما السلام راست گفته است ، به راستى كه آنها اهل ذكرند و به جان خودم سوگند كه ابوجعفر عليه السلام از بزرگترين دانشمندان است . « 2 »\r\n15 - شيخ مفيد مىگويد : ابوجعفر عليه السلام اخبار آغاز آفرينش و اخبار پيامبران را نقل كرده است و ماجراى جنگها را از قول او نوشته‌اند و سنتها را از او در آثار خود آورده‌اند و در مناسك حج كه از رسول خدا صلى الله عليه و آله و سلم نقل كرده‌اند به گفتهء او اعتماد نموده‌اند و تفسير قرآن را از قول او نوشته‌اند و علماى خاصّه و عامّه اخبار را از او روايت كرده‌اند و با همهء پيروانِ نظراتِ گوناگون ؛ از هر جا كه مىآمدند او مناظره مىكرد ، و بسيارى از مسائل علم كلام را مردم از او ياد گرفتند . « 3 »\r\n16 - عبدالرّحمان بن عبداللَّه زهرى مىگويد : هشام بن عبدالملك به حج رفت ، وارد مسجدالحرام شد در حالى كه به دست غلامش سالم تكيه داده بود ، محمّدبن على عليهما السلام ميان مسجد نشسته بود ، سالم به وى گفت : يا اميرالمؤمنين ! اين محمّد بن على ( عليهما السلام ) است . هشام گفت : همان كه مردم عراق شيفتهء او هستند ؟ گفت : آرى . هشام گفت : به نزد او برو و بگو :\r\n\r\n\r\n","description":"","footnote":"\r\n( 1 ) - انبياء / 7 : اگر شما نمىدانيد ، از آگاهان بپرسيد !\r\n( 2 ) - ارشاد : ص 248 .\r\n( 3 ) - همان ، ص 248 .\r\n","page_name":" 48 ","page_number":48},
  {"content":"\r\n\r\nاميرالمؤمنين ( ! ) مىگويد : مردم در روز قيامت تا وقتى كه به اعمال آنها رسيدگى شود چه مىخورند و چه مىآشامند ؟ ابوجعفر عليه السلام فرمود :\r\n« مردم در روز قيامت بر روى قطعهء شنزارى محشور مىشوند كه رودخانه‌هايى از آن جارى است ؛ مىخورند و مىآشامند تا اين كه از حساب اعمالشان فارغ شوند » . مىگويد : هشام ديد كه بر او پيروز شده است ، گفت : اللَّه اكبر ، نزد او برو ! و به او بگو : هشام مىگويد : آن روز چه چيز مردم را از خوردن و آشاميدن باز مىدارد ؟ ابوجعفر عليه السلام فرمود :\r\n« آنان در دوزخ ( به خود ) سرگرمترند ! با اين همه آنان را از اين باز نمىدارد كه بگويند : مقدارى از آن آبى كه مىخوريد و يا از آنچه خدا شما را روزى داده است ما را بهره‌مند كنيد ! » هشام با شنيدن اين پاسخ ساكت ماند ، ديگر چيزى نگفت . « 1 »\r\n17 - در اخبار آمده است كه نافع بن ازرق خدمت محمّدبن علىّ عليهما السلام آمد و در مقابل آن حضرت نشست و چندين مسأله از حلال و حرام پرسيد ، ابوجعفر عليه السلام در ضمن سخنانش فرمود : « به اين خوارج بگو : شما به چه دليل جدايى از اميرالمؤمنين عليه السلام را روا دانستيد ؟ در حالى كه در خدمت او و در راه طاعت او خونتان را نثار كرديد و با يارى او به خدا تقرّب مىجستيد ؟\r\nدر جواب تو خواهند گفت كه او در دين خدا تن به حكميّت داد ! به آنها بگو : خداوند در شريعت پيامبرش دو مرد از خلق خود را حَكَم قرار داده است ، آنجا كه مىفرمايد :  « فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها إِنْ يُرِيدا \r\n\r\n\r\n","description":"","footnote":"\r\n( 1 ) - ارشاد : ص 248 .\r\n","page_name":" 49 ","page_number":49},
  {"content":"\r\n\r\n إِصْلاحاً يُوَفِّقِ اللَّهُ بَيْنَهُما .  « 1 »  » .  « 2 »\r\n18 - شيخ مفيد مىافزايد : رسول خدا صلى الله عليه و آله و سلم سعدبن معاذ را در بين قبيلهء بنى قريظه به عنوان قاضى تعيين كرد و او در بين ايشان مطابق فرمان خدا داورى مىكرد . مگر نمىدانيد كه اميرالمؤمنين عليه السلام به آن دو حَكَم فرمود : مطابق قرآن داورى كنند و از آن تجاوز ننمايند و شرط كرد كه آنچه از احكام مردم خلاف قرآن باشد مردود است ، و به آن حضرت موقعى كه گفتند : تو خود بر خلاف خودت كسى را حَكَم قرار دادى كه بر ضدّ تو داورى كرد ! فرمود : « من كسى را داور قرار ندادم بلكه قرآن را داور قرار دادم ، بنابراين خوارج از كجا گمراهى كسى را - كه به حكم قرآن فرمان داده و شرط كرده مردود بودنِ نظر مخالف قرآن را - پيدا كردند ، مگر همين ادّعاى دروغين و بهتانى كه مرتكب شدند ! » نافع‌بن ازرق گفت : به خدا سوگند كه اين سخنى است كه هرگز به گوشم نخورده بود و بر دلم خطور نكرده بود در حالى كه راست است . « 3 »\r\n19 - مىگويد : دانشمندان نقل كرده‌اند كه عمروبن عبيد ، سفرى نزد محمّدبن علىّبن حسين عليهم السلام رفت تا با سؤالاتى او را بيازمايد ، عرض كرد :\r\nفدايت شوم ! معنى اين كلام خدا :  « أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما »  « 4 » چيست ؟ اين رتق و فتق يعنى چه ؟\r\n\r\n\r\n","description":"","footnote":"\r\n( 1 ) - نساء / 35 : يك داور از خانوادهء شوهر و داورى از خانواده زن انتخاب كنيد ، اگر اين دو داور هدفشان اصلاح باشد خداوند ميان دو همسر الفت مىدهد .\r\n( 2 ) - ارشاد : ص 248 .\r\n( 3 ) - همان .\r\n( 4 ) - انبياء / 30 : و آيا كافران نديدند كه آسمانها و زمين پيوسته بودند پس ما آنها را باز كرديم . ( منظور از به هم پيوستگى شايد اين باشد كه در آغاز بارانى نمىباريد ، گياهى در زمين نمىروييد ، كه خداوند گشود ! ) .\r\n","page_name":" 50 ","page_number":50},
  {"content":"\r\n\r\nابوجعفر عليه السلام فرمود : « آسمان بسته بود قطرات باران نازل نمىشد و همچنين زمين بسته بود ، گياهى از آن نمىروييد . » .\r\nعمرو با شنيدن سخنان آن حضرت درماند و راه اعتراضى نيافت و به راه خود رفت سپس برگشت و عرض كرد : فدايت شوم ! از اين سخن خداى عزّوجلّ كه مىفرمايد :  « وَ مَنْ يَحْلِلْ عَلَيْهِ غَضَبِي فَقَدْ هَوى »  « 1 » مرا آگاه كنيد كه منظور از خشم خدا چيست ؟\r\nابوجعفر عليه السلام فرمود : « غضب خدا همان عذاب اوست ، اى عمرو ! اگر كسى گمان برد كه چيزى خدا را به خشم مىآورد ، كافر شده است ! » .\r\nامام باقر عليه السلام با وجود فضل علمى و آقايى و رياست و امامت و سخاوت آشكار در بين خاصّه و عامّه كرمش در همه جا مشهور و با وجود كثرت نانخور و حال متوسطش به لطف و احسان معروف بود . « 2 »\r\n20 - همو از حسن‌بن كثير نقل كرده است ، مىگويد : به ابوجعفر محمّدبن علىّ عليهما السلام از نيازمندى و جفاى دوستان شكوه كردم ، فرمود : « بد دوستى است دوستى كه در وقت بىنيازى با تو دوست باشد ولى در وقت تنگدستى از تو ببرد ! » سپس به غلام خود دستور داد كيسه‌اى را درآورد كه هفتصد درهم داشت ، فرمود : « اينها را خرج كن ! وقتى كه تمام شد مرا مطّلع ساز ! » . « 3 »\r\n21 - از عمروبن دينار و عبداللَّه‌بن عبيدبن عمير نقل كرده است كه\r\n\r\n\r\n","description":"","footnote":"\r\n( 1 ) - طه / 81 : و هر كس غضب من بر او وارد شود سقوط مىكند .\r\n( 2 ) - ارشاد : ص 249 .\r\n( 3 ) - همان : ص 249 .\r\n","page_name":" 51 ","page_number":51},
  {"content":"\r\n\r\nگفتند : ما هيچ وقت ابوجعفر محمّدبن على عليهما السلام را نديديم مگر اين كه هزينه و پاداش و لباسى براى ما مىآورد و مىگفت : « پيش از اين كه مرا ديدار كنيد ، اين براى شما آماده شده بود ! » . « 1 »\r\n22 - از سليمان‌بن قرم نقل كرده ، مىگويد : ابوجعفر محمّدبن على عليهما السلام به ما از خمس ، صد درهم تا ششصد و تا هزار درهم جايزه مىداد ، و چنان بود كه از پاداش به برادران دينى و فرستادگان ايشان و به كسانى كه از او چشم طمع و اميد داشتند ناراحت نمىشد . « 2 »\r\n23 - از آن حضرت از قول پدرانش نقل كرده است كه رسول خدا صلى الله عليه و آله و سلم پيوسته مىفرمود : « سخت‌ترين كارها سه چيز است : مواساة در مال با برادران دينى ، و انصاف با مردم نسبت به خود و ياد خدا در همه حال » . « 3 »\r\n24 - از حسن‌بن صالح نقل كرده است ، مىگويد : از ابوجعفر محمّدبن علىّ عليهما السلام شنيدم مىفرمود : « هيچ چيز درآميخته با چيزى بهتر از حلمى كه آميخته به علم باشد وجود ندارد . » « 4 »\r\n25 - شيخ مفيد مىگويد : از آن حضرت نقل شده است كه راجع به حديث مرسل و بدون سند پرسيدند فرمود : « هر گاه حديثى بدون سند براى شما گفتم ، سند من در آن حديث ؛ نقل پدرم از جدم از قول پدرش از جدش رسول خدا صلى الله عليه و آله و سلم از جبرئيل از خداى تعالى است . » .\r\nو همواره مىفرمود : « اين غم و مصيبت مردم بر ما سنگين است كه ما\r\n\r\n\r\n","description":"","footnote":"\r\n( 1 ) - ارشاد : ص 249 .\r\n( 2 ) - همان .\r\n( 3 ) - همان : ص 250 .\r\n( 4 ) - همان .\r\n","page_name":" 52 ","page_number":52},
  {"content":"\r\n\r\nآنها را فرا خوانيم و آنها اجابت نكنند و اگر واگذاريم ، به وسيلهء ديگران هدايت نگردند ! » و نيز مىفرمود :\r\n« مردم از ما رنجيده خاطر نمىشوند چرا كه ما خاندان رحمت و شجرهء نبوت و كانِ حكمت و محل رفت و آمد فرشتگان و جاى نزول وَحييم . » « 1 » .\r\n26 - طبرسى مىگويد : برترى آن حضرت بر همه خلق در علم و پارسايى و شرافت مشهور است ، به طورى كه از هيچ يك از اولاد پيامبر صلى الله عليه و آله و سلم و پيش از او در علم قرآن و آثار و سنن و انواع علوم و حكمت و آداب باقى نمانده به قدرى كه از او به يادگار مانده است .\r\nبزرگان صحابه و نخبگان از تابعين و فقهاى مسلمان به نزد او آمد و شد داشتند و طبق روايتى كه در كتابها آمده است رسول خدا صلى الله عليه و آله و سلم او را شكافندهء علم معرفى فرمود . « 2 »\r\n36 - « 3 » ابن شهرآشوب از جابر جعفى نقل كرده است ، مىگويد : امام باقر عليه السلام فرمود :\r\n« ما واليان امر خدا و خزانه‌داران علم و وارثان وحى و حاملان كتاب خداييم ، اطاعت ما واجب و محبّت ما عين ايمان است و دشمنى ما كفر است . دوستدار ما در بهشت و دشمنِ ما در آتش دوزخ است . » . « 4 »\r\n\r\n\r\n","description":"","footnote":"\r\n( 1 ) - ارشاد : ص 250 .\r\n( 2 ) - اعلام الورى : ص 262 .\r\n( 3 ) - احاديث شمارهء 27 و 28 از اعلام الورى : ص 263 و همچنين شماره‌هاى 29 و 30 از روضةالواعظين : ص 173 ، در مجموع عين شمارهء 11 بود و همين طور شماره‌هاى 31 تا 35 از روضة الواعظين : ص 173 - 175 با تفاوت عبارات ، عين شماره‌هاى 12 ، 14 ، 16 ، 20 و 25 بود - م .\r\n( 4 ) - مناقب : 2 / 292 .\r\n","page_name":" 53 ","page_number":53},
  {"content":"\r\n\r\n37 - معروف بن خرّبوز مىگويد : از آن حضرت شنيدم كه مىفرمود :\r\n« همانا خبر ما دشوار و مشكل است ، كسى جز فرشتهء مقرّب و يا پيامبر مرسل و يا بنده‌اى كه خداوند قلب او را به ايمان آزموده باشد نمىتواند تحمّل كند . » . « 1 »\r\n40 - « 2 » از خيثمه نقل كرده ، مىگويد : من از امام باقر عليه السلام شنيدم كه مىفرمود :\r\n« مائيم مطيع فرمان خدا و مائيم ريسمان خدا و ماييم از جمله رحمت خدا بر خلق . و ماييم كه به وسيلهء ما خدا مىگشايد و به وسيلهء ما پايان مىدهد ، ماييم رهبران هدايت و چراغ‌هاى تاريكىها و ماييم وسيلهء هدايت و پرچم برافراشته براى اهل دنيا و ماييم سبقت گيرندگان ( در خيرات ) و ماييم پايان رسانندگان ؛ هر كه به ( ولايت ) ما چنگ زند به ( رحمت خدا ) ملحق گردد و هر كه از ما تخلّف جويد ( در عذاب خدا ) غرق شود ، ماييم زمامداران برجسته ، ماييم حرم خدا و ما راه راستيم به جانب خداى عزّوجلّ و ما از جمله نعمت‌هاى خداييم بر خلق . و ماييم آن راه و رفتار نمونه و ماييم معدن نبوّت و جايگاه رسالت . ماييم اصول دين ، و به جانب ما فرشتگان آمد و شد مىكنند . و ماييم آن چراغى كه هر كه روشنايى بطلبد ما روشنى مىبخشيم . و ماييم راه براى كسى كه راهروى راه ما باشد و ماييم راهنمايان به سوى بهشت و ماييم رشته‌هاى اسلام و ماييم آن پل‌ها و گذرگاه‌ها ؛ هر كه بر ما گذشت پيش افتاد و هر كه از ما تخلّف\r\n\r\n\r\n","description":"","footnote":"\r\n( 1 ) - مناقب : 2 / 292 .\r\n( 2 ) - احاديث شمارهء 38 و 39 از مناقب : 2 / 292 عين حديث شمارهء 25 بود - م .\r\n","page_name":" 54 ","page_number":54},
  {"content":"\r\n\r\nكرد هلاك شد . و ماييم آن بلندترين قلّه و ماييم از آن كسانى كه خداوند به وسيلهء ما از شما عذاب را بر مىدارد ، هر كه نسبت به ما بينا و آگاه باشد و حقّ ما را بشناسد و به دستور ما عمل كند ، از ماست . » . « 1 »\r\n42 - « 2 » سليمان‌بن قرم نقل مىكند ، مىگويد : ابوجعفر عليه السلام از خمس به ما صد تا ششصد و تا هزار درهم جايزه مىداد . مردى نصرانى به او گفت :\r\nتو بقرى ( گاوى ) فرمود :\r\n« من باقرم ( شكافنده علم ) . گفت : تو پسر زن آشپزى ! فرمود : « پزندگى كار او بود . » . گفت : تو فرزند زن سياه زنگى بدزبانى ! امام عليه السلام فرمود :\r\n« اگر تو راست گفتى ، خدا او را بيامرزد و اگر دروغ گفتى خدا تو را بيامرزد ! » . مىگويد : مرد نصرانى با شنيدن پاسخ‌هاى امام عليه السلام مسلمان شد . « 3 »\r\n43 - امام عليه السلام به كثير ( شاعر معاصر امام عليه السلام ) فرمود : « تو عبدالملك را مدح گفته‌اى ! » او در جواب گفت : اى امام هدايت ! من او را مدح نگفته‌ام ! بلكه گفته‌ام : يا اسد ! اسد يعنى سگ . و يا شمس ! شمس موجود بى روح است . و يا بحر ! دريا از جمله موات است ! و يا حيّه ! حيّه ، جنبندهء بدبويى است . و يا جبل ! كه سنگ بى زبانى است . راوى مىگويد : امام عليه السلام با شنيدن سخنان « كثير » لبخندى زد و كميت كه در حضور امام بود ، قصيده‌اى با مطلع :\r\n\r\n\r\n","description":"","footnote":"\r\n( 1 ) - مناقب : 2 / 292 .\r\n( 2 ) - همان . حديث شمارهء 41 بى كم و زياد عين حديث شمارهء 21 بود - م .\r\n( 3 ) - مناقب : 2 / 293 . به اجماع مورّخان و محدّثان - چنان كه در صفحات قبل گذشت - مادر امام باقر عليه السلام فاطمه بنت الحسن عليه السلام بوده است شايد ، منظور در اين حديث نامادرى امام عليه السلام و يا در كل دروغ و جسارت مىباشد - م .\r\n","page_name":" 55 ","page_number":55},
  {"content":"\r\n\r\n مَن لقلبٍ مقيم مستهامٍ * غير ما صبوة ولا احلامٍ \r\nرا انشاد كرد تا به اينجا رسيد :\r\n اخلص اللَّهُ لى هواى فما * أغرق نزعاً ولا تطيش سهامى \r\nامام عليه السلام فرمود :\r\n« اغرق نزعا و ما تطيش سهامى » « 1 »\r\nكميت عرض كرد : مولاى من ! شما در اين معنى از من شاعرتريد ! « 2 »\r\n45 - « 3 » هشام‌بن معاذ در ضمن گفتارش ، آورده است كه چون عمربن عبدالعزيز وارد شهر مدينه شد منادى وى ندا داد : هر كه را ستمى شده و يا به ستم مال او را گرفته‌اند بايد بيايد ! ابوجعفر ( امام باقر ) عليه السلام آمد ، همين كه چشم وى به امام عليه السلام افتاد ، به استقبال او آمد و او را در جاى خودش نشاند .\r\nامام عليه السلام فرمود : « دنيا بازارى است از بازارها مردمانى از آنجا چيزهايى مىخرند كه سودى به حال آنها دارد نه زيان ولى چه بسا گروهى چيزهايى را مىخرند كه به زيان آنهاست ! و ديرى نمىپايد كه مرگ به سراغ آنها مىآيد و آنها با حسرت و ملامت از دنيا مىروند چرا كه چيزى به همراه نبرده‌اند تا در آخرت آنها را سود رساند ، و آنچه را كه ( در دنيا ) جمع كرده‌اند اشخاصى تقسيم مىكنند كه از ايشان ستايش\r\n\r\n\r\n","description":"","footnote":"\r\n( 1 ) - يعنى : كسى كه دلباخته و شيداست ، غير از صاحب دل كودكانه و رويايى است . . . خداوند دوستى مرا خالص گرداند ! تا غرق تباهى نشوم و تيرهايم از هدف دور نشود . امام عليه السلام فرمود : « ما تطيش » تا با معطوف عليه خود « ما اغرق » متناسب باشد - م .\r\n( 2 ) - مناقب : 2 / 293 .\r\n( 3 ) - همان . حديث شمارهء 44 عين حديث شمارهء 20 بود - م .\r\n","page_name":" 56 ","page_number":56},
  {"content":"\r\n\r\nنمىكنند و به درگاه كسى مىروند كه عذر آنها را نمىپذيرد !\r\nبه خدا كه ما سزاواريم تا به اين اعمالى كه بر آنها مىترسيم ، بينديشيم ! بنابراين تو از آنها خوددارى كن و از خدا بترس و براى خودت دو چيز را در نظر بگير : در وقتى كه به محضر پروردگار وارد مىشوى آنچه را كه دوست دارى همراه تو باشد آن را پيش از خود فرست ! و ببين از چه چيز ناراحتى و نمىخواهى كه با تو باشد ، وقتى كه به درگاه خدا مىروى از خودت دور كن ! و در كالايى كه براى پيشينيان تو وزر و و بال بود ، رغبت نكن به اين اميد كه از تو بگذرد . و درها را ( به روى مراجعان ) بكشا و موانع را بردار و انتقام مظلوم را بگير و ستمگر را از ستمش بازگردان !\r\nسه چيز است كه در هر كس باشد ، ايمانش به خدا كامل است : هر كه در وقت خوشحالى ، اين خوشحالى او را به كار باطل و بيهوده وارد نسازد . و هر كه در وقت خشم ، خشم وى او را از حق بيرون نبرد . و هر كه قدرتمند باشد ولى به حقّ ديگران تجاوز نكند ! »\r\nعمربن عبدالعزيز پس از شنيدن سخنان امام عليه السلام قلم و كاغذ خواست و نوشت : بسم اللَّه الرّحمن الرّحيم ، اينك حقِّ به ستم گرفته شدهء فدك را عمربن عبدالعزيز به محمّدبن علىّبن حسين‌بن علىّبن ابىطالب عليهم السلام باز گرداند . « 1 »\r\n46 - اربلى مىگويد : اما مناقب پسنديده و صفات زيباى ( امام باقر عليه السلام ) فراوان است از جمله افلح غلام ابوجعفر عليه السلام مىگويد : با محمّدبن على عليهما السلام\r\n\r\n\r\n","description":"","footnote":"\r\n( 1 ) - مناقب : 2 / 293 .\r\n","page_name":" 57 ","page_number":57},
  {"content":"\r\n\r\nبه حج رفتم ، همين كه وارد مسجدالحرام شد ، نگاهى به خانه كعبه كرد با صداى بلند گريست ، عرض كردم : پدر و مادرم به فدايت ! مردم به شما نگاه مىكنند ، بهتر است كه صدايتان را اندكى كم كنيد ! فرمود : « واى بر تو اى افلح ! چرا من گريه نكنم ؟ شايد خداى تعالى به من به ديدهء رحمت بنگرد تا فردا ( ى قيامت ) رستگار گردم ! » افلح مىگويد : سپس دور خانه را طواف كرد ، آمد تا كنار مقام به نماز ايستاد و ركوع كرد و سجود رفت ، وقتى كه سر از سجده برداشت ديدم از زيادى گريه موضع سجده‌اش تر شده بود . و چنان بود كه هر وقت مىخنديد ، عرض مىكرد : « پروردگارا ! مرا مورد غضب خودت قرار نده ! » . « 1 »\r\n48 - « 2 » فرزندش جعفربن محمّد عليهما السلام از آن حضرت نقل كرده ، مىفرمايد : « پدرم ، در دل شب در حال تضرّع مىگفت : خدايا ! تو مرا فرمان دادى و من فرمان تو را نبردم ، و ( از امورى ) نهى كردى و من خوددارى نكردم ، و اينك من آن بندهء توام در پيشگاه تو كه هيچ بهانه‌اى ندارم ! . » « 3 »\r\nامام صادق عليه السلام مىفرمايد : « پدرم استر خودش را گم كرده بود ، مىگفت : اگر خداوند آن را به من بازگرداند ، او را با حمد و ستايشى مىستايم كه او مىپسندد ! فاصله‌اى نشد كه آن را با زين و لجامش آوردند ؛ وقتى كه سوار آن شد و لباسش را آراست ، سر به آسمان بلند\r\n\r\n\r\n","description":"","footnote":"\r\n( 1 ) - كشف الغمّه : 2 / 117 .\r\n( 2 ) - همان . حديث شمارهء 47 عين حديث شمارهء 27 بود كه گذشت - م .\r\n( 3 ) - بديهى است كه اين قبيل سخنان معصومين به خاطر آموختن به ما و از زبان ماست - م .\r\n","page_name":" 58 ","page_number":58},
  {"content":"\r\n\r\nكرد ، و گفت : سپاس از آنِ خداست ! و چيزى علاوه بر اين نگفت ، سپس فرمود : من چيزى را ترك نكردم و باقى نكذاشتم ؛ تمام انواع ستايش را براى خدا و مخصوص او قرار دادم ، زيرا هيچ حمد و سپاسى نيست مگر اين كه در گفتهء من داخل است . » . « 1 »\r\n49 - از آن حضرت نقل كرده‌اند كه فرمود : « هيچ عبادتى بالاتر از عفت شكم و شهوت نيست و هيچ چيز در پيشگاه خدا محبوب‌تر از آن نيست كه چيزى را از او بخواهند . و قضاى الهى ( حكم قطعى خدا ) جز به وسيلهء دعا قابل برگشت نيست . به راستى خيرى كه از همه خوبىها زودتر پاداش مىدهند نيكوكارى است و شرى كه زودتر مجازات مىكنند ستمكارى است . و همين قدر در عيب يك شخص كافى است كه از مردم ببيند آنچه را كه از خود نمىبيند ! مردم را به چيزى امر و فرمان دهد كه خود انجام نمىدهد و از چيزى بازدارد كه خود نمىتواند خود را از آن باز دارد و هم‌نشين خويش را به خاطر چيزى كه به او مربوط نيست بيازارد ! » . « 2 »\r\n50 - عبداللَّه‌بن وليد مىگويد : روزى ابوجعفر عليه السلام به ما فرمود : « آيا كسى از شما دست به جيب دوست خود مىكند تا مبلغى را كه لازم دارد بردارد ؟ » گفتيم : خير .\r\nفرمود : « پس شما آن‌طورى كه تصور مىكنيد دوست صميمى ، نيستيد ! » . « 3 »\r\n\r\n\r\n","description":"","footnote":"\r\n( 1 ) - كشف الغمّه : 2 / 118 .\r\n( 2 ) - همان .\r\n( 3 ) - همان : 2 / 119 .\r\n","page_name":" 59 ","page_number":59},
  {"content":"\r\n\r\n51 - سلمى كنيز امام عليه السلام مىگويد : دوستان امام عليه السلام كه شرفياب محضرش مىشدند ، بيرون نمىرفتند مگر اين كه امام عليه السلام به ايشان غذاى پاكيزه مىخوراند و جامه‌هاى نيكو مىپوشاند و مبالغى به ايشان مرحمت مىكرد . به آن حضرت عرض مىكردم : كمتر عطا كنيد !\r\nمىفرمود : « اى سلمى ! نيكى دنيا چيزى جز احسان به برادران دينى و معارف نيست »\r\nو پانصد و ششصد تا هزار ( درهم ) جايزه مىداد . و هيچ گاه از هم‌نشينى برادران افسرده نمىشد . « 1 »\r\n55 - « 2 » از حجاج‌بن ارطاة نقل كرده است ، مىگويد : ابوجعفر ( امام باقر ) عليه السلام فرمود : « اى حجاج ! چگونه ( با برادران دينى ) مواسات مىكنيد ؟ » عرض كردم : به طور شايسته ، يا اباجعفر ! فرمود : « آيا كسى از شما دست به جيب برادرش مىبرد در وقتى كه نياز دارد تا نيازش را برآورد ؟ » عرض كردم : اما تا اين اندازه خير ، فرمود : « اگر چنين بود هيچ وقت نيازمند نمىشديد » . « 3 »\r\n56 - مجلسى مىگويد : از امام صادق عليه السلام نقل كرده‌اند كه فرمود :\r\n« روزى به محضر پدرم وارد شدم در حالى كه او به مستمندان مدينه هشت هزار دينار صدقه داده و خاندانى را كه به يازده زرخريد\r\n\r\n\r\n","description":"","footnote":"\r\n( 1 ) - كشف الغمّه : 2 / 119 .\r\n( 2 ) - همان : 2 / 121 . احاديث شماره‌هاى 52 و 53 و 54 به ترتيب همان احاديث شمارهء 20 و 51 بود بااين تفاوت كه در آخر حديث 52 آمده است : دوستى قلبى برادرت را از روى آنچه از او در دل دارى بشناس !\r\n( 3 ) - كشف الغمّه : 2 / 121 .\r\n","page_name":" 60 ","page_number":60},
  {"content":"\r\n\r\nمىرسيدند آزاد كرده بود . . . » تا آخر خبر . . . « 1 »\r\n57 - ابونعيم مىگويد : از جملهء ايشان ( اهل بيت عليهم السلام ) حاضر ذاكر ، خاشع صابر ، ابوجعفر محمّدبن علىّ الباقر است ، وى از دودمان نبوت و از جمله كسانى است كه شخصيت دينى و نسب را در خود جمع كرده و دربارهء عوارض و خطرات سخن گفته و اشك چشم و آب ديدگان را جارى كرده و از درگيرى و دشمنىها منع كرده است . « 2 »\r\n58 - از عبداللَّه‌بن يحيى نقل كرده است ، مىگويد : بر تن ابوجعفر محمّدبن على ملافهء زرد رنگى را ديدم ، و پنجاه و يك ركعت نماز مقرّر ( از واجب و مستحب ) را در هر شب و روز به جا مىآورد . « 3 »\r\n64 - « 4 » خالدبن هيثم مىگويد : ابوجعفر محمّدبن علىّبن حسين عليهم السلام فرمود :\r\n« هيچ چشمى از ترس خدا پر اشك نشود مگر اين كه خداوند صاحبش را بر آتش دوزخ حرام گرداند ، و اگر آن اشك به گونه هايش جارى شود هيچ وقت صاحبش دچار ضعف و زبونى نگردد . هيچ چيزى نيست مگر اين كه پاداشى دارد ، جز اشك چشم كه خداى تعالى بدان وسيله درياهايى از خطا را مىبخشد و اگر در ميان يك امّت فردى گريان ( از خوف خدا ) باشد ، خداى تعالى بر آن امّت آتش دوزخ را حرام گرداند » « 5 »\r\n\r\n\r\n","description":"","footnote":"\r\n( 1 ) - بحارالأنوار : 46 / 302 . مؤلّف تتمه خبر را نياورده بود - م .\r\n( 2 ) - حلية الأولياء : 3 / 180 .\r\n( 3 ) - همان : 3 / 182 .\r\n( 4 ) - احاديث 59 و 60 از حلية الأولياء : 3 / 186 همان بخش اوّل شمارهء 48 و بخش دوم آن بود و از 61 تا 63 از الفصول المهمّه : ص 212 ، نيز به ترتيب شماره‌هاى 46 و بخش اول 48 و 49 بود - م .\r\n( 5 ) - الفصول المهمّه : ص 212 .\r\n","page_name":" 61 ","page_number":61},
  {"content":"\r\n\r\n65 - از جابر جعفى نقل كرده ، مىگويد : محمّدبن علىّبن حسين عليهم السلام فرمود : « يا جابر ! من دل مشغولى دارم » .\r\nعرض كردم : چه چيزى دل شما را مشغول كرده است ؟\r\nفرمود : « جابر ! هر كه در دلش دين خدا - به طور خالص - وارد شود او را از غير خدا باز دارد . يا جابر ! دنيا چيست ؟ و شايد دنيا چيزى جز مركبى نباشد كه تو سوار شده‌اى و يا لباسى كه پوشيده‌اى و يا زنى كه او را به همسرى گرفته‌اى ! اى جابر ! افراد مؤمن به دنيا دل نمىبندند چرا كه زوال‌پذير است و نسبت به آخرت ايمن نيستند چون هول و هراس‌ها دارد و به راستى كه اهل تقوا كمترين هزينه را در دنيا دارند و بيشترين كمك را در دنيا ( به ديگران ) مىرسانند ! اگر فراموش كنى تو را يادآورى مىكنند و اگر اهل ذكرى تو را كمك مىكنند آنان حق را مىگويند و پشتوانه‌هاى امر خدايند . بنابراين دنيا را همچون منزلى بدان كه فرود آمده‌اى و بايد از آن كوچ كنى و يا همچون كمالى كه در عالم خواب به آن رسيده‌اى و به زودى بيدار مىشوى در حالى كه چيزى در دست ندارى .\r\nو خدا را دربارهء آنچه از دين و حكمتش به تو عاريه و امانت سپرده است در نظر بگير و غفلت نكن ! » . « 1 »\r\n66 - فرمود : « بى نيازى و عزّت در دل مؤمن جنب و جوش دارند در صورتى كه آنها به حد توكّل برسند آرام گيرند ! » . « 2 »\r\n67 - و نيز آن حضرت فرمود : « بر قلب كسى چيزى از كِبر و غرور وارد نمىشود مگر اين كه از عقلش به همان اندازه چه كم باشد و چه زياد\r\n\r\n\r\n","description":"","footnote":"\r\n( 1 ) - الفصول المهمّه : ص 212 .\r\n( 2 ) - همان .\r\n","page_name":" 62 ","page_number":62},
  {"content":"\r\n\r\nكاسته مىشود . » . « 1 »\r\n68 - فرمود : « اسلحهء فرومايگان سخن زشت است » . و پيوسته مىگفت :\r\n« به خدا سوگند كه مرگ دانشمند براى ابليس محبوب‌تر از مرگ هفتاد عابد است . » . « 2 »\r\n69 - سعد اسكافى مىگويد : از ابوجعفر محمّدبن علىّ الباقر عليهما السلام شنيدم كه مىفرمود : « عالمى كه از علمش سود برند بهتر از هزار عابد است . » . « 3 »\r\n70 - فرمود : « شيعهء ما كسى است كه خدا را طاعت كند » . « 4 »\r\n\r\nعلم امام عليه السلام\r\n4 - « 5 » از امام باقر عليه السلام نقل است كه فرمود : « من در حال عمره بودم ، در كنار حجر عمره را تمام كردم ، نشستم ناگهان چشمم به جنّى افتاد كه از طرف محلّ سعى آمد ، تا به حجر رسيد ، هفت دور خانه را طواف كرد سپس كنار مقام آمد و روى دمش ايستاد و دو ركعت نماز خواند . و اين رويداد در وقت زوال خورشيد بود . عطا با گروهى از يارانش او را ديدند و نزد من آمدند و گفتند : يا اباجعفر ! آيا اين جن را ديدى ؟ گفتم : او را با آن چه كرد ديدم . » .\r\n\r\n\r\n","description":"","footnote":"\r\n( 1 ) - الفصول المهمّه : ص 212 .\r\n( 2 ) - همان .\r\n( 3 ) - همان .\r\n( 4 ) - همان .\r\n( 5 ) - احاديث شمارهء 1 و 2 از روضة الواعظين : ص 174 با كمترين تفاوت همان احاديث 17 و 18 و 19 بخش فضايل و همچنين حديث شمارهء 3 از همان كتاب ص 176 بدون تفاوت عين حديث شمارهء 25 بخش فضايل بود - م .\r\n","page_name":" 63 ","page_number":63},
  {"content":"\r\n\r\nسپس به ايشان فرمود : « به دنبال او برويد و به او بگوييد : محمّدبن على عليهما السلام مىگويد :\r\nاين خانه او را خواسته بود - در حالى كه سياهان او را به بردگى گرفته بودند و اينك ساعت خلوت و دورى او از ايشان تمام شده - ما از تو مىخواهيم و از طرف ايشان بر تو بيمناكيم ، بهتر است كه بجُنبى و به روى !\r\nفرمود : پس توده‌اى از خاك مسجد را جمع كرد سپس دمش را روى خاك گذاشت و آن گاه در هوا ناپديد شد » . « 1 »\r\n5 - از ابن عيينه نقل كرده است كه مردى خدمت ابوجعفر عليه السلام آمد و شرفياب شد و گفت : من مردى از اهل شام هستم به خدا سوگند كه هميشه شما اهل بيت را دوست داشته‌ام و از دشمنانتان بيزارم و پدرم كه خدايش بيامرزد دوستدار بنىاميه بود و آنها را بر شما ترجيح مىداد من از اين بابت با او دشمن بودم و او نيز به خاطر دوست داشتن من شما را كينهء مرا در دل داشت و مرا از مال خودش محروم كرد و در زندگى و پس از مرگش به من جفا نمود ، در حالى كه ثروت زيادى داشت و جز من فرزند ديگرى نداشت و منزل وى در رمله بود و زنى از جنيان داشت كه مردان فاسق را با او خلوت مىكرد .\r\nو چون مرد هر جا كه ثروت او را جستم دست نيافتم و ترديدى ندارم كه او اموال رادر جايى زير خاك كرده و از من پنهان نموده است ، خداوند از او راضى مباد !\r\nابوجعفر عليه السلام فرمود : « آيا مايلى او را ببينى و از او بپرسى كه آن اموال\r\n\r\n\r\n","description":"","footnote":"\r\n( 1 ) - روضة الواعظين : ص 176 .\r\n","page_name":" 64 ","page_number":64},
  {"content":"\r\n\r\nكجاست ؟\r\nآن مرد گفت : آرى ، به راستى كه من نيازمند و تهى دستم . ابوجعفر عليه السلام به دست خود در ورق سفيدى چيزى نوشت و مهر كرد ، سپس فرمود :\r\n« امشب اين نوشته را ببر تا به وسط بقيع سپس آنجا صدا بزن : يا درجان ! مردى شال به سر بلافاصله خواهد آمد و نوشته را به او بده ! و بگو : من فرستادهء محمّدبن على هستم و هر چه خواستى به او بگو !\r\nمىگويد : آن مرد نوشته را گرفت و رفت ، همين كه فردا شد ، از روى عمد خدمت ابوجعفر عليه السلام آمدم تا از حال آن مرد باخبر شوم ، ناگهان ديدم بر در خانهء ابوجعفر عليه السلام ايستاده منتظر است كى اجازهء ورود دهند ، با هم خدمت ابوجعفر عليه السلام رسيديم ، آن مرد عرض كرد : خدا بهتر مىداند كه علم خود را در نزد چه كسى قرار دهد ! من نوشتهء شما را آن شب بردم تا وسط بقيع كه رسيدم ، درجان را صدا زدم مردى شال به سر آمد و گفت :\r\nمن درجانم چه كار دارى ؟\r\nگفتم : من فرستادهء محمّدبن على عليهما السلام هستم و اين هم نوشتهء اوست .\r\nگفت : خوش آمدى اى فرستادهء حجت خدا بر خلق ! و نوشته را گرفت و خواند و گفت :\r\nمايلى پدرت را ببينى ؟ گفتم : آرى . گفت : از جاى خود حركت نكن تا نزد تو بيايد ! كه او در « ضجنان » « 1 » است ، او رفت و زياد طول نكشيد كه مرد سياهى نزد من آمد كه در گردنش ريسمان سياهى بود ، زبانش آويخته ؛ و از دهانش بيرون مىآمد و شلوار سياهى بر تن داشت ، به او اشاره كرد و\r\n\r\n\r\n","description":"","footnote":"\r\n( 1 ) - نام كوهى در اطراف مكه و به قولى بين مكه و مدينه است ( لسان العرب : ج 14 حرف نون ) - م .\r\n","page_name":" 65 ","page_number":65},
  {"content":"\r\n\r\nگفت : اين پدر تو است ، جز اين كه شراره آتش و دود جهنم و بىتابى آب‌جوشان و عذاب دردناك او را چنين كرده است ، پرسيدم : تو پدر منى ؟\r\nگفت : آرى .\r\nگفتم : تو كس ديگرى و صورت ديگرى دارى ، گفت : من بنىاميّه را دوست داشتم و آنها را بر اهل بيت رسول خدا صلى الله عليه و آله و سلم ترجيح مىدادم ، بدان جهت خداوند مرا گرفتار عذاب كرد و تو اهل بيت پيامبرت را دوست داشتى و من از آن بابت كينهء تو را داشتم و از مال خودم محرومت كردم و آن را زير خاك پنهان ساختم . و من امروز از جمله كسانى هستم كه پشيمانم ، اكنون برو ميان باغى كه داشتم ، زير درخت زيتون را بكن و آن مال را كه صد و پنجاه هزار دينار است بردار ، پنجاه هزار آن را به محمّدبن على عليهما السلام بده و بقيه مال تو ! گفت : من مىروم تا آن مال را بياورم .\r\nابوعينيه مىگويد : آن سال گذشت ، رفتم به ابوجعفر عليه السلام گفتم : آن مرد چه كرد ؟\r\nفرمود : « پنجاه هزار دينار را آورد و من بدان وسيله بدهكارى خودم را ادا كردم و زمينى را با آن خريدم و به نيازمندان از فاميل رسيدگى كردم . بدان كه آن عمل به زودى براى آن مردهء پشيمان به خاطر آن چه از محبّت ما اهل بيت از دست داده و حق ما را ضايع كرده بود سود مىبخشد به خاطر همراهى و شادمانى كه بر ما وارد كرده است . » .\r\nو فرمود : « ماييم خاندان رحمت و شجرهء نبوت و كانِ حكمت و جايگاه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nفرشتگان و محل نزول وحى . » . « 1 »\r\n6 - ابن شهرآشوب از محمّدبن مسلم به نقل از ابوجعفر عليه السلام آورده است ، مىگويد : شنيدم كه مىفرمود : « ما زبان پرندگان را مىدانيم و از هر چيزى به ما داده‌اند . » . « 2 »\r\n7 - از سماعةبن مهران به نقل از يكى از بزرگان شيعه آورده است ، مىگويد : آمديم تا بر ابوجعفر عليه السلام وارد شويم همين كه بر دهليز خانه رسيديم صداى خواندن سريانى غم‌انگيزى را شنيديم كه او مىخواند و مىگريست حتى بعضى از ما را به گريه انداخت . « 3 »\r\n8 - موسىبن اكيل نميرى مىگويد : به در منزل ابوجعفر آمديم تا اجازهء ورود بخواهيم صداى غمگينى را شنيديم كه به زبان عبرانى قرائت مىكرد ، وارد شديم و از آن حضرت راجع به قارى آن پرسيديم فرمود :\r\n« من به ياد مناجات پيامبران افتادم و از آن بابت گريستم » .\r\nمىگويند : براى هيچ يك از فرزندان امام حسن و امام حسين عليهما السلام از علوم كشف نشد آن قدر كه براى آن حضرت از تفسير ، كلام ، فتوا و احكام حلال و حرام ظاهر شد . « 4 »\r\n9 - محمّدبن مسلم مىگويد : از آن حضرت سى هزار حديث پرسيدم كه آثار دين را باقيماندگان صحابه و بزرگان تابعين و سران از فقهاى مسلمان از او نقل كرده‌اند ؛ از صحابه مانند جابربن عبداللَّه انصارى ، و از تابعين مانند جابربن يزيد جعفى و كيسان سختيانى بزرگ صوفيه و از\r\n\r\n\r\n","description":"","footnote":"\r\n( 1 ) - روضة الواعظين : ص 175 و 176 .\r\n( 2 ) - مناقب ابن شهرآشوب : 2 / 284 .\r\n( 3 ) - همان .\r\n( 4 ) - همان .\r\n","page_name":" 67 ","page_number":67},
  {"content":"\r\n\r\nفقيهان مانند ابن مبارك ، زهرى ، اوزاعى ، ابوحنيفه و مالك ، شافعى و زيادبن منذر نهدى و از مصنفين مانند طبرى ، بلاذرى ، سلامى و خطيب در تاريخ خود .\r\nو در كتاب‌هاى موطّأ ، شرف المصطفى ، الإبانه ، حلية الأولياء ، سنن ابى داوود و لالكائى و مسند ابوحنيفه و مسند مروزى ، ترغيب اصفهانى ، بسيط واحدى ، تفسير نقاش و تفسير زمخشرى و معرفة اصول حديث و رسالهء سمعانى ، همهء اينها مىگويند : محمّدبن على عليهما السلام فرمود . و چه بسا مىگويند : محمّدباقر عليه السلام گفت ، و از اين رو او را رسول خدا صلى الله عليه و آله و سلم لقب باقرالعلم داد ، و حديث جابر مشهور و معروف است ، فقهاى مدينه و عراق همگى آن را نقل كرده‌اند . « 1 »\r\n10 - از حمران بن اعين نقل كرده است ، مىگويد : ابوجعفر عليه السلام در حالى كه من آيهء  « لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ »  « 2 » را قرائت كردم ، به من فرمود : « شما قوم عرب مَعَقّباتى در پيش رو داريد ! » عرض كردم : آن را چگونه بخوانيم ؟ فرمود :\r\n« لَهُ مُعَقَّباتٌ مِنْ خَلْفِهِ وَ رَقيبٌ مِنْ بَيْنِ يَدَيْه يَحْفِظُونَهُ بِامْرِ اللَّهِ » . « 3 »\r\n11 - همو مىگويد : چنين رسيده است كه كميت دربارهء امام باقر عليه السلام قصيدهء « من لقلب متيّم مستهام » را سرود . امام عليه السلام رو به كعبه كرد و سه مرتبه گفت : « خدايا كميت را بيامرز و از او درگذر ! »\r\n\r\n\r\n","description":"","footnote":"\r\n( 1 ) - مناقب : 2 / 284 .\r\n( 2 ) - رعد / 11 : براى انسان مأمورانى است كه پى در پى از پيش رو و پشت سر او قرار مىگيرند .\r\n( 3 ) - مناقب : 2 / 286 : او را مأمورانى پى در پى از پشت سر و مراقبى از پيش روست كه او را از حوادث حفظ مىكنند .\r\n","page_name":" 68 ","page_number":68},
  {"content":"\r\n\r\nآن گاه به كميت فرمود : « اين صد هزار درهم است كه از اهل بيتم جمع كرده‌ام » كميت گفت :\r\nنه به خدا سوگند كسى مطلع نشود كه من از آن بابت چيزى دريافت مىكنم تا خداوند مرا پاداش دهد ! ولى شما پيراهنى از پيراهن‌هاى خود را به من لطف كنيد ! امام عليه السلام پيراهنى به او مرحمت كرد . « 1 »\r\n12 - مردى از ( عبداللَّه ) بن عمر مسأله‌اى پرسيد ، و او پاسخ آن را نمىدانست ، گفت : نزد آن پسربچه برو ! و از او بپرس و جواب او را به من هم بگو ، و به محمّدبن علىّ الباقر عليهما السلام اشاره كرد . آن مرد نزد وى آمد و از او پرسيد و او پاسخ داد ، وى نزد ابن عمر برگشت و به او خبر داد . ابن عمر گفت : به راستى كه آنان خانواده‌اى با فهم و تفهيم كننده‌اند . « 2 »\r\n14 - « 3 » ابرش كلبى از هشام پرسيد : اين كيست كه مردم عراق اطراف او را گرفته‌اند و از او چيزى مىپرسند ؟\r\nگفت : اين پيام آور كوفه است و معتقد است كه پسر رسول خدا صلى الله عليه و آله و سلم و شكافندهء علم و مفسّر قرآن است ، برو از او سؤالى كن كه نتواند پاسخ دهد ! ابرش خدمت آن حضرت آمد و گفت : اى فرزند على ! آيا تورات و انجيل و زبور و قرآن را خوانده‌اى ؟ فرمود : « آرى » گفت : من چند مسأله از شما مىپرسم !\r\n\r\n\r\n","description":"","footnote":"\r\n( 1 ) - مناقب : 2 / 286 .\r\n( 2 ) - همان ، 2 / 286 .\r\n( 3 ) - همان . حديث شمارهء ( 13 ) در همين باب به شمارهء ( 1 ) گذشت ، با اين تفاوت كه در اينجا آمده‌است ، پس از پذيرش توبهء آدم خداوند فرمان داد تا از زمين رودها جارى شود و درختان را بروياند و ميوه‌ها را برساند و از آسمان باران ببارد - م .\r\n","page_name":" 69 ","page_number":69},
  {"content":"\r\n\r\nفرمود : « بپرس اگر طالب كمال باشى از سؤالات خود سود خواهى برد ، و اگر منظورت اشكال تراشى باشد از پرسش خود نتيجه گمراهى خواهى گرفت . » .\r\nگفت : چقدر بين حضرت محمّد صلى الله عليه و آله و سلم و حضرت عيسى عليه السلام فاصله بود ؟\r\nفرمود : « اما به قول ما هفتصد سال و اما به قول تو ششصد سال ! » .\r\nگفت : راجع به اين قول خداى تعالى :  « يَوْمَ تُبَدَّلُ الْأَرْضُ »  « 1 » مردم تا وقتى كه خوب و بد در رستاخيز از هم جدا شوند چه مىخورند و مىنوشيدند ؟\r\nفرمود : « مردم در جايى مثل قطعه زمين شيبى محشور مىشوند كه در آنجا رودها جارى است ؛ مىخورند و مىآشامند تا اين كه از حساب فارغ شوند . »\r\nپس هشام گفت : برو بپرس ! چه چيز در آن روز مردم را از خوردن و آشاميدن باز مىدارد ؟\r\nفرمود : « آنان در ميان آتش گرفتارترند و چيزى آنها را سرگرم نكرده از اين كه بگويند : از آن آب ( كه مىخوريد ) و يا از آنچه خدا روزى شما كرده است بر ما بياشامانيد !\r\nابرش گفت : از اين قول خداى تعالى مرا مطلع سازيد :  « وَ سْئَلْ مَنْ  ( قد )  أَرْسَلْنا مِنْ قَبْلِكَ مِنْ رُسُلِنا »  « 2 » گويا در روزگار پيامبر صلى الله عليه و آله و سلم كسى بوده است كه از او بپرسد ( كه خداوند مىفرمايد : ) از ايشان بپرسد تا او را خبر دهند !\r\n\r\n\r\n","description":"","footnote":"\r\n( 1 ) - ابراهيم / 48 : روزى خواهد بود كه اين زمين به زمين ديگرى مبدل مىشود .\r\n( 2 ) - زخرف / 45 : از رسولانى كه قبل از تو فرستاديم بپرس !\r\n","page_name":" 70 ","page_number":70},
  {"content":"\r\n\r\nامام عليه السلام از اين سؤال نيز مانند سؤال قبلى پاسخ داد كه از حدّ اين كتاب بيرون است .\r\nراوى مىگويد : ابرش پس از شنيدن پاسخ امام عليه السلام از جابرخاست در حالى كه مىگفت : تو به حق پسر دختر رسول خدايى ! سپس نزد هشام رفت و گفت : اى بنى اميّه ما را از خودتان واگذاريد ، كه اين از تمام اهل زمين به آنچه در آب ( در دريا ) و زمين ( در خشكى ) است داناتر است ! اين فرزند رسول خداست . كلبى اين حكايت را از نافع غلام ( عبداللَّه ) بن عمر نقل كرده و افزوده است كه امام باقر عليه السلام به او گفت : « تو دربارهء اهل نهروان چه مىگويى ؟ اگر بگويى اميرالمؤمنين عليه السلام به حق آنها را كشت مرتد شده‌اى ، و اگر بگويى به باطل آنها را كشت كافر گشته‌اى ! » راوى مىگويد :\r\nاز نزد امام عليه السلام در حالى برگشت كه مىگفت : به خدا سوگند كه تو به حق داناترين مردمى ! و اين خبر را براى هشام آوردند . « 1 »\r\n15 - ابوجعفر عليه السلام به عبداللَّه‌بن عبّاس فرمود : « تو را به خدا سوگند مىدهم آيا در حكم خدا اختلافى هست ؟ » گفت : خير .\r\nفرمود : « بنابراين نظر تو دربارهء مردى كه انگشتانش را با شمشير ضربتى زده‌اند كه قطع شده ، مرد ديگرى مىآيد كف دست او را جدا مىكند ، پس او را نزد تو مىآورند در حالى كه قاضى هستى چه مىكنى ؟ » .\r\nابن عبّاس گفت : به اين كه كف دست را قطع كرده است ، مىگويم : ديه\r\n\r\n\r\n","description":"","footnote":"\r\n( 1 ) - مناقب : 1 / 286 .\r\n","page_name":" 71 ","page_number":71},
  {"content":"\r\n\r\nكف دست او را بده ! و به آن كه‌انگشتهايش قطع شده است مىگويم : با آن ضارب به هرطور مايلى مصالحه كن ! يا اين كه افراد عادلى را نزد هر دوى آنها مىفرستم ( تا حل كنند ! ) .\r\nراوى مىگويد : امام عليه السلام پس از شنيدن پاسخ ابن عبّاس ، فرمود : « در حكم خدا اختلاف آمد و با اين حرفت ، حرف اول را نقض كردى ! در حالى كه خداوند خلق را اجازه نمىدهد چيزى از حدود را پيش از خود بگويند ! آيا تفسير حكم خدا در روى زمين اين نيست كه اول دست كسى را كه كف دست ديگرى را بريده ، ببرند و آنگاه ديه انگشتان او را بدهند ؟ ! اين است حكم خدا . » . « 1 »\r\n16 - از حكم‌بن عيينه نقل كرده است ، مىگويد : زنى از وى پرسيد كه همسرم مرده و هزار درهم از خود به جا گذاشته است در حالى كه پانصد درهم مهريهء من بر گردن او بوده است ، از اين رو باقيمانده را هم من برداشتم ، سپس مردى آمد و ادّعا كرد كه من هزار درهم از وى طلب دارم و من خود نسبت به ادّعاى وى در برابر شوهرم گواهى مىدهم ! حكم‌بن عينيه برحسب سهم آن زن حكم داد ، ناگهان ابوجعفر عليه السلام فرمود :\r\n« آن زن نسبت به يك سوم مالى كه در اختيار دارد اقرار كرده است ، نه نسبت به ارثى كه دارد - يعنى آنچه كه به او مىرسد - و نه هم تمام دين لازم و قطعى مىشود . » . « 2 »\r\n17 - همو مىگويد : مردى هزار درهم براى كعبه وصيّت كرد ، وصىّ او به مكه آمد و پرسيد ، او را به نزد بنى شيبه معرفى كردند ، نزد آنها آمد و\r\n\r\n\r\n","description":"","footnote":"\r\n( 1 ) - مناقب ابن شهرآشوب : 2 / 287 .\r\n( 2 ) - همان .\r\n","page_name":" 72 ","page_number":72},
  {"content":"\r\n\r\nجريان را گفت : آنها گفتند : آن مال را به ما بده ! ما ذمّهء تو را برئ مىكنيم ؛ ولى مردم گفتند : از ابوجعفر عليه السلام بپرس ! آن مرد آمد از امام عليه السلام پرسيد ، فرمود : « كعبه از اين پول بى نياز است ، ببين كسانى را كه به زيارت اين خانه آمده‌اند ، چه كسى تنگدست است و يا مخارج سفر ندارد و يا مركبش را گم كرده و يا ناتوان از بازگشت به نزد خانواده است ، به ايشان بپرداز » . « 1 »\r\n18 - ابوالقاسم طبرى آلكانى در شرح « حج اهل السّنّة » مىنويسد كه ابوحنيفه به ابوجعفر محمّدبن علىّبن حسين عليهم السلام گفت : بنشينم ؟ در حالى كه ابوجعفر ( امام باقر ) عليه السلام در مسجد نشسته بود ، فرمود : « تو مرد مشهورى هستى مايل نيستم كه كنار من بنشينى . » مىگويد : او توجهى به سخن ابىجعفر نكرد و نشست . رو به ابوجعفر كرد و گفت : تو امامى ؟ او گفت : « خير » گفت : گروهى در كوفه معتقدند كه شما اماميد !\r\nفرمود : « من با آنها چه كنم ؟ » . ابوحنيفه گفت : به آنها بنويسيد و به آنها بگوييد كه شما امام نيستيد !\r\nفرمود : « آنها اين حرف را نمىپذيرند ! بلكه از غايبان و افراد غير حاضر به افراد حاضر و موجود استدلال مىكنيم ، هم اكنون به شما گفتم :\r\nننشين ، تو اطاعت نكردى ، همين طور اگر به آن‌ها هم بنويسم اطاعت نمىكنند ! ابوحنيفه با شنيدن سخنان ابوجعفر عليه السلام نتوانست سخنى بگويد . « 2 »\r\n19 - همو مىگويد : زنى نيمه شب نزد محمّدبن مسلم آمد و گفت : من\r\n\r\n\r\n","description":"","footnote":"\r\n( 1 ) - مناقب ابن شهرآشوب : 2 / 287 .\r\n( 2 ) - همان .\r\n","page_name":" 73 ","page_number":73},
  {"content":"\r\n\r\nدخترى داشتم كه عروس شد و او را درد زايمان گرفت و همچنان درد ادامه يافت تا او درگذشت در حالى كه بچه در شكم او حركت مىكرد و مىرفت و مىآمد ، چه كنم ؟ محمّدبن مسلم گفت : اى بنده خدا ! همين طور يك مسأله‌اى را از امام باقر عليه السلام پرسيدند ، فرمود : « شكم مرده را بشكافند و بچه را بيرون آورند ! » . بندهء خدا تو هم همين كار را بكن ! در حالى كه چهرهء تو از من پوشيده است ( من تو را نمىشناسم ) . او گفت : من اين مسأله را از ابوحنيفه پرسيدم ، او گفت : به شخص كاردان مراجعه كن ! و چون پرسيدى و پاسخ گرفتى آن را به من هم بگو ! و چون محمّدبن مسلم صبح كرد و وارد مسجد شد ، ابوحنيفه را ديد كه از اصحابش ( همين مسأله را ) مىپرسد ، محمّدبن مسلم سينه را صاف كرد ( تنحنح كرد ) و گفت : خدايا ما را ببخش ، بگذار تا زندگى كنيم . « 1 »\r\n20 - از سلام‌بن مستنير به نقل از ابوجعفر در ضمن خبرى طولانى راجع به پيدايش فرزند در شكم مادر ، آورده است كه فرمود : « خداوند فرشته‌اى را به نام زاجر مبعوث مىكند تا او را براند و بچه از آن بابت بىتاب مىشود و دگرگون مىگردد ؛ پاهايش به زير شكم برمىگردد تا به اين وسيله خداوند بر آن زن و بر فرزند امر زايمان و به دنيا آمدن بچه را آسان مىكند ! » فرمود : « اگر او خوددارى كند ، بار ديگر او را به شدت مىراند تا بىتاب شده ، و در اثر آن با بىتابى و گريه به زمين مىافتد ( سقط مىشود ) ! » . « 2 »\r\n21 - از قول كهمس به نقل از جابر جعفى آورده است ، مىگويد : خدمت\r\n\r\n\r\n","description":"","footnote":"\r\n( 1 ) - مناقب ابن شهرآشوب : 2 / 287 .\r\n( 2 ) - همان .\r\n","page_name":" 74 ","page_number":74},
  {"content":"\r\n\r\nابوجعفر عليه السلام رسيدم ، فرمود : « اهل كجايى ؟ » گفتم : از مردم كوفه هستم .\r\nفرمود : « از كدام قبيله ؟ » عرض كردم : از قبيلهء جُعف . پرسيد : « براى چه اينجا آمده‌اى ؟ » گفتم : براى كسب دانش . فرمود : « از چه كسى ؟ » عرض كردم : از شما . فرمود : « هر گاه كسى از تو پرسيد : اهل كجايى ؟ بگو از اهل مدينه ! » گفتم : آيا رواست كه من دروغ بگويم ؟ فرمود : « اين دروغ نيست ، هر گاه كسى در شهرى باشد ، اهل آنجاست تا بيرون بيايد ! » . « 1 »\r\n22 - طاووس يمانى از امام عليه السلام پرسيد : چه وقت يك سوم مردم هلاك شدند ؟\r\nفرمود : « اى ابوعبدالرّحمان ! هيچ وقت يك سوم مردم نمرده است ! بلكه تو مىخواستى بگويى : چه وقت يك چهارم مردم مردند ؟ و آن روزى بود كه قابيل هابيل را كشت كه چهار نفر بودند : آدم ، حوا ، هابيل و قابيل و يكى از آن چهار تن هلاك شد . » .\r\nپرسيد : كدام يك از آن دو پدر مردم بود ؛ قاتل يا مقتول ؟ فرمود : « هيچ كدام از آن‌ها ، بلكه پدر مردمان شيث « 2 » بود . و از چيزى پرسيد كه در قرآن آمده است ؛ اندكى از او حلال و بيشترش حرام است ؟ فرمود : « رودخانهء طالوت است كه جز آشاميدن مشتى از آن جايز نبوده و از صلوات واجب بدون وضو و روزه‌اى كه مانع از خوردن و آشاميدن نباشد پرسيد .\r\n\r\n\r\n","description":"","footnote":"\r\n( 1 ) - مناقب ابن شهرآشوب : 2 / 288 . شايد منظور امام عليه السلام از « مدينه » مطلق شهر باشد ، و يا مدينةالرسول باشد كه در آن صورت توريه خواهد بود ، چون وارد بر مدينه به منزلهء اهل آنجاست - م .\r\n( 2 ) - شيث بن آدم كه خود از پيامبران خداست ، گويا پس از قتل هابيل به دنيا آمده و او پدر بشريت‌است و آدميان از نسل اويند - م .\r\n","page_name":" 75 ","page_number":75},
  {"content":"\r\n\r\nامام عليه السلام فرمود : « صلوات بر پيامبر صلى الله عليه و آله و سلم و روزه‌اى است كه در قول خداى تعالى آمده است :  « إِنِّي نَذَرْتُ لِلرَّحْمنِ صَوْماً » .  « 1 »\r\nو از چيزى پرسيد كه زياد مىشود ولى كم نمىشود ، فرمود : « آن درياست » و از چيزى كه كم مىشود ولى زياد نمىشود ، فرمود : « عمر آدمى است » و از پرنده‌اى كه تنها يك مرتبه مىپرد ؛ نه قبل از آن پريده و نه پس از آن مىپرد ، فرمود : « طور سيناست كه در كلام خداى تعالى آمده است :  « وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ »  « 2 » و از گروهى كه شهادت به حق دادند در حالى كه دروغگو بودند ؟ فرمود : « منافقانند كه گفتند : شهادت مىدهيم كه تو رسول خدايى « 3 » » . « 4 »\r\n23 - از محمّدبن منكدر نقل كرده . . . « 5 »\r\n24 - از عبداللَّه‌بن نافع بن ازرق نقل كرده است كه مىگفت : اگر من مىدانستم كه بين مشرق و مغرب كسى هست كه به من بگويد ؛ نه بلكه با من بستيزد دربارهء اين كه على عليه السلام مردم نهروان را با وجود اين كه در حركتش ستمكار نبود ، به قتل رساند پيش او مىرفتم ؟ به او گفتند : نزد پسرش محمّد باقر عليه السلام برو ! خدمت آن حضرت رسيد و از او پرسيد ، پس\r\n\r\n\r\n","description":"","footnote":"\r\n( 1 ) - مريم / 26 : در آيه به جاى « لَكَ » لِلرَّحمانِ آمده : من براى خداى رحمان روزه گرفته‌ام ؛ روزهء سكوت .\r\n( 2 ) - اعراف / 121 : هنگامى كه كوه را بالاى سر آنها قرار داديم ، چنان كه گويا سايبانى بر سر آنهابود .\r\n( 3 ) - منافقون / 11 : شهادت مىدهيم كه تو حتماً رسول خدايى .\r\n( 4 ) - مناقب : 2 / 288 .\r\n( 5 ) - همان . بقيّهء حديث عين بخش آخر شمارهء ( 13 ) است كه در بخش فضائل گذشت - م .\r\n","page_name":" 76 ","page_number":76},
  {"content":"\r\n\r\nاز سخنانى گفت : سپاس خدا را كه ما را به وسيلهء نبوت خود گرامى داشت و ما را به ولايت وى اختصاص داد . اى گروه فرزندان مهاجران و انصار ! هر كه از شما منقبتى از اميرالمؤمنين عليه السلام دارد برخيزد و نقل كند ! پس گروهى برخاستند و از مناقب آن حضرت گفتند .\r\nهمين كه به اين سخن پيامبر صلى الله عليه و آله و سلم رسيدند كه فرمود : « فردا پرچم را به دست كسى مىدهم كه خدا و رسول خدا صلى الله عليه و آله و سلم او را دست دارند و او نيز خدا و رسولش را دوست دارد و باز نمىگردد مگر اين كه خداوند به دست او - جنگ را - فتح كند » . . .\r\nعبداللَّه‌بن نافع از امام باقر عليه السلام راجع به درستى اين حديث پرسيد ، امام باقر عليه السلام فرمود : « حق است بدون هيچ گونه ترديدى ! »\r\nعبداللَّه گفت : ولى پس از آن على كافر شد !\r\nابوجعفر عليه السلام فرمود : « بگو ببينم آيا خدا در آن موقع على عليه السلام را دوست داشته و مىدانسته است كه مردم نهروان را مىكشد يا نمىدانسته است ؟\r\nاگر بگويى نمىدانست كافر شده‌اى . »\r\nاو گفت : مىدانست .\r\nفرمود : « آيا خدا مىدانست و او را دوست داشت كه از او اطاعت كند يا از او نافرمانى كند ؟ »\r\nگفت : دوست داشت كه طبق فرمان او عمل كند .\r\nابوجعفر عليه السلام : « اكنون كه شكست خوردى برخيز و برو ! » .\r\nاو از جا برخاست در حالى كه مىگفت : تا آنجا كه نخ سفيد از سياه ( رشتهء سفيد صبح تا رشتهء سياه شب ) بر شما آشكار است ، خدا خوب\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمىداند كه رسالت خود را كجا قرار دهد ! « 1 »\r\n25 - همو در حديث نافع‌بن ازرق نقل كرده است كه از امام باقر عليه السلام چندين مسأله پرسيد ، از جمله راجع به قول خداى تعالى :  « وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ »  « 2 »\r\nپرسيد : چه كسى از محمّد صلى الله عليه و آله و سلم مىپرسد ، در حالى كه بين او و عيسى عليه السلام پانصد سال فاصله بود ؟\r\nمىگويد : ابوجعفر عليه السلام در پاسخ وى اين آيه را خواند :   « سُبْحانَ الَّذِي أَسْرى بِعَبْدِهِ لَيْلًا »   « 3 » سپس اجتماع آن حضرت را با پيامبران و نماز خواندن با ايشان را يادآور شد . « 4 »\r\n26 - همو نقل كرده است مىگويد : يكى از سران كيسانيّه « 5 » با امام باقر عليه السلام دربارهء زندگانى محمّدبن حنفيّه صحبت كرد ، امام عليه السلام فرمود :\r\n« واى بر تو اين جماعت چه كاره‌اند ، شما بهتر مىدانيد يا ما ؟ پدرم علىّبن حسين عليهما السلام نقل كرد كه وى خود شاهد وفات و غسل و كفن كردن و نماز خواندن و داخل قبر گذاشتن پيكر او بود . » .\r\n\r\n\r\n","description":"","footnote":"\r\n( 1 ) - مناقب : 2 / 288 .\r\n( 2 ) - زخرف / 45 : از رسولانى كه قبل از تو فرستاديم بپرس : آيا غير از خداوند رحمان ، معبودهايى براى ايشان قرار داديم ؟\r\n( 3 ) - اسرى / 1 : منزه است آن خداوندى كه بنده‌اش را شبانه سير داد .\r\n( 4 ) - مناقب : 2 / 289 .\r\n( 5 ) - كيسانيه پيروان مختاربن ابى عبيدهء ثقفى بودند ، او ابتدا براى پيشرفت كار خود دعوت به‌علىّبن حسين عليهما السلام سپس دعوت به محمّدبن حنفيّه كرد ، البتّه كار او مبتنى بر اعتقاد وى به اهل‌بيت عليهم السلام نبود ، بلكه مىخواست از آن‌ها بهره‌بردارى سياسى كرده باشد . . . ( فرهنگ فرق اسلامى : ص 373 - دكتر محمّد جواد مشكور ) .\r\n","page_name":" 78 ","page_number":78},
  {"content":"\r\n\r\nمرد كيسانى پس از شنيدن سخنان امام عليه السلام گفت : بر پدرت امر مشتبه شده است همان طورى كه داستان عيسىبن مريم بر يهود مشتبه شد .\r\nامام باقر عليه السلام فرمود : « آيا تو اين برهان را بين ما و بين خودت حَكَم قرار مىدهى ؟ »\r\nگفت : آرى .\r\nامام عليه السلام فرمود : « آيا به نظر تو يهودى كه امر عيسى عليه السلام بر ايشان مشتبه شد دوستان او بودند يا دشمنان او ؟ »\r\nگفت : بلكه دشمنان او بودند .\r\nفرمود : « بنابراين پدرِ من دشمن محمّدبن حنفيّه بوده است ، از اين رو امر بر وى مشتبه شده است ؟ ! »\r\nگفت : نه ( دشمن وى نبوده است ! ) و درمانده شد و از عقيدهء خود برگشت . « 1 »\r\n27 - مردى از اهل شام خدمت امام عليه السلام رسيد و از آغاز پيدايش خانهء كعبه پرسيد ، فرمود : « خداى تعالى چون به فرشتگان فرمود :  « إِنِّي جاعِلٌ فِي الْأَرْضِ خَلِيفَةً »  « 2 » آنها در ردّ سخن خداى متعال گفتند :  « أَ تَجْعَلُ فِيها  . . . .  وَ ما كُنْتُمْ تَكْتُمُونَ »  « 3 » پس دانستند كه اشتباه كرده‌اند به عرش بازگشتند و به اطراف آن هفت شوط طواف كردند و از پروردگار عزّوجلّ خواستند تا از آنها\r\n\r\n\r\n","description":"","footnote":"\r\n( 1 ) - مناقب : 2 / 389 .\r\n( 2 ) - بقره / 30 : من در روى زمين جانشينى قرار خواهم داد .\r\n( 3 ) - همان : 30 - 33 : ( فرشتگان گفتند : ) آيا در زمين كسى را قرار مىدهى فساد كند و خونها بريزد . . . ( هنگامى كه آدم آنها را از اين اسماء آگاه ساخت ، خداوند فرمود : به شما نگفتم كه من از غيب آسمانها و زمين آگاهم و آنچه را كه شما آشكار يا پنهان مىكنيد مىدانم ) .\r\n","page_name":" 79 ","page_number":79},
  {"content":"\r\n\r\nراضى شود ، پس راضى گشت و به آنها فرمود : به زمين فرود آييد و براى من خانه‌اى بسازيد تا هر كه از بندگانم مرتكب گناهى شد بدانجا پناه برد .\r\nبه پيرامون آن طواف كند همان طورى كه شما پيرامون عرش من طواف كرديد و من از او همانطور راضى شوم كه از شما راضى شدم ! اين بود كه آنها اين خانه را بنا كردند . » .\r\nآن مرد پس از شنيدن پاسخ امام عليه السلام عرض كرد : اى ابوجعفر ، راست گفتى ؛ بفرماييد : اين سنگ ( حجرالاسود ) از چه زمانى است ؟\r\nفرمود : « چون خداى تعالى از فرزندان آدم پيمان گرفت ، رودى شيرين‌تر از عسل و نرم‌تر از كره را جارى ساخت و از آن رود به عنوان مركّب استفاده كرد و اقرار فرزندان آدم و آنچه را كه تا روز قيامت اتفاق مىافتد نوشت و آن نوشته را در اين سنگ جا داد ، اين استلام حجر كه مىبينى تنها بيعتى بر اقرار ايشان است » و پدرم چنان بود كه وقتى ركن را استلام مىكرد ، مىگفت : خداوندا من امانت خود را ادا كردم و پيمانم را استوار نمودم تا در پيشگاه تو گواهِ وفادارى من باشد » .\r\nآن مرد پس از شنيدن سخنان امام عليه السلام عرض كرد : يا اباجعفر راست گفتى ، آن گاه از جابرخاست ، همين كه به راه خود رفت امام باقر به فرزندش امام صادق عليه السلام فرمود : « او را نزد من بازگردان ! » امام صادق عليه السلام تا كوه صفا به دنبال او رفت و نديد . امام باقر عليه السلام فرمود : « به نظرم او خضر عليه السلام بود . » . « 1 »\r\n\r\n\r\n","description":"","footnote":"\r\n( 1 ) - مناقب : 2 / 290 .\r\n","page_name":" 80 ","page_number":80},
  {"content":"\r\n\r\n28 - از محمّد بن مسلم نقل كرده است كه از امام باقر عليه السلام پرسيد : چرا حرارت خورشيد از ماه بيشتر است ؟ فرمود : « چون خداى تعالى خورشيد را از آتش خالص و ( ماه را ) از آب زلال آفريد ؛ پوسته‌اى از آن و پوسته‌اى از اين تا هفت طبقه ، در نهايت پوششى از آب روى آن كشيد ، از اين رو ماه سردتر از خورشيد شد . « 1 »\r\n29 - از حسين‌بن علىّبن جعفر از پدران گرامش از امام صادق عليه السلام نقل كرده ، مىفرمايد : « همين كه پدرم محمّدبن على عليهما السلام وارد دمشق شد ، شنيد كه مردم مىگفتند : اين پسر ابوتراب است !\r\nمىفرمايد : پس پشت به ديوار قبله داد ، سپس حمد و ثناى الهى و درود بر پيامبر صلى الله عليه و آله و سلم گفت ، آنگاه فرمود : اى اهل عداوت و فرزندان نفاق ، آتش گيره‌ها و هيزم‌هاى دوزخ ! از ماه شب چهاردهء تابان و درياى خروشان و ستارهء درخشان و روشنگر مؤمنان و راه راست دور شويد ! « پيش از آن كه صورتهاى شما را به كلى محو كرده و سپس صورت‌هاى شما را به پشت سر باز گردانيم » « 2 » يا همچون اصحاب سبت از رحمت خدا دور گرديد ، « فرمان خدا در هر حال انجام مىشود » . « 3 »\r\nپس از سخنانى ، فرمود : آيا شما برادر رسول خدا صلى الله عليه و آله و سلم را مسخره مىكنيد ، يا رهبر دين را سرزنش مىنماييد و پس از آن چه راهى را مىپيماييد و كدام غم و اندوه را بعد از او بر طرف مىكنيد ؟ هيهات ، هيهات ! به خدا سوگند كه او پيروز مسابقه و برندهء جايزهء سبقت است .\r\n\r\n\r\n","description":"","footnote":"\r\n( 1 ) - مناقب : 2 / 290 .\r\n( 2 ) - نساء / 47 .\r\n( 3 ) - مناقب : 2 / 290 .\r\n","page_name":" 81 ","page_number":81},
  {"content":"\r\n\r\nاوست كه به هدف نهايى رسيد و در فصاحت و سخنورى به حدى رسيده بود كه چشمها را خيره مىكرد و در برابر او همه سر تسليم فرود آوردند و او بلندترين قله را در نورديد ، پس آن كه را كه قصد بدگويى داشت تكذيب كرده و كسى را كه در پى نكوهش او بوده ناتوان ساخته است بنابراين كجا آنها مىتوانند او را از راه دور هدف گيرند ؟ !\r\nفرمود : اى بى پدر پدران ! كمتر آنها را سرزنش كنيد ، يا ببنديد جايى را كه ( پدرانتان ) بستند ! آنان گروهى هستند كه اگر بنا كنند نيكو بنا كنند و اگر پيمانى ببندند به عهدشان وفا نمايند و اگر قراردادى داشته باشند محكم و استوار بدارند . بنابراين كجا رخنهء ( فِقدانِ ) برادر رسول خدا صلى الله عليه و آله و سلم پر مىشود ، در حالى كه آن دو را هم تا و به هنگام نسبت آن دو را برادر يكديگر دانند ؟ و چون كشتند او را همانند وى شمردند و از خويشاوندان ( پيامبر ) كه چون گنجينه‌اى است كه بگشايند . آنكه به دو قبله نماز گذارد وقتى كه آنها ( از قبله ) منحرف بودند و ايمانش در معرض ديد بود موقعى كه آنها كافر بودند ، او مدّعى پيمان‌شكنى مشركان بود وقتى كه آنها انكار داشتند و جاى پيامبر صلى الله عليه و آله و سلم در شب محاصره ماند در حالى كه ديگران ناتوان بودند و در وقت ترك دنيا اسرار را از پيامبر صلى الله عليه و آله و سلم ، او دريافت كرد . . . ( تا آخر ) » « 1 »\r\n30 - همو از جاحظ در كتاب « البيان والتّبيين » نقل كرده است ، مىگويد :\r\nمحمّدبن علىّبن الحسين عليهم السلام مصلحت حال مردم دنيا را به تمام و كمال در دو كلمه جمع كرده است ( مىفرمايد : ) صلاح امر تمام زندگى و\r\n\r\n\r\n","description":"","footnote":"\r\n( 1 ) - مناقب : 2 / 290 .\r\n","page_name":" 82 ","page_number":82},
  {"content":"\r\n\r\nمعاشرت با مردم در حد يك پيمانه است كه دو سوم آن هوشيارى و يك سوم آن در غفلت زدگى است . « 1 »\r\n32 - « 2 » از « علل الشّرايع » از قول قمى نقل كرده است ، مىگويد : از امام باقر عليه السلام راجع به علت خوش اخلاقى و بداخلاقى پرسيدند ، فرمود : « خداى تعالى براى آدم عليه السلام يك حورى از بهشت نازل كرد ، آدم عليه السلام آن حورى را به همسرى پسرش درآورد و پسر ديگرش را با زن جنّى تزويج كرد آنها با هم وضع حمل كردند ، بنابراين هر چه مردم زيبايى و خوش اخلاقى دارند از آن زن بهشتى است و هر چه بد خلقى دارند از آن دختر جنّى است و زشت‌تر از همه پسران زن جنّى است كه از دختران او به دنيا آمده باشند » اين حديث را ابن بابويه در « المقنع » آورده است . « 3 »\r\n33 - از آن حضرت پرسيدند كه در جزيره تخم زيادى يافته‌اند ( چه حكمى دارد ؟ ) فرمود :\r\n« هر كدام را كه دو طرفش متفاوت است بخور و هر كدام كه دو طرفش برابر و همسان است نخور ! » . « 4 »\r\n34 - محمّدبن مسلم پرسيد : چرا زن از كسى كه با او ازدواج موقت مىكند ، ارث نمىبرد ؟\r\nفرمود : چون آن زن ( بُضعِ ) خود را به اجاره داده است » . پرسيد : چرا\r\n\r\n\r\n","description":"","footnote":"\r\n( 1 ) - مناقب : 2 / 291 .\r\n( 2 ) - همان . حديث شمارهء 31 بى كم و زياد عين حديث شمارهء 27 بود - م .\r\n( 3 ) - همان .\r\n( 4 ) - همان .\r\n","page_name":" 83 ","page_number":83},
  {"content":"\r\n\r\nدر نكاح بيّنه ( شاهد ) قرار داده‌اند ؟ فرمود : « به خاطر ارثيه‌ها » . « 1 »\r\n35 - علىّبن محمّدبن قاسم علوى از آن حضرت راجع به آدم عليه السلام پرسيد : موقعى كه حج انجام داد به چه وسيلهء سرش را تراشيد و چه كسى آن را تراشيد ؟ فرمود : « جبرئيل از بهشت ياقوتى را نازل كرد و آدم عليه السلام آن را بر سرش مرور داد در نتيجه موهاى سرش ريخت . » . « 2 »\r\n36 - ابوعبداللَّه قزوينى از آن حضرت راجع به غسل ميّت و نماز ميّت و غسل غسل دهندهء ميّت پرسيد ، فرمود : « ميّت را از آن جهت غسل مىدهند كه او آلوده مىشود در حالى كه با فرشتگانى ديدار مىكند كه پاكيزه‌اند و همچنين غسل دهندهء ميّت چون با مؤمنان ديدار مىكند . و علت اين كه بر ميّت نماز مىخوانند آن است كه نماز او را شفاعت كند و از خدا دربارهء او طلب آمرزش كنند . » . « 3 »\r\n37 - از علت نماز وتيره پرسيدند ، فرمود : « چون خداى تعالى هفده ركعت واجب كرده بود ، رسول خدا صلى الله عليه و آله و سلم دو برابر آن را افزود پس پنجاه و يك ركعت شد » . « 4 »\r\n38 - ابوبكر خضرمى از آن حضرت راجع به تكبير نماز ميّت پرسيد ، فرمود : « عدد پنج را از پنج وعده نماز گرفته‌اند كه در برابر هر نماز يك تكبير مىگويند . » . « 5 »\r\n39 - طبرسى مىنويسد : امام باقر عليه السلام همواره مىگفت : « مردم\r\n\r\n\r\n","description":"","footnote":"\r\n( 1 ) - مناقب : 2 / 291 .\r\n( 2 ) - همان .\r\n( 3 ) - همان .\r\n( 4 ) - همان .\r\n( 5 ) - همان .\r\n","page_name":" 84 ","page_number":84},
  {"content":"\r\n\r\nنمىتوانند از ما خورده بگيرند ، جز اين كه ما خاندان رحمت و شجرهء نبوت و جايگاه فرشتگان و كان حكمت و محل نزول وحييم . » . « 1 »\r\n40 - از فضيل نقل كرده ، مىگويد . . . « 2 »\r\n41 - از امام عليه السلام نقل است كه همواره مىفرمود : « ما خزانه داران علم خداييم و ماييم واليان امر خدا ، به وسيلهء ما اسلام گشوده شده و خداوند به وسيلهء ما پايان مىبخشد ، و ديگران از ما آموختند . به خدايى كه دانه را شكافت و جان داران را آفريد خداشناسى در كسى جز ما قرار ندارد و آنچه نزد خداست جز به وسيلهء ما دريافت نگردد . » . « 3 »\r\n42 - از فضيل به نقل از آن حضرت آورده است ، فرمود : « اگر ما پيش از خود چيزى بگوييم گمراهيم چنان كه مردمانى پيش از ما ( به اين خاطر ) گمراه شدند ، ولى ما به وسيلهء دليلى از جانب پروردگارمان كه براى پيامبرش بيان كرده و او براى ما ، نقل مىكنيم . » . « 4 »\r\n43 - از آن حضرت راجع به حديث مُرسل بدون سند پرسيدند ، فرمود :\r\n« وقتى كه من حديثى را بدون سند نقل مىكنم سند من در آن حديث پدرم زين العابدين و او از پدرش حسين شهيد ؛ از پدرش علىّبن ابىطالب از قول رسول خدا صلى الله عليه و آله و سلم از جبرئيل ، از خداى عزّوجلّ است . » . « 5 »\r\n44 - معروف بن خرّبوز نقل كرده ، مىگويد : از آن حضرت شنيدم كه\r\n\r\n\r\n","description":"","footnote":"\r\n( 1 ) - اعلام الورى : ص 264 .\r\n( 2 ) - همان : ص 265 . اين حديث در بخش فضائل به شمارهء ( 38 ) گذشت - م .\r\n( 3 ) - همان .\r\n( 4 ) - همان .\r\n( 5 ) - همان .\r\n","page_name":" 85 ","page_number":85},
  {"content":"\r\n\r\nمىفرمود : « حديث ما سخت و دشوار است ، كسى نمىتواند آن را تحمل كند مگر فرشته مقرّب يا پيامبر مرسل و يا بنده‌اى كه خداوند قلب او را براى ايمان آزموده است . » . « 1 »\r\n45 - از سدير صيرفى نقل كرده ، مىگويد : امام باقر عليه السلام فرمود : « خداى سبحان مردم را به شناخت امامان عليهم السلام و تسليم ايشان بودن در مورد آنچه برايشان ايراد مىكنند و باز گرداندن موارد اختلافشان را به آن‌ها مكلّف فرموده است . » « 2 »\r\n46 - سورة بن كليب اسدى از آن حضرت نقل كرده است ، فرمود : « به خدا سوگند ما كه خزانه‌داران خدا در آسمان و زمين او هستيم ؛ نه بر طلا و نقره بلكه بر علم او . » « 3 » .\r\n47 - از عبيداللَّه‌بن زراره از پدرش نقل كرده است ، مىگويد : خدمت ابوجعفر عليه السلام بودم كه ناگهان كميت اجازه ورود خواست ، اجازه دادند ، وارد شد ، و شعر « من لقلب متيّم مستهام » را تا آخر خواند ، همين كه تمام كرد ، ابوجعفر عليه السلام فرمود : « كميت ! تو مادامى كه به زبان خود ما را يارى كنى و دربارهء ما سخن بگويى به وسيلهء روح القدس پشتيبانى مىشوى ! » « 4 »\r\n48 - در حديث ديگرى آمده است كه چون كميت به اين شعر « اخلص اللَّه فى هواى فما . . . » رسيد « 5 » . . .\r\n\r\n\r\n","description":"","footnote":"\r\n( 1 ) - اعلام الورى : ص 265 .\r\n( 2 ) - همان .\r\n( 3 ) - همان .\r\n( 4 ) - همان .\r\n( 5 ) - همان . اين حديث در بخش فضايل به شمارهء 43 گذشت و همچنين احاديث شمارهء 49 تا 52 از كشف الغمّه 2 / 124 - 127 به ترتيب عين احاديث شمارهء 27 ، 15 ، 16 و 19 بخش فضايل بود ، مراجعه شود - م .\r\n","page_name":" 86 ","page_number":86},
  {"content":"\r\n\r\n53 - اربلى از عبداللَّه‌بن محمّدبن عمربن على نقل كرده است ، مىگويد :\r\nنزد دائيم محمّدبن على عليهما السلام نشسته بودم يحيى بن سعيد و ربيعة الرّأى نيز آنجا بودند ، ناگهان دربان آمد و گفت : اينك گروهى از مردم عراقند ، پس ابواسحاق سبيعى ، جابر جعفى ، عبداللَّه‌بن عطاء و حكم بن عُيينه وارد شدند و سخن گفتند .\r\nامام محمّدبن على عليهما السلام رو به جابر كرد و فرمود : « فقهاى عراق دربارهء اين قول خداى عزّوجلّ :  « وَ لَقَدْ هَمَّتْ بِهِ وَ هَمَّ بِها لَوْ لا أَنْ رَأى بُرْهانَ رَبِّهِ »  « 1 » ، چه مىگويند ؟ آن برهان چيست ؟ » .\r\nجابر گفت : ( مىگويند : ) ديد كه يعقوب انگشت ابهام خود را به دندان مىگزد ! .\r\nفرمود : « نه ، پدرم از قول جدم علىّبن ابىطالب عليهما السلام نقل كرده است كه وى ( يوسف ) رفت كه بند جامه‌اش را باز كند ، زليخا به سمت بتى كه تاجى از درّ و ياقوت بر سر و در گوشهء خانه بود رفت ، و روى آن را با جامهء سفيدى پوشاند ، اينجا بود كه يوسف گفت : چه مىكنى ؟ گفت : من از خدايم شرم مىكنم كه مرا در اين حال ببيند ! يوسف با شنيدن اين سخن ، گفت :\r\nتو از بتى كه نه مىخورد و نه مىآشامد ، شرم مىكنى ، من از خداى خودم كه بر عمل هر كسى شاهد و ناظر است شرم نكنم ! سپس گفت : به خدا كه هرگز به من دست نخواهى يافت . اين بود آن برهانى كه يوسف ديد . » . « 2 »\r\n\r\n\r\n","description":"","footnote":"\r\n( 1 ) - يوسف / 24 . همسر عزيز مصر قصد او را كرد و يوسف نيز اگر برهان پروردگار را نمىديدچنان مىكرد .\r\n( 2 ) - حلية الأولياء : 3 / 181 .\r\n","page_name":" 87 ","page_number":87},
  {"content":"\r\n\r\n56 - « 1 » ابوحمزهء ثمالى از محمّدبن علىّبن حسين عليهما السلام دربارهء قول خداى تعالى :  « وَ جَزاهُمْ بِما صَبَرُوا جَنَّةً وَ حَرِيراً »  « 2 » پرسيد ، امام عليه السلام فرمود :\r\n« به خاطر پايدارى كه در برابر تنگدستى در سراى دنيا داشتند چنان پاداشى را مىدهند . » « 3 » .\r\n57 - اصمعى از ابوجعفر عليه السلام نقل كرده است ، مىگويد : شنيدم كه به يكى از فرزندانش مىفرمود : « زنهار از تنبلى و دلتنگى كه اينها كليد هر شرى هستند ، زيرا اگر تنبل باشى حقى را ادا نكنى و اگر دل‌تنگ باشى در برابر حق پايدارى نورزى ! » « 4 » .\r\n58 - آورده‌اند كه آن حضرت به پسرش فرمود : « پسر عزيزم ! هر گاه خداوند نعمتى را به تو داد ، الحمدللَّه بگو ! و هر گاه از چيزى غمگين شدى ، لاحول ولا قوة الا باللَّه بگو ! و اگر روزيت دير رسيد ، استغفراللَّه بگو ! » « 5 »\r\n60 - « 6 » ابن جوزى مىنويسد : ابويوسف گفت : از ابوحنيفه پرسيدم :\r\nمحمّدبن على ؛ باقرالعلوم را ديده‌اى ؟ گفت : آرى ، روزى از او پرسيدم : آيا خدا خواسته است تا مردم مرتكب گناهان شوند ؟ فرمود : « در آن صورت\r\n\r\n\r\n","description":"","footnote":"\r\n( 1 ) - احاديث شمارهء 54 و 55 از الفصول المهمّه : ص 214 همان احاديث شمارهء 16 و 19 بخش فضائل‌بود با اين تفاوت كه در آخر 55 آمده است كه علاءبن عمروبن عبيد از آيهء 75 سورهء فرقان  « أُوْلئِكَ يُجْزَوْنَ الْغُرْفَةَ بِما صَبَرُوا »  پرسيد ، امام عليه السلام فرمود : « به خاطر صبر در برابر نيازمندى در دنيا غرفهء بهشتى را به آنها پاداش مىدهند . » .\r\n( 2 ) - انسان / 12 : در برابر صبرشان بهشت و لباس‌هاى حرير به آنها پاداش مىدهند .\r\n( 3 ) - الفصول المهمّه : ص 215 .\r\n( 4 ) - همان .\r\n( 5 ) - همان .\r\n( 6 ) - همان . حديث 60 عين بخش آخر شمارهء 16 بخش فضائل بود - م .\r\n","page_name":" 88 ","page_number":88},
  {"content":"\r\n\r\nپس مردم مجبور به انجام گناهند ! »\r\nابوحنيفه مىگويد : از اين جواب كوبنده‌تر نشنيده بودم !\r\nعطاء مىگويد : هيچ گاه دانشمندان را از نظر علمى نديده بودم نزد كسى كوچك‌تر از آنچه نزد ابوجعفر عليه السلام ديدم ! حكم ( ابن عُيينه ) كه دانشمند برجسته و مهم زمان خود بود ، ديدم نزد وى ( باقرالعلوم ) شكست خورده و درمانده شده بود . « 1 »\r\n61 - بخارى مىگويد : ابوجعفر محمّدبن علىّبن حسين‌بن علىّبن ابى طالب هاشمى مدنى قرشى از جابربن عبداللَّه و پدرش روايات را شنيده و عمروبن دينار و پسرش جعفر نيز از او شنيده‌اند . « 2 »\r\n62 - ابن ابى حاتم رازى مىنويسد : ابوجعفر محمّدبن علىّبن حسين‌بن علىّبن ابى طالب از جابربن عبداللَّه و پدرش علىّبن حسين روايت كرده و پسرش جعفربن محمّد و زُهرى و عمروبن دينار و ابواسحاق همدانى نيز از او نقل روايت كرده‌اند . « 3 »\r\n63 - ابن حبان مىگويد : محمّدبن علىّبن حسين‌بن علىّبن ابى طالب ، كنيه‌اش ابوجعفر است . وى پدر جعفربن محمّد مىباشد ؛ او از جابربن عبداللَّه روايت مىكند و عمروبن دينار و جعفربن محمّد نيز از او روايت مىكنند . « 4 »\r\n64 - ابن حجر مىنويسد : ابوجعفر باقر محمّدبن علىّبن حسين‌بن علىّبن ابى طالب هاشمى مادرش دختر حسن‌بن علىّبن ابى طالب بود وى\r\n\r\n\r\n","description":"","footnote":"\r\n( 1 ) - تذكرةالخواصّ : ص 336 .\r\n( 2 ) - تاريخ بخارى : 1 / 183 .\r\n( 3 ) - الجرح و التّعديل : 8 / 26 .\r\n( 4 ) - الثّقات : 5 / 348 .\r\n","page_name":" 89 ","page_number":89},
  {"content":"\r\n\r\nاز پدرش و نيايش حسن و حسين و جد پدرش علىّبن ابى طالب به طور مرسل روايت مىكند و نسائى او را ضمن فقهاى اهل مدينه و از تابعين شمرده و ابن سعد مىگويد : وى ثقه و پر حديث بوده است . « 1 »\r\n65 - عبدالحىّ حنبلى در رخدادهاى سال 114 مىنويسد : در اين سال ابوجعفر محمّد باقر فرزند علىّبن حسين‌بن علىّبن ابىطالب از دنيا رفته است ، وى در سال 56 هجرى به دنيا آمد . و او از ابوسعيد خدرى و جابر روايت كرده و از فقهاى مدينه بوده است و او را از آن جهت باقر مىگفتند كه علم را شكافت و ريشه و نهفته هاى علم را شناساند و آن را گسترش داد .\r\nعبداللَّه‌بن عطا مىگويد : من دانشمندان را نزد هيچ كس از نظر علمى كوچك‌تر نديدم ، آن قدر كه در نزد او ديدم ، وى سخنان سودمندى در حكمت‌ها و موعظه‌ها داشت و به اعتقاد شيعه يكى از دوازده امام است . « 2 »\r\n66 - يافعى مىنويسد : ابوجعفر باقر محمّدبن زين العابدين علىّبن حسين‌بن علىّبن ابىطالب رضى الله عنه يكى از دوازده امام - به اعتقاد اماميّه - و پدر جعفر صادق ملقّب به باقر است ؛ از آن جهت كه وى علم را شكافت و آن را گسترش داد . « 3 »\r\n67 - ابن خلكان مىگويد : ابوجعفر محمّدبن زين العابدين ملقب به باقر يكى از دوازده امام به اعتقاد اماميه و پدر جعفر صادق است ، محمّد باقر دانشمند و آقاى بزرگى بود . و او را از آن جهت باقر گفته‌اند كه علم را\r\n\r\n\r\n","description":"","footnote":"\r\n( 1 ) - تهذيب التّهذيب : 9 / 350 .\r\n( 2 ) - شذرات الذّهب : 1 / 149 .\r\n( 3 ) - مرآة الجنان : 1 / 248 .\r\n","page_name":" 90 ","page_number":90},
  {"content":"\r\n\r\nمىشكافته يعنى گسترش داده است و دربارهء او شاعر مىگويد :\r\nاى شكافندهء علم براى پرهيزگاران و اى بهترين كسى كه به نداى توده و نسلها لبّيك گفت . « 1 »\r\n\r\nكرامات امام عليه السلام\r\n1 - محمّدبن يعقوب ( كلينى ) از ابوبصير نقل كرده است ، مىگويد :\r\nخدمت ابوجعفر ( امام باقر ) عليه السلام رسيدم و عرض كردم : شما وارثان رسول خدا صلى الله عليه و آله و سلم هستيد ؟\r\nفرمود : « آرى » .\r\nگفتم : رسول خدا صلى الله عليه و آله و سلم وارث تمام پيامبران بود و تمام آنچه را كه آنها مىدانستند ، او مىدانست ؟\r\nفرمود : « آرى » .\r\nعرض كردم : آيا شما مىتوانيد مرده را زنده كنيد و كور مادرزاد و شخص مبتلا به پيس را شفا دهيد ؟\r\nفرمود : « آرى به اذن خدا . » . آن گاه فرمود : « اى ابومحمّد ! نزديك من بيا ! »\r\nبه نزديك آن حضرت رفتم ، دستى به روى من كشيد و بر دو چشم من ماليد ، نگاه كردم ؛ خورشيد و آسمان و زمين ، خانه‌ها و هر چه در شهر بود ، ديدم !\r\nفرمود : « مىخواهى چنين باشى و همانند مردم ديگر در روز قيامت\r\n\r\n\r\n","description":"","footnote":"\r\n( 1 ) - وفيات الأعيان : 3 / 314 .\r\n","page_name":" 91 ","page_number":91},
  {"content":"\r\n\r\nبازخواست شوى ، يا مىخواهى به حال نابينايى برگردى و يكسره به بهشت روى ؟ » .\r\nگفتم : به حالى كه بودم بر مىگردم ، دستى به چشمم كشيد به حال اول برگشتم ، پس اين جريان را به ابن عمير گفتم ، گفت : من گواهى مىدهم كه اين سخن درستى است چنان كه اين روز روشن و درست است . « 1 »\r\n2 - همو از محمّدبن مسلم به نقل از ابوجعفر ( امام باقر ) عليه السلام آورده است ، مىگويد : روزى خدمت امام باقر عليه السلام بودم ، ناگهان يك جفت ورشان ( نوعى كبوتر چاهى ) روى ديوار نشستند ، و شروع به آواز مخصوص كبوتران كردند .\r\nامام عليه السلام ساعتى به كلام آنها پاسخ داد تا اين كه برخاستند ؛ همين كه روى ديوار پريدند ، كبوتر نر ساعتى اطراف كبوتر ماده گشت سپس هر دو پرواز كردند . عرض كردم : فدايت شوم ! داستان اين پرنده چه بود ؟\r\nفرمود : « پسر مسلم ! خداوند هر چه را از پرنده و جاندار و ديگر موجودات جاندار آفريده است آنها سخن ما را از آدميزاد شنواتر و نسبت به ما فرمان بردارترند . اين كبوتر نر به مادهء خود بدگمان شده بود و ماده سوگند خورده بود كه مرتكب كارى نشده است و سرانجام گفته بود ؛ آيا به حكم محمّدبن على رضايت دارى ؟ به حكم من هر دو رضايت دادند ، اين بود كه من به اين كبوتر نر گفتم : تو ستمكارى ، و در نتيجه او حرف مادهء خود را تصديق كرد . » « 2 » .\r\n3 - طبرسى مىگويد : از جمله دلايل آن حضرت جز آنچه از خبر حبابهء\r\n\r\n\r\n","description":"","footnote":"\r\n( 1 ) - كافى : 1 / 470 .\r\n( 2 ) - همان .\r\n","page_name":" 92 ","page_number":92},
  {"content":"\r\n\r\nوالبيه گذشت كه شيعه نقل كرده است ، روايت شعيب عقرقوفى از ابوعروه است ، مىگويد : با ابوبصير وارد منزل ابوجعفر عليه السلام يا ابوعبداللَّه عليه السلام شديم ، به من گفت : آيا نزديك سقف خانه روزنه‌اى مىبينى ؟\r\nگفتم : آرى ، پرسيدم : ( تو كه نابينايى ) از كجا دانستى ؟ گفت : ابوجعفر ( چشم مرا بينا كرد ) و آن را به من نشان داد . « 1 »\r\n4 - همو از عبداللَّه‌بن ابى يعفور نقل كرده ، مىگويد : از امام صادق عليه السلام شنيدم كه فرمود : « روزى پدرم به من گفت : تنها از عمر من پنج سال باقى مانده است ، من حساب آن را داشتم ديدم نه زياد شد و نه كم ! » . « 2 » .\r\n5 - عمادالدّين طوسى از عيسىبن عبدالرّحمان به نقل از پدرش آورده است ، مىگويد :\r\nابن عكاشةبن محصن اسدى خدمت ابوجعفر عليه السلام رسيد در حالى كه امام صادق عليه السلام در محضر او ايستاده بود ، به ابوجعفر عليه السلام عرض كرد :\r\nچرا براى ابوعبداللَّه ( امام صادق ) عليه السلام كه وقت ازدواجش رسيده ، همسرى انتخاب نمىكنيد ؟\r\nدر مقابل امام باقر عليه السلام كيسهء پول مهر شده‌اى بود ، فرمود : به زودى برده‌فروشى از مردم بربر مىآيد و در كاروانسراى ميمون نزول مىكند ، از او كنيزى را با همين كيسهء پول براى او خريدارى مىكنم » مىگويد :\r\nفاصله‌اى شد ، يك روز خدمت آن حضرت رسيدم ، فرمود : « مايلى ماجراى آن برده فروش را كه به تو گفتم ، برايت نقل كنم ؟ او آمده است ، بنابراين برويد و با اين مبلغ كنيزى را از او بخريد ! »\r\n\r\n\r\n","description":"","footnote":"\r\n( 1 ) - اعلام الورى : ص 262 .\r\n( 2 ) - همان .\r\n","page_name":" 93 ","page_number":93},
  {"content":"\r\n\r\nمىگويد : نزد آن برده فروش رفتيم و آن چه به همراه برده بوديم به او داديم ، گفتم : كنيزى با اين مبلغ از شما مىخواهم ! گفت : به همراه من جز دو كنيز بيمار نيست كه حال يكى از آنها از ديگرى بهتر است ، گفتيم : هر دو را بيرون بياوريد تا ببينيم ! او هر دو را آورد ، گفتيم : اين كه حالش بهتر است چند مىفروشى ؟ گفت : به هفتاد دينار .\r\nگفتيم : او را به همين كيسه هر چه قدر بود ، مىخريم و نمىدانستيم داخل كيسه چه مبلغى است ! نزد وى مردى كه سر و صورتش سفيد بود گفت : باز كنيد و بشماريد ! برده فروش گفت : باز نكنيد اما اگر از هفتاد دينار ذره‌اى كم باشد به شما نمىفروشم !\r\nآن پيرمرد گفت : نزديك بياييد ! نزديك او رفتيم و مهر كيسه را گشوديم و سكه‌ها را شمرد ، ناگهان ديد هفتاد دينار بدون زياده و كم است .\r\nپس كنيز را گرفتيم و خدمت ابوجعفر عليه السلام آورديم در حالى كه امام صادق عليه السلام نزد وى ايستاده بود ، ماجرا را گفتيم ، امام عليه السلام حمد و ثناى الهى را گفت و سپس فرمود : « چه نام دارى ؟ » كنيز گفت : حميده ، فرمود :\r\n« پسنديده در دنيا و ستودهء در آخرتى ، بگو ببينم : دوشيزه‌اى يا ثيّبه ( شوهر كرده ) ؟ » گفت : دوشيزه‌ام . فرمود : « چگونه مىشود ، در حالى كه دست اين برده‌فروشان كسى نمىافتد مگر به فساد مىكشند ؟ ! »\r\nكنيز گفت : او همچون مردى كه در برابر زنش مىنشيند مىآمد در نزد من مىنشست ولى خداوند مردى با سر و صورت سفيد را بر او مسلّط مىكرد و او را همچنان مىزد تا از كنار من برمىخاست و او چندين بار\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nهمين كار را كرد و آن پيرمرد ضربات خودش را تكرار كرد !\r\nابوجعفر عليه السلام به پسرش فرمود : « اين همسرت را بگير ! » پس بهترين اهل زمين موسىبن جعفر عليهما السلام از او به دنيا آمد . « 1 »\r\n6 - از داوودبن كثير رقّى نقل كرده است ، مىگويد : روزى خدمت ابوجعفر عليه السلام بودم در حالى كه عبداللَّه‌بن علىّبن عبداللَّه‌بن حسن نيز ادّعاى امامت داشت ناگهان يك گروه هفتاد دو نفرى از خراسان آمدند كه همراهشان اموال و هدايايى بود . يكى از آنها گفت : ما از كجا بفهميم كه در بين اينها كدام يك امام و صاحب اين مقام است ؟ !\r\nدر اين بين فرستاده‌اى از جانب عبداللَّه‌بن علىّبن عبداللَّه‌بن حسن آمد و گفت : صاحبتان را دريابيد ! آنها نزد وى رفتند و از او پرسيدند : دليل و نشانهء امام چيست ؟ گفت : زره رسول خدا صلى الله عليه و آله و سلم و انگشترى و عصا و عمامهء آن حضرت است ، و رو به غلامش كرد و گفت : آن صندوق را بياور ! دو غلام از دو طرف صندوقى گرفته ، آوردند و در مقابل او گذاشتند و او صندوق را باز كرد و زرهى را درآورد و پوشيد و عمامه‌اى را كه به سر گذاشت و عصايى را كه بدان تكيه كرد ، سپس صحبت كرد آنها به يكديگر نگاه كردند و گفتند : فردا ان شاءاللَّه تعالى به خدمت مىرسيم .\r\nداوود مىگويد : ابوجعفر عليه السلام به من فرمود : « به درِ منزل عبداللَّه برو ، و يك طرف سكو ( ى جلوىِ در ) بايست ! طولى نمىكشد كه هفتاد و دو نفر از مردم خراسان بيرون مىآيند ، هر كدام را به نام و نام پدر و مادرش صدا\r\n\r\n\r\n","description":"","footnote":"\r\n( 1 ) - ثاقب المناقب : ص 378 .\r\n","page_name":" 95 ","page_number":95},
  {"content":"\r\n\r\nبزن ! » .\r\nداوود مىگويد : رفتم ، يك طرف سكو ايستادم ، همين كه بيرون آمدند ، يكى يكى آنها را به نام و نام پدر و نام مادرشان اسم بردم ، تعجب كردند ، گفتم : صاحبتان را دريابيد ! آنها با من آمدند و آنها را بر ابوجعفر عليه السلام وارد كردم ، امام عليه السلام رو به ايشان كرد و فرمود : « اى بزرگان خراسان ! شما به كجا مىرويد ؟ ! اوصياى محمّد صلى الله عليه و آله و سلم در پيشگاه خداوند گرامىتر از آنند كه شناخت آنها از روى چنان نشانه‌اى باشد ! »\r\nسپس رو به ابوعبداللَّه ( امام صادق ) كرد و فرمود : « پسرم ! بزرگترين انگشترى مرا بياور ! » امام صادق عليه السلام انگشترى را كه نگينش از عقيق بود ، آورد و جلوى امام عليه السلام گذاشت او لبانش را حركت داد و انگشترى را برداشت و آن را گشود ، زره رسول خدا صلى الله عليه و آله و سلم و عمامه و عصايش از ميان آن افتاد ، امام عليه السلام زره را به تن كرد و عمامه را به سر گذاشت و عصا را به دست گرفت . سپس در حالى كه زره را بر تن داشت تكانى خورد و زره جمع شد . دوباره تكان خورد ، زره را چند زراع و يا بيشتر كشيد . آن گاه عمامه را از سر برداشت و آن را در مقابل خود و همچنين زره و عصا را كنار گذاشت و بعد لبهايش را به كلماتى حركت داد ، آن زره داخل انگشترى ناپديد شد . سپس رو به مردم خراسان كرد و فرمود :\r\n« اگر زره رسول خدا صلى الله عليه و آله و سلم در نزد پسر عموى ما و عمامه و عصا داخل صندوقى و در نزد ما هم داخل صندوقى بود كه ما بر او فضيلتى نداشتيم ؟\r\nاى مردم خراسان ! هيچ امامى نيست مگر اين كه گنجهاى قارون در اختيار اوست ، اين مالى كه از شما مىگيريم به خاطر دوستى شما و براى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپاك ساختن سرمايهء شماست ، بنابراين مال را به او ( اشاره به داوود ) بدهيد ! » آنها در حالى از محضر امام عليه السلام بيرون آمدند كه به امامت وى اقرار داشتند . « 1 »\r\n7 - از محمّدبن عمر نخعى نقل كرده است ، مىگويد : مردى از قبيله بنى اسد از شيعيان كه از اصحاب امام باقر عليه السلام بود نقل كرد ، گفت : من همراه عبداللَّه‌بن معاويه در فارس بودم ، در بين صحبت‌هاى ما آنها شروع به صحبت كردند ، من ساكت ماندم .\r\nعبداللَّه‌بن معاويه پرسيد : چرا ساكتى ، حرف نمىزنى ؟ به خدا سوگند كه من نظر تو را مىدانم و تو بر طريق حق روشنى ! سپس گفت : برايت آنچه را كه با دو چشمانم ديده و با دو گوشم از ابوجعفر عليه السلام شنيده‌ام ، نقل مىكنم .\r\nآن گاه گفت : در مدينه مردى از آل مروان بود ، روزى دنبال من فرستاده بود ، نزد وى رفتم ؛ در حالى كه هيچ كس پيش او نبود ، گفت :\r\nپسر معاويه ! من تو را نطلبيدم مگر به خاطر اعتمادى كه به تو داشتم و مىدانستم كه جز تو كسى اين پيام مرا نمىرساند ؛ دوست دارم كه دو عموى نادانت : محمّدبن علىّ و زيدبن علىّ را ببينى و به آنها بگويى : امير به شما مىگويد كه از آنچه راجع به شما رسيده است خوددارى كنيد و يا مرا به حال خود واگذاريد !\r\nعبداللَّه مىگويد : از نزد وى ( مروانى ) بيرون آمدم و به سراغ ابوجعفر عليه السلام رفتم ، ديدم مىخواهد به مسجد برود ، همين كه نزديك شدم\r\n\r\n\r\n","description":"","footnote":"\r\n( 1 ) - ثاقب المناقب : ص 379 .\r\n","page_name":" 97 ","page_number":97},
  {"content":"\r\n\r\nلبخندى زد و فرمود : « اين طاغوت ( مروانى ) به دنبال تو فرستاد و با تو خلوت كرد و گفت : با عموهاى نادانت ديدار كن و به آنها چنين و چنان بگو ! »\r\nچنان ماجرا را فرمود كه گويى در آن مجلس حضور داشته است ! « 1 »\r\n8 - همو به اسناد خود از امام صادق عليه السلام نقل كرده است ، مىگويد :\r\nزيدبن حسن با پدرم دربارهء ميراث رسول خدا صلى الله عليه و آله و سلم اختلاف داشت و مىگفت : من از فرزندان امام حسن عليه السلام هستم و بدان سزاوارترم ، چرا كه من از اولاد بزرگترين فرزند او هستم ، بنابراين ميراث رسول خدا صلى الله عليه و آله و سلم را با من تقسيم كن و آن را به من بده ! و پدرم خوددارى مىكرد . تا اين كه دعوا را نزد قاضى بردند و به همراه وى زيدبن على عليه السلام نيز نزد قاضى رفت و آمد مىكرد . در آن ميان كه آنها در حال اختلاف بودند ، روزى زيدبن حسن به زيدبن على گفت : ساكت باش اى فرزند زن سنديه ! ( مادر زيدبن على ام‌ّولد و از اهل سند بود - م . )\r\nزيدبن علىّ با شنيدن اين سخن گفت : اف به خصومتى كه در آن نام مادران برده شود ! به خدا سوگند كه تا زنده‌ام هرگز با تو سخنى گويا بر زبان نخواهم آورد ! و نزد پدرم بازگشت ، و گفت : برادر ! به خاطر اعتمادى كه به تو داشتم سوگندى را ياد كردم و دانستم كه تو مرا مُلزم نخواهى كرد ؛ سوگند خوردم كه با زيدبن حسن سخن نگويم و با او نستيزم و آنچه بين ايشان اتفاق افتاده بود براى پدرم نقل كرد و پدرم او را معاف داشت . ولى اين ماجرا را زيدبن حسن غنيمت شمرد و گفت : اختلاف و\r\n\r\n\r\n","description":"","footnote":"\r\n( 1 ) - ثاقب المناقب : ص 386 .\r\n","page_name":" 98 ","page_number":98},
  {"content":"\r\n\r\nخصومت من با محمّدبن علىّ عليهما السلام دنباله دارد ، من از او بدگويى مىكنم و او را مىآزارم چرا كه او به حق من تجاوز مىكند ! از اين رو وى با پدرم دشمنى ورزيده و گفت : بين من و تو قاضى حكم كند !\r\nگفت : نزد قاضى برويم ! همين كه پدرم را بيرون برد ، پدرم گفت : يا زيد ! همراه تو يك چاقويى است كه پنهان كرده‌اى ، آيا قبول دارى اگر اين چاقويى را كه از من پنهان كرده‌اى به زبان بيايد و بگويد كه من به اين حق از تو سزاوارترم ، تو از من دست بردارى ؟ زيد گفت : آرى و در آن باره سوگند ياد كرد .\r\nپس پدرم به آن چاقو گفت : اى چاقو ! به اذن خداى تعالى به زبان بيا ! چاقو از دست زيدبن حسن به روى زمين جست سپس گفت : اى زيد تو ظالمى و محمّدبن على از تو به اين حق سزاوارتر و شايسته‌تر است ! اگر هر آينه خوددارى نكنى تو را خواهم كشت .\r\nزيد با شنيدن اين سخنان به رو افتاد و غش كرد ، پس پدرم دست او را گرفت و بلند كرد سپس فرمود : يا زيد ! اگر اين سنگ كه ما روى آن هستيم به زبان بيايد ، قبول مىكنى ؟\r\nزيد گفت : آرى و بر اين اساس سوگند خورد . سنگ از پشت سر زيد به شدّت تكان خورد به طورى كه نزديك بود بشكافد ، ولى از جايى كه پدرم بود تكان نخورد ، سپس گفت : يا زيد ! تو ستمگرى ، محمّد از تو به اين امر شايسته‌تر است ! پس زيد افتاد و بى هوش شد . پدرم دست او را گرفت و بلند كرد .\r\nفرمود : يا زيد ! اگر اين درخت به زبان آيد ، دست بر مىدارى ؟ زيد گفت : آرى . پس پدرم آن درخت را فرا خواند ، درخت در حالى كه زمين را\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمىشكافت به قدرى جلو آمد كه روى آنها سايه كرد ، سپس گفت : اى زيد ! تو ستمكارى و محمّد به اين امر از تو شايسته‌تر است ! از او دست بردار و اگر نه هلاك مىشوى .\r\nپس غش بر زيد عارض شد و پدرم دست او را گرفت و او را بلند كرد و فرمود : يا زيد ! ايا اين را ديدى ؟ درخت به جاى خودش بازگشت . پس زيد قسم خورد كه ديگر متعرّض پدرم نشود و با او ستيز نكند و برگشت .\r\nزيد همان روز نزد عبدالملك‌بن مروان رفت و بر او وارد شد و عبدالملك به كارگذار خود در مدينه نوشت كه محمّدبن على عليهما السلام را دست بسته نزد ما بفرست ! و به او ( زيد ) گفت : اگر صلاح دانستى من قتل او را به تو واگذاردم ، او را بكشى ، بكش ؟ او گفت : آرى .\r\nپس از اين كه نامه به آن كارگذار رسيد ، او در جواب نوشت : يا اميرالمؤمنين ( ! ) نوشتهء من خلاف نيست و نمىخواهم از فرمان شما سرپيچى كنم ! ولى مصلحت ديدم كه در اين نامه پاسخ پندآميز و مشفقانه‌اى به شما بدهم ! اين مردى كه قصد او را فرموده‌اى ، امروزه در روى زمين كسى پاكتر ، زاهدتر و پارساتر از او نيست و او در وقتى كه ميان محراب نمازش قرآن مىخواند پرندگان و درندگان شگفت زده از صداى او در پيرامون جمع مىشوند ، به راستى كه قرائت او شبيه مزامير داوود است . و او داناترين و باريك بين‌ترين مردم و از همه كس پرتلاش‌تر و عابدتر است ، من براى اميرالمؤمنين ( ! ) متعرض شدن او را نمىپسندم ، چرا كه خداوند كار مردمانى را دگرگون نمىسازد مگر اين كه خود وضع را دگرگون كنند . همين كه نامهء وى رسيد ، عبدالملك از\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nآنچه او را باز داشته بود شادمان شد و دانست كه وى خيرخواهى كرده است » « 1 » .\r\n9 - راوندى به نقل از ابوبصير از قول امام صادق عليه السلام آورده است ، فرمود : « پدرم روزى در مجلس خود نشسته بود ناگهان سر به زمين انداخت و هر چه خدا خواست ايستاد سپس سرش را بلند كرد و فرمود :\r\nاى مردم چگونه خواهيد بود ، وقتى كه مردى با چهار هزار نفر وارد اين شهر شما شود و تا سه روز با شمشير با شما برخورد كند و مبارزان شما را بكشد و از او بلايى بر سرتان بيايد كه نتوانيد از خود دفع كنيد و اين حادثه پيش روى شماست پس آماده باشيد و بدانيد آنچه را كه به شما گفتم ناگزير انجام مىشود .\r\nمردم مدينه به سخنان او توجهى نكردند و گفتند چنين چيزى هرگز اتفاق نمىافتد و جانب احتياط را پيش نگرفتند جز شمار اندكى از ايشان و به خصوص بنى هاشم كه از مدينه بيرون رفتند و علت كار ايشان اين بود كه مىدانستند سخن وى حق است و چون سال آينده فرا رسيد ، ابوجعفر عليه السلام با خانواده و بنى هاشم بار بستند و رفتند . نافع بن ازرق آمد تا مدينه را لكدگوب كرد ، جنگجويانشان را كشت و زنانشان را بى آبرو كرد . آنجا بود كه مردم مدينه مىگفتند : هرگز پس از شنيدن سخنى از ابوجعفر عليه السلام حرف او را رد نمىكنيم ، چرا كه ديديم و دانستيم كه به راستى آنها اهل بيت نبوّتند و به حق سخن مىگويند . » « 2 »\r\n10 - ابن شهرآشوب مىگويد : به ابوجعفر عليه السلام گفتند : محمّدبن مسلم\r\n\r\n\r\n","description":"","footnote":"\r\n( 1 ) - ثاقب المناقب : ص 388 .\r\n( 2 ) - الخرائج و الجرائح : ص 257 .\r\n","page_name":" 101 ","page_number":101},
  {"content":"\r\n\r\nدردمند است ، شربتى به وسيلهء غلامش فرستاد ، غلام مىگويد : امام عليه السلام به من فرمان داد برنگردم تا تو اين شربت را بنوشى و چون بر او نوشاندى او را بياور !\r\nمحمّدبن مسلم دربارهء آنچه امام عليه السلام فرموده بود فكر كرد در حالى كه توان حركت را نداشت ولى همين كه شربت را نوشيد و در درون او جا گرفت چنان شد كه گويى از بند رها شده است درِ منزل آن حضرت آمد و اجازهء ورود خود است ، امام عليه السلام صدا زد تندرست وارد شو !\r\nمحمّدبن مسلم وارد شد و سلام داد ؛ در حالى كه مىگريست ، دست و سر آن حضرت را بوسيد ، امام عليه السلام پرسيد : « محمّد ! چرا گريه مىكنى ؟ » گفت : بر حال دوريم از شما و پس از مشقت و ضعف و توان اندكم بر ايستادن در محضر شما و نگاه كردن بر سيماى شما !\r\nفرمود : « اما ضعف و توان اندك ، خداوند اولياء و دوستداران ما را چنين قرار داده و بلا را به جانب ايشان شتابان ساخته است و اما آنچه راجع به دورى گفتى ، تو را پيروى از ابوعبداللَّه ( امام حسين ) عليه السلام است كه در كنار فرات و دور از ماست ، درود خدا بر او باد ! اما آنچه راجع به گرفتارى زياد گفتى ، به راستى كه مؤمن در اين دنيا غريب ، و در جمع اين مردم واژگونه و سربزير است تا اين كه از اين سرا به ديار رحمت خدا برود . و اما آن‌چه راجع به علاقمندى بر جوار ما و نگاه كردن به ما گفتى و گفتى كه تو را امكان چنين چيزى نيست ؛ تو هستى و مطابق نيّت قلبى تو و بر همان اساس پاداش دارى ! » . « 1 »\r\n\r\n\r\n","description":"","footnote":"\r\n( 1 ) - مناقب : ص 274 و 275 . يعنى اگر نيت تو با ما بودن است ، هر چند دور باشى با مايى و پاداش خير مىبينى ! - م .\r\n","page_name":" 102 ","page_number":102},
  {"content":"\r\n\r\n11 - از مبشّر پارچه‌فروش نقل كرده ، مىگويد : درِ خانهء ابوجعفر عليه السلام ايستاده بودم ، در زدم ، دخترى پنج ساله درآمد . دستم را روى دستش گذاشتم گفتم : به آقايت بگو : مبشّر درِ منزل ايستاده است ! از دور فرياد برآورد ، وارد شو ! اى بى پدر ! پس از اين كه وارد شدم فرمود : « مبشّر ! بدان به خدا سوگند كه اگر اين ديوار مانع ديدن ما شود ، چنان است كه چشمان شما مانع ديدن شما شود ! در آن صورت ما و شما برابريم ! گفتم :\r\nفدايت شوم من از آنجا اين كار ( كه دست روى دست آن بچه گذاشتم ) جز اين كه بر ايمانم افزوده شود ، قصدى نداشتم . « 1 »\r\n12 - از ابوبصير نقل است كه گفت : من به زنى خواندن قرآن را ياد مىدادم و او را تعليم مىدادم ، در موردى با او مزاح كردم ، همين كه خدمت ابوجعفر عليه السلام رسيدم ، فرمود : « ابوبصير ! به آن زن چه گفتى ؟ » با دستم گفتم : اين طور ، يعنى چهره‌ام را به هم كشيدم ! فرمود : « دوباره حق ندارى نزد او به روى ! » . « 2 »\r\n13 - از ابوحمزهء ثمالى در خبرى آمده است : چون سالى فرا رسيد كه ابوجعفر محمّدبن على عليهما السلام به حج عزيمت كرد ، و هشام‌بن عبدالملك او را ديد كه مردم به پيرامون او حلقه زده‌اند ! عكرمه گفت : اين كيست كه نماى علمى دارد ؛ جزاى او را كف دستش مىگذارم ! همين كه در مقابل او قرار گرفت ، بدنش لرزيدن گرفت و روى دست ابوجعفر عليه السلام افتاد ، گفت : يابن رسول اللَّه ! من مجالس زيادى نشسته‌ام ، در حضور ابن عبّاس و ديگران بوده‌ام ، شكوه مجلس آنها مرا نگرفته است ! ابوجعفر عليه السلام فرمود : « واى بر\r\n\r\n\r\n","description":"","footnote":"\r\n( 1 ) - مناقب : ص 274 و 275 .\r\n( 2 ) - همان .\r\n","page_name":" 103 ","page_number":103},
  {"content":"\r\n\r\nتو اى بندهء كوچك اهل شام ! تو در برابر خانه هايى هستى كه خداوند اجازه داده تا برافراشته شوند و در آنها خدا را ياد كنند ! » . « 1 »\r\n14 - حبابهء والبيه مىگويد : در مكه مردى را ديدم كه به « ملتزم » چسبيده ، يا بين در و حَجَر روى بلنديى از زمين در حالى كه شالى از خز بر كمر بسته و آفتاب تازه روى كوه‌ها به مانند شال بر سر مردان خودنمايى مىكرد ، او دست و چشمش را بالا به سمت آسمان گشوده و دعا مىكند . چون مردم بر او هجوم آوردند و از مسائل پيچيده خود مىپرسيدند و حل مشكلات را از او مىجستند ، از جاى خود برنخاست مگر اين كه به هزار مسأله آنها جواب داد ، سپس به قصد حركت و سوار شدن بر شتر از جا بلند شد در حالى كه مناديى به صداى بلند ندا مىداد :\r\nاى مردم ! اين نور روشن و تابان و اين نسيم وزان و حقيقت بى پايان است ! و ديگران مىگفتند :\r\nاين كيست ؟ ! تا اين كه گفتند : محمّدبن علىّ الباقر پرچم گويايى كه از روى آگاهى و فهم سخن مىگويد : محمّدبن علىّبن حسين‌بن علىّبن ابىطالب عليهم السلام است . « 2 »\r\n15 - در روايت ابوبصير آمده است : بدانيد كه اين شكافنده علم رسولان خداست و اين بيانگر راههاى ( هدايت ) است ، و اين بهترين كسى است كه در پشت اصحاب سفينه ( اهل بيت عليهم السلام ) تابيده است ، اين پسر فاطمه بزرگوار ، زهراى عذراء است اين بقيّةاللَّه در روى زمين است ، اين راز و رمز روزگار است اين فرزند محمّد و خديجه و على و فاطمه است ،\r\n\r\n\r\n","description":"","footnote":"\r\n( 1 ) - مناقب : 2 / 275 .\r\n( 2 ) - همان .\r\n","page_name":" 104 ","page_number":104},
  {"content":"\r\n\r\nاين مشعل استوار دين است . « 1 »\r\n16 - در حديث جابربن يزيد جعفى آمده است كه چون شيعيان به زين العابدين عليه السلام از دست مظالم بنىاميه شكايت كردند ، امام باقر عليه السلام را فرا خواند و دستور داد تا آن نخى را كه جبرئيل به پيامبر صلى الله عليه و آله و سلم نازل كرده بود به دست گيرد و آن را به شدت تكان دهد . جابر مىگويد : آن گاه به مسجد رفت و دو ركعت نماز خواند ، سپس صورت بر خاك نهاد و كلماتى را بر زبان جارى كرد و آن گاه سر بلند كرد و از آستينش نخ باريكى را درآورد كه بوى مشك از آن بر مىخاست و يك طرف آن را به من داد ، اندكى رفتم فرمود : جابر بايست ! پس نخ را به آرامى حركت داد ، سپس فرمود : بيرون برو ! حال و وضع مردم را ببين ! جابر مىگويد : از مسجد بيرون شدم ، ناگهان از هر طرف صداى ناله و فرياد و شيون بلند بود و زلزله شديد و رانش و لرزش زمين همهء خانه‌هاى مدينه را از جا كنده ، بيش از سى هزار نفر زير آوار هلاك شدند . آن گاه امام باقر عليه السلام بالاى منارهء مسجد رفت و با صداى بلند صدا زد : « اى گمراهان دروغگو ! » .\r\nمىگويد : مردم گمان كردند كه آن صداى آسمانى است ، همگى به رو در افتادند و دلها را باختند و در حال سجده مىگفتند : الأمان ، الأمان ! و آنها به درستى آن صدا را مىشنيدند ولى صاحب صدا را نمىديدند ، سپس او ( امام عليه السلام ) آيهء  « فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ \r\n\r\n\r\n","description":"","footnote":"\r\n( 1 ) - مناقب : 2 / 275 .\r\n","page_name":" 105 ","page_number":105},
  {"content":"\r\n\r\n لا يَشْعُرُونَ » .  « 1 »\r\nجابر مىگويد : همين كه امام عليه السلام از بالاى مناره به زير آمد و ما از مسجد بيرون آمديم ، از آن نخ پرسيدم ، فرمود : « از باقيمانده است » . گفتم :\r\nيابن رسول اللَّه ! از باقيمانده چيست ؟\r\nفرمود : « جابر ! از باقيماندهء اموال بجامانده آل موسى و آل هارون كه فرشتگان آن را حمل كردند و جبرئيل نزد ما قرار داده است . » . « 2 »\r\n17 - از مفضّل‌بن عمر نقل كرده است ، مىگويد : در آن ميان كه ابوجعفر عليه السلام بين راه مكه و مدينه بود ناگهان به گروهى در بين راه رسيد كه مردى بين حاجيان الاغش مرده بود و وسايلش پراكنده شده بود ، مىگريست ! همين كه ابوجعفر عليه السلام را ديد ، رو به آن حضرت كرد و گفت :\r\nيابن رسول اللَّه ! الاغم هلاك شده ، درمانده شده‌ام ، از خداى تعالى بخواهيد الاغم را زنده كند ! راوى مىگويد : ابوجعفر عليه السلام دعا كرد و خداوند الاغ او را زنده كرد . « 3 »\r\n18 - از ابوبصير نقل شده است مىگويد : همين كه بينائيم را از دست دادم به ابوجعفر عليه السلام عرض كردم : شما وارثان رسول خداييد ، مردگان را زنده مىكنيد و كور مادرزاد و پيس را شفا مىدهيد ؟ فرمود : « آرى به اذن خدا . » سپس فرمود : « يا ابا محمّد ! جلوتر بيا ! »\r\nپس دست به صورت و چشم من كشيد و من بينائيم را باز يافتم و همه\r\n\r\n\r\n","description":"","footnote":"\r\n( 1 ) - نحل / 26 : و سقف بر سرشان از بالا فرود آمد و عذاب و مجازات الهى از جايى كه نمىدانستند به سراغشان آمد .\r\n( 2 ) - مناقب : 2 / 275 .\r\n( 3 ) - همان .\r\n","page_name":" 106 ","page_number":106},
  {"content":"\r\n\r\nچيز را ديدم .\r\nفرمود : « دوست دارى چنين باشى و روز قيامت آنچه به سود يا زيان مردم است براى تو هم باشد ، يا به حال اول برگردى و بهشت را خالصانه مالك باشى ؟ » .\r\nگفتم : به حال اول بر مىگردم ، پس دست روى چشمم كشيد به حال اول برگشتم .\r\nبراى ابن ابى عمير اين داستان را نقل كردم و گفت : گواهى مىدهم كه اين داستان راست است همان طورى كه روز روشن حق است . اين مطلب را محمّدبن ابى عمير نقل كرده است . « 1 »\r\n19 - ابوبصير به امام باقر عليه السلام گفت : چقدر حاجى زياد و اهل ناله و فرياد فراوان است !\r\nامام عليه السلام فرمود : « چقدر سر و صدا زياد ولى حاجى اندك است ! آيا مايلى كه راستى حرف مرا بدانى و به چشم ببينى ؟ » پس دستى روى چشمانم كشيد و دعاهايى خواند ، ابوبصير بينا شد ! فرمود : « به حاجيان نگاه كن ! » مىگويد : نگاه كردم ، ناگهان ديدم بيشتر مردم به صورت ميمون و خوكند و مؤمن در بين آنها چون ستارهء درخشان در تاريكى شب است ! ابوبصير عرض كرد : مولاى من ! راست گفتى چه قدر حاجى اندك و اهل فرياد زياد است ! آن گاه دعاهايى خواند ، دوباره نابينا شد .\r\nابوبصير خود در آن باره مىگويد : امام عليه السلام فرمود : « اى ابوبصير ! ما نسبت به تو مضايقه نمىكنيم ، بلكه خداى تعالى خير تو را در اين\r\n\r\n\r\n","description":"","footnote":"\r\n( 1 ) - مناقب : 2 / 276 .\r\n","page_name":" 107 ","page_number":107},
  {"content":"\r\n\r\n( نابينايى ) ديده است و ما مىترسيم كه مردم به وسيلهء ما گمراه شوند ما را خدايانى غير از خداى يكتا بدانند در حالى كه ما بندگان خداييم و از عبادت او كبر نمىورزيم و از طاعت او دلگير نمىشويم و تسليم فرمان او هستيم » . « 1 »\r\n20 - ابوعروه مىگويد : با ابوبصير وارد منزل ابوجعفر عليه السلام و ابوعبداللَّه عليه السلام شديم ، ابوبصير از من پرسيد : آيا در خانه روزنه‌اى مىبينى ؟ گفتم : آرى ، تو از كجا فهميدى ؟ گفت : ابوجعفر عليه السلام به من نماياند ! « 2 »\r\n21 - از حلية الأولياء با اسناد نقل كرده است مىگويد : ابوجعفر محمّدبن علىّ عليهما السلام در حالى كه صداى گنجشك‌ها را شنيد كه فرياد مىزدند ، فرمود : « ابوحمزه مىدانى كه آنها چه مىگويند ؟ » گفتم : خير ، نمىدانم فرمود : « آنها تسبيح پروردگار عزّوجلّ را مىگويند و خوراك روزانه‌شان را مىخواهند . » . « 3 »\r\n22 - از جابربن يزيد جعفى نقل كرده ، مىگويد : به مجلس عبداللَّه‌بن حسن گذرم افتاد پرسيد : به چه دليل محمّدبن على عليهما السلام را بر من ترجيح مىدهى ؟ سپس خدمت ابوجعفر عليه السلام رسيدم ، همين كه چشم آن حضرت به من افتاد ، خنديد ، سپس فرمود : « جابر ! بنشين كه نخستين كسى كه از اين در وارد شود عبداللَّه‌بن حسن است » من با شنيدن سخن امام عليه السلام چشم به در دوختم در حالى كه گفتهء سرورم را باور داشتم ، ناگهان\r\n\r\n\r\n","description":"","footnote":"\r\n( 1 ) - مناقب : 2 / 276 .\r\n( 2 ) - همان .\r\n( 3 ) - همان .\r\n","page_name":" 108 ","page_number":108},
  {"content":"\r\n\r\nعبداللَّه دامن كشان آمد .\r\nفرمود : « اى عبداللَّه ! تو كسى هستى كه گفتى : به چه چيز محمّدبن علىّ بر من برترى دارد ؟ ! در حالى كه محمّد صلى الله عليه و آله و سلم و علىّ عليه السلام پدران او ، پدران من هم هستند . »\r\nسپس فرمود : « جابر ! گودالى را بكن ! و آن را پر از هيزم درشت كن ! و برافروزان ! »\r\nجابر مىگويد : طبق دستور عمل كردم ، همين كه امام عليه السلام آتش را فروزان ديد ، رو به آتش آمد پس ( رو به عبداللَّه ) فرمود : « اگر تو چنانى كه تصور مىكنى وارد آتش شو ، هرگز تو را زيان نرساند ! » پس آن مرد ( عبداللَّه ) ساكت ماند ، و امام عليه السلام رو به من لبخندى زد و سپس فرمود :\r\n« جابر ! آنكه منكر حق بود سرگردان ماند ! » . « 1 »\r\n23 - از ابوحمزه نقل كرده است مىگويد : ابوجعفر عليه السلام سواره آهنگ مزرعهء خويش را داشت سليمان‌بن خالد پرسيد : آيا امام مىداند آنچه در هر روز برايش اتفاق مىافتد ؟ امام عليه السلام فرمود : « سليمان ! به خدايى كه محمّد صلى الله عليه و آله و سلم را به نبوت برگزيده و به رسالت مبعوث كرده است آنچه در روز و ماه و سالش براى او اتفاق مىافتد ، همه را مىداند ! »\r\nسپس فرمود : « ساعتى بعد دو مرد نزد تو مىآيند كه سرقت كلانى كرده‌اند و آن را پنهان ساخته‌اند . »\r\nپس با دو نفر روبرو شديم ، گفتيم : ابوجعفر عليه السلام فرمود : « شما دزدى كرده‌ايد ! » آنها به خدا قسم خوردند كه دزد نيستند . امام عليه السلام فرمود : « به\r\n\r\n\r\n","description":"","footnote":"\r\n( 1 ) - مناقب : 2 / 276 .\r\n","page_name":" 109 ","page_number":109},
  {"content":"\r\n\r\nخدا سوگند كه شما خود اگر آنچه سرقت كرده‌ايد از مخفيگاه بيرون نياوريد ، كسى را خواهم فرستاد آن جا كه اموال دزديده را گذاشته‌ايد و به دنبال كسى كه مال او را دزديده‌ايد مىفرستم تا بيايد و شما را دستگير كند و به نزد والى شهر ببرد . »\r\nسپس به غلامانش دستور داد تا از آن دو نفر پيمانى بگيرند ، فرمود :\r\n« سليمان ! تو با اين غلامان بالاى آن كوه برو ! در قله كوه غارى است ، تو خود داخل غار برو تا هر چه در آنجاست بيرون آورى و به آزاد شدهء من بدهى ، چون در آنجا دزدىِ ديگرى متعلق به مرد ديگرى است كه به زودى خواهد آمد ! » سليمان مىگويد : من رفتم و هر دو صندوق را بيرون كردم و خدمت ابوجعفر عليه السلام آوردم و به مدينه بازگشتيم در حالى كه گروهى را به تهمت دزدى گرفته بودند ، ابوجعفر عليه السلام فرمود : « اينها بىگناهند و اينها از نظر من دزد نيستند . » سپس به آن مرد فرمود : « چه چيزى از تو برده‌اند ؟ » گفت : صندوقى را كه داخل آن چنين و چنان بود و چيزى را مدّعى شد كه مال او نبود .\r\nابوجعفر عليه السلام فرمود : « چرا دروغ مىگويى ؟ ! » عرض كرد : شما بهتر مىدانيد كه از من چه چيزى را به سرقت برده‌اند ! پس امام عليه السلام دستور داد آن صندوق را به وى دادند . سپس به والى شهر فرمود : « يك صندوق ديگر متعلق به مردى نزد من است تا چند روز ديگر او پيش شما مىآيد و مردى از اهل بربر است . وقتى كه آمد پيش من راهنمايى كنيد كه صندوقش نزد من است و اما اين دو سارق را نبايد از اينجا بيرون كنى تا دستشان را ببرى ! » يكى از آنها گفت : يا اباجعفر ! به خدا سوگند كه دست مرا به حق مىبرى ! پس از سه روز آن مرد بربرى نزد والى آمد والى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدنبال ابوجعفر عليه السلام فرستاد ، ابوجعفر عليه السلام فرمود : « نمىخواهى خبر دهم كه داخل صندوق چه هست ؟ »\r\nبربرى گفت : اگر خبر دهيد مىدانم كه شما امامى هستيد كه خداوند پيروى از شما را واجب گردانيده است ! ابوجعفر عليه السلام فرمود : « داخل صندوق ، هزار دينار مال خودت و هزار دينار از ديگرى و اين قدر جامه و لباس است » آن مرد پرسيد :\r\nنام مردى كه هزار دينار متعلق به اوست چيست ؟ فرمود : « محمّدبن عبدالرّحمان است كه جلوى منزل انتظار مىكشد ! » مرد بربرى با شنيدن سخنان امام عليه السلام گفت :\r\nايمان آوردم به خداى يگانهء بى شريك و به محمّد صلى الله عليه و آله و سلم و اين كه شما اهل بيت رحمتيد كه خداوند پليدى را از شما زدوده و به طور كامل پاك و پاكيزه قرار داده است . « 1 »\r\n25 - « 2 » از محمّدبن سليمان نقل كرده است كه مردى ناصبى از اهل شام به مجلس ابوجعفر عليه السلام رفت و آمد داشت و مىگفت : اطاعت خدا در دشمنى با شماست ولى ( چه كنم ) من شما را مردى فصيح و گشاده زبان مىبينم ! ابوجعفر عليه السلام مىفرمود : « هرگز خداوند را يك چشم برهم زدن پوشيده نيست ! » تا اين كه مرد شامى مريض شد ، همين كه مريضيش شدت يافت به وليّش گفت : وقتى كه مردم روى بدنم را پوشاندى نزد محمّدبن على برو و از او بخواه تا بر جنازه‌ام نماز بخواند ، تا اين كه در\r\n\r\n\r\n","description":"","footnote":"\r\n( 1 ) - مناقب : 2 / 276 .\r\n( 2 ) - حديث شمارهء 24 از مناقب : 2 / 277 عين حديث شمارهء 4 بود كه گذشت - م .\r\n","page_name":" 111 ","page_number":111},
  {"content":"\r\n\r\nيكى از شبها گمان كردند كه بدنش سرد شده است پارچه‌اى روى او انداختند همين كه صبح شد ولىّ او به سراغ ابوجعفر عليه السلام رفت و ماجرا را گفت . ابوجعفر عليه السلام فرمود : « هرگز ! ( او نمرده است ) سرزمين شام بسيار سرد و حجاز منطقهء گرم است و گوشت او مقاوم و سخت ، تو برو نبايد عجله كنيد تا من بيايم ! » .\r\nراوى مىگويد : سپس امام عليه السلام از جابرخاست و تجديد وضو نمود ، دوباره برگشت و دو ركعت نماز خواند و سپس مدتى دستها را مقابل صورت نگاه داشت و بعد به سجده رفت تا اين كه آفتاب درآمد آن گاه از جا برخاست و به مجلس آن مرد شامى رفت و بر او وارد شد و او را صدا زد او جواب داد ، سپس او را نشاند و مقدارى آشاميدنى طلبيد و به او نوشاند و فرمود : « شكم او را خالى نگذاريد و سرد نگهداريد و غذاى سردى به او بخورانيد . » .\r\nپس از آن برگشت و مرد شامى به دنبال وى رفت و گفت : گواهى مىدهم كه تو حجّت خدا بر خلق او هستى ! امام عليه السلام پرسيد : « به چه دليل اين حرف را مىزنى ؟ ! »\r\nعرض كرد : من شاهد بودم كه روح از بدنم خارج شد و به چشم خود آن را ديدم ولى اتّفاقى نيفتاد مگر اين كه مناديى ندا مىداد : روح او را به خودش بازگردانيد ! كه محمّدبن علىّ اين را از ما خواسته است ! ابوجعفر عليه السلام با شنيدن سخنان وى فرمود : « مگر نمىدانى كه خداوند بنده‌اى را دوست مىدارد ولى عملش را بد مىداند و گاهى بنده‌اى را دشمن مىدارد ولى عملش را دوست مىدارد ! » . راوى مىگويد : وى از\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاصحاب ابوجعفر عليه السلام شد . « 1 »\r\n26 - از ثعلبى در « نزهة القلوب » نقل كرده است كه امام باقر عليه السلام فرمود :\r\n« هشام بن عبدالملك مرا احضار كرد ، بر او وارد شدم در حالى كه بنى اميّه اطراف او بودند ، گفت : اى تُرابى ( خاكى - شايد منظورش آن بوده است كه تو فرزند ابوترابى ! ) بيا نزديك !\r\nگفتم : « از خاك آفريده شده‌ايم ، به خاك بر مىگرديم . » همچنان مرا به خود نزديك كرد تا اين كه كنار خود نشاند ، سپس گفت : تو همان ابوجعفرى كه بنى اميّه را مىكشى ؟\r\nگفتم : « نه » . گفت : پس تو كيستى ؟ گفتم : پسر عموى ما ابوالعباس‌بن محمّدبن علىّبن عبداللَّه‌بن عبّاس است » نگاهى به من كرد و گفت : به خدا سوگند كه من از تو دروغ را تجربه نكرده‌ام ، سپس گفت : از چه زمانى چنين بوده است ؟\r\nگفتم : از سالها پيش ، به خدا سوگند كه اين خبر دورى نيست . » . « 2 »\r\n27 - همو از كتاب « معجزات » نقل كرده است كه امام باقر عليه السلام در حال عمره مشغول اعمال بود . . . « 3 »\r\n28 - از جابر جعفى در حديث مرفوعى ( از امام باقر عليه السلام ) آورده است :\r\n« سلطنت بنىاميه ادامه دارد تا وقتى كه ديوار مسجد ما - يعنى مسجد جعفى - فرو ريزد ! » پس همانطور شد كه فرموده بود . « 4 »\r\n\r\n\r\n","description":"","footnote":"\r\n( 1 ) - مناقب : 2 / 277 .\r\n( 2 ) - همان : 2 / 282 .\r\n( 3 ) - مناقب : 2 / 282 . اين حديث بى كم و زياد در بخش فضايل به شمارهء ( 4 ) گذشت - م .\r\n( 4 ) - همان .\r\n","page_name":" 113 ","page_number":113},
  {"content":"\r\n\r\n29 - از كميت اسدى نقل كرده است ، مىگويد : خدمت امام باقر عليه السلام رسيدم در حالى كه مردى از قبيلهء بنى مخزوم نزد آن حضرت بود ، و شعرم را دربارهء ايشان ( اهل بيت عليهما السلام ) خواندم . هر قصيده‌اى را كه مىخواندم ، مىفرمود : « غلام ! بدرهء زرى بياور ! به اين ترتيب از خانهء امام عليه السلام بيرون نمىشدم مگر اين كه پنجاه هزار درهم با خود مىبردم .\r\nعرض كردم : به خدا سوگند كه من براى هدف دنيوى اين اشعار را دربارهء شما نگفتم ، و پولها را نگرفتم . فرمود : « غلام ! اين پول‌ها را به جاى خودش بازگردان ! » وقتى كه غلام برد ، آن مرد مخزومى عرض كرد : شما را به خدا سوگند دادم ده هزار درهم به من مرحمت كنيد ! گفتى : « پولى نزد من نيست » ، پنجاه هزار درهم به كميت دادى و من مىدانم كه تو راست مىگويى و آدم درستى ! فرمود : « بلند شو و وارد آن خانه شو ! ( اگر چيزى بود ) بردار ! » مخزومى وارد شد و چيزى نيافت ، اين خود دليل بر آن است كه گنجها براى ايشان نهفته است . « 1 »\r\n30 - به نقل از مُعتب آورده است ، مىگويد : همراه ابوعبداللَّه راهى مزرعهء آن حضرت شديم همين كه وارد شد ، دو ركعت نماز به جا آورد ، سپس فرمود : « من روزى با پدرم نماز صبح را خواندم پدرم نشست تسبيح خدا را مىگفت ، در آن بين كه تسبيح مىگفت ، پيرمرد بلند قامتى كه سر و صورتش سفيد شده بود ، آمد به پدرم سلام داد ، ناگهان به دنبال او جوانى به سمت پيرمرد آمد و به پدرم سلام داد و دست پيرمرد را گرفت و گفت :\r\n\r\n\r\n","description":"","footnote":"\r\n( 1 ) - مناقب : 2 / 279 .\r\n","page_name":" 114 ","page_number":114},
  {"content":"\r\n\r\nبرخيز كه تو نسبت به اين ( پدرم ) ايمن نيستى ! همين كه هر دو از نزد پدرم رفتند ، پرسيدم :\r\nپدرجان ! اين پيرمرد كه بود و اين جوان كه بود ؟ فرمود : به خدا سوگند كه اين فرشتهء مرگ ( عزرائيل ) و آن ديگرى جبرئيل عليهما السلام بود » . « 1 »\r\n31 - جابربن يزيد جعفى از ابوعبداللَّه عليه السلام نقل كرده است ، مىفرمايد :\r\n« ما شخص را وقتى كه مىبينيم به حقيقت ايمان و به حقيقت نفاقش مىشناسيم . » . « 2 »\r\n32 - همو مىگويد : نزد ابوعبداللَّه عليه السلام سخن از عمربن شجنهء كندى به ميان آمد ، ديگران او را تمجيد كردند ، امام عليه السلام فرمود : « به نظر من شما مردم را نمىشناسيد ، مرا يك لحظه ديدن شخص كفايت مىكند ، به راستى كه آن مرد از ناپاكترين افراد است » . راوى مىگويد : عمر پس از آن هيچ يك از حرام خدا را فرو نگذاشت مگر اين كه مرتكب شد . « 3 »\r\n33 - عبداللَّه‌بن عطاى مكى مىگويد : مشتاق ديدار ابوجعفر شدم در حالى كه من مكه بودم راهى مدينه شدم و هيچ چيز مرا جز ديدن آن حضرت به مدينه نكشاند و همان شب با باران و سرماى شديدى مواجه شدم ، نيمه شب درِ خانهء آن حضرت رفتم ، با خود گفتم : اين وقت شب در بزنم يا منتظر بمانم تا صبح بشود ، داشتم در آن باره فكر مىكردم ناگهان صدايى شنيدم كه به كنيزى مىگفت : « در را براى ابن عطا باز كن كه امشب سرما خورده است ! » در را باز كرد و من وارد شدم . « 4 »\r\n\r\n\r\n","description":"","footnote":"\r\n( 1 ) - مناقب : 2 / 282 .\r\n( 2 ) - همان : 2 / 279 .\r\n( 3 ) - همان .\r\n( 4 ) - همان .\r\n","page_name":" 115 ","page_number":115},
  {"content":"\r\n\r\n34 - عبداللَّه‌بن كثير مىگويد : ابوجعفر عليه السلام در بيابان پياده شد و در آنجا پناهگاهى ( خيمه ) زد سپس به سمت درخت خرماى خشگى رفت و در كنار آن حمد خدا را گفت و بعد كلماتى به زبان آورد كه مثل آن كلمات را نشنيده بودم ، سپس فرمود : « اى درخت خرما ! از آنچه خداوند در تو قرار داده است ما را بخوران ! »\r\nپس از سخن امام عليه السلام خرماى تازه به رنگ سرخ و زرد از درخت افتاد و ميل كردند ، در حالى كه ابو اميه انصارى نيز با آن حضرت بود ، فرمود :\r\n« ابواميه ! اين معجزه دربارهء ما مانند معجزه‌اى است كه دربارهء مريم عليها السلام رسيده است ؛ وقتى كه درخت خرما را تكان داد و خرماى تازه بر او فرو ريخت « 1 » » . « 2 »\r\n35 - از عمربن حنظله نقل كرده است ، مىگويد : از ابوجعفر عليه السلام درخواست كردم كه به من اسم اعظم را بياموزد ! فرمود : « وارد خانه شو ! » پس ابوجعفر عليه السلام دست خود را روى زمين گذاشت ، زمين تاريك شد و اعضاى بدن من به لرزه افتاد ، فرمود : « گفتى : تو را چه بياموزم ؟ » گفتم : چيزى نخواستم ! پس دست از روى زمين برداشت و خانه به حالت اول برگشت . « 3 »\r\n36 - آورده است كه چون زيدبن على تصميم به بيعت ( از مردم ) گرفت ، ابوجعفر عليه السلام فرمود : « يا زيد ! مَثَلِ قائم از اين خاندان پيش از قيام مهدى ايشان همانند جوجهء مرغى است كه پيش از راست شدن بالهايش از\r\n\r\n\r\n","description":"","footnote":"\r\n( 1 ) - برگرفته از آيه 25 سورهء مريم - م .\r\n( 2 ) - مناقب : 2 / 279 .\r\n( 3 ) - همان ، 2 / 279 .\r\n","page_name":" 116 ","page_number":116},
  {"content":"\r\n\r\nآشيانه برخيزد .\r\nدر حالى كه اگر چنين كند سقوط مىكند و بچه‌ها او را مىگيرند و بازيچه قرار مىدهند ، بنابراين از خدا دربارهء جان خودت بپرهيز كه مبادا فردا در بيرون دروازه شهر به دار آويخته شوى ! » بعدها همانطور شد . « 1 »\r\n37 - از عبداللَّه‌بن طلحه به نقل از ابوعبداللَّه عليه السلام ضمن خبرى آورده است كه « پدرم در حجر ( اسماعيل ) نشسته بود و همراه او مردى بود كه با وى سخن مىگفت : ناگهان قورباغه‌اى به زبان خودش فرياد مىكرد ، پدرم به آن مرد گفت : مىدانى اين قورباغه چه مىگويد ؟ آن مرد گفت : من از گفتهء او سر در نمىآورم ، فرمود : او مىگويد : به خدا سوگند كه اگر از سومى ياد كنى ، من تا وقتى كه تو از اينجا برخيزى ، نَسَب و اوصاف علىّ عليه السلام را خواهم گفت » . « 2 »\r\n38 - از محمّدبن مسلم نقل كرده است ، مىگويد : بين راه مكه و مدينه با ابوجعفر عليه السلام بودم ؛ من سوار بر الاغ و او سوار بر استرش حركت مىكرديم ناگهان گرگى از بالاى كوه آمد تا به ابوجعفر عليه السلام رسيد ، امام عليه السلام استر را نگاه داشت و گرگ به او نزديك شد به طورى كه دست خود را بر قاش زين گذاشت و گردنش را به سمت گوش آن حضرت دراز كرد و ساعتى ابوجعفر عليه السلام گوش خود را به او نزديك كرده بود ، سپس فرمود : « برو ! من انجام دادم ! » گرگ دوان دوان رفت ، عرض كردم : من كار عجيبى را ديدم !\r\nفرمود : « و نفهميدى كه او چه گفت ؟ ! » گفتم : خدا و رسول خدا و فرزند\r\n\r\n\r\n","description":"","footnote":"\r\n( 1 ) - مناقب : 2 / 279 .\r\n( 2 ) - همان .\r\n","page_name":" 117 ","page_number":117},
  {"content":"\r\n\r\nرسولش بهتر مىدانند . فرمود : « او گفت : يابن رسول اللَّه ، همسرم در آن كوه ، درد زايمانش دشوار شده است ، از خدا بخواهيد تا او را خلاص كند و فردى از نسل مرا بر كسى از شيعيان شما مسلّط نگرداند ! من هم گفتم :\r\nانجام دادم . » « 1 »\r\n39 - ابن شهرآشوب مىگويد : اين روايت را حسن‌بن علىّبن ابى حمزه در كتاب « الدّلالات » از قول امام صادق عليه السلام روايت كرده و مىافزايد كه آن حضرت رفت و يك ماهى در مزرعه ماند و چون برگشت ، ناگهان همان گرگ با همسر و بچه‌اش در جلوى امام صادق عليه السلام ايستادند و آن حضرت پاسخى به گونهء حرف زدن آنها به ايشان داد ، سپس رو به ما كرد و فرمود : « او صاحب بچه گرگ نرى شده و در پيشگاه خدا براى من و شما به حُسن مصاحبت دعا مىكردند و من هم براى آنها دعاى مشابهى كردم و فرمان دادم كه مبادا دوستان ما و اهل بيت ما را بيازارند ! آنها قبول كردند و آن را ضمانت نمودند . » « 2 » .\r\n40 - از ابوبكر حضرمى نقل كرده است ، مىگويد : چون ابوجعفر عليه السلام را به شام نزد هشام‌بن عبدالملك بردند ، و به در خانهء او رسيد ، هشام به يارانش گفت : او وقتى كه از سرزنش محمّدبن على عليهما السلام باز ايستاد ، آنها شروع به سرزنش آن حضرت كنند ! سپس دستور داد اجازهء ورود دهند .\r\nهمين كه ابوجعفر عليه السلام بر وى وارد شد ، با دست ( به همه ) اشاره كرد و گفت : السّلام عليكم ! و همهء حاضران را در سلام شريك كرد ، سپس نشست . هشام به خاطر اين كه امام عليه السلام او را به عنوان خليفه در سلام\r\n\r\n\r\n","description":"","footnote":"\r\n( 1 ) - مناقب : 2 / 279 .\r\n( 2 ) - همان .\r\n","page_name":" 118 ","page_number":118},
  {"content":"\r\n\r\nدادن ياد نكرده بود و بدون اجازهء او نشسته بود ، زياد خشمگين بود ، گفت : محمّدبن على ! همواره كسى از شما بين مسلمانان اختلاف مىاندازد و مردم را به سمت خود فرا مىخواند و از روى نادانى و كم فهمى گمان مىبرد كه او امام است ! و همچنان آن حضرت را سرزنش مىكرد .\r\nهمين كه ساكت شد ، حاضران يكى پس از ديگرى شروع كردند به سرزنش آن بزرگوار . امام عليه السلام از جا بلند شد سپس فرمود : « اى مردم ! شما كجا مىرويد ؟ و آهنگ كجا را داريد ؟ به وسيلهء ما خداوند اوّلين كسان شما را هدايت كرد و به وسيلهء ما آخرين فرد شما پايان مىيابد ، بنابراين اگر شما سلطنت موقتى داريد ، سلطنت ماندگار از آنِ ماست و پس از سلطنت ما ديگر سلطنتى نيست ، زيرا كه ما اهل آن عاقبتيم كه خداى عزّوجلّ مىفرمايد :  « وَ الْعاقِبَةُ لِلْمُتَّقِينَ » .  « 1 »\r\nهشام پس از شنيدن سخن امام عليه السلام دستور داد به زندان ببرند ! همين كه در زندان قرار گرفت شروع به سخن كرد ، به حدى كه كسى در زندان نماند مگر از زلال محبّت او چشيدند و نسبت به او به ديدهء نيكى نگريستند ، زندانبان نزد هشام آمد و ماجرا را به او گفت ، به پيكى دستور داد تا او و يارانش را به مدينه بازگرداند و فرمان داد تا مبادا آنها را به بازارها ببرد و بلكه از خوردن و آشاميدن آنها مانع شود . سه روز رفتند ، خوردنى و آشاميدنى نيافتند تا اين كه به شهرى ( مديَن ) رسيدند ولى در دروازهء شهر به روى آنها بسته بود ، ياران آن حضرت از تشنگى و گرسنگى لب به شكايت گشودند ، راوى مىگويد : امام عليه السلام بالاى كوهى\r\n\r\n\r\n","description":"","footnote":"\r\n( 1 ) - اعراف / 128 : عاقبت ( پيروزمندانه ) از آنِ پرهيزگاران است .\r\n","page_name":" 119 ","page_number":119},
  {"content":"\r\n\r\nرفت كه به آنها اشراف داشت و با صداى بلند صدا زد : « اى مردم شهرى كه اهل آن ستمگرند ، منم بقية اللَّه كه خداى تعالى مىفرمايد :  « بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ وَ ما أَنَا عَلَيْكُمْ بِحَفِيظٍ » .  « 1 »\r\nراوى مىگويد : پيرمردى در بين مردم شهر بود ، پيش مردم آمد ، گفت :\r\nبه خدا سوگند كه اين نوع سخن همان دعوت شعيب عليه السلام است ، به خدا كه اگر به خاطر اين مرد به بازارها نرويد ، از بالاى سر و پايين پايتان ( عذاب نازل خواهد شد ) اين مرتبه حرف مرا باور كنيد و از من پيروى نماييد و در آينده ( اگر ديديد دروغ است ) مرا تكذيب كنيد ! چرا كه من خير شما را مىخواهم !\r\nراوى مىگويد : مردم شتافتند و در بازارها را به روى ابوجعفر عليه السلام و يارانش گشودند ! « 2 »\r\n41 - از كلينى به نقل از سدير صيرفى آورده است ، مىگويد :\r\nابوجعفر عليه السلام نيازمندىهايى را از مدينه به من سفارش داد و من رفتم ، در آن ميان كه سوار بر شترم ميان درهء وسيعى بودم ناگهان شخصى كه با جامه‌اش علامت مىداد . مىگويد : به سمت او رفتم و گمان كردم كه تشنه است ، پس مشك كوچك آب را به او دادم ، گفت : نيازى به آن ندارم ، نامه‌اى به من داد كه گِل ( مهر ) آن تازه بود . مىگويد : همين كه به مُهر آن توجه كردم ديدم مُهر ( انگشترى ) ابوجعفر عليه السلام است پرسيدم : چه وقت\r\n\r\n\r\n","description":"","footnote":"\r\n( 1 ) - هود / 86 : بقيةاللَّه براى شما اگر ايمان به خدا داشته باشيد ، بهتر است و من مسؤول اعمال شما و موظّف به اجبار كردنتان بر پذيرش اين راه نيستم .\r\n( 2 ) - مناقب : 2 / 280 .\r\n","page_name":" 120 ","page_number":120},
  {"content":"\r\n\r\nصاحب اين نامه را ديدى ؟ گفت : الساعه . نگاه كردم ديدم چيزهايى را به من دستور داده است ، سپس توجهى كردم ديدم كسى در نزد من نيست .\r\nمىگويد : سپس ابوجعفر عليه السلام آمد و من او را ملاقات كردم گفتم : فدايت شوم ! مردى نامهء شما را در حالى آورد كه گل ( مهر ) آن تازه بود ! فرمود :\r\n« سُدير ! ما خدمتكارانى از جن داريم ، وقتى كه مىخواهيم كارى زود انجام گيرد آنها را مىفرستيم » . « 1 »\r\n42 - از محمّدبن يحيى به اسناد خود ، به نقل از ابوجعفر عليه السلام آورده است ، فرمود : « مادرم كنار ديوارى نشسته بود و ديوار شكاف خورد و ما صداى مهيب ريختن ديوار را شنيديم با دستش اشاره‌اى كرد و گفت : به حق مصطفى صلى الله عليه و آله و سلم اجازهء سقوط ندارى ! ديوار همچنان معلّق در هوا ماند تا او ( مادرم ) از كنار ديوار رفت ! و پدرم از طرف او صد دينار صدقه داد . » . « 2 »\r\n43 - نعمان بن بشير مىگويد : مرد بلند قامتى به جابر جعفى نامه‌اى داد و او نامه را گرفت و روى چشمانش گذاشت ، معلوم شد كه از محمّدبن على عليهما السلام است ، از آورندهء نامه پرسيد : چه وقت سرورم را ديدى ؟ گفت :\r\nالساعه . و چون مهر را گشود و شروع به خواندن نامه كرد ، چهره‌اش درهم شد ، تا به آخر نامه رسيد و نامه را نگهداشت و ديگر او را خندان و شادمان نديديم تا به كوفه رسيد و چون به كوفه رسيديم ؛ شب را خوابيدم همين كه صبح شد جهت احترام به نزد او آمد ، ديدم آماده است و در گردنش استخوانى است كه آن را آويخته است و به چوبهء نى سوار\r\n\r\n\r\n","description":"","footnote":"\r\n( 1 ) - مناقب : 2 / 280 .\r\n( 2 ) - همان : 2 / 281 .\r\n","page_name":" 121 ","page_number":121},
  {"content":"\r\n\r\nشده هى مىگويد : منصوربن جمهور فرمانده غير فرمانبر وارد شو !\r\nبچه‌ها دور او جمع شده‌اند و او با آنها مىچرخد و مردم مىگويند :\r\nجابر جن زده شده است ! به خدا سوگند چند روزى نگذشته بود كه نامهء هشام‌بن عبدالملك به والى كوفه رسيد كه جابر را بكشد و سر او را براى وى بفرستد ؟ والى از اطرافيانش پرسيد : جابربن يزيد جعفى كيست ؟\r\nگفتند : خداوند امر شما را اصلاح كند ، وى مرد با فضل و دانشى بود ولى جن زد و داخل كوچه‌ها سوار بر نى با بچه‌ها مىگردد و با آنها بازى مىكند !\r\nراوى مىگويد : والى كوفه از بالاى ساختمان نگاه كرد ، ديد جابر با بچه هاست و بچه‌ها دور او را گرفته‌اند ، گفت : سپاس خدا را كه مرا از كشتن او معاف داشت !\r\nمىگويد : چند روزى نگذشته بود كه منصوربن جمهور وارد شد و همان كارى را كرد كه جابر مىگفت . « 1 »\r\n44 - محمّدبن مسلم مىگويد : روزى خدمت آن حضرت بودم . . . « 2 »\r\n45 - ابوبصير مىگويد : با ابوجعفر عليه السلام در مسجد بودم ناگهان منصور دوانيقى ، داوودبن على ، و سليمان‌بن مجالد وارد شدند ، منصور به ايشان گفت : اين ابوجعفر عليه السلام است ! پس داوودبن على و سليمان‌بن مجالد به طرف آن حضرت رفتند ، امام عليه السلام به ايشان فرمود : « چه چيز مانع شد كه آن ستمكار شما نزد من بيايد ؟ » آنها از طرف وى عذرخواهى كردند .\r\n\r\n\r\n","description":"","footnote":"\r\n( 1 ) - مناقب : 2 / 281 .\r\n( 2 ) - همان . با مختصر تفاوت لفظى عين شمارهء ( 2 ) همين بخش بود ، لذا تكرار نكرديم - م .\r\n","page_name":" 122 ","page_number":122},
  {"content":"\r\n\r\nفرمود : « داوود ! اما او چند روزى نمىگذرد كه زمام امور را به دست مىگيرد و تمام سردمداران را پشت سر مىاندازد و شرق و غرب را به اختيار مىگيرد و افراد تسليم مىشوند و سر به طاعت او مىنهند ! »\r\nداوود پرسيد : آيا سلطنت او مدت معينى دارد ؟ فرمود : « آرى به خدا سوگند كه اين سلطنت را بچه‌هاى شما همچون ربودن توپ از يكديگر مىربايند ! »\r\nداوودبن على و سليمان پس از شنيدن سخنان محمّدبن على عليهما السلام رفتند و به منصور مژده دادند وقتى كه برگشتند ، سليمان‌بن مجالد را فرا خواند ، فرمود : « سليمان ! آنها در سلطنت خود در گشايشند تا وقتى كه خونى نريخته باشند - با دست اشاره به سينه خود كرد - چون آن خون را بريزند زيرزمين براى آنها بهتر از روى زمين است . » منصور به سمت آن حضرت آمد و از گفتهء آن دو نفر پرسيد ، امام عليه السلام خبر را تصديق كرد ، و بعدها همان‌طور شد كه فرموده بود . « 1 »\r\n46 - از محمّدبن مسلم نقل كرده است كه وى از ابوجعفر عليه السلام درخواست دليلى ( بر امامت ايشان ) نمود امام عليه السلام در پاسخ فرمود : « پسر مسلم ! بين تو و دوستت در ربذه اتّفاقى افتاد تا آنجا كه تو را به خاطر ما و دوستى ما و معرفت ما به باد انتقاد گرفت ! » محمّدبن مسلم گفت : فدايت شوم ! آرى به خدا سوگند چنين اتفاقى افتاد ، چه كسى چنين خبرها را به شما مىدهد ؟\r\nفرمود : « پسر مسلم ! ما خدمتكارانى از جن داريم كه از شما بيشتر\r\n\r\n\r\n","description":"","footnote":"\r\n( 1 ) - مناقب : 2 / 282 .\r\n","page_name":" 123 ","page_number":123},
  {"content":"\r\n\r\nاطاعت ما را مىكنند ! » . « 1 »\r\n47 - ابوبصير مىگويد : ابوجعفر عليه السلام سر به طرف زمين ، مدتى زمين را در حال فكر مىكاويد سپس سر بلند كرد و فرمود : « اى قوم ( عرب ) چگونه خواهيد بود وقتى كه مردى به ميان شما بيايد و به اين شهر شما با چهارهزار نفر وارد شود و تا سه روز با شمشير برخورد كند و جنگجويان شما را بكشد و از طرف او بلايى بر سرِشما بيايد كه نتوانيد از خود دفاع كنيد و اين حادثه پيش روى شماست ، بنابراين آماده باشيد و بدانيد كه آنچه را كه به شما گفتم ناگزير انجام شدنى است . »\r\nبا وجود اين ، مردم مدينه هيچ كدام آماده نشدند جز بنىهاشمِ تنها ، همين كه سال آينده فرا رسيد ابوجعفر عليه السلام با تمام خاندانش و بنى هاشم به كنار آبگيرى از اطراف مدينه كوچ كردند ، و ماجرا همانطور شد كه فرموده بود . « 2 »\r\n48 - از ابوبصير نقل كرده است ، مىگويد : شنيدم ابوجعفر عليه السلام به مردى از اهل خراسان مىفرمود : « پدرت چه طور است ؟ » او گفت : خوب است . فرمود : « موقعى كه تو از خراسان بيرون شدى و به گرگان آمدى پدرت درگذشت . » سپس پرسيد : « برادرت چه كرد ؟ » گفت : او را تندرست ترك كردم . فرمود : « او را همسايه‌اش به نام صالح در فلان روز به قتل رساند ! » آن مرد با شنيدن سخن امام عليه السلام گريه كرد و سپس گفت :  إِنَّا لِلَّهِ وَ إِنَّا إِلَيْهِ راجِعُونَ ،  به خاطر مصيبتى كه پيش آمد !\r\nابوجعفر عليه السلام فرمود : « ساكت باش ! كه تو نمىدانى خدا با ايشان چه\r\n\r\n\r\n","description":"","footnote":"\r\n( 1 ) - مناقب : 2 / 282 .\r\n( 2 ) - همان .\r\n","page_name":" 124 ","page_number":124},
  {"content":"\r\n\r\nكرده است ، آنها به بهشت رفتند و بهشت براى ايشان از آن كه بودند بهتر است ! » آن مرد عرض كرد :\r\nفدايت شوم ، من پسرم را دردمند با دردى شديد به جا گذاشتم ، شما از حال او نپرسيديد ، آن طورى كه از ديگران پرسيديد ؟ فرمود : « او بهبود يافت و با دختر عمويش ازدواج كرد تو وقتى مىروى كه او پسرى به نام على دارد و از شيعيان ماست ولى پسرت شيعهء ما نيست بلكه دشمن ماست . » . « 1 »\r\n49 - از محمّدبن مسلم نقل كرده است ، مىگويد : از ابوجعفر عليه السلام شنيدم كه به مردى از مردم آفريقا مىفرمود : « حال راشد چگونه است ؟ » او گفت :\r\nاو را زنده و شايسته پشت سر گذاشتم در حالى كه به شما سلام رساند ! امام عليه السلام فرمود : « خدا او را بيامرزد ! » عرض كرد : فدايت شوم ، او درگذشت ؟ فرمود : « آرى خدا رحمتش كند ! » گفت : چه وقت درگذشت ؟\r\nفرمود : « دو روز پس از بيرون آمدن تو . » . « 2 »\r\n50 - در حديث حلبى آمده است كه گروهى خدمت ابوجعفر عليه السلام رسيدند و از او نشانى خواستند امام عليه السلام از نام آنها و از آنچه مىخواهند از آن حضرت بپرسند ، خبر داد ، و فرمود : « شما مىخواستيد از اين آيهء قرآن بپرسيد : « شجرة   أَصْلُها ثابِتٌ وَ فَرْعُها فِي السَّماءِ ، تُؤْتِي أُكُلَها كُلَّ حِينٍ بِإِذْنِ رَبِّها » .   « 3 »\r\n\r\n\r\n","description":"","footnote":"\r\n( 1 ) - مناقب : 2 / 283 .\r\n( 2 ) - همان .\r\n( 3 ) - ابراهيم / 24 : در آيه شريفه عبارت چنين است : . . . كَشَجَرةٍ طَيّبَةٍ اصْلُها . . . يعنى : درخت پاكيزه‌اى كه اصل و ريشهء آن ثابت و مستحكم است و شاخه هايش در آسمان در هر زمان به اذن پروردگارش ميوهء خود را مىدهد .\r\n","page_name":" 125 ","page_number":125},
  {"content":"\r\n\r\nگفتند : راست گفتيد . مىخواستيم راجع به همين آيه بپرسيم . فرمود :\r\n« ماييم آن درختى كه خداى تعالى فرموده است . اصل آن ثابت و شاخه‌هاى آن در آسمان است و ماييم كه به شيعيانمان هر چه راجع به علم خود بخواهيم عطا مىكنيم » . « 1 »\r\n51 - علىّبن حمزه و ابوبصير مىگويند : ما با ابوجعفر عليه السلام قرارى داشتيم ؛ ما دو نفر با ابوليلى خدمت آن حضرت رسيديم ، فرمود : « سكينه ! چراغ را بياور ! » او چراغ را آورد ، دوباره فرمود : « آن سبدى كه در فلان جاست بياور ! » مىگويد : سبدى هندى يا سِنْدى را آورد ، امام عليه السلام مهر آن را شكست سپس از ميان آن كتاب زردى را بيرون كرد ، فرمود : « جلو بيا ! » پس شروع كرد از بالا جمع مىكرد و از پايين باز مىكرد تا به يك سوم ، يا يك چهارم آن رسيد ، نگاهى به من كرد كه اعضاى بدنم لرزيد به طورى كه نفسم گرفت و چون مرا به آن حال ديد دست روى سينه‌ام گذاشت ، پرسيد : « خوب شدى ؟ » گفتم : آرى فدايت شوم ! فرمود : « بر تو باكى نيست » سپس فرمود : « نزديكتر بيا ! » نزديكتر شدم ، فرمود : « چه مىبينى ؟ » گفتم : اسم خودم و اسم پدرم و نام فرزندانم را كه مىشناسم .\r\nفرمود : « علىّ ! اگر حرمت تو نزد ما چنان نبود كه براى ديگران نيست هر آينه تو را از اين كتاب مطّلع نمىكردم ، بدان كه بر شمار آنچه در اين كتاب است به زودى بر فرزندانت افزوده خواهد شد ! »\r\nعلىّبن ابى حمزه مىگويد : پس از آن به خدا سوگند كه من بيست سال ماندم ، آن گاه فرزندانى به تعداد آنچه در آن كتاب به چشم ديده بودم از\r\n\r\n\r\n","description":"","footnote":"\r\n( 1 ) - مناقب : 2 / 282 .\r\n","page_name":" 126 ","page_number":126},
  {"content":"\r\n\r\nنسل من به دنيا آمدند . « 1 »\r\n52 - از ابوعُيينه و او از امام صادق عليه السلام نقل كره است يك نفر كه خداى يكتا را مىپرستيد خدمت امام باقر عليه السلام آمد و از پدرش و دشمنى او با اهل بيت عليهم السلام و تبهكارى او شكايت كرد و اين كه او مال خودش را به هنگام مرگ پنهان كرده است .\r\nابوجعفر عليه السلام فرمود : « آيا مايلى او را ببينى و بپرسى كه آن مال كجاست ؟ »\r\nآن مرد گفت : آرى ، من نيازمند و تهى دستم ! پس امام عليه السلام به دست خود روى پوست نازكى نوشت و با مهر خود مهر كرد سپس فرمود :\r\n« امشب اين نوشته را ببر به قبرستان بقيع تا وقتى كه به وسط قبرستان برسى ، سپس صدا بزن : يا درجان ! » او همين كار را كرد شخصى آمد و نامه را به او داد . او همين كه نامه را خواند ، پرسيد : مايلى پدرت را ببينى ؟\r\nتو همين جا بمان تا او را نزد تو بياورم ، زيرا كه او در ضجنان ( نام كوهى در نواحى مكه ) است . رفت ، طولى نكشيد كه مرد سياهى را كه در گردنش ريسمانى و زبانش آويخته بود و هل هل مىزد و شلوار سياهى بر تن آورد و به من گفت : اين پدر تو است كه شرارهء آتش و دود جهنم و سوز آب جوشان او را دگرگون ساخته است !\r\nاز حالش پرسيدم ، گفت : من دوستدار بنى اميّه بودم در حالى كه تو اهل بيت را دوست مىداشتى از اين رو من با تو مخالف بودم و تو را از مالم محروم ساختم و آن را زير خاك پنهان كردم و من امروز به آن\r\n\r\n\r\n","description":"","footnote":"\r\n( 1 ) - مناقب : 2 / 282 .\r\n","page_name":" 127 ","page_number":127},
  {"content":"\r\n\r\nخاطر از جمله پشيمانانم ، اينك به باغ من برو ، زير آن درخت زيتون را بكن و آن مال را بردار ! مبلغ صد و پنجاه هزار دينار است ؛ پنجاه هزار آن را به محمّدبن علىّ بده و بقيّه‌اش مال تو باشد .\r\nراوى مىگويد : آن مرد همانطور عمل كرد و ابوجعفر عليه السلام بدان وسيله دينى را ادا كرد و زمينى را خريدارى نمود سپس فرمود : « بدان كه آن ميّت را پشيمانيش بر اين كه محبّت ما را از دست داده و حق ما را ضايع كرده است به خاطر همراهى و شادمانى كه بر ما وارد كرد سودمند خواهد بود . » . « 1 »\r\n53 - از جابربن يزيد نقل است ، مىگويد : از ابوجعفر عليه السلام راجع به قول خداى تعالى :  « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ »  « 2 » پرسيدم ، ابوجعفر عليه السلام دست به طرف آسمان بلند كرد و فرمود :\r\n« سرت را بالا بگير ! سرم را بلند كردم ديدم سقف شكافته است و چشمم را روزنه‌اى جلب كرد نورى را ديدم كه چشمم از آن خيره شد ! فرمود : « اين چنين ابراهيم را ملكوت آسمان‌ها را نماياندند ! و اكنون به سمت زمين نگاه كن ! سپس سرت را به طرف آسمان بلند كن ! » همين كه سرم را بلند كردم ديدم سقف چنان است كه بود !\r\nسپس دستم را گرفت و مرا از خانه بيرون برد و جامه‌اى را به من پوشاند و فرمود : « ساعتى چشم خود را ببند ! » سپس فرمود : « هم اكنون\r\n\r\n\r\n","description":"","footnote":"\r\n( 1 ) - مناقب : 2 / 283 .\r\n( 2 ) - انعام / 75 : همان طورى كه ابراهيم را ( از زيانهاى بت پرستى آگاه ساختيم همچنين مالكيت‌مطلقه و ) تسلّط پروردگار را بر آسمان و زمين نشان داديم .\r\n","page_name":" 128 ","page_number":128},
  {"content":"\r\n\r\nتو در ظلماتى هستى كه ذوالقرنين ديد » و چشمم را باز كردم چيزى نديدم ، آن گاه خطى كشيد و فرمود : « تو بر سرچشمهء آب زندگان خضرى » سپس از آن عالم بيرون شديم تا پنج عالم را پشت سر گذاشتيم ، فرمود : « اين است ملكوت زمين » آنگاه فرمود : « چشمانت را ببند و دستم را گرفت ، ناگهان داخل همان منزل قبلى بوديم و آن لباسى را كه بر تنم پوشانده بود ، درآورد . گفتم : فدايت شوم ! چقدر از روز گذشته است ؟ فرمود : « سه ساعت » . « 1 »\r\n54 - اربلى از يزيدبن ابى حازم نقل كرده است ، مىگويد : خدمت ابوجعفر عليه السلام بودم ، بر سراى هشام‌بن عبدالملك گذر كرديم ، در حالى كه داشت مىساخت ، فرمود : « بدان به خدا سوگند كه ويران خواهد شد ، بدان ، به خدا سوگند كه خاك ويرانه‌اش را خواهند برد ! بدان به خدا سوگند كه سنگ‌هاى زيت نمودار خواهد شد ! چرا كه آنجا جاى نفس زكيه است » من از سخنان آن حضرت شگفت زده شدم ، با خود گفتم : چه كسى سراى هشام را خراب مىكند در حالى كه من با گوش خودم از ابوجعفر شنيدم ؟ ! مىگويد : پس از اين كه هشام مرد ، ديدم كه وليد نوشته است آن ساختمان بايد خراب شود خاكش را از آنجا ببرند ، پس از انتقال خاك سنگها نمايان شد و من خود آنها را ديدم . « 2 »\r\n55 - همو نقل كرده است ، مىگويد : با ابوجعفر عليه السلام بودم ، زيدبن علىّ عليه السلام از كنار ما گذشت ، ابوجعفر عليه السلام فرمود : « بدان به خدا سوگند كه او در كوفه خروج خواهد كرد و او را خواهند كشت و سرش را دور شهر\r\n\r\n\r\n","description":"","footnote":"\r\n( 1 ) - مناقب : 2 / 283 .\r\n( 2 ) - كشف الغمّه : 2 / 137 .\r\n","page_name":" 129 ","page_number":129},
  {"content":"\r\n\r\nمىگردانند . سپس آن را مىآورند و همين جا روى نى نصب مىكنند . » ما از اين كه فرمود : بر سر نى مىكنند ، تعجب كرديم ، چرا كه در آن شهر نى وجود نداشت ولى آنها با خودشان نى آوردند . « 1 »\r\n56 - از ابوبصير نقل كرده ، مىگويد : ابوجعفر عليه السلام فرمود : « از جمله وصاياى پدرم اين بود كه به من فرمود : پسرم ! وقتى كه من از دنيا رفتم كسى جز تو نبايد عهده‌دار غسل من شود ، زيرا كه امام را جز امام غسل نمىدهد . و بدان كه برادرت عبداللَّه مردم را به ( امامت ) خود فرا خواهد خواند ، او را به حال خود واگذار چرا كه عمر او كوتاه است ! همين كه پدرم درگذشت و من طبق فرمان او بدنش را غسل دادم ، عبداللَّه به جاى او ادّعاى امامت كرد و همانطور شد كه پدرم گفته بود ؛ عبداللَّه طولى نكشيد كه از دنيا رفت ، و اين خود يكى از دلايل امامت آن حضرت بود كه چيزى را پيش از اين كه اتفاق بيفتد خبر مىداد ، و بدين وسيله است كه امام شناخته مىشود . » « 2 » .\r\n57 - از فيض بن مطر نقل كرده ، مىگويد : خدمت ابوجعفر عليه السلام رسيدم و مىخواستم راجع به خواندن نماز شب در داخل كجاوه بپرسم ! مىگويد :\r\nاو سخن آغاز كرد و فرمود : « رسول خدا صلى الله عليه و آله و سلم روى شترش ( نماز شب ) را به هر طرف كه روبرو بود ، مىخواند . » « 3 » .\r\n58 - از سعد اسكاف نقل كرده ، مىگويد : از ابوجعفر عليه السلام اجازهء ورود خواستم ، به من گفتند شتاب نكن ، زيرا كه نزد ايشان گروهى از برادران\r\n\r\n\r\n","description":"","footnote":"\r\n( 1 ) - كشف الغمّه : 2 / 137 .\r\n( 2 ) - همان : 2 / 138 .\r\n( 3 ) - همان .\r\n","page_name":" 130 ","page_number":130},
  {"content":"\r\n\r\nشما هستند ، طولى نكشيد كه دوازده نفر شبيه مردم هند و بر تنشان قباهاى تنگ و كوتاهى داشتند ، سلام دادند و گذشتند .\r\nپس بر ابوجعفر عليه السلام وارد شدم ، گفتم : اين كسانى را كه از خدمت شما رفتند ، نشناختم ، آنها كه بودند ؟\r\nفرمود : « آنان گروهى از برادران جن شما بودند . » پرسيدم : آنها براى شما ظاهر مىشوند ؟\r\nفرمود : « آرى آنها هم مانند شما در حلال و حرام خود بامدادان نزد ما مىآيند . » . « 1 »\r\n61 - « 2 » همو به اسناد خود از امام صادق عليه السلام نقل كرده است ، مىگويد :\r\n« روزى كه پدرم محمّدبن علىّ عليهما السلام در آن روز از دنيا رفت ، نزد وى بودم به من سفارش هايى دربارهء غسل و كفن خود و ورود به قبر خويش كرد .\r\nگفتم : پدر جان ! به خدا سوگند از روزى كه مريض شديد هيچ گاه از امروز شما را خوش سيماتر نديده بودم . فرمود : پسر عزيزم ! مگر نشنيدى كه علىّبن حسين عليهما السلام از پشت ديوار صدا مىزد : يا محمّد ! زود بيا ، بشتاب ! » . « 3 »\r\n62 - حمزةبن محمّدبن طيّار مىگويد : درِ خانهء ابوجعفر عليه السلام رفتم ، اجازهء ورود خواستم به من اجازه نداد ولى به ديگران اجازه دادند ، به منزلم برگشتم در حالى كه غمگين بودم ، خودم را داخل خانه روى تخت\r\n\r\n\r\n","description":"","footnote":"\r\n( 1 ) - كشف الغمّه : 2 / 138 .\r\n( 2 ) - همان . شماره‌هاى 59 و 60 به ترتيب عين شماره‌هاى 4 و 32 همين بخش بود - م .\r\n( 3 ) - كشف الغمّه : 2 / 139 .\r\n","page_name":" 131 ","page_number":131},
  {"content":"\r\n\r\nانداختم و خواب از سرم رفت و همچنان فكر مىكردم و با خود مىگفتم :\r\nبه سمت كدام گروه بروم ؟ به سمت مرجئه كه چنين مىگويند ، و به طرف قدريّه كه چنان مىگويند . و به سوى حروريّه كه چنان عقيده‌اى دارند ، و به جانب زيديّه كه چنين مىگويند همهء آنها عقايد باطلى دارند ! من در اين باره فكر مىكردم كه مناديى ندا داد و ناگهان در را كوبيدند ، گفتم :\r\nكيست ؟ گفت : فرستادهء ابوجعفر عليه السلام . بيرون رفتم ، گفت : ( مولايت را ) درياب !\r\nجامه‌هايم را برداشتم و رفتم ، همين كه وارد شدم ، فرمود : « نه به سوى مرجئه ، نه قدريّه ، نه زيديّه و نه به سوى حروريّه ، بلكه به سوى ما بيا ! و تنها به اين خاطر مانع از ورود تو شدم ! » پس من هم چنان كردم و بدان معتقد شدم . « 1 »\r\n63 - از مالك جهنى نقل كرده است ، مىگويد : خدمت ابوجعفر عليه السلام نشسته بودم و به آن حضرت نگاه مىكردم و با خود مىانديشيدم و مىگفتم : خداوند تو را بزرگ و گرامى داشته و بر خلق خود حجّت قرار داده است ! توجهى به من كرد و فرمود : اين امر بالاتر از آن است كه تو فكر مىكنى ! » . « 2 »\r\n64 - از جابر نقل كرده است ، مىگويد : از ابوجعفر عليه السلام شنيدم كه مىفرمود : « كسى بر هشام خروج نمىكند جز اين كه او را بكشد . » ما اين سخن امام عليه السلام را براى زيد نقل كرديم ، گفت : من شاهد بودم كه در نزد هشام رسول خدا صلى الله عليه و آله و سلم را دشنام مىدادند ، و او نه رد مىكرد و نه به آن\r\n\r\n\r\n","description":"","footnote":"\r\n( 1 ) - كشف الغمّه : 2 / 139 .\r\n( 2 ) - همان .\r\n","page_name":" 132 ","page_number":132},
  {"content":"\r\n\r\nشخص اعتراضى داشت ، به خدا سوگند كه اگر من تنها با يك نفر باشم بر ضد او قيام مىكنم . « 1 »\r\n65 - از ابوهذيل نقل كرده است ، مىگوى : ابوجعفر عليه السلام به من فرمود :\r\n« ابوالهذيل ! شب قدر بر ما پوشيده نيست ، فرشتگان در آن شب به گرد ما مىگردند . » . « 2 »\r\n66 - همو به اسناد خود از ابوعبداللَّه عليه السلام نقل كرده است ، مىگويد : در سراى ابوجعفر عليه السلام يك قُمرى بود ، امام عليه السلام شنيد كه او فرياد مىزند ، فرمود : « آيا مىدانيد كه اين قمرى چه مىگويد ؟ » گفتند : خير . فرمود :\r\n« مىگويد : شما را از دست دادم شما را از دست دادم ، آن را ما از دست مىدهيم پيش از آن كه تو از دست دهى . » سپس دستور داد آن را سر بريدند . « 3 »\r\n67 - از قول ابوالفتح يحيىبن محمّدبن حيّاى منشى با يك واسطه نقل كرده است ، مىگويد : بين مكه و مدينه بودم ناگهان سياهيى از بيابان به چشمم خورد كه گاهى ظاهر و گاهى غايب مىشد تا اين كه به من نزديك شد ديدم يك پسر هفت يا هشت ساله‌اى است .\r\nبه من سلام داد ، جواب سلام او را دادم ، پرسيدم : از كجا مىآيى ؟ گفت :\r\nاز جانب خدا ، گفتم : به كجا مىروى ؟ گفت : به سوى خدا . مىگويد :\r\nپرسيدم : براى چه مىروى ؟ گفت : براى خاطر خدا . گفتم : چه توشهء راهى دارى ؟ گفت : تقوا . گفتم : از چه قبيله‌اى ؟ گفت : مرد عربى هستم . پرسيدم :\r\n\r\n\r\n","description":"","footnote":"\r\n( 1 ) - كشف الغمّه : 2 / 139 .\r\n( 2 ) - همان .\r\n( 3 ) - همان .\r\n","page_name":" 133 ","page_number":133},
  {"content":"\r\n\r\nپسر كيستى ؟ گفت : مردى قرشى هستم . گفتم : پسر چه كسى هستى ؟\r\nگفت : من فردى هاشمى هستم . گفتم : پسر كيستى ؟ گفت : من علوى هستم .\r\nسپس اين اشعار را خواند :\r\nما پاسداران حوض كوثريم\r\nاز آن دفاع مىكنيم و واردان حوض كاميابند\r\nپس هيچ كس جز وسيلهء ما رستگار نشد\r\nو هر كه توشهء راهش محبّت ما باشد محروم نگردد\r\nپس هر كه ما را شاد كند از جانب ما به شادى رسد\r\nو هر كه به ما بدى كند زادگاهش بد بوده است\r\nو هر كه حق ما را غصب كند\r\nپس روز رستاخيز وعده‌گاه اوست\r\nآن گاه فرمود : « من محمّدبن علىّبن حسين‌بن علىّبن ابىطالبم » سپس نگاهى كردم ديگر او را نديدم و ندانستم به آسمان بالا رفت و يا به زمين فرو رفت . « 1 »\r\n68 - از ابوبصير نقل كرده است ، مىگويد : با امام باقر عليه السلام هر دو جوان و در مسجد رسول خدا صلى الله عليه و آله و سلم نشسته بوديم ، هنوز علىّبن حسين عليهما السلام از دنيا نرفته بود . ناگهان منصور با داوودبن سليمان - پيش از آن كه سلطنت به فرزندان عبّاس برسد - وارد شد او نشست ، تنها داوود خدمت امام باقر عليه السلام آمد و نشست ، امام عليه السلام فرمود : « چه چيز دوانيقى را مانع شد كه نزد ما بيايد ؟ » داوود گفت : او بد معاشرت است . امام باقر عليه السلام\r\n\r\n\r\n","description":"","footnote":"\r\n( 1 ) - كشف الغمّه : 2 / 141 .\r\n","page_name":" 134 ","page_number":134},
  {"content":"\r\n\r\nفرمود : « چند روزى نمىگذرد كه او زمام امور را به دست مىگيرد و همهء گردنكشان را مطيع خود مىسازد ، مالك شرق و غرب عالم مىشود ، عمر سلطنتش طولانى مىشود ، به حدى از گنجهاى ثروت فراهم مىآورد كه هيچ كس پيش از او فراهم نكرده است . » .\r\nداوود پس از شنيدن سخنان امام عليه السلام برخاست و رفت و ماجرا را به اطلاع دوانيقى رساند ، دوانيقى به سمت امام عليه السلام آمد و گفت : چيزى جز احترام شما مانع نشستن من در نزد شما نبود ، اين خبر چه بود كه داوود به من گفت ؟ فرمود : « آن حتمى است » پرسيد : سلطنت ما پيش از سلطنت شماست ؟ امام عليه السلام فرمود : « آرى » پرسيد : آيا كسى از فرزندان من پس از من به سلطنت مىرسد ؟ فرمود : « آرى » پرسيد : مدت حكومت بنى اميّه بيشتر است يا حكومت ما بيشتر خواهد بود ؟ فرمود : « مدّت حكومت شما طولانىتر است ، و پسر بچه‌هاى شما اين سلطنت را بمانند توپ از يكديگر مىربايند و بازيچه قرار مىدهند ، همان طورى كه با توپ بازى مىكنند ، اين عهدى است از پدرم به من . » همين كه دوانيقى به سلطنت رسيد ، از سخن امام باقر عليه السلام يادش آمد و تعجّب كرد ! « 1 »\r\n69 - از جمله ، روايت از ابوبصير است مىگويد : روزى از امام باقر عليه السلام پرسيدم : شما ذريهء رسول خدا صلى الله عليه و آله و سلم هستيد ؟ فرمود : « آرى » گفتم : و رسول خدا صلى الله عليه و آله و سلم نيز وارث همه پيامبران است ؟ فرمود : « آرى وارث تمام علوم پيامبران است » پرسيدم : شما تمام علم رسول خدا صلى الله عليه و آله و سلم را به ارث برده‌ايد ؟ فرمود : « آرى » گفتم : شما مىتوانيد مردگان را زنده كنيد و كور\r\n\r\n\r\n","description":"","footnote":"\r\n( 1 ) - كشف الغمّه : 2 / 142 .\r\n","page_name":" 135 ","page_number":135},
  {"content":"\r\n\r\nمادرزاد را و بيمارى پيس را شفا دهيد ؟ و از آنچه مردم مىخورند و در خانه‌ها اندوخته مىكنند ، خبر دهيد ؟ فرمود : « آرى به اذن خدا » .\r\nسپس فرمود : « ابوبصير جلو بيا ! » من نزديك رفتم ، دستى به صورت من كشيد ، دشت و كوه و آسمان و زمين را ديدم ، پس از آن دستى به صورتم كشيد به حال اول برگشتم ، چيزى نديدم .\r\nابوبصير مىگويد : آنگاه امام باقر عليه السلام به من فرمود : « دوست دارى كه همين طور با چشم بينا باشى و حسابت با خدا باشد ، و اگر هم دوست داشتى نابينا باشى و پاداشت بهشت باشد ؟ گفتم : همانطور كه نابينا بودم و بهشت را بيشتر دوست دارم . « 1 »\r\n70 - از جمله كرامات امام عليه السلام ؛ جابر مىگويد : حدود پنجاه نفر خدمت امام باقر عليه السلام بوديم ، ناگهان كثيرالنّواء كه از زائران بود وارد شد ، و سلام داد و نشست ، سپس گفت : مغيرةبن عمران نزد ما در كوفه معتقد است كه فرشته‌اى با شما هست كه كافر را از مؤمن و شيعيان شما را از دشمنانتان مشخّص مىكند ؟\r\nامام عليه السلام پرسيد : « شغل تو چيست ؟ » گفت : من گندم فروشم ! امام عليه السلام فرمود : « دروغ گفتى » گفت : گاهى جو مىفروشم . امام عليه السلام فرمود : « آن طور كه گفتى نيست بلكه تو دانه فروشى ! » .\r\nعرض كرد : چه كسى اين را به شما خبر داد ؟ فرمود : « همان فرشتهء ربّانى كه شيعهء ما را از دشمنانمان مشخص مىكند و و تو نمىميرى مگر در گمراهى . » جابر مىگويد : وقتى كه به كوفه برگشتم با جمعى به سراغ\r\n\r\n\r\n","description":"","footnote":"\r\n( 1 ) - كشف الغمّه : 2 / 142 .\r\n","page_name":" 136 ","page_number":136},
  {"content":"\r\n\r\nكثير رفتيم ما را به پيرزنى معرفى كردند او گفت : سه روز قبل در حال گمراهى مرد . « 1 »\r\n71 - همو به نقل از عاصم‌بن ابى حمزه : « نقل به اختصار » آورده است كه امام باقر عليه السلام روزى سواره به قصد مزرعهء خود حركت كرد ، من و سليمان بن خالد نيز همراه او بوديم ، مقدارى كه رفتيم با دو مرد برخورد كرديم ، امام عليه السلام فرمود : « اينها را بگيريد كه هر دو دزد هستند ! » غلامان آنها را گرفتند ، فرمود : « آن‌ها را ببنديد ! » و به سليمان فرمود : « با اين غلام بالاى آن كوه برو ، در بالاى كوه غارى مىبينى ، وارد آن غار شو و هر چه آنجا بود بيرون بياور و بده اين غلام بياورد كه آنها را از دو نفر دزديده‌اند ! » .\r\nسليمان رفت و دو صندوق آورد . امام عليه السلام فرمود : صاحبان اين دو صندوق حاضرند ولى صندوق ديگرى نيز در آن كوه است كه صاحبش غايب است . به زودى مىآيد . » . صندوق ديگر را از جاى ديگرى در همان غار بيرون آورد و به مدينه برگشت ، صاحب آن دو صندوق با جمعى وارد شد در حالى كه ادّعا داشت والى ايشان را تعقيب مىكرده است ! امام باقر عليه السلام فرمود : « ايشان را تعقيب نمىكرد » و دو صندوق را به آن مرد باز گرداند و دست آن دو سارق را قطع كرد ، يكى از آنها گفت : به حق دست ما را بريد ، سپاس خدا را كه كيفر عمل بد ما را بريدن دستمان قرار داد و توبهء ما را به دست فرزند رسول خدا صلى الله عليه و آله و سلم مقرّر فرمود !\r\nامام عليه السلام فرمود : « اين دست بريدهء تو بيست سال پيش از تو به بهشت\r\n\r\n\r\n","description":"","footnote":"\r\n( 1 ) - كشف الغمّه : 2 / 143 .\r\n","page_name":" 137 ","page_number":137},
  {"content":"\r\n\r\nرفت . » وى پس از بريدن دستش بيست سال زندگى كرد و پس از سه روز صاحب آن صندوق ديگر نيز حضور يافت امام باقر عليه السلام به او فرمود :\r\n« بگويم كه داخل صندوق چه دارى ؟ در داخل صندوق هزار دينار مال خودت و هزار دينار از ديگرى است و فلان مقدار پارچه‌هاى چنين و چنان است » .\r\nآن مرد گفت : اگر بفرماييد نام صاحب آن هزار دينار چيست و اهل كجاست مىدانم كه شما امام واجب الإطاعه هستيد ؟ فرمود : « او محمّدبن عبدالرّحمان مردى صالح پرصدقه و نماز است و هم اكنون جلوى منزل منتظر شماست » . آن مرد گفت : وى بربرى و نصرانى است ، من ايمان آوردم به خدايى كه جز او خدايى نيست و محمّد صلى الله عليه و آله و سلم بنده و فرستادهء اوست و مسلمان شد . « 1 »\r\n72 - از جمله روايت حسين‌بن راشد است ، مىگويد : از زيدبن على عليهما السلام خدمت امام صادق عليه السلام ياد كردم و بر او خورده گرفتم ، امام عليه السلام فرمود :\r\n« خداوند عمويم زيد را بيامرزد كه او نزد پدرم امام باقر عليه السلام آمد و گفت :\r\nمىخواهم بر اين طاغوت خروج كنم ، فرمود : زيد ! اين كار را نكن ، زيرا كه من بيم دارم از آن كه كشته شوى و در دروازه كوفه بدنت را به دار آويزند ! يا زيد ! مگر نمىدانى كه كسى از فرزندان فاطمه عليها السلام بر هيچ يك از اين پادشاهان پيش از خروج سفيانى ، خروج نمىكند مگر كشته شود .\r\nسپس امام صادق عليه السلام فرمود : حسين‌بن راشد ! فاطمه عليها السلام پاكدامن بود ،\r\n\r\n\r\n","description":"","footnote":"\r\n( 1 ) - كشف الغمّه : 2 / 144 . قبلًا به شمارهء ( 23 ) داستانى نظير اين مورد را از « مناقب » نقل كرديم چون تفاوت هايى داشت ناچار اينجا نيز به طور كامل آورديم - م .\r\n","page_name":" 138 ","page_number":138},
  {"content":"\r\n\r\nاز اين رو خداوند فرزندان او را بر آتش دوزخ حرام ساخت و دربارهء ايشان اين آيه نازل شد :  « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ »  « 1 » بنابراين آن كه به خود ستم كرده كسى است كه امام را نشناسد و آن كه راه ميانه را در پيش گرفته كسى است كه عارف به حق امام است و آن كه در نيكىها بر ديگران پيشى گرفته است شخص امام است . سپس فرمود : حسين ! ما اهل بيت از دنيا بيرون نمىرويم تا اين كه به فضيلت هر صاحب فضيلتى اقرار نماييم » . « 2 »\r\n73 - از جمله روايتى است كه ابوبصير از ابوجعفر عليه السلام نقل كرده است كه فرمود : « همانا من مردى را مىشناسم كه در كنار دريا ايستاده است ، تمام جنبندگان دريا را با مادران ، عمه‌ها و خاله هاشان مىشناسد . » . « 3 »\r\n74 - از جمله گروهى از ابوجعفر عليه السلام اذن ورود گرفتند ، مىگويند : وقتى كه وارد راهروى خانه شديم ، صداى قرائت كسى به زبان سريانى را شنيديم كه با صداى خوبى مىخواند و مىگريست به طورى كه بعضى از ما نيز گريستيم و نمىدانستيم كه چه مىگويد ، گمان كرديم كه يكى از اهل كتاب نزد آن حضرت است كه از او خواسته تا قرائت كند اما همين كه صدا قطع شد و ما وارد شديم كسى را نزد وى نديديم ، گفتيم : قرائتى\r\n\r\n\r\n","description":"","footnote":"\r\n( 1 ) - فاطر / 32 : سپس اين كتاب آسمانى را به گروهى از بندگان برگزيدهء خود به ارث داديم ، از ميان‌آنها عده‌اى به خويشتن ستم كردند و گروهى راه ميانه را در پيش گرفتند و گروهى به فرمان خدا در نيكىها بر ديگران پيشى گرفتند .\r\n( 2 ) - كشف الغمّه : 2 / 144 .\r\n( 3 ) - همان : 2 / 145 .\r\n","page_name":" 139 ","page_number":139},
  {"content":"\r\n\r\nسريانى با صداى غمين شنيديم ؟ فرمود : « به ياد مناجات الياى پيامبر افتادم مرا به گريه درآورد . » . « 1 »\r\n75 - از جمله روايتى است كه عيسىبن عبدالرّحمان از قول پدرش نقل كرده است ، مىگويد : ابن عكاشةبن محصن اسدى بر ابوجعفر عليه السلام وارد شد . . . « 2 »\r\n77 - مجلسى در حديث مرفوعى از جابر نقل كرده است ، مىگويد :\r\nچون خلافت به بنى اميّه رسيد خون حرام زياد ريختند و روى منبرهايشان هزار ماه اميرالمؤمنين عليه السلام را لعنت كردند و شيعيان آن حضرت را در شهرها غافلگير كردند و كشتند و آنها را ريشه‌كن نمودند .\r\nدر اين كار عالمان بدانديش به خاطر جيفهء دنيا با آنها همكارى كردند و بليهء ايشان بر شيعيان لعن كردن اميرالمؤمنين عليه السلام بود و هر كه لعن نمىكرد مىكشتند ، و چون اين روش در بين شيعه علنى و زياد شد و مدت زيادى طول كشيد ، شيعيان شكوه به زين‌العابدين عليه السلام بردند ، گفتند :\r\nيابن رسول اللَّه ! ما را از شهرها آواره كرده‌اند و به طور گسترده ما را مىكشند و در شهرها علنى اميرالمؤمنين عليه السلام را لعنت مىكنند و همچنين در مسجد رسول خدا صلى الله عليه و آله و سلم و روى منبرش در حالى كه هيچ كس بر آنها اعتراض نمىكند و هيچ معترضى بر آنها اعتراض نمىنمايد . اگر يكى از ما بر آنها به خاطر لعن اميرالمؤمنين عليه السلام اعتراض كند ، مىگويند اين ترابى ( منسوب به ابوتراب ) است و به اطّلاع شاهشان مىرسانند و او\r\n\r\n\r\n","description":"","footnote":"\r\n( 1 ) - كشف الغمّه : 2 / 145 .\r\n( 2 ) - همان : 625 2 / 145 . اين روايت ، قبلًا به‌شمارهء ( 5 ) و روايت‌شمارهء ( 76 ) نيز به‌شمارهء ( 9 ) گذشت - م .\r\n","page_name":" 140 ","page_number":140},
  {"content":"\r\n\r\nدستور مىدهد چون اين شخص از ابوتراب عليه السلام به نيكى ياد كرده است ! در حدى كتك زده شود و زندانى كنند و سپس بكشند ! امام عليه السلام وقتى كه اينها را شنيد نگاهى به طرف آسمان كرد و گفت : « پروردگارا منزهى تو ، چقدر و الا مقامى ! تو بندگانت را مهلت داده‌اى تا آنجا كه گمان مىبرند به حال خود واگذاشته‌اى ! در حالى كه تمام اينها در حضور تو است ، در آن صورت حكم قطعى تو مغلوب نمىشود و تدبير حتمى تو برگشت ندارد ، بنابراين هرطور بخواهى و در هر زمان و مكانى كه اراده كنى ، چرا كه تو داناتر از مايى » .\r\nآن گاه پسرش محمّدبن علىّ الباقر عليهما السلام را خواست و فرمود : « محمّد ! » عرض كرد : « لبّيك » فرمود : « فردا بامدادان به مسجد رسول خدا صلى الله عليه و آله و سلم برو و اين نخى را كه جبرئيل بر رسول خدا صلى الله عليه و آله و سلم از آسمان نازل كرده است بگير و به آرامى حركت بده ! مبادا حركت شديدى بدهى كه همگى هلاك مىشوند ! » .\r\nجابر مىگويد : من از گفتهء امام عليه السلام در شگفت بودم ، نمىدانستم چه بگويم ! همين كه فرداى آن روز فرا رسيد خدمت آن حضرت رفتم ، آن شب به خاطر علاقهء زيادى كه ببينم موضوع نخ چه مىشود بر من طولانى شد ! در آن بين كه من جلوى در بودم ناگهان بيرون آمد ، سلام دادم ، جواب سلامم را داد و فرمود : « جابر ! سر صبح چه خبر است ، تو هيچ گاه در اين وقت پيش ما نمىآمدى ؟ ! »\r\nعرض كردم : به خاطر فرمودهء امام عليه السلام كه ديروز فرمود : « نخى را كه جبرئيل عليه السلام آن را آورده است بردار و به مسجد جدّت برو و آن را به آرامى حركت بده و مبادا به شدّت حركت دهى كه تمام مردم هلاك\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمىشوند . » .\r\nامام باقر عليه السلام فرمود : « جابر ! اگر وقت معين و زمان حتمى و اندازهء مقدّر نبود ، اين مردم نگون بخت در يك چشم برهم زدن بلكه در لحظه‌اى به زمين فرو مىريختند ولى ما بندگانى گرامى داشته‌ايم كه هرگز در سخن گفتن بر خدا پيشى نمىگيريم و تنها فرمان او را اجرا مىكنيم . » .\r\nجابر مىگويد : عرض كردم : سرورم و مولايم ! چرا با ايشان چنين رفتار مىكنيد ؟\r\nفرمود : « مگر تو ديروز نبودى كه شيعيان به پدرم شكايت مىكردند از آنچه از دست اينان ( بنى اميّه ) مىبينند »\r\nگفتم : سرورم و مولايم ! آرى بودم . فرمود : « او ( پدرم ) امر فرمود : آنها را بيم دهم شايد باز ايستند و حال اين كه من دوست داشتم كه گروهى از آنها هلاك شوند و خداوند شهرها و بندگانش را از وجود آنها پاك سازد . » .\r\nجابر رضى الله عنه مىگويد : عرض كردم : سرورم و مولايم ! چگونه آنها را مىترسانيد ، در حالى كه آنها بى شمارند ؟ امام باقر عليه السلام فرمود : « با ما به مسجد رسول خدا صلى الله عليه و آله و سلم بيا تا نمونه‌اى از قدرت پروردگار متعال را كه به طور ويژه به ما اختصاص داده ، بر تو بنمايانيم كه خداوند تنها به ما مرحمت كرده است ! » .\r\nجابر مىگويد : همراه امام عليه السلام به مسجد رفتم ، دو ركعت نماز خواند سپس صورت مباركش را روى خاك نهاد و سخنانى به زبان آورد سپس سر بلند كرد و از آستينش نخ باريكى را درآورد كه بوى مشك از آن بلند بود و در جلوى چشم باريكتر از نخ سوزن مىنمود ، سپس به من فرمود :\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n« جابر ! يك طرف اين نخ را بگير و كمى دور تر برو ! و مبادا آن را حركت دهى ! » .\r\nجابر مىگويد : يك طرف نخ را گرفتم و اندكى دور شدم ، فرمود : « جابر بايست ! » ايستادم . سپس امام عليه السلام خود حركت خفيفى داد به طورى كه گمان نمىكردم حركت داده باشد !\r\nآن گاه فرمود : « آن طرف نخ را به من بده ! دادم و عرض كردم ؛ سرورم ! آن را چه مىكنيد ؟ فرمود : « واى بر تو ، بيرون شو ببين مردم چه حالى دارند ! » جابر رضى الله عنه مىگويد : از مسجد بيرون شدم ، ناگهان ديدم يك صدا از هر طرف ناله و فرياد بلند است كه در شهر زمين لرزهء شديدى شده و لرزش و خرابى پديد آورده است و بيشتر خانه‌هاى شهر خراب شده و بيش از سى هزار از مردان و زنان بدون احتساب بچه‌ها هلاك شده‌اند و ناگهان مردم در فرياد و گريه و زارى مىگفتند :  إِنَّا لِلَّهِ وَ إِنَّا إِلَيْهِ راجِعُونَ ،  سراى فلانى خراب و كسانش هلاك شدند .\r\nديدم مردم به مسجد رسول خدا صلى الله عليه و آله و سلم پناه برده‌اند و مىگويند : صدمهء بزرگى بود ! و بعضى مىگويند : زلزله شد ، و بعضى مىگويند : چگونه به زمين فرو نرفتيم در حالى كه امر به معروف و نهى از منكر را ترك كرده‌ايم و در بين ما فسق و فجور و ظلم بر خاندان رسول خدا صلى الله عليه و آله و سلم علنى شده است بايد از اين هم بدتر و بزرگتر زلزله شود يا ما مفاسد را از خودمان دور كنيم !\r\nجابر مىگويد : من سرگردان به مردم حيرت زده نگاه مىكردم كه گريه مىكردند و از گريهء آنها من هم به گريه درآمدم ، و نمىدانستند از كجا آمده‌اند !\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nخدمت امام باقر عليه السلام رفتم در حالى كه مردم ميان مسجد رسول خدا صلى الله عليه و آله و سلم اطراف او را گرفته بودند مىگفتند : يابن رسول اللَّه ! مىبينى چه بلايى سر ما آمد ؟ براى ما دعا كنيد ! امام عليه السلام به ايشان فرمود : « به نماز و دعا و صدقه پناه ببريد ! » سپس دست مرا گرفت و با خود برد ، و فرمود :\r\n« حال مردم چگونه بود ؟ » عرض كردم : يابن رسول اللَّه ! نپرسيد ؛ سراها و خانه‌هاى مسكونى خراب شده و مردم هلاك گشته‌اند و من آنها را در حالى ديدم كه دلم به حالشان سوخت .\r\nفرمود : « رحمت خدا شامل آنها نشد ، بدان كه تو مورد ترحم قرار گرفتى و اگر اين اتفاق نمىافتاد دشمنان ما و دشمنان دوستان ما به كسى رحم نمىكردند . » سپس فرمود : مرده باد ! مرده باد ! و دور باد از رحمت خدا گروه ستمگران ! به خدا سوگند كه اگر بيم مخالفت پدرم نبود ، آن نخ را بيشتر حركت مىدادم و همهء آنها را به هلاكت مىرساندم و زمين را زير و رو مىكردم به طورى كه نه خانه‌اى و نه ديوارى بماند ، و ديگران از دشمنان ما با ما و دوستان ما چنين رفتارى نمىكردند ولى مولايم به من فرمان داد كه آن را به آرامى حركت دهم ! سپس خود بالاى مناره رفت و من او را مىديدم ولى مردم او را نمىديدند ، دست خود را دراز كرد و اطراف مناره را در بغل گرفت پس مدينه به آرامى لرزيد و خانه‌ها ويران شد . » .\r\nسپس امام باقر عليه السلام اين آيه را قرائت كرد :  « ذلِكَ جَزَيْناهُمْ بِبَغْيِهِمْ   وَ هَلْ نُجازِي إِلَّا الْكَفُورَ »  « 1 » و اين آيه را خواند :  « فَلَمَّا جاءَ أَمْرُنا جَعَلْنا عالِيَها سافِلَها »  « 2 » و\r\n\r\n\r\n","description":"","footnote":"\r\n( 1 ) - انعام / 146 : اين كيفر به خاطر ظلم و ستمى است كه مىكردند . ( بقيّه آيه 17 سورهء سبأ است ) : وآيا جز ناسپاسان را مجازات مىكنيم ؟\r\n( 2 ) - هود / 82 : هنگامى كه فرمان رسيد آن سرزمين را زير و رو كرديم .\r\n","page_name":" 144 ","page_number":144},
  {"content":"\r\n\r\nنيز تلاوت كرد :  « فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ » .  « 1 »\r\nجابر مىگويد : دختران از سراپرده‌هايشان در زلزلهء دوم درآمده بودند گريه مىكردند و با سربرهنه فرياد مىزدند ، كسى به آنها نگاه نمىكرد ! همين كه چشم امام باقر عليه السلام به سرگردانى دختركان افتاد دلش به حال آنها سوخت آن نخ را داخل جيبش گذاشت و زلزله آرام گرفت ، سپس از بالاى مناره فرود آمد در حالى كه مردم او را نمىديدند و دست مرا گرفت از مسجد بيرون شديم ، به آهنگرى برخورديم ، در حالى كه مردم جلوى مغازهء جمع شده بودند و آن آهنگر مىگفت : مگر صداى ويرانىها را نشنيديد ؟ يكى گفت : بلكه آه و ناله زياد بود و ديگران گفتند :\r\nبه خدا كه حرفهاى زيادى مىگفتند ولى من چيزى از حرفها نفهميدم !\r\nجابر رضى الله عنه مىگويد : امام باقر عليه السلام نگاهى به من كرد و لبخندى زد ، سپس فرمود : « اين رويداد به خاطر طغيان و ستمى بود كه داشتند » . عرض كردم : يابن رسول اللَّه ! اين نخ چه بود كه اين قدر شگفت‌آميز بود ؟ فرمود :\r\n« باقيمانده‌اى از آنچه آل موسى و آل هارون از خود به جا گذاشته بودند ، فرشتگان آن را برداشتند و بردند و جبرئيل عليه السلام آن را فرود آورد . واى بر تو اى جابر ! ما در پيشگاه خدا مقام و منزلت والايى داريم ؛ اگر ما نبوديم\r\n\r\n\r\n","description":"","footnote":"\r\n( 1 ) - نحل / 26 : سقف بر سرشان از بالا فرود آمد و عذاب و مجازات الهى از آنجا كه ( باور نداشتند و ) نمىدانستند به سراغشان آمد .\r\n","page_name":" 145 ","page_number":145},
  {"content":"\r\n\r\nخداى تعالى آسمان ، زمين ، بهشت ، دوزخ ، خورشيد ، ماه ، جن و انس را نمىآفريد . واى بر تو اى جابر ! كسى را با ما نمىشود قياس كرد ، جابر ! به خدا سوگند كه به وسيلهء ما خداوند شما را نجات داد ، و سرپا نگهداشت و شما را هدايت كرد .\r\nبه خدا سوگند كه ما شما را به پروردگارتان رهنمون شديم ، بنابراين در برابر امر و نهى ما نايستيد و آنچه را كه به شما مىگوييم به ما باز نگردانيد ! زيرا كه ما به لطف خدا بزرگتر و بالاتر از آنيم كه حرف ما را رد كنيد . تمام آنچه از جانب ما به شما مىرسد ؛ آنچه را كه فهميديد حمد و سپاس خدا را بگوييد و هر چه را نفهميديد به ما باز گردانيد و بگوييد :\r\nامامان ما بهتر از ما مىدانند . » .\r\nجابر رضى الله عنه مىگويد : سپس فرمانرواى مدينه كه از جانب بنىاميه بر آنجا گمارده بود از آن حضرت استقبال كرد و او با اطرافيانش حرمت او را پاس داشتند ، در حالى كه همو فرياد مىزد : اى تودهء مردمان ! به محضر فرزند رسول خدا صلى الله عليه و آله و سلم علىّبن حسين عليهما السلام حاضر شويد و به وسيلهء او به خدا تقرّب جوييد و به درگاه او بناليد و توبه و انابه كنيد شايد خداوند عذاب را از شما بر طرف كند .\r\nجابر - خداوند مقامش را بالا ببرد ! - مىگويد : همين كه فرمانرواى مدينه امام باقر محمّدبن علىّ عليهما السلام را ديد به جانب او شتافت و عرض كرد :\r\nيابن رسول اللَّه ! مىبينيد چه بلايى بر سر امّت محمّد صلى الله عليه و آله و سلم آمد و هلاك و فانى شدند ! سپس پرسيد : پدرت كجاست تا از او بخواهيم با ما به مسجد بيايد و ما به وسيلهء او به خدا تقرّب جوييم تا از امّت محمّد صلى الله عليه و آله و سلم اين بلا بر طرف شود ؟ امام باقر عليه السلام فرمود : « ان شاءاللَّه تعالى اين كار را خواهد\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nكرد ولى شما مردم بايد خود را اصلاح كنيد ، و بر شما باد توبه و ترك آن اعمالى كه داشتيد زيرا كه گرفتار مكر خدا نمىشود مگر گروه زيان كاران . » .\r\nجابر مىگويد : دسته جمعى خدمت زين العابدين عليه السلام رسيديم در حالى كه او نماز مىخواند منتظر مانديم تا از نماز فارغ شد و رو به ما كرد ، سپس آهسته به پسرش فرمود : « يا محمّد ! نزديك بود همهء مردم هلاك شوند ! » . جابر مىگويد : عرض كردم : به خدا سوگند سرورم ! من موقعى كه وى آن نخ را حركت داد من حركت دادن آن را نفهميدم ! امام عليه السلام فرمود : « جابر ! اگر تو حركت آن را مىفهميدى بر روى زمين روشن كنندهء آتشى نمىماند ! چه خبر از مردم ؟ » ما خبرها را داديم . فرمود : « اين بلايا به خاطر آن است كه آنان حرام‌هاى الهى را حلال شمردند و حرمت ما را شكستند . » عرض كردم : يابن رسول اللَّه ! فرمانرواى ايشان جلوى منزل است ، از ما خواست تا از شما درخواست كنيم كه در مسجد حضور پيدا كنيد و مردم خدمت شما اجتماع كنند ، دعا نمايند و به درگاه خدا بنالند و از او طلب بخشش كنند . امام عليه السلام با شنيدن اين سخن لبخندى زد سپس اين ايه را تلاوت كرد :  « أَ وَ لَمْ تَكُ تَأْتِيكُمْ رُسُلُكُمْ بِالْبَيِّناتِ قالُوا بَلى قالُوا فَادْعُوا وَ ما دُعاءُ الْكافِرِينَ إِلَّا فِي ضَلالٍ » .  « 1 »\r\nعرض كردم : سرورم ! و اى مولايم ! تعجب است كه آنها نمىدانند اين\r\n\r\n\r\n","description":"","footnote":"\r\n( 1 ) - غافر / 50 : مىگويند : آيا پيامبران شما براى شما دلايل روشنى نياوردند ؟ ( در پاسخ ) مىگويند : آرى ، گويند : پس هر چه مىخواهيد ( خدا را ) بخوانيد ولى دعاى كافران ( به جايى نمىرسد و ) جز در ضلالت نيست .\r\n","page_name":" 147 ","page_number":147},
  {"content":"\r\n\r\nعذاب از كجا بر سر آنها آمد !\r\nفرمود : « آرى » سپس اين آيه را تلاوت كرد :  « فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ » .  « 1 » به خدا سوگند ، اى جابر ! آن بلا نشانه‌ها و كرامات ماست ، و اين يكى از آنهاست و آن آيات چنان است كه خداوند تعالى در كتاب خود وصف كرده است :\r\n « بَلْ نَقْذِفُ بِالْحَقِّ عَلَى الْباطِلِ فَيَدْمَغُهُ فَإِذا هُوَ زاهِقٌ وَ لَكُمُ الْوَيْلُ مِمَّا تَصِفُونَ » .  « 2 »\r\nسپس فرمود : « يا جابر ! تو چه گمان مىبرى به مردمانى كه سنت ما را از بين بردند و پيمان ما را شكستند و با دشمنان ما دوست شدند و حرمت ما را پايمال كردند و به حق ما ستم نمودند ، و ارث ما را غصب كردند و به ستمگران در برابر ما يارى رساندند و سنت‌هاى آنها را زنده كردند ، به راه و روش فاسقان كافر در نابودسازى دين و خاموش كردن نور حقّ عمل كردند ؟ ! »\r\nجابر مىگويد : گفتم : سپاس خدا را كه به خاطر شناخت شما بر من منّت نهاد و برترى شما را به ما شناساند و طاعت شما را به دل ما انداخت و ما را به دوستى دوستان شما و دشمنى با دشمنانتان موفق گردانيد . فرمود : « جابر ! آيا مىدانى معرفت يعنى چه ؟ » پس جابر ساكت ماند . « 3 »\r\n\r\n\r\n","description":"","footnote":"\r\n( 1 ) - اعراف / 51 : پس امروز هم ما آنها را فراموش خواهيم كرد ، همان گونه كه آنها ديدار چنين‌روزى را فراموش كردند و همان گونه كه آيات ما را انكار نمودند .\r\n( 2 ) - انبياء / 18 : بلكه ما حق را بر سر باطل مىكوبيم تا آن را هلاك سازد و اين گونه باطل محو و نابود مىشود اما واى بر شما از اين توصيفى كه ( از بى هدفى آفرينش ) داريد .\r\n( 3 ) - بحارالأنوار : 46 / 274 .\r\n","page_name":" 148 ","page_number":148},
  {"content":"\r\n\r\n78 - از عبداللَّه‌بن علاء به نقل از امام صادق عليه السلام آورده است ، مىفرمايد :\r\n« من با پدرم بودم و ميان ما جمعى از انصار بودند ناگهان كسى خدمت پدرم آمد ، و گفت : بياييد كه خانه‌تان آتش گرفته است !\r\nپدرم فرمود : پسرم ! خانهء ما آتش نگرفته است ، آن مرد رفت و دوباره طولى نكشيد كه برگشت و گفت : به خدا سوگند كه خانهء شما آتش گرفته است ! پدرم فرمود : پسرجان ! به خدا سوگند كه خانهء ما آتش نگرفته است ، باز آن مرد رفت و فاصله‌اى نشد كه به همراه جماعتى از خانواده ما و غلامان برگشت ، مىگفتند : سراى شما سوخت !\r\nپدرم فرمود : هرگز ، به خدا كه آتش نگرفته است ! نه به من دروغ گفته‌اند و نه من دروغ مىگويم ! و من به آنچه در اختيار من است از شما و آنچه چشم شما مىبيند مطمئن‌ترم . پدرم بلند شد و من هم به همراه او برخاستم تا اين كه به منزلمان رسيديم ، در حالى كه از سمت راست و چپ و از هر طرف منزل ما آتش شعله‌ور بود ! پدرم به سمت مسجد برگشت و به سجده افتاد و در سجده مىگفت : خدايا به عزّت و جلالت سر از سجده بر نمىدارم تا اين كه آتش را خاموش سازى !\r\n( امام صادق ) عليه السلام فرمود : به خدا سوگند پدرم سر از سجده بلند نكرد مگر اين كه آتش خاموش شد ، آنچه در پيرامون آن بود آتش گرفته بود ولى خانه‌هاى ما سالم بود . » .\r\nسپس فرمود : « اين دعايى بود كه پدرم آن را خواند . » . « 1 »\r\n\r\n\r\n","description":"","footnote":"\r\n( 1 ) - بحارالأنوار : 46 / 285 .\r\n","page_name":" 149 ","page_number":149},
  {"content":"\r\n\r\n\r\nآنچه بين امام عليه السلام و جابر گذشت\r\n1 - محمّدبن يعقوب از ابان تغلب به نقل از امام صادق عليه السلام آورده است ، فرمود : « جابربن عبداللَّه انصارى آخرين فردى بود كه از اصحاب رسول خدا صلى الله عليه و آله و سلم زنده بود و مردى بود دلداده به ما خانواده ؛ در مسجد رسول خدا صلى الله عليه و آله و سلم مىنشست و شال سياهى روى سر مىانداخت و فرياد مىزد :\r\nيا باقرالعلم ، يا باقر العلم ! مردم مدينه مىگفتند : جابر هذيان مىگويد ، مىگفت : نه به خدا من هذيان نمىگويم ولى از رسول خدا صلى الله عليه و آله و سلم شنيدم كه به من مىفرمود : تو درك مىكنى مردى از خاندان مرا كه نامش نام من و شمايلش شمايل من است ، مىشكافد دانش را شكافتنى ! اين است كه مرا وادار مىكند به آنچه مىگويم .\r\nمىفرمايد : « روزى در آن بين كه جابر در يكى از راه‌هاى مدينه مىرفت ، به گذرگاهى رسيد كه در آنجا مكتب خانه‌اى بود و محمّدبن علىّ عليهما السلام در آنجا حضور داشت ، همين كه چشمش به آن حضرت افتاد ، گفت : آى پسر جلو بيا ! و رو به من كن ! رو به او كرد سپس گفت : پشت به طرف من كن ! پشت كرد ، آن گاه جابر گفت : به خدايى كه جانم به دست اوست اين شمايل ، شمايل رسول خدا صلى الله عليه و آله و سلم است ! پسر جان ! چه نام دارى ؟ گفت : نام من محمّدبن علىّبن حسين عليهم السلام است . جابر به سمت او رفت ، سرش را مىبوسيد و مىگفت : پدر و مادرم به فدايت ! پدرت رسول خدا صلى الله عليه و آله و سلم به تو سلام رساند و چنين فرمود .\r\nامام فرمود : محمّدبن علىّبن حسين عليهم السلام هراسان نزد پدر برگشت و ماجرا را گفت ، پدرش فرمود : راستى جابر چنين كرد ؟ گفت : آرى . فرمود :\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nپسر عزيزم ! در خانه باش ! جابر هر صبح و شام نزد آن حضرت مىآمد و اهل مدينه مىگفتند : شگفتا جابر كه تنها بازمانده اصحاب رسول خداست هر روز صبح و شام به نزد اين پسر بچه مىآيد ! طولى نكشيد كه علىّبن حسين عليهما السلام از دنيا رفت و محمّدبن علىّ عليهما السلام به پاس حرمت مصاحبت پيامبر صلى الله عليه و آله و سلم به نزد جابر مىرفت .\r\nمىفرمايد : امام باقر عليه السلام به مسند تعليم نشست و از طرف خداى تعالى براى مردم حديث مىگفت . مردم مدينه مىگفتند : ما كسى را گستاخ‌تر از اين نديديم ! چون ديد مردم چنين مىگويند از قول رسول خدا صلى الله عليه و آله و سلم مىگفت . مردم مدينه گفتند : ما هرگز دروغگوتر از اين نديديم ؛ از كسى كه او را نديده است براى ما سخن مىگويد ! چون ديد چنين مىگويند از قول جابربن عبداللَّه براى آنان حديث مىكرد ؛ او را تصديق مىكردند ، با اين كه خودِ جابر نزد او مىآمد و از او مىآموخت . » . « 1 »\r\n2 - از ابوبصير به نقل از امام صادق عليه السلام آورده است ، فرمود : « پدرم به جابربن عبداللَّه انصارى فرمود : مرا به تو نيازى است ، چه وقت براى تو مناسب است كه با تو خلوت كنم و راجع به مطلب مورد نيازم بپرسم ؟\r\nجابر گفت : هر وقت شما دوست داريد . روزى با او تنها شدند ، فرمود :\r\nجابر ! راجع به آن لوحى كه در دست مادرم فاطمه عليها السلام دختر رسول خدا صلى الله عليه و آله و سلم ديدى برايم بگو و از آن‌چه مادرم به تو گفت كه در آن لوح نوشته است بازگو كن ! جابر در پاسخ او گفت : من خدا را گواه مىگيرم .\r\nيك روز در زندگى رسول خدا صلى الله عليه و آله و سلم خدمت مادرتان فاطمه عليها السلام رفتم و\r\n\r\n\r\n","description":"","footnote":"\r\n( 1 ) - كافى : 1 / 469 .\r\n","page_name":" 151 ","page_number":151},
  {"content":"\r\n\r\nولادت امام حسين عليه السلام را به او تبريك گفتم و در دستش لوح سبزى ديدم كه به گمانم از زمرد بود و در آن نوشتهء سفيدى را ديدم همانند رنگ آفتاب ، عرض كردم : پدر و مادرم به فدايت اى دختر رسول خدا صلى الله عليه و آله و سلم ! اين لوح چيست ؟\r\nفرمود : اين لوحى است كه خداوند آن را به رسول خدا صلى الله عليه و آله و سلم هديه كرده است و در آن نام پدرم ، شوهرم ، دو پسرم و نام امامان است و پدرم آن را براى مژدگانى به من داده است . جابر گفت : مادرتان فاطمه عليها السلام آن را به من مرحمت كرد و من آن را خواندم و از آن رونويسى كردم .\r\nپدرم فرمود : جابر ! ممكن است آن را به من نشان دهى ؟ جابر گفت :\r\nآرى . پدرم با وى به خانه‌اش رفت و او صحيفه‌اى را كه از پوست نازك ( كاغذ سفيد ) بود بيرون آورد ، پدرم فرمود : در نوشتهء خود نگاه كن تا من آن را بخوانم ! جابر در نسخهء خويش مىنگريست و پدرم آن را مىخواند .\r\nحتى يك حرف تفاوت نداشت . جابر گفت : من خدا را گواه مىگيرم كه من به راستى در لوح ديدم ، همين طور نوشته بود .\r\nبه نام خداوند بخشايندهء مهربان ، اين نوشته‌اى است از طرف خداوند عزيز حكيم براى محمّد صلى الله عليه و آله و سلم پيامبر ، نور ، سفير ، حجاب و دليلش ، كه روح الأمين ( جبرئيل ) آن را از نزد ربّ العالمين آورده است اى محمّد ! اسماء مرا بزرگ شمار و نعمت‌هاى مرا سپاس گو و الطاف مرا انكار مدار ، به راستى منم خدايى كه هيچ شايستهء پرستشى جز من نيست كه شكنندهء ستمگران و انتقام گيرندهء براى ستم ديدگان و جزا دهندهء روز رستاخيزم ، به راستى منم خدايى كه نيست شايسته پرستشى جز من ، هر\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nكه جز فضل مرا اميدوار باشد و جز از عدل من بترسد او را چنان مجازاتى كنم كه هيچ يك از جهانيان را چنان كيفرى ندهم . پس مرا بپرست و بر من توكّل كن . به راستى من هيچ پيامبرى نفرستاده‌ام كه روزگارش را به پايان برسانم و عمرش سرآيد مگر براى او وصيّى مقرّر ساخته‌ام ، همانا من تو را بر ديگر پيامبران برترى دادم و وصىّ تو را بر همهء اوصياء برترى دادم . و تو را به وسيلهء دو شير بچه‌ات ممتاز نمودم يعنى به وسيلهء دو نوادگان دخترى : حسن و حسين كه حسن را پس از پدرش كان دانش و حسين را گنجدار وحى خويش قرار دادم و او را به شهادت گرامى داشتم و به سرانجام سعادت كامياب نمودم ، پس او بهترين شهيد و از همهء شهداء ارجمندتر است .\r\nمن كلمهء تامّهء خود را همراه او و حجّت رساى خويش را نزد او به وديعت نهادم ، به وسيلهء خاندان او پاداش و كيفر دهم . اوّل آنان علىّ سرور عابدان و زيور دوستان پيشين اين سامان ، و پس از او پسرش كه همانند جدش محمّد صلى الله عليه و آله و سلم شكافندهء دانش و معدن حكمت است ، به يقين هلاك شوند آنان كه ترديد نمايند . سوم آنان جعفر ، آن كه او را نپذيرد مرا نپذيرفته است . اين سخن راستين من است كه هر آينه مقام جعفر عليه السلام را گرامى دارم و او را دربارهء پيروان و يارانش شادمان گردانم ، پس از وى چهارمين فردشان موسى عليه السلام كه گرفتار آشوبى سخت و ناهموار و تيره گردد .\r\nچرا كه رشتهء مقرّر من گسسته نگردد و حجّت من نهان نماند . و دوستان من از جام محبّت سرشار بنوشند ، هر كس يكى از آنها را انكار كند به يقين نعمت مرا انكار كرده است و هر كس آيه‌اى از كتاب مرا تغيير\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدهد به من افترا بسته است . واى بر كسانى كه اهل افترا و انكار باشند ! در وقت سرآمدن مدت موسى عليه السلام بنده و دوست و برگزيدهء من ، دربارهء علىّ عليه السلام ولىّ و ياور من و آن كسى كه بار سنگين وظايف نبوّت را به دوش او نهم و او را به وسيلهء آگاهى كامل از آن وظايف بيازمايم .\r\nعفريت گردن فرازى او را بكشد ( يعنى مأمون ) و در شهرى كه آن را بندهء صالحى ( ذوالقرنين سازندهء شهر توس ) ساخته دفن شود ، در كنار بدترين مخلوق من ( هارون عباسى ) اين قول ثابت من است كه دل خاندان او را به وسيله پسرش محمّد عليه السلام شادمان سازم ؛ جانشين وى پس از او ، و وارث دانش او ، و معدن علم و رازدار و حجت من بر خلق باشد ، بنده‌اى به او معتقد نباشد مگر اين كه او را در بهشت جاى دهم و شفاعت او را دربارهء هفتاد تن از خاندانش كه سزاوار دوزخ باشند ، بپذيرم و سرانجام سعادت را نصيب پسرش على عليه السلام نمايم كه ولى و ياور من و گواه در ميان خلق من و امين وحى من است .\r\nاز او قدم به اين عالم نهد آنكه مردم را به راه و آيين من دعوت كند و گنجدار دانش من باشد يعنى حسن عليه السلام و اين سلسلهء ( امامت ) را به وسيله پسرش ( م - ح - م - د ) رحمت خود را براى جهانيان كامل گردانم آنكه داراى كمال موسى و بهاى عيسى و صبر ايّوب است . در زمان ( غيبت ) او دوستان من خوار شوند و سر آنها را دشمنان به يكديگر هديه دهند همان طورى كه سرهاى ترك و ديلم را به هم پيشكش مىدادند ! آنها را بكشند و بدنشان را بسوزانند و بيمناك و ترسان و هراسان ، زمين از خونشان رنگين گردد . ناله و زارى و شيون در ميان زنانشان برملا و آشكار شود .\r\nآنان به راستى دوستان من باشند به وسيلهء آنها هر فتنهء پيچيده و تاريك\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nرا بر طرف كنم و به خاطر آنها زمين لرزه‌ها و بادهاى سنگين و زنجيرهاى گران را بردارم ، آنان هستند كه درودهاى ويژه از جانب پروردگار به همراه رحمت الهى بر ايشان است و آنان هدايت شدگانند » .\r\nعبدالرّحمان بن سالم مىگويد : ابوبصير گفت : اگر در تمام عمر خود جز اين حديث ( حديث لوح ) را نشنيده باشى همين حديث تو را كافى است آن را از نااهلان پاس بدار ! « 1 »\r\n3 - صدوق از ابونصره نقل كرده است مىگويد : همين كه ابوجعفر محمّدبن علىّ الباقر عليهما السلام در آستانهء وفات قرار گرفت ، پسرش امام صادق عليه السلام را طلبيد تا عهد امامت را به او بسپارد برادرش زيدبن علىّ عليه السلام به آن حضرت گفت : اگر تو در تصوير حسن و حسين عليهما السلام مجسم مىشدى اميد مىرفت كه مرتكب ناپسندى نشوى ! ابوجعفر عليه السلام فرمود :\r\n« يا ابالحسن ( كنيهء زيد ) امانتهاى الهى و عهد و پيمان‌ها به تمثال و رسوم ارتباطى ندارد ، بلكه اينها امورى پيش از حجّتهاى خداى عزّوجلّ مىباشند » سپس جابربن عبداللَّه را خواست و فرمود : « جابر ! آنچه را كه از صحيفه ديده‌اى براى ما نقل كن ! » .\r\nجابر گفت : آرى يا اباجعفر ! من خدمت بانويم فاطمه دختر رسول خدا صلى الله عليه و آله و سلم شرفياب شدم تا تولد امام حسين عليه السلام را تبريك بگويم ، ناگهان ديدم در دست آن حضرت كتابى است سفيدتر از مرواريد .\r\nعرض كردم : اى بانوى زنان عالم اين كتابى كه در دست شما مىبينم چيست ؟ فرمود : « در اين كتاب نام امامان از فرزندان من است » عرض\r\n\r\n\r\n","description":"","footnote":"\r\n( 1 ) - كافى : 1 / 527 - 528 .\r\n","page_name":" 155 ","page_number":155},
  {"content":"\r\n\r\nكردم آن را به من مرحمت كنيد تا نگاهى كنم !\r\nفرمود : « جابر ! اگر منعى نبود آن را مىدادم ولى ممنوع است كه جز پيامبر و يا وصى پيامبر و يا اهل بيت پيامبر به او دست بزند ، ولى تو اجازه دارى كه از ظاهر آن باطنش را ببينى » .\r\nجابر مىگويد : ناگهان ديدم ( نوشته است ) : ابوالقاسم محمّدبن عبداللَّه ، برگزيده صلى الله عليه و آله و سلم ، مادرش آمنه ، ابوالحسن علىّبن ابى طالب عليه السلام آن نخبه‌اى كه مادرش فاطمه بنت اسدبن هاشم بن عبد مناف است ، ابومحمّد حسن بن علىّ نيكوكار ، ابوعبداللَّه حسين‌بن علىّ پرهيزگار كه مادر هر دوى اينها فاطمه دختر محمّد صلى الله عليه و آله و سلم است . ابومحمّد علىّبن حسين كه عدالت محض است ؛ مادرش شهربانو دختر يزدگرد مىباشد . ابوجعفر محمّدبن علىّ الباقر ، مادرش ام‌ّعبداللَّه دختر حسن‌بن علىّبن ابىطالب عليهما السلام است ، ابو عبداللَّه جعفربن محمّد الصّادق كه مادرش ام‌ّفروه دختر قاسم‌بن محمّدبن ابىبكر است .\r\nابوابراهيم موسىبن جعفر ، مادرش كنيزى به نام حميدهء مصفّاة است ، ابوالحسن علىّبن موسى الرّضا ، مادرش كنيزى به نام نجمه است ، ابوجعفر محمّدبن علىّ الزّكى ، مادرش كنيزى به نام خيزران ، ابوالحسن علىّبن محمّدبن امين مادرش كنيزى به نام سوسن ، ابومحمّد حسن بن علىّ رفيق ، مادرش كنيزى به نام سمانه با كنيهء ام‌ّحسن ، ابوالقاسم محمّدبن حسن يعنى حجّةاللَّه قائم كه مادرش كنيزى به نام نرگس است ، صلوات و درود خدا بر همهء ايشان باد ! . « 1 »\r\n\r\n\r\n","description":"","footnote":"\r\n( 1 ) - عيون اخبار الرّضا : 1 / 40 .\r\n","page_name":" 156 ","page_number":156},
  {"content":"\r\n\r\n4 - كشى از ابوزبير مكّى نقل كرده است ، مىگويد : از جابربن عبداللَّه انصارى درخواست كردم كه به من بگو : علىّبن ابى طالب چگونه مردى بود ؟ مىگويد : جابر ابرويش را كه روى چشمهايش افتاده بود ، بالا زد فرمود : او بهترين فرد بشر بود ، به خدا سوگند كه ما در زمان رسول خدا صلى الله عليه و آله و سلم منافقان را با داشتن كينهء آن حضرت مىشناختيم . « 1 »\r\n5 - همو از زراره به نقل از ابوجعفر عليه السلام آورده است كه فرمود : « عبداللَّه پدر جابربن عبداللَّه از جمله هفتاد تن و دوازده نفر است ولى جابر از هفتاد تن است و از دوازده نفر نيست » . « 2 »\r\n6 - از ابان‌بن تغلب نقل كرده است ، مىگويد : ابوعبداللَّه عليه السلام فرمود :\r\n« جابربن عبداللَّه آخرين فردى است كه از اصحاب رسول خدا صلى الله عليه و آله و سلم باقى مانده بود ، وى از همه كس بريده و تنها به ما اهل بيت دل بسته بود . در مسجد رسول خدا صلى الله عليه و آله و سلم عمامهء سياهى بر سر مىنشست و صدا مىزد :\r\nاى شكافندهء علم ! اى شكافندهء علم ! در حالى كه مردم مدينه مىگفتند : جابر هذيان مىگويد ، او مىگفت : نه به خدا سوگند من هذيان نمىگويم بلكه از رسول خد صلى الله عليه و آله و سلم شنيدم كه مىفرمود : « به زودى تو مردى از اهل بيت مرا . . . « 3 »\r\n7 - از محمّدبن مسلم نقل كرده است ، مىگويد : امام صادق عليه السلام فرمود :\r\n« پدرم مناقبى دارد كه نياكانم نداشتند ، رسول خدا صلى الله عليه و آله و سلم به جابربن عبداللَّه انصارى فرمود : تو محمّدبن على را درك مىكنى پس به او از طرف\r\n\r\n\r\n","description":"","footnote":"\r\n( 1 ) - رجال كشى : ص 42 .\r\n( 2 ) - همان . يعنى از امامان معصوم نيست - م .\r\n( 3 ) - همان : ص 42 و 43 . اين حديث را قبلًا به شمارهء ( 1 ) در همين بخش از « كافى » نقل كرديم - م .\r\n","page_name":" 157 ","page_number":157},
  {"content":"\r\n\r\nمن سلام برسان ! راوى مىگويد : جابر به منزل علىّبن حسين عليهما السلام آمد و محمّدبن علىّ را جُست ، علىّبن حسين عليهما السلام فرمود : « او در مكتب خانه است دنبال او مىفرستم تا نزد تو بيايد ! »\r\nجابر گفت : خير ، بلكه من به نزد او مىروم ، جابر به سراغ آن حضرت رفت از آموزگار پرسيد : محمّدبن علىّ كجاست ؟ گفت : وى در جمع همراهانش هست ، مىفرستم به نزد تو بيايد ! جابر گفت : خير ، بلكه من خود نزد او مىآيم . راوى مىگويد : جابر خدمت امام باقر عليه السلام آمد و او را در آغوش گرفت و سر او را بوسيد و گفت : رسول خدا صلى الله عليه و آله و سلم به وسيلهء من پيامى براى شما فرستاده و من نيز سلام او را به تو مىرسانم !\r\nامام عليه السلام فرمود : « بر او ( رسول خدا صلى الله عليه و آله و سلم ) و بر تو سلام ! » سپس جابر عرض كرد : پدر و مادرم به فدايت روز قيامت شفاعت مرا قبول كنيد .\r\nفرمود : « جابر ! آن كار را انجام مىدهم » . « 1 »\r\n8 - از زراره به نقل از ابوجعفر عليه السلام آورده است ، فرمود : « جابر مىداند » و او را به نيكى ستود . زراره مىگويد : عرض كردم : وى ( جابر ) از اصحاب على عليه السلام بود ؟ فرمود : « جابر با اين كلام خداى عزّوجلّ :  « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ » .  « 2 » به خوبى آشنا بود . » . « 3 »\r\n9 - از محمّدبن مسلم و زراره نقل كرده است ، مىگويد : از ابوجعفر عليه السلام راجع به احاديثى كه از جابر نقل كرده است پرسيديم و گفتيم : ما را چه\r\n\r\n\r\n","description":"","footnote":"\r\n( 1 ) - رجال كشى : ص 44 .\r\n( 2 ) - قصص / 85 : همان كسى كه قرآن را به تو نازل كرد تو را به جايگاه و زادگاهت بر مىگرداند .\r\n( 3 ) - همان : ص 44 .\r\n","page_name":" 158 ","page_number":158},
  {"content":"\r\n\r\nكار با جابر است ! فرمود : « از ايمان جابر به ما رسيده است كه او همواره اين آيه را قرائت مىكرد :  « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ » .  « 1 »\r\n10 - از زراره به نقل از ابوجعفر عليه السلام آورده است . . . . « 2 »\r\n11 - از ابوالزّبير نقل كرده است مىگويد : جابر را ديدم كه به عصايش تكيه مىداد و داخل كوچه‌هاى مدينه و انجمن‌هاى مردم مىگشت و مىگفت : علىّ بهترين فرد بشر است ، هر كه نپذيرد كافر است ، اى تودهء انصار ! فرزندانتان را به محبّت على تربيت كنيد ، و هر كدام پذيرا نباشند بايد دربارهء مادرش بررسى كنيد ! « 3 »\r\n12 - شيخ مفيد مىگويد : ميمون قدّاح از جعفربن محمّد به نقل از پدرش نقل كرده است ، فرمود : « بر جابربن عبداللَّه انصارى وارد شدم ، سلام دادم ، جواب سلام مرا داد ، سپس پرسيد : تو كيستى ؟ اين برخورد پس از نابينايى وى بود ، گفتم : محمّدبن علىّبن حسين هستم . گفت : پسرم ! نزديك من بيا ! نزديك رفتم ، دست مرا بوسيد . سپس به سمت پايم خم شد تا ببوسد فاصله گرفتم . آنگاه گفت : رسول خدا صلى الله عليه و آله و سلم به تو سلام مىرساند ، گفتم : بر رسول خدا صلى الله عليه و آله و سلم درود و رحمت و بركات خدا باد ! پرسيدم :\r\nجابر ! ماجراى سلام رسول خدا صلى الله عليه و آله و سلم چگونه است ؟ گفت : روزى با آن حضرت بودم ، فرمود : جابر ! شايد تو زنده بمانى تا مردى از فرزندان مرا به نام محمّدبن علىّبن حسين عليهما السلام ببينى كه خداوند نور و حكمت را به او مرحمت مىكند ، سلام مرا به او برسان ! و در وصيّت اميرالمؤمنين عليه السلام به\r\n\r\n\r\n","description":"","footnote":"\r\n( 1 ) - رجال كشى : ص 44 .\r\n( 2 ) - همان : ص 44 . بقيه تكرار شماره قبلى بود - م .\r\n( 3 ) - همان .\r\n","page_name":" 159 ","page_number":159},
  {"content":"\r\n\r\nفرزندانش از محمّدبن علىّبن حسين عليهم السلام و وصايت او ياد كرده و رسول خدا صلى الله عليه و آله و سلم نام او را تعيين كرده و به عنوان باقرالعلوم معرفى كرده است - آن طورى كه صاحبان آثار نقل كرده‌اند - و مطابق روايتى از جابربن عبداللَّه در حديث خالصى آمده است مىگويد : رسول خدا صلى الله عليه و آله و سلم فرمود :\r\nاميد است تو زنده بمانى تا يكى از فرزندان مرا از نسل حسين عليه السلام به نام محمّد ببينى كه علم دين را به شدت مىشكافد ، و چون او را ديدى از طرف من سلام برسان ! » . « 1 »\r\n13 - فتال به اسناد خود آورده است كه جابر گفت : رسول خدا صلى الله عليه و آله و سلم به من فرمود : « اميد است جابر ! تو زنده بمانى تا يكى از فرزندان مرا از نسل حسين عليه السلام به نام محمّد را ببينى كه او علم دين را مىشكافد شكافتنى ، و چون او را ديدى سلام مرا برسان ! » امام باقر عليه السلام فرمود : « جابربن عبداللَّه انصارى بر من وارد شد ، به او سلام دادم . . . « 2 »\r\n14 - طبرسى به اسناد خود از جابربن عبداللَّه انصارى نقل كرده ، مىگويد : رسول خدا صلى الله عليه و آله و سلم به من فرمود : « اميد است . . . » . « 3 »\r\n15 - همو از ابان‌بن تغلب به نقل از امام صادق عليه السلام آورده است كه فرمود : « جابربن عبداللَّه انصارى در مسجد رسول خدا صلى الله عليه و آله و سلم مىنشست در حالى كه شال سياهى روى سر انداخته بود و همچنان صدا مىزد ، يا باقرالعلم ! و مردم مدينه مىگفتند : جابر هذيان مىگويد ! و او مىگفت : نه به\r\n\r\n\r\n","description":"","footnote":"\r\n( 1 ) - ارشاد : ص 245 و 246 .\r\n( 2 ) - روضة الواعظين : ص 173 . بقيه حديث عين شمارهء قبلى بود - م .\r\n( 3 ) - اعلام الورى : ص 262 . بقيّه تكرار شماره ( 12 ) بود - م .\r\n","page_name":" 160 ","page_number":160},
  {"content":"\r\n\r\nخدا سوگند كه من هذيان نمىگويم ولى من از رسول خدا صلى الله عليه و آله و سلم شنيدم كه مىفرمود : « تو ( زنده مىمانى ) به زودى مردى را ملاقات مىكنى كه اسم او اسم من و شمايل او شمايل من است او علم را مىشكافد شكافتنى » اين بود كه مرا وادار به آن گفته‌ام كرد . امام عليه السلام فرمود : جابر هر روز صبح و شام به سراغ امام باقر عليه السلام مىآمد ، و مردم مدينه مىگفتند : شگفتا جابر با اين كه تنها بازماندهء از اصحاب رسول خدا صلى الله عليه و آله و سلم است هر روز صبح و شام به ديدار اين پسر بچه مىآيد ! » . « 1 »\r\n16 - ابوجعفر طوسى از حاتم بن اسماعيل نقل كرده است مىگويد :\r\nجعفربن محمّد عليهما السلام به نقل از پدرش فرمود : « ما بر جابربن عبداللَّه وارد شديم وقتى كه به نزد او رسيديم راجع به گروهى پرسيد همين كه به من رسيد گفتم : « من محمّدبن علىّبن حسين عليهم السلام هستم ، دستش را به طرف سر من آورد به قسمت بالا و پايين سرم دست كشيد و سپس دست روى سينه‌ام گذاشت و گفت : مرحبا به تو ، برادرزاده‌ام خوش آمدى ، هر چه مىخواهى بپرس ! من از او پرسيدم در حالى كه او نابينا بود ، وقت نماز شد داخل پارچهء بافته‌اى به پا خاست و آن را به خود پيچيد و چون آن را روى شانه انداخت به قدرى كوچك بود دو طرفش به سمت او برگشت ؛ در حالى كه ردايش به پهلوى او بر زمين كشيده مىشد ، با ما نماز خواند .\r\nگفتم : از حج رسول خدا صلى الله عليه و آله و سلم براى ما بگو ! با دست اشاره كرد و نه انگشتش را خواباند و گفت : رسول خدا صلى الله عليه و آله و سلم نه سال ايستاد و حج نرفت سپس در سال دهم اعلام عمومى در بين مردم شد كه رسول خدا صلى الله عليه و آله و سلم\r\n\r\n\r\n","description":"","footnote":"\r\n( 1 ) - اعلام الورى : ص 262 .\r\n","page_name":" 161 ","page_number":161},
  {"content":"\r\n\r\nبه حج مىرود ، مردمان زيادى به مدينه آمدند و همگى درخواست داشتند همراه رسول خدا صلى الله عليه و آله و سلم باشند و مثل او اعمال حج را به جا آورند .\r\nپس پيامبر حركت كرد و ما هم به همراه او حركت كرديم تا به ذوالحليفه رسيديم - سخن خود را ادامه داد - على عليه السلام از يمن با شتران قربانى آمد ، ديد فاطمه عليها السلام محرم نشده است و لباس‌هاى رنگى پوشيده و سرمه كشيده است ، على عليه السلام از آن بابت به وى اعتراض كرد ، فاطمه عليها السلام گفت : پدرم اين دستور را داد ، و على عليه السلام در حالى كه درِ خانه ايستاده بود حرف مىزد به خدمت رسول خدا صلى الله عليه و آله و سلم رفت با همان عصبانيتى كه در مورد عمل فاطمه عليها السلام داشت تا از آن حضرت راجع به آنچه از قول پيامبر صلى الله عليه و آله و سلم گفته بود بپرسد پس از اعتراض على عليه السلام پيامبر عليه السلام فرمود :\r\nفاطمه عليها السلام راست گفته ، راست گفته است . « 1 »\r\n17 - از عمروبن عبداللَّه‌بن هند جملى به نقل از ابوجعفر محمّدبن على عليهما السلام آورده است كه فرمود : « فاطمه دختر علىّبن ابى طالب عليه السلام وقتى كه رفتار برادرزاده‌اش علىّبن حسين عليهما السلام را ديد كه غرق در عبادت است نزد جابربن عبداللَّه‌بن عمروبن حزام انصارى آمد و گفت : يا صحابى رسول خدا ! ما اهل بيت بر شما حقوقى داريم ، از جمله حقوق ما بر شما اين است كه اگر ديديد يكى از ما دارد كوشش و تلاش مىكند كه خودش را در معرض نابودى قرار داده و جانش را دارد تلف مىكند ، او را به خاطر خدا تذكر دهيد ! اينك اين علىّبن حسين عليهما السلام يادگار پدرش حسين عليه السلام است كه به خود سخت گرفته و از عبادت زياد پيشانى و\r\n\r\n\r\n","description":"","footnote":"\r\n( 1 ) - امالى شيخ : 2 / 15 و 16 .\r\n","page_name":" 162 ","page_number":162},
  {"content":"\r\n\r\nزانوها و كف‌هاى دستش وصله بسته ، خود را غرق در عبادت كرده است .\r\nجابربن عبداللَّه درِ خانه علىّبن حسين عليهما السلام آمد ، در حالى كه ابوجعفر محمّدبن على عليهما السلام بين جمعى از پسر بچه‌هاى بنى هاشم در آنجا جمع بودند .\r\nجابر از روبرو نگاهى به آن حضرت كرد و گفت : اين راه و رفتار رسول خدا صلى الله عليه و آله و سلم است پرسيد : پسر ! تو كيستى ؟ فرمود : « من محمّدبن علىّبن حسينم . » جابربن عبداللَّه با شنيدن نام وى گريست سپس گفت : به خدا سوگند كه تو به حق شكافندهء علمى . پدر و مادرم به فدايت ! نزديك بيا ! نزديك وى رفت . جابر كمر بند او را باز كرد و دست خود را روى سينه‌اش گذاشت و او را بوسيد و صورت و گونه‌اش را بر او نهاد و به او گفت : من از طرف جدت رسول خدا صلى الله عليه و آله و سلم به تو سلام مىرسانم و او مرا فرمان داد كه با تو چنين كنم و به من فرمود كه اميد است تو زنده بمانى تا از فرزندان من كسى را به نام محمّد ببينى كه او علم را مىشكافد شكافتنى .\r\nبه من فرمود : تو زنده مىمانى تا نابينا شوى سپس بينايى را باز مىيابى . آن‌گاه عرض كرد : براى من از پدرت اجازهء ورود بگير ! امام باقر عليه السلام ماجرا را به پدرش گفت و عرض كرد : « پيرمردى در منزل ايستاده و او با من چنين و چنان كرد . » امام سجّاد عليه السلام فرمود : « پسرم او جابربن عبداللَّه است سپس گفت : « آيا از بين پسران فاميل اين حرفها را تنها به تو گفت و با تو چنان رفتار كرد ؟ » عرض كرد : « آرى ، امام سجّاد عليه السلام فرمود : ما از آنِ خداييم ، او قصد بدى نسبت به شما ندارد بلكه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nپاسدار خون شماست » .\r\nآنگاه به جابر اجازه ورود داد ، وارد شد ديد در محراب عبادتش نشسته ، در حالى كه عبادت بدنش را ضعيف كرده . علىّبن حسين عليهما السلام با ديدن جابر از جا بلند شد و با صداى ضعيف از حال او پرسيد و او را در كنار خودش نشاند .\r\nجابر رو به آن حضرت كرد در حالى كه مىگفت : يابن رسول اللَّه ! مىدانيد كه خداى متعال بهشت را براى شما و دوستان شما آفريده است و آتش دوزخ را براى دشمنان و مخالفان شما خلق كرده است بنابراين شما چرا اين قدر به خودتان رنج و زحمت مىدهيد ؟\r\nعلىّبن حسين عليهما السلام فرمود : « اى صحابى رسول خدا صلى الله عليه و آله و سلم ! مگر نمىدانى كه جدم رسول خدا صلى الله عليه و آله و سلم با اين كه خداوند هر نوع ترك اولاى گذشته و آيندهء او را بخشيده بود ، پدر و مادرم به فدايش ! با وجود اين ، از هيچ تلاش و كوششى در عبادت فرو گذار نكرد تا آنجا كه ساق پاى مباركش متورم شد و پاهايش ورم كرد عرض كردند : يا رسول اللَّه ! شما چرا اينقدر زحمت عبادت را تحمّل مىكنيد ؟ در صورتى كه خداوند ترك اولاى گذشته و آيندهء شما را بخشيده است ؟ فرمود : آيا نبايد من بندهء سپاسگزارى باشم ؟ » .\r\nوقتى كه جابر ديد هيچ سخنى نمىتواند امام عليه السلام را قانع كند تا آن حضرت از آن همه رنج و تعب دست بردارد ، عرض كرد : يابن رسول اللَّه ! به خودتان رحم كنيد ، چرا كه خداوند به خاطر شما اهل بيت در اين دنيا بلايا را از مردم دفع مىكند و عذاب را بر طرف مىسازد و از آسمان باران مىبارد !\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nامام عليه السلام فرمود : « جابر ! من همواره به راه و روش پدرانم خواهم بود تا آنان را ملاقات كنم » جابر با شنيدن سخنان امام عليه السلام رو به حاضران كرد و گفت : هرگز در ميان پيامبرزادگان كسى همانند علىّبن حسين عليهما السلام ديده نشده است جز يوسف پسر يعقوب به خدا سوگند كه فرزندان علىّ بن حسين عليهما السلام بالاتر از فرزندان يوسف بن يعقوب هستند ، براستى در ميان ايشان كسى است كه به وسيلهء او زمين پر از عدل و داد خواهد شد چنان كه پر از ظلم و جور شده باشد . « 1 »\r\n18 - صدوق از عمروبن شمر نقل كرده است ، مىگويد : از جابربن يزيد جعفى پرسيدم : چرا امام باقر عليه السلام را باقر گفته‌اند ؟ گفت : چون او علم را شكافت شكافتنى - يعنى واضح و آشكار كرد واضح كردنى - ( همو گفت : ) جابربن عبداللَّه انصارى براى من نقل كرد كه از رسول خدا صلى الله عليه و آله و سلم شنيده است كه به وى فرمود : يا جابر ! تو زنده مىمانى تا پسرم محمّدبن علىّبن حسين‌بن علىّبن ابىطالب عليهم السلام را ببينى او در تورات معروف به باقر است و چون او را ديدى سلام مرا به او برسان !\r\nپس جابربن عبداللَّه انصارى او را در يكى از كوچه‌هاى مدينه ديد ، به او گفت : اى پسر تو كيستى ؟ فرمود : « من محمّدبن علىّبن حسين‌بن علىّبن ابى طالبم » جابر به او گفت : پسرم ! رو به من بيا ! سپس گفت : پشت به طرف من حركت كن ! پس از آن گفت : قسم به پروردگار كعبه شمايل رسول خدا صلى الله عليه و آله و سلم است !\r\nسپس گفت : پسرم ! رسول خدا صلى الله عليه و آله و سلم به تو سلام مىرساند . امام\r\n\r\n\r\n","description":"","footnote":"\r\n( 1 ) - امالى شيخ : 2 / 249 - 250 .\r\n","page_name":" 165 ","page_number":165},
  {"content":"\r\n\r\nباقر عليه السلام در پاسخ فرمود :\r\n« اى جابر ! بر رسول خدا صلى الله عليه و آله و سلم تا وقتى كه آسمان‌ها و زمين بر پاست درود باد و همچنين بر تو به خاطر رساندن اين سلام ، درود باد ! » .\r\nپس جابر عرض كرد : يا باقر ، يا باقر ، يا باقر ! تو به حق باقرى چرا كه تو علم را مىشكافى شكافتنى !\r\nسپس جابر همچنان خدمت آن حضرت مىرسيد و در حضور او مىنشست و ( احاديث نبوى را ) به او اعلام مىكرد ، و چه بسا در نقل حديث از رسول خدا صلى الله عليه و آله و سلم اشتباه مىكرد و آن حضرت بازگو مىنمود و به ياد او مىآورد و جابر قبول مىكرد و او پيوسته مىگفت : يا باقر ، يا باقر ، يا باقر ! من خدا را گواه مىگيرم كه در كودكى تو را حكمت داده‌اند . « 1 »\r\n19 - مفيد از ابان‌بن تغلب نقل كرده است مىگويد : امام صادق عليه السلام فرمود :\r\n« جابربن عبداللَّه آخرين فردى بود كه از اصحاب رسول خدا صلى الله عليه و آله و سلم زنده بود ، وى تنها به ما اهل بيت دل بسته بود ، همواره در مسجد رسول خدا صلى الله عليه و آله و سلم مىنشست در حالى كه عمامه سياهى بر سر داشت با صداى بلند صدا مىزد : يا باقر ، يا باقر ! مردم مدينه مىگفتند : جابر هذيان مىگويد ، او مىگفت : نه به خدا سوگند من هذيان نمىگويم ، بلكه من از رسول خدا شنيدم كه مىفرمود : تو به زودى مردى را خواهى ديد كه نام او نام من و شمايل او شمايل من است ، او علم را مىشكافد شكافتنى ! همان است كه مرا به گفتن اين سخنان واداشته است !\r\n\r\n\r\n","description":"","footnote":"\r\n( 1 ) - علل الشّرايع : 1 / 222 و 223 .\r\n","page_name":" 166 ","page_number":166},
  {"content":"\r\n\r\nمىفرمايد : روزى در آن بين كه جابر نزد ما آمد و شد داشت ، در بين راه به مكتب خانه‌اى گذر كرد كه محمّدبن علىّبن حسين عليهم السلام در آنجا بود ، همين كه چشمش به او افتاد ، گفت : پسر ! اسم تو چيست ؟ فرمود : نام من محمّدبن علىّبن حسين‌بن علىّبن ابىطالب عليهم السلام است .\r\nپس به سمت او رفت ، سر او را بوسيد ، گفت : پدر و مادرم به فدايت ، پدرت رسول خدا صلى الله عليه و آله و سلم تو را سلام رساند و دربارهء تو سخنانى فرمود .\r\nفرمود : محمّدبن على عليهما السلام سراسيمه نزد پدرش علىّبن حسين عليهما السلام برگشت و ماجرا را به آن حضرت گفت ، امام عليه السلام فرمود : پسرم ! تو در خانه باش ! جابر هر روز صبح و شام نزد آن حضرت مىآمد ، مردم مدينه مىگفتند : شگفتا از جابر كه هر روز ؛ صبح و شام نزد اين پسر بچه مىآيد ، در حالى كه او آخرين فرد باقيماندهء از اصحاب رسول خدا صلى الله عليه و آله و سلم است !\r\nطولى نكشيد كه علىّبن حسين عليهما السلام درگذشت ، محمّدبن على عليه السلام به صورت كرامت و استدلال به سخنان رسول خدا صلى الله عليه و آله و سلم به مسند تعليم نشست و از طرف خداى تعالى براى مردم حديث مىگفت مردم مدينه مىگفتند : ما كسى را هرگز از اين ( نوجوان ) گستاخ‌تر نديده‌ايم !\r\nامام صادق عليه السلام فرمود : چون ديد مردم چنين مىگويند ، از قول رسول خدا صلى الله عليه و آله و سلم سخن مىگفت ، مردم مدينه گفتند : ما هرگز دروغگوتر از اين نديده‌ايم ؛ چرا كه از قول كسى سخن مىگويد كه او را نديده است . و چون ديد چنين مىگويند : از قول جابربن عبداللَّه از رسول خدا صلى الله عليه و آله و سلم براى مردم حديث مىكرد ، او را تصديق مىكردند و به خدا سوگند كه خودِ جابر نزد\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nاو مىآمد و از او مىآموخت » . « 1 »\r\n20 - ابن صبّاغ به نقل از جابربن عبداللَّه انصارى آورده است ، مىگويد :\r\nرسول خدا صلى الله عليه و آله و سلم فرمود : « جابر ! اميد است كه تو يكى از فرزندان مرا از نسل حسين عليه السلام ببينى كه اسم او اسم من است و او علم را باز مىگشايد باز گشودنى ، و چون او را ديدى سلام مرا به او برسان ! » .\r\nجابر رضى الله عنه مىگويد : خداى تعالى عمر مرا طولانى كرد تا اين كه امام باقر عليه السلام را ديدم و سلام جدش رسول خدا صلى الله عليه و آله و سلم را به آن حضرت رساندم . « 2 »\r\n21 - محمّدبن طلحه از قول ابوالزّبير محمّدبن اسلم مكّى نقل كرده است مىگويد : ما در نزد جابربن عبداللَّه بوديم ، پس علىّبن حسين عليهما السلام به همراه پسرش محمّد كه كودكى بود نزد وى آمد ، علىّبن حسين به پسرش محمّد عليهما السلام فرمود : « سر عمويت را ببوس ! »\r\nپس محمّد صلى الله عليه و آله و سلم نزديك جابر رفت و سر جابر را بوسيد ، جابر پرسيد :\r\nاين پسر كيست ؟ چون در آن موقع جابر بينائيش را از دست داده بود ، علىّبن حسين عليهما السلام فرمود : « اين پسرم محمّد است » جابر او را در آغوش گرفت و گفت : يا محمّد ! رسول خدا محمّد صلى الله عليه و آله و سلم به تو سلام رساند ! از جابر پرسيد : يا اباعبداللَّه ماجراى سلام رسانى پيامبر صلى الله عليه و آله و سلم چگونه اتفاق افتاد ؟ جابر گفت : همراه رسول خدا صلى الله عليه و آله و سلم بودم و حسين عليه السلام روى دامن آن حضرت بود و با او بازى مىكرد ، فرمود : « يا جابر ! براى اين پسرم حسين ، فرزندى به دنيا مىآيد به نام على ، چون روز قيامت شود ، منادى\r\n\r\n\r\n","description":"","footnote":"\r\n( 1 ) - اختصاص : ص 62 و 63 .\r\n( 2 ) - الفصول المهمّه : ص 211 .\r\n","page_name":" 168 ","page_number":168},
  {"content":"\r\n\r\nندا مىدهد : بايد سرور عابدان بپاخيزد ! پس علىّبن حسين عليهما السلام بر مىخيزد . و براى علىّبن حسين عليهما السلام فرزندى به دنيا مىآيد به نام محمّد عليه السلام هر گاه او را ديدى سلام مرا به او برسان ! و بدان كه پس از ديدنت او را مدّت كمى زنده خواهى بود . » از اين رو جابر پس از آن زياد زندگى نكرد و درگذشت رضى الله عنه . و اين داستان اگر چه يك فضيلت است ولى بسيار بزرگ و برابر مناقب زياد مىباشد . « 1 »\r\n\r\nآنچه در شام بر امام عليه السلام گذشت\r\n1 - كلينى از ابوبكر حضرمى نقل كرده است ، مىگويد : چون امام باقر عليه السلام را به شام نزد هشام‌بن عبدالملك بردند و به جلوى دربار او رسيد هشام به اصحاب خود و حاضران از بنى اميّه سفارش كرد همين كه ديديد من محمّدبن على عليهما السلام را سرزنش كردم و باز ايستادم شما هر كدام رو به او كرده و او را سرزنش كنيد .\r\nسپس اجازهء ورود داد ، چون ابوجعفر عليه السلام بر وى وارد شد با دست به همه اشاره كرد و سلام داد و همه را در سلام شريك كرد سپس نشست و هشام بيشتر خشمگين شد كه چرا به عنوان خليفه به او سلام نداد ، و بدون اجازه او نشست ، از اين رو خطاب به آن حضرت او را به باد انتقاد گرفت و در ضمن گفت : محمّدبن على ! هميشه فردى از شما بين مسلمانان تفرقه مىاندازد و مردم را به ( رهبرى ) خود فرا مىخواند و از روى جهالت گمان دارد كه او پيشوا و امام مسلمانان است ! هر چه\r\n\r\n\r\n","description":"","footnote":"\r\n( 1 ) - مطالب السّؤول : ص 81 .\r\n","page_name":" 169 ","page_number":169},
  {"content":"\r\n\r\nخواست به آن حضرت بد گفت و او را سرزنش كرد و چون ساكت شد حاضران يكى يكى رو به آن حضرت كردند و او را سرزنش كردند تا آخرين نفر . و همين كه آنها ساكت شدند ، فرمود :\r\n« اى مردم ! به كجا مىرويد ، شما را چه هدفى است ؟ خدا اوّلين فرد شما را به وسيله ما هدايت كرد و آخرين فرد شما به وسيله ما پايان مىگيرد .\r\nاگر شما يك سلطنت موقت و گذرا داريد ، ما هم سلطنتى موعود داريم كه پس از آن سلطنتى نيست ، زيرا مائيم اهل عاقبتى كه خداوند مىفرمايد :\r\n « وَ الْعاقِبَةُ لِلْمُتَّقِينَ »  « 1 »\r\nهشام پس از شنيدن سخنان امام عليه السلام دستور داد او را به زندان بردند ، چون به زندان رفت ، سخنانى گفت كه كسى در زندان نماند مگر سخن او را به جان پذيرفت و به او دل بست زندان‌بان نزد هشام آمد و گفت : يا اميرالمؤمنين ( ! ) من از اهل شام نسبت به شما نگرانم كه مبادا بر شما بشورند و تو را از مقامى كه دارى جدا كنند ! و گزارش امام عليه السلام را به او داد .\r\nهشام دستور داد او را با يارانش به همراه پيكى به مدينه بازگردانند و فرمان داد كه بازارهاى بين راه را به روى آنها ببندند و خوراك و خواربار به آنها ندهند ، سه شبانه روز رفتند و غذا و آبى نيافتند تا به مَدْيَنْ رسيدند كه شهر را به روى آنها بستند ياران حضرت از گرسنگى و تشنگى شكايت كردند ، امام عليه السلام بالاى كوه مُشْرِف به شهر با آواز بلند فرمود : « اى مردم شهرى كه مردمانش ستمگرند ، منم آن بقيّةاللَّهى كه\r\n\r\n\r\n","description":"","footnote":"\r\n( 1 ) - اعراف / 138 : عاقبت ( پيروزمندانه ) از آنِ پرهيزگاران است .\r\n","page_name":" 170 ","page_number":170},
  {"content":"\r\n\r\nخداوند تعالى مىفرمايد :  « بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ وَ ما أَنَا عَلَيْكُمْ بِحَفِيظٍ .  « 1 »\r\nمىگويد : در ميان ايشان پيرمرد سالخورده‌اى بود نزد مردم شهر آمد و به آنها گفت : اى مردم ! به خدا سوگند كه اين ندا همان فراخوانى شعيب عليه السلام است ، اگر بازار را به روى اين مرد باز نكنيد از بالاى سرتان و زير پايتان گرفتار عذاب خواهيد شد ! اين مرتبه حرف مرا باور كنيد و در آينده خواستيد مرا دروغگو شماريد ، زيرا كه من خيرخواه شمايم !\r\nراوى مىگويد : مردم با شنيدن سخنان آن پيرمرد ، شتافتند و براى محمّدبن علىّ عليهما السلام و يارانش خواربار آوردند . خبر آن پيرمرد به هشام‌بن عبدالملك رسيد فرستاد ، او را به شام بردند و كسى ندانست كه چه بر سر او آمد . « 2 »\r\n2 - شيخ مفيد به نقل از عبدالرّحمان بن عبداللَّه زهرى . . . « 3 »\r\n3 - طبرى امامى ( شيعى ) از ابوبصير نقل كرده است مىگويد :\r\nابوجعفر عليه السلام فرمود : « من در شام به سراغ يكى از پادشاهان بنى اميّه مىرفتم ناگهان ديدم گروهى در كنار من حركت مىكنند ! گفتم : كجا مىرويد ؟ گفتند : ما دانشمندى داريم كه نظير او را نديده‌ايم آنچه مصلحت ماست به ما خبر مىدهد ! من هم با آنها رفتم تا اين كه داخل برج و باروى\r\n\r\n\r\n","description":"","footnote":"\r\n( 1 ) - هود / 86 : بقية اللَّه براى شما اگر ايمان داشته باشيد بهتر است و من مسؤول اعمال شما و موظّف به اجبار شما بر پذيرش اين راه نيستم .\r\n( 2 ) - كافى : 1 / 471 .\r\n( 3 ) - ارشاد : ص 248 . اين روايت را بى زياد و كم در بخش فضايل نقل كرديم - م .\r\n","page_name":" 171 ","page_number":171},
  {"content":"\r\n\r\nبزرگى شدند كه در آنجا افراد زيادى بودند .\r\nديرى نپاييد كه پيرمردى با تكيه به دو نفر بيرون آمد در حالى كه ابروهايش روى چشمانش افتاده بود ابروهايش را بالا زد تا چشمانش ديده شد ، نگاهى به من كرد و گفت : آيا تو از مايى و يا از امّت مرحومه ؟\r\nگفتم : من از امّت مرحومه‌ام . پرسيد : از دانشمندان آنهايى يا از جاهلان ؟\r\nگفتم : نه از دانشمندانشان و نه از جاهلان . گفت : شما گمان مىبريد كه شما بهشت مىرويد و در آنجا مىخوريد و مىنوشيد و دفع نمىكنيد ؟\r\nگفتم : آرى . گفت : دليلى براى اين عقيده‌تان بياور !\r\nگفتم : جنين در شكم مادرش مىخورد و مىآشامد و دفع نمىكند ! گفت : مگر تو نگفتى : از دانشمندان امّت مرحومه نيستى ؟ گفتم : آرى ولى گفتم : از جاهلان آنها هم نيستم .\r\nگفت : به من بگو : كدام ساعت است كه نه از روز است و نه از شب ؟\r\nگفتم : اين همان ساعت بين طلوع فجر تا برآمدن آفتاب است كه نه از شب حساب مىكنيم و نه از روز .\r\nپس نگاهى از روى تعجّب به من كرد و گفت : مگر تو نگفتى كه از عالمان ايشان نيستى ؟ سپس گفت : بدان به خدا سوگند كه از تو مسأله‌اى را مىپرسم كه تو در آن به مانند فرو رفتن گاو نر در گِل دربمانى ! بگو ببينم آن دو مردى كه در يك ساعت به دنيا آمدند و در يك ساعت هم مردند ، در حالى كه يكى از آنها صد و پنجاه سال و ديگرى فقط پنجاه سال زندگى كرد كيستند ؟\r\nگفتم : مادرت به عزايت بنشيند آن ( كه صد و پنجاه سال عمر كرد ) عُزير بود و همان عزير پنجاه سال عمر كرد سپس خداوند او را صد سال\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nبه حال مرگ برد سپس او را برانگيخت و در نهايت همان عزير دوگانه از دنيا رفت ! مرد نصرانى با خشم گفت : به خدا سوگند كه يك كلمه با تو حرف نخواهم زد ( رو به مردم گفت : ) و تا دوازده ماه ديگر چهرهء مرا نخواهيد ديد در حالى كه اين شخص را نزد من آورديد ! و از جا بلند شد و رفت . » . « 1 »\r\n4 - از عمارةبن زيد واقدى نقل كرده است ، مىگويد : سالى از سالها هشام‌بن عبدالملك‌بن مروان به حج رفت كه در همان سال محمّدبن علىّ الباقر عليهما السلام با پسرش جعفر به حج رفته بودند ، جعفر عليه السلام در يكى از سخنرانى هايش فرمود :\r\n« سپاس خدا را كه محمّد صلى الله عليه و آله و سلم را به حق به پيامبرى برانگيخت و ما را به وسيلهء او گرامى داشت پس ماييم برگزيدگان خدا بر خلق و منتخبان او از ميان بندگانش ، بنابراين خوشبخت كسى است كه از ما پيروى كند و نگونبخت كسى است كه با ما مخالفت ورزد .\r\nبرخى از مردم كسانى هستند كه مىگويند دوستدار ما هستند در حالى كه دشمنان ما و هم‌نشينان و ياران ايشان را دوست مىدارند ، چنين كسى سخن پروردگار ما را نشنيده و به آن عمل نكرده است . » .\r\nسليمةبن عبدالملك ماجرا را به اطلاع برادرش رساند ولى او مزاحم ما نشد . تا اين كه او به سمت دمشق بازگشت و ما به مدينه برگشتيم ! نامه‌اى به كارگزار مدينه نوشته بود كه پدرم را دستگير و مرا با او به شام ببرند .\r\nاز اين رو ما را بردند ، همين كه وارد دمشق شديم ، تا سه روز خودش را از\r\n\r\n\r\n","description":"","footnote":"\r\n( 1 ) - دلائل الامامه : ص 101 و 102 .\r\n","page_name":" 173 ","page_number":173},
  {"content":"\r\n\r\nما پنهان كرد .\r\nروز چهارم به ما اجازه‌ى ورود داد ، ديديم روى تخت سلطنتى نشسته و سربازان و نديمانش در دو سمت او با اسلحه سرپا ايستاده‌اند و زينهاى اسبان در برابر او و بزرگان قومش تيراندازى مىكردند ، همين‌كه پدرم وارد شد و من پشت سر او ، همچنان ما را به خود نزديك مىكرد تا مقابل او قرار گرفتيم و اندكى نشستيم ، رو به پدرم كرد و گفت : اى ابوجعفر ! اگر مايلى با بزرگان قومت تيرى به هدف بزن ! منظورش اين بود كه به پدرم بخندند با اين تصوّر كه پدرم نمىتواند به خاطر سالخوردگىاش تيرى به هدف بزند و از اين بابت دلش آرام مىگيرد !\r\nپدرم عذر خواست و فرمود : من پير شده‌ام اگر صلاح است مرا معاف داريد ، ولى او نپذيرفت و گفت : به خدايى كه مرا به وسيله‌ى دين خود و پيامبرش گرامى داشته است ، نمىشود . سپس به يكى از بزرگان بنى اميّه اشاره كرد كه كمانت را به او بده ! پدرم كمان را از او گرفت و تيردان را از او ستاند و تيرى در چلّهء كمان گذاشت و به وسط هدف زد و در آن فرو رفت ، سپس دومين تير را انداخت روى تير اوّل خورد و تا دسته تير را شكافت ، پس از آن تيرهاى پياپى را پرتاب كرد تا نه تير كه به درون هم رفتند ، هشام داخل مجلس خود نگران بود ، نتوانست خودش را نگاه دارد و گفت : اى ابوجعفر ! خوب تيراندازى كردى ! تو تيراندازترين عرب و عجمى ، تو فكر كردى پير شده‌اى ، هرگز ! سپس از گفتهء خود و با كنيه صدا زدنش او را پشيمان شد در حالى كه از هيچ كس در مدت خلافتش به كنيه نام نبرده بود .\r\nپس مدتى سر به زير انداخت و داشت فكر مىكرد و پدرم در مقابل او\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nرودررو ايستاده بود و من پشت سر او . چون ايستادن من به درازا كشيد پدرم خشمناك شد و چنان بود كه هرگاه به سمت آسمان نگاه مىكرد ، خشمگين بود ، آثار خشم در چهره‌اش نمودار مىشد . چون هشام آن حالت را از پدرم ديد ، گفت : محمّد ! بالا بيا ! پدرم روى تخت رفت و من هم بالاى تخت رفتم همين كه نزديك هشام رسيد ، به سمت پدرم بلند شد و با او معانقه كرد و او را طرف راست خود نشاند سپس با من معانقه كرد و مرا سمت راست پدرم نشاند و صورتش را به سمت پدرم كرد و گفت : يا محمّد ! هميشه قريش تا وقتى كه چون تو كسى در بين آنهاست بر عرب و عجم سرورى مىكنند . دستت درد نكند با اين تيراندازى چه كسى اين را به تو آموخت و در چه مدت آموختى ؟ پدرم گفت : در روزگار نوجوانىام ديدم مردم تيراندازى مىكنند ، من هم تيراندازى مىكردم ، امّا بعدها ترك كردم ، و چون اميرالمؤمنين ! از من خواست دوباره تيراندازى كردم . گفت :\r\nاز زمانى كه به خاطر دارم هرگز چنين تيراندازى را نديده بودم و گمان نمىكنم كسى از اهل زمين چنين تيراندازى بكند ، پس تيراندازى جعفر ، كى به تيراندازى شما برسد !\r\nفرمود ، ما كمال و تمام و ديندارى را به ارث مىبريم ، چرا كه خداى تعالى به پيامبرش نازل كرد :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  « 1 » يعنى اسلام را به عنوان آيين و ديانت براى شما پسنديدم .\r\n\r\n\r\n","description":"","footnote":"\r\n( 1 ) - مائده / 3 : امروز دين و آيين شما را تكميل كردم و نعمت خود را بر شما تمام نمودم و اسلام رابه عنوان آيين شما پسنديدم .\r\n","page_name":" 175 ","page_number":175},
  {"content":"\r\n\r\nبنابراين زمين از كسى كه دينش كامل است خالى نمىباشد و اين نشانى امورى است كه غير ما را نمىرسد .\r\nهشام همين كه اين سخنان را شنيد ، چشم راستش دگرگون گرديد و لوچ شد و صورتش قرمز گشت و اين نشانهء خشم وى بود وقتى كه خشمناك مىشد ، سپس اندكى سر به زير انداخت و به طرف پدرم بلند شد و گفت : مگر نسب ما و شما فرزند عبد مناف يكى نيست ؟ پدرم گفت :\r\nما همين طوريم ولى خداى بزرگ ما را رازى نهفته و علم خالص خود را به طورى اختصاص داده است كه ديگران را نداده است . هشام گفت : مگر خداوند محمّد صلى الله عليه و آله و سلم را از شجرهء عبد مناف به جانب عموم مردم از سفيد و سياه و سرخ مبعوث نكرد . پس چگونه شما وارث چيزى شديد كه ديگران نشدند در حالى كه رسول خدا به عموم مردم مبعوث بود شما از كجا وارث اين علم شديد در حالى كه پس از محمّد صلى الله عليه و آله و سلم پيامبرى نيست و شما هم پيامبر نيستيد ؟ !\r\nپدرم گفت : از روى قول خداى تعالى :  « لا تُحَرِّكْ بِهِ لِسانَكَ لِتَعْجَلَ بِهِ »  « 1 » آنچه را كه او آشكار بود براى همهء مردم بود ولى آنچه را كه به زبان نياورد خداى تعالى دستور داد تا به ما اختصاص دهد بدون ديگران ، و از اين رو پيامبر صلى الله عليه و آله و سلم با برادرش على عليه السلام نجوا مىكرد نه با اصحابش ، خداى تعالى قُرآن را نازل كرد و فرمود :  « وَ تَعِيَها أُذُنٌ واعِيَةٌ »  . « 2 »\r\nپس رسول خدا صلى الله عليه و آله و سلم در بين اصحابش به او ( علىّ عليه السلام ) فرمود : يا علىّ !\r\n\r\n\r\n","description":"","footnote":"\r\n( 1 ) - قيامت / 16 : زبانت را به خاطر شتابزدگى براى خواندن ( قُرآن ) حركت مده !\r\n( 2 ) - الحاقة / 12 : و گوشهاى شنوا آن را دريابند و بفهمند .\r\n","page_name":" 176 ","page_number":176},
  {"content":"\r\n\r\nمن از خدا درخواست كردم آن را گوش تو قرار دهد ! و از اين جهت بود كه على عليه السلام در كوفه فرمود : رسول خدا صلى الله عليه و آله و سلم هزار باب از علم را به من تعليم داد كه از هر بابى هزار باب گشوده مىشود . رسول خدا صلى الله عليه و آله و سلم از علم نهفته‌اش تخصيص داد آنچه را كه خداوند به او اختصاص داده بود ؛ و به ما رسيد و ما هم به ارث مىبريم ، نه ديگر افراد قوم ما .\r\nپس هشام گفت : على عليه السلام مدّعى علمى بود كه كسى را بر غيب او اطّلاعى نيست پس چگونه او اين علم ( غيب ) را ادّعا داشت ؟ و از كجا ؟\r\nپدرم فرمود : خداوند بر پيامبرش كتابى نازل كرد كه در آن هر چه در گذشته بوده و هر چه در آينده تا روز قيامت بشود بيان شده است ، مىفرمايد :  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ »  « 1 » و اين قول خداى تعالى :  « وَ كُلَّ شَيْءٍ أَحْصَيْناهُ فِي إِمامٍ مُبِينٍ »  « 2 » و در اين آيه :  « ما فَرَّطْنا فِي الْكِتابِ مِنْ شَيْءٍ »  « 3 » و در آيه :  « وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ »  « 4 » و به پيامبرش وحى كرد كه در نهان و راز خود و علم نهفته‌اش چيزى را فرو نگذارد جز اينكه به او ( على عليه السلام ) بگويد .\r\nپيامبر صلى الله عليه و آله و سلم به على دستور داد تا پس از وى قُرآن را جمع آورى كند و او را غسل و حنوط و كفن كند ، نه ديگران . و به خاندان و اصحابش\r\n\r\n\r\n","description":"","footnote":"\r\n( 1 ) - نحل / 89 : و ما اين كتاب را بر تو نازل كرديم كه بيانگر همه چيز و هم هدايت و رحمت و هم مايه‌بشارت براى مسلمانان است .\r\n( 2 ) - يس / 12 : و ما همه چيز را در كتاب آشكار بشمرديم .\r\n( 3 ) - انعام / 38 : ما در اين كتاب چيزى را فروگذار نكرديم .\r\n( 4 ) - نمل / 75 : هيچ موجودى در آسمان و زمين پنهان نيست مگر در كتاب آشكار ( علم پروردگار ) است .\r\n","page_name":" 177 ","page_number":177},
  {"content":"\r\n\r\nفرمود : جز برادرم على حرام است كسى به عورت من نگاه كند زيرا كه او از من است و من از اويم . به سود اوست ، آنچه به سود من است و به زيان اوست هر چه به زيان من است . و او ادا كنندهء وامِ من است و انجام‌دهنده‌ى وعدهء من است . و به اصحاب خود فرمود : علىّ عليه السلام مطابق تأويل قُرآن مىجنگد همان طورى كه من بر اساس تنزيل قُرآن جنگيدم و در نزد هيچ كسى تأويل قُرآن به طور كامل و تمام نيست ، جز در نزد على عليه السلام .\r\nبه همين جهت به اصحاب خود فرمود : علىّ از همهء شما به امر قضا آگاه‌تر است و عمربن خطاب گفت : اگر على عليه السلام نبود عمر هلاك شده بود ، آيا عمر به نفع على عليه السلام گواهى مىدهد و ديگران انكار مىكنند ؟ !\r\nهشام با شنيدن اين سخنان سر به زير افكند سپس بلند كرد و گفت :\r\nدرخواستى دارى بگو ! پدرم ( امام باقر عليه السلام ) فرمود : به خاطر بيرون آمدن من ( وسيلهء مأموران ) زن و بچه‌ام وحشت زده شدند ! هشام گفت : امروز با بازگشت شما خداوند وحشت آنها را بر طرف مىسازد ! بيش از امروز اينجا نمىمانى !\r\nپدرم با او معانقه و خداحافظى كرد و من همينطور ، و او از جا برخاست و ما هم بلند شديم تا در خانه او كه رفتيم ، ميدانگاهى آنجا بود كه مردمانى تا آخر ميدان نشسته بودند ، پدرم راجع به آنها پرسيد ، دربان گفت : اينها قسّيسين و رهبانهايند و آن يكى عالم آنهاست كه يك روز در هر سال براى آنها جلوس مىكند ، و از او مسائلشان را مىپرسند و او جواب مىدهد .\r\nپدرم با مازادِ رداى خودش سرش را پيچيد و من هم همان كار را\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكردم و جلو رفت تا كنار آنها نشست و من هم پشت سر پدرم نشستم .\r\nخبر به هشام رسيد به يكى از غلامانش دستور داد تا او را ( عالم مسيحى ) را احضار كند و ببيند چه مىكند ، هشام به همراه شمارى از مسلمانان آمد اطراف ما را گرفتند و عالم نصارا هم آمد در حالى كه ابروانش را بادستمال زردى بسته بود بين جمعيت ما آمد و تمام حاضران مسلمان از جا به سمت او بلند شدند و او در صدر مجلس در بين جمعيت نشست ، اطراف او را گرفتند ، پدرم و من بين مردم بوديم ، او در بين مردم چشم گرداند پس به پدرم گفت : آيا تو از مايى و يا از امّت مرحومه ؟ پدرم گفت : بلكه از اين امّت مرحومه‌ام . پرسيد : از دانشمندان آنها هستى يا از جاهلان ؟\r\nپدرم فرمود : از جاهلان آنها نيستم . او نگران شد و گفت : چيزى از تو بپرسم ؟ پدرم گفت : بپرس ! پرسيد : شما از كجا ادّعا مىكنيد كه اهل بهشت مىخورند و مىآشامند ولى مدفوع و ادرار ندارند ؟ و به چه دليل ؛ آيا شما شاهدى قابل قبول داريد ؟\r\nپدرم فرمود : دليل غير قابل انكار ، مشاهدهء جنين در رحم مادر است كه مىخورد و مىآشامد ولى دفع نمىكند . آن مرد با شنيدن اين سخن سخت نگران شد و گفت : هرگز ! تو اظهار كردى كه از دانشمندان ايشان نيستى ! پدرم گفت : من گفتم : از جاهلان ايشان نيستم . گفت : بنابراين از تو مسألهء ديگرى مىپرسم ، گفت : شما از كجا ادّعا مىكنيد كه ميوهء بهشتى هميشه‌تر و تازه است ؟ چا دليلى از مشاهدات داريد ؟ پدرم گفت : آب خالص هميشه‌تر و تازه موجود است و از بين نمىرود و ناگسستنى است . » او با شنيدن پاسخ سخت سراسيمه شد و گفت : تو وانمود كردى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nاز علماى اين امّت نيستى ؟ پدرم فرمود : من گفتم : از جاهلان ايشان نيستم .\r\nگفت : مسأله ديگرى را از تو مىپرسم ! پدرم فرمود : بپرس ! گفت :\r\nسئوال من راجع به ساعتى از ساعات ( وقتى از اوقات ) دنياست كه نه جزء شب است و نه روز ؟\r\nپدرم فرمود : آن ساعت بين طلوع و فجر تا طلوع خورشيد است كه شخص دردمند در آن ساعت آرام مىگيرد و شب زنده‌دار مىخوابد و بىهوش به هوش مىآيد . و خداوند آن ساعت را در دنيا مورد علاقه راغبان و در آخرت براى عاملان ودليل روشن و حجت رسايى در برابر منكران و تاركان قرار داده است . او با شنيدن پاسخ پدرم آهى كشيد سپس گفت : يك مسأله باقى مانده است كه بايد از شما سئوال كنم كه هرگز پاسخ او را نتوانى ! پدرم فرمود : بپرس كه تو در گفتارت راه باطل مىپيمايى ! گفت : بگو ببينم آن دو نوزادى كه در يك روز به دنيا آمده و در يك روز از دنيا رفتند كيستند ، در حالى كه يكى صد و پنجاه سال عمر داشت و ديگرى پنجاه سال در اين دنيا زندگى كرد ؟\r\nپدرم فرمود : آن عزير و عزره بود كه در يك روز به دنيا آمدند و چون به سن مردان ؛ بيست و پنج سالگى رسيدند ، عزير با الاغ خودش بر قريه‌اى در انطاكيه گذر كرد ، در حالى كه خانه‌هاى آنان روى سقفهاى خود فرو ريخته بود ، پرسيد : چگونه خداوند پس از مرگ اينها را زنده مىكند ؟ در حالى كه خداوند او را برگزيده بود و هدايت كرده بود ، همين كه اين سخن را گفت : خداوند بر او خشم گرفت و صد سال او را ميراند و سپس او را زنده كرد در برابر خوراك و الاغ و نوشيدنيش و به سراى خود در حالى برگشت كه برادرش عزره او را نمىشناخت !\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاو را به عنوان ميهمان پذيرفت و دنبال فرزندان و نوادگانش فرستاد ، در حالى كه آنها پير شده بودند و عزير جوان بود ؛ در سن بيست و پنج سالگى و او خود از عزره نام مىبرد و مىگفت : من جوانى را آشناتر از تو به عزير سراغ ندارم . بنابراين آيا تو از اهل آسمانى يا از مردم زمين ؟\r\nعزير به برادرش گفت : من عزيرم خداى تعالى بر من به خاطر حرفى كه زدم خشم گرفت ؛ و مرا صد سال ميراند پس مرا دوباره زنده كرد تا بدين وسيله بر يقين مردم افزوده شود كه خداوند بر هر كارى تواناست . و اينك الاغ من و خوراك و آشاميدنيم كه از نزد شما با خود بردم همه را خداوند به قدرت خود به من بازگرداند .\r\nپس خداوند او را پنجاه سال تمام در بين مردم زنده نگاه داشت و سرانجام خداوند او و برادرش را در يك روز قبض روح كرد . عالم نصارا پس از شنيدن پاسخ از جا بلند شد و همگى با او به پا خاستند و گفت : شما داناتر از مرا آورده‌ايد و او را بين خودتان نشانديد تا آبروى مرا ببرد ! مسلمانان مىدانستند كه او به علوم ما احاطه دارد ولى در نزد او چيزى است كه ما احاطه نداريم ! به خدا سوگند كه ديگر با شما حرف نمىزنم و اگر سالى زنده باشم براى شما جلوس نخواهم كرد ، پراكنده شويد ! در آن حال پدرم جاى خودش نشسته بود .\r\nآن مرد خبر را براى هشام برد ، پس ناگهان فرستادهء هشام جايزه‌اى آورد و فورى دستور داد ما را به مدينه بازگردانند ، ديگر ما در شام نمانديم . مردم شام همچنان دربارهء ماجراى بين پدرم و عالم نصارا حيرت زده بودند كه ما نمانديم و سوار بر مركبمان برگشتيم ، پيش از ما نامهء هشام به فرماندار مَدْيَنْ - وقتى كه ما بين راه بوديم - رسيده بود . به\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nاو گفته بود كه پسر ابوتراب عليه السلام محمّد بن علىّ جادوگر و پسرش كه هر چه از اسلام بگويند دروغ مىگويند ، بر من وارد شدند ، به آن خاطر به مدينه بازگرداندم كه به قِسّيسين و رهبانان گرايش داشتند و به نصرانيّت تقرّب ورزيدند و من به خاطر خويشاوندى ايشان نخواستم كه آنها را بيازارم پس وقتى كه آمدند و نزد شما برگشتند بايد منادى در بين مردم جار بزند كسى كه با اينها خريد و فروش كند و مصافحه بگيرد و به اين دو نفر سلام دهد مسلمان نيست ، در حالى كه نظر اميرالمؤمنين ! كشتن آنها و چهارپايان آنها و غلامان آنهاست ! به دليل اينكه آنها از دين خارج شده‌اند والسّلام .\r\nچون پيك خليفه به « مَدْيَنْ » رسيده بود و ما پس از او نزديك شديم پدرم غلامانش را فرستاد تا براى چهارپايان علوفه بخرند و براى ما غذا تهيه كنند ، همين كه به نزديك شهر رفتند مردم دروازهء شهر را به روى آنها بستند و به ايشان دشنام دادند و به علىّ عليه السلام ناسزا گفتند و به آنها گفتند :\r\nشما حق پياده شدن در اينجا و خريد و فروش را نزد ما نداريد زيرا كه شما كافِر مشركيد ! غلامان ما جلوى دروازه ايستاده بودند تا ما رسيديم پدرم با آنها صحبت كرد و به نرمى با آنها گفتگو كرد و فرمود : از خدا بترسيد ما آن طور نيستم كه به شما گفته‌اند ولى آنها همان جواب را دادند كه به غلامان داده بودند .\r\nپدرم به ايشان گفت : گيرم ما چنان باشيم كه گفتيد : شما دروازهء شهر را باز كنيد و با ما معامله كنيد چنانچه به يهود و نصارا و مجوس معامله مىكنيد ! گفتند : شما از آنها بدتريد چرا كه آنها جزيه مىدهند و شما نمىدهيد ! پدرم فرمود : شما در را باز كنيد و از ما جزيه بگيريد ! گفتند : باز\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nنمىكنيم . و هيچ حرمتى نداريد تا شما پشت چهارپايانتان گرسنه بميريد و چهارپايانتان زير پاى شما بميرند ، پدرم آنها را موعظه كرد ولى آنها بيشتر درشتى كردند . پس پدرم پا از ركاب خالى كرد و به من فرمود :\r\nجعفر تو در جاى خودت باش و حركت نكن ! خود به قلّه‌ى كوه بالاى مدين رفت در حالى كه مردم نگاه مىكردند ببينند او چه مىكند !\r\nهمين كه بالاى كوه رسيد رو به سمت شهر كرد و انگشتان خود را در گوشها گذاشت و ندا داد :  « وَ إِلى مَدْيَنَ أَخاهُمْ شُعَيْباً  . . .  بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ . . . »  « 1 »\r\nبه خدا سوگند كه ما بقيّة اللَّه در زمين او هستيم . پس خداى تعالى فرمان داد : باد سياه تيره‌اى وزيدن گرفت و صداى او را برد و به گوش مردان و زنان و كودكان و كنيزان رساند و هيچ كس از مردم مَدْيَن نماند ، مگر از ناراحتى بالاى بام رفت از جمله كسانى كه بالاى بام رفته بودند پيرمرد سالخورده‌اى بود ، همين كه نگاهى به سمت كوه كرد با صداى بلند فرياد زد : اى مردم مَدْيَنْ از خدا بترسيد كه او در جايى ايستاده است كه شعيب در وقتى كه به قوم خود نفرين كرد ، ايستاده بود و اگر دروازهء شهر را به روى او باز نكنيد عذاب بر شما نازل خواهد شد و آنكه بيم مىدهد معذور است ! پس دروازه را باز كردند و ما را پياده نمودند و كارگذار آنها تمام اين خبرها را به هشام نوشت ، پس از آن روز دوم از مَدْيَنْ به جانب مدينه حركت كرديم و هشام به كارگزاران خودش نوشته\r\n\r\n\r\n","description":"","footnote":"\r\n( 1 ) - هود / 84 تا 86 : و به سوى مدين برادرشان شعيب را فرستاديم . . . بقية اللَّه براى شما اگر ايمان به خدا و دستورات او داشته باشيد ( هر چه كم و اندك باشد ) بهتر است .\r\n","page_name":" 183 ","page_number":183},
  {"content":"\r\n\r\nبود كه آن پيرمرد را بگيرند و در چاله‌اى دفن كنند و آنها نيز چنين كردند و او را بردند و نيز به كارگزار خود به مدينه نوشت كه پدرم را به وسيلهء غذا يا نوشيدنى زهرآلودى مسموم كند كه هشام از دنيا رفت و به اين آرزو نرسيد ! » « 1 »\r\n5 - راوندى از ابوبصير نقل كرده است كه امام صادق عليه السلام فرمود :\r\n« هشام ابن عبدالملك به دنبال پدرم فرستاد و او را به شام بردند ، همين كه بر وى وارد شد ، گفت : اى ابوجعفر ! به دنبال تو فرستادم تا مسأله‌اى را از تو بپرسم كه صلاح نبود از كس ديگرى آن را سؤال كنم و سزاوار نبود كه جز يك مرد از اين مسأله آگاه شود .\r\nپدرم به وى گفت : اميرالمؤمنين ! از هر چه دوست دارد بپرسد اگر دانستم كه پاسخ مىدهم و اگر ندانستم مىگويم : نمىدانم و راستى براى من شايسته‌تر است .\r\nهشام گفت : به من بگو كه آن شبى كه على ابن ابطالب عليه السلام را كشتند ، كسانى كه دور از آن شهرى بودند كه على عليه السلام را آنجا كشتند از كجا فهميدند ؟ و نشانى و اطّلاع مردم چه بود ؟ و بگو ببينم در قتل آن حضرت عبرتى براى ديگران بود يا نه ؟\r\nپدرم در پاسخ وى فرمود : چون شب قتل على صلوات اللَّه عليه فرا رسيد ، هيچ سنگى را از روى زمين برنداشتند مگر زير آن خون تازه ديدند تا وقت طلوع فجر و شبى هم كه هارون برادر موسى عليه السلام از دنيا رفت همين اتفاق افتاد و همين طور بود شبى كه در آن يوشع بن نون را\r\n\r\n\r\n","description":"","footnote":"\r\n( 1 ) - دلائل الإمامه : ص 104 - 109 .\r\n","page_name":" 184 ","page_number":184},
  {"content":"\r\n\r\nكشتند و همچنين شبى كه عيسى بن مريم عليه السلام را به آسمان بردند ، و همين طور شبى كه در آن شب امام حسين عليه السلام كشته شد !\r\nهشام با شنيدن اين سخنان چهره در هم كشيد و رنگ صورتش تغيير كرد و خواست به پدرم حمله كند ! پدرم گفت : يا اميرالمؤمنين ! به مردم واجب است كه از رهبرشان اطاعت كنند و صادقانه خيرخواه او باشند و آنچه باعث شده است كه من سئوالات اميرالمؤمنين [ ! 
  ] را پاسخ دهم ، آگاهى من به وجوب اطاعت از اوست و بنابراين اميرالمؤمنين [ ! 
  ] بايد خوش بين باشد !\r\nهشام پس از شنيدن سخنان پدرم گفت : به من عهد و پيمان الهى را بده كه اين حديث را تا وقتى كه من زنده‌ام به كسى نگويى ! پدرم عهد و پيمانى را كه او مىخواست داد .\r\nسپس هشام گفت : هر وقت خواستى نزد خانوادهء خود برگرد ! پس پدرم از شام به قصد حجاز بيرون شد و هشام پيكى را فرستاد و به همراه او نامه‌اى به تمام كارگزارنش در بين دمشق تا يثرب ( مدينه ) فرمان داد كه به پدرم چيزى از شهر خودشان ندهند ، و در بازارهايشان به او چيزى نفروشند و اجازه ندهند تا به حجاز مىرسد با اهل شام ارتباطى برقرار كند !\r\nهمين كه با جمعيتى كه همراهش بودند به شهر مدين رسيد ، برخى از آنها آمدند و گفتند كه آذوقهء ما تمام شده است و اين مردم از رفتن ما بازار مانع مىشوند و در دروازهء يثرب را بسته‌اند ! پدرم پرسيد : چنين كرده‌اند ؟ آب وضو بياوريد ؟ آب آوردند و وضو گرفت سپس به غلام خويش تكيه كرد ، بالاى كوه رفت تا به قلّه‌ى كوه رسيد ، رو به قبله ايستاد\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nو دو ركعت نماز خواند و سر پا ايستاده رو به شهر كرد ، با صداى بلند ندا داد و گفت :    « وَ إِلى مَدْيَنَ أَخاهُمْ شُعَيْباً قالَ : يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ وَ لا تَنْقُصُوا الْمِكْيالَ وَ الْمِيزانَ إِنِّي أَراكُمْ بِخَيْرٍ وَ إِنِّي أَخافُ عَلَيْكُمْ عَذابَ يَوْمٍ مُحِيطٍ ، وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ ، بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ »    « 1 »\r\nسپس دست خود را روى سينه‌اش گذاشت و با صداى بلند صدا كرد :\r\nبه خدا سوگند منم بقيّة اللَّه و به خدا منم بقيّةاللَّه !\r\nمىفرمايد : در بين مردم مَدين پيرمرد سالخورده‌اى بود كه سن زيادى از او گذشته بود و تجربه‌ها آموخته بود و كتابها خوانده بود ، مردم مدين او را به خير و صلاح مىشناختند همين كه صدا را شنيد به كسانش گفت :\r\nمرا بيرون ببريد ! آوردند و وسط شهر گذاشتند ، مردم به اطراف او جمع شدند ، رو به مردم كرد و گفت : اين چه صدايى بود كه من از بالاى كوه شنيدم ؟ گفتند : مردى مىخواست وارد بازار شود به فرمان حاكم او را مانع شدند و بين بازار و خواسته‌هاى او فاصله انداختند .\r\nپيرمرد گفت : شما از من اطاعت مىكنيد ؟ گفتند : خدا شاهد است كه آرى .\r\nگفت : قوم صالح عليه السلام تنها يك نفر از ايشان ناقه را پى كرد ولى همهء آنها به خاطر اينكه به عمل او راضى شدند ، عذاب ديدند و اين مردى است كه جاى شعيب عليه السلام ايستاده است همانند نداى شعيب عليه السلام ندا مىدهد و اين\r\n\r\n\r\n","description":"","footnote":"\r\n( 1 ) - هود / 84 تا 86 : برادرشان شعيب را سوى مدين فرستاديم . . . بقية اللَّه براى شما بهتر است اگر ايمان داشته باشيد .\r\n","page_name":" 186 ","page_number":186},
  {"content":"\r\n\r\nمرد دنباله روى اوست . شما از فرمان حاكم سرپيچى كنيد و از من اطاعت كنيد و به خاطر او به بازار برويد و حاجت او را برآورده سازيد و اگر نه به خدا سوگند كه من شما را از هلاكت در امان نمىبينم !\r\nمىفرمايد : دروازه را گشودند و به جانب پدرم به بازار رفتند و نيازمنديهاى او را فروختند و وارد شهرشان شدند . فرماندار عملكردِ مردم را براى هشام نوشت و از ماجراى پيرمرد او را آگاه ساخت ! پس هشام به فرماندار مَدْيَن دستور داد كه پيرمرد را به نزد او منتقل كنند ولى او در بين راه از دنيا رفت - خدا از او راضى باد - ! « 1 »\r\n6 - مجلسى از تفسير قمى از عمر بن عبداللَّه ثقفى نقل كرده ، مىگويد :\r\nهشام بن عبدالملك ابوجعفر امام باقر عليه السلام محمّد بن على زين العابدين عليهما السلام را از مدينه به جانب شام بيرون برد و خود در همه جا با او فرود مىآمد و با او در مجالس مردم همنشين مىشد ، در آن ميان كه امام عليه السلام نشسته بود و جمعى از مردم در نزد او و مسائلى را از او مىپرسيدند ، ناگهان ديد نصارا وارد كوهى مىشوند كه در آنجاست .\r\nفرمود : اين مردم را چه شده است ؟ آيا امروز عيد است ؟ گفتند : نه يابن رسول اللَّه ! ولى همه ساله آنها در چنين روزى نزد عالمى كه در اين كوه است مىروند و او را بيرون مىآورند و آنچه مىخواهند و هر چه براى آنها در طول سال اتفاق مىافتد از او مىپرسند !\r\nابوجعفر عليه السلام پرسيد ؛ آيا او دانشمند است ؟ گفتند : او از داناترين مردمان است ، او اصحابِ حواريون عيسى عليه السلام را درك كرده است .\r\nفرمود : زود باشيد تا ما هم نزد او برويم ؟ گفتند : يابن رسول اللَّه اين به\r\n\r\n\r\n","description":"","footnote":"\r\n( 1 ) - قصص الأنبياء : ص 144 و 145\r\n","page_name":" 187 ","page_number":187},
  {"content":"\r\n\r\nاختيار شماست !\r\nمىگويد : امام باقر عليه السلام سر و صورتش را پوشاند و با اصحابش رفتند ، با مردم مخلوط شدند تا به كوه رسيدند ، مىگويد : ابوجعفر عليه السلام با اصحابش ميان نصارا نشستند ، پس نصارا فرشى درافكندند و پشتىها گذاشتند سپس وارد و خارج شدند و يك چشم او را به گونه‌اى بستند كه چشمان او دگرگون شد ، گويى كه چشم افعى است ! سپس نگاهى به ابوجعفر عليه السلام كرد و گفت : آيا تو از مايى يا از امّت مرحومه ؟\r\nابوجعفر عليه السلام فرمود : از امّت مرحومه : گفت : آيا از دانشمندان ايشانى يا از جاهلان ايشان ؟ فرمود : از جاهلانشان نيستم . نصرانى گفت : من از تو چيزى بپرسم يا تو مىپرسى ؟ ابوجعفر عليه السلام فرمود : تو بپرس ! گفت اى تودهء نصارا مردى از امّت محمّد صلى الله عليه و آله و سلم مىگويد : از من بپرس ! كه گويى به اين مسائل آگاهى دارد ! سپس گفت : اى بندهء خدا بگو ببينم كدام ساعت است كه نه از شب است و نه از روز ؟\r\nابوجعفر عليه السلام فرمود : ما بين طلوع فجر تا طلوع خورشيد . نصرانى گفت :\r\nاگر نه از شب است و نه از روز پس از چه ساعاتى است ؟ ابوجعفر عليه السلام فرمود : از ساعات بهشت است كه در آن ساعت بيماران ما شفا مىيابند .\r\nنصرانى گفت : درست گفتى . باز هم بپرسم يا تو مىپرسى ؟ ابوجعفر عليه السلام فرمود : تو بپرس !\r\nاو گفت : اى مردم نصارا ! اين مرد سرشار از مسائل است ، بگو ببينم اهل بهشت چگونه مىخورند ولى دفع نمىكنند ، در دنيا نظير آن را برايم بازگو كن ؟ ! ابوجعفر عليه السلام فرمود : جنين در رحم مادر از آنچه مادر مىخورد او هم مىخورد ولى دفع نمىكند . نصرانى گفت : راست گفتى ،\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمگر نگفتى كه از علماى ايشان نيستى ؟ ابوجعفر عليه السلام فرمود : بلكه من گفتم از جاهلان آن‌ها نيستم . نصرانى گفت : باز هم من بپرسم يا تو مىپرسى ؟\r\nابوجعفر فرمود : تو بپرس ! گفت : اى گروه نصارا به خدا سوگند از او مسأله‌اى را خواهم پرسيد كه او درماند چنانچه دراز گوش در گل فرو رود ! امام عليه السلام فرمود : بپرس ! گفت : بگو ببينم ! مردى كه با زنى نزديكى كرده و او دو پسر را هم زمان حامله شده و زاييده است هر دوى آنها در يك ساعت مرده‌اند و در يك ساعت در قبر به خاك سپرده شده‌اند ولى يكى از آنها صد و پنجاه سال عمر كرده و ديگرى پنجاه سال ، آنها كيستند ؟\r\nابوجعفر عليه السلام فرمود : آن دو نفر عزير و عزره بودند كه مادرشان همانطور كه گفتى به آنها حامله شد و چنانچه گفتى آنها را به دنيا آورد و عزره و عزير زندگى كردند و سى سال عزره با عزير زندگى كرد سپس عزير را خداوند صد سال ميراند و عزره بود و زندگى مىكرد سپس عزير را خدا برانگيخت و با عزره بيست سال زنده بودند . نصرانى گفت :\r\nاى تودهء نصارا من كسى را داناتر از اين مرد هرگز نديده‌ام . هيچ حرفى را تا وقتى كه اين مرد در شام است از من نپرسيد ، زود مرا برگردانيد ! او را به غار خودش برگرداندند و مردم نصارا با ابوجعفر برگشتند ! « 1 »\r\n\r\nماجراى امام با مردم روزگار\r\n1 - صدوق از هشام ابن معاذ نقل كرده است ، مىگويد : از زمانى كه\r\n\r\n\r\n","description":"","footnote":"\r\n( 1 ) - بحار الأنوار : 46 / 313\r\n","page_name":" 189 ","page_number":189},
  {"content":"\r\n\r\nعمربن عبدالعزيز وارد مدينه شد من هم‌نشين او بودم ، دستور داد منادى وى صدا زند : هر كه حقى از كسى دارد و يا ستمى به او شده است بايد از اين در بيايد ! پس محمّد بن على يعنى باقر العلوم عليه السلام آمد . و غلام وى مزاحم وارد شد و گفت : محمّدبن على عليهما السلام درِ منزل است ؟ خليفه گفت :\r\nمزاحم ! او را وارد كن ! مىگويد : امام عليه السلام وارد شد در حال كه عمربن عبدالعزيز اشكِ چشمانش را پاك مىكرد .\r\nمحمّد بن على عليهما السلام فرمود : « اى عمر ! چرا گريه مىكنى ؟ » هشام عرض كرد : يابن رسول اللَّه ! او را فلان مطلب گرياند : محمّد بن على عليهما السلام فرمود :\r\n« يا عمر ! دنيا بازارى است كه بعضى از آنجا با چيزى بيرون مىشوند كه به حال آنها سودمند است و بعضى بيرون شدند در حالى كه به زيان آنها بود ! و بسا قومى كه آنها را زيان رساند همانند آنچه را كه ما در آن بسر مىبريم تا اينكه مرگ به سراغ آنها آمد و ايشان را فرا گرفت و آنها افسرده و ملامت زده از دنيا بيرون رفتند ! چرا كه آنان نه چيزى را كه گروهى در آخرت مىپسنديدند و نه چيزى را كه جمعى از بهشت نمىپسنديدند ، برگرفتند ؛ آنچه را كه آنها جمع كردند و جمعى از كسانى كه آنها را نمىستودند ما بين خود تقسيم كردند و رفتند نزد كسى كه عذر آنها را نمىپذيرد .\r\nبه خدا سوگند كه ما سزاواريم به آن عملى كه همواره بر ايشان رشك مىبريم و در آن اعمال با ايشان موافقيم بنگريم و به آن اعمالى كه ما نسبت به ايشان بيمناكيم توجه كنيم و از آنها خوددارى نماييم . بنابراين از خدا بپرهيز و در دلت دو چيز را داشته باش : ببين دوست دارى وقتى كه به درگاه پروردگارت مىروى چه كسى همراه تو باشد ؛ پس او را\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nپيشاپيش خود قرار ده ! و آن موقعى كه به درگاه پروردگارت رفتى ببين چه كسى را دوست ندارى همراه تو باشد ! پس جايگزين او را بجوى و مبادا سراغ كالايى به روى كه كسان پيش از تو را هلاك كرد و تو اميدوارى از تو بگذرد !\r\nاى عمر ! از خدا بترس و درها را بگشا و دربانان را ساده گير ! و از ستمديده يارى كن و ستم ستمگر را به خودش بازگردان ! سپس فرمود :\r\n« سه چيز است كه در هر كس باشد ايمانش به خدا كامل است : عمر با شنيدن اين سخن روى دو زانو نشست سپس گفت : بفرماييد اى اهل بيت نبوّت ! فرمود : اى عمر ! كسى كه وقت خشنودى ، خشنوديش او را به باطل واندارد و چون خشمگين گردد ، خشم وى او را از حق بيرون نبرد و هر كه وقت توانايى به آنچه حق ندارد اقدام نكند ! »\r\nعمر با شنيدن اين سخنان قلم و كاغذ طلبيد و نوشت : بسم اللَّه الرّحمن الرّحيم . اينك آنچه از حقِّ محمّد بن على عليهما السلام به نام فدك به ستم گرفته بودند عمربن عبدالعزيز به وى بازگرداند . « 1 »\r\n2 - برقى از ابن فضّال نقل كرده است مىگويد : به امام باقر عليه السلام گفتند :\r\nعكرمه آزاد شدهء ابن عبّاس در آستانهء مرگ قرار دارد ! مىگويد : آن حضرت از جا حركت كرد . سپس فرمود : « اگر او را درك مىكردم چيزى را به او مىآموختم كه آتش دوزخ را نچشد ! » پس كسى بر او وارد شد و گفت : او از دنيا رفت ! راوى مىگويد : عرض كردم : آن را به ما بياموزيد ! فرمود : « به خدا سوگند كه آن چيزى نيست جز همين ( ولايت اهل بيت )\r\n\r\n\r\n","description":"","footnote":"\r\n( 1 ) - خصال : ص 104\r\n","page_name":" 191 ","page_number":191},
  {"content":"\r\n\r\nامرى كه شما درگير آن هستيد . » . « 1 »\r\n3 - كلينى از ابوبصير نقل كرده است مىگويد : خدمت امام باقر عليه السلام بوديم و حمران نيز نزد آن حضرت بود ، ناگهان غلام وى وارد شد ، عرض كرد : فدايت شوم ! عكرمه در آستانهء مرگ است ، وى با اينكه عقيدهء خوارج را داشت ولى هميشه خدمت امام باقر عليه السلام بود ! پس امام باقر عليه السلام به ما فرمود : منتظر من باشيد تا نزد شما برگردم ! عرض كرديم : آرى .\r\nچون درنگ كرديم برگشت ، فرمود : « بدانيد اگر من عكرمه را پيش از اينكه جان بسپارد درك مىكردم كلماتى را به او تعليم مىدادم كه سود مىبرد ، ولى من موقعى او را دريافتم كه جان به جان آفرين تسليم كرده بود »\r\nگفتم : فدايت شوم ، آن كلام كه مىخواستيد به او تعليم دهيد ، چيست ؟\r\nفرمود : « او همان چيزى است كه شما در ارتباط با آن هستيد ، پس به هنگام مرگ شهادت لا إله الااللَّه و ولايت ( اهل بيت ) را به مرده هايتان تلقين كنيد » . « 2 »\r\n4 - همو از ابوحمزهء ثمالى نقل كرده ، مىگويد : در مسجد رسول خدا صلى الله عليه و آله و سلم نشسته بودم ، ناگهان مردى وارد شد ، و سلام داد ، از من پرسيد : اى بندهء خدا تو كيستى ؟ گفتم : مردى از اهل كوفه . گفتم : چه نيازى دارى ؟ گفت : ابوجعفر محمّدبن على عليهما السلام را مىشناسى ؟ گفتم : آرى ، تو چه كارى با او دارى ؟ گفت : چهل مسأله براى او آماده دارم كه از او بپرسم ؛ چه چيز حق است كه من انجام دهم و چه چيز باطل است تا ترك كنم .\r\n\r\n\r\n","description":"","footnote":"\r\n( 1 ) - محاسن : ص 149 .\r\n( 2 ) - كافى : 2 / 123 .\r\n","page_name":" 192 ","page_number":192},
  {"content":"\r\n\r\nابوحمزه مىگويد : به او گفتم : آيا بين حق و باطل را مىشناسى ؟ گفت :\r\nآرى . گفتم : اگر تو بين حق و باطل را مىشناسى پس چه نيازى به پرسش از امام را دارى ؟ گفت : اى اهل كوفه ! شما مردم كم حوصله‌اى هستيد . هر وقت ابوجعفر ( امام باقر ) عليه السلام را ديدى مرا خبردار كن ! هنوز حرف ما با او قطع نشده بود كه امام باقر عليه السلام آمد در حالى كه اطرافش مردم خراسان و ديگران بودند و از مناسك حج مىپرسيدند ، رفت تا در جاى خودش نشست و همان مرد رفت و در نزديكى آن حضرت نشست .\r\nابوحمزه مىگويد : من هم جايى نشستم كه حرفها را بشنوم و اطراف امام عليه السلام جمعيت زيادى بودند ، همين كه نيازهاى ايشان بر طرف شد و برگشتند ، امام عليه السلام نگاهى به طرف آن مرد كرد ، و پرسيد : تو كيستى ؟\r\nگفت : من قتادةبن دعامهء بصرى هستم ، امام باقر عليه السلام فرمود : « واى بر تو اى قتاده ! خداى تعالى گروهى از مخلوق خود را آفريده و ايشان را بر خلق خويش حجّت قرار داده است ، بنابراين آنان بزرگان روى زمين و قائمان به امر او و برگزيدگان در علم اويند ، خداوند ايشان را پيش از آفرينش سايه هايى از طرف راست عرش خود برگزيد . » .\r\nراوى مىگويد : قتاده با شنيدن اين سخنان ، سكوتى طولانى كرد سپس گفت : خداوند امر شما را اصلاح كند ! به خدا سوگند كه در حضور فقها و جلوى ابن عبّاس نشسته‌ام هيچ گاه در برابر هيچ يك از آنها به قدرى كه در حضور شما دل نگران شدم ، دل نگران نشده بودم .\r\nامام باقر عليه السلام فرمود : « واى بر تو مىدانى در كجا قرار دارى ؟ تو در مقابل « درِ خانه هايى ( قرار دارى ) كه خداوند اذن فرموده ديوارهاى آن‌ها را بالا ببرند و مرتفع سازند ، و ( خانه هايى كه ) نام خدا در آن‌ها برده\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمىشود و هر صبح و شام در آنها او را تسبيح او مىگويند ، مردانى كه نه تجارت آنها را از ياد خدا و برپا داشتن نماز و اداى زكات باز مىدارد و نه خريد و فروش » « 1 » تو در آنجايى و ماييم آن خانه ها ! » .\r\nقتاده عرض كرد : به خدا كه راست گفتى ، خدا مرا فداى شما گرداند ! به خدا كه آنها خانه‌هاى سنگ و گل نيستند .\r\nقتاده عرض كرد : بفرماييد : پنير چگونه درست مىشود ؟ امام باقر عليه السلام با شنيدن سؤال لبخندى زد و فرمود : « چرا سؤالاتت را به اين سؤال بازگرداندى ؟ » .\r\nقتاده گفت : فراموشم شد . امام عليه السلام فرمود : « اشكالى ندارد » .\r\nقتاده گفت : چه بسا در آن پنير مايه‌اى كه از شكمبهء بزغاله يا گوسالهء مرده درآورده‌اند قرار مىدهند ؟ امام عليه السلام فرمود : اشكالى ندارد ، زيرا كه پنير مايه رگ و خون ندارد و بدون استخوان است ، از بين باقيماندهء غذاى داخلى شكمبه و خون بيرون مىآيد ! » .\r\nسپس فرمود : « خمير مايه به منزلهء مرغ مرده است كه از شكم آن تخم مرغى درآورند ، آيا آن تخم‌مرغ را مىخورى ؟ »\r\nقتاده گفت : نه خودم مىخورم و نه به كسى مىگويم بخورد !\r\nامام باقر عليه السلام فرمود : « چرا ؟ »\r\nعرض كرد : چون آن مردار است .\r\nفرمود : اگر همان تخم را نگه داشتى و از آن جوجه‌اى درآمد ، آيا آن جوجه را مىخورى ؟ »\r\n\r\n\r\n","description":"","footnote":"\r\n( 1 ) - نور / 36 و 37 .\r\n","page_name":" 194 ","page_number":194},
  {"content":"\r\n\r\nعرض كرد : آرى .\r\nفرمود : « چه چيز آن تخم‌مرغ را براى تو حرام كرده است ولى اين جوجه را حلال ساخته است ؟ »\r\nسپس افزود : « همين طور شكمبه مانند تخم مرغ است ، پس پنير را از بازار مسلمانان و از دست افراد نمازخوان ، بخر و هيچ نپرس ( چه گونه فراهم شده ) مگر اين كه كسى از آن خبر دهد » . « 1 »\r\n5 - از احمدبن اسماعيل كاتب به نقل از پدرش آورده است ، مىگويد :\r\nامام باقر عليه السلام وارد مسجدالحرام شد ، گروهى از قريش او را ديدند ، گفتند :\r\nكيست اين ؟ جواب دادند : او امام و پيشواى مردم عراق است . يكى از آنها گفت : اگر يكى از شما دنبال او مىرفت و سؤالى از او مىكرد ! پس جوانى از بين آنها خدمت آن حضرت رفت و عرض كرد : عموزاده ! بزرگترين گناهان كبيره چيست ؟ فرمود : « مىگسارى . » .\r\nجوان برگشت و ماجرا را به ايشان گفت ، گفتند : برگرد نزد او ! و او دوباره برگشت .\r\nامام عليه السلام فرمود : « برادرزاده ! مگر نگفتم : مىگسارى . » . جوان برگشت و به ايشان قضيه را گفت . باز به او گفتند : بار ديگر نزد او برگرد ! به قدرى گفتند كه او بار ديگر برگشت و از آن حضرت پرسيد ، فرمود : « برادرزاده مگر نگفتم : مىگسارى ! زيرا كه مىگسارى صاحبش را وارد زنا ، دزدى و قتل نفس مىسازد كه خداوند حرام كرده است و داخل شرك به خدا مىكند . و كارهاى شراب بالاتر از هر گناهى است ، همان طورى كه درخت\r\n\r\n\r\n","description":"","footnote":"\r\n( 1 ) - كافى : 6 / 256 .\r\n","page_name":" 195 ","page_number":195},
  {"content":"\r\n\r\n( انگور ) شراب از همهء درختان بلندتر مىشود . » . « 1 »\r\n6 - از حكم بن عتيبه نقل كرده است ، مىگويد : در آن ميان كه من همراه امام باقر عليه السلام بودم و خانه پر از جمعيت بود ، ناگهان پيرمردى كه به عصاى نوك تيز خود تكيه داده بود وارد شد ، جلوى درِ خانه ايستاد و عرض كرد : سلام و رحمت و بركات خدا بر تو اى فرزند رسول خدا ! سپس ساكت ماند ! امام باقر عليه السلام فرمود : « سلام و رحمت و بركات خدا بر تو باد ! »\r\nسپس پيرمرد رو به حاضران كرد و گفت : سلام بر شما ! و بعد خاموش ماند تا اين كه همه حاضران جواب سلام او را دادند .\r\nآنگاه رو به امام باقر عليه السلام كرد و گفت : يابن رسول اللَّه ! خداوند مرا فداى شما گرداند ! اجازه مىدهيد تا نزديك شما بيايم ؟ به خدا سوگند من شما را و دوستداران شما را دوست دارم . به خدا سوگند ، شما و دوستداران شما رابه خاطر طمع دنيوى دوست نمىدارم . و به خدا سوگند كه دشمن شما را دشمن مىدارم و از او بيزارم ؛ و به خدا قسم كه دشمنى و بيزارى من از او به خاطر كشت و كشتارى بين من و او نيست . و به خدا سوگند حلال شما را حلال و حرام شما را حرام مىدانم و منتظر امر شمايم ، - فدايتان شوم - آيا اميد ( آمرزش ) مرا داريد ؟\r\nامام باقر عليه السلام فرمود : « بيا جلو ! بيا جلو ! » او را كنار خودش نشاند ، سپس فرمود : « اى پيرمرد كسى نزد پدرم علىّبن حسين عليهما السلام آمد ، چيزى نظير آنچه تو پرسيدى ، از او پرسيد ، پدرم عليه السلام به او فرمود : اگر از دنيا\r\n\r\n\r\n","description":"","footnote":"\r\n( 1 ) - كافى : 6 / 429 .\r\n","page_name":" 196 ","page_number":196},
  {"content":"\r\n\r\nبه روى ، بر رسول خدا صلى الله عليه و آله و سلم و بر علىّ ، حسن ، حسين و علىّبن حسين عليهم السلام وارد مىشوى ، دلت آرام و قلبت خنك مىشود و چشمت روشن و با روح و ريحان با كرام الكاتبين روبرو مىشوى ، اگر نفس به حنجره‌ات - با دست اشاره به گلويش كرد - برسد و اگر زنده بمانى چيزى را خواهى ديد كه خداوند بدان وسيله چشم تو را روشن مىگرداند و با ما در مقام عالى بهشت همراه مىباشى » .\r\nپيرمرد گفت : يا اباجعفر ! چگونه فرمودى ؟ امام عليه السلام دوباره همان سخنان را تكرار كرد .\r\nپيرمرد گفت : اللَّه اكبر ! يا اباجعفر ! اگر من بميرم بر رسول خدا صلى الله عليه و آله و سلم و بر علىّ و حسن و حسين و علىّبن حسين عليهم السلام وارد مىشوم و چشمم روشن و دلم آرام و قلبم شاد مىشود و با روح و ريحان با كرام الكاتبين روبرو مىشوم ، اگر نفسم به اينجا ( گلوگاه ) برسد و اگر زنده بمانم مىبينم آنچه را كه باعث روشنى چشم من است و با شما در مقام اعلاى بهشتى خواهم بود ؟ سپس پيرمرد ، هاىهاى شروع به گريه و زارى كرد تا اين كه به زمين افتاد ، و اهل خانه نيز وقتى كه آن حال پيرمرد را ديدند به گريه و زارى افتادند و امام عليه السلام با انگشتانش اشكها را از گوشهء چشم پيرمرد پاك مىكرد . سپس پيرمرد سرش را بلند كرد به امام باقر عليه السلام عرض كرد : يابن رسول اللَّه ! خداوند مرا فداى شما گرداند ! دستتان را به من بدهيد ! امام عليه السلام دستش را به او داد و او دست امام عليه السلام را بوسيد و آن را روى چشمان و صورتش نهاد . سپس شكم و سينه‌اش را باز كرد و دست آن حضرت را روى شكم و سينه‌اش نهاد و پس از آن از جا برخاست و گفت : درود بر شما ( خداحافظ ) و ابوجعفر عليه السلام از پشت سر او\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدر حالى كه او داشت مىرفت ، نگاه مىكرد . سپس رو به طرف حاضران كرد و فرمود : « هر كس مىخواهد به مردى از اهل بهشت نگاه كند بايد به اين مرد نگاه كند . » حكم بن عتيبه مىگويد : هرگز انجمنى نظير آن انجمن را نديدم ! « 1 »\r\n7 - از ابوبصير نقل كرده است ، مىگويد : با امام باقر عليه السلام در مسجد نشسته بوديم ناگهان داوودبن على و سليمان بن خالد و ابوجعفر عبداللَّه‌بن محمّد ابوالدّوانيق آمدند و در گوشه‌اى از مسجد نشستند ، به ايشان گفتند : آن محمّدبن علىّ عليهما السلام است كه نشسته . داوودبن على و سليمان بن خالد خدمت آن حضرت آمدند ولى ابوالدّوانيق ( منصور دوانيقى ) در جاى خودش همچنان نشسته بود ، آنها آمدند به امام باقر عليه السلام سلام دادند ، امام عليه السلام فرمود : « چه چيز جبّار شما را مانع از آمدن پيش من شد ؟ » آنها از جانب وى عذرخواهى كردند .\r\nامام ابوجعفر محمّدبن علىّ ( الباقر ) عليهما السلام فرمود : « بدانيد به خدا سوگند ، شبها و روزهاى زيادى نمىگذرد كه اين شخص مالك شرق و غرب عالم مىشود ، سپس افراد به دنبال او گام بر مىدارند و مردانى را به خاطر او به ذلّت مىكشند و تسليم او مىكنند ، سپس به شدت و قدرت سلطنت مىكند ! » داوودبن علىّ گفت : آيا سلطنت ما پيش از سلطنت شماست ؟\r\nامام عليه السلام فرمود : « آرى ، اى داوود ! سلطنت و مالكيّت شما پيش از ماست . »\r\nپس داوود گفت : خدا امر شما را اصلاح كند ! آيا سلطنت ما مدت معينى دارد ؟ فرمود : « آرى ، اى داوود ! به خدا سوگند كه بنىاميّه روزى را\r\n\r\n\r\n","description":"","footnote":"\r\n( 1 ) - كافى : 8 / 86 .\r\n","page_name":" 198 ","page_number":198},
  {"content":"\r\n\r\nسلطنت نمىكنند ، مگر اينكه شما دو چندان آن و سالى را مگر شما دو برابر آن را سلطنت مىكنيد ! و پسر بچه‌هاى شما آن را به مانند دست به دست كردن توپ ، از دست يكديگر مىربايند » .\r\nپس داوودبن علىّ شادمان از نزد امام باقر عليه السلام برخاست ، مىخواست برود اين ماجرا را به اطلاع ابوالدوانيق ( منصور دوانيقى ) برساند ! همين كه او و سليمان بن خالد با هم بلند شدند امام باقر عليه السلام از پشت سر او را صدا زد ، فرمود : « اى سليمان بن خالد ! اين قوم ( عباسيان ) همواره در فراخنايى از سلطنت و گسترش مملكت خويشند تا وقتى كه - اشاره به سينه‌اش كرد - خونى از ما نريخته‌اند ! همين كه آن خون را بريزند ، دل زمين براى ايشان بهتر از روى زمين است ، پس در آن روز كسى در روى زمين يار و ياور ايشان نخواهد بود و در آسمان ( در پيشگاه خدا ) هم كسى عذر ايشان را نمىپذيرد .\r\nسپس سليمان‌بن خالد رفت و خبر را به ابوالدّوانيق داد ، ابوالدّوانيق نزد امام باقر عليه السلام آمد و سلام داد ، آنگاه گفته‌هاى داوودبن على و سليمان بن خالد را به عرض آن حضرت رسانيد . امام عليه السلام فرمود : « آرى اى ابوجعفر ! دولت و سلطنت شما پيش از دولت و سلطنت ماست .\r\nسلطنت شما سخت و دشوار خواهد بود ، هيچ سهولت در آن نيست و مدتش طولانى است . به خدا سوگند كه بنى اميّه يك روز و يك سال حكومت نخواهد كرد ، مگر اينكه شما دو برابر آن سلطنت خواهيد كرد ، و كودكان شما آن را خواهند ربود تا چه رسد به مردان شما همان طورى كه توپ را مىربايند ! خوب فهميدى ؟ »\r\nسپس فرمود : « شما همواره در سرمستى سلطنت خوش مىگذرانيد تا\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nوقتى كه دستتان به خون بناحقى از ما اهل بيت آلوده نگرديده است و چون آلوده به چنان خونى شديد ، خداى عزّوجلّ بر شما غضب مىكند ، دولت و سلطنت و دبدبهء شما را از بين مىبرد !\r\nخداوند بنده‌اى از بندگان بى مقدار خود كه يك چشم دارد - نه از آل ابوسفيان - را بر شما مسلّط گرداند كه درماندگى شما به دست او و دست ياران او باشد » سپس سخن را قطع كرد . « 1 »\r\n8 - اربلى مىگويد : آورده‌اند كه عبداللَّه‌بن معمّر ليثى به امام باقر عليه السلام عرض كرد :\r\nبه من گفتند كه شما به عقد موقّت ( متعه ) فتوا مىدهيد ؟ فرمود :\r\n« خداوند در كتاب خود آن را حلال فرموده « 2 » و رسول خدا صلى الله عليه و آله و سلم آن را سنّت قرار داده و اصحاب آن حضرت به آن عمل كرده‌اند . » .\r\nعبداللَّه گفت : عمر از آن نهى كرده است ! امام عليه السلام فرمود : تو پيرو گفتهء صاحب خودت هستى ولى من تابع فرمودهء رسول خدا صلى الله عليه و آله و سلم هستم » .\r\nعبداللَّه گفت : شما مىپسنديد كه زنان شما ( بجاى ازدواج دائم ) ازدواج موقّت كنند ؟ امام باقر عليه السلام فرمود : « اى احمق اينجا صحبت از زنها نبود ! همانا خداوند آن را در كتاب خود حلال فرموده و براى بندگانش مباح گردانيده است كه از تو و از آن كسى كه از باب تكلّف نهى كرده است غيرتمندتر است بلكه آيا تو را خرسند مىكند كه با يكى از محارمت مرد بافنده‌اى از بافندگان مدينه درآميزد ؟ ! » گفت : نه .\r\nفرمود : « پس چرا حلال خدا را حرام مىكنى ؟ » عرض كرد : من حرام\r\n\r\n\r\n","description":"","footnote":"\r\n( 1 ) - كافى : 8 / 210 و 211 .\r\n( 2 ) - سورهء نساء / 23 .\r\n","page_name":" 200 ","page_number":200},
  {"content":"\r\n\r\nنمىكنم ولى آن بافنده همتاى من نيست ! امام عليه السلام فرمود : « همانا خداوند عمل او را پسنديد و به او عنايت فرمود و يكى از زنان بهشتى را به همسرى او درآورد .\r\nآيا تو از كسى كه خداوند به او عنايت داشت ، روگردانى و از روى كبر و سركشى نسبت به كسى كه همتاى حوريان بهشت است سرپيچى مىكنى ؟ ! » .\r\nراوى مىگويد : عبداللَّه با شنيدن جواب امام عليه السلام خنديد و گفت : من از سينه‌هاى شما تصورى جز اين ندارم كه محل رويش درختان علم و دانش است و بار دانش را بر شما ارزانى مىدارد و تنها برگى از آن به مردم رسيده است . « 1 »\r\n9 - ابن شهرآشوب نقل كرده است كه ابوحنيفه به ابوجعفر محمّدبن علىّبن حسين عليهم السلام كه در مسجد نشسته بود ، عرض كرد : اجازه هست بنشينم ؟ امام عليه السلام فرمود : « تو مرد مشهورى هستى ، من مايل نيستم كه در كنار من بنشينى ! » او توجهى به فرمايش آن حضرت نكرد و نشست ، عرض كرد : « شما امام و رهبريد ؟ فرمود : « خير » . گفت : در كوفه گروهى معتقدند كه شما اماميد ! فرمود : « بنابراين من با ايشان چه كنم ؟ »\r\nابوحنيفه گفت : به ايشان بنويسيد و اين را بگوييد ! فرمود : « آنها به حرف من نمىكنند ، چرا كه ما به غايبين ( كسانى كه تو مىگويى در كوفه ما را امام مىدانند ) نسبت به حاضران استدلال مىكنيم . من به تو گفتم :\r\nننشين ! تو به حرف من نكردى و همين طور اگر به آنها هم بنويسم ، از من\r\n\r\n\r\n","description":"","footnote":"\r\n( 1 ) - كشف الغمّه : 2 / 149 .\r\n","page_name":" 201 ","page_number":201},
  {"content":"\r\n\r\nاطاعت نمىكنند . » ابوحنيفه با شنيدن پاسخ آن حضرت نتوانست حرفى بزند . « 1 »\r\n10 - مجلسى از ابوبصير به نقل از امام صادق عليه السلام آورده است ، فرمود : « زيدبن حسن عليه السلام با پدرم دربارهء ميراث رسول خدا صلى الله عليه و آله و سلم اختلاف داشت و مىگفت : من از فرزندان حسن عليه السلام هستم و سزاوارتر به ارث پيامبرم چون از اولاد پسر بزرگترم ! بنابراين ميراث رسول خدا صلى الله عليه و آله و سلم را با من تقسيم كن و سهم مرا بده ! پدرم خوددارى كرد ، و شكايت را به نزد قاضى برد ، و زيد به همراه وى به نزد قاضى رفتند .\r\nروزى همانطور كه در حال اختلاف بودند ، زيدبن حسن عليه السلام به زيدبن على عليه السلام - زيد شهيد - گفت : ساكت باش ! اى پسر زن سِندى ! زيدبن علىّ عليه السلام با شنيدن اين جمله فرمود : اف به خصومت و اختلافى كه نام مادران در آن برده شود ! به خدا سوگند كه تا زنده‌ام هرگز با تو سخنى گويا آغاز نخواهم كرد ! و نزد پدرم ( امام باقر عليه السلام ) برگشت و گفت : برادر ! من با اعتماد به شما سوگند ياد كردم و دانستم كه شما از من ناراحت نخواهى شد و نااميدم نمىكنى ، قسم خوردم كه با زيدبن حسن حرف نزنم و با او در مقام مخالفت برنيايم ! و ماجراى بين آنها را گفت و پدرم او را معاف داشت و زيدبن حسن از اين بابت غمگين شد و گفت : بلكه اختلاف من بعد از اين با محمّدبن على ( امام باقر ) است و به او پرخاش مىدارم و او را مىآزارم چرا كه او به حق من تجاوز مىكند ! از اين رو با پدرم به دشمنى برخاست . و به پدرم گفت : بين من و تو قاضى است ، پس\r\n\r\n\r\n","description":"","footnote":"\r\n( 1 ) - مناقب : 2 / 287 .\r\n","page_name":" 202 ","page_number":202},
  {"content":"\r\n\r\nبا ما بيائيد !\r\nهمين كه از خانه بيرون كرد ، پدرم فرمود : يا زيد ! همراه تو چاقويى است كه پنهان كرده‌اى ، اگر بر تو بنمايانم كه اين چاقويى كه از من پنهان داشته‌اى به زبان آيد و گواهى دهد كه من از تو سزاوارتر به اين حقّم آيا از من دست خواهى برداشت ؟ زيدبن حسن گفت : آرى ، و سوگند ياد كرد ، پس پدرم فرمود : اى چاقو به اذن خدا سخن بگو ! چاقو از دست زيدبن حسن جست و به زمين افتاد ، سپس گفت : يا زيد تو ستمگرى ! و محمّد برادرت از تو سزاوارتر و شايسته‌تر است و اگر خوددارى نكنى هر آينه تو را خواهم كشت ، زيد با شنيدن اين سخن بى هوش به رو در افتاد !\r\nپدرم دست او را گرفت و او را بلند كرد و فرمود : يا زيد ! اگر اين سنگى كه روى آن ايستاده‌ايم حرف بزند ، مىپذيرى ؟ گفت : آرى . پس سنگى كه زير پاى زيد بود چنان به شدت تكان خورد كه نزديك بود بشكافد ولى آن قسمت كه زير پاى پدرم بود نجنبيد ! سپس گفت : يا زيد تو ستمكارى در حالى كه محمّد عليه السلام به اين امر از تو سزاوارتر است ، بنابراين از او دست بردار و اگر نه تو را خواهم كشت .\r\nزيد با شنيدن اين سخن از خود بى خود شد و برو در افتاد . پس پدرم دست او را گرفت و از جا بلند كرد . سپس گفت : يا زيد ! اگر اين درخت سخن بگويد و نزد من بيايد ، آيا دست بر مىدارى ؟ گفت : آرى . پدرم درخت را طلبيد ، درخت در حالى كه زمين را مىشكافت آمد تا روى آنها سايه افكند . سپس گفت : يا زيد ! تو ستمگرى و محمّد عليه السلام به اين امر از تو سزاوارتر است ، از او دست بردار و اگر نه تو را مىكشم ! زيد با شنيدن سخت درخت از خود بى خود شد و پدرم دست او را گرفت و درخت به\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nجاى خودش برگشت و زيد سوگند ياد كرد كه به پدرم كار نگيرد و با او دشمنى نورزد و برگشت . زيد همان روز به سراغ عبدالملك بن مروان رفت و بر او وارد شد و گفت : از نزد جادوگر دروغگويى پيش تو آمده‌ام كه سزاوار نيست او را به حال خود واگذارى ! و آنچه ديده بود براى او نقل كرد ، عبدالملك به كارگزار مدينه نوشت : محمّدبن على عليهما السلام را دست بسته نزد من بفرست ! و به زيد گفت : اگر مصلحت بدانى كشتن او را به تا واگذارم ، تا او را بكشى ؟ زيد گفت : آرى .\r\nمىگويد : همين كه نامهء عبدالملك به دست فرماندار مدينه رسيد ، در جواب نوشت : يا اميرالمؤمنين ( ! ) اين نوشتهء من از باب مخالفت با شما نيست و من فرمان شما را رد نمىكنم ، بلكه مصلحت ديدم كه در اين نامه براى شما خيرخواهى و دلسوزى كرده باشم ! به راستى اين مردى كه هدف شماست امروزه در روى زمين كسى پاكدامن‌تر ، پارساتر و پرهيزگارتر از او نيست ، او چون در محراب خود قرائت ( قرآن ) مىكند پرندگان و درندگان مجذوب صداى او مىشوند ، قرائتش همانند مزامير داوود است و او داناترين و دل رحم‌ترين مردم و از همه كس كوشاتر و عابدتر است و من براى اميرالمؤمنين ( ! ) تعرّض به او را نمىپسندم :  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ » .  « 1 »\r\nهمين كه نامه به دست عبدالملك رسيد ، از اين كه والى مدينه او را نهى كرده بود شادمان شد . و دانست كه او را خيرخواهى كرده است و زيدبن\r\n\r\n\r\n","description":"","footnote":"\r\n( 1 ) - رعد / 11 : همانا خداوند سرنوشت هيچ قوم و ملتى را تغيير نمىدهد مگر اينها تغييراتى در خود ايجاد نمايند .\r\n","page_name":" 204 ","page_number":204},
  {"content":"\r\n\r\nحسن را طلبيد و نامه را بر او خواند و گفت : او چيزى به وى داده و او را راضى كرده است ! عبدالملك گفت : آيا تو راهى غير از اين سراغ دارى ؟\r\nگفت : آرى سلاح و شمشير و زره و انگشترى و عصا و ميراث رسول خدا صلى الله عليه و آله و سلم در نزد اوست ، در نامه‌اى به او بنويسيد ، اگر او اينها را نفرستاد ، راهى براى كشتن او يافته‌ايد ! عبدالملك به كارگزار خود نوشت :\r\nبايد ابوجعفر محمّدبن علىّ عليهما السلام هزارهزار ( يك ميليون ) درهم براى من بفرستد و نيز آنچه از ميراث رسول خدا صلى الله عليه و آله و سلم نزد اوست بايد به تو بدهد !\r\nوالى مدينه نزد پدرم آمد و نامه را بر او خواند ، فرمود : چند روزى به من مهلت بده ! عرض كرد : بسيار خوب ! پدرم متاعى را فراهم كرد و آن را نزد والى برد و به وى داد و او نيز نزد عبدالملك فرستاد و عبدالملك بدان وسيله به شدت خوشحال شد و دنبال زيد فرستاد و به او عرضه كرد ، زيد گفت : به خدا سوگند كه او از وسايل رسول خدا صلى الله عليه و آله و سلم هيچ چيز از كم و بيش نزد شما نفرستاده است . پس عبدالملك طىّ نامه‌اى به پدرم نوشت : تو مال ما را گرفته‌اى و آنچه ما خواستيم براى ما نفرستاده‌اى !\r\nپدرم در جواب نوشت : آنچه را كه ديدى براى شما فرستاده‌ام ، اگر خواستيد همان است كه خواسته بوديد و اگر هم جز اين را خواستيد كه نبود .\r\nعبدالملك تصديق كرد و مردم شام را گردآورد و گفت : اين متاع رسول خدا صلى الله عليه و آله و سلم است كه به دست من رسيده است . سپس زيد را گرفت و در بند كرد و ( به مدينه ) فرستاد و به وى گفت : اگر نبود كه من اراده كرده‌ام كه دستم به خون كسى آلوده نشود ، تو را مىكشتم . و به پدرم نوشت : پسر عمويت را نزد شما فرستادم ، او را خوب ادب كنيد ! وقتى كه\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nزيد را آوردند ، پدرم فرمود : يا زيد واى بر تو ! چقدر سنگين است بر من آنچه تو كردى و آنچه بر تو مىگذرد !\r\nهمانا من درختى را كه ما از آن درختيم به خوبى مىشناسم ولى اين چنين مقدر بوده است پس واى به حال كسى كه خداوند به دست او شرّى را اجرا كند ! پس اسبى را براى او ( پدرم ) زين كردند و پدرم بر مركب سوار شد ، و در حالى پياده شد كه بدنش آماس كرده بود !\r\nپس دستور داد برايش پارچه‌هاى كفن آماده سازند و در بين آنها جامه‌هاى سفيدى بود كه در آنها احرام بسته بود و فرمود : آنها را نيز در پارچه‌هاى كفنم قرار دهيد ! و سه روز زنده ماند ، و سپس درگذشت . و همان زين نزد آل محمّد صلى الله عليه و آله و سلم آويخته است .\r\nپس از آن حضرت ، زيدبن حسن چند روزى زنده ماند ولى دردى بر او عارض شد كه پيوسته او را مىآزرد و به زمين مىخورد و نماز را ترك كرد تا از دنيا رفت . « 1 »\r\n11 - از جابربن عون نقل كرده است مىگويد : اسماء بن خارجهء فزارى بر عمربن عبدالعزيز وارد شد ، روزى كه مردم با او بيعت كردند و اين اشعار را خواند :\r\nسزاوارترين مردم به حق از نظر پيشينه\r\nاو شايسته‌تر است كه فردى لايق به\r\nامر و نهى باشد ، براى اين كه ديگران را\r\nسرپرستى كند او سزاوار مىباشد\r\n\r\n\r\n","description":"","footnote":"\r\n( 1 ) - بحارالأنوار : 46 / 329 و 330 .\r\n","page_name":" 206 ","page_number":206},
  {"content":"\r\n\r\nكسى كه پدرش عبدالعزيز بن مروان\r\nو جدش فاروق ( عمربن خطاب ) است .\r\nعمربن عبدالعزيز به وى گفت : اگر اين را نمىگفتى براى من بهتر بود ! « 1 »\r\n12 - از عبدالرّحمان به نقل از پدرش آورده است ، مىگويد : در دل عمربن عبدالعزيز چيزى از فدك گذشت ، به ابوبكر ، والى مدينه نوشت :\r\nشش هزار دينار در نظر بگير و چهار هزار دينار محصول فدك را بر آن بيفزاى ! همه را بين فرزندان فاطمه عليها السلام از فرزندان بنى هاشم - رضى اللَّه عنهم - تقسيم كن ! فدك مال مخصوص پيامبر صلى الله عليه و آله و سلم است و از اموالى نبود كه با اردوكشى و جنگ و جهاد به دست آمده باشد ! « 2 »\r\n13 - از منهال بن عمر نقل كرده است ، مىگويد : در خدمت محمّدبن علىّ الباقر عليهما السلام نشسته بودم ، ناگهان مردى آمد و سلام داد ، امام عليه السلام جواب سلام او را داد ، آن مرد گفت : حال شما چطور است ؟ امام عليه السلام فرمود : « آيا وقت آن نرسيده است كه بدانيد حال ما چطور است ، همانا مَثَلِ ما در ميان اين امّت مَثَلِ بنىاسرائيل است كه پسرانشان را ( مثل گوسفند ) ذبح مىكردند و زنانشان را اسير مىگرفتند . بدانيد كه اينان پسران ما را سر مىبرند و زنان ما را اسير مىكنند . عربها معتقدند كه بر غير عرب فضيلت دارند ! غير عرب مىپرسد : به چه دليل ؟\r\nمىگويند : چون محمّد صلى الله عليه و آله و سلم عرب بوده است ! گويند : راست گفتيد . و قريش عقيده دارند كه بر عربهاى ديگر فضيلت دارند ، عربهاى ديگر مىپرسند : چرا ؟ آنها مىگويند : چون محمّد صلى الله عليه و آله و سلم از قريش بود ، عربهاى\r\n\r\n\r\n","description":"","footnote":"\r\n( 1 ) - بحارالأنوار : 46 / 334 .\r\n( 2 ) - همان : 46 / 335 .\r\n","page_name":" 207 ","page_number":207},
  {"content":"\r\n\r\nديگر مىگويند : راست گفتيد . بنابراين اگر اينها راست مىگويند پس ما خانواده بر همهء مردم برترى داريم چرا كه ما از اولاد محمّد صلى الله عليه و آله و سلم و اهل بيت ويژهء او و عترت او هستيم ، كسى ديگر با ما در اين امر شريك نيست . » .\r\nآن مرد گفت : به خدا سوگند كه شما اهل بيت را دوست دارم . فرمود :\r\n« پس براى گرفتارى خود پوششى فراهم كن ! به خدا سوگند كه گرفتارى بر ما و پيروان ما سريعتر از جريان سيل در دشت است . و بلا از ما شروع و بعد به شما مىرسد و همچنين آسايش از ما شروع و بعد به شما مىرسد » . « 1 »\r\n\r\nشهادت امام عليه السلام\r\n1 - كلينى مىگويد : ابوجعفر عليه السلام در سال 114 از دنيا رفت و در سال 57 به دنيا آمد . و در قبرستان بقيع در همان قبرى كه پدرش علىّبن حسين عليهما السلام دفن شده بود به خاك سپرده شد . « 2 »\r\n2 - شيخ مفيد - رضى الله عنه - مىگويد : آن حضرت به سال 114 در مدينه از دنيا رفت و عمر شريفش در آن روز 57 سال بود و قبرش در مدينةالرّسول صلى الله عليه و آله و سلم در قبرستان بقيع مىباشد . « 3 »\r\n3 - ابوجعفر طبرى امامى ( شيعه ) مىگويد : ابوجعفر محمّدالباقر عليه السلام در آغاز سلطنت ابراهيم ، ماه ربيع الاول سال 114 هجرى دنيا را وداع گفت و\r\n\r\n\r\n","description":"","footnote":"\r\n( 1 ) - بحارالأنوار : 46 / 360 .\r\n( 2 ) - كافى : 1 / 469 .\r\n( 3 ) - ارشاد : ص 245 .\r\n","page_name":" 208 ","page_number":208},
  {"content":"\r\n\r\nايّام امامت آن حضرت نوزده سال و بيست ماه بود و در حالى به سوى كرامت خداى سبحان رفت كه عمرش پنجاه و هفت سال كامل بود و علت وفاتش اين بود كه ابراهيم بن وليد او را مسموم كرد ، و در قبرستان بقيع در كنار قبر پدر و عموى پدرش ؛ امام حسن عليهما السلام دفن شد . « 1 »\r\n4 - شيخ ابوجعفر طوسى مىنويسد : ابوجعفر باقر عليه السلام به سال 114 در مدينه از دنيا رفت و عمر شريفش در آن روز 57 سال بود . « 2 »\r\n5 - طبرسى مىگويد : امام باقر عليه السلام در ماه ذيحجّه و به قولى د رماه ربيع الأوّل سال 114 درگذشت در حالى كه 57 سال تمام داشت و قبر ايشان در مدينةالرسول صلى الله عليه و آله و سلم كنار قبر پدرش زين العابدين و عموى پدرش عليهما السلام است . « 3 »\r\n6 - فتال نيشابورى مىگويد : امام باقر عليه السلام در ماه ذيحجّه و به قولى در ماه ربيع الآخر سال 114 هجرى در مدينه درگذشت و آن روز 57 سال داشت . « 4 »\r\n7 - صفّار از سدير نقل كرده است ، مىگويد : از امام صادق عليه السلام شنيدم كه مىفرمود : « پدرم به شدت مريض شد به حدّى كه بر او بيمناك شديم ، بعضى از اهل بيتِ آن حضرت بر بالين وى گريست ، چشمش را باز كرد و فرمود : من در اثر اين درد از دنيا نمىروم ، چرا كه دو نفر نزد من آمدند و به من گفتند كه من در اثر اين درد از دنيا نمىروم . و به قدرى كه خدا خواسته بود ماند ، ولى در همان ميان كه تندرست بود و هيچ مشكلى\r\n\r\n\r\n","description":"","footnote":"\r\n( 1 ) - دلائل الامامة : ص 94 .\r\n( 2 ) - التّهذيب : 6 / 77 .\r\n( 3 ) - اعلام الورى : ص 259 .\r\n( 4 ) - روضةالواعظين : ص 177 .\r\n","page_name":" 209 ","page_number":209},
  {"content":"\r\n\r\nنداشت ، فرمود : پسرم ! همان دو نفر كه در آن بيمارى به نزد من آمدند ، دوباره آمدند و خبر دادند كه من فلان روز مىميرم ، و همان روز هم از دنيا رفت » . « 1 »\r\n8 - از ابوسلمه نقل كرده است ، مىگويد : امام صادق عليه السلام فرمود : « من روزى كه پدرم محمّدبن علىّ درگذشت خدمت ايشان بودم ، چند سفارش دربارهء غسل دادن ، كفن كردن و دربارهء ورود به قبرش به من فرمود .\r\nعرض كردم : پدر جان ! به خدا سوگند از روزى كه مريض شدى هيچ گاه شما را خوش سيماتر از امروز نديده بودم و هيچ اثرى از مرگ بر شما نمىبينم . فرمود : پسرم ! مگر نشنيدى كه ( پدرم ) علىّبن حسين عليهما السلام از پشت ديوارها صدا مىزد : يا محمّد ! بيا ! شتاب كن ! » . « 2 »\r\n9 - از حسن‌بن علىّبن عقبه نقل كرده است ، مىگويد : جدم از ابوعبداللَّه ( امام صادق ) عليه السلام نقل كرده است : وى شبى كه ابوجعفر عليه السلام از دنيا رفت خدمت آن حضرت آمد ؛ با دست خود به وى اشاره كرد : عقب برو ! و او عقب رفت تا اين كه از مناجاتش فارغ شد ، آنگاه آمد ، فرمود : پسرم ! امشب همان شبى است كه من از دنيا مىروم و همان شبى است كه رسول خدا صلى الله عليه و آله و سلم از دنيا رفت . مىگويد : به من فرمود : پدرش علىّبن حسين عليهما السلام شربتى در همان شبى كه از دنيا رفت براى او آورد و فرمود : اين شربت را بياشام ! و فرمود : پسرم ! اين همان شبى است كه وعده داده‌اند كه در آن شب از دنيا مىروم ! پس همان شب درگذشت » . « 3 »\r\n\r\n\r\n","description":"","footnote":"\r\n( 1 ) - بصائرالدّرجات : ص 481 .\r\n( 2 ) - همان : ص 482 .\r\n( 3 ) - همان .\r\n","page_name":" 210 ","page_number":210},
  {"content":"\r\n\r\n10 - محمّدبن يعقوب از ابوهمام اسماعيل بن همام ، از امام ابوالحسن الرّضا عليه السلام نقل كرده ، مىگويد : امام باقر عليه السلام در حال احتضار فرمود :\r\n« وقتى كه من از دنيا رفتم مرا در گودالى دفن كنيد و قبر مرا برجسته كنيد ! و اگر به شما گفتند : براى رسول خدا صلى الله عليه و آله و سلم لحد ساختند راست گفته‌اند ! » « 1 »\r\n11 - از حمّادبن عثمان نقل كرده است ، مىگويد : امام صادق عليه السلام فرمود : « پدرم روزى در وقت بيماريش به من فرمود : پسرم ! جمعى از قريش از اهل مدينه را بگو بيايند تا آنها را گواه بگيرم ! مىفرمايد : پس گروهى از ايشان را آوردم ! فرمود : يا جعفر ! وقتى كه من از دنيا رفتم مرا غسل بده و كفنم كن و قبرم را چهار انگشت بلند كن و مقدارى آب روى آن بپاش ! وقتى كه آنها رفتند ، گفتم : پدر جان ! بهتر بود كه همين دستور كار را به من مىدادى و نمىخواستى كه گروهى را خدمت شما بياورم تا آنها را شاهد بگيرى ! فرمود : پسرم ! خواستم تا با تو مخالفت نكنند ! » . « 2 »\r\n12 - همو از قول حريز يا ديگران نقل كرده ، مىگويد : ابوجعفر ( امام باقر ) عليه السلام وصيّت كرد كه هشت صد درهم براى عزاداريش صرف كنند و اين را از سنّت مىدانست زيرا كه رسول خدا صلى الله عليه و آله و سلم فرمود : براى خانوادهء جعفر ( شهيد موته ) غذايى فراهم كنيد كه آنها گرفتارند ! » . « 3 »\r\n13 - از ابوبصير نقل كرده است ، مىگويد : از امام صادق عليه السلام شنيدم كه مىفرمود : « مردى چند ميل از مدينه فاصله داشت ، در عالم خواب ديد\r\n\r\n\r\n","description":"","footnote":"\r\n( 1 ) - كافى : 3 / 166 .\r\n( 2 ) - همان : 3 / 200 .\r\n( 3 ) - همان : 3 / 217 .\r\n","page_name":" 211 ","page_number":211},
  {"content":"\r\n\r\nكه به او گفتند : برو ! بر ابوجعفر ( امام باقر ) عليه السلام نماز بگذار ! كه ملائكه او را در بقيع غسل مىدهند ، پس آن مرد آمد ، ديد امام باقر عليه السلام از دنيا رفته است » . « 1 »\r\n14 - از حلبى نقل كرده است ، مىگويد : امام صادق عليه السلام فرمود : « پدرم در وصيّت خود ، فرمود كه او را در سه پارچه كفن كنم : يكى رداى وى كه نوعى برد بود روزهاى جمعه با آن نماز مىخواند ، و پارچهء ديگر و پيراهنى . به پدرم گفتم : اينكه در دستور دينى مقرّر نشده است ! فرمود :\r\nمىترسم كه مردم تو را سرزنش كنند و بگويند : در چهار يا پنج پارچه كفن كرد ! پس چنان نكن ! و عمامه‌اى بر سرم ببند كه عمامه جزء كفن به حساب نمىآيد بلكه از چيزهايى به حساب مىآيد كه پيكر ميّت را به آن مىپيچند . » . « 2 »\r\n15 - همو از يونس بن يعقوب به نقل از ابوعبداللَّه عليه السلام آورده است كه فرمود : « پدرم به من گفت : اى جعفر ! اين مقدار از مال مرا براى عزادارىها وقف كن تا ده سال در ايّامى كه مردم به منى مىآيند در منى بر مصيبت من ندبه كنند » . « 3 »\r\n16 - ابن شهرآشوب مىگويد : امام باقر عليه السلام در ماه ذيحجه و به قولى در ربيع الآخر سال 114 در مدينه از دنيا رفت و در آن روز مانند عمر جدش و پدرش 57 سال داشت وى با جدش امام حسين عليه السلام سه يا چهار سال و با پدرش علىّبن حسين عليهما السلام 34 سال و ده ماه و يا 39 سال و پس\r\n\r\n\r\n","description":"","footnote":"\r\n( 1 ) - كافى : 8 / 183 .\r\n( 2 ) - همان : 3 / 244 .\r\n( 3 ) - همان : 5 / 117 .\r\n","page_name":" 212 ","page_number":212},
  {"content":"\r\n\r\nاز پدرش نُه سال و به قولى هشت سال زندگى كرد كه همين مدت امامت وى بود ، و سالهاى امامتش مصادف با سلطنت وليدبن يزيد و سليمان و عمربن عبدالعزيز و يزيدبن عبدالملك و برادرش هشام و وليدبن يزيد و برادرش ابراهيم بود و در اول سلطنت ابراهيم از دنيا رفت . و ابوجعفربن بابويه مىگويد : ابراهيم‌بن وليدبن يزيد او را زهر داد و قبر مقدّسش در بقيع ( غرقد ) است . « 1 »\r\n17 - اربلى مىگويد : ابوجعفر عليه السلام در سال 117 و به قولى غير آن سال در نيمهء شصتمين سال عمرش و به قولى جز اين درگذشت ، با پدرش زين‌العابدين عليه السلام سى و چند سال از عمر شريفش را گذراند و قبر وى در مدينه ؛ قبرستان بقيع آرامگاهى كه پدر و عموى پدرش امام حسن عليهما السلام در زير گنبدى كه عبّاس ( بن عبدالمطلب ) هم آنجاست دفن شده است . « 2 »\r\n18 - ابن سعد از محمّدبن عمر نقل كرده است مىگويد : اما در روايت ما وى ( امام باقر ) به سال 117 در سن 73 سالگى درگذشت ولى ديگران گفته‌اند : در سال 118 و ابونعيم فضيل‌بن دكين مىگويد : سال 114 در مدينه درگذشت . وى ( امام باقر ) مورد وثوق و پرحديث بوده است . « 3 »\r\n19 - از قول جابر از محمّدبن على عليهما السلام نقل كرده است كه آن حضرت وصيّت كرد تا در پيراهنى كه در آن نماز مىخواند ، كفن كنند . « 4 »\r\n20 - از عروةبن عبداللَّه‌بن قشير نقل كرده ، مىگويد : از جعفر ( بن محمّد ) عليهما السلام پرسيدم كه پدرت را در چه چيز كفن كردى ؟ فرمود : « به من\r\n\r\n\r\n","description":"","footnote":"\r\n( 1 ) - مناقب : 2 / 295 .\r\n( 2 ) - كشف الغمّه : 2 / 119 .\r\n( 3 ) - طبقات : 5 / 238 .\r\n( 4 ) - همان : 5 / 237 .\r\n","page_name":" 213 ","page_number":213},
  {"content":"\r\n\r\nوصيّت فرمود كه در پيراهنش كفن كنم و برايش سراسرى ببُرم و در ردايى كه مىپوشيد و بردى يمانى بخرم ! زيرا كه پيامبر صلى الله عليه و آله و سلم را در سه پارچه كفن كردند كه يكى از آنها برد بود » . « 1 »\r\n21 - از سعيدبن مسلم بن بانك نقل كرده است كه گفت : بر پيكر محمّدبن على عليهما السلام بردى نرم ( با نقش و نگار ) را ديدم . « 2 »\r\n22 - بخارى از ابن عيينه از قول جعفر ( بن محمّد ) عليهما السلام نقل كرده است كه فرمود : پدرم در سنّ 58 سالگى از دنيا رفت . و ابونعيم مىگويد : وى در سال 114 درگذشت . « 3 »\r\n23 - ابن حبان مىگويد : ابوجعفر محمّدبن علىّبن حسين‌بن علىّبن ابىطالب عليهم السلام در سال 114 و به قولى سال 118 در مدينه درگذشت و در آن روز شصت و سه سال داشت . « 4 »\r\n24 - ابن حجر مىگويد : ابوجعفر باقر در سال 114 و به قولى 115 و به قولى 110 و به قولى 117 از دنيا رفته است و درست‌تر آن است كه وى به سال 114 درگذشت . « 5 »\r\n25 - يافعى در حوادث سال 114 مىنويسد : در اين سال ابوجعفر باقر محمّدبن زين العابدين علىّبن حسين‌بن علىّبن ابىطالب عليهم السلام يكى از دوازده امام - به اعتقاد شيعه - درگذشت وى پدر جعفر صادق عليه السلام است . « 6 »\r\n\r\n\r\n","description":"","footnote":"\r\n( 1 ) - طبقات : 5 / 238 .\r\n( 2 ) - همان .\r\n( 3 ) - تاريخ بخارى : 1 / 183 .\r\n( 4 ) - ثقات : 5 / 348 .\r\n( 5 ) - تهذيب التّهذيب : 9 / 351 .\r\n( 6 ) - مرآةالجنان : 1 / 247 .\r\n","page_name":" 214 ","page_number":214},
  {"content":"\r\n\r\n26 - ابن عماد در حوادث سال 114 مىنويسد : در اين سال آقا ابوجعفر باقر عليه السلام درگذشت وى از فقهاى مدينه بود . « 1 »\r\n27 - ابن خلكان مىنويسد : ابوجعفر باقر عليه السلام در ماه ربيع الأوّل سال 113 و به قولى در 23 ماه صفر سال 114 و به قولى 117 و به قولى 118 در « حميمه » از دنيا رفت و پيكر او را به مدينه منتقل كردند و در بقيع ، در مقبره‌اى كه پدرش و عموى پدرش حسن‌بن على عليه السلام در داخل گنبدى كه در آنجا قبر عبّاس است ، به خاك سپردند . « 2 »\r\n\r\nفرزندان امام عليه السلام\r\n1 - شيخ مفيد مىگويد : فرزندان ابوجعفر هفت تن بودند : ابوعبداللَّه جعفربن محمّد عليهما السلام كه امام باقر عليه السلام كنيه‌اش را از نام او گرفته است . و عبداللَّه‌بن محمّد ، مادر اين دو : ام‌ّفروه دختر قاسم‌بن محمّدبن ابىبكر بود و عبيداللَّه و ابراهيم كه بلا عقب بودند ؛ مادرشان ام‌ّحكيم دختر اسيدبن مغيرهء ثقفى بود و علىّ و زينب از ام‌ّولد ( كنيز زرخريد ) بودند و ام‌ّسلمه كه از ام‌ّولد بود .\r\nهيچ كس به امامت فردى از فرزندان ابوجعفر عليه السلام معتقد نبود جز در مورد ابى عبداللَّه جعفربن محمّد عليهما السلام به طور خاص ، و در حالى كه برادر وى عبداللَّه كه مشاراليه به فضل و صلاح بود . نقل كرده‌اند كه بر يكى از بنى اميّه وارد شد و او خواست وى را بكشد ، عبداللَّه به او گفت : مرا نكش كه در پيشگاه خدا بر ضد تو يارى خواهم كرد و مرا واگذار تا در برابر\r\n\r\n\r\n","description":"","footnote":"\r\n( 1 ) - شذرات الذّهب : 1 / 249 .\r\n( 2 ) - وفيات الأعيان : 3 / 314 .\r\n","page_name":" 215 ","page_number":215},
  {"content":"\r\n\r\nخدا براى تو ياور باشم ! مقصود او اين بود از كسانى باشد كه در نزد خدا از او شفاعت كند ولى مرد اموى به او گفت : تو آنجا نيستى و او را زهر خوراند و كشت . « 1 »\r\n2 - طبرسى مىگويد : فرزندان آن حضرت هفت تن است : ابوعبداللَّه جعفربن محمّد الصادق عليهما السلام كه امام باقر عليه السلام كنيهء خود را از نام او گرفته است و عبداللَّه‌بن محمّد كه مادر اين دو ام‌ّفروه دختر قاسم‌بن محمّدبن ابىبكر بود . و ابراهيم و عبيداللَّه كه بلاعقب بودند ، مادرشان ام‌ّحكيم دختر اسيدبن مغيرهء ثقفى بود . و على و زينب از ام‌ّولد ( كنيز زرخريد ) بودند ، و ام‌ّسلمه كه از ام‌ّولد بود . و به قولى ابوجعفر عليه السلام تنها يك دختر با نام ام‌ّسلمه به نام زينب داشت . « 2 »\r\n3 - ابن شهرآشوب مىگويد : فرزندان آن حضرت هفت تن بودند : امام جعفر ( صادق ) عليه السلام كه كنيه‌اش را از نام او گرفت و عبداللَّه افطح از ام‌ّفروه دختر قاسم‌بن محمّدبن ابىبكر ، و عبداللَّه و ابراهيم از ام‌ّولد دختر اسيد ثقفى و على و ام‌ّسلمه و زينب كه از ام‌ّولد بودند و به قولى زينب كه از ام‌ّولد ديگر بود . و به قولى تنها يك دختر داشت و او همان ام‌ّسلمه است .\r\nتمام فرزندان امام بلاعقب بودند جز اولاد صادق عليه السلام كه ماندند . « 3 »\r\n4 - ابن جوزى مىگويد : وى پسرانى به نام جعفر و عبداللَّه داشت كه مادرشان ام‌ّفروه دختر قاسم‌بن محمّدبن ابىبكر بود و پسرى به نام ابراهيم داشت كه مادرش ام‌حكيم دختر اسيدبن مغيره بود . و پسر و\r\n\r\n\r\n","description":"","footnote":"\r\n( 1 ) - ارشاد : ص 253 و كشف الغمّه : 2 / 131 .\r\n( 2 ) - اعلام الورى : ص 265 .\r\n( 3 ) - مناقب ابن شهرآشوب : 2 / 295 .\r\n","page_name":" 216 ","page_number":216},
  {"content":"\r\n\r\nدخترى به نامهاى علىّ و زينب كه مادرشان ام‌ّولد بود و نيز دخترى به نام ام‌ّسلمه كه مادر وى نيز ام‌ّولد بود ، و نسل وى از پسرش جعفر بوده است . « 1 »\r\n5 - ابن صبّاغ مىگويد : فرزندان امام باقر شش نفر و به قولى هفت نفرند و آنها عبارتند از ابوعبداللَّه جعفرالصّادق عليه السلام كه كنيه‌اش را از نام او گرفته است . و عبداللَّه كه مادر اين دو ام‌ّفروه دختر قاسم‌بن محمّدبن ابىبكر است ، و ابراهيم و عبداللَّه كه در زمان حيات آن حضرت از دنيا رفتند و مادرشان امّ حكيم دختر اسيدبن مغيرهء ثقفى است ، و علىّ و زينب كه مادرشان ام‌ّولد بود . در ميان فرزندان ابوجعفر عليه السلام اعتقاد به امامتِ كسى نبود جز در مورد ابوعبداللَّه جعفرالصّادق عليه السلام و در مورد برادرش عبداللَّه ، تنها به فضل و صلاح مشاراليه بود .\r\nمىگويند يكى از بنى اميّه او را زهر داد و او مسموم از دنيا رفت . رضى الله عنه « 2 » .\r\n6 - فخرالدّين رازى مىنويسد : امّا ابوجعفر محمّدباقر عليه السلام پنج پسر داشت : ابوعبداللَّه جعفرالصّادق عليه السلام و عبداللَّه كه مادرشان ام‌ّفروه دختر قاسم‌بن محمّدبن ابىبكر ، و مادر ام‌ّفروه ، اسماء دختر عبدالرّحمان بن ابىبكر بوده است و مادر قاسم‌بن محمّدبن ابى بكر ، خواهر شهربانويه بود ، بنابراين زين العابدين عليه السلام و قاسم‌بن محمّد پسرخالهء يكديگرند . « 3 »\r\n7 - عمرى نسب شناس مىگويد : ابوجعفر محمّدبن علىّبن حسين امام باقر عليه السلام مادرش حَسنى ( دختر امام حسن ) است و او نخستين كسى است\r\n\r\n\r\n","description":"","footnote":"\r\n( 1 ) - تذكرةالخواصّ . بخش احوال امام باقر .\r\n( 2 ) - الفصول المهمّه : ص 221 .\r\n( 3 ) - الشّجرة المباركة : ص 75 .\r\n","page_name":" 217 ","page_number":217},
  {"content":"\r\n\r\nكه هم از اولاد حسن و هم حسين عليهما السلام مىباشد . و قبر وى در بقيع است ، او از حلم و علم فراوانى برخوردار بود ، احاديث زيادى از او نقل كرده‌اند .\r\nوى سه دختر داشت : ام‌ّسلمه كه با ارقط ازدواج كرد و از او اسماعيل به دنيا آمد . و زينب صغرى كه با عبيداللَّه‌بن محمّدبن عمربن علىّبن ابى طالب ازدواج كرد . « 1 » و شش پسر داشت ، از جمله جعفرصادق عليه السلام و عبداللَّه كه فرزند داشت ولى منقرض شدند ، علىّ كه دخترى داشت . و زيد و عبيداللَّه فرزند مادر ثقفيه كه بلاعقب از دنيا رفت و نيز ابراهيم‌بن ثقفيه كه او نيز بدون فرزند از دنيا رفت و تنها از طريق جعفر عليه السلام نسل وى باقى ماند . « 2 »\r\n8 - جمال الدّين حسن معروف به ابن عنبه مىگويد : نسل محمّد باقر عليه السلام تنها از ابوعبداللَّه جعفربن محمّد الصّادق عليه السلام است و مادر وى ام‌ّفروه دختر قاسم فقيه پسر محمدبن ابىبكر و مادرش اسماء دختر عبدالرحمان بن ابىبكر است . « 3 »\r\n9 - ابونصر بخارى مىگويد : ( امام ) باقر عليه السلام چهار پسر و دو دختر داشت كه همگى بلاعقب بودند مگر ابوعبداللَّه جعفربن محمّد الصّادق كه نسب و نسل وى به او مىرسد و هر كه خود را به محمّد باقر عليه السلام - از غير فرزندش جعفرالصادق عليه السلام - نسبت دهد بدون هيچ اختلافى دروغگو و نابكار است . « 4 »\r\n\r\n\r\n","description":"","footnote":"\r\n( 1 ) - به نوشتهء متن در منبع اصلى نام سومين دختر امام عليه السلام نيامده است - م .\r\n( 2 ) - المجدى : ص 94 .\r\n( 3 ) - عمدة الطّالب : ص 195 .\r\n( 4 ) - سرّالسلسلة العلويّه : ص 33 .\r\n","page_name":" 218 ","page_number":218},
  {"content":"\r\n\r\n10 - محمّدبن يعقوب ( كلينى ) از عبدالأعلى نقل كرده ، مىگويد : ام‌ّفروه را ديدم با عبايى مندرس در اطراف كعبه طواف مىكند ، با دست چپش حجرالأسود را استلام كرد مردى از طواف كنندگان گفت : يا امةاللَّه ! سنّت را اشتباه كردى ! فرمود : ما از علم تو بىنياز يم . « 1 »\r\nآقاى عطاردى ( مؤلف كتاب مسند ) مىگويد : اما برادران و خواهران آن حضرت را در بخش اولاد امام سجاد علىّبن حسين عليهما السلام در مسند آن حضرت نام برديم .\r\n\r\nزيارت امام عليه السلام\r\n1 - كلينى مىگويد : هر گاه كنار قبورى كه در بقيع است آمدى ، قبر را در مقابل خود قرار ده ! و سپس بگو :\r\n« درود بر شما اى امامان هدايت ، درود بر شما اى اهل تقوا ، درود بر شما اى حجّتهاى الهى بر مردم دنيا ، درود بر شما اى برپا دارندگان خلايق به عدل و داد ، درود بر شما اى اهل صفا و اخلاص ، درود بر شما اى اهل راز و نياز !\r\nگواهى مىدهم كه شما تبليغ دين كرديد و مردم را نصيحت كرديد و در راه خدا استقامت نموديد در حالى كه مردم شما را تكذيب كردند و به شما بد كردند ولى شما آنها را بخشيديد .\r\nو گواهى مىدهم كه شما امامان ، رهبران و راه‌شناسان خلقيد . و به راستى كه اطاعت شما واجب و سخن شما راست است ، و شما مردم را\r\n\r\n\r\n","description":"","footnote":"\r\n( 1 ) - كافى : 4 / 428 .\r\n","page_name":" 219 ","page_number":219},
  {"content":"\r\n\r\nدعوت كرديد ولى آنها اجابت نكردند و فرمان داديد و آنها فرمان نبردند .\r\nو به راستى كه شما استوانه‌هاى دين و اركان زمين هستيد . همواره لطف و عنايت خدا شما را از صلبهاى پاك به رحمهاى پاك منتقل ساخت و هرگز آلودگيهاى جاهليت جاهلان شما را نيالود و فتنه‌هاى هواهاى نفسانى به وجود شما راه نيافت . شما پاكيد و منشأ رويش شما پاكيزه است . پاداشگر روز جزا به وجود شما بر ما منّت نهاد و شما را در خانه‌هايى قرار داد كه خداوند اجازه داد تا برافراشته گردند و نام خدا در آنها برده شود . و صلوات و درود ما را براى شما وسيلهء رحمت ، و كفارهء گناهان ما قرار داد . هنگامى كه نعمت وجود شما را براى ما اختيار نمود و خلقت ما را براى قبول ولايت شما پاكيزه ساخت در حالى كه ما در نزد او موسوم به فضل شما و معترف بر تصديق به ولايت شما بوديم .\r\nو اينك اين مقامى كه ايستاده‌ام ، جاى كسى است كه به خود ستم كرده و خطاكار است و بيچاره و به گناه و جنايت خويش اعتراف دارد ولى با وجود اين اميدوار به خلاص است و اينكه خداوند به واسطهء شما او را از سقوط در مهلكه‌ها نجات بخشد . بنابراين شما در پيشگاه خدا شفيع من باشيد كه من با علاقه و اشتياق به سوى شما شتافتم در حالى كه مردم دنيا از درِ خانهء شما رو برتافته‌اند ! و آيات خدا را به استهزا گرفته‌اند و از آنها سركشى دارند .\r\nاى خدايى كه هميشه حاضرى و سهو و غفلت ندارى و پيوسته ناظرى و فراموشى در تو راه ندارد و بر هر چيزى احاطه دارى ، منّت تو را كه به من توفيق دادى و مرا با اعتقاد به مقام اوليايت و زيارتشان معرفت بخشيدى ، در هنگامى كه بندگان ( ناآگاه ) مانع بوده و عارف به مقام\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nايشان نيستند و حق ايشان را سبك شمرده و به ديگران گرايش دارند .\r\nپس منّت تو را بر من و اقوامى است كه همانند من به اين نعمت اختصاص دادى ، پس تو را سپاس كه نام مرا در اين جايگاه ( به عنوان زائر ) در پيشگاه خود نام برده و در كتاب علمِ تو ثبت و نوشته است ، و مرا از آنچه اميد بسته‌ام محروم نگردان و از اجابت دعايم مأيوس نفرما ! »\r\nپس از اين زيارت ، هر چه خواستى براى خودت دعا كن ! . « 1 »\r\nاين زيارت را شيخ صدوق در « من لا يحضره الفقيه » آورده است و در آخر مىگويد : سپس در مسجدى كه آنجاست هشت ركعت نماز مىخوانى و هر سوره‌اى را كه خواستى در هر ركعت قرائت مىكنى و هر دو ركعت سلام مىدهى . و بعضى گفته‌اند ، آنجا حضرت فاطمه عليها السلام نماز خوانده است . « 2 »\r\n2 - شيخ ( طوسى ) از ابومحمّد حسن‌بن على عسكرىّ عليهما السلام روايت كرده است كه فرمود : « هر كه امام جعفر صادق و پدر بزرگوارش عليهما السلام را زيارت كند ، درد چشم و بيمارى نبيند و در حال گرفتارى و ابتلا نميرد ! » . « 3 »\r\n3 - شيخ مىفرمايد : هرگاه خواستى برگردى ( وداع كنى ) پس كنار قبور ايشان بايست و بگو : « درود بر شما اى امامان هدايت و رحمت و بركات خدا بر شما باد ! از شما خداحافظى مىكنم و بر شما درود مىفرستم . به خدا و رسول خدا و بدانچه شما خانواده آورديد و بر آن\r\n\r\n\r\n","description":"","footnote":"\r\n( 1 ) - كافى : 4 / 559 .\r\n( 2 ) - من لا يحضره الفقيه : 2 / 575 و 576 و تهذيب : 6 / 79 .\r\n( 3 ) - تهذيب : 6 / 78 .\r\n","page_name":" 221 ","page_number":221},
  {"content":"\r\n\r\nراهنمايى كرديد ، ايمان داريم ( خداوندا ! ) ما را با شاهدان مقرّر فرما ! »\r\nسپس خدا را زياد بخوان و از درگاه او بخواه كه اين زيارت تو را آخرين زيارتِ ( قبور ) ايشان قرار ندهد ! « 1 »\r\n4 - جعفربن قولويه از عمروبن هشام با يك واسطه از قول يكى از ائمّه عليهم السلام نقل كرده است كه هر گاه كنار قبور امامان در بقيع آمدى ، در حضور ايشان بايست و قبله را پشت سر و قبر را در مقابل خويش قرار ده ! سپس بگو : ( همان زيارتى را كه از كافى ، من لا يحضره الفقيه و تهذيب نقل كرديم ، نقل كرده است . ) « 2 »\r\n\r\nخواص ( اصحاب ) امام عليه السلام\r\nابن شهرآشوب مىگويد : از جمله خواص آن حضرت حمران‌بن اعين شيبانى و برادران او بكر ، عبدالملك و عبدالرّحمان ، و محمّدبن اسماعيل بن بزيع و عبداللَّه‌بن ميمون قداح و محمّدبن مروان كوفى از فرزندان ابوالاسود ، اسماعيل بن فضل هاشمى از فرزندان نوفل‌بن حارث و ابوهارون مكفوف و ظريف بن ناصح بيّاع الأكفان ، سعيدبن طريف اسكاف ، اسماعيل بن جابر خثعمى كوفى ، عقبةبن بشير اسدى ، اسلم مكّى آزاده شدهء ابوحنيفه و ابوبصير ليث بن بخترى مرادى ، كميت بن زياد اسدى ، ناجيةبن عمارهء صيداوى ، معاذبن مسلم فراء و بشير رحّال است .\r\nو از جمله كسانى كه دربارهء امامت وى روايت صريح نقل كرده‌اند :\r\n\r\n\r\n","description":"","footnote":"\r\n( 1 ) - تهذيب : 6 / 80 .\r\n( 2 ) - كامل الزّيارات : ص 53 .\r\n","page_name":" 222 ","page_number":222},
  {"content":"\r\n\r\nاسماعيل بن محمّدبن عبداللَّه‌بن علىّبن حسين عليهما السلام و زيدبن على و عيسى و حسين‌بن ابوالعلاء است .\r\nو باب آن حضرت جابربن يزيد جعفى است ، و همه بزرگان اجماع دارند كه فقيه‌ترين كسان از پيشينيان شش نفرند و ايشان اصحاب ابوجعفر و ابوعبداللَّه ( امام باقر و امام صادق ) عليهما السلام ؛ زرارةبن اعين و معروف بن خرّبوز و ابوبصير اسدى و فضيل بن يسار و محمّدبن مسلم طائفى و يزيدبن معاويهء عجلى مىباشند . « 1 »\r\n\r\nمدايح امام عليه السلام\r\nابن حجاج مىگويد :\r\nوقتى كه ماه تمام در تاريكى شب ناپديد گشت\r\nبه پسر پيامبر صلى الله عليه و آله و سلم ابوجعفر عليه السلام نگاه كن !\r\nسيمايى از او خواهى ديد كه ستارگان\r\nفرقدين ( دوقلو ) و مشترى را كنار مىزند\r\nامام و پيشوا ولى بدون پيرو !\r\nكه نه جايى براى نماز دارد و نه منبرى ! « 2 »\r\nمغربى مىگويد :\r\nاى فرزند آن كسى كه به زبان و بيانش\r\n\r\n\r\n","description":"","footnote":"\r\n( 1 ) - مناقب ابن شهرآشوب : 2 / 295 .\r\n( 2 ) - همان : 2 / 273 . بديهى است كه منظور شاعر از شعر آخر ، بيان شدت خفقان و حصر امام عليه السلام و پيروان اوست ! - م .\r\n","page_name":" 223 ","page_number":223},
  {"content":"\r\n\r\nمردمان را هدايت كرد و قرآن را ( از طرف خدا ) آورد\r\nقرآن از فضل او سخن گفته و به\r\nآمدن او تورات و انجيل مژده داده است .\r\nاگر پس از محمّد صلى الله عليه و آله و سلم وحى قطع نشده بود\r\nمىگفتيم محمّد ( امام باقر ) جايگزين پدرش مىباشد .\r\nوى همانند اوست در فضيلت جز اينكه\r\nجبرئيل از طرف خدا رسالتى را براى او نياورده است . « 1 »\r\nديگرى مىگويد :\r\nاى فرزند كسانى كه عشق ايشان هر زمانى كه\r\nدر دل انسان جاگيرد ، شيطان از وجود او رخت بندد\r\nو هرگاه خداوند اراده رازى براى بلندى كند\r\nايشان بر خلاف ميل دشمن خزانه‌داران رازند . « 2 »\r\nابوهاشم جعفرى مىگويد :\r\nاى آل احمد ! چگونه از شما منحرف شوم\r\nيعنى از سلامتى و نجات دست شويم ؛\r\nاز اندوختهء شفاعت جدتان براى گناهان بزرگم\r\nگناهانى كه در برابر اهل عذاب ريشه‌دار است ؟\r\nمن شما را ستايش مىكنم در حالى كه ديگران\r\nبجاى شما سرگرم ستايش دشمن شمايند . « 3 »\r\n\r\n\r\n","description":"","footnote":"\r\n( 1 ) - مناقب : 2 / 273 .\r\n( 2 ) - همان : 2 / 274 .\r\n( 3 ) - همان : 2 / 291 .\r\n","page_name":" 224 ","page_number":224},
  {"content":"\r\n\r\nصاحب ( بن عبّاد ) مىگويد :\r\nعدل و توحيد مذهب من است كه\r\nبدان وسيله ايمان و اسلام مىبالد\r\nو ولايت محمّد و آل او آيين من\r\nو سنگر من دينى تزلزل‌ناپذير است .\r\nو در آنجا رشته‌هاى ريسمان خدا ظفر يافته\r\nو در برابر او كسى است كه راز قضايش حتمى شده است\r\nجايى كه جبرئيل پيام رسان او و كتابش\r\nقرآن است كه علم احكام او در آن است\r\nدر حالى كه علم در نزد ايشان فرو آوردن\r\nچشم به طراوت وحى است ، وحيى كه گويى الهام است . « 1 »\r\nحميرى مىگويد :\r\nآيا مرا از محبّت آل محمّد باز مىدارند\r\nدر حالى كه محبّت ايشان از وسايل تقرّب من است\r\nو دوستى ايشان مثل نماز است\r\nو بر همهء مردم از هر نمازى واجب‌تر است\r\nآنان اهل بيتى هستند كه خداوند پليدى را\r\nاز ايشان برده و از همهء ناپاكىها پاك و پاكيزه نموده است\r\nآنان اهل بيتى هستند كه براى هر مؤمنى از مردم\r\nراه و رابطه‌اى به ولايت ايشان است . « 2 »\r\n\r\n\r\n","description":"","footnote":"\r\n( 1 ) - مناقب : 2 / 291 .\r\n( 2 ) - همان : 2 / 294 .\r\n","page_name":" 225 ","page_number":225},
  {"content":"\r\n\r\nابن حماد گويد :\r\nدوستى پيامبر صلى الله عليه و آله و سلم و آل پيامبر صلى الله عليه و آله و سلم\r\nاعتقاد قلبى من و باعث ايمنى من از گرفتارى است\r\nمن روى دلم را ( به سوى ايشان دارم )\r\nجز اين سرورانِ خاشع و راكع را نمىجويم\r\nبراى من راهنمايانى جز آن پاكانِ\r\nكاملِ درخشانِ در گردونهء هدايت نيست\r\nآنان كه در گردش كمال ، اقيانوسهاى بخشندگى\r\nو بارانهاى متراكم جارى براى خلايقند\r\nآنان شفاعت كنندگان من در پيشگاه\r\nپروردگار خويشند و جز ايشان شفاعت كسى پذيرفته نيست\r\nبه وسيله ايشان خداوند اعمال ما را بالا مىبرد\r\nو اگر دوستى ايشان نباشد اعمال ما بالا نمىرود . « 1 »\r\nجمانى مىگويد :\r\nاى خاندان حم كه به خاطر دوستى شما\r\nمجموعهء قرآن يك باره فرو فرستاده شد\r\nقصيده بر پادشاهان خوانده مىشود در حالى كه\r\nشما از آغاز تا انجام زيور قصايديد\r\nخانه‌اى كه هر گاه خوبيهاى اهل آن خانه را بشمارند\r\nنخست پيامبر صلى الله عليه و آله و سلم را و دوم جبرئيل را بشمارند\r\n\r\n\r\n","description":"","footnote":"\r\n( 1 ) - مناقب : 2 / 284 .\r\n","page_name":" 226 ","page_number":226},
  {"content":"\r\n\r\nگروهى كه هر گاه حمايل راست كنند ، به دو دسته :\r\nخليفه و رسول خدا تقسيم مىشوند .\r\nآنها با آيات خدا رشد يافتند و خم نشدند\r\nتا اينكه زن و مردشان سالخورده گشتند .\r\nدو گرانقدرى كه هرگز از هم جدا نشوند يا در كنار كوثر\r\nعطش تشنه كامان را در سراشيبى تشنگى فرو نشانند\r\nو دو يادگارى كه با گفتهء خود براى مردم بجا گذاشت\r\nكه حق و راست‌ترين سخنى است كه گوينده‌اى گفته است\r\nپس آنان در اختيار نااميدان قرار گرفتند\r\nدر حالى كه جز قرآن چيزى همتاى آنان نيست . « 1 »\r\nابن مولاى انصارى مىگويد :\r\nخاندان او مشهور به خاندان ابوالقاسم\r\nخاندان يقين و ايمان هستند\r\nآنان صاحبان نور و هدايت و اولوالامر\r\nو اهل قرآن و برهان و حجّتند\r\nآنان كانِ حقّ و نبوّت و عدالتند\r\nدر وقتى كه دو طرف دعوا با هم اختلاف پيدا كنند . « 2 »\r\nمنصور گويد :\r\nچه قدر دوست داشتنى است وصىّ اوصيا\r\nمحمّدبن على عليهما السلام كه نورش تابان است !\r\n\r\n\r\n","description":"","footnote":"\r\n( 1 ) - مناقب : 2 / 294 .\r\n( 2 ) - همان .\r\n","page_name":" 227 ","page_number":227},
  {"content":"\r\n\r\nدودمانى كه بعضى از بعض ديگر فراهم شده‌اند\r\nپس آنچه كردند ، حق و هر قانونى كه گذاشتند درست است\r\nاى فرزند امامان پس از پيامبر و اى پسرِ\r\nاوصياء ! چه مردم به امامت شما اقرار كنند يا نكنند\r\nخلافت ارث پدرى شما بود ، نه از آنِ ( تيم ) ابوبكر\r\nو بخشندگى خدا بسى گسترده است .\r\nاى ابوجعفر ! تو آن امامى كه من دوست دارمش\r\nو مىپسندم ؛ امامى را كه پسنديده است و من پيرو اويم . « 1 »\r\nمالك بن اعيَن مىگويد :\r\nهرگاه مردم طالب علم قرآن باشند\r\nقريش تحت تكفل اويند ( و از او تغذيه مىكنند )\r\nو اگر بگويند : جاى پسرِ دختر پيامبر صلى الله عليه و آله و سلم كجاست ! ؟\r\nشاخه‌هاى بلندى را بدان وسيله خواهى رسى\r\nستارگانى كه براى مسافران شب مىدرخشند\r\nنسلى كه علم و دانش را به نسل ديگرى ارث مىگذارند . « 2 »\r\nاربلى مىگويد :\r\nاى سواره كه دل بيابانهاى پهن را\r\nبر خشن‌ترين شتر بزرگ لاغر طى مىكنى\r\nهمانند كنارهء كوه ، جز اينكه در سير شبانه\r\nاز بهم زدن چشم بيننده سبقت مىگيرد\r\n\r\n\r\n","description":"","footnote":"\r\n( 1 ) - مناقب : 2 / 294 .\r\n( 2 ) - همان : 2 / 123 .\r\n","page_name":" 228 ","page_number":228},
  {"content":"\r\n\r\nدر بلندا از درخت سرسبز شتابان‌تر\r\nچه شتابى كه از جامى جهدومى پرد !\r\nبا چهاردست و پا آرام حركت مىكند ولى\r\nدر راه رفتنش بمانند نفير تيرى است كه به هدف خورد\r\nبه مدينه اقامت كن و آنجا منزل نما !\r\nو در موضع فردى نيازمند ناچيز و خوار بايست !\r\nو آن زمين را ببوس ! و خاك آنجا را ببوى !\r\nو بر آن خاكِ پاك سجده كن !\r\nو به رسول خدا صلى الله عليه و آله و سلم بهترين خلق\r\nاز گذشته و بجا مانده ، از جانب من\r\nسلام برسان ، سلام بنده‌اى كه دوستيش\r\nخالص و در صداقت باطنش همچون ظاهر است\r\nو صورت بر زمين بقيع بمال ، كه خاكِ\r\nآنجا چشم خار و خاشاك رفته را جلا مىدهد\r\nو از قول من به ساكنان آنجا تحيّتى\r\nچنان كه زبانزد باشد ، ابلاغ كن !\r\nقومى كه به فضلشان در حد نهايتند\r\nچرا كه نخستين آنها پيشرو است چون آخرين\r\nفرد آنان كه كاخهاى بلندى را برافراشتند\r\nسزاوار تيرهاى باريك و برنده گشتند !\r\nو در بزرگى اصل و نسبشان همانند\r\nتابش نور ماه تابان درخشيدند\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nو در روز بارندگى زياد به باران نسبت بخل دادند\r\nشيرهاى تنبل بيشه‌ها را به چرا واداشتند\r\nبه وسيلهء ايشان نور هدايت تابيدن گرفت\r\nو نيكوكار از تبهكار مشخص شد\r\nبنابراين دوستى ايشان وقف بر مؤمن\r\nو دشمنى ايشان بر كافران حتمى است\r\nچه بسيار قصيدهء مشهور دربارهء ايشام دارم ،\r\nولى اين يكى ويژه امام باقر است\r\nامام بحقى كه در فضيلتش بالاترين\r\nفردِ عالَم از روستايى و شهرى است\r\nخلق خوشش به طراوت و شكوه باغهاست و\r\nدر برابر او باغ چيزى جز بامداد خوش بارانى نيست\r\nچقدر زيان دارد ! قومى را كه حق او را غصب كردند\r\nآرى ستمگرى راه و رسم ستمگر است !\r\nاگر او را داور قرار مىدادند تا در بين آنها داورى كند\r\nهمچون ماه تابان مىدرخشيد !\r\nشاخه‌اى كه از ريشه و اصل برخاسته و اصلى كه\r\nشاخه را به بالاتر از حد چرخ گردون رسانده است\r\nوى به رَوش پدران گرامش حركت كرد\r\nهمانند سرعت اسبِ تيزتك كه بر اسب لاغر پيشى مىگيرد\r\nو پس از وى پسرانش در پى او آمدند\r\nدر حالى كه وارد بر صحنه ، همچون صادر از آن بود\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nافتخارات او را يار و ياورى كه در نقل مطالب\r\nاز گذشته صادق است ، نقل مىكند\r\nاوصاف او در فضيلت فراوان است\r\nو به يقين عزت و بزرگى از آنِ پر فضيلت است\r\nاگر مرده‌اى را كف دست او مسح مىكرد\r\nزنده مىشد و به گورستان منتقل نمىگشت\r\nبه طورى كه مردم مىگفتند : اين شبح است\r\nو يا مىگفتند : شگفتا از مرده‌اى كه برخاسته است\r\nمحمّد « 1 » كه شاعرى نيكوست او را گوش فرا دهيد\r\nكه اگر شما نبوديد او شاعر نبود !\r\nستايش او در عظمت شما قاصر است\r\nولى او در مديحه گويى قاصر نيست\r\nدوست دارد اگر روزگار مساعد باشد\r\nآن مقبرهء بسيار ارجمند را ببوسد . « 2 »\r\n\r\n\r\n","description":"","footnote":"\r\n( 1 ) - ظاهراً نام سرايندهء قصيده است - م .\r\n( 2 ) - كشف الغمّه : 2 / 152 - 153 .\r\n","page_name":" 231 ","page_number":231},
  {"content":"\r\n\r\n\r\nعقل\r\n\r\nآفرينش عقل\r\n1 - برقى از محمّدبن مسلم به نقل از امام باقر و امام صادق عليهما السلام آورده است كه فرمودند : « چون خداوند عقل را آفريد ، فرمود : پس رو ! پس رفت . سپس فرمود : پيش آى ! پيش آمد ، خداوند فرمود : به عزّت و جلالم سوگند كه هيچ خلقى را نيافريدم كه در نزد من از تو بهتر باشد . امر و نهى من با تو است . و كيفر و پاداشم به حساب تو است . » . « 1 »\r\n2 - و نيز از محمّدبن مسلم نقل كرده است ، مىگويد : امام باقر عليه السلام فرمود : « چون خداوند عقل را آفريد ، او را به سخن آورد ، سپس فرمود :\r\nپيش آى ! پيش آمد ، آنگاه فرمود : پس رو ! پس رفت . سپس گفت : به عزّت و جلالم سوگند كه هيچ مخلوقى را نيافريدم كه در پيشگاه من از تو دوست داشتنىتر باشد ، و تو را به كسى دهم كه دوستش دارم ! بدان كه روى امر و نهى من با تو است و كيفر و پاداشم به حساب تو . » . « 2 »\r\n\r\n\r\n","description":"","footnote":"\r\n( 1 ) - محاسن : ص 192 .\r\n( 2 ) - همان .\r\n","page_name":" 232 ","page_number":232},
  {"content":"\r\n\r\n\r\nاختلاف عقل‌ها\r\n1 - برقى از عبيداللَّه‌بن وليد وصّافى از قول ابوجعفر ( امام باقر ) عليه السلام آورده است فرمود : « موسىبن عمران عليه السلام همواره مردى را مىديد كه سجده‌اش را طول مىدهد و سكوتى طولانى دارد و جايى نمىرود مگر اينكه آن مرد به همراه اوست ، پس در آن ميان روزى از روزها كه در پى بعضى از نيازمندىهاى خود بود ناگهان گذرش به زمين پرآب و علفى افتاد كه سرسبز و بالنده بود ، مىگويد : آن مرد با ديدن آن منظره آهى كشيد ! موسى عليه السلام پرسيد : چرا آه كشيدى ؟ گفت : آرزو كردم كه اى كاش پروردگارم الاغى داشت در اينجا مىچراند ! مىفرمايد : موسى عليه السلام مدتى چشم خود را از اندوه سخنى كه از او شنيد به زمين دوخته بود ، تا اينكه بر او وحى رسيد و گفت : چرا از گفتهء بنده‌ام ناراحت شدى ؟ من بندگانم را به قدرى كه عقل داده‌ام بازخواست مىكنم » . « 1 »\r\n2 - محمّدبن يعقوب ( كلينى ) از ابوالجارود نقل كرده است كه امام باقر عليه السلام فرمود : « خداوند در روز رستاخيز نسبت به بندگان خويش به قدر عقلى كه در دنيا داده است ، خرده‌گيرى مىكند » . « 2 »\r\n\r\nكمال عقل\r\n1 - محمّدبن يعقوب از ابن ابى يعفور آزاد شدهء بنى شيبان به نقل از امام باقر عليه السلام آورده است فرمود : « چون قائم ما قيام كند ، خداوند دست\r\n\r\n\r\n","description":"","footnote":"\r\n( 1 ) - محاسن : ص 193 .\r\n( 2 ) - كافى : 1 / 11 .\r\n","page_name":" 233 ","page_number":233},
  {"content":"\r\n\r\nرحمت بر سر بندگان نهد تا بدان وسيله عقلشان را جمع و آرمانهايشان را كامل سازد . » . « 1 »\r\n2 - مجلسى از موسى بن اسماعيل بن موسى بن جعفر عليهما السلام به نقل از پدر بزرگوارش آورده است كه رسول خدا صلى الله عليه و آله و سلم فرمود : « كمال عقل از ديندارى ، مهرورزى نسبت به مردم و نيكى به هر نيكوكار و بدكار است . » « 2 »\r\n\r\nمؤمن خردمند است\r\n1 - صدوق از سليمان بن خالد به نقل از امام باقر عليه السلام آورده است كه رسول خدا صلى الله عليه و آله و سلم فرمود : « خداى عزّوجلّ به وسيله چيزى برتر از عقل عبادت نشده است . و مؤمن خردمند نيست مگر ده خصلت در او جمع شود : از او اميد خير رود ، از بدى او در امان باشند ، خير اندك ديگران را زياد و خير بسيار خود را اندك شمارد ، در طول عمر از طلب دانش خسته نشود ، و در خواست كنندگان هر چه حاجت از او خواهند دلتنگ نگردد ، خوارى ( در راه خدا ) از عزّت ( با دشمن خدا ) براى او محبوبتر باشد ، بهرهء او از دنيا به قدر رفع نياز ( قوُت ) باشد ، و دهم ، چه دهمى ! كسى را ننگرد مگر اينكه بگويد : او از من بهتر و پرهيزگارتر است . به راستى كه مردم دو دسته‌اند : فردى كه بهتر از او و پرهيزگارتر از اوست و فردى كه بدتر و پست‌تر از اوست . بنابراين هرگاه كسى را ديد كه بهتر و پرهيزگارتر از اوست در برابر او تواضع كند تا به او برسد . و هرگاه به كسى برخورد\r\n\r\n\r\n","description":"","footnote":"\r\n( 1 ) - كافى : 1 / 25 .\r\n( 2 ) - بحارالأنوار : 74 / 400 .\r\n","page_name":" 234 ","page_number":234},
  {"content":"\r\n\r\nكه بدتر و پست‌تر از اوست ، بگويد : شايد باطن او خير و ظاهرش بد باشد و ممكن است كه سرانجام او بهتر باشد . بنابراين اگر چنين كند ، بر مجد و عظمتش افزوده شود و سرور مردم روزگار خود گردد . » . « 1 »\r\n\r\nعلم\r\n\r\nفضيلت دانش و دانشمندان\r\n1 - حميرى از مسعدةبن صدقه از جعفربن محمّد به نقل از پدر بزرگوارش امام باقر عليه السلام آورده است كه پيامبر صلى الله عليه و آله و سلم فرمود : « نيكو دستيارِ ايمان دانش است و دستيارِ خوب دانش حلم و بردبارى است و دستيارِ خوب حلم ، مداراست و نيكو دستيارِ مدارا ، نرمش است . » . « 2 »\r\n2 - با همان اسناد نقل كرده است كه پيامبر صلى الله عليه و آله و سلم فرمود : « در هر نسلى از امّت من همتايى از اهل بيت من است كه جلوى تحريف تندروان ( غاليان ) و اعتقاد بيهوده گرايان و توجيه نادانان را مىگيرد . و به راستى كه امامان شما واردين بر خداى تعالى هستند بنابراين بنگريد چه كسانى در دين و نمازتان جلودارى مىكنند ؟ ! » . « 3 »\r\n3 - باز از همان طريق از جعفربن محمّد ، از قول پدر بزرگوارش عليهما السلام آورده است كه فرمود : « حسن‌بن على عليهما السلام مىفرمايد : هر كه رفت و آمد به مساجد را ادامه دهد ، يكى از هفت چيز را از دست نمىدهد : برادرى كه در راه خدا از او بهرمند شود ، يا دانش تازه و كمياب ، يا رحمتى كه انتظار آن\r\n\r\n\r\n","description":"","footnote":"\r\n( 1 ) - خصال : ص 433 .\r\n( 2 ) - قرب الأسناد : ص 32 .\r\n( 3 ) - همان : ص 37 .\r\n","page_name":" 235 ","page_number":235},
  {"content":"\r\n\r\nرا داشت و آيهء محكم ( دليل روشن ) كه به هدايت راهنمايى كند - و يا به گمان من فرمود : - مانعى يا آگاهيى كه او را از پستى باز دارد ، يا گناهى را از روى شرم و يا خداترسى ترك كند . » . « 1 »\r\n4 - صفّار از جابر به نقل از امام باقر عليه السلام آورده است ، مىگويد :\r\n« رسول خدا صلى الله عليه و آله و سلم فرمود : براى آموزگار نيكى جنبندگان روى زمين و ماهيان دريا و جانداران هوا و تمام اهل آسمانها و زمين طلب مغفرت مىكنند ، و به راستى كه آموزگار و دانش‌آموز در پاداش برابرند ؛ روز قيامت همچون دو اسب مسابقه يكديگر را هُل مىدهند . » . « 2 »\r\n5 - از عبداللَّه‌بن ميمون قدّاح به نقل از امام صادق از پدر بزرگوارش عليهما السلام آورده است كه رسول خدا صلى الله عليه و آله و سلم فرمود : « هر كه راهى را جهت طلب دانش برود خداى تعالى او را به راهى ببرد كه به بهشت منتهى شود . و به راستى كه فرشتگان بال و پرشان را براى جويندهء دانش از روى رضا و رغبت بگسترند و موجودات آسمانها و زمين حتى ماهيان دريا براى او طلب آمرزش كنند . و فضيلت عالم بر عابد همچون فضيلت ماه شب چهارده بر ساير ستارگان است و به يقين دانشمندان وارثان پيامبرانند ، چرا كه پيامبران درم و دينار به ارث نگذارند تنها ارثيهء ايشان دانش است . » . « 3 »\r\n6 - همو از جابربن يزيد جعفى به نقل از امام باقر عليه السلام آورده است كه رسول خدا صلى الله عليه و آله و سلم فرمود : دانشمند و دانش‌پژوه در پاداش شريكند ؛\r\n\r\n\r\n","description":"","footnote":"\r\n( 1 ) - قرب الاسناد : ص 33 .\r\n( 2 ) - بصائرالدّرجات : ص 3 .\r\n( 3 ) - همان .\r\n","page_name":" 236 ","page_number":236},
  {"content":"\r\n\r\nدانشمند دو پاداش ولى دانش‌پژوه يك پاداش دارد ، و در غير اينها هيچ خيرى نيست . » . « 1 »\r\n7 - از محمّدبن مسلم نقل كرده است ، مىگويد : امام باقر عليه السلام فرمود :\r\n« كسى كه از شما علمى بياموزد ، پاداشى همچون آموزگار خود دارد با اين همه فضيلت از آنِ آموزگار است . علم را از دانشمندان بياموزيد و آن را به برادران خود تعليم دهيد همان طورى كه دانشمندان به شما آموختند » . « 2 »\r\n8 - همو از جابر به نقل از ابوجعفر ( امام باقر ) عليه السلام آورده است ، فرمود :\r\n« هيچ بنده‌اى نيست كه صبح و شام در طلب دانش باشد مگر اين كه غرق رحمت خدا گشته است » . « 3 »\r\n9 - از عمربن قيس ماصر نقل كرده است ، مىگويد : از امام باقر عليه السلام شنيدم كه مىفرمود : « خداوند چيزى را كه اين امّت تا روز قيامت نيازمند آن باشد فروگذار نكرده است مگر اينكه در كتاب خود ( قرآن ) فرو فرستاده و براى پيامبرش صلى الله عليه و آله و سلم بيان كرده است . براى هر چيزى مرزى تعيين كرده و دليلى كه راهنما باشد بر آن قرار داده است . » . « 4 »\r\n10 - از عبدالله بن ميمون ، به نقل از امام صادق عليه السلام ، از قول پدرش آورده است ، مىگويد : رسول خدا صلى الله عليه و آله و سلم فرمود : فضيلت عالم بر عابد همانند فضيلت ماه شب چهارده بر ساير ستارگان است . » « 5 »\r\n\r\n\r\n","description":"","footnote":"\r\n( 1 ) - بصائر الدرجات : ص 4 .\r\n( 2 ) - همان .\r\n( 3 ) - همان : ص 5 .\r\n( 4 ) - همان : ص 6 .\r\n( 5 ) - همان : ص 7 .\r\n","page_name":" 237 ","page_number":237},
  {"content":"\r\n\r\n11 - از ابوحمزهء ثمالى به نقل از علىّبن حسين يا از ابوجعفر ( امام باقر ) عليهما السلام آورده است كه فرمود : « شخص آگاه و بصيرِ در دين براى شيطان از عبادت هزار عابد سخت‌تر و سنگين‌تر است » . « 1 »\r\n12 - از مسعدةبن زياد از قول امام صادق به نقل از پدرش عليهما السلام آورده است كه پيامبر صلى الله عليه و آله و سلم فرمود : « فضيلت عالم بر عابد همانند فضيلت خورشيد بر ستارگان است و فضيلت عابد بر ديگران همچون فضيلت ماه بر ستارگان است . » . « 2 »\r\n13 - كلينى از ابوحمزه نقل كرده است ، مىگويد : امام باقر عليه السلام فرمود :\r\n« عالمى كه از علمش بهره برد بهتر از هفتاد هزار عابد است . » . « 3 »\r\n14 - صدوق از جابر نقل كرده است مىگويد : امام باقر عليه السلام فرمود :\r\n« براى آموزندهء نيكى ، جنبندگان روى زمين و ماهيان درياها و هر خورد و كلان در زمين و آسمان طلب آمرزش كنند . » . « 4 »\r\n15 - از جابربن يزيد جعفى نقل كرده است ، مىگويد : امام باقر عليه السلام فرمود : « هيچ بنده‌اى نيست كه بامدادان در طلب دانش برود يا شامگاه برگردد مگر اين كه در رحمت خدا فرو رفته است و فرشتگان او را ندا دهند : مرحبا به كسى كه به ديدار خدا رفته و در راه بهشت گام نهاده و چنان راهى را پيموده است . » . « 5 »\r\n16 - از سكونى نقل كرده ، مىگويد : امام باقر عليه السلام از قول رسول\r\n\r\n\r\n","description":"","footnote":"\r\n( 1 ) - بصائر : ص 7 .\r\n( 2 ) - همان : ص 8 .\r\n( 3 ) - كافى : 1 / 33 .\r\n( 4 ) - ثواب الأعمال : ص 159 .\r\n( 5 ) - همان : ص 160 .\r\n","page_name":" 238 ","page_number":238},
  {"content":"\r\n\r\nخدا صلى الله عليه و آله و سلم فرمود : « دو گروه از امّت من هستند كه اگر اصلاح شوند امّتم اصلاح مىشود و اگر فاسد شوند امّتم فاسد گردند . گفتند : يا رسول اللَّه ! آن دو گروه چه كسانى هستند ؟ فرمود : فقهاء و امراء . » . « 1 »\r\n17 - شيخ مفيد در حديث مرسلى نقل كرده است كه امام باقر عليه السلام فرمود : « عدالت در قضا ستون دين و علم ستون عدالت و بيان ستون علم است . » . « 2 »\r\n18 - از امام باقر عليه السلام است كه فرمود : « يك ساعت گفتگوى علمى بهتر از يك شب عبادت است . » . « 3 »\r\n19 - و نيز فرمود : « هر گاه در حضور عالمى نشستى به شنيدن حريصتر باش تا سخن گفتن و خوب گوش دادن را بياموز همان طورى كه خوب حرف زدن را مىآموزى ! و سخن كسى را قطع نكن ! » . « 4 »\r\n20 - از ابوبصير و زراره نقل كرده است مىگويند : امام باقر عليه السلام فرمود : « تا وقتى كه دانشمند به پشت سر و روبرو تا جايى كه چشم كار مىكند زياد نگاه كند سپس به سليمان توجه كند و دستش را دراز كند ، ناگهان سليمان در مقابل چشم او مجسّم شود . » . « 5 »\r\n21 - از ابوموسى هارون بن عمرو مجاشعى به نقل از محمّدبن جعفربن محمّد از پدرش از قول جدش ( امام باقر ) آورده است كه رسول خدا صلى الله عليه و آله و سلم فرمود : « دانشمند در ميان نادانان همانند زنده‌اى است در ميان\r\n\r\n\r\n","description":"","footnote":"\r\n( 1 ) - خصال : ص 36 .\r\n( 2 ) - اختصاص : ص 245 .\r\n( 3 ) - همان : ص 245 .\r\n( 4 ) - همان .\r\n( 5 ) - اختصاص : ص 27 .\r\n","page_name":" 239 ","page_number":239},
  {"content":"\r\n\r\nمردگان ، و همانا براى جويندهء دانش همه چيز طلب آمرزش مىكند .\r\nحتى ماهيان دريا و حشرات زمين و درندگان و چهارپايان بيابان . پس دانشجو باشيد كه دانش وسيله‌اى است بين شما و خداى عزّوجلّ و به راستى كه طلب دانش بر هر مسلمانى واجب است . » . « 1 »\r\n22 - ابومنصور طبرسى مىگويد : محمّدبن علىّ الباقر عليهما السلام فرمود :\r\n« دانشمند همانند كسى است كه شمعى به همراه دارد ، مردم را روشنى مىبخشد ، بنابراين هر كه به وسيلهء شمع روشنى بخش او راه را ببيند براى او دعاى خير بنمايد . همچنين است عالمى كه شمعى به راه خود دارد و تاريكى جهل و سرگردانى را از بين مىبرد ، بنابراين هر كه را روشنى بخشد و او را از سرگردانى نجات دهد و يا از نادانى رها سازد در حقيقت از آزادشدگان وى از آتش دوزخ است . و خداوند در عوض هر موىِ كسى را كه او از آتش دوزخ آزاد كرده است ، ثوابى بالاتر از ثواب صد هزار قنطار ( مال فراوان ) صدقه را به او مىدهد در صورتى كه به گونه‌اى كه خداى عزّوجلّ دستور داده بدهند . بلكه آن صدقه و بالى است براى صاحبش ، بلكه خداوند به او اجر بهتر از صد هزار ركعت نماز را كه در مقابل كعبه به جا آورده باشد عطا مىكند . » . « 2 »\r\n\r\nنقل حديث\r\n1 - حضرمى از جابر نقل كرده است ، مىگويد : امام باقر عليه السلام فرمود :\r\n« سخن ما دشوار است و مشكل مىنمايد ، از اين رو ايمان ندارد به آن مگر\r\n\r\n\r\n","description":"","footnote":"\r\n( 1 ) - امالى مفيد : ص 25 .\r\n( 2 ) - إحتجاج طبرسى : 1 / 8 .\r\n","page_name":" 240 ","page_number":240},
  {"content":"\r\n\r\nفرشتهء مقرّب يا پيامبر مرسل و يابنده‌اى كه خداوند دلش را براى ايمان آزموده است . بنابراين آنچه را كه به دل فهميديد بپذيريد و آنچه را كه نفهميديد به خود ما واگذاريد ! » . « 1 »\r\n2 - از جابر نقل كرده ، مىگويد : امام باقر عليه السلام فرمود : « كسى در پيشگاه خدا و رسول دروغگوتر از آن كسى نيست كه ما اهل بيت را تكذيب كند و يا دروغى از قول ما بگويد ، زيرا كه ما از قول رسول خدا صلى الله عليه و آله و سلم و از جانب خدا مىگوييم ، بنابراين اگر ما را تكذيب كند در حقيقت خدا را تكذيب كرده است . » . « 2 »\r\n3 - صدوق از فضيل بن يسار نقل كرده است ، مىگويد : امام باقر عليه السلام به من فرمود : « يا فضيل ! حديث ما دلها را زنده مىكند . » . « 3 »\r\n4 - مفيد از ابوحمزهء ثمالى به نقل از امام باقر عليه السلام آورده است ، فرمود :\r\n« هر كه از بنده‌اى از بندگان دروغ در گفتار و وعده خلافى و خيانت در امانت را ببيند ولى به او امانت بسپارد بر خداوند حق است كه او را گرفتار آن شخص كند سپس نه او جبران كند و نه اجرى ببرد » . « 4 »\r\n5 - همو از جابر نقل كرده است ، مىگويد : به امام باقر عليه السلام عرض كردم : هر گاه حديثى براى من مىفرماييد ، سند آن را براى من بگوييد ! فرمود : « پدرم از قول جدم رسول خدا صلى الله عليه و آله و سلم از جبرئيل از درگاه خداى عزّوجلّ مرا حديث كرده است و من هم هر چه به تو مىگويم با همين اسناد است » . و فرمود : « اى جابر ! يك حديث كه از شخص صادق\r\n\r\n\r\n","description":"","footnote":"\r\n( 1 ) - اصل حضرمى : ص 61 .\r\n( 2 ) - همان .\r\n( 3 ) - خصال : ص 22 .\r\n( 4 ) - اختصاص : ص 225 .\r\n","page_name":" 241 ","page_number":241},
  {"content":"\r\n\r\nبياموزى براى تو بهتر از تمام دنيا و مافيهاست » . « 1 »\r\n6 - مجلسى در حديث مرفوعى از زرارةبن اعين نقل كرده است ، مىگويد : از امام باقر عليه السلام پرسيدم و گفتم : فدايت شوم ! از شما دو خبر يا دو حديث مخالف نقل مىشود ، كدام يك را بپذيرم ؟ فرمود : « زراره ! آن كه بين اصحاب ما مشهور است بگير و ديگرى را كه شاذ و نادر است رها كن ! گفتم : سرورم ! اگر هر دو مشهور روايت شده و از شما رسيده باشد ؟\r\nفرمود : « قول عادلترين و فرد موثق‌تر نزد خودت را بپذير ! عرض كردم :\r\nاگر هر دو عادل پسنديده و موثق باشند ؟ فرمود : « ببين كدام يك از آنها موافق مذهب عامه است آن را واگذار ! و ديگرى را كه مخالف آنهاست بگير !\r\nگفتم : چه بسا هر دو موافق يا مخالف باشند چه كنم ؟ فرمود : « در آن صورت آنچه احتياط در دين تو است بگير و آنكه مخالف احتياط است واگذار ! » گفتم : اگر هر دو موافق يا مخالف احتياط بودند چه كنم ؟ فرمود :\r\n« يكى را برگزين و بگير ، و ديگرى را واگذار ! - و در روايتى آمده است : - در آن صورت تأخير بينداز هر وقت امامت را ديدى بپرس ! » . « 2 »\r\n\r\nرجوع به كتاب و سنّت\r\n1 - برقى از سيف‌بن عميره از قول ابوجعفر به نقل از پدر بزرگوارش عليهما السلام آورده است كه رسول خدا صلى الله عليه و آله و سلم فرمود : « هر كه در\r\n\r\n\r\n","description":"","footnote":"\r\n( 1 ) - امالى مفيد : ص 34 .\r\n( 2 ) - بحارالأنوار : 2 / 245 .\r\n","page_name":" 242 ","page_number":242},
  {"content":"\r\n\r\nزمان اختلاف امتم به سنت من چنگ زند ، اجر صد شهيد را دارد . » . « 1 »\r\n2 - از اسماعيل جعفرى نقل كرده است ، مىگويد : از ابوجعفر ( امام باقر ) عليه السلام شنيدم كه مىفرمود : « هر كه سنت و آيين عادلانه‌اى را برقرار كند ، و مردم از آن پيروى كنند ، براى او پاداش كسانى است كه به آن سنت عمل كرده‌اند ، بدون اين كه چيزى از پاداش ايشان كم شود و هر كس آيين ظالمانه‌اى را برقرار كند و ديگران از آن پيروى كنند ، براى او مثل گناه كسانى است كه مطابق آيين او عمل كرده‌اند بدون اين كه چيزى از بار گناه ايشان كم شود . » . « 2 »\r\n3 - از زيد شحّام نقل كرده است ، مىگويد : از امام باقر عليه السلام دربارهء قول خداى تعالى :\r\n « فَلْيَنْظُرِ الْإِنْسانُ إِلى طَعامِهِ »  « 3 » پرسيدم : منظور از « طعامِهِ » چيست ؟ فرمود :\r\n« يعنى بنگرد علم خود را از چه كسى مىگيرد ! » . « 4 »\r\n4 - حميرى از پدرش نقل كرده ، مىگويد : در كتاب على عليه السلام خواندم كه رسول خدا صلى الله عليه و آله و سلم فرمود : « به زودى دروغگويى بر من دروغ مىبندد چنان كه بر پيامبران پيش از من دروغ بستند . بنابراين هر حديثى كه از قول من به شما رسيد ؛ موافق كتاب خدا بود ، آن حديث از من است و آنچه مخالف كتاب خدا بود ، از من نيست » . « 5 »\r\n5 - حضرمى مىگويد : از جابر شنيدم كه مىگفت : مردمانى نزد پدرم\r\n\r\n\r\n","description":"","footnote":"\r\n( 1 ) - محاسن : ص 27 .\r\n( 2 ) - همان .\r\n( 3 ) - عبس / 24 : انسان بايد به غذاى خويش بنگرد .\r\n( 4 ) - محاسن : ص 22 .\r\n( 5 ) - قرب الأسناد : ص 44 .\r\n","page_name":" 243 ","page_number":243},
  {"content":"\r\n\r\nآمدند و از دشمنى خودشان با مردم ديگر سخن گفتند ، پدرم به ايشان گفت : آيا كتاب خدا را با ناسخ و منسوخش مىشناسيد ؟ گفتند : خير ، گفت :\r\nچه چيز شما را وادار به دشمنى كرد ؟ شايد شما حرامى را حلال و حلالى را حرام مىكنيد و نمىدانيد ! تنها كسى دربارهء كتاب خدا سخن مىگويد كه حلال و حرام خدا را بشناسد . آنها به پدرم گفتند : آيا تو مىخواهى از « مرجئه » « 1 » باشى ؟\r\nپدرم به ايشان گفت : واى بر شما من پيرو « مرجئه » نيستم ، بلكه من شما را به خدا نزديك مىكنم » « 2 »\r\n6 - صفّار از عمربن قيس ماصر نقل كرده است مىگويد : از امام باقر عليه السلام شنيدم كه مىفرمود : « چيزى را كه اين امّت تا روز قيامت نياز دارد خداوند فروگذار نكرده مگر اين كه در كتاب خود نازل كرده است و آن را براى پيامبرش بيان كرده و براى هر چيزى حدّى را تعيين كرده است و براى آن دليلى قرار داده است كه بر آن دلالت دارد . » . « 3 »\r\n\r\nپاداش آموزش و يادگيرى\r\n1 - برقى از محمّدبن مسلم به نقل از ابوجعفر ( امام باقر ) عليه السلام آورده است كه فرمود : « هر كس بابى از هدايت را تعليم دهد ، براى او پاداش كسانى است كه بدان عمل كنند در حالى كه از پاداش آنها چيزى كاسته\r\n\r\n\r\n","description":"","footnote":"\r\n( 1 ) - مرجئه پس از شهادت على عليه السلام و روى كار آمدن بنى اميّه . . . در مقابل شيعيان على عليه السلام به وجود آمدند . . . فرهنگ فرق اسلامى : ص 401 - م .\r\n( 2 ) - اصل حضرمى : ص 64 .\r\n( 3 ) - بصائرالدّرجات : ص 6 .\r\n","page_name":" 244 ","page_number":244},
  {"content":"\r\n\r\nنشود . و هر كه يك باب از گمراهى را تعليم دهد براى او مانند گناه كسانى است كه بدان عمل كنند ، در حالى كه از بار گناه ايشان چيزى كم نشود » . « 1 »\r\n2 - در حديث مرفوعى از امام باقر عليه السلام نقل كرده است كه فرمود :\r\n« صبح كن در حالى كه دانشمند نيكو و دانش‌آموز خوب باشى ! » . « 2 »\r\n3 - از جابر جعفى به نقل از امام باقر عليه السلام آورده است كه رسول خدا صلى الله عليه و آله و سلم فرمود : « صبح كن ! در حالى كه دانشمند يا دانش آموزى . زنهار از اين كه هرزه‌گرا و لذت طلب باشى ! » . و در حديث ديگر آمده است :\r\n« زنهار از اين كه از اين سه گروه ، لذت گرا باشى ! » . « 3 »\r\n4 - و نيز از جابر به نقل از امام باقر عليه السلام آورده است كه فرمود : « در طلب دانش بشتابيد ! پس به خدايى كه جان من در دست اوست ، يك حديث دربارهء حلال و حرام كه از فرد صادقى مىآموزى بهتر است از دنيا و آنچه روى دنيا از طلا و نقره است . و اين است كه خداى تعالى مىفرمايد :\r\n « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 4 » و اگر على عليه السلام بود به خواندن قرآن فرمان مىداد . » . « 5 »\r\n5 - از زراره نقل كرده است ، مىگويد : امام باقر عليه السلام فرمود : « مسيح عليه السلام مىگفت : اى تودهء حواريّون وقتى كه چراغى به دست شماست بوى بد روغن قطران زيانى به شما نمىرسد . علم را از كسى كه در نزد اوست\r\n\r\n\r\n","description":"","footnote":"\r\n( 1 ) - محاسن : ص 27 .\r\n( 2 ) - همان : ص 227 .\r\n( 3 ) - همان .\r\n( 4 ) - حشر / 7 : آنچه را رسول خدا براى شما آورده بگيريد و آنچه را نهى كرده خوددارى كنيد .\r\n( 5 ) - محاسن : ص 227 .\r\n","page_name":" 245 ","page_number":245},
  {"content":"\r\n\r\nبگيريد و به عمل او نگاه نكنيد ! » . « 1 »\r\n11 - « 2 » صدوق از سكونى به نقل از جعفربن محمّد از قول پدرش عليهما السلام آورده است مىفرمايد : « دانش را خزاينى است و كليدهاى آن‌ها پرسش است بنابراين خدا شما را بيامرزد ، بپرسيد ! چرا كه در راه دانش به چهار نفر پاداش داده مىشود : كسى كه مىپرسد و آن كه سخن مىگويد و آن كه گوش مىدهد و آنكه ايشان را دوست مىدارد » . « 3 »\r\n12 - برقى از ابوبصير نقل كرده است ، مىگويد : از ابوجعفر عليه السلام نقل كرده ، مىگويد : « در سخنرانى جناب ابوذر رضى الله عنه آمده است : اى جويندهء دانش ! تو را خانواده و ثروت سرگرم نسازد ، چرا كه تو روزى از آنها جدا مىشوى همچون مهمانى كه در ميان ايشان شب را گذرانده‌اى ، سپس بامدادان از نزد ايشان به سمت ديگران مىروى ! دنيا و آخرت همچون سرايى است كه از يكى به ديگرى منتقل مىشوى ! و بين مرگ و نشور چيزى جز خوابى نيست كه تو خفته باشى سپس از آن خواب بيدار شوى !\r\nاى جوياى دانش ! به راستى دلى كه چيزى از دانش در آن نباشد همچون خانهء ويرانى است كه هيچ وسيلهء آبادى در آن نيست . » . « 4 »\r\n\r\n\r\n","description":"","footnote":"\r\n( 1 ) - محاسن : ص 230 .\r\n( 2 ) - شماره‌هاى 6 ، 7 ، 8 و 9 را از بصائرالدّرجات : ص 3 و 4 ، در بخش فضيلت دانش و دانشمندان ازهمان كتاب به شماره‌هاى 4 ، 5 ، 6 و 7 و همچنين شمارهء 10 از كتاب كافى : 1 / 35 را نيز در « عمل به كتاب و سنت » به شمارهء 2 نقل كرديم ، مراجعه شود - م .\r\n( 3 ) - خصال : ص 244 .\r\n( 4 ) - محاسن : ص 228 .\r\n","page_name":" 246 ","page_number":246},
  {"content":"\r\n\r\n\r\nبينش دينى\r\n1 - حميرى از مسعدةبن صدقه نقل كرده است ، مىگويد : جعفربن محمّد از قول پدرش عليهما السلام فرمود : « در راه آگاهى و بصيرت دينى شب زنده‌دارى مشكل نيست . » . « 1 »\r\n2 - برقى از محمّدبن مسلم نقل كرده است كه امام باقر عليه السلام فرمود : « در حلال و حرام خدا كنجكاو و بصير باشيد و اگر نه افراد بيابان گردى هستيد ! » . « 2 »\r\n3 - از محمّدبن مسلم نقل كرده ، مىگويد : امام باقر و امام صادق عليهما السلام فرمودند : « اگر جوانى از جوانان شيعه را ببينم كه در پى آگاهى دينى نيست او را ادب مىكنم . »\r\nهمو مىگويد : امام باقر عليه السلام مىفرمود : « آگاهى دينى پيدا كنيد و اگر نه افراد بيابان‌گرديد » . « 3 »\r\n4 - از ابوحمزهء ثمالى به نقل از علىّبن حسين عليهما السلام يا از امام باقر عليه السلام آورده است كه فرمود : « شخصى كه در پى آگاهى دينى است براى شيطان سخت‌تر است از عبادت هزار عابد . » . « 4 »\r\n5 - كلينى از ربعىبن عبداللَّه با يك واسطه از امام باقر عليه السلام نقل كرده است ، فرمود : « كمال كامل ، در فهم و بينش دينى است و استقامت در برابر ناگوارى و اندازه داشتن در مخارج زندگى » . « 5 »\r\n\r\n\r\n","description":"","footnote":"\r\n( 1 ) - قرب الأسناد : ص 34 .\r\n( 2 ) - محاسن : ص 227 .\r\n( 3 ) - همان .\r\n( 4 ) - بصائرالدّرجات : ص 7 .\r\n( 5 ) - كافى : 1 / 32 .\r\n","page_name":" 247 ","page_number":247},
  {"content":"\r\n\r\n6 - ابوجعفر طوسى از محمّدبن جعفر ، از قول پدرش جعفربن محمّد به نقل از پدر بزرگوارش محمّدبن على عليهما السلام و آن حضرت از جابر نقل كرده است ، مىگويد : پيامبر صلى الله عليه و آله و سلم فرمود : « خداى عزّوجلّ ، به چيزى بالاتر از بينش دينى - يا فرمود : - بينشِ در دينش عبادت نشده است . » . جعابى مىگويد : اين حديث را براى مالك‌بن انس فقيه مردم مدينه نقل كردم او آشنا بود و به جعفربن محمّد عليهما السلام نسبت داد . « 1 »\r\n\r\nفراگيرى از شخص صادق\r\n1 - حضرمى از جابر نقل كرده است ، مىگويد : امام باقر عليه السلام فرمود :\r\n« چه كسى گمراه‌تر است از آن كه بدون هدايتى از جانب خدا پيرو هواى نفس خود باشد ؟ ! » مىگويد : يعنى كسى كه دين خود را بدون امامى از امامان هدايت ، از رأى و نظر خود بگيرد .\r\nو دربارهء اين آيه :  « يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ »  « 2 »\r\nمىفرمايد : راستگويان يعنى امامان و كسانى كه با اطاعت خود ايشان را تصديق مىكنند . و دربارهء اين آيه  « اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ »  « 3 »\r\n\r\n\r\n","description":"","footnote":"\r\n( 1 ) - امالى طوسى : 2 / 87 .\r\n( 2 ) - توبه / 119 : اى كسانى كه ايمان آورده‌ايد از مخالفت فرمان خدا بپرهيزيد و با راستگويان باشيد .\r\n( 3 ) - حديد / 28 : اى كسانى كه ايمان آورده‌ايد تقواى الهى را پيشه كنيد و به رسول خدا ايمان آوريد ، تا دو چندان از رحمتش به شما ببخشد .\r\n","page_name":" 248 ","page_number":248},
  {"content":"\r\n\r\nفرمود : منظور از « كِفليَن » يعنى حسن و حسين عليهما السلام .  « وَ يَجْعَلْ لَكُمْ نُوراً تَمْشُونَ بِهِ »  « 1 » يعنى امامى كه به او اقتدا كنيد .\r\nو امام باقر عليه السلام فرمود : « ولىّ خدا هرگز در تفسير قرآن خلاف واقع نگفته است » . « 2 »\r\n2 - برقى از قول جابر نقل كرده ، مىگويد : امام باقر عليه السلام به من فرمود :\r\n« جابر ! به خدا قسم فرا گرفتن يك حديث در حلال و حرام از شخص صادق براى تو بهتر از تمام چيزهايى است كه آفتاب از طلوع تا غروب بر آن‌ها مىتابد . » . « 3 »\r\n\r\nزمين بدون دانشمند نمىشود\r\n1 - برقى از سليمان بن خالد به نقل از امام باقر عليه السلام آورده است ، مىفرمايد : « هيچ سرزمينى نيست مگر اينكه در آنجا دانشمندى است . » . « 4 »\r\n2 - همو از فضيل بن يسار نقل كرده است ، مىگويد : امام باقر عليه السلام فرمود : « دانش با حضرت آدم عليه السلام هبوط كرد و ديگر بالا نرفت ، و دانش را كسانى به ارث مىبرند . و به راستى عالمى نمرده ، عالم ديگرى مانند خودِ او يا آنچه را كه خدا بخواهد جايگزين وى مىسازد » . « 5 »\r\n\r\n\r\n","description":"","footnote":"\r\n( 1 ) - حديد / 28 : و براى شما نورى قرار دهد كه با آن ( در ميان مردم و در مسير زندگى ) راه برويد .\r\n( 2 ) - اصل حضرمى : ص 63 .\r\n( 3 ) - محاسن : ص 227 .\r\n( 4 ) - محاسن : ص 234 .\r\n( 5 ) - همان : ص 235 .\r\n","page_name":" 249 ","page_number":249},
  {"content":"\r\n\r\n\r\nكسى كه بدون علم فتوا دهد !\r\n1 - اسماعيل بن زياد از امام صادق عليه السلام به نقل از پدرش ( امام باقر ) عليه السلام نقل كرده مىفرمايد : « رسول خدا صلى الله عليه و آله و سلم فرمود : هر كه ندانسته و نفهميده فتوا دهد ( براى مردم حكم خدا را بگويد ) فرشته‌هاى آسمان و زمين او را لعنت كنند . » .\r\nهمين روايت را جامورانى از امام صادق به نقل از پدران بزگوارش روايت كرده است . « 1 »\r\n2 - از ابوعبيدهء حذّاء به نقل از امام باقر عليه السلام آورده است ، فرمود : « هر كه ندانسته و بدون هدايت الهى براى مردم فتوا دهد ، فرشته‌هاى رحمت و فرشته‌هاى عذاب او را لعنت كنند ، و گناه تمام كسانى كه به فتواى او عمل كرده‌اند بر عهدهء اوست » . « 2 »\r\n3 - از زيادبن ابى رجاء نقل كرده است ، مىگويد : امام باقر عليه السلام فرمود :\r\n« هر چه مىدانيد بگوييد و هر چه نمىدانيد بگوييد : خدا داناتر است ! به راستى مردى آيه‌اى از قرآن را بيرون مىكشد ( تا دليل سخن نادرست خويش قرار دهد ) بدين وسيله به مسافتى دور تر از فاصلهء زمين و آسمان مىافتد ! » . « 3 »\r\n4 - همو از يعقوب‌بن زراره به نقل از امام باقر عليه السلام آورده است كه فرمود : « هر كه در پيشگاه خدا در معصيت و ارتكاب گناهان كبيره گستاخى كند كافر است و هر كه آيينى جز آيين خدا را بر پا دارد مشرك\r\n\r\n\r\n","description":"","footnote":"\r\n( 1 ) - محاسن : ص 205 .\r\n( 2 ) - همان : ص 206 .\r\n( 3 ) - همان : ص 209 .\r\n","page_name":" 250 ","page_number":250},
  {"content":"\r\n\r\nاست . » . « 1 »\r\n7 - « 2 » كلينى از زرارةبن اعين نقل كرده است ، مىگويد : از امام باقر عليه السلام پرسيدم : خدا بر بندگان چه حقّى دارد ؟ فرمود : « اين حق را دارد كه هر چه مىدانند بگويند ولى آنچه را كه نمىدانند توقف كنند و دم فرو بندند ! » . « 3 »\r\n8 - همو از مسعدة بن صدقه از قول امام صادق عليه السلام از پدر بزرگوارش آورده است كه على عليه السلام فرمود : « هر كه خود را به روش رأى و قياس وادارد تمام عمر خود را در اشتباه خواهد بود و هر كه با روش رأى و قياس ديندارى كند ، تمام عمر در گرداب ( ضلالت ) خواهد بود . »\r\nو نيز امام باقر عليه السلام فرمود : « هر كه بر اساس رأى خود به مردم فتوا دهد ، ندانسته خدا را ديندارى كرده و هر كه از روى نادانى خدا را ديندارى كند با خدا مخالفت كرده است چرا كه ندانسته چيزهايى را حلال و حرام ساخته است ! » . « 4 »\r\n\r\nنكوهش قياس ، رأى و بدعت\r\n1 - برقى از عبداللَّه‌بن شبرمه نقل كرده ، مىگويد : هيچ حديثى را كه از امام باقر عليه السلام شنيده‌ام به خاطر نمىآورم مگر اينكه دلم به درد مىآيد ، آن حضرت از پدران بزرگوارش به نقل از رسول خدا صلى الله عليه و آله و سلم فرمود :\r\n\r\n\r\n","description":"","footnote":"\r\n( 1 ) - محاسن : ص 209 .\r\n( 2 ) - حديث شمارهء 5 و 6 از كافى : 1 / 42 را در صفحه قبل به شمارهء 1 و 2 از كتاب محاسن نقل‌كرديم - م .\r\n( 3 ) - كافى : 1 / 43 و امالى : ص 252 .\r\n( 4 ) - كافى : 1 / 57 .\r\n","page_name":" 251 ","page_number":251},
  {"content":"\r\n\r\n« ابن شبرمه ! سوگند به خدا كه نه پدرم بر جدم و نه جدم بر رسول خدا صلى الله عليه و آله و سلم دروغ نبسته‌اند ! فرمود : رسول خدا صلى الله عليه و آله و سلم مىفرمايد : هر كه بر اساس قياسها عمل كند هلاك شده و ديگران را به هلاكت كشانده است . و هر كه بدون آگاهى از ناسخ و منسوخ و محكم و متشابه به مردم فتوا دهد ، هلاك شده و ديگران را هلاك كرده است . » . « 1 »\r\n2 - همو از محمّدبن مسلم به نقل از امام باقر عليه السلام آورده است كه فرمود : « كمترين شرك آن است كه مردى رأيى را بدعت نهد و بر آن اساس دوست و دشمن بسازد . » . « 2 »\r\n3 - همو از محمّدبن مسلم از امام باقر عليه السلام نقل كرده است ، مىفرمايد :\r\n« اميرالمؤمنين عليه السلام براى مردم خطبه خواند و فرمود : اى مردم ! سرآغاز پيدايش فتنه‌ها هواهاى نفسانى است كه پيروى مىگردد و بدعتهايى است كه گذاشته مىشود ، در آن ( فتنه‌ها و بدعتها ) با كتاب خدا ( قرآن ) مخالفت مىشود ، و بر پايهء آن بدعتها مردانى مردان ديگر را يارى و پيروى مىكنند ، اگر باطل ( به طور واضح چهره مىنمود و ) با حق درآميخته نمىشد حق جويان آن را مىشناختند . و اگر حق از پوشش باطل خالص مىگشت زبان دشمنان از آن كوتاه مىشد . اما قسمتى از حق و قسمتى از باطل را مىگيرند و با هم مىآميزند ، در اين هنگام است كه شيطان بر دوستانش مسلّط مىگردد ، و تنها كسانى كه خداوند به آنان سابقهء نيكو داده ( يا لطف خدا از قبل شامل حالشان شده است ) نجات مىيابند . » . « 3 »\r\n\r\n\r\n","description":"","footnote":"\r\n( 1 ) - محاسن : ص 206 .\r\n( 2 ) - همان : ص 207 و عقاب الأعمال : ص 307 .\r\n( 3 ) - همان : ص 208 .\r\n","page_name":" 252 ","page_number":252},
  {"content":"\r\n\r\n4 - همو از محمّدبن طيّار به نقل از امام باقر عليه السلام آورده است كه فرمود :\r\n« با مردم درگير مىشوى ؟ » عرض كردم : آرى . فرمود : « چيزى از تو نمىپرسند مگر اين كه چيزى در آن باره گفته باشى ؟ » گفتم : آرى . فرمود :\r\n« در اين صورت راه بازگشت كجاست ؟ » . « 1 »\r\n5 - از فضيل بن يسار نقل كرده است ، مىگويد : امام باقر عليه السلام فرمود :\r\n« سنت اسلام را نمىشود قياس كرد ، در حالى كه زن حايض بايد قضاى روزه را بگيرد ولى نمازش را قضا نمىكند ، چگونه مىشود قياس كرد ؟ ! » . « 2 »\r\n6 - از ابوبصير نقل كرده است ، مىگويد : به امام باقر عليه السلام عرض كردم :\r\nچيزهايى را به ما مراجعه مىكنند كه حكم آنها را در كتاب و سنت مىيابيم ولى دربارهء آنها از رأى خودمان جواب مىدهيم ؟ فرمود : « بدان كه اگر درست گفته باشى اجرى ندارى و اگر خطا گفته باشى بر خدا دروغ بسته‌اى ! » . « 3 »\r\n7 - صدوق از ابوحمزهء ثمالى نقل كرده است ، مىگويد : از امام باقر عليه السلام پرسيدم : كمترين حدّ دشمنى با اهل بيت چيست ؟ فرمود : « شخص چيزى را بدعت گذارد كه بر آن اساس چيزى را دوست يا دشمن بدارند . » . « 4 »\r\n8 - شيخ مفيد از زرارةبن اعين نقل كرده است ، مىگويد : ابوجعفر محمّدبن على عليهما السلام به من فرمود : « زراره ! زنهار از اصحاب قياس در دين دورى كن ! زيرا كه آنها واگذارده‌اند علم چييزى را كه تسليم او شده‌اند و\r\n\r\n\r\n","description":"","footnote":"\r\n( 1 ) - محاسن : ص 213 .\r\n( 2 ) - همان : ص 214 .\r\n( 3 ) - همان : ص 215 .\r\n( 4 ) - عقاب الأعمال : ص 207 .\r\n","page_name":" 253 ","page_number":253},
  {"content":"\r\n\r\nدست به كارى شده‌اند كه به آنها مربوط نبوده و بايد خوددارى مىكردند . آنها اخبار را توجيه مىكنند و به خداى عزّوجلّ دروغ مىبندند ، گويا مردى از ايشان را من مىبينم كه منادى از طرف او ندا مىدهد : اينان در روى زمين و در ديندارى سرگردان و متحيّرند ! » . « 1 »\r\n9 - صدوق از ميمون قدّاح به نقل از امام باقر عليه السلام آورده است كه فرمود : « هر بنده‌اى از بندگان خدا يك سنت هدايتى مقرّر كند پاداشى همانند پاداش كسى را دارد كه به آن سنّت عمل كند بدون اين كه از پاداش عمل كنندگان چيزى كم شود . هر بنده‌اى از بندگان خدا كه سنت ضلالت و گمراهى را در بين مردم قرار دهد ، به گردن او وزر و وبالى است همانند وزر و و بال كسانى كه به آن سنت عمل كنند بدون اين كه چيزى از و بال اينان كاسته شود . » . « 2 »\r\n\r\nتوقّف در برابر شبهات\r\n1 - برقى از ابوبصير نقل كرده ، مىگويد : به امام باقر عليه السلام عرض كردم :\r\nچيزهايى را به ما رجوع مىدهند كه در كتاب و سنت ( پاسخ ) آنها را نمىيابيم ، پس به رأى خودمان جواب دهيم ؟\r\nفرمود : « بدان كه اگر تو جواب درست داده باشى پاداشى ندارى ، و اگر خطا كرده باشى به خدا افترا بسته‌اى ! » . « 3 »\r\n2 - همو از زراره به نقل از امام باقر عليه السلام آورده است كه فرمود : « اگر\r\n\r\n\r\n","description":"","footnote":"\r\n( 1 ) - امالى مفيد : ص 39 .\r\n( 2 ) - ثواب الأعمال : ص 16 .\r\n( 3 ) - محاسن : ص 215 .\r\n","page_name":" 254 ","page_number":254},
  {"content":"\r\n\r\nبندگان خدا چيزى را كه نمىدانستند توقّف مىكردند ، نه انكار ورزيده بودند و نه كافر شده بودند ! » . « 1 »\r\n\r\nبه كار بستن علم\r\n1 - حميرى از مسعدةبن صدقه به نقل از امام صادق از پدر بزرگوارش عليهما السلام نقل كرده است ، فرمود : « از لقمان پرسيدند چه چيز محور حكمت تو است ؟ فرمود : از آنچه به من مربوط نبوده است خوددارى كردم و كارى را كه بر عهده گرفتم ضايع نكردم ! » « 2 »\r\n2 - محمّدبن يعقوب ( كلينى ) از محمّدبن عبدالرّحمان بن ابى ليلى از قول پدرش نقل كرده است مىگويد : از امام باقر عليه السلام شنيدم كه مىفرمود :\r\n« چون مطلب علمى را شنيديد به كار بنديد و بايد سعهء صدر داشته باشيد ، زيرا اگر علم فراوان در دل‌تنگى انباشته شود كه تاب تحمّل آن را ندارد ، شيطان بر آن دست يازد . و چون شيطان با شما درافتد با آنچه مىدانيد با او مقابله كنيد ، زيرا مكر شيطان بى بنياد است ! » .\r\nراوى مىگويد : گفتم : آن چيست كه ما مىدانيم ؟ فرمود : به وسيلهء آنچه از قدرت خداى عزّوجلّ براى شما روشن است با او مبارزه كنيد ! » . « 3 »\r\n\r\nعالمان بد\r\n1 - حميرى از مسعدةبن صدقه از امام صادق عليه السلام به نقل از پدرش\r\n\r\n\r\n","description":"","footnote":"\r\n( 1 ) - محاسن : ص 216 .\r\n( 2 ) - قرب الأسناد : ص 34 .\r\n( 3 ) - كافى : 1 / 45 .\r\n","page_name":" 255 ","page_number":255},
  {"content":"\r\n\r\nمحمّدبن على عليهما السلام آورده است ، فرمود : « زنهار ، دورى كنيد از نادانان متعبّد و افراد تبهكار از دانشمندان چرا كه آنان باعث فريبكارى هر فريب خورده‌اند ! » . « 1 »\r\n\r\nمراتب علم\r\n1 - صدوق از عبداللَّه بن ميمون قدّاح به نقل از جعفربن محمّد از قول پدرش ( امام باقر ) عليهما السلام آورده است ، فرمود : « مردى خدمت پيامبر صلى الله عليه و آله و سلم آمد عرض كرد : يا رسول اللّه ! علم چيست ؟ فرمود : انصاف . گفت : پس از انصاف ديگر چه ؟ فرمود : گوش دادن به علم . پرسيد : ديگر چه ؟ فرمود : به خاطر سپردن آن .\r\nعرض كرد : ديگر چه ؟ فرمود : عمل به آن . پرسيد : بعد از عمل چه ؟\r\nفرمود : نشر و تعليم آن به ديگران . » . « 2 »\r\n\r\n\r\n","description":"","footnote":"\r\n( 1 ) - قرب الأسناد : ص 34 .\r\n( 2 ) - خصال : ص 287 .\r\n","page_name":" 256 ","page_number":256},
  {"content":"\r\n\r\n\r\nتوحيد\r\n\r\nآغاز آفرينش\r\n1 - برقى از زراره نقل كرده است ، مىگويد : امام باقر عليه السلام فرمود : « اگر مردم بدانند كه آغاز آفرينش چگونه بوده است هر آينه دو نفر با هم اختلاف نخواهند داشت » . پس از آن فرمود : « خداى تبارك و تعالى پيش از آنكه خلق را بيافريند ، فرمود : آبى گوارا شو ! تا بهشتم و اهل طاعتم را از تو بيافرينم . و فرمود : آب شور و تلخ شو ! تا از تو آتشم و اهل معصيت را خلق كنم ، سپس آن دو آب را فرمان داد تا به هم آميختند ، از اينجاست كه از مؤمن كافر به دنيا مىآيد و از كافر مؤمن متولّد مىشود . آنگاه گل آدم عليه السلام را از روى زمين برگرفته و خوب درهم ماليدند به طورى كه مردمان همچون ذرّه هايى متحرّك شدند .\r\nپس به اصحاب يمين فرمود : به سوى بهشت با سلام و درود ! و به اصحاب آتش فرمود : به جانب آتش بى مهابا حركت كنند . سپس به آتش فرمان داد ، پس فروزان گشت و به اصحاب شمال دستور داد : وارد دوزخ شويد ! آنان از آتش وحشت كردند . ولى به اصحاب يمين فرمود : وارد\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nآتش شويد ! آنها وارد شدند ؛ دستور داد ، اى آتش سرد و سلامت شو ! اصحاب شمال عرض كردند : پروردگارا ! ما را بازگردان ! فرمود : شما را باز گرداندم ، پس وارد شويد ! و رفتند ولى وحشت كردند ، از آنجا فرمانبرى و نافرمانى ثابت شد ، پس نه اينها مىتوانند از آنها شوند و نه آن‌ها از اينها » . « 1 »\r\n2 - همو از ابواسحاق سبيعى به نقل از امام باقر و امام صادق عليهما السلام آورده است كه فرمودند : « در آغاز آفرينش ، زمين و گل را آفريد و از آن آب را درآورد و آن آب را هفت شبانه روز بر زمين جارى ساخت سپس آب از ( خشكى ) زمين جدا شد ، آنگاه خداوند گزيده‌اى از آن گِل ، گِل امامان را برگرفت ، و بعد از آن يك قبضهء ديگرى از قسمت پايين‌تر آن گِل برگرفت و آن گِل ذرّيهء امامان و شيعيان ايشان بود ، بنابراين اگر طينت شما را فرو گذاشته بودند چنان كه طينت ما را فرو گذاردند هر آينه شما و ما يك چيز بوديم .\r\nپرسيدم : با طينت ما چه كردند ؟ فرمود : « خداى عزّوجلّ زمين شوره‌زار را آفريد ، سپس روى زمين آب تلخى را جارى ساخت و اين جريان هفت روز و شب ادامه داشت و آن گاه آب را از زمين ( خشك ) جدا كرد ، و پس از آن از گزيدهء آن گِل ( تلخ و شوره‌زار ) طينت رهبران كفر را برگرفت ، اگر طينت دشمنان ما را به همان حال كه گرفته بودند وا مىگذاشتند شهادتين را نمىگفتند كه خدايى جز خداى يكتا نيست و محمّد صلى الله عليه و آله و سلم رسول خداست ، و حج خانهء خدا را به جا نمىآوردند و اعمال\r\n\r\n\r\n","description":"","footnote":"\r\n( 1 ) - محاسن : ص 282 .\r\n","page_name":" 258 ","page_number":258},
  {"content":"\r\n\r\nعمره را انجام نمىدادند ، و زكات را ادا نمىكردند و صدقه نمىپرداختند و هيچ كار خيرى انجام نمىدادند .\r\nسپس فرمود : خداوند طينت شيعيان ما و دشمنان ما را برگرفت و آنها را با هم مخلوط كرد و درهم ماليد همچون مالش پوست دباغى شده . و پس از آن فرمود : اين بى اشكال در بهشت و آن بى اشكال در آتش دوزخ است ، از اين رو در مؤمن هر تندخويى و بداخلاقى و آلودگى به گناهان را مىبينى از آن شورى و تلخى است كه با مخالفش آميخته ، و انچه از خوش اخلاقى مخالف و چهرهء باز و خوشرويى و روزه و نمازش مىبينى از آن شورى و تلخى است كه از مؤمن به او رسيده است . » . « 1 »\r\n\r\nواگذارى كار به خدا\r\n1 - حميرى از حسين بن علوان ، از امام صادق عليه السلام به نقل از پدر بزرگوارش آورده است كه رسول خدا صلى الله عليه و آله و سلم فرمود : « از خداى عزّوجلّ اطاعت كنيد ! چرا كه خداوند آگاهتر به مصالح شماست ! » « 2 »\r\n2 - برقى از محمّدبن عذافير ، از قول پدرش به نقل از امام باقر عليه السلام فرمود : « در آن بين كه رسول خدا صلى الله عليه و آله و سلم در يكى از سفرهايش بود سوارانى او را ديدند ، عرض كردند : يا رسول اللَّه ! درود بر شما ! پيامبر صلى الله عليه و آله و سلم پرسيد : شما كيستيد ؟ گفتند : ما افراد مؤمن هستيم . فرمود :\r\nحقيقت ايمان شما چيست ؟ گفتند : رضا به قضاى الهى و واگذارى كار به خدا و تسليم بودن به امر خدا . رسول خدا صلى الله عليه و آله و سلم فرمود : اينان عالمان و\r\n\r\n\r\n","description":"","footnote":"\r\n( 1 ) - محاسن : ص 282 .\r\n( 2 ) - قرب الأسناد : ص 56 .\r\n","page_name":" 259 ","page_number":259},
  {"content":"\r\n\r\nحكيمانند ، نزديك است از حكمت خود به مقام پيامبران برسند . ( خطاب به آنها ) اگر راست مىگوييد ، بايد آنچه را ساكن نمىشويد نسازيد ، و آنچه را كه نمىخوريد ، جمع نكنيد و از خدايى كه به سوى او بر مىگرديد بترسيد ! » . « 1 »\r\n\r\nنهى از جدال دربارهء خدا\r\n1 - برقى از ابوعبيدهء حذّاء نقل كرده است ، مىگويد : ابوجعفر عليه السلام فرمود : « اى زياد ! دورى كن از خصومتها و درگيرىها زيرا كه باعث شك و ترديد و نابودى عمل مىشود و صاحب خصومت را به پستى مىكشاند ، و شايد سخنى بگويد كه غيرقابل بخشش باشد .\r\nاى زياد ! درگذشته مردمانى بودند كه علمى را كه در اختيار داشتند واگذاردند و به دنبال علمى رفتند كه بازداشته شده بودند تا اينكه سخن آنها به خدا كشيد و در حيرت و سرگردانى ماندند ، در نتيجه چنان شد كه اگر مردى را از روبرو فرا مىخواندند او از پشت سر جواب مىداد و از پشت سر مىخواندند ، او از مقابل جواب مىداد . » . « 2 »\r\n2 - همو از محمّدبن مسلم به نقل از امام باقر عليه السلام آورده است كه فرمود : « دربارهء آنچه زير عرش است سخن بگوييد ولى دربارهء بالاى عرش سخن نگوييد ، زيرا گروهى دربارهء خدا سخن گفتند و در نتيجه\r\n\r\n\r\n","description":"","footnote":"\r\n( 1 ) - محاسن : ص 226 .\r\n( 2 ) - همان : ص 238 و كافى : 1 / 92 . جمله آخر امام عليه السلام يعنى : در محسوسات در مىماندند تا چه رسد در معقولات - م .\r\n","page_name":" 260 ","page_number":260},
  {"content":"\r\n\r\nسرگردان ماندند ، تا آنجا كه مردى را از روبرو صدا مىزدند او از پشت سر جواب مىداد . » . « 1 »\r\n3 - و نيز در حديث مرفوعى از امام باقر عليه السلام نقل كرده است كه از آن حضرت پرسيدند : آيا جايز است دربارهء خدا گفته شود : خدا موجود است ؟ فرمود : « آرى با اين سخن خدا را از دو حدّ ابطال و تشبيه بيرون كرده است . » . « 2 »\r\n4 - محمّدبن يعقوب ( كلينى ) از ابوبصير نقل كرده ، مىگويد : امام باقر عليه السلام فرمود : دربارهء آفريدگان خدا سخن بگوييد و دربارهء خدا سخن نگوييد ، زيرا سخن دربارهء ( ذات ) خدا براى صاحبش چيزى جز سرگردانى و حيرت نمىافزايد . » . « 3 »\r\n5 - همو از محمّدبن مسلم نقل كرده است ، مىگويد : امام باقر عليه السلام فرمود : « زنهار دربارهء ذات خدا نينديشيد ، بلكه هر گاه خواستيد دربارهء عظمت او انديشه كنيد ، به عظمت خلق او توجه كنيد ! » . « 4 »\r\n6 - صدوق از ابوبصير به نقل از امام باقر عليه السلام آورده است ، فرمود :\r\n« دربارهء خلق خدا سخن بگوييد نه دربارهء ذات خدا كه جز حيرت نيفزايد . » . « 5 »\r\n7 - از ابوعبيده به نقل از امام باقر عليه السلام آورده است كه فرمود : « دربارهء هر چيزى صحبت كنيد ولى دربارهء ( ذاتِ ) خدا سخن نگوييد ! » . « 6 »\r\n\r\n\r\n","description":"","footnote":"\r\n( 1 ) - محاسن : ص 226 .\r\n( 2 ) - محاسن : ص 238 .\r\n( 3 ) - كافى : 1 / 92 .\r\n( 4 ) - همان : 1 / 93 .\r\n( 5 ) - توحيد : ص 454 .\r\n( 6 ) - همان : ص 455 .\r\n","page_name":" 261 ","page_number":261},
  {"content":"\r\n\r\n8 - همو از ضريس كناسى نقل كرده است ، مىگويد : امام باقر عليه السلام فرمود : « راجع به عظمت خدا هر چه خواستيد بگوييد ولى دربارهء ذات خدا چيزى نگوييد چرا كه شما چيزى دربارهء ذات خدا نمىگوييد مگر اين كه خداوند بالاتر از آن است . » . « 1 »\r\n9 - از محمّدبن مسلم نقل كرده است ، مىگويد : امام باقر عليه السلام دربارهء اين كلام خدا :  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا » .  « 2 » فرمود : « هر كه را آفرينش آسمان و زمين و آمد و شد شب و روز و گردش چرخ و خورشيد و ماه و نشانه‌هاى شگفت‌آور بر اين دلالت نكند كه در پشت اينها امرى شگفت‌آميزتر و بزرگتر از آنها وجود دارد ، چنين كسى در آخرت نابينا و گمراه‌تر ( از دنيا ) است . فرمود : بنابراين او ( آفريدگار عالم ) از چيزهايى است كه نابينايان و گمراه‌تران نمىبينند ! » « 3 »\r\n10 - از محمّدبن مسلم به نقل از امام باقر عليه السلام . . . « 4 »\r\n11 - از عبدالرّحيم قصير نقل كرده است ، مىگويد : از امام باقر عليه السلام چيزى راجع به توحيد پرسيدم ، آن حضرت دست به طرف آسمان بلند كرد و فرمود : « خداى جبّار برتر از آن است كه دست به كارى بزند ، سپس از بين برود ! » . « 5 »\r\n\r\n\r\n","description":"","footnote":"\r\n( 1 ) - توحيد : ص 455 .\r\n( 2 ) - اسراء / 72 : و كسى كه در اين دنيا نابينا ( از ديدن سيماى حق ) باشد در آخرت نيز نابينا وگمراه‌تر است .\r\n( 3 ) - توحيد : ص 455 .\r\n( 4 ) - همان . عين اين حديث به شماره ( 2 ) گذشت - م .\r\n( 5 ) - همان : ص 456 .\r\n","page_name":" 262 ","page_number":262},
  {"content":"\r\n\r\n13 - « 1 » از ابوالجارود نقل كرده است ، مىگويد : امام باقر عليه السلام فرمود :\r\n« انديشيدن دربارهء ذات خدا را ترك كنيد ، زيرا كه انديشيدن دربارهء ذات خدا چيزى جز افزايش حيرت به بار نمىآورد ، چرا كه خداى تعالى را چشمها نمىبيند و از ذات او نمىتوان خبر داد » . « 2 »\r\n14 - از زراره نقل كرده ، مىگويد : به ابوجعفر ( امام باقر ) عليه السلام عرض كردم : پيش از ما مردمان دربارهء صفت خداى تعالى حرفهاى زيادى مىزدند ، نظر شما چيست ؟ فرمود : « از نظر من پسنديده نيست مگر قول خداى عزّوجلّ را نشنيده‌اى كه مىفرمايد :  « أَنَّ إِلى رَبِّكَ الْمُنْتَهى » ؟  « 3 » پس در پارهء غير آن ( غير از ذات خدا ) سخن بگوييد ! » « 4 »\r\n16 - « 5 » از ابوبصير به نقل از امام باقر عليه السلام آورده است ، مىگويد : از آن حضرت شنيدم كه مىفرمود : دشمنى و خصومت ، دين را نابود مىكند و عمل را از بين مىبرد و باعث شك و ترديد مىشود . » « 6 »\r\n17 - از ابوعبيده نقل كرده است ، مىگويد : امام باقر عليه السلام به من فرمود :\r\n« اى ابوعبيده ! زنهار ، دورى كن از مردمانى كه اهل خصومتند و بر ما دروغ مىبندند ! زيرا كه آنان آنچه را كه مأمور به دانستن آنند ترك گفته‌اند و به علم آسمان ( دربارهء ذات خدا ) كه به آنها مربوط نيست\r\n\r\n\r\n","description":"","footnote":"\r\n( 1 ) - حديث شمارهء 12 از كتاب توحيد : ص 456 عين حديث شماره ( 1 ) بود كه در همين بخش نقل‌كرديم - م .\r\n( 2 ) - توحيد : ص 457 .\r\n( 3 ) - نجم / 42 : همانا تمام امور به پروردگارت برمىگردد .\r\n( 4 ) - توحيد : ص 457 .\r\n( 5 ) - حديث شمارهء ( 15 ) به عينه در صفحه قبل به شمارهء ( 5 ) گذشت - م .\r\n( 6 ) - توحيد : ص 458 .\r\n","page_name":" 263 ","page_number":263},
  {"content":"\r\n\r\nپرداخته‌اند . اى ابوعبيده ! آنان با مردم در خلق و خويشان مخالفند و اعمال آنها متفاوت است ، همانا ما مردمى را در بين خودمان عاقل نمىشماريم تا اين كه راه و روش سخن را بشناسند » و آنگاه اين آيه را قرائت فرمود :  « وَ لَتَعْرِفَنَّهُمْ فِي لَحْنِ الْقَوْلِ  « 1 »  »  . « 2 »\r\n18 - از زراره نقل كرده است ، مىگويد : از امام باقر عليه السلام پرسيدم :\r\nحجّت بر بندگان چيست ؟ فرمود : « اين كه بگويند آنچه را كه مىدانند و توقف كنند در نزد آنچه نمىدانند . » . « 3 »\r\n\r\nخوبى و بدى\r\n1 - برقى از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « در يكى از آثارى كه در كتابهاى آسمانى خدا نازل فرموده است ، ديدم : همانا منم خداى يكتايى كه جز من خداى به حقى نيست ، من خوبى و بدى را آفريدم و خوشا به حال كسى كه به دست او خيرى را جارى سازم و واى به حال كسى كه به دست او شرى جارى شود . و واى به كسى كه بگويد : اين چگونه است و آن چگونه است ؟ » . « 4 »\r\n2 - از ابوعبيدهء حذّاء نقل كرده است ، مىگويد : امام باقر عليه السلام فرمود :\r\n« خداى تعالى مىفرمايد : منم خداى يگانه‌اى كه جز من خدايى نيست ، آفريدگار خير و شرم در حالى كه آن دو ، آفريدگانى از خلقند . پس خوشا\r\n\r\n\r\n","description":"","footnote":"\r\n( 1 ) - محمّد / 30 : هر چند مىتوانى آنها را از طرز سخنانشان بشناسى .\r\n( 2 ) - توحيد : ص 458 .\r\n( 3 ) - همان : ص 459 .\r\n( 4 ) - محاسن : ص 283\r\n","page_name":" 264 ","page_number":264},
  {"content":"\r\n\r\nبه حال كسى كه براى او انجام كار خير را مقدر كردم و واى به حال كسى كه براى او انجام كار شر را مقدر نمودم ، واى به حال كسى كه بگويد : اين چگونه است ؟ ( چون هر دو به اختيار خود عمل را انجام مىدهند لذا جاى چرا و چگونه نيست - م ) » . « 1 »\r\n3 - از عبداللَّه‌بن وليد و صافى به نقل از امام باقر عليه السلام آورده است ، فرمود : « همانا از جمله مناجاتهاى موسى با خدا اين بود كه گفت :\r\nپروردگارا اين سامرى كه گوساله را ساخته است ، صداى او را چه كسى ساخته است ؟ پس خداى تعالى وحى كرد : آن از آزمون من است ، نبايد آن را فاش كنى ! » « 2 »\r\n\r\nعلم و بدا ( نظريهء جديد )\r\n1 - برقى از فضيل بن يسار نقل كرده است ، مىگويد : از امام باقر عليه السلام شنيدم كه مىفرمود : « علم دو قسم است : علمى كه در نزد خدا گنجينه است و هيچ كس از آفريدگانِ او بر آن مطلّع نيست و علمى كه بر فرشتگان و پيامبرانش آموخت . و اما آنچه را كه به فرشتگان و پيامبران آموخته است به زودى انجام مىگيرد و خداوند خود را و فرشتگان و رسولان خود را تكذيب نمىكند . و علمى كه نزد خدا گنجينه است آنچه را كه بخواهد از آن را مقدّم و آنچه را كه بخواهد مؤخّر و آنچه را بخواهد استوار مىدارد » . « 3 »\r\n\r\n\r\n","description":"","footnote":"\r\n( 1 ) - محاسن : ص 283\r\n( 2 ) - همان : ص 284 .\r\n( 3 ) - همان : ص 243 .\r\n","page_name":" 265 ","page_number":265},
  {"content":"\r\n\r\n2 - همو از فضيل روايت كرده است ، مىگويد : از امام باقر عليه السلام شنيدم كه مىفرمود : از جمله امور ، امورى است كه در نزد خدا بازداشته است ، بعضى از آنها را بخواهد ، مقدّم و بعضى را مؤخّر مىدارد . » . « 1 »\r\n3 - از قول حمران ( بن اعين ) نقل كرده است ، مىگويد : از امام باقر عليه السلام راجع به قول خداى تعالى :   « هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً »   « 2 » پرسيدم ، فرمود : « يعنى : چيزى بود ولى قابل ذكر نبود . »\r\nگفتم : پس اين سخن خدا كه مىفرمايد :  « أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً »  « 3 » يعنى چه ؟ فرمود : « يعنى : در كتاب و علم چيزى نبود . » . « 4 »\r\n4 - محمّدبن يعقوب ( كلينى ) از محمّدبن مسلم نقل كرده است ، مىگويد :\r\nاز امام باقر عليه السلام شنيدم كه مىفرمود : « خداى عزّوجلّ بود و چيز ديگرى با او نبود و هميشه دانا بود بدانچه خواهد شد و دانش او به آن ، پيش از بودنش مانند دانش او بدان باشد پس از بودنش . » . « 5 »\r\n5 - از فضيل بن سكره ، نقل كرده است ، مىگويد : به خدمت امام باقر عليه السلام نوشتم : فدايت شوم ! اگر لطف كنيد به من بياموزيد كه خداى جلّ و علا پيش از آن كه خلق را بيافريند ، مىدانست كه يگانه است ، چرا كه دوستان و پيروان شما در اين‌باره اختلاف دارند ؛ جمعى مىگويند :\r\nخداوند پيش از آن كه خلق را بيافريند مىدانست و بعضى مىگويند : بلكه\r\n\r\n\r\n","description":"","footnote":"\r\n( 1 ) - محاسن : ص 283 .\r\n( 2 ) - دهر / 1 : آيا ( چنين نيست كه ) زمانى طولانى بر انسان گذشت كه چيز قابل ذكر نبود .\r\n( 3 ) - مريم / 67 : آيا انسان ( اين واقعيت را ) به ياد نمىآورد كه ما او را پيش از اين آفريديم و او چيزى نبود .\r\n( 4 ) - محاسن : ص 243 .\r\n( 5 ) - كافى : 1 / 107 .\r\n","page_name":" 266 ","page_number":266},
  {"content":"\r\n\r\nمعناى « مىدانست » يعنى خلق مىكرد و او امروز مىداند كه پيش از آفرينش موجودات او بوده است و جز او چيزى نبوده است . و گويند : اگر بگوييم كه خدا قبل از آفريدن موجودات ، عالِم بود كه او بوده است و جز او نبوده است در حقيقت ديگرى را با او در ازل ثابت كرده‌ايم . بنابراين سرورم اگر صلاح مىدانى كه به من چيزى را بياموزى كه هرگز از آن عدول نكنم ، چه خوب خواهد بود !\r\nامام عليه السلام در جواب نوشت : « خداوند هميشه عالِم بوده است . » . « 1 »\r\n6 - از حَمران نقل كرده است ، مىگويد : از امام باقر عليه السلام راجع به آيهء  « ثُمَّ قَضى أَجَلًا وَ أَجَلٌ مُسَمًّى عِنْدَهُ »  « 2 » پرسيدم ، فرمود : « مقصود ، دو مدت است :\r\nيكى حتمى و ديگرى معلّق » . « 3 »\r\n7 - از فضيل بن يسار نقل كرده است ، مىگويد : از امام باقر عليه السلام شنيدم كه مىفرمود : « علمِ ( خدا ) دو نوع است : يكى علمى كه نزد خدا نهفته است و كسى از خلقش را بر آن مطلّع نكرده است و علمى كه به فرشتگان و پيامبران خود آموخته است ؛ آنچه را كه به فرشتگان و رسولان خود آموخته است به يقين محقّق خواهد شد ، چرا كه خداوند نه خود را تكذيب مىكند و نه فرشتگان و رسولان خود را . ولى آن علمى كه نزد خودش گنجينه و نهفته است ، هر چه را بخواهد مقدّم بدارد و هر چه را بخواهد\r\n\r\n\r\n","description":"","footnote":"\r\n( 1 ) - كافى : 1 / 108 .\r\n( 2 ) - انعام / 2 : پس از آن مدتى را مقرّر ساخت كه در اين مدت انسان در روى زمين پرورش كامل‌يافت و اجل مسمى در نزد خداست .\r\n( 3 ) - كافى : 1 / 147 .\r\n","page_name":" 267 ","page_number":267},
  {"content":"\r\n\r\nپس اندازد و هر چه را بخواهد ثبت مىكند . » . « 1 »\r\n8 - همو از فضيل نقل كرده است مىگويد : از امام باقر عليه السلام شنيدم كه مىفرمود : « از جمله امور ، امورى است كه نزد خدا بازداشته است ، هر چه را خدا بخواهد از آنها پيش اندازد و هر چه را پس اندازد » . « 2 »\r\n9 - صدوق از حمران بن اعين نقل كرده است كه امام باقر عليه السلام راجع به علم فرمود : « آن چاره‌جويى تو نسبت به خود تو است » . « 3 »\r\n10 - از جابر نقل كرده است مىگويد : امام باقر عليه السلام فرمود : « همانا خداوند تبارك و تعالى در عين علوّ ذات در يگانگى خود به يكتايى يگانه بود سپس در حالى كه خلق را ايجاد كرد يگانه و بى نياز از خلق ، مقتدر و پاكيزه از هر عيب و نقص بود ، همه چيز او را ستايش مىكرد و به سوى او فراز مىشد . و بالاتر از همه ما اميدوار بوديم كه به قرب پروردگارمان نايل آييم ، گسترهء علمى پروردگار ما همه چيز را فرا گرفته است . » « 4 » .\r\n11 - مجلسى از سليمان طلحى نقل كرده ، مىگويد : به امام باقر عليه السلام گفتم : آنچه را كه پيامبران از پروردگارشان خبر داده‌اند و آن را به قوم خود رسانده‌اند به من بگوييد ! فرمود : « بدان كه من به تو نمىگويم : او انجام مىدهد ، بلكه اگر بخواهد انجام مىدهد . » . « 5 »\r\n\r\n\r\n","description":"","footnote":"\r\n( 1 ) - كافى : 1 / 147 .\r\n( 2 ) - همان .\r\n( 3 ) - توحيد : ص 134 .\r\n( 4 ) - همان : ص 136 .\r\n( 5 ) - بحارالأنوار : 4 / 122 .\r\n","page_name":" 268 ","page_number":268},
  {"content":"\r\n\r\n\r\nقضا و قدر\r\n1 - برقى از حريزبن عبداللَّه و عبداللَّه‌بن مسكان روايت كرده است ، مىگويند : امام باقر عليه السلام فرمود : « هيچ چيزى در زمين و آسمان جز با هفت ويژگى ممكن نيست : مشيّت و اراده ، قَدَر ، قضا ، اذن ، كتاب و اجل . بنابراين هر كه گمان كند كه مىتواند يكى از اينها را بكاهد ، كافر گردد . » . « 1 »\r\n2 - محمّدبن يعقوب ( كلينى ) از يونس بن عبدالرّحمان با يك واسطه از امام باقر و امام صادق عليهما السلام نقل كرده است كه فرمودند : « خداوند بر خلق خود مهربان‌تر از آن است كه آنها را به گناه وادارد و سپس به خاطر آن عذاب كند و خداوند بزرگتر از آن است كه كارى را اراده كند ولى آن كار انجام نگيرد . » .\r\nراوى مىگويد : از آن دو بزرگوار پرسيدند : آيا بين جبر و قَدَر مرحله سومى است ؟ گفتند : « آرى بيش از فاصلهء بين زمين و آسمان . » . « 2 »\r\n3 - صدوق از محمّدبن عذافر از قول پدرش به نقل از امام باقر عليه السلام آورده است كه فرمود : « در آن ميان كه رسول خدا صلى الله عليه و آله و سلم روزى در يكى از سفرهايش به گروهى سواره برخورد كردند ، گفتند : درود بر تو يا رسول اللَّه ! پيامبر صلى الله عليه و آله و سلم توجهى به آنها كرد و فرمود : شما كيستيد ؟ گفتند :\r\nما افراد با ايمانيم .\r\nفرمود : حقيقت ايمان شما چيست ؟ گفتند : رضا به قضاى الهى ، تسليم به امر خدا و واگذارى كار به خدا . رسول خدا صلى الله عليه و آله و سلم فرمود : اينان عالمان حكيمند ، نزديك است كه از حكمت به مقام پيامبران رسند ! بنابراين اگر\r\n\r\n\r\n","description":"","footnote":"\r\n( 1 ) - محاسن : ص 244 .\r\n( 2 ) - كافى : 1 / 159 .\r\n","page_name":" 269 ","page_number":269},
  {"content":"\r\n\r\nراست مىگوييد جايى را كه ساكن نمىشويد نسازيد و چيزى را كه نمىخوريد جمع آورى نكنيد ، و از خدايى كه بازگشت به سوى او داريد بپرهيزيد ! » . « 1 »\r\n4 - از علىّبن حمزه به نقل از پدرش آورده است مىگويد : از امام باقر عليه السلام شنيده است كه مىفرمود : « دروغ پردازان به قَدَر الهى از گورهايشان بر مىخيزند در حالى كه به شكل ميمونها و خوكها مسخ شده‌اند . » . « 2 »\r\n5 - از محمّدبن مسلم ، از قول ابوجعفر ( امام باقر ) عليه السلام نقل كرده است كه فرمود : « اين آيه شريفه :   « ذُوقُوا مَسَّ سَقَرَ ، إِنَّا كُلَّ شَيْءٍ خَلَقْناهُ بِقَدَرٍ »   « 3 » دربارهء قدريّه است . » . « 4 »\r\n6 - از عمربن بشر بزاز نقل كرده است ، مىگويد : ابوجعفر محمّدبن علىّ الباقر عليهما السلام فرمود : « اهل قَدَر نمىتوانند بگويند كه خداوند آدم را براى دنيا آفريد و او را در بهشت جا داد تا معصيت خدا را بكند و او را دوباره به جايى برگرداند كه براى آن آفريده بود . » . « 5 »\r\n\r\nمعناى « عُروة اللَّه »\r\n1 - برقى از محمّدبن مسلم به نقل از امام باقر عليه السلام آورده است كه\r\n\r\n\r\n","description":"","footnote":"\r\n( 1 ) - توحيد : ص 371 .\r\n( 2 ) - عقاب الأعمال : ص 253 .\r\n( 3 ) - قمر / 48 و 49 : بچشيد آتش دوزخ را ما هر چيز را به اندازه آفريديم .\r\n( 4 ) - عقاب الأعمال : ص 253 .\r\n( 5 ) - علل الشّرايع : 2 / 265 .\r\n","page_name":" 270 ","page_number":270},
  {"content":"\r\n\r\nفرمود : « عروة اللَّه الوثقى : توحيد و رنگ اسلامى داشتن است » . « 1 »\r\n\r\nمعناى صمد\r\n1 - محمّدبن يعقوب ( كلينى ) از جابربن يزيد جعفى نقل كرده است ، مىگويد : از امام باقر عليه السلام راجع به حقيقت توحيد پرسيدم ، فرمود : « به راستى خدايى كه اسمايش مبارك است و با آن اسماء او را خوانند و علوّ ذاتش بسى برتر است ، او يگانه است و در عين يگانگى و تنهايى او را به يكتايى شناسند ؛ توحيد خود را در خلق به اجرا درآورد . او يگانه و بى نياز و قدوّس است همه چيز او را مىپرستد و هر چيزى نيازمند به اوست و علم او همه چيز را فرا گرفته است . » . « 2 »\r\n\r\nشرك\r\n1 - حميرى از مسعدةبن زياد از امام صادق عليه السلام به نقل از پدرش آورده است كه رسول خدا صلى الله عليه و آله و سلم فرمود : « خداى تبارك و تعالى همهء چيزهاى غير خدا از قبيل خورشيد و ماه و ديگر چيزهايى را كه مىپرستيدند مىآورد ، سپس از هر انسانى دربارهء آنچه را كه مىپرستيد بازجويى مىكند . كسانى كه غير خدا را مىپرستيدند در جواب مىگويند :\r\nپروردگارا ! ما آنها را مىپرستيديم كه ما را به درگاه شما نزديك كند . پس خداى تبارك و تعالى به فرشتگان مىفرمايد : آنها را با آنچه مىپرستيدند\r\n\r\n\r\n","description":"","footnote":"\r\n( 1 ) - محاسن : 1 / 94 .\r\n( 2 ) - كافى : 1 / 123 .\r\n","page_name":" 271 ","page_number":271},
  {"content":"\r\n\r\nبه سوى آتش دوزخ ببريد ، جز كسانى را كه من استثنا كردم چرا كه آنها از اين اعمال مبرّايند . » . « 1 »\r\n\r\nمنع از توصيف خدا\r\n1 - كلينى از عبدالرّحمان بن عتيك قصير نقل كرده است ، مىگويد : از امام باقر عليه السلام راجع به چيزى از صفات خدا را پرسيدم ، دست به طرف آسمان بلند كرد سپس فرمود : « خداى جبّار برتر است ! خداى جبّار برتر است ! از اينكه دست به كارى بزند ، سپس هلاك گردد . » . « 2 »\r\n2 - از حمزةبن مرتفع مشرقى با يك واسطه از امام باقر عليه السلام نقل كرده است ، مىگويد : در مجلس امام باقر عليه السلام بودم كه عمروبن عبيد خدمت آن حضرت رسيد و عرض كرد : فدايت شوم ، قول خداى تعالى :  « وَ مَنْ يَحْلِلْ عَلَيْهِ غَضَبِي فَقَدْ هَوى »  « 3 » اين چه خشمى است ؟ فرمود : « اى عمرو ! آن همان كيفر است ، حقيقت اين است هر كه معتقد باشد خدا از وضعى به وضعى ديگر در مىآيد او را به صفت مخلوق توصيف كرده است و به راستى خدا را چيزى ( غضب خدا را ) نجنباند مگر او را دگرگونه نُمايد . » . « 4 »\r\n3 - فضل بن يسار مىگويد : از امام صادق عليه السلام شنيدم كه مىفرمود :\r\n« به راستى كه خدا را نتوان توصيف كرد . » مىگويد : زراره گويد : امام باقر عليه السلام فرمود « همانا خدا را نمىتوان توصيف كرد ، چگونه مىتوان او را\r\n\r\n\r\n","description":"","footnote":"\r\n( 1 ) - قرب الأسناد : ص 41 .\r\n( 2 ) - كافى : 1 / 94 .\r\n( 3 ) - طه / 81 : و هر كس غضب من بر او وارد شود سقوط مىكند .\r\n( 4 ) - كافى : 1 / 110 .\r\n","page_name":" 272 ","page_number":272},
  {"content":"\r\n\r\nتوصيف نمود با اين كه خود مىفرمايد :  « وَ ما قَدَرُوا اللَّهَ حَقَّ قَدْرِهِ »  « 1 » بنابراين نمىشود او را به اندازه توصيف كرد زيرا به هر اندازه كه او را توصيف كنند ، او بالاتر از آن است . » . « 2 »\r\n\r\nنهى از اعتقاد به جسم و صورت براى خدا\r\n1 - محمّدبن يعقوب ( كلينى ) از محمّدبن مسلم نقل كرده است كه امام باقر عليه السلام دربارهء صفت « قديم » روايت كرده ، مىفرمايد : « به راستى او يگانه و بى نياز است و احدىّ المعنى است ( يعنى در ذات خود ، معانى مختلف و متعدّد كه مبدأ صفات : عالم ، حىّ ، قادر و . . . باشد وجود ندارد و همهء اين اوصاف از يك ذات كامل سرچشمه مىگيرد كه او يكى است ) » .\r\nراوى مىگويد : عرض كردم : فدايت شوم جمعى از مردم معتقدند كه او مىشنود به وسيلهء نيرويى كه غير از نيروى ديدن است و مىبيند با غير از آنچه مىشنود ؟ فرمود : « دروغ گفته‌اند و آنها ملحد و بى دينند و خدا را شبيه مخلوق دانسته‌اند خداوند برتر از آن است ! به راستى او شنوا و بيناست ، مىشنود به همان چيزى كه مىبيند ، و مىبيند بدانچه مىشنود . » .\r\nراوى مىگويد : عرض كردم : آنها معتقدند خدا بيناست بر اساس آنچه آنها از ديدن مىفهمند ! فرمود : « خدا برتر از آن است ، همانا آنچه به عقل بشرى مىآيد از نوع صفت مخلوق است در حالى كه خداوند چنان\r\n\r\n\r\n","description":"","footnote":"\r\n( 1 ) - انعام / 91 : آنها خدا را چنان كه شايسته است نشناختند .\r\n( 2 ) - توحيد : ص 127 .\r\n","page_name":" 273 ","page_number":273},
  {"content":"\r\n\r\nنيست . » . « 1 »\r\n2 - و نيز از محمّدبن مسلم نقل كرده است ، مىگويد : از امام باقر عليه السلام پرسيدم راجع به آنچه روايت مىكنند كه خداوند آدم را به صورت خود آفريده است ؟ فرمود : « آن صورت نو درآمده و آفريده را خداوند برگزيد و از ميان صورتهاى گوناگون انتخاب كرد و به خود نسبت داد همان طورى كه كعبه را به خود نسبت داده است و روح را به خود نسبت داده است و مىفرمايد : خانهء من و از روحم در او دميدم . » . « 2 »\r\n3 - صدوق از اسحاق بن غالب به نقل از امام صادق عليه السلام از قول پدر بزرگوارش آورده است كه رسول خدا صلى الله عليه و آله و سلم در ضمن يكى از خطبه هايش فرمود :\r\n« سپاس مخصوص خداوندى است كه در اوّليتش يكتا بوده و در ازليّتش به خاطر الوهيّت و خداونديش سزاى عظمت ، و به دليل كبريايى و جبروتش شايستهء بزرگى و جبروت ، آنچه نوآورى كرد آغازگر بود و آنچه را كه آفريد بدون سابقه و بىنمونه‌اى از قبل ، ايجاد كرد از آنچه آفريد پيشى داشت . پروردگار ما به لطف پروردگاريش قديم است و به وسيلهء علم معرفت خويش پراكند . و همهء مخلوقات را به حكم قدرتش آفريد و به وسيلهء نور بامدادان ايجاد كرد . بنابراين هيچ كس و هيچ چيز خلق و آفرينش او را تبديل و تغيير ندهد و كسى را ياراى مخالفت و ردّ با حكم و فرمان او نباشد و هيچ چيز از دعوت او سرپيچى نكند و سلطنت او\r\n\r\n\r\n","description":"","footnote":"\r\n( 1 ) - كافى : 1 / 108 .\r\n( 2 ) - همان : 1 / 134 . در آيات : 26 حج ، 28 نوح « بيتى » و 29 حجر و 72 ص « روحى » آمده است .\r\n","page_name":" 274 ","page_number":274},
  {"content":"\r\n\r\nرا زوالى نيست . و مدّت ملك او گسستنى نمىباشد و او از اول بوده و هميشه پايدار است .\r\nبه وسيلهء نور خودش در افق دور و عزّت و الا و سلطنت فوق العاده از خلق پوشيده است و برتر از هر چيز و نزديكتر از هر نزديكى است ، و بدون اينكه خلق او را بينند ، بر ايشان در تجلّى است در حالى كه در بالاترين ديدگاه است . و او خواسته تا به يگانگى اختصاص يابد ، چرا كه به وسيلهء نور خود از نظرها پوشيده و در جايگاه والايش برترى يافته و از خلقش پوشيده است و رسولانى به سوى خلق فرستاده تا از جانب او حجّتى رسا بر بندگانش و گواهانى بر ايشان باشند . و در ميان ايشان پيامبران را مژده دهنده و ترساننده برانگيخت ، تا آنكه هلاك شود هر كه از روى بيّنه هلاك شود و زنده گردد هر كسى از روى بيّنه زنده گردد و بندگان آنچه را كه از پروردگارشان نمىدانستند بدانند و او را پس از انكار ، به ربوبيّتش بشناسند و به خداونديش پس از عدم قبول ، يگانه و يكتا اقرار نمايند . » . « 1 »\r\n4 - همو از عبداللَّه‌بن سنان به نقل از پدرش آورده است ، مىگويد :\r\nخدمت امام باقر عليه السلام بودم مردى از خوارج بر آن حضرت وارد شد ، عرض كرد : اى ابوجعفر ! تو چه چيز را مىپرستى ؟ فرمود : « خدا را » .\r\nعرض كرد : آيا او را ديده‌اى ؟ فرمود : « او را چشمها با مشاهدهء ظاهر نمىبينند ولى دلها با حقايق ايمان او را مىبينند . او را با قياس نتوان شناخت و با حواس نمىتوان درك كرد و هيچ شباهتى به مردمان ندارد ،\r\n\r\n\r\n","description":"","footnote":"\r\n( 1 ) - توحيد : ص 44 .\r\n","page_name":" 275 ","page_number":275},
  {"content":"\r\n\r\nبه وسيله نشانه‌ها و آثار قابل توصيف و تعريف است ، او در حكم خود به كسى ستم نمىكند ، آرى آن است خداوند معبود به حق و جز او خدايى نيست . » .\r\nراوى مىگويد : مرد خارجى با شنيدن سخنان امام عليه السلام بيرون رفت ، در حالى كه مىگفت : خداوند بهتر مىداند كه رسالت خود را در چه خاندانى قرار دهد ! « 1 »\r\n\r\nخداوند به چيزى مانند نيست\r\n1 - محمّدبن يعقوب ( كلينى ) از عبدالرّحمان بن ابى نجران نقل كرده ، مىگويد : از امام باقر عليه السلام راجع به توحيد پرسيدم و گفتم : من چيزى را تصور مىكنم و آن را در خاطرم مىگذرانم ( آيا همان خداست ) ؟\r\nفرمود : « آرى ، چرا كه خدا نه در عقل مىگنجد و نه محدوديتى دارد ، و هر چه درو همت آيد ، خداوند غير از آن است ، هيچ چيز نظير او نيست و اوهام او را درك ننمايند ، چگونه اوهام به حقيقت ذات او برسند كه او نه در عقل بگنجد و نه حدّ و نهايتى دارد . » . « 2 »\r\n2 - از محمّدبن عيسى به يك واسطه نقل كرده ، مىگويد : از امام باقر عليه السلام پرسيدند : آيا جايز است به خدا گفته شود : چيزى است ؟\r\nفرمود : « آرى با اين عبارت او را از دو حدّ ناروا بيرون مىكنى : از حدّ تعطيل ( انكار مبدا عالم ) و از حدّ تشبيه . » . « 3 »\r\n\r\n\r\n","description":"","footnote":"\r\n( 1 ) - توحيد : ص 108 .\r\n( 2 ) - كافى : 1 / 82 .\r\n( 3 ) - همان : 1 / 85 .\r\n","page_name":" 276 ","page_number":276},
  {"content":"\r\n\r\n3 - صدوق از خيثمه نقل كرده ، مىگويد : امام باقر عليه السلام فرمود : « خداى تبارك و تعالى تهى از ( صفات و خصوصيات ) خلق ، و خلق نيز تهى از ( خصوصيات ) او هستند و هر چه كه بر او نام چيز صادق باشد ، جز خداى عزّوجلّ مخلوق است و خداوند متعال خالق همه چيز است » . « 1 »\r\n\r\nخدا را زمان و مكانى نيست\r\n1 - محمّدبن يعقوب ( كلينى ) از ابوحمزه نقل كرده است ، مىگويد : نافع بن ازرق از امام باقر عليه السلام پرسيد و گفت : بفرماييد : خدا از چه زمانى بوده است ؟\r\nامام عليه السلام فرمود : « از چه زمانى نبوده است تا بگويم از چه زمانى بوده است ، منزّه است خداوندى كه همواره بوده و هميشه خواهد بود ، تنهاى بى نياز است و همسر و فرزندى نگيرد ! » . « 2 »\r\n2 - همو از ابوبصير نقل كرده است ، مىگويد : مردى خدمت امام باقر عليه السلام آمد و گفت : بفرماييد كه پروردگار تو از چه زمانى بوده است ؟\r\nامام عليه السلام فرمود : « واى بر تو ، نسبت به چيزى كه قبلًا نبوده است ، مىپرسند : از كى و چه وقت بوده است ، همانا پروردگار من ، بود و همواره بوده ، زنده و بدون كيفيت . براى او بود شدن نيست و چگونه بودن او را نباشد ، او نه مكان دارد و نه در چيزى و بر روى چيزى است .\r\nبراى موقعيّت خود جايى را پديد نياورده و پس از ايجاد همه چيز ، نيروى جديدى نيافته است . و پيش از آفرينش موجودات ناتوان نبوده و\r\n\r\n\r\n","description":"","footnote":"\r\n( 1 ) - توحيد : ص 105 .\r\n( 2 ) - كافى : 1 / 88 .\r\n","page_name":" 277 ","page_number":277},
  {"content":"\r\n\r\nپيش از آفرينش مخلوقات هراسى نداشته است . به چيزى كه نام او را بتوان برد شبيه و مانند نيست .\r\nپيش از آن كه آفرينش را آغاز كند از ملك و سلطنت خالى نبوده و پس از رفتن همه چيز از اين عالم نيز تهى دست نگردد . هميشه بدون پيوست زندگى به او به ذات خود ، زنده و پادشاه و توانا بوده ، پيش از آنكه چيزى را پديد آورد . او پس از به وجودآوردن جهان هستى پادشاه پر جبروت است . هستى او را چگونگى و جا و مكانى نيست و نه حدّ و نهايتى دارد و نه به وسيلهء شباهت به چيزى او را مىتوان شناخت ، نه او را پيرى و فرسودگى در اثر ماندگارى و نه از چيزى فرياد ترس دارد بلكه از ترس ( عذاب و خشم ) او همه چيز نالان است . زنده است بدون پديدهء زندگى و هستىِ قابل وصفى و كيفيّتِ قابل تعريفى و مكانى كه بر آنجا محدود باشد و در مجاورت چيزى قرار گرفته باشد . بلكه زنده‌اى است شناخته شده و پادشاهى است كه قدرت و سلطنتش پايدار و زوال‌ناپذير است .\r\nآنچه را كه خواست به محض اراده به مشيت خود آفريد ، نه او را حد و نهايتى و نه داراى جزء و قابل تجزيه است و نه فناپذير . او سرآغاز هستى بدون چگونگى و انجام هستى بدون جا و مكان است و همه چيز در هلاكت است جز ذات مقدس او . آفرينش و فرمان در اختيار اوست ، مبارك است پروردگار جهانيان !\r\nواى بر تو اى كسى كه چنينى سؤالى را كردى ! چرا كه پروردگار من دستخوش اوهام نگردد و هيچ شبهه و حيرتى در پيرامون او وارد نگردد ، و هيچ چيز به حريم ذاتش نگذرد و هيچ رويدادى بر او وارد نگردد . و از هيچ چيزى مؤاخذه نشود و بر هيچ كارى پشيمان نگردد و خواب سبك و\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nسنگين او را نربايد . هر چه در آسمانها و زمين و ميان آنها و زير زمين است متعلّق به اوست . » . « 1 »\r\n3 - صدوق از جابربن يزيد جعفى نقل كرده است ، مىگويد : محمّدبن علىّ الباقر عليهما السلام فرمود : « يا جابر ! افتراى اهل شام به خداى عزّوجلّ بزرگ است ! گمان مىكنند كه خداى تبارك و تعالى وقتى كه به آسمان بالا رفته پاى خود را روى سنگى در بيت المقدّس نهاده است ؛ در حالى كه بنده‌اى از بندگان خدا پاى خود را روى سنگى گذاشته است و خداى تعالى ما را امر فرموده است تا آنجا را مصلّا بدانيم . اى جابر ! خداى تبارك و تعالى بى نظير و بى مانند است ، خداوند برتر از وصف توصيف كنندگان و بالاتر از اوهام توهّم كنندگان است ، او از چشم بينندگان پنهان است و با زايل شوندگان زايل نمىشود و با غروب كنندگان غروب نمىكند . چيزى همانند او نيست ، او شنوا و داناست . » . « 2 »\r\n\r\nنامها و صفات خدا\r\n1 - محمّدبن يعقوب ( كلينى ) از عبدالرّحمان بن ابى نجران نقل كرده است ، مىگويد : بر محضر امام باقر عليه السلام نوشتم - و يا به زبان گفتم - فدايت شوم ! ما خداوند بخشايندهء مهربان ، يگانه و يكتاى بى نياز را مىپرستيم ؟ فرمود : « هر كه اسم بدون مسمّى ( صاحب اسم ) را بپرستد مشرك است و كافر و منكر خداست و چيزى را نپرستيده است . بلكه من خداى يگانهء يكتاى بى نيازى را مىپرستم كه به اين اسمها ناميده شده\r\n\r\n\r\n","description":"","footnote":"\r\n( 1 ) - كافى : 1 / 88 .\r\n( 2 ) - توحيد : ص 179 .\r\n","page_name":" 279 ","page_number":279},
  {"content":"\r\n\r\nاست نه خود اين اسماء را ، زيرا كه اسماء صفاتى هستند كه خداوند خود را به آنها ستوده است . » . « 1 »\r\n2 - صدوق از محمّدبن مسلم به نقل از امام باقر عليه السلام آورده است كه فرمود : « از جمله صفات خداى قديم آن است كه او يگانه و يكتا و بى نياز . . . » . « 2 »\r\n3 - از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود :\r\n« خداوند بود و چيزى با او نبود و او همواره آگاه بود از آنچه هستى بخشيده است . بنابراين پيش از آفرينش مخلوقات به آنها آگاهى داشت مانند آگاهيش پس از آفرينش آنها . » . « 3 »\r\n\r\nاستطاعت\r\n1 - صدوق از صباح حذّاء نقل كرده است ، مىگويد : زراره از امام باقر عليه السلام پرسيد ، من هم در آن محضر بودم ، گفت : آيا به نظر شما آنچه را كه خداوند در كتاب خويش ( قرآن كريم ) بر ما واجب كرده و آنچه را كه ما را از آن بازداشته است ، براى انجام واجبات و ترك منهيّات ( محرمات ) به ما توانايى داده است ؟ فرمود : « آرى » . « 4 »\r\n\r\n\r\n","description":"","footnote":"\r\n( 1 ) - كافى : 1 / 88 .\r\n( 2 ) - توحيد : ص 88 . اين روايت بى كم و زياد در صفحات قبل « نهى از جسم و صورت براى خدا » به شمارهء ( 1 ) گذشت - م .\r\n( 3 ) - همان : ص 145 .\r\n( 4 ) - همان : ص 347 .\r\n","page_name":" 280 ","page_number":280},
  {"content":"\r\n\r\n\r\nسرشت\r\n1 - صدوق هم از عبداللَّه‌بن محمّد جعفى و هم از عقبه نقل كرده ، مىگويد : امام باقر عليه السلام فرمود : « خداى عزّوجلّ خلق را آفريد و هر چه را كه دوست داشت از آنچه دوست داشت خلق كرد و آنچه را كه دوست داشت از سرشت بهشت آفريد . و هر چه را كه دشمن داشت از آنچه دشمن داشت آفريد ، و آنچه را كه دشمن داشت از سرشت دوزخ آفريد ، سپس آنها را به سايه « ظلال » فرستاد . »\r\nگفتم : سايه ( ظلال ) چيست ؟ فرمود : مگر سايهء خودت را در برابر آفتاب چيزى نمىبينى در حالى كه چيزى نيست ! آنگاه از ميان ايشان پيامبران را برانگيخت ، پيامبران مردم را به جانب اقرار به وجود خدا فرا خواندند و اين است مقصود قول خداى تعالى :  « وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ »  « 1 » سپس آنها را به اقرار بر نبوّت انبياء فرا خواندند ، بعضى نپذيرفتند و بعضى پذيرفتند ، و آنگاه مردم را به ولايت ما دعوت كردند ، به خدا سوگند هر كه دوست داشت به ولايت ما اقرار كرد و هر كه دشمن داشت انكار ورزيد . و اين است معنى قول خداى تعالى :  « فَما كانُوا لِيُؤْمِنُوا بِما كَذَّبُوا مِنْ قَبْلُ »  « 2 » سپس ابوجعفر عليه السلام فرمود : « آنگاه بود كه تكذيب كردند . » . « 3 »\r\n2 - طوسى به اسناد خود از زراره نقل كرده است ، مىگويد : به امام باقر عليه السلام عرض كردم : منظور از فطرت الهى كه خداوند بر آن فطرت\r\n\r\n\r\n","description":"","footnote":"\r\n( 1 ) - زخرف / 87 : و اگر از آنها بپرسى چه كسى آنها را آفريده است ؟ به طور مسلّم گويند : خدا .\r\n( 2 ) - يونس / 74 : ولى آنها كه ( راه لجاج را مىپيمودند ) در گذشته به تكذيب پيامبران پيشين برخاسته بودند ( به آنها ) ايمان نياوردند .\r\n( 3 ) - علل الشّرايع : 1 / 113 .\r\n","page_name":" 281 ","page_number":281},
  {"content":"\r\n\r\nآفريده است ، چيست ؟ فرمود : « توحيد » . « 1 »\r\n\r\nرؤيت خدا\r\n1 - سيد مرتضى مىگويد : مردى بيابانى خدمت ابوجعفر محمّدبن على عليهما السلام آمد و پرسيد : آيا پروردگارت را وقتى كه مىپرستى مىبينى ؟\r\nفرمود : « من آن نيستم كه خداى نديده را بپرستم » عرض كرد : او را چگونه مىبينى ؟ فرمود : « چشمها به مشاهدهء عيان نمىبيند بلكه او را در دلها به وسيله حقايق ايمان مىبينند .\r\nخدا به وسيلهء حواس ادراك نگردد و با مردم قابل قياس نيست ، به وسيلهء آيات و آثار شناخته مىشود و با نشانه‌ها توصيف مىگردد و در حكم و داوريش به كسى ستم نمىكند . او معبود به حقى است كه جز او خدايى نيست . »\r\nمرد بيابانى با شنيدن سخنان امام عليه السلام گفت : خداوند بهتر مىداند كه رسالات خود را كجا قرار دهد . » . « 2 »\r\n\r\nهدايت\r\n1 - برقى از زراره نقل كرده ، مىگويد : امام باقر عليه السلام فرمود : « بر مردم واجب نيست كه بدانند مگر اينكه خداوند معلم ايشان شود و چون خداوند\r\n\r\n\r\n","description":"","footnote":"\r\n( 1 ) - امالى شيخ : 2 / 274 .\r\n( 2 ) - امالى مرتضى : 1 / 150 و زهرالآداب : 1 / 117 .\r\n","page_name":" 282 ","page_number":282},
  {"content":"\r\n\r\nبه ايشان بياموزد ، بر آنها لازم است كه بدانند » . « 1 »\r\n\r\nكليات توحيد\r\n1 - برقى از ابوحمزه نقل كرده است ، مىگويد : از امام باقر عليه السلام شنيدم كه مىفرمود : « هيچ چيزى بزرگتر از شهادت به اين كه خدايى به حق جز خداى يگانه نيست ، وجود ندارد . زيرا كه هيچ چيز همتاى خدا نيست و در هيچ امرى از امور ، كسى شريك او نمىباشد . » . « 2 »\r\n2 - از ابان بن تغلب نقل كرده است ، مىگويد : امام باقر عليه السلام فرمود :\r\n« وقتى كه كوفه رفتى اين حديث را از قول من نقل كن ! : هر كه شهادت دهد كه خدايى جز خداى يكتا نيست بهشت بر او واجب گردد . » . گفتم : فدايت شوم ! هر صنفى از اصناف مردم پيش ما آمدند اين حديث را نقل كنم ؟\r\nفرمود : « آرى يا ابان بن تغلب ! چون روز قيامت شود خداى تبارك و تعالى اوّلين و آخرين را در يك روضه ( گلزارى ) گِرد آورد ، « لا إله الا اللَّه » از آنها سَلب مىشود جز كسانى كه بر اين عقيده بوده‌اند . » . « 3 »\r\n3 - از جابربن يزيد جعفى نقل كرده است ، مىگويد : امام باقر عليه السلام فرمود : « مبارك است نامهاى خداوندى كه او را به آن نامها مىخوانند ، و در برترى ذاتش برتر يگانه است ، و به يكتايى در يگانگيش يكتا بوده و\r\n\r\n\r\n","description":"","footnote":"\r\n( 1 ) - محاسن : ص 200 . شايد منظور اين باشد كه احكام الهى را كه خداوند مقرّر فرموده است بايد بدانند . و يا اينكه دربارهء خدا و صفات بارى تعالى آنچه را كه خداوند به وسيله انبياء و اوليايش تعليم داده است بايد بياموزند - م .\r\n( 2 ) - محاسن : ص 30 .\r\n( 3 ) - همان : ص 281 .\r\n","page_name":" 283 ","page_number":283},
  {"content":"\r\n\r\nسپس آن را بر خلق خود اجرا فرموده است بنابراين او يگانه و بى نياز پر قداست است همه چيز او را مىپرستد و به او نيازمند است . و بالاتر از آن است كه چشم ما به او برسد و علم او به همه چيز احاطه دارد . » . « 1 »\r\n4 - همو از جابر به نقل از ابوجعفر عليه السلام آورده است كه فرمود : « خداى تبارك و تعالى بود و چيزى ديگرى جز او نبود ، روشنى سايه‌ها در او بود ، و راستى كه هيچ دروغى در او راه نداشت و علمى بدون جهل و حياتى بدون مرگ بوده و همواره چنان خواهد بود » . « 2 »\r\n5 - از ابوالنّعمان نقل كرده است كه امام باقر عليه السلام فرمود : « تعجّب ، نهايت تعجّب از كسى است كه در قدرت خدا شك مىكند در حالى كه خلق خدا را مىبيند ! و تعجّب ، نهايت تعجّب از كسى است كه عالم آخرت را تكذيب مىكند ، در حالى كه عالَم دنيا را مىبيند ! !\r\nو تعجّب ، نهايت تعجّب از كسى كه سراى هميشگى را قبول دارد ، با وجود اين براى سراى فريب ، كار مىكند ! و تعجب در نهايت تعجب از شخص متكبّر خودپسند كه از نطفه آفريده شده و سرانجام مردارى مىشود و در آن ميان نمىداند چه مىكند ! » . « 3 »\r\n6 - صدوق از وهب بن وهب قرشى نقل كرده است ، مىگويد : از امام صادق عليه السلام شنيدم كه مىفرمود : « گروهى از مردم فلسطين بر امام باقر عليه السلام وارد شدند و مسائلى چند از آن حضرت پرسيدند و ايشان جواب داد . سپس راجع به معناى « صمد » پرسيدند ، فرمود : تفسير آن در\r\n\r\n\r\n","description":"","footnote":"\r\n( 1 ) - محاسن : ص 241 .\r\n( 2 ) - همان : ص 242 .\r\n( 3 ) - همان : ص 242 .\r\n","page_name":" 284 ","page_number":284},
  {"content":"\r\n\r\nخود آن است : « الصّمد » پنج حرف است : الف ، دليل بر انيّت و حقيقت ذات اوست يعنى همان قول خداى عزّوجلّ  « شَهِدَ اللَّهُ أَنَّهُ لا إِلهَ إِلَّا هُوَ »  « 1 » و آن توجه دادن و اشارتى به موجودى غايب از حواس است . و لام دليل بر هيأت « اللَّه » است و الف و لام بر هم ادغام گشته است ، به نوعى كه در زبان آشكار نمىشوند و در گوش قرار نمىگيرند و تنها در نوشتن ظاهر مىشوند كه خود دليل بر اين است كه الاهيّت به خاطر لطافتش پنهان است و با حواس درك نمىشود و در زبان توصيف كننده و گوش شنونده قرار نمىگيرد .\r\nزيرا كه تفسير « إله » آن است كه مردم نه تنها از درك ماهيّت و كيفيّت او به وسيلهء حس و وهم عاجزند بلكه او به وجود آورندهء اوهام و آفرينندهء حواس است . و چون اين مطلب در نوشتن آشكار مىشود خود دليل آن است كه خداى سبحان ربوبيّت خويش را در آفرينش خلق و از تركيب ارواح لطيف آنها در اجساد كثيفشان آشكار كرده است . بنابراين اگر بنده‌اى بر خود بنگرد روح خود را نمىبيند چنان كه لام « الصّمد » آشكار نمىشود و در هيچ حسّى از حواس پنجگانه در نمىآيد . پس چون در نوشتن اين كلمه دقّت كند مىبيند آنچه پنهان و لطيف بوده است برايش آشكار مىشود . و هر گاه بنده در ماهيّت و كيفيّت بارى تعالى بينديشد سرگردان و حيرت زده مىشود و انديشهء او به چيزى نمىرسد تا آن را تصوّر كند ، چرا كه خداى عزّوجلّ آفرينندهء صورتهاست . ولى اگر\r\n\r\n\r\n","description":"","footnote":"\r\n( 1 ) - آل عمران / 18 : خداوند ( با ايجاد نظام شگرف عالم هستى ) گواهى مىدهد كه معبودى جز اونيست .\r\n","page_name":" 285 ","page_number":285},
  {"content":"\r\n\r\nبه خلق او بنگرد براى او اين حقيقت ثابت مىگردد كه خداى عزّوجلّ آفريدگار ايشان و تركيب دهندهء ارواح آنها در اجسادشان مىباشد .\r\nو اما « صاد » دليل بر آن است كه خداى عزّوجلّ صادق و سخن او صدق است و كلام او راست ، و بندگانش را به پيروى صادقانهء از صدق و راستى فراخوانده است و در سراى صداقت به صدق و راستى وعده داده است .\r\nو اما « ميم » دليل بر سلطنت اوست و اين كه او پادشاه به حق بوده و همواره خواهد بود و هرگز سلطنت او زوال نمىپذيرد .\r\nو اما « دال » دليل بر دوام ملك او و اين كه خداى عزّوجلّ دائمى است و بالاتر از پيدايش و زوال است بلكه او هستىها را هستى مىبخشد كه همهء موجودات را او هستى داده است . سپس فرمود : « اگر براى علمى كه خداى عزّوجلّ به من داده است حاملانى مىيافتم هر آينه توحيد ، اسلام ، ايمان ، دين و احكام را از كلمه « الصّمد » نشر مىدادم .\r\nچگونه چنين چيزى ميسّر است ؛ در حالى كه جدم اميرالمؤمنين حاملانى براى علم خويش نيافت تا آنجا كه آهى سرد از دل مىكشيد و روى منبر مىفرمود : از من بپرسيد پيش از آن كه از ميان شما بروم ، زيرا كه در صندوق دلِ من مجموعه‌اى از علم است ، افسوس افسوس كه كسى را نمىيابم كه تاب تحمّل آن را داشته باشد ! بدانيد كه من از طرف خدا بر شما حجّت رسايى هستم ! پس دوست نگيريد گروهى را كه خداوند بر ايشان غضب كرد و آنها از آخرت نااميد شدند چنان كه كافران از اهل قبور نااميدند .\r\nسپس امام باقر عليه السلام فرمود : سپاس خداى را كه بر ما منّت نهاد و ما را\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبه عبادت خويش موفّق گردانيد ؛ خداى يگانه بى نيازى كه نه فرزندى دارد و نه فرزند كسى است و نه كسى همتاى اوست . و ما را از پرستش بتها بر كنار ساخت ، سپاس ابدى و شكرى پايدار او را . و قول خداى عزّوجلّ  « لَمْ يَلِدْ وَ لَمْ يُولَدْ »  « 1 » ، لم يَلد است زيرا اگر فرزندى داشت وارث او مىشد ، و لَم يُولَد است چرا كه اگر پدرى داشت در ربوبيت و ملك او شريك او مىبود و « لَمْ يُكُنْ لَهُ كُفُواً احَدٌ » « 2 » است ، چون اگر همتايى داشت معاون او در سلطنت مىبود ! » . « 3 »\r\n8 - « 4 » همو از داوود بن قاسم جعفرى نقل كرده است ، مىگويد : به ابوجعفر ( امام باقر ) عليه السلام عرض كردم : فدايت شوم ! صَمَدْ يعنى چه ؟ فرمود :\r\n« آقايى كه همگى در كم و زياد به او نيازمندند . » . « 5 »\r\n9 - از جابر جعفى نقل كرده است ، مىگويد : از امام باقر عليه السلام شنيدم كه مىفرمود : « خداوند نورى است كه ظلمت در آن راه ندارد و علمى است كه جهل در آن وجود ندارد و زندگى است بدون مرگ . » . « 6 »\r\n10 - از ابن سنان به نقل از جعفربن محمّد عليهما السلام از قول پدرش آورده است كه فرمود : « خداى تعالى يك علم خاص دارد و يك علم عام ، اما علم خاص ، آن علمى است كه فرشتگان مقرّب و پيامبران مرسل از آن اطّلاع ندارند ، ولى علم عام او علمى است كه فرشتگان مقرّب و پيامبران از آن\r\n\r\n\r\n","description":"","footnote":"\r\n( 1 ) - اخلاص / 3 : هرگز نزاد او و زاده نشد .\r\n( 2 ) - همان / 4 : براى او شبه و مانندى نيست .\r\n( 3 ) - توحيد : ص 92 .\r\n( 4 ) - همان : ص 93 . اين حديث عيناً در همين بخش به شمارهء ( 3 ) گذشت - م .\r\n( 5 ) - همان : ص 94 .\r\n( 6 ) - توحيد : ص 138 .\r\n","page_name":" 287 ","page_number":287},
  {"content":"\r\n\r\nآگاهند و به ما از جانب رسول خدا صلى الله عليه و آله و سلم رسيده است » . « 1 »\r\n11 - از جابر به نقل از ابوجعفر ( امام باقر ) عليه السلام آورده است ، فرمود :\r\n« همانا خدا را علمى است كه جز او كسى نمىداند ، و علمى است كه به فرشتگان مقرّب و پيامبران مرسل تعليم مىدهد ، و ما آن را مىآموزيم . » . « 2 »\r\n12 - و نيز از جابر نقل كرده است كه ابوجعفر امام باقر عليه السلام فرمود :\r\n« خداى تبارك و تعالى بود و چيزى جز او نبود ، او نورى است كه تاريكى در او راه ندارد .\r\nراستگويى است كه دروغ در درگاه او وجود ندارد و علمى است بدون جهل و زنده‌اى كه مرگ در او نيست ، و امروز نيز همچنان است و همواره براى ابد نيز همچنان خواهد بود . » . « 3 »\r\n\r\n\r\n","description":"","footnote":"\r\n( 1 ) - توحيد : ص 138 .\r\n( 2 ) - همان : ص 138 .\r\n( 3 ) - همان : ص 140 .\r\n","page_name":" 288 ","page_number":288},
  {"content":"\r\n\r\n\r\nپيامبران\r\n\r\nروايات امام عليه السلام دربارهء پيامبران عليهم السلام\r\n1 - برقى از جابر جعفى نقل كرده است كه امام باقر عليه السلام فرمود :\r\n« خداوند پيامبرى سياهپوست بر قوم خودش مبعوث نمود ، با ايشان جنگيد ، ياران وى كشته و اسير شدند ، براى اسيران گودالهايى از آتش فراهم كردند ، سپس ندا دادند : هر كه از اهل ملت ماست كنار برود و هر كه پيرو آيين اين پيامبر است بايد وارد اين آتش شود ! آنها شروع كردند به وارد شدن داخل آتش ؛ زنى به همراه كودكش آمد ، از آتش ترسيد ، ولى كودك به وى گفت : وارد شو ! آن زن وارد آتش شد ، اينها اصحاب اخدود ( حفر ه‌هاى آتش ) اند . » . « 1 »\r\n2 - از زراره نقل كرده است ، مىگويد : از امام باقر عليه السلام راجع به قول خداى تعالى :  « وَ كانَ رَسُولًا نَبِيًّا »  « 2 » پرسيدم ، گفتم : رسول ( فرستادهء خدا ) با نبىّ ( پيامبر ) چه فرقى دارند ؟\r\nفرمود : « نبىّ كسى است كه در خواب ( فرمانهاى الهى را ) مىبيند و\r\n\r\n\r\n","description":"","footnote":"\r\n( 1 ) - محاسن : ص 249 .\r\n( 2 ) - مريم / 54 : و پيامبر عالى مقامى بود .\r\n","page_name":" 289 ","page_number":289},
  {"content":"\r\n\r\nصدا را مىشنود ولى فرشته را نمىبيند ، اما رسول فرشته را مىبيند و با او سخن مىگويد . »\r\nعرض كردم : پس امام چه جايگاهى دارد ؟ فرمود : « صدا را مىشنود ، ولى در خواب امّا در بيدارى نمىبيند ، سپس اين آيه را تلاوت كرد :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  « 1 » ( و لا محدث ) » . « 2 »\r\n3 - از زراره نقل كرده ، مىگويد : از امام باقر عليه السلام راجع به رسول و نبىّ و مُحدّث پرسيدم فرمود : « رسول كسى است كه فرشته بر او نازل مىشود و با او سخن مىگويد و او با فرشته حرف مىزند همان طورى كه شما با كسى حرف مىزنيد و نبىّ كسى است كه در خواب مىبيند همانند خواب حضرت ابراهيم عليه السلام . » .\r\nمىگويد : عرض كردم : او از كجا دانست آنچه را كه در خواب ديده ، حق است ؟ فرمود : « خداوند براى او توضيح داد به حدّى كه او دانست حق بوده است . و هم فرشته بر او نازل مىشود ، و رسول خدا صلى الله عليه و آله و سلم نبىّ بوده است ، ولى مُحَدّث صدا را مىشنود و چيزى نمىبيند . » . « 3 »\r\n4 - زراره مىگويد : امام باقر عليه السلام فرمود : « پيامبران پنج نوعند : بعضى از آنها صدا را به مانند صداى زنجير مىشنوند و مقصود را مىفهمند ، و بعضى مانند يوسف و ابراهيم در خواب مىبينند ، و بعضى به چشم مىبينند ، و بعضى در دلش مىافتد و در گوشش احساس صدا مىكند . » . « 4 »\r\n\r\n\r\n","description":"","footnote":"\r\n( 1 ) - حج / 52 : و ما هيچ رسول و پيامبرى را پيش از تو نفرستاديم .\r\n( 2 ) - بصائرالدّرجات : ص 368 .\r\n( 3 ) - همان .\r\n( 4 ) - همان : ص 369 .\r\n","page_name":" 290 ","page_number":290},
  {"content":"\r\n\r\n5 - صدوق از هشام بن سالم به يك واسطه از امام باقر عليه السلام نقل كرده است كه فرمود : « خداى تبارك و تعالى هيچ يك از پيامبران را پادشاهان روى زمين مبعوث نفرموده است جز چهار نفر را پس از نوح عليه السلام :\r\nذوالقرنين كه نامش عياش بود ، و پادشاه ما بين شرق و غرب شد . امّا داوود تنها پادشاه ما بين شامات تا بلاد استخر شد و همچنين سلطنت سليمان . ولى يوسف پادشاه مصر و بيابانهاى آنجا بود و به سرزمين‌هاى ديگر تجاوز نكرد . » . « 1 »\r\n6 - از اسماعيل جعفى به نقل از امام باقر عليه السلام آورده است ، فرمود :\r\n« پيامبرانِ اولوالعزم پنج نفرند ! نوح ، ابراهيم ، موسى ، عيسى و محمّد صلى الله عليه و آله و سلم » . « 2 »\r\n7 - راوندى از محمّدبن مروان نقل كرده است ، مىگويد : امام باقر عليه السلام فرمود : « به راستى پيامبرى از پيامبران خدا را به وسيلهء اين ستايش‌ها ستود ، پس خداى جلّت عظمته به او وحى كرد : تو ( فرشتگان ) نويسندهء اعمال را مشغول ساختى ! عرض كرد : خداوندا تو را سپاس فراوان پاكيزهء فزاينده باد چنان كه سزاوار ستايشى و همانطور كه كرامت ذات تو و عزّ جلال تو را شايسته است . » . « 3 »\r\n\r\nروايات امام عليه السلام دربارهء آدم و حوّا\r\n1 - حميرى از مسعدةبن زياد به نقل از جعفربن محمّد از قول\r\n\r\n\r\n","description":"","footnote":"\r\n( 1 ) - خصال : ص 248 .\r\n( 2 ) - همان : ص 300 .\r\n( 3 ) - قصص أنبياء : ص 278 .\r\n","page_name":" 291 ","page_number":291},
  {"content":"\r\n\r\nپدرش عليهما السلام آورده است ، فرمود : « وقتى كه روح آدم عليه السلام مأمور شد تا وارد بدن او شود ، و اكراه داشت ، دستور رسيد كه با اكراه و ناراحتى وارد مىشوى و با اكراه و ناراحتى نيز خارج مىشوى . » . « 1 »\r\n2 - محمّدبن يعقوب ( كلينى ) از ابوحمزه نقل كرده است ، مىگويد :\r\n« خداى تبارك و تعالى از آدم عليه السلام پيمان گرفت كه به اين درخت نزديك نشود ، ولى چون آن زمانى كه در علم خدا بود ، فرا رسيد ، آدم عليه السلام از ( محصولِ ) آن درخت خورد ، و آن است كه خداى عزّوجلّ مىفرمايد :  « وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً »  « 2 » . و چون آدم عليه السلام از ( محصولِ ) آن درخت خورد به زمين فرود آورده شد و از او هابيل و خواهرش و همچنين قابيل و خواهرش دوقلو به دنيا آمدند .\r\nسپس آدم عليه السلام به هابيل و قابيل فرمان داد كه قربانى كنند ؛ هابيل گوسفنددار بود ولى قابيل كشاورز ، از اين رو هابيل يك قوچ از بهترين گوسفندانش را قربانى كرد ولى قابيل از زراعتش چيزى را قربانى داد كه پذيرفته نبود ؛ در نتيجه قربانى هابيل قبول شد و قربانى قابيل قبول نشد .\r\nو اين است كه خداى عزّوجلّ مىفرمايد :  « وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ . . . »  « 3 » و چون قربانى را آتش\r\n\r\n\r\n","description":"","footnote":"\r\n( 1 ) - قرب الأسناد : ص 38 .\r\n( 2 ) - طه / 115 : پيش از اين آدم را پيمان گرفته بوديم اما او فراموش كرد و عزم استوارى براى اونيافتيم .\r\n( 3 ) - مائده / 27 : اى پيامبر ! داستان دو فرزند آدم را به حق بر آنها بخوان ! در آن هنگام كه هر كدام‌كارى براى تقرّب به درگاه خدا انجام دادند اما از يكى پذيرفته شد و از ديگرى پذيرفته نشد ، سوگند ياد نمود كه تو را خواهم كشت ! گفت : خدا تنها از پرهيزگاران مىپذيرد !\r\n","page_name":" 292 ","page_number":292},
  {"content":"\r\n\r\nمىخورد ، از اين رو قابيل رو به آتش آورد و براى آن خانه‌اى درست كرد و آن نخستين خانه‌اى بود كه براى آتش ساخته شد ، و او گفت : من به قدرى اين آتش را مىپرستم تا قربانى من پذيرفته شود . آن گاه ابليس - خدايش لعنت كند - نزد او آمد ؛ او كه نسبت به فرزند آدم همچون خون در داخل رگها جريان دارد ، به وى گفت : اى قابيل ! قربانى هابيل پذيرفته شد و قربانى تو پذيرفته نشد تو اگر او را به حال خود رها كنى ، فرزندانى خواهد داشت ؛ فرزندانش به فرزندان تو افتخار خواهند كرد و خواهند گفت : ما فرزندان كسى هستيم كه قربانيش قبول شد ! بنابراين او را بكش ! تا از او نسلى نماند كه بر فرزندان تو فخرفروشى كنند ! اين بود كه هابيل را كشت . و پس از آن وقتى كه قابيل نزد آدم برگشت ، آدم پرسيد : قابيل ! هابيل كجاست ؟ گفت : همانجا كه قربانى كرديم به سراغ او برو ! آدم عليه السلام رفت و ديد هابيل را كشته‌اند ! آدم عليه السلام گفت : قسمتى از زمين مورد نفرين قرار گرفت همان طورى كه خون هابيل را پذيرا شد !\r\nآدم عليه السلام چهل شب بر هابيل گريست ، آنگاه از پروردگارش فرزندى خواست ، خداوند به او پسرى داد ، او را هبةاللَّه ناميد چرا كه او را خداى عزّوجلّ به او مرحمت كرد و خواهر او نيز با او دوقلو به دنيا آمدند .\r\nو چون دوران نبوّت آدم عليه السلام سپرى شد و روزگارش بسر آمد ، خداى عزّوجلّ وحى كرد : اى آدم ! نبوّت تو پايان گرفته و روزگارت بسر آمده است . بنابراين ، علمى كه نزد تو است با ايمان و بزرگترين نشان و ميراث علم و آثار علم نبوّت را در ميان فرزندان از نسل خود نزد هبةاللَّه قرار ده ! چرا كه من هرگز رشتهء علم ، ايمان و بزرگترين نشان و آثار نبوّت را از فرزندان نسل تو تا روز قيامت قطع نمىكنم و هرگز زمين را بدون عالِمى\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nنمىگذارم كه به وسيله او دين مرا بشناسند و با راه طاعت من آشنا شوند و باعث نجات براى فرزندان تو تا زمان نوح عليه السلام باشد . و بدين وسيله نوح عليه السلام را به آدم بشارت داد و فرمود : خداى تبارك و تعالى پيامبرى را مبعوث مىكند به نام نوح عليه السلام كه مردم را به سوى خداى عزّوجلّ فرا مىخواند ولى قوم وى او را تكذيب مىكنند و در نتيجه خداوند آنها را به وسيلهء طوفان هلاك مىسازد . در حالى كه بين آدم عليه السلام و نوح عليه السلام ده پدر ؛ همگى انبياء و اوصياء به دنيا آمدند .\r\nآدم عليه السلام به هبةاللَّه سفارش كرد كه هر كس او را درك كرد بايد به او ايمان آورد و از او پيروى كند و نبوّت او را تصديق نمايد ، زيرا كه او از غرق شدن نجات مىدهد پس از آن آدم عليه السلام به شدت مريض شد و با همان بيمارى از دنيا رفت ، پس به هبةاللَّه پيغام داد و گفت : اگر جبرئيل يا هر كدام از فرشتگان را ديدار كردى از طرف من سلام برسان و بگو : اى جبرئيل ! پدرم از تو مىخواهد كه از ميوه‌هاى بهشت هديه دهى . پس جبرئيل گفت : يا هبةاللَّه ! همانا پدرت از دنيا رفته است و ما فرود آمده‌ايم تا بر پيكر او نماز گذاريم ، تو برگرد ! او برگشت و ديد آدم عليه السلام درگذشته است . جبرئيل به او آموخت كه چگونه او را غسل دهد ، پس او را غسل داد تا اين كه موقع نماز او رسيد ، هبةاللَّه گفت : جبرئيل ! جلو بايست و بر آدم نماز بخوان ! جبرئيل گفت : خداى عزّوجلّ به ما دستور داد كه بر پدرت آدم سجده كنيم در حالى كه وى در بهشت بود ؛ بنابراين ما حق نداريم كه در هيچ كارى از فرزندان او جلو بيفتيم . اين بود كه هبةاللَّه جلو ايستاد و بر جنازهء پدرش نماز خواند و جبرئيل و سپاهيان فرشته پشت سر او ايستادند و سى تكبير بر جنازهء او گفت . پس جبرئيل مأمور شد تا بيست\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nو پنج تكبير را بردارد و امروزه سنّت پنج تكبير در بين ما باقى ماند در حالى كه پيامبر صلى الله عليه و آله و سلم بر كشته‌هاى بدر نُه و هفت تكبير مىگفت . سپس چون هبةاللَّه پدرش را به خاك سپرد ، قابيل نزد او آمد و گفت : اى هبةاللَّه ! من پدرم آدم عليه السلام را ديدم كه به تو علمى را اختصاص داد و به من چيزى از آن نداد ، من مىدانم كه برادرت هابيل با همان علم از خدا خواست و قربانى او قبول شد . من او را كشتم تا كسى از او نماند كه به فرزندان من افتخار كند و بگويند : ما فرزندان كسى هستيم كه قربانيش قبول شد و شما فرزندان كسى هستيد كه قربانيش پذيرفته نشد ، بنابراين اگر چيزى از آن علمى كه پدرت به تو آموخته است اظهار كنى تو را هم مثل برادرت مىكشم !\r\nهبةاللَّه با شنيدن اين حرف مقدارى درنگ كرد و فرزندان او نيز به خاطر علم و ايمان و اسم اكبر و ميراث نبوّت و آثار علم نبوّت كه نزد آنها بود مخفى مىكردند تا اين كه خداوند نوح عليه السلام را مبعوث كرد و وصيّت هبةاللَّه وقتى كه در وصيّت آدم عليه السلام نگاه كردند ظاهر شد كه ديدند آدم عليه السلام بشارت داده بود و نوح پيامبر شد ، پس به او ايمان آوردند و از او پيروى كردند و نبوّت او را تصديق كردند ، در حالى كه آدم عليه السلام به هبةاللَّه وصيّت كرده بود كه در سر هر سال اين وصيّت را بررسى كند ، كه آن روز روز عيدشان باشد . به اين ترتيب از نوح و زمانى كه او مىآيد آگاهى داشته باشند و همين طور در وصيّت هر پيامبر آمده بود تا اين كه خداوند محمّد صلى الله عليه و آله و سلم را مبعوث كرد .\r\nنوح عليه السلام را تنها از راه علمى شناختند كه در نزد ايشان بود و اين است\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nكه خداى عزّوجلّ مىفرمايد :  « وَ لَقَدْ أَرْسَلْنا نُوحاً إِلى قَوْمِهِ . . . »  « 1 » در حالى كه بين آدم عليه السلام تا نوح عليه السلام آن را مخفى مىداشتند از اين رو نام آنها در قرآن نيامده است . و آنها نام برده نشده‌اند آن طورى كه انبياء عليه السلام را آشكارا نام برده است و اين است معناى قول خداى تعالى :  « وَ رُسُلًا قَدْ قَصَصْناهُمْ عَلَيْكَ مِنْ قَبْلُ وَ رُسُلًا لَمْ نَقْصُصْهُمْ عَلَيْكَ »  « 2 »\r\nيعنى آنهايى را كه نامشان را پنهان داشتند نام نبرديم آن طورى كه اعلان شدگان از انبياء عليهما السلام را نام برديم .\r\nپس نوح عليه السلام در ميان قوم خودش نهصد و پنجاه سال ماند بدون اين كه كسى در نبوّت او شريك باشد ولى او ميان قومى آمده بود كه پيامبران را تكذيب كردند ، اينان كه بين او و حضرت آدم اينان بودند ، و اين است معناى قول خداى عزّوجلّ :  « كَذَّبَتْ قَوْمُ نُوحٍ الْمُرْسَلِينَ »  « 3 » يعنى كسانى كه بين آدم تا زمان نوح عليه السلام بودند تا به اين كلام خدا :  « وَ إِنَّ رَبَّكَ لَهُوَ الْعَزِيزُ الرَّحِيمُ »  « 4 » . سپس چون دوران نبوّت نوح عليه السلام سرآمد و روزگارش پايان گرفت ، خداى عزّوجلّ وحى فرمود : اى نوح ! نبوّت تو سرآمده و روزگارت سپرى شده است ، پس علم ، ايمان ، اسم اكبر ، ميراث علم و آثار علم نبوّت را به فرزندانت بسپار ! زيرا كه من هرگز آن را قطع نمىكنم\r\n\r\n\r\n","description":"","footnote":"\r\n( 1 ) - مؤمنون / 23 : و ما نوح را به سوى قومش فرستاديم ، پس او به آنها گفت : اى قوم من ، خدا رابپرستيد !\r\n( 2 ) - نساء / 164 : پيامبران ديگرى كه قبلًا سرگذشت آنها را براى تو بيان كرديم و پيامبرانى كه هنوز سرگذشت آنها را شرح نداده‌ايم همگى همين مأموريت را داشتند .\r\n( 3 ) - شعراء / 105 : قوم نوح رسولان را تكذيب كردند .\r\n( 4 ) - شعراء / 104 : و پروردگار تو پيروز و شكست‌ناپذير و رحيم و مهربان است .\r\n","page_name":" 296 ","page_number":296},
  {"content":"\r\n\r\nهمان طورى كه از خاندان ما بين تو تا آدم عليه السلام را قطع نكردم . و هرگز زمين را بدون عالِمى نمىگذارم كه معارف دين مرا بداند و بدان وسيله راه طاعت مرا نشان دهد و باعث نجات كسانى شود كه بين پيامبر در گذشته تا آمدن پيامبر بعدى ، مىآيند ، و نوح عليه السلام سام را به آمدن هود عليه السلام بشارت داد در حالى كه بين نوح و هود پيامبرانى بودند .\r\nنوح عليه السلام فرمود : « خداوند پيامبرى به نام هود را مبعوث مىنمايد كه قوم خود را به سوى خداى عزّوجلّ فرا مىخواند ولى آنها او را تكذيب مىكنند و خداى عزّوجلّ آنان را به وسيلهء باد هلاك مىسازد . بنابراين هر كه از شما او را درك كرديد بايد ايمان بياورد و از او پيروى كند ! به راستى كه خداى متعال او را از عذاب آن باد ، نجات مىدهد . » .\r\nنوح عليه السلام به پسرش سام فرمان داد كه اين وصيّت را سر هر سالى بررسى كند و آن روز عيد آنها باشد ، پس در آن روز هر چه از علم ، ايمان ، اسم اكبر ، مواريث علم و آثار علم نبودت بود بررسى و تجديد عهد كردند ، ديدند هود عليه السلام پيامبر است و پدرشان نوح عليه السلام به آمدن او بشارت داده پس به او ايمان آوردند و از او پيروى كردند و او را تصديق نمودند ؛ در نتيجه از عذاب باد ، نجات يافتند . و اين است معناى كلام خداى عزّوجلّ :  « وَ إِلى عادٍ أَخاهُمْ هُوداً »  « 1 » و قول خداى تعالى :   « كَذَّبَتْ عادٌ الْمُرْسَلِينَ إِذْ    قالَ لَهُمْ أَخُوهُمْ هُودٌ أَ لا تَتَّقُونَ »  « 2 » و نيز خداى تبارك و تعالى فرموده است :\r\n\r\n\r\n","description":"","footnote":"\r\n( 1 ) - اعراف / 65 : ما به سوى جمعيت برادرشان هود را فرستاديم .\r\n( 2 ) - شعراء / 123 : قوم عاد فرستادگان خدا را تكذيب كردند در آن هنگام كه برادرشان هود گفت : آياتقوا پيشه نمىكنيد .\r\n","page_name":" 297 ","page_number":297},
  {"content":"\r\n\r\n « وَصَّى بِها إِبْراهِيمُ بَنِيهِ وَ يَعْقُوبُ »  « 1 » . و اين قول خداى تعالى :  « وَ وَهَبْنا لَهُ إِسْحاقَ وَ يَعْقُوبَ كُلًّا هَدَيْنا  ( لنجعلها فى اهل بيته )  وَ نُوحاً هَدَيْنا مِنْ قَبْلُ » ،  « 2 » تا آن را در ميان خاندان وى قرار دهيم ، و به فرزندان از نسل انبياء عليه السلام كسانى كه پيش از ابراهيم عليه السلام بودند براى ابراهيم قرار دهند ، در حالى كه بين ابراهيم عليه السلام و هود عليه السلام پيامبرانى بودند ، و اين است معناى قول خداى تعالى :  « وَ ما قَوْمُ لُوطٍ مِنْكُمْ بِبَعِيدٍ » .  « 3 »\r\nقول خداى تعالى :  « فَآمَنَ لَهُ لُوطٌ وَ قالَ إِنِّي مُهاجِرٌ إِلى رَبِّي »  « 4 » و قول خداى تعالى :  « وَ إِبْراهِيمَ إِذْ قالَ لِقَوْمِهِ اعْبُدُوا اللَّهَ وَ اتَّقُوهُ ذلِكُمْ خَيْرٌ لَكُمْ »  « 5 »\r\nبه اين ترتيب بين هر دو پيامبر ، ده ، نه و هشت پيامبر آمدند و رفتند و براى هر پيامبرى همان اتفاق افتاد كه براى نوح عليه السلام افتاد و همين طور براى آدم ، هود ، صالح ، شعيب و ابراهيم عليهم السلام تا به يوسف بن يعقوب رسيد . سپس بعد از يوسف در بين قبيلهء بنىاسرائيل ( اسباط ) تا زمان موسى عليه السلام بود . در حالى كه بين يوسف عليه السلام و موسى عليه السلام از پيامبران عليهم السلام آمدند و رفتند .\r\n\r\n\r\n","description":"","footnote":"\r\n( 1 ) - بقره / 132 : ابراهيم و يعقوب فرزندان خود را به اين دين پاك وصيّت كردند .\r\n( 2 ) - انعام / 84 : ما به ابراهيم و اسحاق و يعقوب ( فرزندانى ) بخشيديم و هر كدام را هدايت كرديم ( تادر خاندان خود قرار دهند ) و نوح را پيش از آن هدايت كرديم .\r\n( 3 ) - هود / 89 : و قوم لوط ( با آن بلاى عظيم ) از شما چندان دور نيستند .\r\n( 4 ) - عنكبوت / 26 : و لوط به او ( ابراهيم ) ايمان آورد ، و ( ابراهيم ) گفت : من به سوى پروردگارم مهاجرت مىكنم .\r\n( 5 ) - عنكبوت / 16 : و هنگامى كه ابراهيم به قومش گفت : خداى يگانه را پرستش كنيد و از او بپرهيزيد كه اين اگر بدانيد براى شما بهتر است .\r\n","page_name":" 298 ","page_number":298},
  {"content":"\r\n\r\nپس خداوند موسى و هارون عليهما السلام را به سوى فرعون و هامان و قارون فرستاد و سپس رسولانى پشت سر هم فرستاد ؛  « كُلَّ ما جاءَ أُمَّةً رَسُولُها كَذَّبُوهُ فَأَتْبَعْنا بَعْضَهُمْ بَعْضاً وَ جَعَلْناهُمْ أَحادِيثَ »  « 1 » بنىاسرائيل چنان بودند كه يك يا دو پيامبر را كه قيام كرده بودند ، مىكشتند و يا دو و چهار پيامبر را يك جا مىكشتند تا اين كه چه بسا در يك روز هفتاد پيامبر را كشتند و در روز كشتن آنها قتلگاهى تا آخر روز به پا مىشد .\r\nو چون تورات به موسى عليه السلام نازل شد و از آمدن محمّد صلى الله عليه و آله و سلم مژده داد ، در حالى كه بين يوسف و موسى از انبياء بودند . و موسى به يوشع‌بن نون عليهما السلام وصيّت كرد ، در حالى كه او همان جوانى بود كه خداوند متعال در كتاب خود از او ياد كرده است . پس همچنان از آمدن حضرت محمّد صلى الله عليه و آله و سلم بشارت مىداد ، تا اين كه خداى تعالى عيسىبن مريم عليه السلام را مبعوث كرد و به او مژدهء آمدن محمّد صلى الله عليه و آله و سلم را داد و اين است معناى قول خداى تعالى :  « يَجِدُونَهُ  ( يعنى يهود و نصارا )  مَكْتُوباً  ( يعنى صفت محمّد را )  عِنْدَهُمْ  ( يعنى در تورات و انجيل )  يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ »  « 2 »\r\nاين است معناى قول خداى تعالى كه از قول عيسى عليه السلام مىفرمايد :  « وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ »  « 3 » و موسى و عيسى عليهما السلام را به آمدن\r\n\r\n\r\n","description":"","footnote":"\r\n( 1 ) - مؤمنون / 44 : هر زمان رسولى براى ( هدايت ) قومى مىآمد او را تكذيب مىكردند ، ما اين امتهاىسركش را يكى پس از ديگرى هلاك كرديم ، ما آنها را احاديثى قرار داديم .\r\n( 2 ) - اعراف / 157 : پيامبرى كه صفات و نشانه‌ها و دلائل حقانيت او را در تورات و انجيل مشاهده مىكنند ، به نيكىها دعوت مىكنند و از بديها نهى مىنمايند .\r\n( 3 ) - صف / 6 : و بشارت دهنده به رسولى كه بعد از من مىآيد و نام او احمد است .\r\n","page_name":" 299 ","page_number":299},
  {"content":"\r\n\r\nمحمّد صلى الله عليه و آله و سلم بشارت دادند چنان كه انبياء عليه السلام به يكديگر بشارت مىدادند تا اين كه به محمّد صلى الله عليه و آله و سلم رسيد . و چون دوران نبوّت محمّد صلى الله عليه و آله و سلم سپرى شد و روزگارش سرآمد ، پس خداوند به او وحى كرد : يا محمّد صلى الله عليه و آله و سلم ! نبوّت تو پايان يافته و روزگار تو بسر رسيده است بنابراين علمى را كه نزد تو است و ايمان و اسم اكبر و ميراث علم و آثار نبوّت را در خاندان خود نزد علىّبن ابىطالب عليه السلام قرار ده ! زيرا كه من علم و ايمان ، اسم اعظم ، ميراث علم و آثار علم نبوّت را از فرزندان تو قطع نمىكنم ؛ همان طورى كه از خانه‌هاى انبيايى كه بين تو و پدرت آدم عليه السلام بودند قطع نكردم و اين است معناى قول خداى تعالى :   « إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ، ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ » .   « 1 »\r\nو خداى تبارك و تعالى علم را جهل قرار نداد و فرمان او به كسى از ديگر خلايق و نه به فرشتهء مقرّب و نه پيامبر مرسلى برسيد بلكه فرشته‌اى از فرشتگان را فرستاد و به او دستور داد : چنين و چنان بگو !\r\nپس مردم را دستور داد به آنچه دوست مىداشت و آنها را نهى كرد از آنچه نمىپسنديد و براى ايشان امر خلق خود را به وسيله علم بازگو كرد .\r\nو به او آن علم را تعليم داد و پيامبران و برگزيدگان خويش را از پيامبران و برادران و ذرّيه آنها كه بعضى از بعض ديگر بودند ، اين است معناى\r\n\r\n\r\n","description":"","footnote":"\r\n( 1 ) - آل عمران / 33 : خداوند آدم و نوح و خاندان ابراهيم و خاندان عمران را بر عالميان برگزيد آنها فرزندان و دودمانى بودند كه بعضى از بعضى ديگر گرفته شده بودند ، و خداوند شنوا و بيناست .\r\n","page_name":" 300 ","page_number":300},
  {"content":"\r\n\r\nقول خداى تعالى :  « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً » .  « 1 » اما منظور از كتاب همان نبوّت است و حكمت كه ايشان دانايان از انبياء و از برگزيدگانند . امّا ملك عظيم ، امامان هدايت از برگزيدگانند و تمام ايشان از ذرّيه‌اى هستند بعضى از بعضى ديگر و دانشمندانى كه خداوند در بين ايشان بقيه را قرار داده و در ميان ايشان است عاقبت و حفظ ميثاق تا اين كه دنيا و دانايان پايان پذيرند .\r\nو حق استنباط علم براى واليان امر و راهنمايان است و اين شأن ممتاز برگزيدگان و رسولان و پيامبران و دانايان و امامان هدايت و خلفايى است كه آنان ولىّ امر خداى عزّوجلّ و صاحبان استنباط علم خدا و اهل و سزاى آثار علم از جمله ذرّيه‌اى هستند كه بعضى از آنها از بعضى ديگر از برگزيدگان پس از پيامبران از پدران و برادران و ذرّيهء انبياء گرفته شده‌اند .\r\nبنابراين هر كه به فضل خدا چنگ بزند به علم ايشان مىرسد و به يارى ايشان نجات پيدا مىكند . و هر كه واليان امر خداى عزّوجلّ و اهل استنباط علم او را در غير برگزيدگان از خانه‌هاى پيامبران قرار دهد . در حقيقت با فرمان خداى عزّوجلّ مخالفت كرده و نادانان را واليان امر خدا قرار دادند و بدون هدايت خداى عزّوجلّ بيراهه رفته و گمان كردند كه ايشان اهل استنباط علم خدايند و خدا و رسول خدا را تكذيب كرده‌اند و از وصىّ پيامبر صلى الله عليه و آله و سلم و طاعت او رو برتافته‌اند در حالى كه فضل الهى را\r\n\r\n\r\n","description":"","footnote":"\r\n( 1 ) - نساء / 54 : ما به آل ابراهيم ( كه يهود از خاندان او هستند نيز ) كتاب و حكمت داديم و حكومت‌عظيمى در اختيارشان ( پيامبران بنىاسرائيل ) قرار داديم .\r\n","page_name":" 301 ","page_number":301},
  {"content":"\r\n\r\nجايى قرار نداده‌اند كه خداى تبارك و تعالى قرار داده است .\r\nدر نتيجه گمراه شده‌اند و پيروانشان را گمراه ساخته‌اند و در روز قيامت هيچ حجّتى براى ايشان نيست . حجت تنها در خاندان ابراهيم است به دليل قول خداى عزّوجلّ :  « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً »  « 1 »\r\nپس حجت همان پيامبران و خاندان ايشان است ، تا قيامت قيام كند زيرا كه قرآن گوياى اين مطلب است . و اوصياى خدا از يكديگر گرفته شده‌اند كه مىفرمايد :  « فِي بُيُوتٍ أَذِنَ اللَّهُ أَنْ تُرْفَعَ »  « 2 » آنها خانه‌هاى پيامبران و رسولان و دانايان و امامان هدايتند . اين بود بيان مربوط به ريسمان ايمانى كه هر كه پيش از شما بود وسيلهء آن نجات يافت و پيروان امامان بدان وسيله نجات مىيابند . خداى عزّوجلّ مىفرمايد :  « نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ  . . .  لَيْسُوا بِها بِكافِرِينَ » .  « 3 » به راستى كه خداوند اهل بيت پيامبر و برادران و نسل او را به\r\n\r\n\r\n","description":"","footnote":"\r\n( 1 ) - نساء / 54 : ترجمه صفحه قبل گذشت - م .\r\n( 2 ) - نور / 36 : در خانه هايى قرار دارد كه خداوند اذن فرموده ديوارهاى آن را بلند سازند .\r\n( 3 ) - انعام / 84 - 90 : نوح را نيز پيش از آن هدايت كرديم و از دودمان ابراهيم ، داوود و سليمان وايوب و يوسف و موسى و هارون را رهبرى كرديم ، اين چنين نيكوكاران را پاداش مىدهيم . و ( همچنين ) زكريّا و يحيى و عيسى و الياس ، هر كدام از صالحان بودند و اسماعيل و يسع و يونس و لوط هر كدام را بر مردم عصر خود برترى بخشيديم . از ميان پدران و برادران و فرزندانشان افرادى را برترى داديم و برگزيديم و به راه راست هدايت كرديم اين هدايت خداست هر كه را بخواهد هدايت مىكند اگر اينها ترك مىشدند تمام اعمالشان بر باد مىرفت ، اينها كسانى بودند كه هم كتاب آسمانى به آنان داديم و هم مقام حكم و نبوت . اگر اين جمعيت ( مشركان و اهل مكه ) اين حقايق را نپذيرند ، دعوت تو بدون پاسخ نمىماند ، زيرا ما جمعيّتى را مأموريت داده‌ايم كه نه تنها آن را بپذيرند بلكه آن را پاسدارى كنند ؛ جمعيتى كه در راه كفر گام بر نمىدارند و در برابر حق تسليمند .\r\n","page_name":" 302 ","page_number":302},
  {"content":"\r\n\r\nفضل و كرم گمارده است و معناى سخن خداى تبارك و تعالى همين است كه ( خطاب به پيامبر ) مىفرمايد : اگر امّت تو به آن كفران ورزند در حالى كه من اهل بيت تو را بر ايمانى گمارده‌ام كه به وسيلهء تو فرستادم .\r\nپس هرگز به آن كفر نورزند و ايمانى كه بر تو فرستادم نسبت به اهل بيت تو دانشمندان امتت و واليان امر پس از تو و اهل استنباط علمى كه در آن دروغ و گناه و ظلم و بيهودگى و رياكارى راه ندارد ضايع نخواهد شد ، اين است آنچه كه ماجراى اين امّت به آنجا ختم مىشود .\r\nخداى عزّوجلّ اهل بيت پيامبرش را پاك و پاكيزه قرار داده و دوستى ايشان را به پاداش رسالت خواسته است . و ولايت ايشان را حاكم نموده و آنان را پس از پيامبر اوصياء و دوستان خويش در ميان امّت استوار و برقرار نموده است .\r\nپس اى مردم در گفته‌هاى من پند گيريد كه خداى عزّوجلّ ولايت ، طاعت و مودّت خود و استنباط علم و حجّتهايش را در كجا قرار داده است آن را بپذيريد و بدان چنگ بزنيد تا نجات يابيد و براى شما روز قيامت حجت و راه پروردگارتان باشد . و به كسى جز به وسيله ايشان به ولايت خدا نمىرسد ، هر كه چنان باشد بر خدا حق است كه او را گرامى بدارد و عذاب نكند و هر كه جز از راهى كه خدا فرمان داده است به\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nپيشگاه خدا بيايد بر خدا حق است كه او را خوار سازد و عذابش كند . » . « 1 »\r\n3 - صدوق از فرات بن احنف نقل كرده است مىگويد : امام باقر عليه السلام فرمود : « اگر پسر آدم ( قابيل ) گناه نكرده بود هيچ مؤمنى هرگز گناه نمىكرد . و اگر خداى تعالى توبه آدم عليه السلام را نپذيرفته بود ، توبهء هيچ گنهكارى هرگز پذيرفته نبود . » . « 2 »\r\n4 - از يزيدبن معاويهء عجلى روايت كرده است ، مىگويد : امام باقر عليه السلام فرمود : « خداوند عزّوجلّ حوريه‌اى از بهشت به نزد آدم عليه السلام فرستاد ، و آن را به يكى از دو پسرش تزويج كرد و ديگرى را با زنى جنّى همسر نمود و هر دو فرزند به دنيا آوردند ، از اين رو هر كه از مردم زيبايى و خوش‌خلقى دارند از آن زن بهشتى است و هر چه در بين ايشان از بداخلاقى است از آن زن جنيّه است و خداوند نپسنديد كه از دختران وى با پسرانش تزويج كنند » . « 3 »\r\n5 - از ابوحمزهء ثمالى به نقل از امام باقر عليه السلام آورده است كه فرمود :\r\n« خداى عزّوجلّ نامها و عمرهاى پيامبران را عرضه نمود ، همين كه آدم عليه السلام به نام داوود پيامبر عليه السلام برخورد كه فقط چهل سال عمر مىكند ، عرض كرد ؛ پروردگارا ! چقدر عمر داوود كم است و عمر من زياد ! پروردگارا ! اگر من از عمر خود سى سال بر عمر داوود بيفزايم آيا براى او ثبت مىكنى ؟\r\nخداوند فرمود : آرى يا آدم . آدم گفت : پس من از عمر خودم سى سال\r\n\r\n\r\n","description":"","footnote":"\r\n( 1 ) - كافى : 8 / 113 - 120 .\r\n( 2 ) - علل‌الشّرايع : 1 / 79 .\r\n( 3 ) - همان : 1 / 97 .\r\n","page_name":" 304 ","page_number":304},
  {"content":"\r\n\r\nبر عمر او افزودم ، خدايا تو هم اين درخواست مرا اجرا كن ! و براى وى در پيشگاه خودت مقرّر فرما و از عمر من كم كن ! » ابوجعفر عليه السلام مىفرمايد : « خداى تعالى براى داوود سى سال را مقرّر فرمود و اين مدّت در نزد خدا ثابت گشت . و اين است قول خداى تعالى :  « يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ » .  « 1 »\r\nفرمود : « پس خداوند آنچه را كه براى آدم عليه السلام مقرّر بود محو كرد و آنچه را كه براى داوود قبلًا مقرّر نشده بود ، ثابت كرد . پس عمر آدم سپرى شد و فرشتهء مرگ آمد تا روح او را بگيرد ، آدم عليه السلام گفت : اى فرشتهء مرگ ! از عمر من سى سال باقى مانده است !\r\nملك الموت گفت : اى آدم ! مگر تو آن مقدار را روى عمر داوود پيامبر نگذاشتى و از عمر خود نكاستى ؟ ! آن موقعى كه نام پيامبران از ذرّيهء تو را و عمر ايشان را به تو عرضه كردند و تو آن روز در وادى « دَخْيا » بودى . آدم عليه السلام گفت : من آن را به خاطر ندارم » . امام عليه السلام مىفرمايد :\r\n« فرشتهء مرگ گفت : اى آدم ! انكار نكن ! مگر تو خودت از خداى عزّوجلّ نخواستى كه آن را براى داوود مقرّر فرمايد و از عمر تو بكاهد ؟ ! اين بود كه آن را در زبور براى وى ثابت كرد و در ذِكر از عمر تو كاست . آدم عليه السلام گفت : تا آن را بدانم .\r\nامام باقر عليه السلام مىفرمايد : « آدم عليه السلام راست مىگفت و به خاطر نداشت و انكار هم نمىكرد ، از آن روز خداى تبارك و تعالى به بندگانش دستور\r\n\r\n\r\n","description":"","footnote":"\r\n( 1 ) - رعد / 39 : خداوند هر چيزى را بخواهد محو مىكند ( به اقتضاى حكمت خويش ) و امورى را اثبات مىنمايد و كتاب اصلى و ام‌الكتاب نزد اوست .\r\n","page_name":" 305 ","page_number":305},
  {"content":"\r\n\r\nداد وقتى كه به يكديگر وامى مىدهند و تا مدت معينى داد و ستدى مىكنند ، بين خودشان بنويسند ، « 1 » به خاطر فراموش كردن آدم و انكار وى آنچه را كه تعهد كرده بود » . « 2 »\r\n6 - از محمّدبن قيس به نقل از ابوجعفرمحمّدبن علىّ الباقر عليهما السلام آورده است كه فرمود : « خداى تعالى به آدم عليه السلام وحى كرد ، اى آدم ! من تمام خير و خوبى را براى تو در چهار كلمه گردآورده‌ام :\r\nيكى از آنِ من و يكى از تو و يكى ما بين من و تو و يكى ما بين تو و مردم است . امّا آنكه براى من است اين است كه مرا عبادت كنى و چيزى را شريك من قرار ندهى . و امّا آن كه براى تو است اين است كه من مطابق عملت به تو پاداش مىدهم كه تو به آن پاداش محتاج‌ترى . امّا آن كلمه‌اى كه بين من و تو است اين است كه تو دعا كنى و من هم اجابت كنم . و امّا آنچه بين تو و مردم است اين است كه براى مردم بپسندى آنچه را كه براى خودت مىپسندى . » . « 3 »\r\n7 - شيخ مفيد در حديث مرسلى از حبيب سجستانى نقل كرده است ، مىگويد : از امام باقر عليه السلام شنيدم كه مىفرمود : « خداى تعالى چون نسل آدم را از پشت او به دنيا آورد تا از آنها به پروردكار خويش و به نبوّت هر پيامبرى پيمان بگيرد ، نخستين كسى كه بر نبوّت او پيمان گرفت ، محمّدبن عبداللَّه صلى الله عليه و آله و سلم بود ، سپس به آدم عليه السلام فرمود : ببين نظر تو چيست ؟\r\nپس آدم ميان ذرّيهء خود نگريست در حالى كه آنها به صورت ذرّه بودند\r\n\r\n\r\n","description":"","footnote":"\r\n( 1 ) - اشاره به آيهء مباركهء 283 سورهء بقره دارد - م .\r\n( 2 ) - علل‌الشّرايع : 2 / 239 .\r\n( 3 ) - همان .\r\n","page_name":" 306 ","page_number":306},
  {"content":"\r\n\r\nكه تمام آسمان را پر كرده بودند ، آدم عرض كرد : پروردگارا ! چه قدر ذرّيهء من زياد است ! آنان را براى چه كارى خلق كرده‌اى و از پيمان گرفتن ايشان چه هدفى دارى ؟\r\nخداى تعالى فرمود : مرا عبادت كنند و چيز را شريك من نگيرند و به فرستادگان من ايمان آورند و از ايشان پيروى نمايند . آدم عليه السلام عرض كرد : پروردگارا ! چرا بعضى از اين ذرّه‌ها را بزرگتر از بعضى ، و بعضى را پرنور و بعضى را كم نور و بعضى را بىنور مىبينم ؟ خداى عزّوجلّ فرمود : اين چنين آفريدم تا در تمام حالات آنها را بيازمايم . آدم عرض كرد : پروردگارا ! به من اجازه سخن گفتن مىدهيد تا سخن بگويم ؟\r\nخداوند جلّ جلاله به او فرمود : سخن بگو كه روح تو از روح من است ولى سرشت تو بر خلاف ذات مقدس من .\r\nآدم گفت : پرورگارا ! اگر آنها را با يك شكل و يك عمر و با روزى برابر مىآفريدى ، بر يكديگر ستم نمىكردند و بين آنها در هيچ مورد حسد و دشمنى و اختلاف نمىبود !\r\nخداى تعالى فرمود : اى آدم ! تو به وحى من سخن گفتى ولى به دليل ضعف طبيعتت خود را دربارهء آنچه نمىدانستى به زحمت انداختى ! در حالى كه منم خداوند آفرينندهء دانا . من به علم خويش خلقت ايشان را متفاوت قرار دادم و به ارادهء خويش در ميان ايشان فرمانم اجرا مىشود و آنان به جانب تقدير و تدبيرِ من حركت مىكنند و براى آفرينش من هيچ جايگزينى نيست . و جن و انس را تنها براى اين آفريدم كه مرا پرستش كنند و بهشت را براى كسانى آفريده‌ام كه مرا عبادت كنند و از من اطاعت نمايند و از پيامبرانم پيروى كنند ؛ و هيچ باكى ندارم ، و آتش دوزخ را\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nبراى كسى آفريده‌ام كه نافرمانى مرا بكند و از پيامبرانم پيروى نكند .\r\nدر اين‌باره نيز هيچ باكى ندارم و تو را و ذرّيهء تو را بدون اين كه نيازى به تو و آنها داشته باشم آفريدم و تنها براى اين تو و آنها را آفريدم كه تو و ايشان را بيازمايم كه كدام يك از شما در سراى دنيا در دوران زندگى و پيش از مرگتان در عمل بهتريد !\r\nهمچنين دنيا ، آخرت ، زندگى و مرگ و طاعت و معصيت و بهشت و دوزخ را آفريدم و اين چنين در تقدير و تدبيرم اراده كردم و به علم نافذ خويش دربارهء ايشان تصميم گرفتم كه بين شكلها و بدنها و عمرها و روزيها و طاعتها و معصيتهاى ايشان تفاوت باشد . پس بعضى را خوشبخت و بعضى را بدبخت و بعضى بينا و بعضى نابينا ، كوتاه و بلند ، زيبا و زشت ، عالم و جاهل ، توانگر و فقير ، فرمانبر و عاصى ، سالم و مريض و زمينگير و بىعلّت قرار دادم . تا سالم به معلول نگاه كند پس به خاطر سلامتيش مرا سپاس گويد ، و آنكه معلوليّتى دارد به شخص سالم نگاه كند . از من بخواهد و دعا كند تا سالم بدارمش و يا بر بلاى من صبورى كند تا به او پاداش فراوانم را عطا كنم . و ثروتمند به تهىدست بنگرد و شكر و سپاس مرا بگويد . و تنگدست به توانگر نگاه كند از من بخواهد و درخواست نمايد . و مؤمن به كافر بنگرد و مرا سپاس گويد كه او را هدايت كردم پس براى اين هدف ايشان را آفريده‌ام تا در خوشى و ناخوشى ايشان را بيازمايم و در سلامتى و گرفتارى ايشان و در آنچه داده و يا نداده‌ام . در حالى كه منم آن پادشاه توانا و حق من است كه تمام آنچه را كه بر اساس تدبيرم مقدّر ساخته‌ام قطعى كنم و اين حق را دارم كه آنچه را كه خواسته بودم بدانچه بخواهم تغيير دهم ، آنچه را مؤخّر\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nداشته بودم مقدّم بدارم و آنچه را كه مقدم داشته بودم ، مؤخر بدارم و منم آن خداوندى كه هر آنچه خواهم انجام مىدهم از آنچه انجام مىدهم .\r\nبازخواست نمىشوم در حالى كه از خلق آنچه انجام مىدهند ، بازخواست مىكنم . » . « 1 »\r\n8 - راوندى از محمّدبن مسلم به نقل از امام باقر عليه السلام آورده است كه فرمود : « چون آدم عليه السلام خانهء كعبه را بنا كرد و پيرامون آن طواف نمود ، گفت : خدايا ! هر كارگرى مزدى دارد ، خدايا من كارگرى كرده‌ام ! خطاب رسيد : اى آدم ! درخواست كن ! آدم گفت : خدايا گناه ( ترك اولاى ) مرا بيامرز ! به او گفته شد : اى آدم ! گناهت آمرزيده شد . عرض كرد : پس از من فرزندانم را نيز بيامرز ! گفته شد : اى آدم ! هر كس از ايشان از گناه خود در اين جا ( در همين دنيا ) برگردد ( توبه كند ) همان طورى كه تو توبه كردى مىبخشم . » . « 2 »\r\n9 - از قاسم‌بن محمّد نقل كرده است ، مىگويد : امام باقر عليه السلام فرمود :\r\n« آدم عليه السلام هزار بار با پاى پياده به اين خانه ( كعبه ) آمد ؛ هفتصد حج و سيصد عمره انجام داد . » . « 3 »\r\n10 - از عامر نقل كرده است ، مىگويد : امام باقر عليه السلام فرمود : « رسول خدا صلى الله عليه و آله و سلم مىفرمايد : خداى عزّوجلّ آدم عليه السلام را موقعى كه از بهشت فرود آورد ، دستور داد تا به دست خود كشاورزى كند و پس از نعمتهاى بهشتى ، از دست رنج خود بخورد ، وى به خاطر بهشت دويست سال\r\n\r\n\r\n","description":"","footnote":"\r\n( 1 ) - اختصاص : ص 332 .\r\n( 2 ) - قصص‌الأنبياء : ص 47 .\r\n( 3 ) - همان : ص 48 .\r\n","page_name":" 309 ","page_number":309},
  {"content":"\r\n\r\nبلندبلند خدا را مىخواند و گريه مىكرد ، سپس يك سجدهء طولانى كرد و سه شبانه روز سر از سجده بر نداشت . » . « 1 »\r\n11 - از ابوحمزه به نقل از امام باقر عليه السلام آورده است ، فرمود : « آدم عليه السلام در سرزمين هند فرود آمد ، پس خداى تعالى خانه ( كعبه ) را براى خود ساخت و دستور داد آدم عليه السلام بيايد و آن خانه را هفت بار طواف كند و به منى و عرفات بيايد و مناسك آن را طبق دستور خدا انجام دهد . سپس از هند به راه افتاد ؛ هر جا كه قدمهاى خود را گذاشته بود آباد شد ولى ما بين قدمها و زير قدمهاى او بيابان گشت و هيچ چيز در آن به وجود نيامد .\r\nسپس كنار خانه ( كعبه ) آمد و هفت دور طواف كرد و مناسك خود را به جا آورد و طبق دستور خدا انجام داد .\r\nپس خداوند توبهء او را پذيرفت و او را آمرزيد . و آدم عليه السلام عرض كرد ؛ پروردگارا ! ذرّيهء پس از مرا نيز بيامرز ! فرمود : آرى هر كه به من و پيامبرانم ايمان آورد مىآمرزم . » . « 2 »\r\n12 - از محمّدبن مسلم به نقل از امام باقر عليه السلام نقل كرده است كه فرمود : « كلمات را كه آدم عليه السلام از پروردگارش گرفت پس به درگاه او توبه كرد و گفت : اى خداوندى كه جز تو معبود بحقى نيست پاك و منزهى و تو را مىستايم در حالى كه من بد كردم و به خود ستم نمودم ، پس مرا بيامرز زيرا كه تو بسيار توبه‌پذير و مهربانى ، معبودى جز تو وجود ندارد ، منزهى و تو را مىستايم ، من بد كردم و به خويشتن ستم نمودم .\r\n\r\n\r\n","description":"","footnote":"\r\n( 1 ) - قصص‌الأنبياء : ص 49 .\r\n( 2 ) - همان : ص 50 .\r\n","page_name":" 310 ","page_number":310},
  {"content":"\r\n\r\nپس مرا بيامرز ، چرا كه تو بهترين آمرزينندگانى ! » . « 1 »\r\n13 - از حبيب سجستانى به نقل از امام باقر عليه السلام آورده است ، فرمود :\r\n« چون پسران آدم عليه السلام قربانى كردند ، قربانى هابيل قبول شد و از قابيل قبول نشد ، از اين بابت حسد شديد بر دل قابيل وارد شد و قابيل بر هابيل ستم كرد و شوريد و همواره در كمين او بود و در خلوتها به دنبال فرصت مىگشت ، تا اين كه او را در خلوت بدور از حضرت آدم عليه السلام ديد و بر او جست و او را كشت . و از جمله داستان ايشان چيزهايى است كه خداى متعال در قرآن در گفتگوى ايشان پيش از كشتن وى آورده است . » . « 2 »\r\n14 - همو از حبيب سجستانى نقل كرده است ، مىگويد : امام باقر عليه السلام فرمود : « همين كه آدم عليه السلام از كشته شدن هابيل اطلاع يافت ، سخت بىتاب شد و به درگاه خداى تعالى شكوه كرد ، خداى تعالى به او وحى كرد كه من به تو پسرى عطا مىكنم كه جايگزين هابيل گردد . اين بود كه از حوّاء عليها السلام فرزندى به دنيا آمد كه آدم عليه السلام اسم او را شيث گذاشت . پس خداوند وحى فرمود : اى آدم ! اين پسر عطايى از جانب ما به تو است نام او را هبةاللَّه بگذار ! از اين رو نام او را هبةاللَّه گذاشت .\r\nهمين كه وقت وفات آدم عليه السلام رسيد ، خداى تعالى به او وحى كرد كه من تو را از اين دنيا مىبرم ، به فرزندت وصيّت كن ! و او همان بخشودهء من به تو است كه او را به تو عطا كردم ، پس آدم به او وصيّت كرد و دستور داد كه آنچه از اسماء را به تو تعليم داده‌ام تسليم او كن ! زيرا من دوست\r\n\r\n\r\n","description":"","footnote":"\r\n( 1 ) - قصص‌الأنبياء : ص 53 .\r\n( 2 ) - همان : ص 61 .\r\n","page_name":" 311 ","page_number":311},
  {"content":"\r\n\r\nندارم كه زمين خالى از عالِمى باشد كه علم مرا بداند ، و به حكم من قضاوت كند تا او را حجّت خويش بر خلق قرار دهم .\r\nاين بود كه آدم عليه السلام گروهى از مردان و زنان از فرزندان خويش را جمع كرد ، سپس به ايشان گفت : فرزندان من ! خداوند به من وحى فرموده است كه مرا از دنيا مىبرد و فرمان داده است كه به ديگر فرزندانم بگويم وصىّ من هبةاللَّه است و خداوند او را پس از من براى من و شما برگزيده است . بنابراين به سخنان او گوش فرا دهيد و امر او را اطاعت كنيد كه او وصىّ و جانشين من بر شماست .\r\nآنها همگى گفتند : ما شنيديم و فرمان او را اطاعت مىكنيم و با وى مخالفت نخواهيم كرد . امام عليه السلام فرمود : « آدم عليه السلام دستور داد تابوتى آوردند ، سپس علم و اسماء و وصيّت نامه‌اش را داخل آن نهاد و به هبةاللَّه داد . پس به وى گفت : ببين هر وقت من از دنيا رفتم ، غسلم بده و كفن كن و بر من نماز بگذار و داخل قبرم بگذار ! چون وقت وفات تو نيز فرا رسيد و احساس كردى كه بايد به روى بهترين فرزندانت را در نظر بگير ؛ آن كه بيشتر از همه همراه تو بوده و از همه بالاتر است ، پس به او هر چه را كه من به تو وصيّت كردم ، وصيّت كن و زمين را خالى از عالِمى از دودمان ما نگذار . پسرم ! خداى تعالى مرا به زمين آورد و در آنجا مرا خليفه و حجت خود بر خلق قرار داد ، و من هم تو را پس از خود حجّت خدا در زمين قرار دادم .\r\nبنابراين نبايد از دنيا برون روى مگر اين كه پس از خود براى خدا حجّتى بر خلق قرار دهى و اين تابوت و آنچه را كه داخل آن است و من به تو تسليم كرده‌ام ، تو هم به او تسليم نمايى ، و به او اعلام كنى ! كه از ذرّيهء\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمن به زودى مردى به عنوان پيامبر خواهد آمد به نام نوح عليه السلام ، در زمان نبوّت او طوفان و غرق شدن اتّفاق مىافتد و به وصىّ خودت سفارش كن كه اين تابوت را با آنچه داخل آن است پاس بدارد و چون وفاتش رسيد ، بگو ! تا آن را به بهترين فرزندانش بسپارد و هر يك از اوصياى من وصيّت نامهء خود را داخل اين تابوت قرار دهد و اين را به يكديگر سفارش كنند ، و هر كه از ايشان نبوّت نوح را درك كرد با او سوار كشتى شود و تابوت را با محتواى آن با خود به كشتى برد و هيچ كدام از اين دستور سرپيچى ننمايد ، و اى هبةاللَّه زنهار تو و تمام فرزندانم از پسر ملعونم قابيل برحذر باشيد !\r\nو چون آن روزى فرا رسيد كه خداى تعالى خبر داده بود كه وى از دنيا خواهد رفت ، آدم عليه السلام آمادهء مردن شد و يقين پيدا كرد ، فرشتهء مرگ نازل شد ، و آدم گفت : گواهى مىدهم كه خدايى جز خداى يكتاى بى شريك نيست و گواهى مىدهم كه من بندهء خدا و جانشين او در زمينم ، او به احسان و لطف خود مرا ايجاد كرد و فرشتگان را به سجدهء من فرمان داد و تمام اسماء را به من آموخت ، سپس مرا ساكن بهشت خود نمود و آن را براى من سراى ماندگار و خانهء سكونت و زندگى دائم من قرار نداد بلكه مرا آفريد تا در زمين ساكن سازد كه ارادهء تقدير و تدبير نموده بود .\r\nو جبرئيل عليه السلام كفن آدم عليه السلام را با حنوط و با قطيفه‌اى آورد .\r\nامام عليه السلام فرمود : « يا جبرئيل هفتاد هزار فرشته فرود آمدند تا در تشييع جنازهء آدم عليه السلام شركت كنند ، هبةاللَّه با جبرئيل عليه السلام جنازهء آدم را غسل دادند و كفن و حنوط كردند ، سپس جبرئيل به هبةاللَّه گفت : جلو برو و بر جنازهء پدرت نماز بخوان و هفتاد و پنج تكبير بگو ! پس فرشتگان حضور\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nيافتند و بعد جنازه را داخل قبر گذاشتند پس هبةاللَّه در بين فرزندان پدرش به طاعت خداى تعالى برخاست و چون هنگام وفات او رسيد به پسرش قينان وصيّت كرد و آن تابوت را به وى سپرد و قينان در بين برادران و فرزندان پدرش به طاعت خداى تعالى قيام كرد .\r\nو چون زمان وفات او رسيد به پسرش « يزد » وصيّت كرد و تابوت را با آنچه در داخل آن بود به او سپرد و او را دربارهء نبوّت نوح عليه السلام مأموريّتى داد . و چون هنگام وفات « يزد » فرا رسيد به پسرش اخنوخ - يعنى ادريس - وصيّت كرد و تابوت را با آنچه داخل آن بود و وصيّت نامه را به وى سپرد و اخنوخ قيام به وظيفه كرد تا اين كه اجلش نزديك شد ، خداى تعالى به وى وحى كرد كه من تو را به آسمان مىبرم ، پس به فرزندت خرقاسيل وصيّت كن ! از اين رو خرقاسيل به وصيّت اخنوخ قيام كرد و چون زمان وفات او رسيد به پسرش نوح عليه السلام وصيّت كرد و تابوت را به او سپرد . همچنان تابوت نزد نوح عليه السلام بود تا اين كه با خود داخل كشتى برد ، و چون وقت وفات وى رسيد به پسرش سام وصيّت كرد و تابوت را با تمام آنچه در آن بود به وى سپرد . » . « 1 »\r\n15 - از فضيل‌بن يسار به نقل از امام باقر عليه السلام آورده است ، فرمود :\r\n« آدم عليه السلام پسرش را نزد جبرئيل فرستاد ، به وى گفت : پدرم به شما پيغام داد كه از روغن زيتون كه در فلان جاى بهشت است به ما بخورانيد ! پس از ديدار جبرئيل به وى گفت : برگرد نزد پدرت او درگذشت و ما مأمور به تجهيز و نمازگذاردن بر او هستيم .\r\n\r\n\r\n","description":"","footnote":"\r\n( 1 ) - قصص‌الأنبياء : ص 62 .\r\n","page_name":" 314 ","page_number":314},
  {"content":"\r\n\r\nامام عليه السلام مىفرمايد : و همين كه بدن آدم عليه السلام را تجهيز كردند ، جبرئيل گفت : اى هبةاللَّه ! جلو برو ! و به احترام آدم عليه السلام هفتاد و پنج تكبير بگو و پنج تكبير نيز به عنوان سنّت .\r\nآدم عليه السلام همواره در مكه خدا را عبادت مىكرد تا اين كه خواست از دنيا برود خداوند فرشتگان را با تخت و حنوط و كفنى از بهشت فرستاد ، همين كه حوّاء عليها السلام فرشتگان را ديد رفت تا ميان آدم و آنان وارد شود ، آدم عليه السلام فرمود : بين من و بين فرشتگان پروردگارم فاصله نشو ! پس آدم عليه السلام درگذشت ، او را با سدر و آب شستند سپس لحد كردند و دفن نمودند . گفت : اين براى فرزندان آدم پس از وى سنّتى است . عمر آدم عليه السلام از روزى كه خداوند او را آفريده بود تا وقتى كه از دنيا رفت هفتصدوسى و شش سال شد ، او را در مكّه دفن كردند و بين آدم عليه السلام و نوح عليه السلام هزار و پنجاه سال فاصله شد . » . « 1 »\r\n16 - از ابوبصير نقل كرده است ، مىگويد : امام باقر عليه السلام داخل حرم نشسته بود در حالى كه پيرامون او جمعى از دوستانش بودند ، ناگاه طاووس يمانى با جمعى از راه رسيد ، پرسيد : صاحب اين حلقهء جمعيّت كيست ؟ گفتند : محمّدبن علىّبن حسين‌بن علىّبن ابىطالب عليه السلام . گفت : او را مىخواستم ببينم ، در مقابل آن حضرت ايستاد و سلام داد و نشست سپس گفت : اجازهء سؤال مىدهيد ؟ امام باقر عليه السلام فرمود : « البتّه تو را اجازه دادم ، بپرس ! »\r\nطاووس گفت : بفرماييد : چه روزى يك سوم مردم از دنيا رفتند ؟\r\n\r\n\r\n","description":"","footnote":"\r\n( 1 ) - قصص الأنبياء : ص 64\r\n","page_name":" 315 ","page_number":315},
  {"content":"\r\n\r\nامام عليه السلام فرمود : « يا شيخ من تصور كردم كه مىخواهى بگويى يك چهارم مردم ، آن روزى بود كه قابيل هابيل را كشت ، آنها چهار نفر بودند : قابيل ، هابيل ، آدم و حواء ، پس يك چهارم آنها از بين رفت . » طاووس گفت :\r\nمتوجّه شدم و من چنان تصوّر كردم ، پس كدام يك از آنها پدر اين مردم شد ؛ قاتل يا مقتول ؟\r\nامام عليه السلام فرمود : « هيچ كدام از آن دو نفر بلكه پدر مردم شيث بن آدم عليهما السلام است . » . « 1 »\r\n\r\nروايت امام عليه السلام دربارهء نوح عليه السلام\r\n1 - كلينى از اسماعيل جعفى به نقل از ابوجعفر امام باقر عليه السلام آورده است كه فرمود :\r\nشريعت نوح اين بود كه خدا را به يكتايى و اخلاص و نداشتن شبيه و نظير بپرستند ، و همان است فطرتى كه خداوند مردم را به آن فطرت آفريده و پيمان خود را با نوح و ديگر پيامبران عليه السلام بر آن اساس بسته است كه خداى تبارك و تعالى را بپرستند و هيچ چيزى را شريك او ندانند و به نماز و امر به معروف و نهى از منكر و حلال و حرام فرمان داد و احكام حدود و مواريث را بر او فرض نكرد .\r\nبنابراين شريعت نوح اين بود ، و او در بين مردم نهصد و پنجاه سال ماند ، در نهان و آشكار آنها را دعوت كرد ولى آنها خوددارى و سركشى\r\n\r\n\r\n","description":"","footnote":"\r\n( 1 ) - قصص‌الأنبياء : ص 66 .\r\n","page_name":" 316 ","page_number":316},
  {"content":"\r\n\r\nنمودند از اين رو عرض كرد :  « رَبَّهُ أَنِّي مَغْلُوبٌ فَانْتَصِرْ »  « 1 » پس خداوند عزّوجلّ به او وحى كرد :  « أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ » .  « 2 » از اين رو نوح عليه السلام گفت :  « وَ لا يَلِدُوا إِلَّا فاجِراً كَفَّاراً »  « 3 » . اين بود كه خداوند به او وحى كرد :  « أَنِ اصْنَعِ الْفُلْكَ  « 4 »  » .  « 5 »\r\n2 - از اسماعيل جعفى نقل كرده است ، مىگويد : امام باقر عليه السلام فرمود :\r\n« نوح عليه السلام وقتى كه دانهء خرما را كاشت ، قومش بر او گذر كردند ، به كار او مىخنديدند و او را مسخره مىكردند و مىگفتند : كسى كه خرماها را كاشته نشسته است تا درختان قد بكشند . درختان بلند و تنومند شدند نوح عليه السلام آنها را بريد سپس تراشيد . گفتند : نجّار شده است ! پس چوب را با هم تركيب كرد و كشتى ساخت ، از كنار او گذر كردند و شروع به خنده كردند و گفتند :\r\nدر بيابانِ خشك زمين ناخداى كشتى شده است ! تا از ساختن كشتى فارغ شد . » . « 6 »\r\n3 - صدوق از محمّدبن مسلم به نقل از امام باقر عليه السلام آورده است ، فرمود : « از آن جهت نوح را بندهء شكور ناميدند كه هر صبح و شام\r\n\r\n\r\n","description":"","footnote":"\r\n( 1 ) - قمر / 10 : پروردگارا ! من مغلوب ( اين قوم طغيانگر ) شده‌ام پس انتقام مرا از آنها بگير .\r\n( 2 ) - هود / 36 : به نوح وحى شد كه جز افرادى كه از قومت به تو ايمان آورده‌اند ديگر هيچ كس ايمان‌نخواهد آورد ، اكنون كه چنين است از كارهايى كه انجام مىدهند به هيچ وجه اندوهناك و محزون مباش !\r\n( 3 ) - نوح / 27 : و جز نسلى فاجر و كافر به وجود نمىآورند .\r\n( 4 ) - هود / 37 : كشتى را بساز در حضور ما و به فرمان ما .\r\n( 5 ) - كافى : ص 8 / 282 .\r\n( 6 ) - همان : 1 / 283 .\r\n","page_name":" 317 ","page_number":317},
  {"content":"\r\n\r\nمىگفت : خداوندا تو را به گواهى مىگيرم كه هيچ نعمتى در بامداد و شامگاه به من نمىرسد و يا هيچ سلامتى و عافيتِ در دين يا دنياى من ، كه همه از تو خداى يكتاى بى شريك است ، تو را سپاس و به خاطر آن نعمتها تو را شكر ، خدايا تو را سپاس به اين همه نعمت تا راضى باشى و بالاتر از رضا ! » . « 1 »\r\n4 - از حنان بن سدير نقل كرده ، مىگويد : به امام باقر عليه السلام عرض كردم :\r\nبه نظر شما نوح عليه السلام اينكه قوم خود را نفرين كرد و گفت :  « رَبِّ لا تَذَرْ  . . .\r\n كَفَّاراً »  « 2 » كار خوبى كرد ؟ فرمود : « نوح دانست كه از بين آنها كسى خوب نخواهد شد » گفتم : از كجا دانست ؟ فرمود : « خداوند وحى كرد :  « أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ »  « 3 » ، آنجا بود كه اين نفرين را كرد » . « 4 »\r\n5 - همو از جابر نقل كرده است ، مىگويد : ابوجعفر عليه السلام فرمود : « همين كه نوح عليه السلام در پيشگاه خداى عزّوجلّ بر قوم خود نفرين كرد ، ابليس ( لعنةاللَّه عليه ) نزد وى آمد و گفت : اى نوح ! براى تو نزد من جايگاهى وجود دارد كه مىخواهم بدان وسيله از تو دفاع كنم ! نوح عليه السلام فرمود : به خدا سوگند كه من به قدرى بُغض و عداوت تو را دارم كه نمىشود تو كمك كار من باشى ، بگو ببينم چه موقعيتى نزد تو دارم ؟ ابليس گفت : آرى ، تو بر قوم خودت نفرين كنى و همه را غرق كنى تا كسى نماند كه من گمراه\r\n\r\n\r\n","description":"","footnote":"\r\n( 1 ) - علل الشّرايع : 1 / 28 .\r\n( 2 ) - نوح / 26 و 27 : پروردگارا هيچ يك از كافران را روى زمين باقى نگذار ! زيرا اگر آنها را باقىبگذارى بندگانت را گمراه مىكنند و جز نسلى فاجر و كافر به وجود نمىآورند .\r\n( 3 ) - هود / 36 : جز افرادى كه از قومت به تو ايمان آورده‌اند ديگر هيچ كس ايمان نخواهد آورد .\r\n( 4 ) - علل الشّرايع : 1 / 30 .\r\n","page_name":" 318 ","page_number":318},
  {"content":"\r\n\r\nسازم ، در آن صورت من آسوده خواهم شد تا قرن ديگر مردمى پيدا شوند و من آنها را گمراه كنم ! نوح پس از شنيدن سخن ابليس ، فرمود :\r\nكمك تو به من چيست ؟ ابليس گفت : مرا در سه جا ياد كن ! چرا كه من در هر يك از آن سه مورد نزديكترين حالت را به بندهء خدا دارم : وقتى كه خشمناكى مرا ياد كن ! وقتى كه بين دو نفر داورى مىكنى ! و هنگامى كه با زنى تنها بودى و هيچ كس با شما دو نفر نبود ، مرا ياد كن ! » . « 1 »\r\n6 - از اسماعيل جعفى نقل كرده ، مىگويد : ابوجعفر عليه السلام فرمود :\r\n« نوح عليه السلام در بين قوم خودش ماند در حالى كه آنها را پنهان و آشكار به سوى خدا فرا مىخواند . و چون سركشى كردند و نپذيرفتند عرض كرد :\r\n « رَبَّهُ أَنِّي مَغْلُوبٌ فَانْتَصِرْ »  « 2 »  . \r\nپس خداى تعالى به سوى او وحى كرد :  « أَنِ اصْنَعِ الْفُلْكَ » .  « 3 » و او را دستور داد تا هستهء خرما را بكارد پس قوم وى بر او گذر مىكردند و به او مىخنديدند و او را مسخره مىكردند و مىگفتند : او درختانى را كاشته و ايستاده تا بلند شود ، درختها بلند شد و بريد و تراشيد ! گفتند : به كار نجارى پرداخته است !\r\nپس از آن تخته‌ها را به هم وصل كرد و كشتى ساخت ، مردم به سراغ او رفتند و شروع به خنده كردند و مسخره نمودند و گفتند : نوح در زمين خشك ناخداى كشتى شده است ! تا فارغ شد . » « 4 » .\r\n\r\n\r\n","description":"","footnote":"\r\n( 1 ) - خصال : ص 132 .\r\n( 2 ) - قمر / 10 : پروردگارا من مغلوب شده‌ام ، پس انتقام مرا بگير !\r\n( 3 ) - هود / 37 : كشتى را بساز !\r\n( 4 ) - قصص الأنبياء : ص 81 .\r\n","page_name":" 319 ","page_number":319},
  {"content":"\r\n\r\n\r\nروايات امام عليه السلام دربارهء ابراهيم عليه السلام\r\n1 - كلينى از نعيم قضاعىّ نقل كرده است ، مىگويد : امام باقر عليه السلام فرمود : « ابراهيم عليه السلام صبح كه شد در محاسنش موى سفيدى را ديد ، گفت :\r\nسپاس خداوند پروردگار جهانيان را كه مرا به اين سن رسانيد در حالى كه يك چشم برهم زدن نافرمانى خدا را نكردم ! » . « 1 »\r\n2 - از محمّدبن مروان با يك واسطه از امام باقر عليه السلام نقل كرده است ، فرمود : « چون خداى عزّوجلّ ابراهيم عليه السلام را خليل خود گرفت ، مژدهء خلّت الهى را به او دادند ، پس فرشتهء مرگ به صورت جوان سفيد رو كه دو جامهء سفيد بر تن داشت به نزد او آمد در حالى كه از سرش روغن يا آب مىچكيد ، پس ابراهيم عليه السلام وارد خانه شد ، و او را در بيرون خانه استقبال كرد . ابراهيم مرد غيرتمندى بود ، و چنان كه هر گاه براى كارى از خانه بيرون مىرفت ، درِ خانه را مىبست و كليد آن را با خود مىبرد و چون بر مىگشت آن را باز مىكرد ، يك مرتبه چشمش به مردى زيباترين فرد افتاد كه سرپا ايستاده بود ، پس دست او را گرفت و گفت : اى بندهء خدا چه كسى تو را وارد سراى من كرد ؟ گفت : صاحب خانه مرا وارد كرد ! ابراهيم عليه السلام فرمود : صاحب خانه از من سزاوارتر به اين خانه است ، تو كيستى ؟ گفت : من فرشتهء مرگم . ابراهيم با شنيدن نام وى بىتابى كرد و پرسيد : آمده‌اى مرا قبض روح كنى ؟ گفت : نه ، بلكه خداوند بنده‌اى را دوست خود برگزيده است ، آمده‌ام تا بشارت دهم . ابراهيم عليه السلام پرسيد : او\r\n\r\n\r\n","description":"","footnote":"\r\n( 1 ) - كافى : 8 / 391 .\r\n","page_name":" 320 ","page_number":320},
  {"content":"\r\n\r\nچه كسى است بر من حق خدمت دارد شايد تا وقت مرگ او را خدمت كنم ؟ گفت : تو خود هستى ( بر خويشتن حق دارى ) پس نزد ساره رفت و به او گفت : خداوند مرا خليل خود انتخاب كرده است . » . « 1 »\r\n3 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« ابراهيم عليه السلام روزى از خانه بيرون شد ، سوار بر شتر گردش مىكرد ، به دشتى از زمين گذر كرد ، ناگاه مردى را ديد سرپا ايستاده نماز مىخواند كه قدش از زمين به آسمان مىرسد و لباسى از مو بر تن دارد .\r\nمىفرمايد : « ابراهيم عليه السلام با ديدن او ايستاد و از وضع او شگفت‌زده نشست و منتظر ماند تا از نماز فارغ شود ، ولى چون طولانى شد با حركت دست خود به او گفت : من خواسته‌اى از شما دارم ، پس نماز را سبك كنيد ! او نمازش را سبك كرد و ابراهيم عليه السلام نشست و به وى گفت :\r\nبراى چه كسى نماز مىخوانى ؟ گفت : براى خداى ابراهيم . ابراهيم عليه السلام فرمود : خداى ابراهيم كيست ؟ جواب داد : آنكه تو را و مرا آفريده است .\r\nابراهيم عليه السلام گفت : مثل تو كسى مرا به شگفت واداشته است ! و من دوست دارم با تو در راه خدا برادر شوم ، منزل تو كجاست كه هر وقت من بخواهم تو را ببينم ، و به ملاقات تو بيايم ؟ آن مرد گفت : منزل من - با دست اشاره به دريا كرد - پشت اين دريا است و اما جاى نماز من همين جاست ، هر وقت قصد ديدار مرا داشتى ، ان‌شاءاللَّه همين جا مرا مىبينى !\r\nامام عليه السلام فرمود : سپس آن مرد به ابراهيم عليه السلام گفت : آيا حاجتى دارى ؟\r\nابراهيم عليه السلام گفت : آرى . آن مرد پرسيد : حاجت تو چيست ؟ فرمود : تو دعا\r\n\r\n\r\n","description":"","footnote":"\r\n( 1 ) - كافى : 8 / 392 .\r\n","page_name":" 321 ","page_number":321},
  {"content":"\r\n\r\nكن من آمين بگويم و من دعا مىكنم تو آمين بگو ! آن مرد گفت : دربارهء چه چيز از خدا بخواهيم و دعا كنيم ؟ ابراهيم عليه السلام فرمود : براى گنهكاران از مؤمنان دعا كنيم . آن مرد گفت : نه . ابراهيم عليه السلام پرسيد : چرا ؟ او گفت : چرا كه من سه سال است دعا مىكنم تا اين ساعت اجابت آن را نديده‌ام ، اكنون از خداى تعالى شرم مىكنم دعا كنم تا بدانم كه به طور حتم اجابت مىكند . ابراهيم عليه السلام فرمود : دربارهء چه چيز دعا كردى ؟\r\nآن مرد گفت : روزى در همين جايى كه نماز مىخوانم ، پسرى عبور كرد بسيار زيبا كه نور از پيشانيش برمى خاست گيسويى از پشت سر ، و گاوى به همراه داشت مىراند كه گويى سراپا آن را روغن مالى كرده بود و گوسفندى را مىبرد كه بسيار فربه بود .\r\nمن از ديدن او در شگفت شدم ، پرسيدم : اى پسر ! اين گاو و گوسفند از كيست ؟ گفت : از ابراهيم عليه السلام ، گفتم : تو كيستى ؟ گفت : من اسماعيل پسر ابراهيم خليل الرّحمانم ، پس دعا كردم و از خداى عزّوجلّ خواستم كه خليل خود را به من بنماياند !\r\nابراهيم عليه السلام به وى گفت : من ابراهيم خليل الرّحمانم و آن پسر فرزند من است . آن مرد با شنيدن سخن ابراهيم عليه السلام گفت : سپاس خداوندى را كه دعاى مرا مستجاب كرد . آنگاه ، آن مرد ، دو طرف سينهء ابراهيم و شانه‌اش را بوسيد ، سپس گفت : امّا اكنون بلند شو ، تا من دعاى تو را آمين بگويم ! پس ابراهيم عليه السلام براى مردان و زنان مؤمن و گنهكاران دعا كرد كه همان روز خداوند ايشان را بيامرزد و از آنها راضى شود .\r\nامام عليه السلام فرمود : « آن مرد دعاى ابراهيم عليه السلام را آمين گفت . و فرمود :\r\n« دعاى ابراهيم شامل حال افراد گنهكار از شيعيان مؤمن ما تا روز قيامت\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمىگردد . » . « 1 »\r\n4 - صدوق از محمّدبن مروان با يك واسطه از امام باقر عليه السلام نقل كرده است كه فرمود :\r\n« همين كه خداوند ابراهيم عليه السلام را خليل خود انتخاب كرد ، ملك الموت به صورت جوان سفيد چهره‌اى كه دو جامهء سفيد بر تن ، از سرش روغن يا آب مىچكيد ، بشارت دوستى و خلّت را براى آو آورد . . . « 2 »\r\n6 - « 3 » شيخ مفيد از جابر نقل كرده است ، مىگويد : از امام باقر عليه السلام شنيدم كه مىفرمود : « خداوند ابراهيم عليه السلام را بندهء خاص خود قرار داد پيش از آن كه پيامبرش قرار دهد ، و خداوند او را به عنوان نبىّ انتخاب كرد پيش از آن كه او را رسول خود سازد ، او را رسول خود انتخاب كرد پيش از آن كه او را به عنوان خليل خود برگزيند و او را خليل خود قرار داد پيش از آن كه امام قرار دهد ، هنگامى كه همهء اين مقامات را جمع كرد و دست او را گرفت ، فرمود : اى ابراهيم !  « إِنِّي جاعِلُكَ لِلنَّاسِ إِماماً » .  « 4 » اين مقام به قدرى در نظر ابراهيم عليه السلام بزرگ جلوه كرد كه عرض نمود :\r\nپروردگارا ! « وَ مِن ذُرِّيّتى ؟ قالَ : لايَنالُ عَهْدِى الظّالِمِينَ « 5 » » « 6 » .\r\n\r\n\r\n","description":"","footnote":"\r\n( 1 ) - كافى : 8 / 392 .\r\n( 2 ) - علل الشّرايع : 1 / 33 . بقيه حديث عيناً در صفحه قبل به شمارهء ( 2 ) از كافى نقل شد - م .\r\n( 3 ) - همان : 1 / 97 . حديث شمارهء ( 5 ) را بدون كم و زياد در صفحه قبل به شمارهء ( 1 ) از كافى نقل‌كرديم - م .\r\n( 4 ) - بقره / 124 : من تو را امام و رهبر و پيشواى مردم قرار دادم .\r\n( 5 ) - همان : ابراهيم عليه السلام تقاضا كرد : كه از دودمان من نيز امامانى قرار ده ! فرمود : پيمان من ( يعنى مقام امامت ) به ظالمان هرگز نخواهد رسيد .\r\n( 6 ) - اختصاص : ص 23 .\r\n","page_name":" 323 ","page_number":323},
  {"content":"\r\n\r\n7 - از جابربن يزيد نقل كرده است ، مىگويد : از امام باقر عليه السلام راجع به اين سخن خداى عزّوجلّ :  « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ »  « 1 » پرسيدم . مىگويد : من سر به زير انداخته بودم ، پس امام عليه السلام دست به طرف آسمان بلند كرد سپس گفت : سرت را بلند كن ! سرم را بلند كردم و نگاهى به سقف نمودم ، ديدم شكافته است به طورى كه چشمم به نور روشنى افتاد و بالاتر از آن را مىبيند . سپس فرمود :\r\nابراهيم عليه السلام اين چنين ملكوت آسمانها و زمين را ديد . آن گاه به من فرمود :\r\nسرت را پايين بينداز ! من سر به زير انداختم .\r\nسپس فرمود : سرت را بلند كن ! سرم را بلند كردم ، ديدم سقف به حال خود است . آن گاه دست مرا گرفت و بلند شد و مرا از خانه‌اى كه بوديم بيرون برد و وارد خانهء ديگر كرد . و بعد جامه‌اى را كه بر تن داشت بيرون كرد و جامهء ديگرى پوشيد ، و به من فرمود : چشمانت را بپوشان ! من چشمانم را بستم ، فرمود : چشمت را باز نكن ! من ساعتى همانطور بودم ، سپس به من گفت : آيا مىدانى كجا هستى ؟ گفتم : خير . فرمود : تو در آن ظلمتى هستى كه ذوالقرنين آن را پيمود . عرض كردم : فدايت شوم ! اجازه مىفرماييد چشمم را باز كنم و شما را ببينم ؟ فرمود : باز كن ! اما تو چيزى نخواهى ديد ! چشمم را گشودم ، ديدم در يك تاريكى هستم كه جاى پايم را نمىبينم . سپس اندكى رفت و ايستاد ، فرمود : آيا مىدانى كه\r\n\r\n\r\n","description":"","footnote":"\r\n( 1 ) - انعام / 75 : ( همان طورى كه ابراهيم عليه السلام را از زيانهاى بت پرستى آگاه ساختيم ) همچنين‌مالكيت مطلقه و تسلط پروردگار را بر تمامى آسمان و زمين به او نشان داديم .\r\n","page_name":" 324 ","page_number":324},
  {"content":"\r\n\r\nدر كجايى ؟ عرض كردم : نمىدانم . فرمود : تو اكنون در كنار چشمهء حيات ايستاده‌اى كه خضر عليه السلام از آن خورد . رفتيم تا از آن عالم به عالم ديگرى بيرون شديم و در آن عالم راه رفتيم ، ديديم در آن عالم وضعيتى مثل اين عالم خودمان از ساختمان و خانه‌ها و مردم مثل اينجا بود ، سپس به عالم سومى همانند عالم اول و دوم رسيديم ، سرانجام پنج عالم را در نورديديم .\r\nراوى مىگويد : آنگاه امام عليه السلام فرمود : « اين ملكوت زمين را ابراهيم عليه السلام نديد . بلكه او ملكوت آسمانها را ديد كه دوازده عالم است و هر عالمى به صورت عالمى است كه ديدى ، هر گاه يكى از امامان مىگذرد ، در يكى از اين عوالم ساكن مىشود تا آخرين امام يعنى قائم در اين عالم ماست كه ما اكنون ساكنيم .\r\nسپس به من فرمود : « چشمت را ببند ! » و بعد دست مرا گرفت ، ناگهان ديدم در همان خانه‌اى هستم كه از آنجا بيرون رفتيم ، پس آن جامه‌ها را از تن كند و همان جامه‌اى را كه قبلًا داشت ، پوشيد و به مجلس مان برگشتيم ، عرض كردم : فدايت شوم ! چقدر از روز گذشته است ؟ فرمود :\r\n« سه ساعت » . « 1 »\r\n8 - راوندى از محمّدبن مروان به نقل از امام باقر عليه السلام آورده است ، فرمود : « ابراهيم عليه السلام در آن روز به درگاه خدا اين دعا را خواند :\r\n« يا احد يا صمد ، يا  لَمْ يَلِدْ وَ لَمْ يُولَدْ ،   وَ لَمْ يَكُنْ لَهُ كُفُواً أَحَدٌ » ، \r\nسپس گفت :  تَوَكَّلْتُ عَلَى اللَّهِ  و بعد گفت : مرا كافى است .\r\n\r\n\r\n","description":"","footnote":"\r\n( 1 ) - اختصاص : ص 322 .\r\n","page_name":" 325 ","page_number":325},
  {"content":"\r\n\r\nفرمود : « همين كه خداى تعالى به آتش فرمود :  « يا نارُ كُونِي بَرْداً وَ سَلاماً عَلى إِبْراهِيمَ »  « 1 » آن روز روى زمين هيچ آتشى كارگر نبود و تا سه روز هيچ كس از آتش استفاده نكرد » .\r\nفرمود : جبرئيل عليه السلام وسط آتش بر او نازل شد و با او سخن مىگفت ، نمرود گفت : هر كس قرار است خدايى براى خود بگيرد همچون خداى ابراهيم را براى خود برگزيند ! پس يكى از بزرگانشان گفت : من بر آن آتش اراده كردم نسوزاند ، او را نسوزاند ! قطعه‌اى از آتش درآمد و او را سوزاند ! در حالى كه نمرود به شراره آتش مىنگريست !\r\nچون روز سوم شد ، نمرود به آذر گفت : ما را بالا ببر تا ببينيم ! دو نفرى بالا رفتند ، ناگهان ديدند ابراهيم ميان باغى سرسبز و خرم با پيرمردى سخن مىگويد .\r\nمىفرمايد : نمرود نگاهى به آذر كرد و گفت : چقدر پسر تو نزد خدا گرامى است ! - در حالى كه عرب عمو را پدر مىگفتند -\r\nخداوند در داستان يعقوب عليه السلام مىفرمايد :  « قالُوا نَعْبُدُ إِلهَكَ وَ إِلهَ آبائِكَ إِبْراهِيمَ وَ إِسْماعِيلَ وَ إِسْحاقَ »  « 2 » در حالى كه اسماعيل عليه السلام عموى يعقوب عليه السلام بود ولى خداوند در اين آيه او را پدر ناميده است . » . « 3 »\r\n9 - از ابوبصير به نقل از امام باقر عليه السلام آورده است كه فرمود :\r\n« ابراهيم عليه السلام مرد غيرتمندى بود ، هر وقت بيرون مىرفت درِ منزلش را\r\n\r\n\r\n","description":"","footnote":"\r\n( 1 ) - انبياء / 69 : اى آتش ! بر ابراهيم سرد و سلامت باش .\r\n( 2 ) - بقره / 133 : آنها گفتند : خداى تو و خداى پدرانت ابراهيم ، اسماعيل و اسحاق را مىپرستيم .\r\n( 3 ) - قصص الأنبياء : ص 105 .\r\n","page_name":" 326 ","page_number":326},
  {"content":"\r\n\r\nمىبست ، روزى وقتى كه برگشت مردى را در داخل خانه‌اش ديد كه دو جامهء سفيد بر تن داشت ، از سرش آب و روغن مىچكيد ، پرسيد : تو كيستى ؟ گفت : من ملك الموتم ، ابراهيم با شنيدن نام ملك الموت بىتابى كرد و گفت : براى قبض روح من آمده‌اى ؟ گفت : نه بلكه خداوند يك بنده را خليل و دوست خود انتخاب كرده است من آمده‌ام تا او را مژده دهم ! ابراهيم عليه السلام پرسيد : آن بنده كيست ؟ گفت : منظور تو چيست ؟ ابراهيم عليه السلام گفت : مىخواهم تا دم مرگ در خدمت او باشم ! جواب داد : او خودِ تواى ! » . « 1 »\r\n\r\nروايات امام عليه السلام دربارهء ادريس عليه السلام\r\n1 - صدوق از ابراهيم بن ابى البلاد به نقل از پدرش از قول ابوجعفر محمّدبن علىّ الباقر عليهما السلام آورده است كه فرمود : « در آغاز نبوّت ادريس عليه السلام پادشاه جبارى بود كه روزى موكب وى جهت تفريح بيرون رفت و به زمين سرسبز و شادابى رسيد كه متعلق به بندهء مؤمنى از مخالفانش بود ؛ نظر او را به خود جلب كرد .\r\nاز وزيرانش پرسيد : اين زمين مال كيست ؟ گفتند : مال بندهء مؤمنى از بردگان پادشاه ؛ فلان رافضى است ، او را طلبيد و گفت : مرا از اين زمينت برخوردار كن ! او گفت : خانوادهء من از شما به اين زمين نيازمندترند .\r\nپادشاه گفت : مرحمتى من در مقابل آن براى تو ارزشمندتر است ، او در جواب گفت : من نه تو را از آن بهره‌مند مىكنم و نه آن را به تو مىفروشم !\r\n\r\n\r\n","description":"","footnote":"\r\n( 1 ) - قصص الأنبياء : ص 105 .\r\n","page_name":" 327 ","page_number":327},
  {"content":"\r\n\r\nاصلًا حرفش را نزن ! آنجا بود كه پادشاه خشمگين شد و تأسّف خورد و به طرف كسانش برگشت در حالى كه غمگين و در كار او مىانديشيد ؛ زنى داشت از ازرقيان كه او را دوست مىداشت و هرگاه پيشامدى مىشد ، در كارها با او مشورت مىكرد .\r\nهمين كه در جايگاه نشست به دنبال آن زن فرستاد تا دربارهء آن صاحب زمين با وى مشورت كند ، زن چون از در درآمد آثار خشم را در چهرهء وى مشاهده كرد ، گفت : اى پادشاه ! چه چيز شما را ناراحت كرده است ، به حدى كه پيش از اقدام به كارى آثار خشم در سيماى شما پيداست ؟ پادشاه ماجراى زمين و گفتگوى خودش را با صاحب زمين براى او نقل كرد . آن زن گفت : اى پادشاه ! كسى به چنين چيزى اهميّت مىدهد كه توان تغيير و انتقام را نداشته باشد و اگر تو نمىخواهى او را بى دليل بكشى من كار او را يكسره مىكنم و زمين او را با دليلى به نفع تو كه بهانه‌اى در نزد مردم داشته باشى در اختيار تو قرار مىدهم . پرسيد :\r\nچه كار مىكنى ؟\r\nزن گفت : اقوامى از كسان مرا از ازرقيان به دنبال او بفرست تا او را نزد من بياورند و بر ضدّ او در نزد شما گواهى دهند كه از آيين تو دست برداشته است ، پس كشتن او بر شما روا شده و زمين را از دست او مىگيريد ! پادشاه گفت : پس همين كار را بكن !\r\nامام عليه السلام فرمود : « وى يارانى از ازرقيان داشت كه بر اساس دين خود كشتن رافضيان از مؤمنين را جايز مىدانستند . پس به دنبال گروهى از ازرقيان فرستاد ، آمدند و آن زن دستور داد كه در نزد پادشاه بر ضد او گواهى دهند كه از آيين پادشاه سرپيچى كرده است آنها گواهى دادند كه\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nوى از آيين پادشاه دست برداشته است پس پادشاه او را كشت و زمين او را تصرف كرد ، خداى تعالى به خاطر آن مؤمن غضب كرد .\r\nپس خداوند به ادريس عليه السلام وحى فرمود : اگر اين بنده ستم پيشهء من نزد تو آمد ، به او بگو : چرا راضى شدى بندهء مؤمن مرا از روى ظلم بكشى و زمين او را براى خود تصاحب كنى و پس از وى خانواده او را نيازمند و گرسنه بگذارى ؟ بدان به عزّت و جلالم سوگند كه در آن دنيا انتقام او را از تو خواهم گرفت و در اين دنيا سلطنت تو را از بين مىبرم و شهر و ديارت را خراب مىكنم و عزّت تو را به ذلّت مىكشانم و گوشت زنت را خوراك سگها قرار مىدهم ! اى بدبخت حلم و بردبارى من تو را فريب داد ! ادريس عليه السلام پيام پروردگارش را در حالى به او رساند كه در انجمن خود و يارانش در پيرامون او بودند .\r\nادريس عليه السلام فرمود : اى پادشاه جبّار ! من فرستادهء خدايم به سوى تو ، خداوند مىفرمايد : تو خوش داشتى كه بندهء مؤمن مرا به ستم بكشى تا زمين او را براى خودت تصاحب كنى و زن و بچهء او را پس از وى نيازمند و گرسنه سازى ! بدان ! به عزت و جلالم سوگند كه در آخرت انتقام او را از تو خواهم گرفت و در اين دنيا سلطنت تو را فانى و شهر و ديار تو را خراب خواهم كرد و عزّت تو را به ذلّت و خوارى مىكشم و گوشت زن تو را خوراك سگها قرار مىدهم ! آن پادشاه ستمگر با شنيدن سخنان ادريس گفت : برو بيرون ، و هرگز بىاذن من پيش از خود حرفى نزن !\r\nسپس به دنبال زنش فرستاد و پيامى را كه ادريس عليه السلام آورده بود ، به وى گفت ، و او پس از شنيدن سخنان شاه ، گفت : پيام خداى ادريس تو را به وحشت نيندازد ، من كار ادريس را نيز يكسره مىكنم ، دنبال او كسى را\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nبفرست تا او را بكشد و پيام خداى او را نقش برآب سازد و هر چه براى تو آورده بود از بين برود !\r\nپادشاه گفت : همين كار را بكن ! ادريس پيروانى از رافضيان مؤمن داشت كه در انجمنى با وى گرد مىآمدند و با او انس مىگرفتند و او نيز به ايشان انس داشت .\r\nادريس عليه السلام ماجراى وحى الهى و پيام او را به پادشاه ستمگر و از رساندن پيام خداى عزّوجلّ به پادشاه ستم پيشه اتفاقى كه افتاده بود ، براى آنها گفت .\r\nدل آنها به حال ادريس و كسانش سوخت و از طرفى زن پادشاه ستمگر چهل مرد از ازرقيان را جهت كشتن ادريس عليه السلام فرستاده بود آنها به همان انجمن درآمدند كه ياران ادريس به نزد او جمع مىشدند ، ادريس را نديدند و برگشتند . ياران ادريس عليه السلام آنها را ديدند ، فهميدند كه آنها براى كشتن ادريس عليه السلام آمده‌اند و در پى او پراكنده شدند تا او را يافتند و به او گفتند : اى ادريس ! مواظب باش كه پادشاه ستمگر امروز چهل مرد از ازرقيان را براى كشتن تو فرستاده بود ، مىخواهد تو را بكشد بنابراين از اين شهر بيرون برو !\r\nادريس عليه السلام با شنيدن آن خبر در همان روز از آن شهر دور شد در حالى كه چند نفر از يارانش با وى بودند ، چون وقت سحر فرا رسيد ، ادريس عليه السلام با پروردگارش به راز و نياز برخاست و گفت : پروردگارا مرا به نزد پادشاه ستمگر فرستادى و من پيام تو را به او رساندم در حالى كه اين ستمگر مرا تهديد به قتل كرده است بلكه اگر دست يابد ، مرا مىكشد !\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nخداى عزّوجلّ به او وحى كرد كه از او فاصله بگير ! و از آن شهر بيرون رو ، و مرا با او تنها بگذار ! به عزت و جلالم سوگند كه فرمان خودم را دربارهء او اجرا مىكنم و سخن تو را دربارهء او قطعى مىسازم و آنچه را كه به تو مأموريت دادم به عمل در مىآورم ! ادريس عليه السلام عرض كرد :\r\nپروردگارا ! من درخواستى دارم ! خداى عزّوجلّ فرمود : بخواه تا عطا كنم !\r\nعرض كرد : من از درگاه تو مىخواهم كه بر مردم اين شهر و اطراف آن و داخل آسمان باران نبارد تا من از تو بخواهم !\r\nخداى عزّوجلّ فرمود : اى ادريس ! در آن صورت اين شهر ويران مىشود و كار بر مردم دشوار مىگردد و گرسنه مىمانند . ادريس عليه السلام گفت : اگر چه ويرانه شود و مردم در تنگنا و گرسنگى بمانند ! خداى عزّوجلّ فرمود : من خواستهء تو را عطا كردم و تا درخواست نكنى آسمان بر ايشان نخواهد باريد ، و من سزاوارترين كسى هستم كه به عهد خود وفا مىكنم !\r\nادريس عليه السلام به ياران خود درخواست خويش را از درگاه خدا مبنى بر نيامدن باران بازگو كرد . و آنچه را كه خداوند به او وحى كرده و وعده داده بود كه تا او درخواست نكند باران بر مردم نبارد همه را گفت . و نيز به ايشان گفت : اى مؤمنان ! از اين شهر به شهرهاى ديگر برويد ! آنها كه بيست نفر بودند از آن شهر بيرون شدند و در شهرها پراكنده شدند و خبر ادريس عليه السلام كه از پروردگارش چه درخواست كرده است بين مردم شهرها پيچيد و ادريس عليه السلام به غارى در كوه بلندى رهسپار شد و به آنجا پناه برد و خداوند فرشته‌اى را بر او گمارد ، هر شامگاه خوراك او را مىآورد . خداوند عزّوجلّ در آن موقع از روى خشم سلطنت آن پادشاه\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nستمگر را از او گرفت و او را كشت و شهر و ديار او را ويرانه كرد و به خاطر آن مؤمن گوشت زن او را خوراك سگها ساخت . در همان شهر ستمگر تبهكار ديگرى پيدا شد .\r\nپس از رفتن ادريس عليه السلام از آن شهر مردم بيست سال بدون اين كه قطره‌اى باران بر ايشان ببارد همچنان ماندند . خسته شدند و حالشان بسيار بد شد ؛ مواد خوراكى را پس از آن از شهرهاى ديگر مىآوردند ولى چون درمانده شدند به يكديگر مراجعه كردند و گفتند : مىبينيد كه به درخواست ادريس عليه السلام از پروردگارش كه تا او نخواسته است باران بر ما نبارد ، چه بلايى بر سر ما آمد در حالى كه ادريس عليه السلام از ما پنهان شده است و ما نمىدانيم او كجاست و خداوند از او به ما مهربان‌تر است ! اين بود كه تصميم گرفتند تا به درگاه خدا توبه كنند و از او بخواهند و در پيشگاه او زارى كنند تا اين كه آسمان بر ايشان و بر موجودات شهرشان باران ببارد .\r\nپس روى خاكستر سرپا ايستادند لباس‌هاى خشن پوشيدند و خاك بر سرشان پاشيدند و به درگاه خدا به توبه و استغفار و گريه و زارى ناليدند . پس خداى عزّوجلّ به ادريس عليه السلام وحى كرد : اى ادريس ! اهل شهر تو به درگاه من توبه و استغفار و گريه و زارى دارند و من خداوند بخشايندهء مهربانم ، توبه پذيرم و از گناه بندگانم مىگذرم . من آنها را بخشيدم و جز مناظرهء تو كه از من خواسته بودى آسمان بر ايشان باران نبارد مانعى از اجابت درخواست آنان كه درخواست باران دارند ، وجود ندارد ! پى اى ادريس ! از من بخواه تا بر ايشان باران ببارانم و آسمان بر ايشان ببارد ! ادريس گفت : خداوندا ! من چنين درخواستى از درگاه تو\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nنمىكنم . خداى عزّوجلّ فرمود : مگر تو از من درخواست نكردى و من اجابت كردم و اينك من از تو مىخواهم ، تا از من درخواست كنى چرا خواستهء مرا اجابت نمىكنى ؟ !\r\nباز ادريس عليه السلام عرضه داشت : خداوندا ! من اين درخواست را از درگاه تو نمىكنم . پس خداى تعالى به آن فرشته كه هر شامگاه غذاى ادريس عليه السلام را مىبرد فرمان داد كه از بردن غذا براى او خوددارى كند ، و غذا نبرد ، پس چون آن روز شب شد غذايش نيامد ، غمگين و گرسنه شد و تحمل كرد .\r\nچون شب دوم رسيد ، غذايش نيامد ، غم و اندوه و گرسنگيش شدت يافت ، و چون شب سومين روز فرا رسيد ، غذايش نيامد ، بىتابى و گرسنگى و اندوهش شديد و كاسهء صبرش لبريز گشت ! پس فرياد برآورد : پروردگارا پيش از اين كه قبض روحم كنى ؛ روزى مرا بريدى !\r\nخداى عزّوجلّ وحى كرد : اى ادريس سه شبانه روز غذاى تو را باز داشتم بىتاب شدى ! ولى گرسنگى و درماندگى مردم شهر را در طول بيست سال را از ياد بردى ! وانگهى من از تو راجع به درماندگى آنها و رحمتم نسبت به ايشان خواستم كه از درگاه ما درخواست كنى تا آسمان بر ايشان ببارد ، درخواست نكردى و از درخواست از من دربارهء ايشان بخل ورزيدى ، از اين رو تو را به گرسنگى ادب كردم ، در نتيجه صبر تو كم شد و بىتابى و زاريت آشكار گرديد ، بنابراين از موضعى كه دارى فرود آى و به دنبال معاش خود برو و تو را در طلب روزى به راه چارهء خودت واگذاشتم !\r\nاين بود كه ادريس عليه السلام به خاطر رفع گرسنگى براى به دست آوردن\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nغذا از جاى خود به سمت شهر فرود آمد .\r\nهمين كه وارد شهر شد ، چشمش به دودى افتاد كه از يكى از خانه‌هاى شهر بلند بود به سراغ آن رفت و ناگهان بر پيرزنى وارد شد كه داشت روى تاوه‌اى دو گردهء نان خود را مىپخت ، به او گفت : اى زن ! مرا اطعام كن كه سخت گرسنه‌ام !\r\nپيرزن گفت : بندهء خدا ! نفرين ادريس براى ما خوراك اضافى نگذاشته است تا كسى را اطعام كنيم ! و سوگند ياد كرد كه جز آن دو قرص نان هيچ چيز ندارد . گفت : برو از غير مردم اين شهر معاشى بطلب ! ادريس گفت : به من اطعام كن كه جانم در خطر است و پاى راه رفتن ندارم تا به سراغ غذا بروم !\r\nزن گفت : اين دو قرص نان يكى مال من و ديگرى مال پسر من است و اگر خوراك خودم را به تو بدهم خودم مىميرم و اگر خوراك پسرم را به تو بدهم پسرم مىميرد و چيز زيادى ندارم كه به تو بخورانم !\r\nادريس به آن زن گفت : پسر تو خردسال است نصف يك قرص نان او را بس است و با آن زنده مىماند و نيم ديگر هم مرا بس است و من زنده مىمانم و اين مقدار من و او را كفايت مىكند .\r\nاين بود كه پيرزن قرص نان خود را خورد و نان ديگر را شكست بين ادريس و پسرش تقسيم كرد و چون پسر آن زن ديد كه ادريس از نان او مىخورد ، به قدرى نگران شد كه مرد .\r\nمادرش گفت : اى بندهء خدا ! تو پسر مرا به خاطر بىتابى بر خوراكش كشتى ! ادريس عليه السلام گفت : نگران نباش ! من او را به اذن خداى تعالى زنده مىكنم ! پس ادريس بازوان آن پسر را گرفت سپس گفت : اى روحى كه از\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nبدن اين پسر به اذن خدا بيرون شده‌اى ، به اذن خدا دوباره به بدن او برگرد كه من ادريس پيامبرم !\r\nپس روح آن پسر به اذن خدا بر بدن او برگشت ، همين كه آن زن سخن ادريس و گفتهء او را كه من ادريسم شنيد و نگاهى به پسرش كرد كه پس از مرگ زنده شد ، گفت : گواهى مىدهم كه تو ادريس پيامبرى ! و از خانه بيرون شد و با صداى بلند ميان شهر فرياد برآورد : مردم ! بشارت باد شما را به گشايش در كارتان ! كه ادريس وارد شهر شما شده است ! و ادريس عليه السلام رفت و در همان جايى كه پادشاه ستمگر اول مىنشست ، جلوس كند ، ديد آنجا تلى است و گروهى از مردم شهر به نزد او جمع شدند و گفتند :\r\nاى ادريس ! مگر در اين بيست سال كه ما درمانده شديم و گرسنگى و شدت ما را گرفته بود دلت به حال ما نسوخت ؟ ! اينك از خدا بخواه تا آسمان بر ما ببارد ! ادريس گفت : نمىشود . تا آن پادشاه ستمگرتان و تمام مردم شهر با پاى برهنه نزد من بيايند و اين درخواست را از من بكنند ! اين خبر به پادشاه ستمگر رسيد پس چهل مرد فرستاد نزد ادريس بيايند آنها آمدند و گفتند : پادشاه ستمگر ما را فرستاده است تا تو را نزد او ببريم ! ادريس بر ايشان نفرين كرد ، آنها مردند . پس آن ستمگر پانصد مرد ديگر فرستاد تا او را نزد وى ببرند ، آمدند و گفتند : اى ادريس ! پادشاه ستمگر ما را فرستاده است تا تو را نزد او ببريم . ادريس به ايشان فرمود :\r\nبه اين جاى خاك افتادن يارانتان نگاه كنيد ! گفتند : اى ادريس ! بيست سال ما را از گرسنگى كشتى ، بعد از آن مىخواهى ما را با نفرين\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nبميرانى ، مگر تو رحم ندارى ؟\r\nادريس گفت : من نزد وى نمىروم و از خداوند درخواست بارش آسمان را براى شما نمىكنم مگر اين كه پادشاه ستمگر شما با پاى برهنه ، با مردم شهر نزد من بيايد ! پس آنها نزد پادشاه ستمگر رفتند و گفتهء ادريس را به او رساندند ، و از او درخواستند كه با ايشان و تمام اهل شهر پياده با پاى برهنه نزد ادريس برود ؛ پس همگى آمدند و با خضوع در برابر او ايستادند در حالى كه از او مىخواستند تا از خداى عزّوجلّ درخواست كند كه آسمان بر ايشان ببارد .\r\nادريس عليه السلام به ايشان فرمود : اما اكنون ، آرى . پس ادريس عليه السلام از خداوند عزّوجلّ در آن حال درخواست كرد كه باران آسمان بر ايشان و بر شهر و نواحى شهرشان ببارد ، اينجا بود كه ابرى از آسمان بر ايشان سايه افكند و رعد و برقى شروع شد و همان ساعت چنان باران به شدت فرو ريخت كه گمان كردند غرق شوند و به خانه هايشان برنگشتند مگر اين كه از آب باران برجانشان بيمناك شدند ! » . « 1 »\r\n2 - راوندى از ابراهيم بن ابى البلاد ، از قول پدرش به نقل از امام باقر عليه السلام آورده است . . . « 2 »\r\n3 - از جابربن يزيد جعفى از امام باقر عليه السلام نقل كرده است ، فرمود :\r\n« رسول خدا صلى الله عليه و آله و سلم مىفرمايد : فرشته‌اى از فرشتگان كه در پيشگاه خدا مقامى داشت ، خداى تعالى او را از آسمان به زمين فرود آورد و او نزد\r\n\r\n\r\n","description":"","footnote":"\r\n( 1 ) - كمال الدّين : ص 127 - 133 .\r\n( 2 ) - قصص انبياء : ص 73 - 76 . با اندك تفاوت در عبارات ، تكرار شمارهء قبلى بود - م .\r\n","page_name":" 336 ","page_number":336},
  {"content":"\r\n\r\nادريس پيامبر عليه السلام آمد و گفت : از من نزد خداى تعالى شفاعت كن !\r\nمىفرمايد : ادريس عليه السلام سه شب بى وقفه نماز گذارد و روزهاى آن را بدون افطار روزه گرفت سپس از خداى تعالى سحرگاهان درخواست عفو نمود و خداوند او را اجازه داد تا بالا رود . پس آن فرشته گفت :\r\nدوست دارم اين كار تو را جبران كنم ، از من حاجتى بخواه !\r\nادريس گفت : فرشتهء مرگ را بر من بنمايان تا با او انس بگيرم ! چون با ياد او هيچ چيز بر من گوارا نيست .\r\nپس آن فرشته بالهاى خود را پهن كرد و گفت : سوار شو ! و او را بالا برد و در آسمان دنيا فرشتهء مرگ را طلبيد به او گفتند : او بالا رفته است ، بين آسمان چهارم و پنجم با او روبرو شد و به ملك الموت گفت : چه شده است كه تو را درهم و آشفته مىبينم ؟ ملك‌الموت گفت : من در شگفتم چون زير سايهء عرش بودم كه مأمور شدم بين آسمان چهارم و پنجم ادريس عليه السلام را قبض روح كنم ، ادريس عليه السلام او را شنيد ، از روى بال فرشته افتاد و فرشتهء مرگ همانجا او را قبض روح كرد . در كلام خداى تعالى آمده است :   « وَ اذْكُرْ فِي الْكِتابِ إِدْرِيسَ إِنَّهُ كانَ صِدِّيقاً نَبِيًّا وَ رَفَعْناهُ مَكاناً عَلِيًّا   « 1 »   » .   « 2 »\r\n\r\nروايات امام عليه السلام دربارهء موسى عليه السلام\r\n1 - شيخ مفيد از ابوحمزه نقل كرده است ، مىگويد : امام باقر عليه السلام فرمود : « چون موسى عليه السلام بنىاسرائيل را به سرزمين مقدس رساند ،\r\n\r\n\r\n","description":"","footnote":"\r\n( 1 ) - مريم / 56 : و در اين كتاب ( قرآن ) از ادريس ياد كن كه او صدّيق و پيامبر بود و ما او را به مقام بلندى رسانديم .\r\n( 2 ) - قصص الأنبياء : ص 76 .\r\n","page_name":" 337 ","page_number":337},
  {"content":"\r\n\r\nفرمود : « فادخلوا  الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ »  « 1 » . در حالى كه خداوند براى ايشان مقدر فرموده بود ، گفتند :  « إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ » .  « 2 »\r\n « قالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ »  « 3 » .  « قالُوا :  . . .  فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ » .  « 4 »\r\n « قالَ : رَبِّ إِنِّي لا أَمْلِكُ إِلَّا نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ . » .  « 5 »\r\nپس چون از ورود به سرزمين قدس خوددارى كردند ، خداوند بر ايشان حرام كرد ، پس از اين رو بايد چهل سال در چهار فرسخ بيابانها سرگردان بمانند ، و هيچ گاه دربارهء فاسقان از بابت اين سرنوشت غمگين مباش ! » .\r\n\r\n\r\n","description":"","footnote":"\r\n( 1 ) - مائده / 21 : شما به سرزمين مقدس وارد شويد كه خداوند براى شما مقرّر داشته و براى ورودبه آن از مشكلات نترسيد و از فداكارى مضايقه نكنيد ، اگر به اين فرمان پشت كنيد زيان خواهيد ديد .\r\n( 2 ) - مائده / 22 : گفتند : اى موسى تو كه مىدانى در اين سرزمين جمعيتى ستمگر زندگى مىكنند و ما هرگز در آن گام نخواهيم گذاشت تا آنها اين سرزمين را تخليه كنند ، هنگامى كه آنها خارج شدند ما وارد خواهيم شد .\r\n( 3 ) - مائده / 23 : در اين هنگام دو نفر از مردان با ايمان كه ترس از خدا در دل آنها جاى داشت و مشمول نعمتهاى خدا بودند ، گفتند : شما از دروازهء شهر وارد شويد ، هنگامى كه وارد شديد ، پيروز خواهيد شد .\r\n( 4 ) - مائده / 24 : گفتند : . . . تو و پروردگارت ( كه وعدهء پيروزى داده ) برويد و بجنگيد ، ما در اينجا نشسته‌ايم .\r\n( 5 ) - مائده / 25 : ( موسى ) گفت : پروردگارا ! من تنها اختيار خودم و برادرم را دارم ، ميان ما و جمعيت فاسقان جدايى افكن !\r\n","page_name":" 338 ","page_number":338},
  {"content":"\r\n\r\nامام صادق عليه السلام فرمود : « و آنها چنان بودند كه چون وقت شام مىشد ، منادى ايشان ندا مىداد : شب فرا رسيده است ، كوچ كنيد ! پس با آواز ( طورى كه شتربانان مىخوانند ) و رجز حركت مىكردند ، تا وقت سحر مىرسيد ، خداوند به زمين دستور مىداد تا دور آنها بچرخد ، صبح كه مىشد مىديدند در همان جاى اول كه كوچ كردند ، قرار دارند ، مىگفتند :\r\nراه را اشتباه رفته‌ايد ، پس به همين ترتيب چهل سال ماندند و بر ايشان « مَنّ وسَلوا » غذايى لذيذ نازل شد تا همگى جز دو مرد : يوشع بن نون و كالب بن يوفنا و فرزندانشان ، هلاك شدند ، و آنها چنان بودند كه هر وقت مىخواستند حركت كنند ، لباسها و كفشها بر تنشان مىچسبيد . » .\r\nمىفرمايد : « همراه ايشان سنگى بود ، وقتى كه فرود مىآمدند ، موسى عليه السلام با عصا مىزد ، دوازده چشمه آب از آن جارى مىشد ؛ براى هر طايفه‌اى يك چشمه . و چون كوچ مىكردند دوباره آب برمى گشت و داخل آن سنگ مىشد و آن سنگ را روى مركبى مىگذاشتند . » . « 1 »\r\n2 - همو به اسناد خود از ابوبصير نقل كرده ، مىگويد : امام باقر عليه السلام فرمود : « جبرئيل عليه السلام گفت : پروردگارم چند جا مرا دربارهء فرعون فرو فرستاد ، گفتم : پروردگارا ! تو او را فرا مىخوانى در حالى كه او مىگويد :\r\nمنم بالاترين پروردگار شما ؟ ! فرمود : بلكه او مىگويد : اين مَثَلِ تو است ! « 2 » »\r\n3 - از محمّدبن فيض نقل كرده ، مىگويد : ( امام باقر ) محمّدبن على عليهما السلام مىفرمايد : « عصاى موسى عليه السلام مال آدم عليه السلام بود ، به دست شعيب عليه السلام افتاد ، و سپس به دست موسى عليه السلام رسيد و آن عصا اينك دست ماست و\r\n\r\n\r\n","description":"","footnote":"\r\n( 1 ) - اختصاص : ص 265 .\r\n( 2 ) - همان : ص 266 .\r\n","page_name":" 339 ","page_number":339},
  {"content":"\r\n\r\nآشنايى من با آن از اندكى پيش است و آن همانند زمانى كه از درخت جدا شده سرسبز است و چون بخواهند سخن بگويد ، سخن مىگويد .\r\nآن عصا براى قائم ما آماده است ، با آن همان كارى را مىكند كه موسى عليه السلام مىكرد ، و البته كه او ترسناك است و با دقت و سرعت وسائل ساختگى ديگران را جمع مىكند و هر چه فرمان دهند ، انجام مىدهد . پس چنان است كه هر گاه رو آورد به سرعت ، وسايل قُلّابى آنها را جمع مىكند ؛ دو لبش باز مىشود : يكى در زمين و ديگرى در سقف ؛ بين آنها چهل ذراع است پس با زبان خود ساخته‌هاى آنها را جمع مىكند . » . « 1 »\r\n4 - راوندى از قول منذر به نقل از امام باقر عليه السلام آورده است ، فرمود :\r\n« موسى عليه السلام آن عالِم ( خضر ) عليه السلام را ديد و با او صحبت كرد و نگاه تندى به پرستويى كرد كه آواز مىخواند و داخل دريا از آب بالا مىآمد و پايين مىرفت . آن عالِم ( خضر ) به موسى عليه السلام گفت : آيا مىدانى كه اين پرستو چه مىگويد ؟ موسى گفت : چه مىگويد ؟\r\nگفت : او مىگويد : به پروردگار آسمانها و زمين و به پروردگار دريا سوگند كه شما دو نفر را از علم خدا نياموخته‌اند مگر به قدر آبى كه من به منقارم از اين دريا برگرفته‌ام و بيشتر .\r\nوقتى كه موسى عليه السلام مىخواست از او جدا شود ، گفت : مرا پندى دهيد ! خضر عليه السلام گفت : همراه چيزى باش كه با وجود او هيچ چيز به تو زيان نرساند ، همان طورى كه جز او چيزى به تو سود نرساند . و از لجاجت و رفتن به دنبال چيزى كه نياز ندارى و خندهء بى جا دورى كن . اى پسر\r\n\r\n\r\n","description":"","footnote":"\r\n( 1 ) - اختصاص : ص 269 .\r\n","page_name":" 340 ","page_number":340},
  {"content":"\r\n\r\nعمران ! مبادا كسى را به خاطر اشتباهى نكوهش كنى ، بلكه بر خطاى خود بگرى ! » . « 1 »\r\n5 - از محمّدبن مسلم نقل كرده است ، مىگويد : امام باقر عليه السلام فرمود :\r\n« موسى عليه السلام از پروردگارش درخواست كرد ، تا زوال خورشيد را به او اعلام فرمايد ، خداوند فرشته‌اى را بر او گمارد . به موسى عليه السلام گفت : يا موسى عليه السلام وقت زوال خورشيد است ، موسى عليه السلام گفت : چه وقت ؟ فرشته گفت : همان لحظه‌اى كه خبر دادم و اكنون به قدر پانصد سال سير كرد ! و خدا صاحب اختيار است . » . « 2 »\r\n6 - از حمزةبن حمران به نقل از امام صادق عليه السلام آورده است كه فرمود : « 3 » « خداى تعالى به موسى عليه السلام وحى كرد كه هيچ بنده‌اى به درگاه من به وسيلهء چيزى تقرّب نجست كه از اين خصلتها محبوبتر باشد .\r\nموسى عليه السلام گفت : پروردگارا ! چه خصلت هايى ؟ خطاب رسيد : پارسايى در دنيا و اجتناب از محرّمات من به خاطر ترس از ( عذاب ) من ، زيرا كه من مردم را بازجويى مىكنم ولى كسانى را كه از خشيت من گريسته‌اند بازخواست نمىكنم و در رفيق اعلى كسى با آنها شركت ندارد . » . « 4 »\r\n7 - به اسناد خود آورده است كه امام باقر عليه السلام فرمود : « از مناجاتهاى موسى عليه السلام با خدا اين بود كه خداوند فرمود : دنيا نه مزد عمل مؤمن و نه\r\n\r\n\r\n","description":"","footnote":"\r\n( 1 ) - قصص انبياء : ص 157 .\r\n( 2 ) - همان : ص 161 .\r\n( 3 ) - مؤلف طبق معمول تنها روايات امام باقر عليه السلام را نقل مىكرد ، اينجا از امام صادق عليه السلام نقل‌كرده است ، شايد چيزى افتاده باشد ! - م .\r\n( 4 ) - قصص الأنبياء : ص 161 .\r\n","page_name":" 341 ","page_number":341},
  {"content":"\r\n\r\nكيفر گناه فاجر است بلكه سراى ستمكاران است ، جز كسى كه در آن كار نيك انجام دهد كه در آن صورت براى او سرايى نيكوست » . « 1 »\r\n8 - امام باقر عليه السلام مىفرمايد : « موسى عليه السلام عرضه داشت : پروردگارا ! كدام يك از بندگانت مبغوض‌تر است ؟ خطاب رسيد : آن مرد كه مردار شب و بيهوده كار در روز است .\r\nمىفرمايد : موسى عليه السلام به درگاه پروردگارش عرض كرد : پروردگارا ! اگر دورى فرياد زنم ، و اگر نزديكى با تو نجوا كنم ؟ خطاب رسيد : اى موسى ! من هم نشين كسى هستم كه مرا ياد كند . موسى عليه السلام عرض كرد :\r\nپروردگارا ! آيا ما در دنيا در هر حالى از حالات مانند وقت دستشويى و حال جنابت مىتوانيم تو را ياد كنيم ؟ خطاب شد : يا موسى به هر حال مرا ياد كن !\r\nامام عليه السلام فرمود : « موسى عليه السلام گفت : پروردگارا براى عيادت كنندهء مريض چه پاداشى است ؟ خطاب رسيد : فرشته‌اى را مىگمارم ، در قبر از او تا قيام قيامت ديدن كند . عرض كرد : پروردگارا چه پاداشى است براى كسى كه ميّتى را غسل دهد ؟ فرمود : اين عمل او را از گناهانش بيرون مىكند مثل زمانى كه از مادر متولّد شده بود . موسى عليه السلام عرض كرد : چه اجرى است براى كسى كه تشييع جنازه كند ؟ خطاب رسيد كه فرشتگانى را بر او مىگمارم كه روز قيامت از محشر تا محل قرار گرفتن او را تشييع نمايند . موسى عليه السلام پرسيد : براى تسليت گوينده به مصيبت ديده ، چه پاداشى است ؟ خطاب رسيد ، روزى كه هيچ سايه‌اى جز سايهء خداى\r\n\r\n\r\n","description":"","footnote":"\r\n( 1 ) - قصص الأنبياء : ص 162 .\r\n","page_name":" 342 ","page_number":342},
  {"content":"\r\n\r\nتعالى نيست او را در سايهء خودم قرار مىدهم .\r\nفرمود : « از جمله مناجاتهاى خداوند با موسى عليه السلام اين بود كه فرمود :\r\nاى موسى ! گدا را گرامى دار در صورتى كه او براى چيزى يا دادن مال اندكى و يا باز گرداندن با روى خوش به سراغ تو آمده است زيرا كه او در حقيقت نه از جن است و نه از انس بلكه فرشته‌اى از فرشتگان خداى رحمان است ، آمده تا تو را در مورد چيزى بيازمايد كه من به تو عطا كرده‌ام و چيزى را از تو بخواهد كه من در اختيار تو نهاده‌ام ، تا تو چه مىكنى ؟ و فرمود : اى موسى ! بوى بد دهان روزه‌دار در پيشگاه خدا از بوى مشك خوش‌تر است . » . « 1 »\r\n9 - از حبيب سجستانى نقل كرده است ، مىگويد : امام باقر عليه السلام فرمود :\r\n« همانا در تورات ضمن مناجاتهاى موسى عليه السلام با خدا نوشته است : اى موسى ! در كار پنهان خود از من بترس تا تو را در بالاتر از آنچه شرم دارى نگهبانى كنم ، مرا در خلوت خود و در وقت شادى لذتهايت ياد كن تا در وقت غفلتهايت تو را ياد كنم ! و خشم خود را از كسى كه او را در اختيار تو قرار داده‌ام فرو خور تا من هم غضب خود را از تو باز دارم ، و راز نهفتهء خود را در دل تو مخفى بدارم و در ظاهر با دشمن خود و دشمن من از خلايق مدارا كن !\r\nاى موسى ! من تو را آفريدم و برگزيدم و توانايى دادم و دستور فرمان‌بردارى و نهى از نافرمانى دادم ، بنابراين اگر فرمان مرا ببرى تو را بر طاعت خود يارى مىكنم و اگر نافرمانى مرا بكنى بر نافرمانى خويش\r\n\r\n\r\n","description":"","footnote":"\r\n( 1 ) - قصص الأنبياء : ص 163 .\r\n","page_name":" 343 ","page_number":343},
  {"content":"\r\n\r\nتو را يارى نمىكنم در حالى كه در طاعت تو مرا بر تو منّت است ، و در نافرمانى از من در برابر تو حجّتى است .\r\nفرمود : « موسى عليه السلام عرض كرد : پروردگارا ! چه كسى ساكن بهشت تو مىگردد ؟\r\nجواب آمد : كسانى كه چشمشان زنا ( نامحرم ) نبيند و اموالشان به ربا آلوده نشود و در داورى خود رشوه نگيرند .\r\nامام عليه السلام فرمود : « خداوند به موسى عليه السلام فرمود : فقير را خوار نشمار و به خاطر مال اندكى به ثروتمند رشك نبر ! » « 1 »\r\n10 - از وصافى به نقل از امام باقر عليه السلام آورده است كه فرمود : « از جمله مناجاتهاى خدا و موسى عليه السلام اين بود كه‌اى موسى ! من بندگانى دارم كه بهشت را بر آنها روا دانسته‌ام و آنها را در بهشت حاكم قرار مىدهم ، موسى عليه السلام عرض كرد : اينها چه كسانى هستند كه بهشت خود را بر آنها ارزانى داشته‌اى و ايشان را در بهشت حاكم مىگردانى ؟\r\nخطاب رسيد : كسى كه دل مؤمنى را شاد گرداند . » « 2 »\r\n11 - از ابوحمزه به نقل از امام باقر عليه السلام آورده است ، فرمود : چون موسى عليه السلام بنىاسرائيل را به سرزمين مقدس رساند ، فرمود : وارد شويد ! آنها از اينكه وارد شوند خوددارى كردند ، از اين رو چهل سال در چهار فر سخ سرگردان ماندند ، چنان بودند كه چون شامگاه مىرسيد منادى ايشان ندا مىداد : حركت كنيد ! تا به مقدارى كه در نظر داشتند مىرسيدند خداوند به زمين فرمان مىداد آنها را به جاى اوّلشان مىچرخاند ؛ صبح\r\n\r\n\r\n","description":"","footnote":"\r\n( 1 ) - قصص انبياء : ص 164 .\r\n( 2 ) - همان : ص 165 .\r\n","page_name":" 344 ","page_number":344},
  {"content":"\r\n\r\nكه مىشد مىديدند در همان جايى هستند كه از آنجا كوچ كردند . پس چهل سال به همين حال بودند در حالى كه بر آنها « منّ وسلوا » غذاى لذيذ نازل مىشد . ولى سرانجام جز دو نفر : يوشع بن نون و كالب بن يوفنا كه خداوند بر آنها نعمت خود را ارزانى داشته بود همگى نابود شدند . موسى و هارون عليهما السلام نيز از دنيا رفتند ، پس يوشع بن نون و كالب با فرزندانشان وارد سرزمين مقدّس شدند در حالى كه سنگى را به همراه داشتند كه موسى با عصاى خود آن را مىزد و از آن براى هر طايفه‌اى چشمهء آبى جارى مىشد . » . « 1 »\r\n12 - از زيادبن منذر نقل كرده است ، مىگويد : امام باقر عليه السلام دربارهء قول خداى تعالى :  « وَ ادْخُلُوا الْبابَ سُجَّداً »  « 2 » فرمود : « اين موقعى بود كه موسى عليه السلام از سرزمين « تيه » فاصله گرفت و عمرانيان وارد آنجا شدند .\r\nبنىاسرائيل اشتباه بزرگى مرتكب شدند ، پس خداوند دوست داشت كه آنها را از آن خطا نجات دهد و توبه كنند .\r\nبه ايشان فرمود : اگر به دروازهء شهر رسيديد سجده كنيد و بگوييد :\r\nخدايا گناهان ما را بريز ! تا گناهان شما بريزد ! اما نيكوكاران به دستور خدا عمل كردند ولى ستمكاران گمان كردند كه « حطّه » همان گندم سرخ است پس تغيير دادند و خداى تعالى بر ايشان عذاب نازل كرد . » . « 3 »\r\n13 - از ابن اورمه با اسناد خود از امام باقر عليه السلام آورده است فرمود :\r\n\r\n\r\n","description":"","footnote":"\r\n( 1 ) - قصص الأنبياء : ص 171 .\r\n( 2 ) - اعراف / 161 : از در بيت المقدس با خضوع و تعظيم وارد شويد .\r\n( 3 ) - قصص الأنبياء : ص 174 .\r\n","page_name":" 345 ","page_number":345},
  {"content":"\r\n\r\n« همسر موسى عليه السلام بر يوشع بن نون خروج كرد در حالى كه به مركب آبى رنگى سوار بود اوّلِ روز نبرد به نفع او بود ولى آخرِ روز به سود يوشع بود سرانجام يوشع بر او پيروز شد يكى از حاضران به چيزى راهنمايى كرد كه دربارهء آن زن شايسته نبود ! يوشع گفت : آيا پس از هم بسترى موسى عليه السلام با وى ؟ بلكه من حرمت موسى عليه السلام را دربارهء اين زن پاس مىدارم » . « 1 »\r\n14 - از ابوجميله نقل كرده است ، مىگويد : در بنىاسرائيل عابدى بود به نام جريح كه در صومعه‌اى خدا را مىپرستيد ، وقتى مادرش آمد كه او نماز مىخواند ، او را صدا زد ، جواب نداد و با مادرش حرف نزد ، مادر برگشت در حالى كه مىگفت : از خداى بنىاسرائيل مىخواهم كه تو را خوار سازد !\r\nهمين كه فرداى آن روز فرا رسيد ، زن بدكاره‌اى آمد و جلوى صومعهء او نشست در حالى كه از شوهرش طلاق گرفته بود ، ادّعا كرد كه از جريح بچه دارم ، اين خبر در ميان بنىاسرائيل پيچيد ؛ همان آدمى كه بنىاسرائيل را به خاطر زناكارى سرزنش مىكرد ، خود زنا كرده است ! پادشاه دستور داد او را به دار زنند ! پس مادر جريح آمد در حالى كه لطمه به صورت مىزد ، جريح گفت : مادر ! ساكت باش كه اين در اثر نفرين تو است ، مردم وقتى كه اين سخن را از او شنيدند ، گفتند : چگونه ما اين حرف را بپذيريم ؟ جريح گفت : بچه را بياوريد ! او را آوردند ، او را گرفت و پرسيد : پدرت كيست ؟ بچه گفت : فلان چوپان بنى فلان . پس خداوند\r\n\r\n\r\n","description":"","footnote":"\r\n( 1 ) - قصص الأنبياء : ص 175 .\r\n","page_name":" 346 ","page_number":346},
  {"content":"\r\n\r\nآنهايى را كه دربارهء جريح گفتند آنچه را كه گفتند تكذيب نمود و از آن پس جريح سوگند خورد كه از مادرش جدا نشود و در خدمت او باشد . » . « 1 »\r\n15 - از ابوحمزهء ثمالى نقل كرده ، مىگويد : امام باقر عليه السلام فرمود :\r\n« پادشاهى از بنىاسرائيل گفت : بايد شهرى بسازم كه هيچ كس نتواند عيبى بر او بگيرد ! همين كه از ساختن آن فارغ شد مردم همگى نظر دادند كه نظير آن را هرگز نديده‌اند !\r\nمردى گفت : اگر بر من امان جانى مىدهيد عيب آن را بگويم ! شاه گفت :\r\nامان دادم .\r\nآن مرد گفت : دو عيب دارد : بدترين عيب آن اين كه تو هلاك مىشوى و آن مىماند ، و دوم آن كه پس از تو آن نيز ويران مىشود ! پادشاه گفت :\r\nچه عيبى بدتر از اين ! سپس گفت : پس چه كنيم ؟ گفت : چيزى بنا كن كه بماند و از بين نرود و خود جوان بمانى و هرگز پير نشوى ! شاه اين مطلب را به دخترش گفت ، او گفت : كسى جز وى از اهل مملكت تو ، به تو راست نگفته است ! » . « 2 »\r\n16 - از عبدالملك بن اعين به نقل از امام باقر عليه السلام آورده است ، مىگويد :\r\nدر بنىاسرائيل مردى بود كه دو دختر داشت و آنها را به دو مرد تزويج كرد ؛ يكى از آنها كشاورز بود و ديگرى سفالگر ، بعدها از آنها ديدن كرد ، اول رفت به ديدن زن كشاورز و پرسيد : حالت چه طور است ؟ گفت :\r\nهمسر من زراعت زيادى كاشته است اگر خدا از آسمان باران بفرستد وضع ما از همهء بنىاسرائيل بهتر خواهد شد . سپس به سراغ دختر\r\n\r\n\r\n","description":"","footnote":"\r\n( 1 ) - قصص الأنبياء : ص 177 .\r\n( 2 ) - همان : ص 176 .\r\n","page_name":" 347 ","page_number":347},
  {"content":"\r\n\r\nديگرش رفت و از حال او پرسيد ، دختر گفت : همسر من سفال زيادى درست كرده است ، اگر خدا باران آسمان را باز دارد ، ما حالمان از همهء بنىاسرائيل بهتر خواهد بود ، پس برگشت در حالى كه مىگفت : خدايا تو خود هر چه مصلحت آنها را مىدانى ! » . « 1 »\r\n17 - از ثمالى نقل كرده است ، مىگويد : امام باقر عليه السلام فرمود : « در ميان بنىاسرائيل مردى بود كه در بين آنها به حق داورى مىكرد ، همين كه در آستانهء وفات قرار گرفت : به همسرش گفت : مرا غسل دهيد و كفن كنيد و صورت مرا بپوشانيد و مرا بر تابوتم قرار دهيد ، تا اين كه منظرهء بدى را نبينى ! چون از دنيا رفت ، زن طبق دستور شوهرش عمل كرد . و بعد مدتى توقف نمود سپس روى صورت او را باز كرد ، ديد كرمى از سوراخ بينى او مىخورد ! با ديدن آن منظره بىتابى كرد ، همين كه شب شد ، شوهرش را در خواب ديد ، به وى گفت : از آنچه ديدى ناراحت شدى ؟ ! زن گفت :\r\nآرى . مرد گفت : به خدا سوگند كه آن مربوط به برادر تو بود .\r\nتوضيح اين كه روزى برادرت به همراه طرف دعوايش پيش من آمدند ، همين كه نشستند ، با خود گفتم : خدايا حق با او ( برادر زنم ) باشد ! چون طرح دعوا كردند ، حق با او بود ، من از اين بابت خوشحال شدم ، با وجود موافقت با حق ، آنچه را كه ديدى به خاطر ميل من به پيروزى او ، بر سرم آمد ! » . « 2 »\r\n18 - از ثمالى به نقل از امام باقر عليه السلام آمده است ، فرمود : « در ميان بنىاسرائيل مرد خردمند پرمال و ثروتى بود و پسرى در شكل و شمايل\r\n\r\n\r\n","description":"","footnote":"\r\n( 1 ) - قصص الأنبياء : ص 176 .\r\n( 2 ) - همان : ص 180 .\r\n","page_name":" 348 ","page_number":348},
  {"content":"\r\n\r\nشبيه او ، از همسر پاكدامنى داشت . و دو پسر ديگرى نيز از همسر ناپاكى داشت همين كه وقت وفات او فرا رسيد ، به آنها گفت : اين ثروت من متعلق به يكى است . پسر بزرگ گفت : آن يكى منم ، پسر وسطى گفت : او منم ، و پسر كوچكتر گفت : آن يكى من هستم ، شكايت نزد قاضى بردند .\r\nقاضى گفت : من دربارهء دعواى شماحرفى براى گفتن ندارم شما نزد بنى غنام كه سه برادرند برويد ! آنها نزد يكى از بنى غنام رفتند ، پيرمردى را ديدند ، به آنها گفت : نزد برادرم فلانى برويد كه از من بزرگتر است ، از او بپرسيد ، نزد او رفتند . پس مرد كهن سالى بيرون آمد و گفت : از برادرم بپرسيد كه از من بزرگتر است ، نزد سومى رفتند ديدند در نگاه ظاهرى او كوچكترين است ، نخست از حال ايشان پرسيدند سپس او پرسيد . او در جواب گفت : اما برادر من كه شما اول او را ديديد از همه كوچكتر است ولى زن بدى دارد كه او را رنج مىدهد و او از ترس اين كه مبادا به بلايى گرفتار شود كه نتواند تحمل كند به بدى آن زن صبر كرده است .\r\nاما برادر دوم من همسرى دارد كه هم ناراحت مىكند و هم خوشحال از اين رو جوانيش را حفظ كرده است ، اما من زنى دارم كه مرا خرسند مىكند و ناراحتم نمىسازد و هرگز از زمان مصاحبتم از او ناپسندى نديده‌ام اين است كه با وجود او جوانى من ماندگار است .\r\nاما داستان شما كه همان داستان پدر شماست ، نخست برويد و قبر او را بشكافيد و استخوانهايش را بيرون بياوريد و بسوزانيد سپس برگرديد تا من بين شما داورى كنم ! آنها رفتند . پس آن نوجوان شمشير پدر را برداشت و آن دو برادر كلنگها را برداشتند . همين كه تصميم گرفتند قبر را بشكافند ، برادر كوچك گفت : قبر پدرم را نشكافيد من سهم خودم را به\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nشما واگذاردم ، دوباره نزد قاضى برگشتند ، قاضى گفت : همين شما را قانع مىكند ، آن اموال را بياوريد ! ( آوردند ) به آن پسر كوچك گفت : اين اموال را بردار ! اگر آن دو پسران وى بودند دل آنها به رحم مىآمد همان طورى كه پسر كوچك دلش به حال پدر سوخت ! » . « 1 »\r\n19 - از ابوحمزه نقل كرده است ، مىگويد : امام باقر عليه السلام فرمود : « زن بدكاره‌اى به سراغ جوانان بنىاسرائيل رفت و آنها را فريب داد ، يكى از آنها گفت : اگر فلان عابد هم او را مىديد ، فريفتهء او مىشد ! آن زن سخن آن جوان را شنيد ، با خود گفت : به خدا سوگند كه به خانه‌ام بر نمىگردم تا او را بفريبم ، شبانه به سراغ او رفت و در را كوبيد و به آن عابد گفت :\r\nمرا در نزد خود پناه ده ! او خوددارى كرد ، زن گفت : بعضى از جوانهاى بنىاسرائيل در تعقيب من هستند اگر مرا اجازهء ورود بدهى و اگر نه به من دست مىيابند و افتضاحم مىكنند !\r\nعابد وقتى كه اين حرف را از او شنيد ، در را باز كرد ، همين كه وارد شد ، جامه هايش را در برابر عابد از تن درآورد ، عابد چون جمال و هيأت او را ديد ، در دلش تأثير گذاشت و دست خود را به او دراز كرد ، اما به خود بازگشت در حالى كه زير ديكى آتش برافروخته بود ، طرف اجاق آمد و دست خود را بر آتش نهاد . آن زن پرسيد : چه مىكنى ؟ گفت : دستم را به خاطر كارى كه كرد مىسوزانم . زن بدكاره چون چنين ديد از نزد عابد بيرون آمد تا به جمعى از بنىاسرائيل رسيد گفت : به سراغ فلان عابد برويد كه دست خودش را داخل آتش گذاشته است ، رفتند وقتى رسيدند\r\n\r\n\r\n","description":"","footnote":"\r\n( 1 ) - قصص الأنبياء : ص 182 .\r\n","page_name":" 350 ","page_number":350},
  {"content":"\r\n\r\nكه دست او سوخته بود . » . « 1 »\r\n20 - از حمران نقل كرده است ، مىگويد : امام باقر عليه السلام فرمود : « در بين بنىاسرائيل ، مرد زورمندى بود او را وقتى كه در قبر نهادند و روح به بدنش برگشت ، به او گفتند : ما صد تازيانه از عذاب خدا را بايد به تو بزنيم ! گفت : من طاقت ندارم ، پيوسته از شمار تازيانه‌ها كم مىكردند و او مىگفت : من طاقت ندارم ، تا به يك تازيانه رساندند گفت : طاقت ندارم ، گفتند : هرگز امكان ندارد . پرسيد : براى چه مرا تازيانه مىزنيد ؟ گفتند : تو روزى به بندهء ناتوان بيچاره شكست خورده‌اى كه از تو كمك خواست ، تو او را كمك نكردى و از وى دفاع ننمودى !\r\nامام عليه السلام فرمود : « پس او را يك تازيانه زدند ، تمام قبرش پر از آتش شد . » . « 2 »\r\n21 - از عيسى بن عبداللَّه علوى به نقل از پدرش از امام باقر عليه السلام آورده است ، فرمود : « در بنىاسرائيل مرد بى كار و بى درآمدى بود كه زنش خرج او را مىداد ، روزى نزد زنش آمد ، زن مقدارى رشتهء پشم را به او داد ، به بازار برد ، به چيزى نخريدند . كنار دريا آمد ، صيادى را ديد كه ماهى زيادى را شكار كرده است پس نخها را به او داد و گفت : از اينها در ساختن تور ماهىگيرى خود استفاده كن ! و او هم يك ماهى به وى داد ، آن را گرفت و نزد همسرش آورد ، همين كه همسر وى شكم ماهى را باز كرد از شكم ماهى مرواريدى درآمد كه آن را به بيست هزار درهم\r\n\r\n\r\n","description":"","footnote":"\r\n( 1 ) - قصص انبياء : ص 183 .\r\n( 2 ) - همان : ص 184 .\r\n","page_name":" 351 ","page_number":351},
  {"content":"\r\n\r\nفروخت . » . « 1 »\r\n23 - مجلسى از ابوبصير نقل كرده است ، مىگويد : از امام باقر عليه السلام شنيدم كه مىفرمود : « سى روز از موسى بن عمران عليه السلام وحى قطع شد ، در شام به بالاى كوهى - به نام اريحا - رفت ، عرضه داشت پروردگارا ! چرا وحى و كلام خود را از من باز داشتى ؟ آيا گناهى از من سر زده است ؟ اينك من در حضور توأم ، انتقام خودت را از من بگير و راضى شو ! و اگر به خاطر گناهان بنىاسرائيل ، وحى و كلام خود را از من باز داشته‌اى كه بخشندگى تو از قديم است !\r\nخداوند به او وحى كرد : اى موسى ! آيا تو نمىدانى كه چرا از بين خلق تو را ويژه وحى و كلام خود نمودم ؟ عرض كرد : پروردگارا نمىدانم ! فرمود : يا موسى ! چون من بر خلق خود اطلاع كامل داشتم و كسى را متواضع‌تر از تو نديدم از اين رو در ميان تمام خلق تو را به وحى و كلام خود اختصاص دادم . موسى عليه السلام چنان بود كه هرگاه نماز مىخواند ، صورت خود را بر نمىگرداند مگر اين كه صورت راست و صورت چپش را بر زمين مىنهاد . » . « 2 »\r\n24 - همو از زيادبن منذر نقل كرده است ، مىگويد : ابوجعفر محمّدبن علىّ الباقر عليهما السلام فرمود : « چون خداى عزّوجلّ با موسى بن عمران عليه السلام تكلّم كرد ، موسى عليه السلام عرض كرد : خدايا پاداش كسى كه گواهى دهد من پيامبر و فرستادهء توام ، چيست و اين كه تو با من سخن مىگويى ؟\r\nفرمود : موسى ! فرشتگان من به سراغ او مىروند و مىگويند : بشارت\r\n\r\n\r\n","description":"","footnote":"\r\n( 1 ) - قصص الأنبياء : ص 185 .\r\n( 2 ) - بحارالأنوار : 13 / 347 .\r\n","page_name":" 352 ","page_number":352},
  {"content":"\r\n\r\nباد تو را به بهشت . موسى گفت : خدايا ! كسى كه در حضور تو بپاخيزد و نماز گذارد چه پاداشى دارد ؟ فرمود : اى موسى ! من به آن بنده در حال ركوع ، سجود ، قيام و قعود بر فرشتگانم افتخار مىكنم و هر كه را كه به او بر فرشتگانم مباهات كنم ، عذاب نمىكنم . موسى عرض كرد :\r\nپروردگارا كسى كه مستمندى را به خاطر رضاى تو اطعام كند چه پاداشى دارد ؟ فرمود : يا موسى ! روز قيامت به منادى دستور مىدهم كه در حضور خلايق ندا دهد : فلان بن فلان از آزاد شدگان خدا از آتش دوزخ است . موسى عليه السلام عرض كرد : پروردگارا ! پاداش كسى كه صلهء رحم كند ، چيست ؟ فرمود : اى موسى ! در طول عمرش انيس او مىشوم و سختى جان كندن را بر او آسان مىكنم و خازنان بهشت او را ندا مىدهند : نزد ما بيا و از هر درِ بهشت كه مىخواهى وارد شو !\r\nموسى عليه السلام گفت : پروردگارا چيست پاداش كسى كه مردم را نيازارد و نسبت به آنها نيكى كند ؟ فرمود : اى موسى ! روز قيامت ، آتش دوزخ او را ندا دهد كه مرا با تو كارى نيست . موسى عليه السلام عرض كرد : خدايا چيست پاداش آنكه تو را به زبان و دل ياد كند ؟ فرمود : اى موسى ! روز قيامت او را در سايهء عرش خود ، سايه‌نشين مىسازم و در تحت حمايت خويش قرار مىدهم .\r\nعرض كرد : پروردگارا ! كسى كه حكمت تو را در نهان و آشكار تلاوت كند ، چه پاداشى دارد ؟ فرمود : اى موسى ! او همچون برقى از روى صراط عبور مىكند .\r\nموسى گفت : كسى كه در برابر اذّيت و دشنام مردم استقامت و صبر كند ، چه پاداشى دارد ؟ فرمود : او را از گرماى آتش دوزخ و از فزع اكبر\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nايمن مىداريم .\r\nعرضه داشت : الهى ! كسى كه در وقت مصيبت صبورى كند و فرمان تو را نافذ بداند چه پاداشى دارد ؟ فرمود : اى موسى ! در برابر هر نفسى كه مىكشد ، درجه‌اى در بهشت به او مىدهيم كه هر درجه‌اى بهتر است از دنيا و آنچه در دنياست .\r\nپرسيد : خدايا ! پاداش كسى كه در برابر واجبات تو پايدار است چيست ؟ فرمود : اى موسى ! در برابر هر فريضه‌اى كه انجام مىدهد درجه‌اى از درجات بالا مىرود .\r\nعرض كرد : پروردگارا ! كسى كه در تاريكى شب به سراغ طاعت تو مىرود ، چه پاداشى دارد ؟ فرمود : روز قيامت براى او نورى مداوم مقرّر شده است و از حسنات به شمار هر آنچه سياهى شب و روشنى ماه و فرشتگان بر او گذر كند ، نوشته مىشود .\r\nگفت : خدايا ! كسى كه خود را از گناهان حفظ نكند ، چه مجازاتى دارد ؟\r\nفرمود : اى موسى ! نامهء عمل او را از پشت سر به دست چپش مىدهيم .\r\nعرض كرد : خدايا چيست مجازات كسى كه عورت خود را از زنا باز ندارد ؟ فرمود : روز قيامت دودى بدبوتر از بوى مردار از او بر مىخيزد كه از روى همهء مردم مىگذرد ! عرض كرد : پروردگارا ! چيست پاداش آن كه اهل طاعت تو را به خاطر دوستى تو دوست بدارد ؟ فرمود : اى موسى ! او را بر آتش دوزخم حرام مىگردانم .\r\nگفت : خدايا ! آنكه در دنيا زبانش را از ذكر تو و از زارى و اظهار عجز در درگاه تو باز ندارد ، چه پاداشى دارد ؟ فرمود : اى موسى ! من خود او را در برابر سختىهاى آخرت يارى مىكنم . عرض كرد : خدايا ! كيفر كسى\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nكه مؤمنى را از روى عمد بكشد ، چيست ؟ فرمود : روز قيامت به او توجّه نمىكنم و عذر او را نمىپذيرم . گفت : خدايا ! كسى كه شخص كافرى را به اسلام دعوت كند ، چه پاداشى دارد ؟ فرمود : اى موسى ! او را روز قيامت اجازه مىدهم تا هر كس را كه مىخواهد شفاعت كند .\r\nعرض كرد : خداى من ! چيست پاداش كسى كه مسلمانى را به طاعت تو فرا خواند و از نافرمانى تو نهى كند ؟ فرمود : اى موسى ! در روز قيامت او را در زمرهء پرهيزگاران محشور مىكنم . پرسيد : خدايا ! كسى كه نماز را در وقت بخواند و در وقت نماز دنيا او را سرگرم نسازد ، چه پاداشى دارد ؟ فرمود : اى موسى ! خواستهء او را برآورده مىكنم و بهشتم را بر او ارزانى مىدارم .\r\nعرض كرد : خدايا ! پاداش آنكه يتيم را سرپرستى كند ، چيست ؟ فرمود :\r\nدر روز قيامت او را در سايهء عرش خودم جا مىدهم . گفت : پاداش آن كه وضوى كاملى را از خوف تو مىگيرد ، چيست ؟ فرمود : اى موسى ! او را در روز قيامت مبعوث مىگردانم در حالى كه او را نورى است كه بين چشمانش مىدرخشد .\r\nعرض كرد : خداوندا ! مجازات كسى كه روزهء ماه رمضان را به خاطر مردم مىگيرد ، چيست ؟ فرمود : كيفر او همچون كسى است كه روزه نگرفته است . پرسيد : خدايا ! پس پاداش آنكه در گرماى روز تنها به خاطر رضاى تو روزه مىگيرد ، چيست ؟ فرمود : يا موسى ! بهشتم براى اوست و او از هر ترس و بيمى در امان و از آتش دوزخ آزاد است . » . « 1 »\r\n\r\n\r\n","description":"","footnote":"\r\n( 1 ) - بحارالأنوار : 69 / 411 - 413 .\r\n","page_name":" 355 ","page_number":355},
  {"content":"\r\n\r\n\r\nروايات امام عليه السلام دربارهء يعقوب و يوسف عليهما السلام\r\n1 - كلينى از حنان به نقل از پدرش روايت كرده است ، مىگويد : به امام باقر عليه السلام عرض كردم : فرزندان يعقوب ، پيامبر نبودند ؟ فرمود : « خير ، ولى آنها نوادگان اولاد انبياء بودند و از دنيا بيرون نرفتند مگر خوشبخت ، توبه كردند و آنچه كرده بودند به ياد آوردند . ولى شيخين دنيا را در حالى ترك كردند كه توبه نكردند و آنچه نسبت به اميرمؤمنان عليه السلام كرده بودند متذكّر نشدند بنابراين لعنت خدا و فرشتگان و تمام مردم بر ايشان باد ! » . « 1 »\r\n2 - همو از ابوبصير نقل كرده است ، مىگويد : از ابوجعفر عليه السلام شنيدم كه مىفرمود : « كسى كه تقيّه نكند ، خيرى در او نيست ، در حالى كه حضرت يوسف گفت :  « أَيَّتُهَا الْعِيرُ إِنَّكُمْ لَسارِقُونَ  « 2 »  .  « 3 »\r\n3 - راوندى از ابوبصير نقل كرده است ، مىگويد : امام باقر عليه السلام فرمود :\r\n« چون حضرت يعقوب عليه السلام يوسف عليه السلام را گم كرد ، سخت غمگين شد و حالش دگرگون گشت . او كه هر سال دو نوبت تابستان و زمستان براى خانواده‌اش گندم تهيّه مىكرد ، گروهى از فرزندان خود را با مبلغ ناچيزى با همراهان فرستاد ، رفتند . وقتى كه بر يوسف عليه السلام وارد شدند ، يوسف عليه السلام آنها را شناخت ولى آنها او را نشناختند ، فرمود : امكاناتتان را بياوريد تا پيش از ديگر همراهانتان به شما گندم بدهم . او از طرفى به\r\n\r\n\r\n","description":"","footnote":"\r\n( 1 ) - كافى : 8 / 246 .\r\n( 2 ) - يوسف / 70 : اى اهل قافله شما سارق هستيد !\r\n( 3 ) - علل الشّرايع : 1 / 48 .\r\n","page_name":" 356 ","page_number":356},
  {"content":"\r\n\r\nكاركنان خودش فرمود : زودتر پيمانه كنيد و سنگين‌تر بدهيد ! و چون فارغ شديد ، پول آنها را در داخل بارشان بگذاريد و يوسف به ايشان فرمود : شما دو برادرِ پدرى داشتيد ، آنها را چه كار كرديد ؟ گفتند : برادر بزرگتر را گرگ خورد ولى برادر كوچكتر را نزد پدرش گذاشتيم چون پدر سخت به او دل بسته و مهربان است . يوسف عليه السلام فرمود : من دوست دارم او را وقتى كه براى دريافت گندم نزد من آمديد به همراه خود بياوريد !  « وَ لَمَّا فَتَحُوا مَتاعَهُمْ وَجَدُوا بِضاعَتَهُمْ  ( فيها ) » « 1 » ، گفتند :  « يا أَبانا ما نَبْغِي هذِهِ بِضاعَتُنا رُدَّتْ إِلَيْنا » .  « 2 »\r\nو چون پس از شش ماه دوباره نياز به مواد غذايى پيدا كردند ، آنها را و به همراه ايشان بنيامين را با مبلغى ناچيز فرستاد ، « فاخذ عليهم »  مَوْثِقاً مِنَ اللَّهِ لَتَأْتُنَّنِي بِهِ »  « 3 »\r\nپس آنها با همراهان رفتند تا اين كه بر يوسف عليه السلام وارد شدند و يوسف عليه السلام براى آنها غذا تهيّه كرد و فرمود : بايد هر گروه از پسران يك مادر سر يك سفره بنشينند ، آنها نشستند و بنيامين تنها سرپا ماند ، يوسف عليه السلام به وى گفت : چرا نمىنشينى ؟ گفت : در بين اينها من پسر مادرى ندارم ، يوسف عليه السلام فرمود : پس تو پسر مادر ندارى ؟ گفت : آرى ، اينها معتقدند كه پسر مادر مرا گرگ خورده است .\r\n\r\n\r\n","description":"","footnote":"\r\n( 1 ) - يوسف / 65 : و چون برادران متاع خود را گشودند ، ديدند سرمايهء آنها به آنها بازگردانده شده‌است .\r\n( 2 ) - همان : گفتند : پدر جان ! ما ديگر بيش از اين چه مىخواهيم اين سرمايهء ماست كه به ما بازگردانده شده است .\r\n( 3 ) - بخشى از آيه 66 سورهء يوسف : از آنها پيمان مؤكّد الهى گرفت كه او را حتماً نزد من بياوريد !\r\n","page_name":" 357 ","page_number":357},
  {"content":"\r\n\r\nيوسف عليه السلام فرمود : غم و اندوه تو دربارهء او چقدر بود ؟ گفت : خدا يازده پسر به من داد نام همهء آنها را از نام وى ( يوسف ) گرفتم . يوسف عليه السلام گفت : مىبينم كه پس از وى تند تند زن گرفته‌اى و فرزند انباشته كرده‌اى ! بنيامين گفت : من پدر صالحى دارم كه به من فرمود : ازدواج كن ، شايد خداوند از ذرّيهء تو روى زمين را به وسيلهء تسبيح گويان سنگين كند ! .\r\nيوسف عليه السلام گفت : بنابراين بيا كنار سفرهء من بنشين ! برادران يوسف عليه السلام با ديدن آن منظره گفتند : خداوند يوسف و برادرش را فضيلت داده است تا اينجا كه پادشاه نيز او را با خود سر سفره‌اش نشاند .\r\nيوسف عليه السلام به بنيامين گفت : من برادر توام ، از اين كارهايى كه مىبينى من انجام مىدهم ناراحت نباش ، و آنچه را كه به تو گفتم مخفى بدار و غمگين مباش و نترس !\r\nسپس او را به نزد برادران بيرون فرستاد و به كاركنان خودش دستور داد كه سرمايهء آنها را بگيرند و هر چه زودتر براى آنها پيمانه كنند و چون فارغ شدند ظرف پيمانه را داخل بار برادرش بنيامين بگذارند ! آنها نيز چنان كردند ، و آن گروه با همراهان حركت كردند .\r\nمقدارى كه رفتند كارگذاران يوسف عليه السلام به آنها رسيدند و فرياد زدند :\r\n« يا  أَيَّتُهَا الْعِيرُ إِنَّكُمْ لَسارِقُونَ »  « 1 » آنها گفتند :  « ما ذا تَفْقِدُونَ ؟ »  « 2 » گفتند :  « نَفْقِدُ صُواعَ الْمَلِكِ »  « 3 » برادران يوسف گفتند : ما دزد نيستيم ،  « قالُوا فَما جَزاؤُهُ إِنْ كُنْتُمْ \r\n\r\n\r\n","description":"","footnote":"\r\n( 1 ) - يوسف / 70 : اى اهل قافله ! شما سارقيد .\r\n( 2 ) - همان / 71 : مگر چه چيز گم كرده‌ايد ؟\r\n( 3 ) - همان : ما پيمانهء سلطان را گم كرده‌ايم .\r\n","page_name":" 358 ","page_number":358},
  {"content":"\r\n\r\n كاذِبِينَ »  « 1 »\r\n « قالُوا جَزاؤُهُ مَنْ وُجِدَ فِي رَحْلِهِ فَهُوَ جَزاؤُهُ »  « 2 » .  « فَبَدَأَ بِأَوْعِيَتِهِمْ قَبْلَ وِعاءِ أَخِيهِ ثُمَّ اسْتَخْرَجَها مِنْ وِعاءِ أَخِيهِ »  « 3 » .  « قالُوا إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ » .  « 4 » سپس  « قالُوا : يا أَيُّهَا الْعَزِيزُ إِنَّ لَهُ أَباً شَيْخاً كَبِيراً فَخُذْ أَحَدَنا مَكانَهُ .   قالَ مَعاذَ اللَّهِ أَنْ نَأْخُذَ إِلَّا مَنْ وَجَدْنا مَتاعَنا عِنْدَهُ » .  « 5 »\r\nبرادر بزرگتر گفت : من هرگز از جاى خود بر نمىخيزم تا اين كه پدرم به من اجازه دهد ! پس برادران يوسف رفتند تا نزد يعقوب عليه السلام رسيدند ، پرسيد : بنيامين كجاست ؟ گفتند : پيمانه پادشاه را دزديده بود و پادشاه او را نزد خود بازداشت كرد .\r\nبراى تحقيق بيشتر از مردم شهرى كه ما در آن بوديم و اهل كاروان بپرس تا ماجرا را براى تو نقل كنند ، يعقوب كلمهء استرجاع گفت و آن قدر اشك ريخت كه كمرش خم شد .\r\n\r\n\r\n","description":"","footnote":"\r\n( 1 ) - يوسف / 74 : گفتند : اگر شما دروغ بگوييد جزايش چيست ؟\r\n( 2 ) - همان / 75 : آنها در جواب گفتند : جزايش اين است كه هر كس پيمانهء پادشاه در بارِ او پيدا شودخودِ او را توقيف كنيد .\r\n( 3 ) - همان / 76 : نخست بارهاى ديگران را پيش از بار برادرش ( بنيامين ) بازرسى كرد و سپس پيمانه‌را از بار برادرش بيرون آورد .\r\n( 4 ) - همان / 77 : گفتند : اگر او ( بنيامين ) دزدى كند . ( عجيب نيست چرا كه ) برادرش ( يوسف ) نيز قبلًا دزدى كرده است !\r\n( 5 ) - همان / 78 و 79 : گفتند : اى عزيز ! او پدر پير و سالخورده‌اى دارد يكى از ما را به جاى او بگير ! گفت : پناه به خدا ! كه ما كسى را جز آن كس كه متاع خود را نزد آن كس يافته‌ايم بگيريم !\r\n","page_name":" 359 ","page_number":359},
  {"content":"\r\n\r\nيعقوب گفت :  « يا بَنِيَّ اذْهَبُوا فَتَحَسَّسُوا مِنْ يُوسُفَ وَ أَخِيهِ » .  « 1 »\r\nپس جمعى از آنها در آمدند و سرمايه‌اى نيز به همراه ايشان فرستاد و نامه‌اى به عزيز مصر نوشت مبنى بر عطف توجّه به خودِ وى و فرزندانش . آنها رفتند تا اين كه بر يوسف عليه السلام وارد شدند و نامهء پدرشان را به وى دادند او نامه را گرفت و بوسيد و گريست ، سپس رو به ايشان كرد و گفت :  « هَلْ عَلِمْتُمْ ما فَعَلْتُمْ بِيُوسُفَ وَ أَخِيهِ »  « 2 »\r\nآنها گفتند : آيا تو خود يوسف هستى ؟  « قالَ أَنَا يُوسُفُ وَ هذا أَخِي . »  « 3 » « قال :\r\n لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ » .  « 4 » و  « اذْهَبُوا بِقَمِيصِي هذا » .  اين پيراهن مرا كه از اشكهاى چشمم تر است ببريد .  « فَأَلْقُوهُ عَلى وَجْهِ أَبِي يَأْتِ بَصِيراً وَ أْتُونِي بِأَهْلِكُمْ أَجْمَعِينَ » .  « 5 »\r\nپس پسران يعقوب عليه السلام با آن پيراهن به سرعت راه را طى مىكردند تا بر يعقوب عليه السلام وارد شدند ، پرسيدند : بنيامين را چه كرديد ؟ گفتند : ما او را نزد برادرش تندرست پشت سر گذاشتيم . اينجا بود كه يعقوب خدا را سپاس گفت و براى او سجده شكر به جا آورد و كمرش راست شد ، و به فرزندش گفت : همين امروز به جانب يوسف بار كنيد ، پس نُه روز به جانب مصر حركت كردند ، همين كه وارد شدند يوسف عليه السلام پدرش را در\r\n\r\n\r\n","description":"","footnote":"\r\n( 1 ) - يوسف / 87 : فرزندانم برويد از يوسف و برادرش جستجو كنيد !\r\n( 2 ) - همان / 89 : هيچ مىدانيد كه در آن هنگام ( از روى نادانى ) با يوسف و برادرش چه كرديد ؟ !\r\n( 3 ) - همان / 90 : گفت : آرى منم يوسف و اين هم برادر من بنيامين است .\r\n( 4 ) - همان / 92 : ( يوسف ) گفت : امروز هيچ سرزنشى بر شما نخواهد بود ، خداوند شما را مىآمرزد .\r\n( 5 ) - همان / 93 : اين پيراهن مرا ببريد و بر صورت پدرم بيفكنيد تا بينا شود و سپس با تمام خانواده به سوى من بياييد .\r\n","page_name":" 360 ","page_number":360},
  {"content":"\r\n\r\nآغوش فشرد و خاله‌اش را بالاى تخت برد سپس وارد منزل خود شد و سر و صورتش را روغن زد و لباس سلطنتى را پوشيد ، همين كه چشم حاضران به او افتاد ، براى خدا سجدهء شكر بجا آوردند ، در حالى كه يوسف عليه السلام در آن مدت عطر نزده و با زنى تماس نگرفته بود تا اين كه خداوند او و كسانش را براى يعقوب عليه السلام در يك جا جمع كرد . » . « 1 »\r\n4 - از حنان بن سدير به نقل از پدرش آورده است ، مىگويد : به امام باقر عليه السلام عرض كردم : بفرماييد : موقعى كه يعقوب به فرزندانش گفت :\r\n« برويد از يوسف و برادرش جستجو كنيد ! » « 2 » آيا مىدانست كه او زنده است ، يا نه ؟ فرمود : « آرى » گفتم : پس چگونه بوده است ؟ فرمود : چنين بود كه ملك الموت بر او فرود مىآمد . « 3 »\r\nيعقوب عليه السلام به يوسف عليه السلام گفت : به من بگو : برادرانت با تو چه كردند ؟\r\nگفت : « پدرجان مرا واگذار ! يعقوب گفت : تو را سوگند مىدهم كه ماجرا را براى من نقل كنى !\r\nيوسف عليه السلام گفت : مرا گرفتند و سر چاه نشاندند ، سپس گفتند : پيراهنت را بيرون كن ! من گفتم : شما را به خاطر يعقوب درخواست مىكنم كه پيراهن مرا در نياوريد و بدن مرا برهنه نكنيد ، پس فلانى كارد را بر سر من كشيد و گفت : پيراهنت را درآور ! يعقوب عليه السلام با شنيدن اين جمله ناله‌اى\r\n\r\n\r\n","description":"","footnote":"\r\n( 1 ) - قصص انبياء : ص 129 .\r\n( 2 ) - سورهء يوسف / 87 .\r\n( 3 ) - در قصص الأنبياء نسخه كتابخانه آيةاللَّه مرعشى قم چنين آمده است : كان يهبط عليه ملك الموت فسأله هل مرّبك روح يوسف ؟ قال : لا . . . ملك الموت بر يعقوب نازل مىشد ، يعقوب پرسيد : آيا به روح يوسف برخورد كرده‌اى ؟ گفت : نه . . . - م .\r\n","page_name":" 361 ","page_number":361},
  {"content":"\r\n\r\nزد و بى هوش شد . پس از اين كه به هوش آمد ، گفت : پسرم ! با تو چه كردند ؟ يوسف گفت : تو را به حقّ آل ابراهيم ، اسحاق و اسماعيل سوگند مىدهم كه مرا از پاسخ معاف بدارى ! پس يعقوب او را واگذارد . » . « 1 »\r\n\r\nروايات امام عليه السلام دربارهء داوود عليه السلام\r\n1 - شيخ طوسى از سعد اسكاف به نقل از امام باقر عليه السلام آورده است كه فرمود : « در ميان بنىاسرائيل عابدى بود ، داوود از كار او درشگفت شد ، خداى عزّوجلّ به او وحى كرد ، تو را هيچ كار او در شگفت نيندازد ! زيرا كه او رياكار است .\r\nمىفرمايد : « آن مرد از دنيا رفت نزد داوود آمدند و به وى گفتند كه آن مرد از دنيا رفته است ! داوود گفت : رفيقتان را به خاك بسپاريد ! بنىاسرائيل به او اعتراض كردند و گفتند : چگونه داوود براى تجهيز او حاضر نشد ؟\r\nامام عليه السلام فرمود : « همين كه غسل دادند پنجاه نفر بلند شدند و به درگاه خدا شهادت دادند كه جز خوبى چيزى از او نمىدانند ! و چون نماز گذاردند پنجاه نفر ديگر به پا خاستند و به پيشگاه خدا گواهى دادند كه جز خوبى چيزى از او نمىدانند . و چون دفن كردند پنجاه تن ديگر برخاستند و به درگاه خدا شهادت دادند كه جز خوبى از او نمىدانند . پس خداى عزّوجلّ به داوود عليه السلام وحى كرد : چه چيز تو را مانع شد كه تو هم مثل آنها دربارهء وى شهادت دهى ؟ داوود گفت : آن خبرى كه تو از كار وى به من\r\n\r\n\r\n","description":"","footnote":"\r\n( 1 ) - قصص الأنبياء : ص 129 .\r\n","page_name":" 362 ","page_number":362},
  {"content":"\r\n\r\nدادى ؟ پس خداى عزّوجلّ وحى كرد : آرى او چنان بود ، ولى گروهى از انصار و رهبانان گواهى دادند كه جز نيكى از او نمىدانند ، گواهى آنها را دربارهء وى روا شمردم و با وجود علم به وضع او ، او را آمرزيدم . » . « 1 »\r\n2 - راوندى از ابوحمزهء ثمالى نقل كرده است كه امام باقر عليه السلام فرمود :\r\n« داوود عليه السلام از پروردگارش درخواست كرد : كه قضاوتى از قضاوتهاى آخرت را بر او بنماياند ، پس جبرئيل عليه السلام نزد وى آمد و گفت : تو از پروردگارت چيزى را درخواست كرده‌اى كه هيچ يك از پيامبران پيش از تو چنين درخواستى را نكرده است .\r\nاى داوود ! آن چيزى را كه تو خواسته‌اى خداوند بر هيچ يك از خلق خود اطلاع نداده و براى كسى سزاوار نيست كه آن طور دربارهء ديگرى قضاوت كند ؛ خداوند درخواست تو را پذيرفت و آنچه خواسته بودى مرحمت كرد ، نخستين طرفين دعوا كه فردا بر تو وارد مىشوند ، داورى بين آنها از داوريهاى آخرت است . همين كه صبح شد داوود بر مسند قضا نشست پيرمردى به جوانى درآويخته نزد وى آمد و خوشه‌اى از انگور دست جوان بود ، پيرمرد گفت : اى پيامبر خدا ! اين جوان وارد باغ من شده و درختان انگور مرا خراب كرده و بدون اجازهء من از انگور آن خورده است !\r\nامام عليه السلام فرمود : « پس داوود به آن جوان گفت : چه مىگويى ؟ جوان اقرار كرد كه راست مىگويد ، پس خداوند وحى كرد : اى داوود ! اگر از قضاوتهاى آخرت براى تو روشن گردد و تو بين اين پيرمرد و آن جوان\r\n\r\n\r\n","description":"","footnote":"\r\n( 1 ) - تهذيب : 6 / 278 .\r\n","page_name":" 363 ","page_number":363},
  {"content":"\r\n\r\nمطابق آن قضاوت كنى نه دل خودت آن را مىپذيرد و نه مردم به آن راضى مىشوند . اى داوود ! اين پيرمرد بر پدر آن جوان در اين باغ يورش برده و او را كشته و باغ او را غصب كرده است و چهل هزار درهم نيز از او گرفته است و پيكر او را كنار باغش دفن كرده است ! بنابراين شمشيرى به آن جوان بده و امر كن تا گردن او را بزند و باغ را نيز به او بده و دستور بده تا او را در فلان جاى باغ دفن كند و مال خود را بگيرد !\r\nامام عليه السلام مىفرمايد : داوود با شنيدن اين مطالب بىتابى كرد و دانشمندان اصحاب خود را گرد آورد و جريان را به آنها گفت و داورى را بر اساس وحى الهى انجام داد . » . « 1 »\r\n3 - همو از ثمالى به نقل از امام باقر عليه السلام آورده است ، فرمود : « در آن ميان كه داوود عليه السلام نشسته بود و در نزد وى جوانى ژوليده بود كه در نزد وى زياد مىنشست و كم حرف مىزد . ناگهان فرشتهء مرگ آمد و به داوود سلام داد و نگاه تندى به آن جوان كرد . داوود عليه السلام پرسيد : چرا به اين جوان نگاه كردى ؟ گفت : آرى من مأمورم كه تا هفت روز ديگر در همين جا او را قبض روح كنم . داوود عليه السلام دلش به حال او سوخت ، پرسيد :\r\nجوان ! آيا همسر دارى ؟ گفت : نه من هرگز ازدواج نكرده‌ام .\r\nداوود گفت : نزد فلانى - مردى جليل‌القدر در بين بنىاسرائيل - برو و از قول من بگو داوود به تو فرمان مىدهد كه دخترت را به همسرى من درآورى و همين امشب او را به خانهء من بياورى ! و هر چه هزينه لازم است بگير و در نزد همسرت باش ! هفت روز كه گذشت در همين جا نزد\r\n\r\n\r\n","description":"","footnote":"\r\n( 1 ) - قصص انبياء : ص 20 .\r\n","page_name":" 364 ","page_number":364},
  {"content":"\r\n\r\nمن بيا !\r\nسپس روز هشتم وى نزد داوود آمد ، داوود به او گفت : اى جوان ! وضعيّتى را كه داشتى چگونه ديدى ؟ جوان گفت : هرگز در نعمت و شادمانى بهتر از آن حال نبوده‌ام ! داوود گفت : بنشين ! او نشست ، داوود داشت نگاه مىكرد كه او را قبض روح كنند ، چون طول كشيد ، گفت : به منزلت برگرد و با خانواده‌ات باش ! پس از هشت روز باز اينجا بيا ! جوان رفت و پس از هشت روز آمد نزد وى نشست ، سپس يك هفته ديگر برگشت ، باز آمد . پس ملك الموت نزد داوود عليه السلام آمد ، داوود گفت : مگر تو به من نگفتى كه مأمورم تاهفت روز ديگر اين جوان را قبض روح كنم ، در حالى كه هشت روز و هشت روز گذشت ؟\r\nگفت : داوود ! خداى تعالى به خاطر دل‌سوزى تو به او بر وى ترّحم كرد و سى سال اجل او را تأخير انداخت . » « 1 »\r\n4 - مجلسى از ابوحمزه نقل كرده است ، مىگويد : از امام باقر عليه السلام شنيدم كه مىفرمود :\r\n« داوود عليه السلام روزى در محراب عبادتش بود ناگهان كرم قرمز كوچكى از كنار او گذشت تا به محل سجدهء او رسيد ، داوود نگاهى به سمت او كرد و با خود گفت : همين كرم را براى چه آفريده‌اند ؟\r\nخداوند به كرم وحى كرد : حرف بزن !\r\nكرم گفت : اى داوود ! آيا حس مرا شنيده‌اى ، يا روى سنگ صاف رد پاى مرا ديده‌اى ؟\r\n\r\n\r\n","description":"","footnote":"\r\n( 1 ) - قصص الأنبياء : ص 204 .\r\n","page_name":" 365 ","page_number":365},
  {"content":"\r\n\r\nداوود گفت : خير .\r\nگفت : همانا خداوند نفس كشيدن و حس مرا مىشنود و رد پاى حركت مرا مىبيند ، بنابراين صداى خودت را كم كن ! » . « 1 »\r\n5 - از سعد اسكاف نقل كرده است ، مىگويد : امام باقر عليه السلام فرمود . . . « 2 »\r\n6 - از ثمالى به نقل از امام باقر عليه السلام آورده است ، فرمود : « خداى تبارك و تعالى به داوود پيامبر عليه السلام وحى كرد : نزد بنده‌ام دانيال برو و به او بگو :\r\nتو نافرمانى مرا كردى بخشيدمت ، و باز نافرمانى كردى بخشيدم ، و اگر چهارمين بار نافرمانى مرا بكنى نمىآمرزمت .\r\nمىفرمايد : « پس داوود نزد وى رفت و گفت : اى دانيال ! من فرستادهء خدايم به سوى تو ، خداوند مىفرمايد : تو نافرمانى مرا كردى بخشيدمت ، و باز نافرمانى كردى ، و نافرمانى كردى بخشيدم ، اگر بار چهارم نافرمانى كنى نمىبخشم .\r\nدانيال در جواب گفت : اى پيامبر خدا ! تو پيام را رساندى .\r\nولى چون وقت سحر شد ، دانيال برخاست و با پروردگارش مناجات كرد و گفت : اى پروردگار ! پيامبرت داوود از جانب تو خبر داد كه من نافرمانى تو را كرده‌ام و تو بخشيده‌اى و باز نافرمانى كرده‌ام تو بخشيده‌اى و نافرمانى كرده‌ام و تو بخشيده‌اى . و از جانب تو فرمود : اگر بار چهارم نافرمانى كنم مرا نمىآمرزى ، به عزّتت سوگند كه اگر تو نگاهم ندارى نافرمانى تو را خواهم كرد ، باز هم خواهم كرد و باز هم\r\n\r\n\r\n","description":"","footnote":"\r\n( 1 ) - بحارالأنوار : 14 / 17 .\r\n( 2 ) - همان : 14 / 42 . بدون كم و زياد عين شمارهء 1 بود - م .\r\n","page_name":" 366 ","page_number":366},
  {"content":"\r\n\r\nنافرمانى خواهم كرد . » . « 1 »\r\n\r\nروايات امام عليه السلام دربارهء شعيب عليه السلام\r\n1 - راوندى از ابوبصير به نقل از امام صادق عليه السلام آورده است ، فرمود :\r\n« هشام بن عبدالملك به دنبال پدرم فرستاد و او را به شام بردند . . . « 2 »\r\n\r\nروايات امام عليه السلام دربارهء سليمان عليه السلام\r\n1 - صدوق از حسين بن خالد به نقل از امام رضا عليه السلام از پدران بزرگوارش از قول امام باقر عليه السلام آورده است ، فرمود : « روزى سليمان بن داوود به اصحابش گفت : خداى تبارك و تعالى به من سلطنتى داده است كه براى هيچ كس پس از من چنين سلطنتى سزا نيست ؛ باد ، انس ، جن ، پرنده ، و حيوانات بيابانى را مسخّر من كرده و سخن گفتن با پرندگان را به من تعليم داده و از همه چيز به من داده است . و با وجود اين كه سلطنت همه چيز را به من داده يك روز تمام تا شب شاد نبوده‌ام ! دوست داشتم كه فردا بالاى كاخ بروم و به سرزمين‌هاى خودم تماشا كنم . بنابراين امروز به كسى اجازهء ورود ندهيد تا امروزِ مرا تيره نسازد ! گفتند : بسيار خوب . همين كه فرداى آن روز فرا رسيد ، عصاى خود را به دست گرفت\r\n\r\n\r\n","description":"","footnote":"\r\n( 1 ) - بحارالأنوار : 73 / 361 .\r\n( 2 ) - قصص انبياء : ص 143 و 144 . اين حديث را در بخش « ماجراى امام عليه السلام در شام » به شمارهء ( 5 ) نقل كرديم - م .\r\n","page_name":" 367 ","page_number":367},
  {"content":"\r\n\r\nو به بلندترين جاى قصر بالا رفت و تكيه به عصا ايستاد ، با خوشحالى نسبت به آنچه داده شده بود به سرزمين‌هاى خود نگاه مىكرد و شادمان به آنچه خداوند به او مرحمت كرده است ! ناگهان چشمش به جوان خوش سيما و خوش لباسى افتاد كه از كناره‌هاى قصر به سراغ او آمده بود ، وقتى كه سلميان او را ديد ، پرسيد : چه كسى تو را وارد اين قصر كرد ؟ در حالى كه من مىخواستم امروز تنها باشم ! با اجازهء كى وارد شدى ؟\r\nجوان گفت : صاحب اين كاخ مرا وارد كرد و با اجازهء او وارد شدم .\r\nسليمان عليه السلام گفت : صاحب آن از من سزاوارتر به آن است ، تو كيستى ؟\r\nگفت : من فرشتهء مرگم ! پرسيد : براى چه آمده‌اى ؟ گفت : براى اين كه تو را قبض روح كنم . سليمان عليه السلام گفت : بدانچه مأمورى انجام ده ! امروز ، روز شادمانى من بود ، در حالى كه خداى عزّوجلّ نخواست كه بالاتر از لقاى او شادمانى باشد .\r\nپس ملك الموت او را قبض روح كرد در حالى كه به عصاى خود تكيه داده بود ؛ سليمان عليه السلام با وجود اينكه مرده بود تا وقتى كه خداوند اراده فرموده بود همچنان تكيه به عصا ماند . در حالى كه مردم به او نگاه مىكردند و تصور مىكردند كه او زنده است ! پس دربارهء او در بوتهء آزمايش قرار گرفتند ؛ و اختلاف نظر پيدا شد ، بعضى گفتند : سليمان ، اين روزهاى زياد همچنان تكيه به عصا نه غذا خورده و نه آبى نوشيده و نه ناراحت شده و نه خوابيده است ، به راستى كه او پروردگار ماست و بر ما واجب است كه او را بپرستيم .\r\nگروهى گفتند : بدانيد كه سليمان جادوگر است ؛ به ما وانمود مىكند كه تكيه به عصا ايستاده است چشمان ما را سِحْر مىكند در حالى كه چنين\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nنيست ! ولى مؤمنان مىگفتند : سليمان بندهء خدا و پيامبر اوست ، خداوند امر او را به طورى كه خواسته است تدبير مىكند ! چون اختلاف پيدا كردند پس خداوند موريانه را برانگيخت و به درون عصاى وى رفت و پس از اين كه داخل عصا را خورد عصا شكست و سليمان از روى قصر خود به رو بر زمين افتاد . پس جنيّان از موريانه به خاطر اين عملش تشكّر كردند ، براى همين است كه موريانه در جايى پيدا نمىشود مگر اينكه آنجا آب و گل باشد .\r\nاين است قول خداى عزّوجلّ :  « فَلَمَّا قَضَيْنا عَلَيْهِ الْمَوْتَ ما دَلَّهُمْ عَلى مَوْتِهِ إِلَّا دَابَّةُ الْأَرْضِ تَأْكُلُ مِنْسَأَتَهُ »  « 1 » يعنى عصاى او را ( خورد )  « فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ »  « 2 »  .  « 3 »\r\n2 - از يوسف بن محمّدبن زياد و علىّبن محمّدبن سيّار ، از پدرانشان به نقل از حسن‌بن على ( امام عسكرى ) از پدران بزرگوارش ، از جعفربن محمّد ( و در نسخه‌اى از محمّدبن على ) عليه السلام آورده است كه دربارهء قول خداى عزّوجلّ :  « وَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ وَ ما كَفَرَ سُلَيْمانُ »  « 4 » فرمود : « آنها از آنچه شياطين كافر از سِحر و نيرنگها در عصر سليمان\r\n\r\n\r\n","description":"","footnote":"\r\n( 1 ) - سبا / 14 : هنگامى كه مرگ را براى سليمان مقرّر كرديم كسى مردم را از مرگ او آگاه نساخت‌مگر جنبده‌اى از زمين ، كه عصاى او را خورد ( تا عصا شكست و سليمان به زمين خورد ) .\r\n( 2 ) - همان : هنگامى كه سليمان فرو افتاد جنيان فهميدند كه اگر از اسرار غيب آگاه بودند در اين مدّت در رنج و زحمت كارهاى سنگين باقى نمىماندند .\r\n( 3 ) - عيون اخبارالرّضا عليه السلام : 1 / 265 .\r\n( 4 ) - بقره / 102 : آنها از آنچه شياطين در عصر سليمان بر مردم خواندند پيروى كردند در صورتىكه سليمان هرگز كافر نشد .\r\n","page_name":" 369 ","page_number":369},
  {"content":"\r\n\r\nبر مردم خواندند پيروى كردند به گمان اين كه سليمان هم اكنون پادشاه آنجاست و ما نيز پادشاه خواهيم بود . از اين رو عجايبى ظاهر شد تا مردم سر به فرمان ما نهند ! و گفتند : سليمان كافر ، جادوگر بود و چون در جادوگرى خود مهارت داشته است مالك اين همه چيز شد و به چنان قدرتى رسيد !\r\nاين بود كه خداى عزّوجلّ در رد تصوّر اينها فرمود : نه سليمان كافر بود و نه جادوگر كه به سليمان نسبت دادند .  « وَ ما أُنْزِلَ عَلَى الْمَلَكَيْنِ بِبابِلَ هارُوتَ وَ مارُوتَ »  « 1 » . چرا كه پس از نوح عليه السلام جادوگران و خيال‌پردازان زياد شدند . پس خداوند به پيامبر آن زمان دو فرشته نازل كرد تا به او وسايل جادوگرى جادوگران و راه بطلان آنها را خاطر نشان كنند و بدان وسيله كيد و مكر آنها را بتوانند رد كنند . آن پيامبر عليه السلام از آن دو فرشته اينها را فرا گرفت و به امر خداى عزّوجلّ به بندگان خدا تعليم داد و به ايشان دستور داد تا از سحر و جادو مطلّع شوند و آن را نقش برآب كنند . و از طرفى آنان را نهى فرمود از اينكه مبادا مردم را سحر كنند . اين مطلب چنان كه بر حقيقت سحر دلالت دارد ، به روش دفع غائلهء سحر نيز دلالت مىكند . سپس خداى عزّوجلّ مىفرمايد :  « وَ ما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ » .  « 2 » يعنى اين كه آن پيامبر عليه السلام آن دو فرشته را مأمور كرد\r\n\r\n\r\n","description":"","footnote":"\r\n( 1 ) - بقره / 102 : آنها ( يهود ) همچنين از آنچه به دو فرشته بابل ؛ هاروت و ماروت نازل گرديد ، پيروى كردند .\r\n( 2 ) - همان : به هيچ كس چيزى ( آن دو فرشته ) ياد نمىدادند مگر اين كه قبلًا مىگفتند : ما وسيلهءآزمايش تو هستيم ، كافر نشو !\r\n","page_name":" 370 ","page_number":370},
  {"content":"\r\n\r\nتا براى مردم به شكل دو بشر ظاهر شوند و به آنها آنچه را كه خدا راجع به سحر فرموده است ، تعليم دهند ، از اين رو خداى عزّوجلّ ، فرمود :  « وَ ما يُعَلِّمانِ مِنْ أَحَدٍ »  آن سحر و راه بطلان آن را به كسى تعليم نمىدادند ، مگر اين كه قبلًا به شاگرد مىگفتند : ما وسيلهء آزمون توايم و آزمايش براى همه بندگان است تا خداى عزّوجلّ را از اين آموخته‌ها اطاعت كنند و كيد و مكر ساحران را نقش بر آب نمايند كه نتوانند آنها را جادو كنند .\r\nآنگاه فرمود : « مبادا كافر شوى » با به كاربستن اين سحر و در پى ضرر زدن به ديگران باشى و مردم را بر اين دعوت كنى كه معتقد شوند تو با سحر زنده مىكنى و مىميرانى و هر چه را كه جز خداى عزّوجلّ كسى قادر بر انجام آن نيست ، انجام مىدهى ! زيرا كه اين كار كفر است .\r\nخداى عزّوجلّ فرمود :  « فَيَتَعَلَّمُونَ . . »  « 1 » يعنى جويندگان سحر از آن دو مىآموختند از آنچه كه شياطين بر ملك از نيرنگها نوشته بودند ، و از آنچه به دو فرشتهء بابل هاروت و ماروت نازل گرديد . از اين دو صنف چيزهايى را مىآموختند تا بتوانند ميان مرد و همسرش جدايى اندازند .\r\nاين همان چيزى بود كه روش زيان رساندن به مردم را مىآموخت ؛ نحوهء كاربرد انواع حيله‌ها و طلسم‌ها و موهومات را تعليم مىداد ، و ياد مىداد كه آن را در فلان جا زير خاك كنند و چنين كارى را بكنند تا زن به مرد علاقمند و مرد به آن زن علاقمند شود و سرانجام به جدايى آنها انجامد . اين بود كه خداى عزّوجلّ فرمود :  « وَ ما هُمْ بِضارِّينَ بِهِ مِنْ أَحَدٍ إِلَّا بِإِذْنِ \r\n\r\n\r\n","description":"","footnote":"\r\n( 1 ) - بقره / 102 : از آن دو فرشته مطالبى را مىآموختند تا بتوانند ميان مرد و همسرش جدايىاندازند .\r\n","page_name":" 371 ","page_number":371},
  {"content":"\r\n\r\n اللَّهِ »  « 1 » يعنى : كسانى كه اينها را آموخته‌اند بدون اذن خدا نمىتوانند به كسى ضرر بزنند . مگر از خدا و علم خدا فاصله بگيرند ، در حالى كه اگر خدا بخواهد آنها را به جبر و زور باز مىدارد . سپس فرمود :  « وَ يَتَعَلَّمُونَ ما يَضُرُّهُمْ وَ لا يَنْفَعُهُمْ »  « 2 » زيرا ايشان هرگاه اين سحر را مىآموختند ، اقدام به سحر مىكردند و زيان مىديدند ، بنابراين در حقيقت چيزى را ياد گرفته بودند كه براى دينشان زيان داشت و سودى به حال آنها نداشت ، بلكه بدان وسيله از دين خدا بر مىگشتند . در حالى كه مىدانستند هر كسى خريدار اين گونه متاع به قيمت دين خود باشد كه او را از دين بيرون مىكند ، بهره‌اى در آخرت نخواهد داشت يعنى نصيبى در پاداش بهشت براى او نخواهد بود . « 3 »\r\nسپس خداى عزّوجلّ فرمود :  « وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ » .  « 4 »\r\nخود را گرفتار عذاب نمودند ، به راستى كه آنها آخرت را فروختند و بهرهء خود را از بهشت ترك كردند ، چرا كه آموختگان اين سحر ، معتقدند نه پيامبرى ، نه خدايى ، نه بعث و نشورى در كار است ! از اين رو فرمود :\r\n « وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ »  « 5 » چرا كه معتقدند كه آخرتى در كار نيست بنابراين چون آخرتى نيست پس معتقدند كه در سراى پس\r\n\r\n\r\n","description":"","footnote":"\r\n( 1 ) - همان : آنها هرگز نمىتوانند بدون فرمان خدا به احدى ضرر برسانند .\r\n( 2 ) - همان : آنها چيزهايى را ياد مىگرفتند كه براى ايشان ضرر داشت و سودى نداشت .\r\n( 3 ) - برگرفته از تتمهء آيه 102 سورهء بقره - م .\r\n( 4 ) - بقره / 102 : چه زشت و ناپسند بود آنچه خود را به آن فروختند اگر علم و دانشى مىداشتند !\r\n( 5 ) - همان : با اين كه مىدانستند هر كس خريدار اين گونه كالايى باشد در آخرت بهره‌اى نخواهدداشت .\r\n","page_name":" 372 ","page_number":372},
  {"content":"\r\n\r\nاز اين دنيا بهره‌اى ندارند و اگر پس از دنيا آخرتى هم باشد چون قبول ندارند ، در آنجا بهره‌اى براى آنها نيست .\r\nسپس فرمود : « چه ناپسند است آنچه خود را فروختند » . به خاطر عذابى كه مىبينند ! چرا كه آخرت را به دنيا فروختند و خود را گرفتار عذاب دايم كردند . اگر مىدانستند در حقيقت خود را در مقابل عذاب فروخته‌اند ولى به خاطر كفر و قبول نداشتن ، نمىدانستند . چون براى دانستن توجه به حجّتهاى الهى را ترك كردند ، پس به خاطر عقيدهء باطل خود و انكار حق خداوند آنها را گرفتار عذاب كرد .\r\nراويان مىگويند : به حسن بن على ( امام عسكرى ) عليهما السلام عرض كرديم :\r\nگروهى معتقدند كه هاروت و ماروت دو فرشته بودند كه چون فرزندان آدم زياد گناه كردند ، خداوند آن دو را از ميان فرشتگان انتخاب كرد با سومى به دار دنيا فرستاد . آنها با ديدن ( ستارهء ) زهره فريفتهء او شدند و خواستند با او زنا كنند و مىگسارى نمودند و دو قتل حرام مرتكب شدند و خداوند آن دو فرشته را در سرزمين بابل گرفتار عذاب كرد و جادوگران جادو را از آن دو مىآموزند و اين كه خداى تعالى آن زن را به شكل اين ستاره يعنى « زهره » مسخ كرد !\r\nامام عليه السلام فرمود : « پناه به خدا از اين ( خرافات ) فرشتگان پاك و معصومند و از كفر و زشتىها به الطاف الهى محفوظند ، خداى عزّوجلّ دربارهء ايشان فرموده است :\r\n « لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ »  « 1 » و نيز فرموده است :  « وَ لَهُ \r\n\r\n\r\n","description":"","footnote":"\r\n( 1 ) - تحريم / 6 : فرشتگانى كه هرگز فرمان خدا را مخالفت نمىكنند ، و آنچه فرمان داده شده‌اند اجرامىكنند .\r\n","page_name":" 373 ","page_number":373},
  {"content":"\r\n\r\n مَنْ فِي السَّماواتِ وَ الْأَرْضِ وَ مَنْ عِنْدَهُ »  « 1 » يعنى : فرشتگان ،   « لا يَسْتَكْبِرُونَ عَنْ عِبادَتِهِ وَ لا يَسْتَحْسِرُونَ ، يُسَبِّحُونَ اللَّيْلَ وَ النَّهارَ لا يَفْتُرُونَ »   « 2 » . و نيز خداى تعالى دربارهء فرشتگان مىفرمايد :    « بَلْ عِبادٌ مُكْرَمُونَ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يَشْفَعُونَ إِلَّا لِمَنِ ارْتَضى وَ هُمْ مِنْ خَشْيَتِهِ مُشْفِقُونَ    « 3 »\r\nسپس امام عليه السلام فرمود : « اگر چنان بود كه آنها مىگفتند ، خداى تعالى آن فرشتگان را جانشينان خود در روى زمين قرار داده بود و آنها همچون پيامبران يا ائمّه عليهم السلام در دنيا بودند . بنابراين از انبياء و ائمّه عليهم السلام - نعوذباللَّه - آدم‌كشى و زنا !\r\nآنگاه فرمود : « مگر نمىدانى كه خداى عزّوجلّ هرگز دنيا را از پيامبر يا امام از جنس بشر خالى نمىگذارد ، در حالى كه خداى عزّوجلّ مىگويد :\r\n « وَ ما أَرْسَلْنا مِنْ قَبْلِكَ مِنْ رَسُولٍ  « 4 »  »  يعنى به سوى مردم جز مردانى از همان\r\n\r\n\r\n","description":"","footnote":"\r\n( 1 ) - انبياء / 19 : و تمام كسانى كه در آسمانها و زمين هستند از آن اويند و آنها كه نزد اويند ( فرشتگان ) .\r\n( 2 ) - همان : هيچ گاه از عبادتش استكبار نمىورزند و هرگز خسته نمىشوند ، تمام شب و روز تسبيح‌مىگويند و سستى نمىكنند .\r\n( 3 ) - انبياء / 26 : آنها بندگان خدا هستند ، شايسته و گرامى داشته هرگز در سخن گفتن بر او پيشى نمىگيرند و آنها تنها فرمان او را اجرا مىكنند ، اعمال امروز و آينده و اعمال گذشته آنها را مىداند ، هرگز شفاعت نمىكنند مگر براى كسى كه بدانند خدا از او خشنود است و آنان از ترس او بيمناكند .\r\n( 4 ) - همان / 25 : و ما پيش از تو هيچ پيامبرى را نفرستاديم . . .\r\n","page_name":" 374 ","page_number":374},
  {"content":"\r\n\r\nمردم شهر كه به ايشان وحى مىشود ، نمىفرستيم . بدين وسيله خبر داده است كه از فرشتگان به زمين مبعوث نمىكند ، تا رهبر و حاكم باشند و تنها فرشتگان به سوى انبياى خدا فرستاده مىشوند .\r\nراويان مىگويند : عرض كرديم : بنابراين ابليس نيز فرشته نبوده است ، فرمودند : « نه ، بلكه از جن بوده است ، مگر نشنيده‌ايد كه خداى عزّوجلّ مىفرمايد :  « وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ »  « 1 » پس خداى عزّوجلّ خبر داده است كه او از جن بوده است ، و از اين رو خداى عزّوجلّ مىفرمايد :  « وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ  « 2 »  » .  « 3 »\r\n3 - از ابوبصير به نقل از امام باقر عليه السلام آورده است ، فرمود : « همانا جنيّان از موريانه به خاطر كارى كه با عصاى سليمان كرد ، تشكّر كردند ، و از اين رو امكان ندارد در جايى آن‌ها را ببينى ، مگر اين كه در آنجا آب و گل باشد . » « 4 »\r\n4 - راوندى از ابوحمزهء ثمالى آورده است ، مىگويد : امام باقر عليه السلام فرمود : « ملك سليمان ما بين شامات تا اصطخر ( فارس ) بوده است » . « 5 »\r\n5 - از ابوبصير نقل كرده است ، مىگويد : امام باقر عليه السلام فرمود : « سليمان نوعى عطر و بوى خوش داشت و او در قلعه‌اى كه شياطين براى او ساخته بودند ، ازدواج را واجب كرد . براى او در آنجا هزار خانه بود كه\r\n\r\n\r\n","description":"","footnote":"\r\n( 1 ) - كهف / 50 : زمانى را كه به فرشتگان گفتيم : براى آدم سجده كنيد ، همگى سجده كردند ، جزابليس ، او از جن بوده است .\r\n( 2 ) - حجر / 27 : و جن را پيش از آن از آتش گرم و سوزان خلق كرديم .\r\n( 3 ) - عيون اخبارالرّضا : 1 / 266 - 271 .\r\n( 4 ) - علل الشّرايع : 1 / 69 .\r\n( 5 ) - قصص انبياء : ص 208 .\r\n","page_name":" 375 ","page_number":375},
  {"content":"\r\n\r\nدر هر خانه‌اى راهروهايى بود كه بعضى از آنها هفتصد كنيز قبطى و سيصد زن آزاد با مهريهء زياد وجود داشت ، خداى تعالى به او نيروى چهل مرد را در رابطه با زنان داده بود و چنان بود كه بين آنها دور مىزد و نياز آنها را برمى آورد .\r\nامام عليه السلام فرمود : « سليمان به شياطين دستور مىداد تا براى او سنگها را از جايى به جايى ببرند . ابليس پرسيد : حالتان چطور است ؟ گفتند : ما توان اين وضع را نداريم . ابليس گفت : مگر شما سنگ‌ها را نمىبريد و در برگشتن دست خالى بر مىگرديد ؟ گفتند : آرى .\r\nابليس گفت : پس شما در آسايشيد ، باد اين گفتهء ابليس را به شياطين ، به گوش سليمان رساند . سليمان دستور داد تا شياطين وقت رفتن سنگها را ببرند و وقت برگشت ، گِل به جاى آن بياورند ، پس ابليس براى ايشان ظاهر شد و پرسيد : حالتان چطور است ؟ آنها به وى شكوه كردند . ابليس پرسيد : مگر شما شبها نمىخوابيد ؟ گفتند : چرا مىخوابيم . ابليس گفت :\r\nپس شما در آسايشيد ، پس باد گفتگوى ابليس را با شياطين به گوش سليمان رساند پس دستور داد كه شياطين شب و روز كار كنند . پس فاصله زيادى نشد كه سليمان درگذشت .\r\nامام عليه السلام فرمود : « سليمان به همراه جن و انس جهت طلب باران از شهر بيرون شد ، در بين راه به مورچهء لنگى برخورد كه بالهايش را گسترده و دست خود را بالا گرفته بود ، مىگفت : خدايا من فردى از مخلوقات توام ، ما بى نياز از روزى تو نيستيم . ما را به گناهان فرزندان آدم بازخواست نكن ! و ما را سيراب گردان ! سليمان با شنيدن سخنان مورچه به همراهانش گفت : برگرديد كه ديگران دربارهء شما شفاعت كردند . و در\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nخبرى گفت : شما به وسيلهء ديگران كفايت شديد . » . « 1 »\r\n6 - مجلسى از ابوبصير نقل كرده است ، مىگويد : از امام صادق جعفربن محمّد شنيدم كه از قول پدرش و او از پدران بزرگوارش عليهم السلام نقل كرد كه روزى رسول خدا صلى الله عليه و آله و سلم به اصحابش فرمود :\r\n« كدام يك از شما تمام روزگار روزه مىگيرد ؟ سلمان رضى الله عنه گفت : من يا رسول اللَّه . رسول خدا صلى الله عليه و آله و سلم فرمود : كدام يك از شما شب زنده‌دارى مىكند ؟ سلمان گفت : من يا رسول اللَّه . فرمود : كدام يك از شما هر روز يك ختم قرآن مىكند ؟ سلمان گفت : من يا رسول اللَّه . بعضى از اصحاب پيامبر صلى الله عليه و آله و سلم خشمگين شدند و گفتند : يا رسول اللَّه ! سلمان مردى از فارس مىخواهد بر ما مردم قريش فخرفروشى كند ! شما گفتيد : چه كسى تمام روزگار روزه مىگيرد ؟ گفت : من . در صورتى كه او بيشتر روزها چيز مىخورد ! و فرموديد : كدام يك از شما شب زنده دارى مىكند ؟ گفت : من ، در صورتى كه بيشتر شب‌ها او خوابيده است ! و گفتيد : كدام يك از شما روزى يك ختم قرآن مىكنيد ؟ گفت : من . در صورتى كه بيشتر اوقاتِ روز او ساكت است !\r\nپيامبر صلى الله عليه و آله و سلم فرمود : ساكت باش فلانى ، تو از كجا به مانند لقمان حكيمى را سراغ دارى ؟ از او بپرس تا تو را از حقيقت كارش آگاه سازد ! آن مرد به سلمان گفت : اى بندهء خدا مگر تو وانمود نكردى كه تمام روزگار را روزه دارى ؟ سلمان گفت : آرى . گفت : من بيشتر روزها تو را ديده‌ام كه چيزى مىخورى ؟\r\n\r\n\r\n","description":"","footnote":"\r\n( 1 ) - قصص انبياء : ص 209 و 210 .\r\n","page_name":" 377 ","page_number":377},
  {"content":"\r\n\r\nسلمان گفت : اين طور نيست كه تو فكر كرده‌اى ، بلكه من در هر ماه سه روز روزه مىگيرم . خداى عزّوجلّ فرموده است :  « مَنْ جاءَ بِالْحَسَنَةِ فَلَهُ عَشْرُ أَمْثالِها »  « 1 » و من روزهء ماه شعبان را به ماه رمضان وصل مىكنم ، اين است روزهء تمام روزگاران .\r\nباز آن مرد گفت : مگر تو معتقد نيستى كه شب زنده دارى ؟ گفت : آرى .\r\nآن مرد گفت : چگونه ، در صورتى كه تو بيشتر شب را خوابيده‌اى ؟\r\nسلمان گفت : اين طور نيست كه تو تصور مىكنى ، بلكه من شنيده‌ام از حبيبم رسول خدا صلى الله عليه و آله و سلم كه مىفرمود : هر كه با وضو بخوابد ، گويا تمام شب را بيدار بوده است ! پس من با وضو مىخوابم .\r\nآن مرد گفت : تو معتقدى كه هر روز يك ختم قرآن مىكنى ؟ گفت : آرى .\r\nگفت : تو بيشتر روزها ساكتى ! سلمان گفت : اين طور نيست كه تو گمان كرده‌اى ، بلكه من از حبيبم رسول خدا صلى الله عليه و آله و سلم شنيدم كه به علىّ عليه السلام مىفرمود : يا ابالحسن ! مَثَلِ تو در ميان امّتِ من مَثَلِ قل هواللَّه احد است ، هر كه آن را يك مرتبه بخواند گويا يك سوم قرآن را خوانده است و هر كه دو مرتبه بخواند در حقيقت دو سوم قرآن را خوانده است و هر كس سه مرتبه بخواند ، در حقيقت قرآن را ختم كرده است و من هر روز سه مرتبه « قل هو اللَّه احد » را مىخوانم .\r\nبنابراين هر كه تو را به زبان دوست بدارد ، يك سوم ايمانش كامل شده است و هر كه تو را به زبان و دلش دوست بدارد ، در حقيقت دو سوم ايمانش كامل شده است و هر كه تو را به زبان و دل دوست بدارد و\r\n\r\n\r\n","description":"","footnote":"\r\n( 1 ) - انعام / 160 : هر كس كار نيكى به جا آورد ، ده برابر به او پاداش داده مىشود\r\n","page_name":" 378 ","page_number":378},
  {"content":"\r\n\r\nبا دست خود نيز تو را يارى كند ، داراى ايمان كامل است . سوگند به خدايى كه مرا به حق مبعوث كرده است ، يا على اگر مردم روى زمين تو را دوست بدارند همان طورى كه اهل آسمان تو را دوست مىدارند هر آينه خداوند هيچ كس را در آتش دوزخ عذاب نخواهد كرد . گويى او را با دليل محكوم كرد . » . « 1 »\r\n\r\nروايات امام عليه السلام دربارهء صالح عليه السلام\r\n1 - كلينى از ابوحمزه نقل كرده است ، مىگويد : ابوجعفر ( امام باقر ) عليه السلام فرمود :\r\n« رسول خدا صلى الله عليه و آله و سلم از جبرئيل عليه السلام پرسيد : قوم صالح عليه السلام چگونه هلاك شدند ؟ جبرئيل عليه السلام گفت : يا محمّد ! صالح شانزده سال داشت كه به قوم خودش مبعوث شد ، و در ميان آنها ماند تا به صد و بيست سالگى رسيد در حالى كه هيچ پاسخ خوبى به او نمىدادند و آنان هفتاد بت داشتند كه غير از خداى عزّوجلّ آنها را مىپرستيدند . چون صالح عليه السلام آن وضع ايشان را ديد ، گفت : اى مردم من شانزده سال داشتم كه به سوى شما مبعوث شدم و اكنون به صد و بيست سال رسيده‌ام ، من به شما دو چيز را پيشنهاد مىكنم ، اگر خواستيد از من بپرسيد تا من از خداى خودم بپرسم تا به شما همين ساعت پاسخ دهد . اگر خواستيد من از خدايان شما مىپرسم اگر پاسخ سؤال مرا دادند از ميان شما بيرون مىروم چرا كه\r\n\r\n\r\n","description":"","footnote":"\r\n( 1 ) - بحارالأنوار : 22 / 317 و 318 . اينجا گويا بين سليمان و سلمان در نقل اين حديث خلط شده است - م .\r\n","page_name":" 379 ","page_number":379},
  {"content":"\r\n\r\nشما را رنجاندم و شما هم مرا ناراحت كرديد !\r\nگفتند : اى صالح ! انصاف دادى پس آن روز آماده شدند و همگى بيرون رفتند فرمود : آنها بت هايشان را به پشت گرفته و بيرون آوردند ، سپس خوردنيها و آشاميدنى هايشان را آماده كردند ، خوردند و آشاميدند و چون فارغ شدند ، او را فرا خواندند و گفتند : اى صالح بپرس ! صالح عليه السلام به بزرگ ايشان گفت : نام اين چيست ؟ گفتند : فلان ، پس صالح عليه السلام رو به او كرد و گفت : فلانى جواب بده ! او جواب نداد . صالح پرسيد : چه شده است كه او جواب نمىدهد ؟ گفتند : ديگرى را فرا خوان ! فرمود : همهء آنها را به نامشان فرا خواند هيچ كدام جوابى ندادند . پس رو به بت هايشان كردند و گفتند : چرا جواب صالح را نمىدهيد ! باز هم جوابى ندادند ، رو به صالح كردند و گفتند : از ما دور شو و ما رابا خدايانمان ساعتى واگذار ! سپس از بساط و فرش و لباسشان دور شدند و در خاك غلتيدند و خاك بر سرشان ريختند و به بتهايشان گفتند : اگر امروز جواب صالح را ندهيد رسوا خواهيد شد ! سپس او را ندا دادند و گفتند : اى صالح ! آنها را فرا خوان ، صالح فرا خواند ولى جوابى ندادند .\r\nپس صالح عليه السلام به ايشان فرمود : اى قوم ! بخشى از روز گذشت و من نديدم كه خدايان شما جواب دهند ، اكنون شما بپرسيد تا از خداى خودم بخواهم پاسخ شما را هم اكنون بدهد !\r\nپس هفتاد نفر از بزرگان ايشان و افراد نخبه‌شان پذيرفتند و گفتند : يا صالح ! ما از تو مىپرسيم اگر پاسخ تو را پروردگارت داد از تو پيروى مىكنيم و دعوت تو را مىپذيريم و تمام مردم شهر ما با تو بيعت مىكنند .\r\nصالح عليه السلام فرمود : هر چه مىخواهيد بپرسيد ! گفتند : با ما به اين كوه بيا ! و\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nآن كوه به ايشان نزديك بود ، پس صالح با ايشان رفت و چون به كوه رسيدند ، گفتند : اى صالح ! پروردگارت را براى ما فراخوان تا هم اكنون از اين كوه شتر سرخ رنگ مايل به زردى درآيد ، بى عيب و نقص كه تازه زايمان كرده و ما بين دو طرف او به قدر يك ميل باشد !\r\nصالح عليه السلام فرمود : شما چيزى از من خواستيد كه براى من بزرگ ولى براى پروردگارم جلّ و عزّ آسان است ! پس صالح آن را از خداى تعالى درخواست كرد ، كوه شكافت چنان كه عقل آنها را از سر ربود ، وقتى كه صداى شكافتن كوه را شنيدند وانگهى آن كوه تكان شديد مىخورد مانند زنى كه درد زايمان گرفته باشد . آنها نديدند جز سر شتر را كه بر ايشان نمودار شد ، هنوز گردن شتر به طور كامل بيرون نيامده بود كه خود را كشيد سپس ساير پيكر او نيز درآمد و بر روى زمين استوار گشت . همين كه آنها شتر را ديدند ، گفتند : اى صالح چقدر پروردگار تو زود پاسخ داد ! از پروردگارت بخواه تا براى ما بچه شتر را نيز بيرون آورد ! پس صالح عليه السلام از خداى عزّوجلّ درخواست كرد ، آن را بيرون داد ، و به كنار شتر رفت .\r\nصالح عليه السلام به ايشان فرمود : اى قوم آيا چيز ديگرى مانده است ؟ گفتند :\r\nخير ، ما نزد قوم خود مىرويم و آنچه را كه ديده‌ايم به آنها خبر مىدهيم و آنها به تو ايمان مىآورند .\r\nفرمود : آنها برگشتند ، هفتاد نفر ايشان به شهر نرسيدند مگر اين كه شصت و چهار تن از آنها مرتد شدند و گفتند : عمل صالح جادو و دروغ بود ! گفتند : تا همگى خوددارى كنند ! ولى شش تن از آنها گفتند : راست بود ، و ديگران گفتند : دروغ و جادو بود .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nفرمود : بر اين اساس برگشتند ، و از آن شش نفر نيز يك نفر شك كرد و از جمله پىكنندگان ناقه شد .\r\nابن محبوب مىگويد : مردى از اصحاب ما ( شيعه ) اين حديث را نقل كرد به نام سعيدبن يزيد و براى من گفت كه وى آن كوهى را كه شتر صالح از آن درآمده در شام ديده است ، گفت : من كنار آن كوه را ديدم كه خراشيده و اثر پهلوى شتر در آن پيدا است و كوه ديگرى بين آن و اين حايل است . » . « 1 »\r\n\r\nروايات امام عليه السلام دربارهء ايّوب عليه السلام\r\n1 - صدوق از جعفربن محمّد بن عماره به نقل از پدرش و او از جعفربن محمّد عليهما السلام از قول پدرش آورده است كه فرمود : « ايّوب عليه السلام بدون گناه گرفتار شد ، و به راستى پيامبران چون معصوم و پاكند گناه نمىكنند و منحرف نمىشوند و نه گناه صغيره و نه كبيره از آنها سر نمىزند .\r\nمىفرمايد : « با تمام گرفتارى هايى كه پيدا كرد ، بوى بد نداشت و شكل او زشت نشد و هيچ نوع مادهء خون و چرك از بدن او بيرون نيامد و هيچ كس كه او را ديد از او بدش نيامد و از ديدن او نهراسيد و هيچ نوع كرمى به بدن او نيفتاد .\r\nخداوند عزّوجلّ هر كدام از پيامبران و اولياى گرامى خود را كه مبتلا مىكرد ، با آنها چنين رفتار مىنمود و تنها كناره‌گيرى مردم از او به خاطر تنگدستى و ضعف ظاهرى او بود ، به خاطر ناآگاهى مردم از\r\n\r\n\r\n","description":"","footnote":"\r\n( 1 ) - كافى : 8 / 185 و 186 .\r\n","page_name":" 382 ","page_number":382},
  {"content":"\r\n\r\nجايگاه وى در نزد پروردگارش كه خداوند متعال او را پشتيبانى و وعدهء گشايش داده بود . و پيامبر صلى الله عليه و آله و سلم فرمود : از همهء مردم گرفتارتر پيامبرانند و پس از ايشان هر كدام برجسته‌تر و مقرّب‌ترند !\r\nهمانا خداى عزّوجلّ او ( ايوب ) را به بلاى بزرگى گرفتار كرد تا با وجود آن بر تمام مردم سهل باشد ، و از طرفى وقتى كه بينند خداوند نعمت‌هاى بزرگى را بر او ارزانى مىدارد ، براى او ادّعاى خدايى نكنند ، تا هر زمان او را ديدند از آن استدلال كنند كه پاداش خداى تعالى بر بندگان دو قسم است : استحقاقى و اختصاصى . تا ضعيف را به خاطر ضعفش و تنگدست را به خاطر تنگدستيش و بيمار را به دليل بيماريش كوچك نشمارند و بدانند كه او ( خدا ) هر كه را بخواهد ، تا هر وقت و هرطور و به هر وسيله مريض يا سالم مىدارد و آن را وسيلهء عبرت و بدبختى و خوشبختى براى هر كس بخواهد قرار مىدهد .\r\nو او در تمام اين كارها در قضاى خود عادل و در افعال خود حكيم است ، و نسبت به بندگانش كارى انجام نمىدهد مگر به خير و صلاح آنهاست ، و آنان را نيرويى جز به وسيلهء او نيست » . « 1 »\r\n\r\nروايات امام عليه السلام دربارهء لوط عليه السلام\r\n1 - صدوق از ابوبصير نقل كرده است ، مىگويد : به امام باقر عليه السلام عرض كردم : رسول خدا صلى الله عليه و آله و سلم از بخل به خدا پناه مىبرد ؟ فرمود : « آرى اى ابومحمّد ، همه وقت در صبح و شام و ما نيز به خدا از دست بُخل پناه\r\n\r\n\r\n","description":"","footnote":"\r\n( 1 ) - خصال : ص 399 و 400 .\r\n","page_name":" 383 ","page_number":383},
  {"content":"\r\n\r\nمىبريم ، خداى متعال مىفرمايد :  « وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ »  « 1 » و من تو را به همين زودى از سرانجام بخل آگاه مىكنم ؛ قوم لوط عليه السلام اهل شهرى بودند كه مردم آن شهر در غذا دادن بخيل بودند پس به دنبال آن ايشان به درد بى درمان در شرمگاهشان گرفتار شدند ! پرسيدم : چه پى آمدى براى آنها داشت ؟\r\nفرمود : شهر قوم لوط سر راه كاروانيان شام و مصر بود ، كاروانيان نزد ايشان فرود مىآمدند و از آنها پذيرايى مىكردند ، همين كه كاروانها زياد شدند ، آنها دلتنگ و بخيل و فرومايه شدند و بخل تا آنجا به سراغ آنها رفت كه هرگاه مهمانى بر آنها وارد مىشد ، بدون هيچ كشش جنسى نسبت به او ، او را رسوا مىكردند . و اين كار زشت را نسبت به مهمان انجام مىدادند تا آنجا كه مسافران از ورود بر ايشان خوددارى مىكردند و ماجراى آنها در بين شهرها پيچيد و شخص تازه وارد را بر حذر مىداشتند .\r\nآن بخل ، بلايى را در پى داشت كه بدون اعمال شهوت نمىتوانستند از خود بر طرف سازند . تا آنجا كه به دنبال مردان در بين شهرها مىگشتند و در برابر او قراردادى مىپرداختند .\r\nسپس فرمود : « بنابراين كدام درد آزاردهنده‌تر از بخل است و سرانجامِ زيانبخش‌تر و بدترى در نزد خداى عزّوجلّ دارد ؟ !\r\nابوبصير مىگويد ، گفتم : فدايت شوم ! آيا همهء مردم شهر لوط عليه السلام چنين رفتارى داشتند ؟ فرمود : « آرى جز خاندانى از ايشان كه مسلمان\r\n\r\n\r\n","description":"","footnote":"\r\n( 1 ) - حشر / 9 : و كسانى كه از بخل و حرص نفس خويش باز داشته شده‌اند ، رستگارانند .\r\n","page_name":" 384 ","page_number":384},
  {"content":"\r\n\r\nبودند ، مگر اين قول خداى تعالى را نشنيده‌اى :   « فَأَخْرَجْنا مَنْ كانَ فِيها مِنَ الْمُؤْمِنِينَ فَما وَجَدْنا فِيها غَيْرَ بَيْتٍ مِنَ الْمُسْلِمِينَ »   « 1 »   ؟  \r\nسپس امام باقر عليه السلام فرمود : « لوط عليه السلام در ميان قوم خودش سى سال درنگ كرد و مردم را به سوى خداى عزّوجلّ فرا خواند و از عذاب او زنهار داد ، و آنها مردمانى بودند كه پس از مدفوع خود را شستشو نمىدادند و از جنابت پاك نمىداشتند .\r\nلوط عليه السلام پسر خالهء ابراهيم عليه السلام بود و همسر ابراهيم عليه السلام ساره خواهر حضرت لوط عليه السلام بود و لوط و ابراهيم عليهما السلام دو پيامبر و فرستادهء خدا و بيم دهنده بودند . و حضرت لوط عليه السلام مردى سخاوتمند و بخشنده بود ، مهمانى كه به او وارد مىشد پذيرايى مىكرد و از قوم خود برحذر مىداشت .\r\nفرمود : « چون قوم لوط عليه السلام اين را ديدند به او گفتند : ما تو را از همهء مردم دنيا باز مىداريم تو نبايد مهمانى را كه بر تو وارد مىشود ، پذيرايى كنى ، اگر اين كار را بكنى ، مهمان تو را كه بر تو وارد شده بىآبرو مىكنيم و تو را بازداشت مىنماييم . اين بود كه هر وقت مهمانى بر لوط عليه السلام وارد مىشد ، از ترس اين كه قوم وى او را بىآبرو كنند ، پنهان مىداشت . و توضيح اين كه لوط فاميل و قبيله‌اى نداشت .\r\nفرمود : « همچنان لوط و ابراهيم عليهما السلام منتظر آمدن عذاب بر قومشان بودند ، و ابراهيم و لوط عليهما السلام در پيشگاه خداى عزّوجلّ مقام والايى\r\n\r\n\r\n","description":"","footnote":"\r\n( 1 ) - ذاريات / 36 : ما مؤمنانى را كه در شهرهاى ( قوم لوط ) زندگى مىكردند ( قبل از نزول عذاب ) خارج كرديم ، ولى جز يك خانواده با ايمان نيافتيم .\r\n","page_name":" 385 ","page_number":385},
  {"content":"\r\n\r\nداشتند ، و خداى عزّوجلّ چنان بود كه هر گاه اراده مىفرمود عذابى نازل كند ، دوستى ابراهيم و محبّت او و محبّت لوط را در نظر داشت و مواظب ايشان بود و عذاب را تأخير مىانداخت !\r\nامام باقر عليه السلام مىفرمايد : « همين كه تأسف خداوند بر قوم لوط افزون گشت و براى ايشان عذاب را مقدر فرمود و حكم الهى بر اين جارى شد كه در عوض عذاب قوم لوط عليه السلام به ابراهيم پسرى دانا مرحمت كند تا بدان وسيله مصيبت هلاك قوم لوط عليه السلام را تسلّى دهد . از اين رو خداوند فرستادگانى نزد ابراهيم عليه السلام فرستاد تا او را به وجود اسماعيل عليه السلام بشارت دهند ، آنها ( فرشتگان خدا ) شب هنگام بر او وارد شدند ، ابراهيم عليه السلام از ديدن آنها بى تابى كرد و ترسيد مبادا دزدانى باشند .\r\nولى چون فرستادگان خدا بىتابى و هراس او را ديدند ، بر او سلام گفتند و او نيز در پاسخ درود گفت : « فرمود : ما از شما بيمناك شديم ! گفتند : نترس ، ما فرستادگان پروردگار توايم ، آمده‌ايم تا تو را به پسرى دانا مژده دهيم « 1 » » .\r\nامام باقر عليه السلام فرمود : « آن پسر همان اسماعيل پسر هاجر بود ، پس ابراهيم عليه السلام به فرستادگان خدا گفت :   « أَ بَشَّرْتُمُونِي عَلى أَنْ مَسَّنِيَ الْكِبَرُ فَبِمَ تُبَشِّرُونَ ؟ قالُوا : بَشَّرْناكَ بِالْحَقِّ فَلا تَكُنْ مِنَ الْقانِطِينَ . »   « 2 »\r\n\r\n\r\n","description":"","footnote":"\r\n( 1 ) - حجر / 52 و 53 .\r\n( 2 ) - حجر / 54 و 55 : آيا چنين بشارتى به من مىدهيد . در حالى كه من به سن پيرى رسيده‌ام راستى به چه چيز مرا بشارت مىدهيد ؟ گفتند : كه ما به حق تو را بشارت داديم ، اكنون كه چنين است از نااميدان مباش !\r\n","page_name":" 386 ","page_number":386},
  {"content":"\r\n\r\nابراهيم عليه السلام گفت : پس از بشارت چه هدفى داريد ؟  « قالُوا : إِنَّا أُرْسِلْنا إِلى قَوْمٍ مُجْرِمِينَ »  « 1 » به سوى قوم لوط كه مردمانى تبهكارند تا آنها را از عذاب پروردگار جهانيان بترسانيم .\r\nامام باقر عليه السلام فرمود : « ابراهيم عليه السلام به فرستادگان خدا گفت : در ميان آنها لوط است گفتند : ما بهتر مىدانيم چه كسانى در ميان آن خانه هستند ما همهء آنها را نجات مىدهيم  « إِلَّا امْرَأَتَهُ قَدَّرْنا إِنَّها لَمِنَ الْغابِرِينَ »  « 2 » . فرمود :\r\n  « فَلَمَّا جاءَ آلَ لُوطٍ الْمُرْسَلُونَ قالَ إِنَّكُمْ قَوْمٌ مُنْكَرُونَ »   « 3 » ،   « قالُوا بَلْ جِئْناكَ بِما كانُوا فِيهِ يَمْتَرُونَ ، وَ أَتَيْناكَ بِالْحَقِّ »   « 4 »\r\nتا قوم خود را به وسيلهء عذاب بيم دهى و البته كه ما راست مىگوييم ، تو شبانه وقتى كه شب به نيمه رسيد ، در حالى كه كسى متوجه شما نشود ، بدون زنت كه او نيز به عذاب آنها گرفتار مىشود خانواده‌ات را بردار و همين امشب به جايى كه مأمورى برو !\r\nابوجعفر عليه السلام فرمود : « چگونگى امر را به لوط عليه السلام ابلاغ كردند كه به هنگام طلوع صبح همگى ريشه‌كن خواهند شد به گونه‌اى كه حتى يك نفر باقى نخواهد ماند .\r\nامام عليه السلام فرمود : چون روز هشتم شد با طلوع فجر ، خداوند عزّوجلّ\r\n\r\n\r\n","description":"","footnote":"\r\n( 1 ) - حجر / 58 : گفتند : ما به سوى يك قوم گنهكار فرستاده شده‌ايم .\r\n( 2 ) - حجر / 1 : به جز همسرش كه ما مقدّر ساخته‌ايم از بازماندگان در شهر محكوم فنا باشد .\r\n( 3 ) - حجر / 61 و 62 : هنگامى كه فرستادگان خداوند نزد خاندان لوط آمدند به آنها گفت : شما افرادى ناشناخته‌ايد .\r\n( 4 ) - حجر / 63 و 64 : گفتند : ما چيزى را براى تو آورده‌ايم كه آنها در آن ترديد داشته‌اند ، ما واقعيت غير قابل ترديدى را براى تو آورده‌ايم .\r\n","page_name":" 387 ","page_number":387},
  {"content":"\r\n\r\nفرستادگان را به سوى ابراهيم عليه السلام فرستاد تا او را به اسحاق بشارت دهند و نيز هلاكت قوم لوط عليه السلام را به او تسليت گويند ، و اين است قول خداى تعالى :\r\n وَ لَقَدْ جاءَتْ رُسُلُنا إِبْراهِيمَ بِالْبُشْرى قالُوا سَلاماً قالَ سَلامٌ فَما لَبِثَ أَنْ جاءَ بِعِجْلٍ حَنِيذٍ  ( يعنى پاكيزه و بريان شده و پخته )   فَلَمَّا رَأى أَيْدِيَهُمْ لا تَصِلُ إِلَيْهِ نَكِرَهُمْ وَ أَوْجَسَ مِنْهُمْ خِيفَةً قالُوا لا تَخَفْ إِنَّا أُرْسِلْنا إِلى قَوْمِ لُوطٍ وَ امْرَأَتُهُ قائِمَةٌ فَضَحِكَتْ   ( يعنى از گفتهء آنها در شگفت شد )    فَبَشَّرْناها بِإِسْحاقَ وَ مِنْ وَراءِ إِسْحاقَ يَعْقُوبَ ، قالَتْ يا وَيْلَتى أَ أَلِدُ وَ أَنَا عَجُوزٌ وَ هذا بَعْلِي شَيْخاً إِنَّ هذا لَشَيْءٌ عَجِيبٌ ، قالُوا أَ تَعْجَبِينَ مِنْ أَمْرِ اللَّهِ رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ . » .    « 1 »\r\nامام باقر عليه السلام فرمود : « چون به ابراهيم عليه السلام بشارت اسحاق عليه السلام رسيد و ترس از او فرو ريخت رو به مناجات با پروردگار خويش دربارهء قوم لوط آورد ، در حالى كه درخواست مىكرد تا از آنها بلا را بر طرف كند .\r\nپس خداى عزّوجلّ فرمود :  « يا إِبْراهِيمُ أَعْرِضْ عَنْ هذا إِنَّهُ قَدْ جاءَ أَمْرُ رَبِّكَ \r\n\r\n\r\n","description":"","footnote":"\r\n( 1 ) - هود / 69 - 73 : فرستاده‌هاى ما نزد ابراهيم عليه السلام آمدند در حالى كه حامل بشارتى بودند و هنگامى كه رسولان بر او وارد شدند سلام كردند ، او هم در پاسخ آنها سلام گفت و چيزى نگذشت كه گوسالهء بريانى براى آنها آورد . هنگامى كه ديد دست آنها به آن نمىرسد ( از آن نمىخورند ) كار آنها را غير عادى شمرد و در دل احساس ترس نمود ، به او گفتند : نترس ما به سوى قوم لوط فرستاده شده‌ايم ، در اين هنگام همسر ابراهيم ( ساره ) كه در آنجا ايستاده بود ، خنديد . . . فرياد كشيد كه اى واى بر من ! آيا من فرزند مىآورم در حالى كه پيرزنم و شوهرم نيز پير است ، اين مسألهء بسيار عجيبى است ! گفتند : آيا از فرمان خداوند تعجّب مىكنى ( در حالى كه ) رحمت و بركات خدا بر شما اهل بيت بوده و هست . او ( خدايى ) ستوده و بزرگوار است .\r\n","page_name":" 388 ","page_number":388},
  {"content":"\r\n\r\n وَ إِنَّهُمْ آتِيهِمْ عَذابٌ غَيْرُ مَرْدُودٍ »  « 1 » عذاب من پس از طلوع آفتاب بر آنها در روز معيّنى قطعى و غير قابل برگشت است . » . « 2 »\r\n2 - از ابوحمزهء ثمالى به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم از جبرئيل پرسيد : كيفيت هلاكت قوم لوط عليه السلام چگونه بود ؟ جبرئيل عليه السلام گفت : قوم لوط اهل شهرى بودند كه خود را از مدفوع پاكيزه نمىكردند و از جنابت پاك نمىنمودند ، مردمانى بخيل و بر دادن غذا به ديگران سخت و ممسِك بودند . و لوط عليه السلام در بين آنها سى سال به سر برد و او وارد بر ايشان بود ؛ از ايشان نبود و در ميان آنها قبيله و فاميلى نداشت و آنان را به جانب خداى عزّوجلّ و به ايمان و پيروى از او فرا خواند .\r\nاز كارهاى زشت آنها را منع كرد و بر اطاعت خدا ترغيب نمود ولى آنها اجابت نكردند و از وى فرمان نبردند . و خداى عزّوجلّ همين كه خواست آنها را عذاب كند ، فرستادگانى بيم‌دهنده براى اتمام حجّت يا براى انذار به سوى ايشان فرستاد .\r\nو چون آنها از فرمان وى سركشى كردند ، فرشتگانى فرستاد تا كسانى را كه از مؤمنان در شهر ايشان بودند بيرون كنند و آنها جز يك خانواده كسى از مسلمانان را پيدا نكردند و آنها را از شهر بيرون كردند ، و به لوط عليه السلام گفتند : شبانه خانواده خود را همين شب كه پاره‌اى از شب\r\n\r\n\r\n","description":"","footnote":"\r\n( 1 ) - هود / 76 : رسولان به زودى به ابراهيم عليه السلام گفتند : اى ابراهيم ! از اين پيشنهاد صرف نظر كن‌چرا كه فرمان حتمى پروردگارت فرا رسيده است .\r\n( 2 ) - علل الشّرايع : 2 / 233 .\r\n","page_name":" 389 ","page_number":389},
  {"content":"\r\n\r\nگذشته بردار ، به طورى كه هيچ كس نفهمد ، برويد همان جايى كه مأموريد ! همين كه شب به نيمه رسيد لوط عليه السلام با دخترانش حركت كردند و زنش ماند تا از دنبال بيايد و او به سراغ قوم خود رفت تا از لوط سخن چينى كند و به آنها اطّلاع دهد كه لوط با دخترانش شبانه رفتند .\r\nچون فجر طلوع كرد ، مرا از بالاى عرش ندا دادند ! اى جبرئيل ! عذاب قوم لوط از جانب خدا به طور حتم امر قطعى و مسلّم است پس به شهرى كه قوم لوط عليه السلام هستند و تمام آنچه در شهر است از زير هفت طبقهء زمين از جا بكن ؛ سپس آن را به آسمان بالا ببر تا فرمان خداى مقتدر در زير و رو كردن آن برسد و تنها خانهء لوط عليه السلام را به عنوان نشانه‌اى آشكار براى عبرت كاروان‌ها واگذار ! پس بر مردم ستمگر آن شهر فرود آمدم ، با بال راستم بر بخش شرقى آن و با بال چپم به قسمت غربى آن زدم . يا محمّد ! آن را از زير هفت طبقهء زمين از جا كندم به جز خانهء لوط عليه السلام كه نشانه‌اى براى كاروانيان باشد .\r\nسپس آن را در زير پرهاى زيرينم بالا بردم ، جايى نگاه داشتم كه اهل آسمان صداى آواى خروس‌ها و پارس سگ هايشان را مىشنيدند ، همين كه خورشيد طلوع كرد از بالاى عرش ندايم دادند : اى جبرئيل شهر را بر سر قوم واژگون كن ! پس چنان زيرو رو كردم كه پايين آن بالا شد و خداوند بر سر ايشان سنگهايى از گِل خشكيده كه در نزد پروردگار مشخّص است باريد . و اى محمّد ! اين نوع عذاب از ستمگران امّت تو نيز دور نيست .\r\nامام عليه السلام مىفرمايد : « رسول خدا صلى الله عليه و آله و سلم پس از شنيدن اين ماجرا فرمود : اى جبرئيل شهر ايشان در كدام سرزمين بود ؟ جبرئيل گفت : محلّ\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nشهر آنها در آن زمان در محلّ درياچه طبريّهء امروز بود كه در اطراف شام است .\r\nامام عليه السلام فرمود : « رسول خدا صلى الله عليه و آله و سلم پرسيد : آيا موقعى كه شهر را بر سر آنها واژگون كردى ديدى كه در كدام موضع از سرزمين‌ها آن شهر و مردمانش افتادند ؟ گفت : يا محمّد ! ما بين درياى شام تا مصر فرود افتاد و در انتهاى آن دريا قرار گرفت . » . « 1 »\r\n3 - از زكريّا بن آدم ، به نقل از پدرش با يك واسطه از امام باقر عليه السلام آورده است ، فرمود : « قوم لوط عليه السلام بالاترين قومى بودند كه خداوند آفريده بود . پس ابليس ( لعنةاللَّه عليه ) به شدت دنبال آنها را گرفت . و از سرگذشت و ماجراى آنها اين بود كه هر وقت پى كارى مىرفتند دسته جمعى مىرفتند ، زنها پشت سر مىماندند ، ابليس به بازديد آنها آمد و چنان بودند وقتى كه بر مىگشتند ابليس تمام كارهايى كه انجام مىدادند ، خراب مىكرد . به يكديگر گفتند : بياييد كمين كنيم ببينيم اين چه كسى است كه كارهاى ما را خراب مىكند ! كمين كردند ، ناگاه ديدند پسر بچه‌اى است كه زيباتر از او ممكن نيست ! پرسيدند : تويى كه كاركرد ما را خراب مىكنى ؟ گفت : آرى بارها و بارها ! همگى تصميم گرفتند او را بكشند و او را نزد مردى خواباندند چون شب شد ، فرياد كشيد ! پرسيد : چرا داد كشيدى ؟ گفت : پدرم مرا روى شكمش مىخواباند ، آن مرد گفت : بيا روى شكم من بخواب ! پس همواره با آن مرد بود تا اين كه به او ياد داد كه با وى عمل ( زشت ) را انجام دهد ؛ نخست ابليس با او و نوبت دوم او با ابليس\r\n\r\n\r\n","description":"","footnote":"\r\n( 1 ) - علل الشّرايع : 2 / 236 .\r\n","page_name":" 391 ","page_number":391},
  {"content":"\r\n\r\nآن عمل را انجام داد .\r\nسپس رها شد و از دست آنها فرار كرد ، صبح كه شد ، آن مرد از كار آن پسر خبر داد و عمل او باعث تعجّب آنها شد كه قبلًا سابقه نداشتند و به آن كار مداومت كردند تا آنجا كه مردها به يكديگر بسنده كردند .\r\nسپس سر راه به كمين رهگذران مىايستادند ، و با آنها چنان رفتارى را مىكردند به طورى كه مردم ، شهر ايشان را ترك گفتند و پس از آن آنها زنانشان را ترك كردند و به پسر بچه‌ها رو آوردند پس چون ابليس ( لعنةاللَّه عليه ) ديد كه كارش دربارهء مردان استوار شده است ، به سمت زنان برگشت و خود را به شكل زنى درآورد سپس گفت : مردان شما با يكديگر چنين كارى را مىكنند ؟ گفتند : آرى ما ديده‌ايم و لوط عليه السلام در برابر آنها را موعظه و نصيحت مىكند ! تا اين كه زنها نيز به زنها اكتفا كردند . و چون حجّت بر ايشان تمام شد ، خداى تعالى جبرئيل ، ميكائيل و اسرافيل را در پوشش پسرانى فرستاد كه قباهايى بر تن داشتند ، از كنار لوط عليه السلام گذشتند در حالى كه او مشغول كشاورزى بود ، پرسيد : كجا مىرويد كه من هرگز زيباتر از شما نديده‌ام ؟ گفتند : آقاى ما ، ما را به نزد صاحب اين شهر فرستاده است ! لوط عليه السلام گفت : فرزندان من ! آيا به اطّلاع آقاى شما نرسيده است كه مردم اين شهر چه مىكنند ؟ به خدا سوگند كه اينان مردان را مىگيرند و با آنها عمل زشت بجا مىآورند ، به حدى كه خون از ايشان بيرون مىآيد !\r\nآن‌ها گفتند : ما را آقايمان فرمان داده است تا از وسط شهر بگذريم .\r\nلوط عليه السلام فرمود : مرا به شما نيازى است ؟ پرسيدند : چه نيازى ؟ فرمود :\r\nهمين جا بمانيد تا هوا قدرى تاريك شود .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nامام عليه السلام فرمود : « آنها نشستند ، دختر خودش را فرستاد و گفت : براى آنها نان و آبى داخل انبانى بگذار و بياور و بر ايشان عبايى بياور تا خود را از سرما بپوشانند . و چون دختر به جانب خانه رفت ، باران آمد و بيابان پر از آب شد .\r\nلوط عليه السلام گفت : اكنون آب اين بيابان بچه‌ها را مىبرد ، به آنها گفت :\r\nبرخيزيد تابرويم ! لوط عليه السلام از كنار ديوار مىرفت و جبرئيل ، ميكائيل و اسرافيل از وسط راه حركت مىكردند . فرمود : پسران من ! از اين جا برويد ! گفتند : آقاى ما دستور داده است كه در وسط راه حركت كنيم و لوط عليه السلام تاريكى را غنيمت مىشمرد ، و ابليس ( لعنةاللَّه عليه ) از آنجا مىگذشت ، از بغل زنى كودكى را گرفت و آن را داخل چاهى انداخت ، مردم شهر همگى يكديگر را بر منزل لوط صدا زدند . همين كه چشمشان به آن پسران داخل منزل لوط عليه السلام افتاد ، گفتند : اى لوط ! تو هم وارد كار ما شده‌اى ! لوط عليه السلام گفت :  « هؤُلاءِ ضَيْفِي فَلا تَفْضَحُونِ »  « 1 » گفتند : آنها سه نفرند ، تو يكى از آنها را بگير ! و دوتاى ديگر را به ما بده !\r\nامام عليه السلام فرمود : « حضرت لوط آنها را وارد حجره كرد و فرمود : اگر من فاميلى داشتم مرا از شما باز مىداشتند . ولى آنها بر درِ خانه هم ديگر را پس مىزدند و سرانجام درِ خانهء لوط عليه السلام را شكستند و لوط عليه السلام را يك طرف انداختند ، جبرئيل عليه السلام به لوط گفت :  « إِنَّا رُسُلُ رَبِّكَ لَنْ يَصِلُوا إِلَيْكَ »  « 2 »\r\n\r\n\r\n","description":"","footnote":"\r\n( 1 ) - حجر / 68 : ( لوط ) گفت : اينها مهمانان منند ، آبروى مرا نريزيد !\r\n( 2 ) - هود / 81 : ( گفتند : اى لوط ) ما فرستادگان پروردگار توايم ، آنها هرگز دسترسى به تو پيدانخواهند كرد .\r\n","page_name":" 393 ","page_number":393},
  {"content":"\r\n\r\nپس مشتى خاك برگرفت و بر صورت آنها زد و گفت : زشت باد چهره‌هايتان ! پس مردم شهر همگى نابينا شدند . لوط عليه السلام فرمود : اى فرستادگان پروردگارِ من پروردگارم شما را چه دستورى دربارهء ايشان داده است ؟\r\nگفتند : ما را فرمان داده است تا در وقت سحر آنها را دچار عذاب كنيم .\r\nلوط عليه السلام گفت : مرا به شما نيازى است ، گفتند : نياز تو چيست ؟ گفت : آنها را همين الآن عذاب كنيد ! گفتند : اى لوط !  « إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ »  « 1 » ولى تو كوچ كن و دست دخترانت را بگير و برو ! و زنت را ترك كن !\r\nامام باقر عليه السلام فرمود : « خداوند لوط را بيامرزد ! اگر مىدانست كه چه كسى با او داخل حجره است هر آينه مىدانست كه او مورد نصرت خداست ، هنگامى كه فرمود :  « قالَ : لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ »  « 2 » كدام ركن قوىتر از جبرئيل است كه با وى داخل حجره بود ؟ !\r\nخداى عزّوجلّ به محمّد صلى الله عليه و آله و سلم فرمود :  « وَ ما هِيَ مِنَ الظَّالِمِينَ بِبَعِيدٍ »  « 3 » يعنى چنين عذابى از ستمگران امّت تو اگر كار قوم لوط را انجام دهند بعيد نيست . » « 4 »\r\n4 - از ابوبصير نقل كرده است ، مىگويد : به امام باقر عليه السلام عرض كردم :\r\nاز پىآمد بُخل مرا آگاه سازيد ؟ فرمود : « رسول خدا صلى الله عليه و آله و سلم از دست بخل\r\n\r\n\r\n","description":"","footnote":"\r\n( 1 ) - همان / 81 . لحظهء نزول عذاب و ميعاد آن‌ها صبح است ، مگر صبح نزديك نيست ؟ !\r\n( 2 ) - هود / 80 : گفت : ( افسوس ) اى كاش در برابر شما قدرتى درخود داشتم يا تكيه‌گاه و پشتيبان‌محكمى ( از قوم و عشيره و پيروان و هم پيمانان قوى ) در اختيار من بود !\r\n( 3 ) - همان / 83 : آنها از هيچ قوم و گروه ستمكار و ظالمى دور نيستند .\r\n( 4 ) - عقاب الأعمال : ص 314 و 315 .\r\n","page_name":" 394 ","page_number":394},
  {"content":"\r\n\r\nبه خداى تعالى پناه مىبُرد و خداوند مىفرمايد :  « وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ »  « 1 » و به زودى تو را از پىآمد بخل آگاه مىسازم ، همانا قوم لوط عليه السلام اهل شهرى بودند كه مردم آن شهر در غذا دادن بخيل بودند و اين بخل آنها را به درد بى درمانى در شرمگاهشان گرفتار كرد !\r\nعرض كردم : چه بود عقوبت آنها ؟\r\nفرمود : شهر قوم لوط در سر راه كاروانيان به سوى شام و مصر بود ، چنان بود كه كاروانيان نزد ايشان فرود مىآمدند و از آنها پذيرايى مىكردند ، همين كه اين رفت و آمد كاروان‌ها زياد شد ، آنها دلتنگ شدند و بخل آنها را بدان سو كشاند كه هر گاه مهمانى بر آنها وارد مىشد ، بدون اين كه كششى نسبت به آن عمل داشته باشند آبروى او را مىبردند ! تا آنجا كه در پى مردان بودند و آنها را مىجستند و در برابر آن كابين هم مىپرداختند .\r\nهمانا لوط عليه السلام در بين قوم خود سى سال ماند ، آنها را به جانب خداى تعالى دعوت مىكرد و از عذاب او برحذر مىداشت ، و زن ابراهيم عليه السلام ، ساره خواهر لوط عليه السلام بود و لوط عليه السلام پيرمردى بخشنده و مهمان نواز بود ، وقتى كه مهمانى به او وارد مىشد پذيرايى مىكرد و از قوم خود او را برحذر مىداشت .\r\nپس قوم لوط عليه السلام به او گفتند : ما تو را از مهمان و پذيرايى او منع مىكنيم و اگر اين كار را نكنى تو را دربارهء او خوار و خفيف مىكنيم ! اين بود كه لوط عليه السلام هر وقت مهمانى به او وارد مىشد از ترس اين كه قومش\r\n\r\n\r\n","description":"","footnote":"\r\n( 1 ) - حشر / و كسانى كه از بُخل و حرص نفس خويش باز داشته شده‌اند رستگارانند .\r\n","page_name":" 395 ","page_number":395},
  {"content":"\r\n\r\nآبروى او را ببرند ، مخفى مىداشت ، توضيح اين كه لوط عليه السلام قبيله و عشيره‌اى نداشت . و همواره لوط و ابراهيم عليهما السلام منتظر نزول عذاب بر قوم لوط بودند و ابراهيم و لوط عليهما السلام ، مقام ارجمندى نزد خداى تعالى داشتند ، و چون خداى تعالى ارارده فرمود ، قوم لوط را عذاب كند ، دوستى زياد ابراهيم عليه السلام و محبّت وى به لوط را در نظر مىگرفت ، عذاب مردم را به خاطر رأفت ايشان تأخير مىانداخت ، خداوند اراده فرمود تا در عوض عذاب قوم لوط به ابراهيم پسر دانايى مرحمت كند كه بدان وسيله غم هلاكت قوم لوط را تسلّى بخشد .\r\nاز اين رو خداوند فرستادگانى نزد ابراهيم عليه السلام فرستاد تا او را به وجود اسماعيل بشارت دهند ، آن‌ها شب هنگام بر ابراهيم عليه السلام وارد شدند ، ابراهيم عليه السلام از ديدن آنها بىتابى كرد و ترسيد كه مبادا دزدانى باشند ، همين كه فرستادگان خدا بىتابى او را ديدند ،  « قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ »  « 1 » سپس گفتند :  « قالُوا إِنَّا أُرْسِلْنا إِلى قَوْمٍ مُجْرِمِينَ »  « 2 » ما سوى قوم تو ( فرستاده شده‌ايم ) .\r\nو چون روز هشتم شد با طلوع فجر فرستادگان خدا نزد ابراهيم آمدند در حالى كه او را به وجود اسحاق بشارت و به هلاكت قوم لوط تسليت مىدادند . » . « 3 »\r\n\r\n\r\n","description":"","footnote":"\r\n( 1 ) - حجر / 53 : گفتند : نترس ، ما ( آمده‌ايم ) تو را به فرزند دانايى بشارت دهيم .\r\n( 2 ) - همان / 58 : گفتند : ما به سوى يك قوم گنهكار فرستاده شده‌ايم ، به سوى قوم لوط .\r\n( 3 ) - قصص انبياء : ص 118 و 119 . در آخر حديث يك جا بشارت به اسماعيل و يك جا به وجود اسحاق آمده است با مراجعه به مرجع اول يعنى متن « قصص انبياء » چاپ بنياد پژوهشها ( ص 119 ) ديديم همين طور آمده است - م .\r\n","page_name":" 396 ","page_number":396},
  {"content":"\r\n\r\n\r\nروايات امام عليه السلام دربارهء يونس عليه السلام\r\n1 - راوندى از ابوعبيدهء حذّاء به نقل از امام باقر عليه السلام آورده است ، فرمود : « در يكى از كتابهاى على عليه السلام يافتيم كه آن حضرت به نقل از رسول خدا صلى الله عليه و آله و سلم آورده است كه جبرئيل عليه السلام براى آن حضرت نقل كرده است كه يونس بن متى را در سن سى سالگى ، خداى تعالى به سوى قومش مبعوث كرد ، او در بين ايشان قيام كرد ؛ آنها را به سوى خداى تعالى دعوت مىكرد ولى جز دو نفر كه يكى از آنها روبيل بود ، كسى ديگر ايمان نياورد . روبيل از خاندان علم و حلم بود و با يونس مصاحبت ديرينه داشت پيش از آن كه خداوند او را به پيامبرى مبعوث كند و صاحب گوسفندانى بود كه آنها را مىچراند و از اين راه روزى مىخورد .\r\nدومين نفر تنوخا مردى عابد زاهد بود ، نه علمى داشت و نه حكمتى . و هيزم جمع مىكرد و از راه درآمدش خوراك خودش را در مىآورد ، همين كه يونس عليه السلام ديد قومش دعوت او را اجابت نمىكنند و ترسيد از اين كه مبادا او را بكشند ، اين را به درگاه خدا شكايت كرد ، خداوند تعالى به او وحى كرد كه در ميان آنها زن باردار و بچهء در رحم و طفل خردسال و پيرمرد و زن ناتوان است ! من مايلم كه با ايشان مدارا كنم و منتظرم كه آنها برگردند و توبه كنند .\r\nهمچون پزشك معالجى كه با دارو و به تدريج مداوا مىكند ، همانا من روز چهارشنبه نيمه شوال پس از طلوع آفتاب بر آنها عذاب نازل مىكنم .\r\nيونس عليه السلام به تنوخاى عابد و روبيل اين خبر را داد تا آنها مطّلع باشند .\r\nتنوخا گفت : من صلاح مىبينم كه در پايين كوه سر راه بيابانها\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبچه‌هاى كوچك را از مادرانشان جدا كنيد ! و هرگاه باد زردى را مشاهده كرديد كه از سمت مشرق مىوزد ، بچه‌ها و همهء مردم به درگاه خدا بنالند و توبه كنند و از خداى تعالى با قدرت عظيمش طلب آمرزش كنند ، سرها را به سمت آسمان بلند كنند و بگويند : پروردگارا ما به خود ستم كرديم تو توبهء ما را بپذير ! و هرگز از گريه و زارى در درگاه خداى جلّت عظمته خسته نشويد ! تا خورشيد غروب كند و خداوند عذاب را از شما بردارد .\r\nهمين كار را كردند و خداوند توبهء آنها را قبول كرد .\r\nخداوند با يونس شرط نكرده بود كه حتماً با نزول عذاب آنها را هلاك سازد ، از اين رو خداى عزّوجلّ به اسرافيل وحى كرد عذابى را كه بنا بود بر ايشان نازل گردد از آنها برگردان ! اسرافيل بر آنها نازل شد پس بالهاى خود را گسترد و بدان وسيله عذاب را پس گرداند تا آن را به گوههايى كه در ناحيهء موصل بود ، زد تا روز قيامت به آهن تبديل شد ، چون قوم يونس ديدند كه عذاب از آنها دفع شد ، خدا را سپاس گفتند و به خانه‌هاى خود فرود آمدند و زنها و فرزندانشان به آنها پيوستند و يونس عليه السلام بيست و هشت روز از آنها پنهان شد : هفت روز در رفتنش و هفت روز در شكم نهنگ و هفت روز در فضاى باز و هفت روز در برگشتن نزد قومش پس نزد آنها آمد و آنان به وى ايمان آوردند و تصديق كردند و از او پيروى نمودند . » . « 1 »\r\n\r\n\r\n","description":"","footnote":"\r\n( 1 ) - قصص انبياء : ص 252 .\r\n","page_name":" 398 ","page_number":398},
  {"content":"\r\n\r\n\r\nروايات امام عليه السلام دربارهء خضر عليه السلام\r\n1 - صدوق از حمزة بن عمران و ديگران به نقل از امام صادق عليه السلام آورده است كه فرمود :\r\n« ابوجعفر محمّدبن علىّ الباقر عليهما السلام در مدينه از خانه بيرون آمد ، خسته شد به ديوارى از ديوارهاى شهر تكيه داده بود و فكر مىكرد ، ناگهان مردى به جانب او آمد ، به و ى گفت : اى ابوجعفر ! چرا غمگينى ؟ براى خاطر دنياست كه روزى خداى عزّوجلّ آماده است ، و نيكوكار و بدكار در آن شريكند . يا به خاطر آخرت است كه وعده‌اى است راست و در آنجا پادشاهى مقتدر حكم مىكند ؟ !\r\nامام باقر عليه السلام فرمود : غم من براى اينها نيست ، بلكه اندوه من به خاطر فتنهء پسر زبير است . آن مرد گفت : آيا ديده‌اى كسى از خدا بترسد ولى خداوند او را نجات ندهد ؟ ! و يا ديده‌اى كه كسى بر خدا توكّل كند ولى خداوند او را كفايت نكند ؟\r\nو آيا كسى را ديده‌اى كه به خداوند پناه ببرد و او پناهش ندهد ؟ !\r\nابوجعفر عليه السلام با شنيدن سخنان آن مرد فرمود : خير . پس آن مرد به راه خود رفت پرسيدند : اين مرد كه بود ؟ ابوجعفر عليه السلام فرمود : اين همان خضر عليه السلام است . » . « 1 »\r\n\r\n\r\n","description":"","footnote":"\r\n( 1 ) - كمال الدّين : ص 386 .\r\n","page_name":" 399 ","page_number":399},
  {"content":"\r\n\r\n\r\nروايات امام عليه السلام دربارهء ذوالقرنين\r\n1 - صدوق از ابوبصير نقل كرده است ، مىگويد : امام باقر عليه السلام فرمود :\r\n« ذوالقرنين پيامبر نبوده است ولى او بنده‌اى صالح بود كه خدا را دوست داشت و خدا هم او را دوست مىداشت و در درگاه خدا خالص بود و خداوند نيز متقابلًا خير او را مىخواست ، او قوم خو د را به خداترسى فرمان داد ولى آنها به پيشانى او زدند ، از اين رو مدتى از نظر آنها پنهان شد سپس بازگشت ، دوباره به سوى ايشان برگشت ، به طرف ديگر پيشانيش زدند . و در بين شما هم كسانى به راه و روش او هستند . » . « 1 »\r\n2 - راوندى از ابوبصير نقل كرده است ، مىگويد : امام باقر عليه السلام فرمود :\r\n« همانا ذوالقرنين پيامبر نبود ، بلكه بندهء صالحى بود ، خدا را دوست داشت و خدا هم او را دوست مىداشت و او با خدا صميمى بود ، خدا نيز خيرخواه او بود ، او قوم خود را به تقواى الهى فرا خواند ولى آنها به پيشانى وى زدند ، پس مدتى از آنها پنهان شد ، سپس مراجعت كرد و به سمت ديگر پيشانيش زدند . و در بين شما نيز كسانى به راه و روش او هستند . او ما بين ابرهاى سخت و ابرهاى در دسترس و پست مخيّر شد .\r\nابرهاى پايين را برگزيد و بر راه نرمش و فروتنى بود و چنان بود كه هر گاه به قومى مىرسيد گويى پيام رسان از جانب خود به ايشان است تا اين كه پيام رسانان را تكذيب نكنند ! » . « 2 »\r\n3 - از سمّاك بن حرب بن حبيب نقل كرده ، مىگويد : مردى خدمت على عليه السلام آمد و عرض كرد : يا اميرالمؤمنين ! از ذوالقرنين مرا آگاه ساز !\r\n\r\n\r\n","description":"","footnote":"\r\n( 1 ) - قصص انبياء : ص 120 .\r\n( 2 ) - قصص انبياء : ص 121 .\r\n","page_name":" 400 ","page_number":400},
  {"content":"\r\n\r\nعلى عليه السلام فرمود : « ابر در فرمان او بود و وسايل در دسترس او و بساط روشنايى براى او گسترده شد . فرمود : او شب مىديد همان طورى كه روز مىديد . » . « 1 »\r\n4 - از ابوحمزه به نقل از امام باقر عليه السلام آورده است ، فرمود : « ذوالقرنين بندهء صالحى بود ، او شاخى از طلا و نقره نداشت ، خداوند او را در بين قوم خودش مبعوث كرد ، آنها به سمت راست پيشانيش زدند ، و در ميان شما نيز همانند او هستند - سه مرتبه اين جمله را تكرار كرد - . و براى او ( ذوالقرنين ) چشمهء زندگى را تعريف كرده بودند ؛ و گفته بودند : هر كه جرعه‌اى از آب آن چشمه را بياشامد نمىميرد تا آن صيحه ( فرياد يك باره براى هلاكت موجودات ) را بشنود ، از اين رو در طلب آن بيرون رفت تا به جايى رسيد كه در آنجا شصت و هشت چشمه بود . و پيشاپيش او خضر عليه السلام رفته بود و ياران خاصش نيز نزد او بودند . پس از او آب طلبيد ، خضر عليه السلام به او آب داد و به گروهى از اصحاب او نيز به هر كدام يك ماهى نمك زده‌اى را داد ، سپس گفت : به اينجاها برويد ، بايد هر كدام از شما ماهى خود را بشويد .\r\nخضر عليه السلام بر سرچشمه‌اى از آن چشمه‌ها رفت ، همين كه ماهى را داخل آب فرو برد و ماهى بوى آب را شنيد زنده شد و داخل آب جست ، خضر عليه السلام چون چنين ديد ، جامه هايش را كند و خود را داخل آب انداخت و داشت در آب فرو مىرفت و به اميد رسيدن به آن ماهى از آب مىنوشيد . چون چنين ديد اصحاب وى بازگشتند و ذوالقرنين دستور داد\r\n\r\n\r\n","description":"","footnote":"\r\n( 1 ) - قصص انبياء : ص 121 .\r\n","page_name":" 401 ","page_number":401},
  {"content":"\r\n\r\nتا آن ماهى را بگيرند ، و گفت : دقت كنيد كه يك ماهى از دست رفته است ! گفتند : خضر صاحب آن ماهى بود .\r\nپس ذوالقرنين خضر را طلبيد و گفت : ماهى خود را چه كردى ؟ خضر ماجرا را گفت و به ذوالقرنين توضيح داد كه من به داخل آب رفتم و غواصى و جستجو كردم ولى نيافتم ، ذوالقرنين پرسيد : از آب هم خوردى ؟ گفت : آرى .\r\nامام عليه السلام فرمود : پس ذوالقرنين ، خود آن چشمه را جست ولى آن را نيافت ، خضر گفت : تو صاحب آن چشمه‌اى و تو براى همين چشمه آفريده شده‌اى . و نام ذوالقرنين ، عياش بود و او نخستين پادشاه پس از نوح عليه السلام و نيز مالك ما بين شرق و غرب عالم بود » . « 1 »\r\n5 - از محمّدبن خالد با يك واسطه از امام باقر عليه السلام نقل كرده است ، مىفرمايد : « ذوالقرنين با ششصد هزار سوار به حج رفت و چون داخل حرم شد بعضى از اصحابش او را تا كنار خانهء خدا دنبال كردند و چون برگشت ، گفت : مردى را ديدم كه صورت كسى را پر نورتر از او نديده بودم ، گفتند : او ابراهيم خليل‌الرّحمان عليه السلام بود . گفت : اسبها را زين كنيد ! ششصد اسب را در مدتى زين كردند كه يك اسب را زين مىكنند .\r\nامام عليه السلام فرمود : « سپس ذوالقرنين گفت : نمىشود . بلكه بايد نزد خليل الرّحمان عليه السلام برويم ! پس او رفت و به همراه او ، پس از وى ياران برگزيده‌اش نيز رفتند .\r\nابراهيم عليه السلام پرسيد : به چه وسيله اين روزگار طولانى را به سر بردى ؟\r\n\r\n\r\n","description":"","footnote":"\r\n( 1 ) - قصص انبياء : ص 121 .\r\n","page_name":" 402 ","page_number":402},
  {"content":"\r\n\r\nگفت : به وسيه يازده كلمه كه عبارت است از : منزّه است خدايى كه پايدار است ، منزّه است خدايى كه داناست و فراموشى در او راه ندارد ، منزّه است خدايى كه نگهبانى است كه كوتاهى نمىكند ، منزّه است آن كه بيناست و ترديد نمىكند . منزّه است آن كه به خود قائم است و خواب در او راه ندارد . منزّه است آن كه پادشاهى است كه كجى در او يافت نمىشود .\r\nمنزّه است آن كه مقتدر است و به كسى ستم نمىكند ، منزّه است خدايى كه پوشيده از نظرهاست و ديده نمىشود . منزّه است خدايى كه دست او باز است ؛ در هيچ كارى به زحمت نيفتد . منزّه است آن كه استوار است و كار بيهوده نمىكند ، منزّه منزّه است آنكه جاودانه است ، خطا در او راه ندارد . » . « 1 »\r\n\r\nروايات امام عليه السلام دربارهء لقمان عليه السلام\r\n1 - راوندى از جابر به نقل از امام باقر عليه السلام آورده است ، فرمود : « از جمله مواعظ لقمان به پسرش اين بود كه گفت : پسر عزيزم ! اگر در مردن شك دارى ، خواب را از خودت دور كن ! و هرگز نمىتوانى اين كار را بكنى ! و اگر در دوباره زنده شدنت شك داشتى ، از خواب بيدار شدن را از خود دفع كن ! و هرگز نمىتوانى چنين كارى را بكنى ، پس چون بينديشى خواهى فهميد كه اختيار تو در دست ديگرى است و به يقين خواب به مانند مردن و بيدار شدن پس از خواب همچون زنده شدن پس از مرگ\r\n\r\n\r\n","description":"","footnote":"\r\n( 1 ) - قصص انبياء : ص 122 .\r\n","page_name":" 403 ","page_number":403},
  {"content":"\r\n\r\nاست .\r\nفرمود : « لقمان عليه السلام گفت : پسرم ! به كسى زياد نزديك نشو كه از تو دور تر مىشود و زياد دور نشو كه خوار مىگردى چرا كه هر جنبنده‌اى مثل خود را دوست مىدارد ، و آيا فرزند آدم مثل خودش را دوست نمىدارد ؟\r\nسفرهء نيكوكاريت را جز به نزد جوينده‌اش نگستر ! همانطور كه بين گوسفند و گرگ هرگز دوستى ممكن نيست ، همين‌طور بين نيكوكار و بدكار امكان دوستى نمىباشد . چنان كه هر كه به زشتى و پستى نزديك شود ، مقدارى از آن به وى در آويزد ، همين طور هر كس با بدكار مشاركت كند از راه و روش‌هاى او بياموزد . هر كه جدال را بپسندد ناسزا بشنود و هر كه جاى بدقدم بگذارد گرفتار تهمت شود و هر كه با رفيق بد رفاقت كند در امان نماند و هر كه زبانش را نگاه ندارد پشيمان گردد .\r\nفرمود : پسر عزيزم ! با صد نفر مصاحبت كن ولى با يك نفر دشمنى نكن ! پسر عزيزم به يقين آن حق تو و خلق و خوى تو است . پس حق تو آيين تو است و خلق و خوى تو رابطهء بين تو و بين مردم است پس هيچ كدام را ناقص نكن ! نيكىهاى اخلاقى را بياموز !\r\nاى پسر عزيزم ! در خدمت نيكان باش ولى فرزند بدان نباش ! پسر عزيزم ! بر تو باد اداى امانت ، اگر مىخواهى هم در دنيا و هم در آخرت سالم باشى امانت‌دار باش ! زيرا كه خداى تعالى خيانت كاران را دوست نمىدارد . پسر عزيزم ! مبادا نزد مردم خود را خداترس وانمود كنى در\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nحالى كه دلت تبهكار است ! » . « 1 »\r\n\r\nروايات امام عليه السلام دربارهء قوم ثمود عليه السلام\r\n1 - راوندى از سدير نقل كرده است ، مىگويد : مردى از امام باقر عليه السلام در حالى كه من حاضر بودم راجع به قول خداى تعالى :  « فَقالُوا رَبَّنا باعِدْ بَيْنَ أَسْفارِنا »  « 2 » پرسيد ، فرمود : « آنها قومى بودند كه شهرهايشان به هم پيوسته بود ، به هم ديگر نگاه رقابتى مىكردند ، رودهاى جارى داشتند با ميوه و انواع انگورها ! و شهرهاى آنها بين مدينه بر ساحل دريا تا شام گسترش داشت ، ناسپاسى كردند پس خداوند نعمت آنها را دگرگون كرد و سيل بنيان‌كنى را برايشان فرستاد و شهرهاى آنها را در آب فرو برد . » . « 3 »\r\n2 - همو از ابوعبيده به نقل از امام باقر عليه السلام آورده است ، فرمود :\r\n« گروهى از مردم « ايله » از قوم ثمود بودند كه ماهىها همه روزه پيشاپيش به سراغ آنها مىآمدند در حالى كه آن مردم از صيد آن ماهىها نهى شده بودند ، ولى افراد نادان آنها را صيد مىكردند و دانشمندانشان از آنها جلوگيرى نمىكردند ، سپس گروهى از آنها به طرف راست جدا شدند و گفتند : خداى تعالى شما را از صيد آن ماهىها نهى كرده است و جمعى از ايشان به سمت چپ رفتند و ساكت ماندند و آنها را موعظه\r\n\r\n\r\n","description":"","footnote":"\r\n( 1 ) - قصص انبياء : ص 190 .\r\n( 2 ) - سبا / 19 : پس گفتند : پروردگارا ! ميان سفرهاى ما دورى افكن ! ( منظورشان اين بود كه بين‌شهرها فاصله بيفتد ؛ چه ثروتمندان نمىخواستند كم درآمدها مثل آنها سفر كنند ) - م .\r\n( 3 ) - قصص انبياء : ص 99 .\r\n","page_name":" 405 ","page_number":405},
  {"content":"\r\n\r\nنكردند و گروه اول گفتند :   « لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً ؟ قالُوا مَعْذِرَةً إِلى رَبِّكُمْ وَ لَعَلَّهُمْ يَتَّقُونَ فَلَمَّا نَسُوا ما ذُكِّرُوا بِهِ »   « 1 » يعنى همين كه موعظه‌هاى آنها را به گوش نگرفتند گروه موعظه كننده از شهر بيرون رفتند ؛ از ترس اين كه مبادا دچار عذاب خدا شوند . اين‌ها كمترين افرادِ آن گروه بودند ، همين كه صبح شد اولياى خدا دمِ دروازه شهر آمدند ، ديدند آن مردم به شكل ميمون مسخ شده‌اند ؛ دمهايى دارند .\r\nسپس ابوجعفر عليه السلام فرمود : « علىّبن ابى طالب عليه السلام فرموده است : اين امّت پس از پيامبرشان راه و روشى داشتند كه نه معصيت خدا را بد مىدانستند و نه وضع موجود را تغيير مىدادند ، در حالى كه خداوند متعال فرموده است :  « أَنْجَيْنَا الَّذِينَ يَنْهَوْنَ عَنِ السُّوءِ وَ أَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ  « 2 »  » .  « 3 »\r\n\r\nروايات امام عليه السلام دربارهء حزقيل عليه السلام\r\n1 - راوندى از ابوحمزه نقل كرده است ، مىگويد : امام باقر عليه السلام فرمود :\r\n« همين كه پادشاه قِبط ( مردم مصر باستان ) به قصد خراب كردن\r\n\r\n\r\n","description":"","footnote":"\r\n( 1 ) - اعراف / 165 : چرا قومى را اندرز مىدهيد كه خداوند سرانجام آنها را هلاك مىكند و يا به عذاب‌دردناكى كيفر خواهد داد ؟ آنها در جواب گفتند : ( اين اندرزها ) براى اعتذار و رفع مسئوليت در پيشگاه پروردگار شماست ( بعلاوه ) شايد آنها بپذيرند و از گناه باز ايستند و تقوا پيشه كنند . اما چون تذّكراتى كه داده شده بود ، فراموش كردند .\r\n( 2 ) - اعراف / 165 : ( لحظهء عذاب فرا رسيد و ) نهى كنندگان از بدى را رهايى بخشيديم ، و كسانى را كه ستم كردند ، به خاطر نافرمانيشان به عذاب شديد گرفتار ساختيم .\r\n( 3 ) - قصص انبياء : ص 100 .\r\n","page_name":" 406 ","page_number":406},
  {"content":"\r\n\r\nبيت‌المقدّس بيرون شد ، مردم خدمت حزقيل پيامبر عليه السلام جمع شدند و به وى شكايت بردند ، فرمود : من امشب با پروردگارم مناجات مىكنم و او مناجات كرد ، پس به وى وحى شد : من كفايت كردم و آنها به راه خود رفتند . و خداوند به فرشتهء ( مُوَكّل ) برهوا وحى كرد كه نفس‌هاى آنها را بازدار ! پس همهء آنها مردند و حزقيل عليه السلام چون صبح شد به قوم خودش خبر داد و آنها رفتند ، ديدند كه آنان مرده‌اند » . « 1 »\r\n\r\nروايات امام عليه السلام دربارهء اصحاب اخدود\r\n1 - برقى از جابر جعفى به نقل از ابوجعفر ( امام باقر ) عليه السلام آورده است كه فرمود : « خداوند پيامبر سياهپوستى را به قوم خودش مبعوث كرد ، با آنها پيكار كرد پس ياران او كشته و اسير شدند و براى ايشان شيارهايى از آتش فراهم كردند سپس فرياد زدند : هر كس از اهل ملت ماست فاصله بگيرد ! و هر كه از پيروان آيين اين پيامبر است بايد درون اين آتش برود ! پس آنها داخل آتش مىرفتند تا اين كه زنى به همراه پسر بچهء خردسالش آمد و از آتش ترسيد ، پس پسربچه به او گفت : داخل آتش برو ! آن زن نيز درون آتش رفت . اينان اصحاب اخدود مىباشند . » . « 2 »\r\n2 - راوندى از معروف بن خرّبوذ نقل كرده است ، مىگويد : امام باقر عليه السلام فرمود : « پدرم علىّبن حسين عليهما السلام از قول جابربن عبداللَّه نقل كرد و گفت : من از سلمان فارسى قدس سره شنيدم ، نقل كرد كه بين پادشاهان فارس پادشاهى بود به نام روذين ، ستمگرى لجوج و سركش بود . چون فساد او\r\n\r\n\r\n","description":"","footnote":"\r\n( 1 ) - قصص انبياء : ص 241 .\r\n( 2 ) - محاسن : ص 249 .\r\n","page_name":" 407 ","page_number":407},
  {"content":"\r\n\r\nدر روى زمين در قلمرو خودش شدت يافت خداوند او را در سمت راست سرش به دردسرى مبتلا كرد به حدى كه او را از خوردن و آشاميدن بازداشته بود ، پس كمك خواست و ذليل شد . و وزيرانش را فراخواند و به آنها از درد خود شكايت كرد . پس آنها داروهايى را به وى خوراندند ، ولى از توقف درد نااميد شد . در همان وقت بود كه خداوند پيامبرى را مبعوث كرد و به وى گفت : سراغ روذين بندهء ستمگر من در هيأت پزشكان برو و ابتدا او را تعظيم كن و با وى به مدارا سخن بگو ! و بدون اين كه دارويى به او بخورانى و او را داغ كنى ( طبق رسم قديم محل درد را داغ مىكردند - م . ) وعدهء شفاى سريع را به او عطا كن ! و چون ديدى روى دلش به سمت تو است به او بگو : شفاى درد تو خون كودك شيرخواره‌اى است كه در حضور پدر و مادرش از روى ميل آنها بدون جبر و اكراه سر ببرند و تو از خون آن كودك سه قطره برگيرى و آن را به سوراخ طرف راست بينى خود بچكانى همان ساعت بهبود مىيابى ! آن پيامبر همان كار را كرد .\r\nپادشاه گفت : من كسى را در بين اين مردم با چنين ويژگى سراغ ندارم ! پيامبر به وى گفت : اگر بخشش زياد بكنى به مقصودت خواهى رسيد .\r\nراوى مىگويد : پس پادشاه فرستادگانى را به اين منظور فرستاد پس جنين تازه‌اى را بين پدر و مادر نيازمندى پيدا كردند و به آنها وعدهء بخشش زيادى را داد آنها كودك را به شاه دادند ، پس پادشاه جامى از طلا و كاردى خواست و به مادر آن بچه گفت : پسرت را در دامن خود بگير ! خداوند آن كودك را به زبان آورد و گفت : اى پادشاه از بريدن سر من ، پدر و مادرم را باز دار كه آنها بد پدر و مادرى هستند . در صورتى كه كودك ناتوان چون مظلوم واقع شود بايد پدر و مادرش از او دفاع كنند\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nدر حالى كه اين پدر و مادر من خود به من ستم مىكنند . پس زنهار مبادا كه تو در ستم كردن آنها به من ، به آنها كمك كنى !\r\nپادشاه با شنيدن سخنان كودك به شدت ناليد و بى تابى كرد و درد او از ميان رفت !\r\nو روذين با همان حال خوابش برد و در خواب كسى را ديد كه به او مىگفت : بدان كه بزرگى سزاوار آن كسى است كه كودك رابه زبان آورد و تو را و پدر و مادر او را از كشتن وى بازداشت و همان ( خدا ) تو را به درد شقيقه گرفتار كرد تا اين كه تو را از آن همه بدرفتارى در اين سرزمين دور سازد ، و اوست كه سلامتى را به تو باز گرداند و تو را بدانچه شنيدى اندرز داد پس به خود بيا !\r\nپس از آن ديگر دردى نديد و دانست كه تمام اينها از جانب خداى تعالى بود و پس از آن در سراسر كشور به عدل و داد رفتار كرد . » . « 1 »\r\n3 - از جابر نقل كرده است ، مىگويد : امام باقر عليه السلام فرمود : « اسقف نجران بر اميرالمؤمنين عليه السلام وارد شد ، صحبت از اصحاب اخدود به ميان آمد . اميرالمؤمنين عليه السلام فرمود : خداوند پيامبر سياه‌پوستى را به قوم خودش مبعوث كرد و آنان نيز سياهپوست بودند پس آنها را به سوى خدا خواند ولى آنها او را تكذيب كردند و با وى جنگيدند و بر او پيروز شدند . و شكافهايى را ايجاد كردند و در آنها هيزم و آتش قرار دادند و چون گرم شد بر كسانى كه بر آيين آن پيامبر بودند گفتند : از پيامبرتان جدا شويد و اگر نه داخل آن گودال‌ها مىاندازيم ، پس گروه زيادى جدا\r\n\r\n\r\n","description":"","footnote":"\r\n( 1 ) - قصص انبياء : ص 240 .\r\n","page_name":" 409 ","page_number":409},
  {"content":"\r\n\r\nشدند و عدهء زيادى را داخل آن گودال‌ها افكندند تا آن‌جا كه نوبت به زنى با پسر دو ماهه‌اش رسيد ، به او گفتند : يا بايد از دين خود برگردى و يا اين كه داخل آتش افكنده شوى ! او خواست خودش را در آتش اندازد چون به پسرش نگاه كرد دلش به حال او سوخت پس خداوند متعال آن كودك را به زبان آورد و گفت : اى مادر ! خودت را و مرا در آتش بينداز كه اين در راه خدا ناچيز است . » . « 1 »\r\n4 - از جابربن يزيد جعفى به نقل از امام باقر عليه السلام آورده است كه فرمود : « عمر ، مردى را فرماندار ناحيه‌اى از شام كرد و آنجا را فتح كردند و مردم آن جا اسلام آوردند ، پس براى آنها مسجدى ساخت ، مسجد خراب شد ، دوباره ساخت ، باز هم فرو ريخت ، بار سوم ساخت باز ويران شد . پس جريان را به عمر نوشت ، عمر همين كه نامه را خواند ، از اصحاب محمّد صلى الله عليه و آله و سلم پرسيد : آيا كسى در بين شما در اين‌باره چيزى مىداند ؟ گفتند : خير . پس به دنبال علىّبن ابى طالب عليه السلام فرستاد و نامه را بر او خواند .\r\nعلى عليه السلام فرمود : اين مربوط به پيامبرى است كه قوم وى او را تكذيب كرده و او را كشته‌اند و در داخل آن مسجد به خاك سپرده‌اند در حالى كه او آغشته به خونش بوده است . بنابراين به كارگزارت بنويس تا قبر او را بشكافد خواهد ديد كه پيكر او هنوز تازه است . بايد بر او نماز بخواند و او را در فلان جا دفن كند سپس مسجد را بسازد كه سرپا خواهد ايستاد !\r\nعمر همان كار را كرد و بعد آن مسجد را ساختند و استوار ماند .\r\n\r\n\r\n","description":"","footnote":"\r\n( 1 ) - همان : ص 246 .\r\n","page_name":" 410 ","page_number":410},
  {"content":"\r\n\r\nو در روايتى آمده است كه فرمود : « به كارگزارت بنويس كه طرف راست پايهء مسجد را بكند در آنجا به مردى برخورد مىكند كه نشسته و دست بر بينى و صورت خود دارد ! عمر گفت : آن مرد كيست ؟ على عليه السلام فرمود : تو براى كارگذارت بنويس تا آنچه من گفتم انجام دهد . پس اگر او را چنان كه گفتم پيدا كرد ان شاءاللَّه به تو خواهم گفت و او درنگ نكرد .\r\nناگهان فرماندار آنجا نوشت : همان طورى كه گفته بودى به آن مرد برخورد كردم و دستورى كه داده بودى اجرا كردم پس بناى مسجد سرپا استوار ماند ، عمر از على عليه السلام پرسيد : آن مرد كه بود ؟ فرمود : وى پيامبر اصحاب الاخدود بود . » . « 1 »\r\n\r\nاصحاب كهف\r\n1 - از جابر به نقل از ابوجعفر امام باقر عليه السلام آورده است ، مىگويد : شبى پيامبر صلى الله عليه و آله و سلم نماز را كه خواند نگاهى به ساختمان كرد ، ابوبكر ، عمر ، عثمان و على را طلبيد ، فرمود : برويد تا به اصحاب كهف برسيد و از طرف من به آنها سلام دهيد ! تو اى ابوبكر چون از اينها سنّت بزرگتر است جلو برو ، بعد تو اى عمر ، بعد تو اى عثمان ! اگر به يكى از شما جواب دادند و اگر نه يا علىّ ! تو آخرين نفر باش كه جلو مىروى ! سپس به باد دستور داد آنها را بلند كرد و برد بر در كهف نهاد .\r\nابوبكر جلو رفت و سلام داد ، جواب سلام او را ندادند پس به سمتى رفت ، عمر جلو رفت و سلام داد ، پاسخ سلام او را ندادند و عثمان جلو\r\n\r\n\r\n","description":"","footnote":"\r\n( 1 ) - قصص انبياء : ص 247 .\r\n","page_name":" 411 ","page_number":411},
  {"content":"\r\n\r\nرفت و سلام داد و جواب او را هم ندادند . پس على عليه السلام جلو رفت و گفت :\r\nدرود و رحمت و بركات خدا بر شما اى اصحاب كهف ! كسانى كه به پروردگارشان ايمان آوردند و بر هدايتشان افزود و بر دلشان نشست ! من فرستادهء رسول خدايم به سوى شما !\r\nگفتند : خوش آمدى ، مرحبا به رسول خدا و فرستادهء او و سلام بر تو اى وصىّ رسول خدا و رحمت و بركات خدا بر تو باد ! فرمود : شما چگونه دانستيد كه من وصىّ رسول خدايم !\r\nگفتند : همانا بر گوشهاى ما خوانده شده است كه جز با پيامبر و يا وصىّ پيامبر سخن نگوييم ، چگونه و در چه حالى پيامبر را ترك كرديد و حال كسان او و خودِ او چگونه بود ؟ و سؤالات زيادى را كردند و گفتند :\r\nخبر اين همراهان تو ؛ اين افراد چنان است كه ما جز با پيامبر و يا وصىّ پيامبر با كسى سخن نمىگوييم . پس على عليه السلام به همراهانش فرمود : آيا شنيديد كه چه مىگويند ؟ گفتند : آرى فرمود : پس گواهى دهيد ! سپس صورتشان را طرف مدينه برگرداندند و باد آنها را بلند كرد و برد تا در برابر رسول خدا صلى الله عليه و آله و سلم نهاد و آنچه شد بر پيامبر خبر دادند ، پيامبر صلى الله عليه و آله و سلم به ايشان فرمود :\r\nديديد و شنيديد پس گواه باشيد ! گفتند : آرى . پس پيامبر صلى الله عليه و آله و سلم به منزلش بازگشت و به آنها فرمود : گواهى خود را پاس بداريد ! » . « 1 »\r\n\r\n\r\n","description":"","footnote":"\r\n( 1 ) - قصص انبياء : ص 254 .\r\n","page_name":" 412 ","page_number":412},
  {"content":"\r\n\r\n\r\nروايات امام عليه السلام دربارهء عمران\r\n1 - راوندى از از ابوبصير نقل كرده است ، مىگويد : از امام باقر عليه السلام پرسيدم كه آيا عمران پيامبر بوده است ؟ فرمود : آرى پيامبر بود كه بر قوم خودش فرستاده شده بود .\r\n« حنّه » همسر عمران ، و حنّانه همسر زكريّا دو خواهر بودند ، از حنّه براى عمران مريم به دنيا آمد و از حنّانه براى زكريّا يحيى عليه السلام متولّد شد و مريم عليها السلام عيسى عليه السلام را به دنيا آورد و عيسى عليه السلام پسر دخترخالهء يحيى عليه السلام بود و يحيى عليه السلام پسرخالهء مريم عليها السلام بود ، و خالهء مادر به منزلهء خالهء شخص است . » . « 1 »\r\n\r\nروايات امام عليه السلام دربارهء زكريّا عليه السلام\r\n1 - راوندى از ابوحمزه به نقل از ابوجعفر امام باقر عليه السلام آورده است فرمود : « همين كه يحيى عليه السلام به دنيا آمد او را به آسمان بردند و از رودهاى بهشت به قدرى تغذيه كرد كه از خوردن خوددارى كرد ، سپس به نزد پدرش فرود آمد و چنان بود كه به نور خودش خانه را روشن مىكرد . » . « 2 »\r\n\r\n\r\n","description":"","footnote":"\r\n( 1 ) - قصص انبياء : ص 214 .\r\n( 2 ) - همان : ص 216 .\r\n","page_name":" 413 ","page_number":413},
  {"content":"\r\n\r\n\r\nروايات امام عليه السلام درباره يحيى عليه السلام\r\n1 - از جابر به نقل از امام باقر عليه السلام آورده است ، مىفرمايد : « پى كنندهء شتر صالح ازرق زنازاده بود كه قوم ثمود مىگفتند : ما براى او پدر نسبى نمىشناسيم . و كشندهء حسين‌بن علىّ عليهما السلام نيز زنازاده بود ، چرا كه پيامبران و پيامبرزادگان را نمىكشد مگر زنازادگان . و خداى تعالى مىفرمايد :  « لَمْ نَجْعَلْ لَهُ مِنْ قَبْلُ سَمِيًّا »  « 1 » فرمود : « قبلًا يحيى بن زكريّا هم نامى نداشت و حسين بن علىّ عليهما السلام نيز پيش از آن هم نامى نداشت ، آسمان بر هر دوى آنها چهل روز گريه كرد و همچنين خورشيد بر آن دو گريست و گريهء آن چنين بود كه سرخ طلوع مىكرد و سرخ غروب مىنمود » . « 2 »\r\n\r\nروايات امام عليه السلام دربارهء عيسى عليه السلام\r\n1 - كلينى از يزيد كناسى نقل كرده است ، مىگويد : از امام باقر عليه السلام پرسيدم : آيا عيسىبن مريم موقعى كه در گهواره سخن گفت حجّت خدا بر مردم زمان خود بود ؟ فرمود : « آن روز ، پيامبر و حجّت خدا بود ولى مُرسل نبود ، مگر اين سخن وى را نشنيده‌اى كه مىگويد :   « إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا وَ جَعَلَنِي مُبارَكاً أَيْنَ ما كُنْتُ وَ أَوْصانِي بِالصَّلاةِ وَ الزَّكاةِ ما دُمْتُ حَيًّا »   « 3 »   ؟  \r\n\r\n\r\n","description":"","footnote":"\r\n( 1 ) - مريم / 7 : همنامى پيش از آن براى او قرار نداده‌ايم .\r\n( 2 ) - قصص انبياء : ص 220 .\r\n( 3 ) - مريم / 30 - 31 : گفت : من بندهء خدايم او كتاب آسمانى به من مرحمت كرده و مرا پيامبر قرار داده است و خداوند مرا وجودى پربركت ( براى بندگان ) در هر جا باشم قرار داده و تا زنده‌ام به نماز و زكات توصيه كرده است .\r\n","page_name":" 414 ","page_number":414},
  {"content":"\r\n\r\nگفتم : بنابر اين در آن روز با وجود اين كه او در گهواره بود در آن حال بر زكريّا حجّت خدا بوده است ؟\r\nفرمود : « عيسى عليه السلام در همان حال نشانه و آيتى براى مردم و رحمتى از جانب خدا براى مريم عليها السلام بود ؛ موقعى كه سخن گفت و از او حرف زد و براى هر كه سخن او را در آن حال شنيد حجّت بود . و پس از آن خاموش شد و ديگر سخن نگفت تا دو سال بر او گذشت و پس از سكوت عيسى عليه السلام در آن دو سال حجّت خداى عزّوجلّ بر مردم زكريّا عليه السلام بود .\r\nپس از آن كه زكريّا عليه السلام از دنيا رفت پسرش يحيى عليه السلام با اين كه كودك خردسالى بود كتاب و حكمت را از او به ارث برد ، مگر اين قول خداى عزّوجلّ را نشنيده‌اى :  « يا يَحْيى خُذِ الْكِتابَ بِقُوَّةٍ وَ آتَيْناهُ الْحُكْمَ صَبِيًّا »  « 1 » و چون عيسى عليه السلام به هفت سالگى رسيد ، موقعى كه خداى تعالى به او وحى فرستاد سخن از نبوّت و رسالت گفت .\r\nبنابراين عيسى عليه السلام بر يحيى عليه السلام و بر همهء مردم حجّت بود . اى ابوخالد ! از روزى كه خداوند آدم عليه السلام را آفريده و او را روى زمين ساكن نموده حتى يك روز زمين بدون حجّت خدا نبوده است .\r\nعرض كردم : فدايت شوم ! آيا على عليه السلام در زمان حيات رسول خدا صلى الله عليه و آله و سلم از جانب خدا و رسول خدا صلى الله عليه و آله و سلم بر اين مردم حجّت بود ؟\r\nفرمود : آرى ولى او ساكت بود و با وجود رسول خدا صلى الله عليه و آله و سلم سخن نگفت چرا كه طاعت رسول خدا صلى الله عليه و آله و سلم بر تمام امّت و على عليه السلام در طول حيات\r\n\r\n\r\n","description":"","footnote":"\r\n( 1 ) - مريم / 12 : اى يحيى ! كتاب را با قوت و قدرت بگير ! ما فرمان نبوّت و عقل و درايت را در كودكىبه او داديم .\r\n","page_name":" 415 ","page_number":415},
  {"content":"\r\n\r\nرسول خدا صلى الله عليه و آله و سلم واجب بود . ولى پس از وفات رسول خدا صلى الله عليه و آله و سلم از جانب خدا و رسول خدا صلى الله عليه و آله و سلم طاعت علىّ عليه السلام بر همهء مردم واجب شد ، چرا كه على عليه السلام عقل و درايت و دانايى داشت . » . « 1 »\r\n2 - صدوق از ابوالجارود زيادبن منذر نقل كرده است ، مىگويد :\r\nابوجعفرمحمّدبن علىّ عليهما السلام فرمود : « چون عيسى بن مريم عليه السلام متولد شد ، يك روزه بود كه گويى كودك دو ماهه است و چون هفت ماهه شد مادرش دست او را گرفت و او را به مكتب خانه برد و در مقابل آموزگار نشاند ، آموزگار گفت : بگو : بسم اللَّه الرّحمان الرّحيم ، عيسى عليه السلام گفت :\r\nبسم‌اللَّه الرّحمان الرّحيم ، باز آموزگار گفت : بگو : ابجد ! عيسى عليه السلام سر به طرف آسمان بلند كرد و گفت : آيا مىدانى « ابجد » چيست ؟ آموزگار شلاق را بلند كرد تا بزندش ! عيسى عليه السلام فرمود : اى آموزگار ! اگر مىدانى بگو ! اگر نمىدانى مرا نزن ! و از من بپرس تا براى شما تفسير كنم !\r\nآموزگار گفت : برايم تفسير كن ! عيسى عليه السلام فرمود : الف ، نعمتهاى خدا ( ألاء اللَّه ) و ب ، رضا و خشنودى خدا ( بهجة اللَّه ) و جيم ، جمال خدا و دال ، آيين خداست . « هَوّز » : هاء ، هول و ترس دوزخ است . واو ، چاهى ( ويل ) است براى دوزخيان و زاء ، فرياد و نعرهء دوزخ ( زفير ) است . و « حُطّى » يعنى گناهان از نامهء عمل آمرزش خواهان پاك گرديد . « كَلَمَن » يعنى كلام خدا كه كلمات خدا تغييرناپذير است . « سعفص » يعنى پيمانه در برابر پيمانه و پاداش به پاداش . « قَرَشَت » يعنى آنها را گردآورد و محشور نمود .\r\n\r\n\r\n","description":"","footnote":"\r\n( 1 ) - كافى : 1 / 382 .\r\n","page_name":" 416 ","page_number":416},
  {"content":"\r\n\r\nآموزگار پس از شنيدن سخنان وى ، گفت : اى زن ! دست پسرت را بگير و ببر كه او به آموزگار نيازى ندارد . » . « 1 »\r\n3 - همو از اصبغ بن نباته نقل كرده است ، مىگويد : اميرالمؤمنين عليه السلام فرمود : « عثمان بن عفان از رسول خدا صلى الله عليه و آله و سلم راجع به تفسير ابجد پرسيد ، رسول خدا صلى الله عليه و آله و سلم فرمود : تفسير ابجد را بياموزيد كه تمام شگفتىها در ابجد است ، و واى به حال دانايى كه تفسير آن را نداند . عرض كردند : يا رسول اللَّه ! تفسير ابجد چيست ؟\r\nپيامبر صلى الله عليه و آله و سلم فرمود : اما « الف » نعمت‌هاى باطنى خدا و حرفى از حروف نامهاى اوست . و امّا « باء » رضا و خشنودى خداست . و « جيم » بهشت خدا و جلال و جمال اوست . اما « دال » دين و آيين خداست . و امّا « هوّز » : « هاء » همان هاى هاويه ( جهنم ) است . پس واى بر كسى كه در آن آتش دوزخ سقوط كند . و اما « واو » پس واى بر اهل دوزخ ! و اما « زاء » زاويه‌اى است در داخل آتش دوزخ ، پس پناه به خدا از آنچه در آن زاويه است يعنى زواياى دوزخ . و اما « حطّى » ، « حاء » پاك شدن خطاها از نامهء عمل استغفار كنندگان در شب قدر و چيزهايى كه جبرئيل عليه السلام با فرشتگان تا طلوع فجر فرود آورد .\r\nامّا « طاء » . خوشا به حال آنان و چه سرانجام خوبى دارند ! و آن نام درختى است كه خداى عزّوجلّ آن را كاشته و از روح خود در آن دميده است و شاخه‌هاى آن از پشت ديوارهاى بهشت ديده مىشود ، زر و زيور مىروياند در حالى كه به دهانهاى آنها آويخته است .\r\n\r\n\r\n","description":"","footnote":"\r\n( 1 ) - توحيد : ص 235 .\r\n","page_name":" 417 ","page_number":417},
  {"content":"\r\n\r\nاما « باء » دست قدرت خدا بالاى سرخلق است و او منزّه و برتر از آن چيزهايى است كه شريك او مىدانند . و اما « كلمن » پس « كاف » كلام خداست كه كلمات او را دگرگونى نيست و هرگز پناهگاهى جز او نمىيابى . اما « لام » پس « لام » اهل بهشت است كه در بين آنها ديدار و تحيّت و سلام ، ولى در بين دوزخيان سرزنش يكديگر است . اما « ميم » عبارت از ملك زوال‌ناپذير خدا و جاودانگى و بقاى ذات خداوند فناناپذير است . اما « نون » همان   « ن وَ الْقَلَمِ وَ ما يَسْطُرُونَ »   است كه قلم ، قلمى از نور و كتاب ، كتابى از نور در لوح محفوظ است كه مقرّبان آن را گواهى مىدهند و خداوند به عنوان شاهد بس است .\r\nاما « سعفص » پس صاد همان پيمانه به پيمانه مُهر به مُهر يعنى پاداش برابر پاداش است و همان طورى كه با ديگران خوب يا بد عمل مىكنيد با شما عمل مىشود ، همانا خداوند براى بندگان ارادهء ظلم و ستم نفرموده است . و اما « قرشت » يعنى خداوند در روز رستاخيز مردمان را جمع مىكند و محشور مىسازد و بين آن‌ها به حق داورى مىنمايد و ايشان مورد ستم قرار داده نمىشوند . » . « 1 »\r\n4 - راوندى از حكم بن عُيينه نقل كرده است ، مىگويد : امام باقر عليه السلام فرمود : « همين كه دختران شوهر نكردهء شهر كه هفتاد نفر بودند به مريم عليها السلام گفتند :  « قالُوا يا مَرْيَمُ لَقَدْ جِئْتِ شَيْئاً فَرِيًّا »  « 2 » پس خداوند تعالى عيسى عليه السلام را در آن حال به زبان آورد به آن هفتاد نفر گفت : شما به مادر\r\n\r\n\r\n","description":"","footnote":"\r\n( 1 ) - توحيد : ص 236 و 237 .\r\n( 2 ) - مريم / 27 : گفتند : اى مريم ! كار بسيار عجيب و بدى انجام دادى .\r\n","page_name":" 418 ","page_number":418},
  {"content":"\r\n\r\nمن تهمت مىزنيد ، در حالى كه من بندهء خدايم و او كتاب آسمانى به من مرحمت كرده است ، و به خدا سوگند ياد مىكنم كه هر يك از شما را به خاطر افترايى كه به مادرم بستيد ، حد خواهم زد !\r\nراوى مىگويد : از امام باقر عليه السلام پرسيدم : آيا عيسى عليه السلام بعدها ايشان را حد زد ؟ فرمود : « آرى و حمد و سپاس از آن خداست . » . « 1 »\r\n5 - از يزيد كناسى نقل كرده است مىگويد : از امام باقر عليه السلام پرسيدم :\r\nآيا عيسى عليه السلام موقعى كه در گهواره سخن مىگفت حجّت خداى تعالى بر مردم زمان خود بود ؟ فرمود : « آرى آن روز پيامبر و در آن حال حجّت خدا بر زكريّا عليه السلام بود . . . » . « 2 »\r\n\r\nروايات امام عليه السلام دربارهء حضرت محمّد صلى الله عليه و آله و سلم\r\n1 - برقى از ابواسماعيل جعفى نقل كرده است مىگويد : امام باقر عليه السلام فرمود : « خداوند حضرت محمّد صلى الله عليه و آله و سلم را از سه چيز بر كنار ساخت : بر خدا دروغ ببندد ، يا از روى هواى نفس سخن بگويد و يا بر خلاف عادت پيش از خود كارى را انجام دهد . » . « 3 »\r\n2 - كلينى ، از ابوحمزه نقل كرده است مىگويد : از امام باقر عليه السلام شنيدم كه مىفرمود : « خداى تعالى به محمّد صلى الله عليه و آله و سلم وحى كرد : من تو را آفريدم در حالى كه چيزى نبودى و از باب كرامت از روح خودم به تو دميدم تا بدان\r\n\r\n\r\n","description":"","footnote":"\r\n( 1 ) - قصص انبياء : ص 265 .\r\n( 2 ) - همان . ص 266 . بقيه حديث با اندك تفاوت لفظى عين حديث شماره ( 1 ) است كه در اول اين بخش از كافى نقل كرديم - م .\r\n( 3 ) - محاسن : ص 270 .\r\n","page_name":" 419 ","page_number":419},
  {"content":"\r\n\r\nوسيله تو را گرامى بدارم آن هنگامى كه اطاعت تو را بر همه خلايقم واجب گردانيدم .\r\nبنابراين هر كه تو را اطاعت كند ، از من اطاعت كرده است و هر كه نافرمانى تو را بكند نافرمانى مرا كرده است . و همين را دربارهء على عليه السلام و در نسل او نيز واجب گردانيدم ؛ كسانى از ايشان را كه به خود اختصاص دادم . » . « 1 »\r\n3 - از ابومريم انصارى نقل كرده است ، مىگويد : به امام باقر عليه السلام عرض كردم : نماز بر پيكر پيامبر صلى الله عليه و آله و سلم چگونه بوده است ، فرمود : « همين كه اميرالمؤمنين عليه السلام او را غسل داد و كفن كرد و روپوشى روى او كشيد ، سپس به ده نفر اجازهء ورود داد ؛ در اطراف او حلقه زدند .\r\nاميرالمؤمنين عليه السلام در وسط آنها ايستاد و گفت :  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً »  « 2 » پس مردم همانطور مىگويند كه او مىگفت حتى مردم مدينه و حومهء آن نيز بر او نماز گذاردند . » . « 3 »\r\n4 - از عقبةبن بشير به نقل از ابوجعفر عليه السلام آورده است كه فرمود :\r\n« پيامبر صلى الله عليه و آله و سلم مىفرمود : يا على ! مرا در اين مكان دفن كن و قبر مرا چهار انگشت از زمين بلند كن و روى آن آب بپاش ! » . « 4 »\r\n\r\n\r\n","description":"","footnote":"\r\n( 1 ) - كافى : 1 / 440 .\r\n( 2 ) - احزاب / 56 : خداوند و فرشتگان بر پيامبر رحمت و درود مىفرستند ، اى كسانى كه ايمان‌آورده‌ايد بر او درود بفرستيد و سلام بگوييد و در برابر فرمان او تسليم باشيد !\r\n( 3 ) - كافى : 1 / 450\r\n( 4 ) - همان : 1 / 450 .\r\n","page_name":" 420 ","page_number":420},
  {"content":"\r\n\r\n5 - از حلبى به نقل از امام صادق عليه السلام آورده است ، فرمود : « عبّاس خدمت اميرالمؤمنين عليه السلام آمد و گفت : يا على ! مردم جمع شده‌اند تا رسول خدا صلى الله عليه و آله و سلم را در بقيع دفن كنند ، آنجا كه نماز جمعه را مىخواند و اين كه مردى از ايشان پيش‌نماز شود !\r\nپس اميرالمؤمنين عليه السلام به سمت مردم درآمد و گفت : اى مردم ! رسول خدا صلى الله عليه و آله و سلم پيشواست در حال حيات و ممات . و فرموده است : مرا در بقيع دفن كنيد همانجا كه در آنجا قبض روح شدم ، سپس بر در منزل ايستاد و بر پيكر آن حضرت نماز گذارد ، سپس مردم ده نفر ده نفر بر او نماز مىخواندند و برمىگشتند . » « 1 »\r\n6 - از جابر به نقل از امام باقر عليه السلام آورده است كه فرمود : « همين كه رسول خدا صلى الله عليه و آله و سلم درگذشت فرشتگان و مهاجران و انصار دسته دسته بر او نماز خواندند .\r\nمىگويد : اميرالمؤمنين عليه السلام فرمود : از پيامبر صلى الله عليه و آله و سلم در زمان تندرستى و سلامتيش شنيدم كه مىفرمود : اين آيه دربارهء درود و سلام بر من - پس از آن كه خداوند مرا قبض روح كرد - نازل شده است :  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَ سَلِّمُوا تَسْلِيماً  « 2 »  . »  « 3 »\r\n7 - از جابر نقل كرده است ، مىگويد : به امام باقر عليه السلام عرض كردم :\r\nپيامبر خدا صلى الله عليه و آله و سلم را براى من توصيف كنيد ! فرمود : « پيامبر خدا صلى الله عليه و آله و سلم رنگ سفيد متمايل به سرخ داشت ، چشمانش سياه و درشت بود ،\r\n\r\n\r\n","description":"","footnote":"\r\n( 1 ) - كافى : 1 / 451\r\n( 2 ) - احزاب / 56 - ترجمه صفحه قبل گذشت .\r\n( 3 ) - كافى : 1 / 451 .\r\n","page_name":" 421 ","page_number":421},
  {"content":"\r\n\r\nابروانش به هم پيوسته ، دست و بازويش ستبر و كف و انگشتانش محكم و درخشنده و طلائى و استخوان شانه هايش بزرگ بود . چنان بود كه هر گاه رو به سمت كسى مىكرد با همهء تن متوجه او مىشد چرا كه او خوش برخورد و مهربان بود . يك رشته مو از گلوگاه تا نافش روييده بود ، گويى يك صفحهء نقرهء فام و آب شده است ؛ گردن او تا دو شانه‌اش چون ابريق نقره مىدرخشيد ، بينى كشيده‌اى داشت به طورى كه چون آب مىنوشيد ، نزديك بود آب را پس بزند ، وقت راه رفتن ، گام خود را محكم برمى داشت گويى به سرازيرى فرود مىآيد . كسى نه از قبل و نه پس از او مانند پيامبر خدا صلى الله عليه و آله و سلم ديده نشد . » . « 1 »\r\n8 - از يزيد كناسى به نقل از ابوجعفر ( امام باقر ) عليه السلام آورده است ، مىفرمايد : « رسول خدا صلى الله عليه و آله و سلم پيش از اسلام در طايف بر مردى وارد شد ، او پيامبر را گرامى داشت ، و چون خداوند محمّد صلى الله عليه و آله و سلم را به سوى مردم برانگيخت ، به آن مرد گفتند : تو مىدانى چه كسى را خداوند عزّوجلّ به سوى مردم فرستاده است ؟ گفت : نه . گفتند : او محمّدبن عبداللَّه يتيم ابوطالب همان كسى است كه فلان روز به طايف آمد و بر تو وارد شد و تو او را گرامى داشتى . آن مرد با شنيدن اين مطلب نزد رسول خدا صلى الله عليه و آله و سلم آمد و به آن حضرت سلام داد و اسلام آورد ، سپس عرض كرد : يا رسول اللَّه آيا مرا مىشناسى ؟\r\nپيامبر فرمود : تو كيستى ؟ گفت : من همان صاحب منزلى هستم كه تو در زمان جاهليت فلان روز بر او وارد شدى و من تو را گرامى داشتم .\r\n\r\n\r\n","description":"","footnote":"\r\n( 1 ) - كافى : 1 / 443 .\r\n","page_name":" 422 ","page_number":422},
  {"content":"\r\n\r\nرسول خدا صلى الله عليه و آله و سلم خوش آمد گفت و فرمود : حاجت خود را بطلب ! عرض كرد : دويست گوسفند مىخواهم تا آنها را بچرانم ! پس پيامبر صلى الله عليه و آله و سلم دستور داد تا درخواست او را اجابت كنند ، آن گاه به اصحابش فرمود :\r\nچه مىشد اين مرد را كه درخواستى چون درخواست پيرزن بنىاسرائيل از موسى عليه السلام را مىكرد ! گفتند : يا رسول اللَّه ! پيرزن بنىاسرائيل از موسى عليه السلام چه درخواستى كرد ؟\r\nفرمود : خداى عزّوجلّ به موسى عليه السلام وحى فرمود كه استخوان‌هاى يوسف عليه السلام را پيش از آن كه از آنجا بيرون شوى به سرزمين مقدس به شام ببر ! موسى عليه السلام از قبر يوسف عليه السلام جويا شد ! پيرمردى نزد آن حضرت آمد و گفت : اگر كسى قبر يوسف عليه السلام را بداند ، فلان زن است .\r\nپس موسى عليه السلام دنبال او فرستاد ، وقتى كه آمد ، فرمود : جاى قبر يوسف عليه السلام را مىدانى ؟ آن زن گفت : آرى . فرمود : پس آن را به من معرّفى كن و در برابر آن هر چه مىخواهى از من بخواه ! آن زن گفت : من راهنمايى نمىكنم مگر اين كه خواستهء مرا برآورى ! موسى عليه السلام گفت :\r\nبهشت براى تو باشد . آن زن گفت : نه مگر هر چه من گفتم شما بايد قبول كنى ! پس خداوند به موسى عليه السلام وحى كرد : كه اگر در اختيار او بگذارى تا خواسته‌اش را بگويد ، بر تو سنگين نخواهد بود . پس موسى عليه السلام فرمود :\r\nهر چه مىخواهى بگو ! آن زن گفت : خواستهء من آن است كه در روز قيامت ، با تو در درجه‌اى باشم كه تو در بهشت در آن درجه هستى !\r\nرسول خدا صلى الله عليه و آله و سلم فرمود : اين بندهء خدا را چه مىشد كه اگر از من همان\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nرا مىخواست كه پيرزن بنىاسرائيل از موسى عليه السلام خواست ! » . « 1 »\r\n9 - همو از ابوعبيده به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم روى كوه صفا ايستاد و فرمود : اى بنى هاشم و اى فرزندان عبدالمطّلب ، من فرستادهء خدايم بر شما و من دلسوز و مهربانم نسبت به شما و عملِ من براى خود من است و عمل هر مردى به سودِ خود اوست .\r\nشما نگوييد كه محمّد از ماست و ما در آينده همانجا وارد مىشويم كه او وارد شده باشد ! به خدا سوگند اى پسران عبدالمطّلب ! دوستان من نه از شمايند و نه از غير شما مگر پيرهيزگار باشند ! بدانيد كه در روز قيامت من شما را نمىشناسم ، شما در حالى مىآييد كه دنيا را بر پشت خود حمل مىكنيد و مردم در حالى مىآيند كه آخرت را بر پشت خود حمل مىكنند . بدانيد كه من بين خودم و شما و ما بين خودم و بين خداى عزّوجلّ دربارهء شما راه عذر و بهانه را بستم . » . « 2 »\r\n10 - از يوسف بن صهيب به نقل از امام صادق عليه السلام آورده است ، فرمود : « از ابوجعفر عليه السلام شنيدم كه مىفرمود : « رسول خدا صلى الله عليه و آله و سلم در غار رو به ابوبكر كرد و فرمود : آرام باش زيرا كه خدا با ماست ! چرا كه لرزه بر اندام او افتاده بود و آرام نمىگرفت . پس چون رسول خدا صلى الله عليه و آله و سلم حال او را ديد ، فرمود : مايلى كه اصحابم را به تو نشان دهم ؛ از انصار كه در انجمن‌هايشان با يكديگر سخن مىگويند ؟ جعفر و اصحابش را كه در دريا شنا مىكنند ! گفت : آرى .\r\n\r\n\r\n","description":"","footnote":"\r\n( 1 ) - كافى : 8 / 155 .\r\n( 2 ) - همان : 8 / 182 .\r\n","page_name":" 424 ","page_number":424},
  {"content":"\r\n\r\nپس رسول خدا صلى الله عليه و آله و سلم دستى بر صورت او كشيد ، ديد انصار با يكديگر سخن مىگويند و جعفر و اصحابش را ديد در دريا شنا مىكنند ، در دل ابوبكر همانجا گذشت كه او جادوگر است ! » . « 1 »\r\n11 - از ابوبصير نقل كرده است كه امام باقر عليه السلام فرمود : « همين كه پيامبر صلى الله عليه و آله و سلم به دنيا آمد مردى از اهل كتاب ( يهود و نصارا ) به نزد جمعيت قريش آمد كه در بين آنها هشام‌بن مغيره و وليدبن مغيره و عاص‌بن هشام و ابووجزةبن ابى عمر و بن‌اميّه و عتبةبن ربيعه بودند ، پرسيد : امشب در بين شما مولودى به دنيا آمده است ؟ گفتند : نه ، گفت :\r\nپس در اين صورت پسربچه‌اى به نام احمد در فلسطين به دنيا آمده است كه خالى به رنگ ابريشم سياه دارد كه نابودى اهل كتاب و يهود به دست اوست ، و شما اى مردم قريش به خدا كه خطا كرديد .\r\nمردم پراكنده شدند و پرسيدند ، پس به آنها خبر دادند كه براى عبداللَّه‌بن عبدالمطّلب پسرى به دنيا آمده است ، پس آن مرد را جستند و يافتند و گفتند : درست است ، به خدا سوگند كه در بين ما پسرى به دنيا آمده است . گفت : پيش از آن كه من به شما بگويم ، يا پس از آن ؟ گفتند :\r\nپيش از آن كه به ما بگويى . گفت : پس مرا نزد او ببريد تا او را ببينم ! رفتند تا به نزد مادر آن حضرت كه رسيدند ، گفتند : پسرت را بيار تا او را ببينيم ! گفت : به خدا سوگند كه پسر من افتاد ، نه آن طورى كه كودكان مىافتند ، در حقيقت با دستهايش خود را از زمين باز داشت و سر به طرف آسمان گرفت و به آسمان نگريست ، سپس نورى از او برخاست به\r\n\r\n\r\n","description":"","footnote":"\r\n( 1 ) - كافى : 8 / 262 .\r\n","page_name":" 425 ","page_number":425},
  {"content":"\r\n\r\nطورى كه كاخهاى « بُصرى » را ديدم و در فضا صداى هاتفى را شنيدم كه مىگفت :\r\nاى بانو ! فرزندى به دنيا آوردى و چون وضع حمل كردى ، بگو : او را از شرّ هر موجود حسود به خداى يگانه پناهنده مىسازم ، و او را محمّد نام بگذار ! پس آن مرد گفت : او را بيرون آور ! پس مادرش او را بيرون آورد ، آن مرد نگاهى كرد و سپس پشت او را برگرداند و چشمش به خال بين شانه‌هاى آن حضرت افتاد ، بيهوش شد به رو در افتاد . پس آن بچه را گرفتند و بردند و به مادرش دادند و به وى تبريك گفتند ، و چون بيرون شدند ، آن مرد به هوش آمد . گفتند : واى بر تو ، چه شد تو را ؟ گفت : نبوّت بنىاسرائيل تا روز قيامت رخت بربست ، به خدا سوگند اين همان است كه آنها را ريشه‌كن مىسازد ، قريش از شنيدن حرف‌هاى آن مرد شادمان شدند .\r\nچون او ديد كه آنها خوشحال شدند ، گفت : شما خوشحال شديد ، به خدا سوگند كه چنان بر شما يورش برند كه در شرق و غرب از آن سخن بگويند . و ابوسفيان بارها مىگفت به شهر او يورش بردند ! » . « 1 »\r\n12 - كلينى از زراره به نقل از امام باقر عليه السلام آورده است كه فرمود :\r\n« ثمامةبن اثال را سپاهيان پيامبر صلى الله عليه و آله و سلم اسير كردند ، در حالى كه رسول خدا صلى الله عليه و آله و سلم مىگفت : خدايا مرا بر ثمامه مسلّط گردان ! پس از اسارتش رسول خدا صلى الله عليه و آله و سلم به او گفت : من تو را بين سه كار مخيّر مىسازم : تو را بكشم ! گفت : در آن صورت شخص بزرگى را كشته‌اى ! يا جزيه بگيرم !\r\n\r\n\r\n","description":"","footnote":"\r\n( 1 ) - كافى : 8 / 300 .\r\n","page_name":" 426 ","page_number":426},
  {"content":"\r\n\r\nگفت : در آن صورت مرا گران قيمت خواهى يافت . و يا منّت بگذارم و آزادت كنم ! عرض كرد : در آن صورت مرا سپاسگزار خواهى ديد . رسول خدا صلى الله عليه و آله و سلم فرمود : پس من بر تو منّت نهادم . ثمامه گفت : گواهى مىدهم كه خدايى جز خداى يكتا نيست و به راستى كه تو محمّد رسول خدايى و به خدا سوگند كه چون تو را ديدم ، دانستم كه تو فرستادهء خدايى ولى من تا گرفتار بند اسارت بودم ، نخواستم به رسالت تو گواهى دهم . » . « 1 »\r\n13 - از يعقوب بن سالم ، با يك واسطه از امام باقر عليه السلام نقل كرده است كه فرمود : « همين كه رسول خدا صلى الله عليه و آله و سلم از دنيا رفت ، آل محمّد صلى الله عليه و آله و سلم طولانىترين شب را گذراندند كه گويى آسمان نيست تا بر سر آنها سايه افكند و زمينى نيست كه آنها را حمل كند ! زيرا كه رسول خدا صلى الله عليه و آله و سلم افراد دور و نزديك را خونخواه خود قرار داده بود . و در آن بين كه آنها در چنين وضعى بودند ، به ناگاه كسى بر آنها درآمد كه او را نمىديدند ولى كلام او را مىشنيدند ، مىگفت : درود و رحمت و بركات خدا بر شما اهل بيت ! همانا در راه رضاى خدا تسليت از هر مصيبت و نجات از هر هلاكت است و جبران هر آنچه از دست رفته فراهم مىشود .\r\n « كُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَياةُ الدُّنْيا إِلَّا مَتاعُ الْغُرُورِ » .  « 2 »\r\n\r\n\r\n","description":"","footnote":"\r\n( 1 ) - كافى : 8 / 299 .\r\n( 2 ) - آل عمران / 185 : تمام زندگان خواه و ناخواه روزى مرگ را خواهند چشيد ، و شما پاداش خود را به طور كامل در قيامت خواهيد گرفت . كسانى كه از تحت تأثير آتش دوزخ دور شوند و داخل بهشت گردند ، نجات يافته و رستگارند ، در حالى كه زندگى دنيا چيزى جز تمتّع و بهره‌بردارى غرورآميز نيست .\r\n","page_name":" 427 ","page_number":427},
  {"content":"\r\n\r\nهمانا خداوند شما را برگزيده و برترى بخشيده است و پاك و پاكيزه ساخته و شما را اهل بيت پيامبر خود قرار داده است و علم خود را به شما امانت سپرده و كتاب خود را به ارث به شما داده و شما را تابوت علم و عصاى عزّت خويش قرار داده است و شما را نمونه‌اى از پرتو خود مقرّر فرموده و از لغزش‌ها مصون داشته و از فتنه‌ها ايمن گردانيده است .\r\nبنابراين با تسليت خدا خود را تسلّى دهيد ، زيرا كه خدا رحمت خود را از شما جدا نمىكند و نعمت خويش را هرگز از شما بر طرف نمىسازد ، پس شماييد آن اهل اللَّه كه نعمت به وسيلهء شما تمام گشته و جدايى به اجتماع تبديل شده و وحدت كلمه به وجود آمده است . و شماييد اولياى خدا ؛ هر كه شما را دوست بدارد درستگار است و هر كه در حق شما ستم كند نابود و بيچاره است . دوستى شما از جانب خدا در كتاب وى بر بندگان مؤمنش واجب گشته است . وانگهى خداوند هرگاه بخواهد بر يارى و پيروزى شما تواناست ، بنابراين به خاطر سرانجام كارها پايدار باشيد ، چرا كه سرانجام كارها به خدا مىانجامد ، به راستى كه خداوند شما را امانتى از پيامبرش پذيرفته و در روى زمين به نزد اولياى با ايمانش به امانت سپرده است . بنابراين هر كه امانت او را ادا كند خداوند پاداش راستى و درستى او را مىدهد .\r\nپس شماييد امانتى كه به وديعت نهاده شده‌ايد و شماييد كه دوستىتان واجب و طاعتتان فرض است ، و رسول خدا صلى الله عليه و آله و سلم در حالى از دنيا رفت كه دين خود را براى شما كامل و راه‌گشايش و فرج را براى شما روشن ساخت و براى هيچ نادانى حجّتى را فروگذار نكرد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nبنابراين هر كه نداند و خود را به نادانى زند و يا انكار كند و يا فراموش نمايد و يا خود را به فراموشى زند حسابش با خداست و خداوند در پى حوايج شماست . و من از شما خداحافظى مىكنم ، درود بر شما ! »\r\nراوى مىگويد : از امام باقر عليه السلام پرسيدم كه اين تسليت از كجا رسيد ؟\r\nفرمود : « از جانب خداى تبارك و تعالى . » . « 1 »\r\n14 - حميرى از عبداللَّه‌بن ميمون و قداح به نقل از امام باقر عليه السلام آورده است ، مىگويد : « پدرم فرمود : پيامبر صلى الله عليه و آله و سلم در جنگ بدر از عبّاس چند دينارى كه نزد وى بود گرفت ، عبّاس گفت : يا رسول اللَّه ! جز اين مبلغ پولى نزد من نيست . پيامبر صلى الله عليه و آله و سلم فرمود : كجا آنها را پنهان كرده‌اى ، در نزد ام‌ّالفضل ؟ عبّاس گفت : گواهى مىدهم كه خدايى جز خداى يكتا نيست و گواهى مىدهم كه تو رسول خدايى ، چرا كه هيچ كس در وقتى كه آن را پنهان كردم با ما نبود ! » . « 2 »\r\n15 - از امام صادق عليه السلام به نقل از پدرش آورده است كه حسن‌بن على عليهم السلام نشسته بود و بعضى از اصحاب آن حضرت نيز با وى بودند ، جنازه‌اى را عبور دادند ، بعضى از حاضران از جا بلند شدند ولى امام حسن عليه السلام بلند نشد ، همين كه جنازه را عبور دادند يكى از اصحاب پرسيد :\r\nخداوند شما را تندرست بدارد ! چرا بلند نشديد ، در حالى كه رسول خدا صلى الله عليه و آله و سلم وقتى كه جنازه‌اى را عبور مىدادند از جا بلند مىشد ؟ امام حسن عليه السلام فرمود : تنها يك مرتبه اتّفاق افتاد كه رسول خدا صلى الله عليه و آله و سلم از جا\r\n\r\n\r\n","description":"","footnote":"\r\n( 1 ) - كافى : 1 / 445 .\r\n( 2 ) - قرب الأسناد : ص 11 .\r\n","page_name":" 429 ","page_number":429},
  {"content":"\r\n\r\nبلند شد و آن موقعى بود كه جنازهء يك نفر يهودى را عبور مىدادند و آنجا تنگ بود ، رسول خدا صلى الله عليه و آله و سلم از جا بلند شد و نمىخواست كه سرش را بالا بگيرد ! » . « 1 »\r\n16 - همو از امام صادق عليه السلام به نقل از پدرش ( امام باقر ) عليه السلام آورده است كه رسول خدا صلى الله عليه و آله و سلم وسط سرش را حجامت كرد و ابن ابىطيّبه به وسيله شاخ حجامتى از مس ( يا برنج ) او را حجامت نمود و رسول خدا صلى الله عليه و آله و سلم يك صاع ( حدود ده سير ) از خرما به وى داد . » . « 2 »\r\n17 - از امام باقر عليه السلام به نقل از پدرش آورده است ، مىگويد : « رسول خدا صلى الله عليه و آله و سلم فرمود : خداى تبارك و تعالى مردم را دو دسته كرده است ؛ و من در آن دستهء خوبم ، و سپس آن بخش خوب را نيز به سه قسمت كرده است .\r\nمن در آن يك سوم خوبم و هرگز رگ خلاف عفت در وجود من نيست و جز رگ و ريشهء ازدواج همچون ازدواج اسلام تا زمان آدم عليه السلام در من وجود ندارد . » . « 3 »\r\n18 - همو از امام صادق عليه السلام به نقل از پدرش آورده است ، مىفرمايد :\r\n« گدايى نزد پيامبر صلى الله عليه و آله و سلم آمد تا از او درخواست كمك كند ، رسول خدا صلى الله عليه و آله و سلم فرمود : آيا كسى هست كه پيش فروش كند ؟ مردى از انصار از قبيلهء بنى جبلى بلند شد و عرض كرد : آرى يا رسول اللَّه نزد من است ! پيامبر صلى الله عليه و آله و سلم فرمود : چهار بار شتر به اين سائل خرما بده ! مىفرمايد : آن\r\n\r\n\r\n","description":"","footnote":"\r\n( 1 ) - قرب الاسناد : ص 42 .\r\n( 2 ) - همان : ص 52 .\r\n( 3 ) - همان : ص 53 .\r\n","page_name":" 430 ","page_number":430},
  {"content":"\r\n\r\nمرد اين مقدار خرما را به وى داد . پس از آن ، مرد انصارى نزد پيامبر صلى الله عليه و آله و سلم آمد و درخواست حق خود را كرد ، پيامبر فرمود : ان شاءاللَّه ادا خواهد شد . دوباره آمد و خواست ، پيامبر صلى الله عليه و آله و سلم فرمود : ان شاءاللَّه انجام خواهد شد ، نوبت سوم آمد و عرض كرد ، فرمود : ان شاءاللَّه ادا مىشود . عرض كرد : يا رسول اللَّه ! شما اين جملهء ان‌شاءاللَّه پرداخت خواهد شد را زياد گفتيد !\r\nامام عليه السلام مىفرمايد : پيامبر صلى الله عليه و آله و سلم با شنيدن سخن وى خنديد و فرمود :\r\nآيا كسى هست كه پيش فروشى كند ؟ مردى از جا بلند شد و عرض كرد :\r\nنزد من هست . رسول خدا صلى الله عليه و آله و سلم فرمود : چقدر نزد تو هست ؟ گفت : هر چه بخواهيد . فرمود : به اين مرد هشت بار شتر خرما بدهيد ! مرد انصارى گفت : يا رسول اللَّه ! تنها چهار بار شتر مال من بود ، آن چهار بار ديگر هم مال من باشد ! » . « 1 »\r\n19 - همو از امام صادق عليه السلام از قول پدر بزرگوارش نقل كرده است ، مىفرمايد : « رسول خدا صلى الله عليه و آله و سلم درم و دينار ، برده و كنيزى ، گوسفند و شترى از خود به ارث ننهاد ، رسول خدا صلى الله عليه و آله و سلم در حالى از دنيا رفت كه زرهش را در نزد مردى يهودى از يهودىهاى مدينه در برابر بيست صاع جو كه براى خانواده‌اش پيش خريد كرده بود ، گروگان گذاشته بود . » . « 2 »\r\n20 - صفّار از ابواسامه به نقل از امام باقر عليه السلام آورده است ، فرمود :\r\n« خداى تعالى محمّد صلى الله عليه و آله و سلم را بندهء خود آفريد و او را تربيت كرد تا اين كه به چهل سالگى رسيد ، به او وحى فرستاد و چيزهايى را به او واگذارد و\r\n\r\n\r\n","description":"","footnote":"\r\n( 1 ) - قرب الاسناد : ص 44 .\r\n( 2 ) - همان : ص 44 .\r\n","page_name":" 431 ","page_number":431},
  {"content":"\r\n\r\nفرمود :  « وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا . »  « 1 »  .  « 2 »\r\n21 - از زراره نقل كرده است ، مىگويد : از امام باقر عليه السلام راجع به چيزهايى پرسيدم از جمله راجع به نماز و دِيات و واجبات و ديگر چيزها ، فرمود : « خداى تعالى به پيامبرش واگذارده است » . « 3 »\r\n24 - « 4 » از ابوحمزه ثمالى نقل كرده است ، مىگويد : اين آيه را :  « لَيْسَ لَكَ مِنَ الْأَمْرِ شَيْءٌ »  « 5 » براى امام باقر عليه السلام قرائت كردم ؛ سخن خداى تعالى را به پيامبرش و مىخواستم راجع به آن بپرسم ، امام باقر عليه السلام فرمود : « بلكه و چيز به چيز » . - دو مرتبه -\r\nچگونه كارى از دست او ( پيامبر ) ساخته نيست در حالى كه خداوند دين خود را به او سپرده ، مىفرمايد :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 6 » بنابراين هر چه را كه رسول خدا صلى الله عليه و آله و سلم حلال كند ، حلال است و هر چه را حرام سازد ، حرام است » . « 7 »\r\n25 - از عبداللَّه‌بن سنان به يك واسطه از امام باقر عليه السلام نقل كرده است ، فرمود : خداى تبارك و تعالى محمّد صلى الله عليه و آله و سلم را تربيت كرد و پس از آن كه تربيت كرد ، كار را به او واگذار نمود و فرمود :  « ما آتاكُمُ الرَّسُولُ . . . »  « 8 » و\r\n\r\n\r\n","description":"","footnote":"\r\n( 1 ) - حشر / 7 : آنچه را رسول خدا صلى الله عليه و آله و سلم براى شما آورده بگيريد ( و اجرا كنيد ) و آنچه را نهى كرده ، خوددارى نمائيد و از ( مخالفت ) خدا بپرهيزيد .\r\n( 2 ) - بصائرالدّرجات : ص 378 .\r\n( 3 ) - همان : ص 379 .\r\n( 4 ) - شماره‌هاى 22 و 23 از همان كتاب با اندك تفاوت لفظى عين شمارهء 20 و 21 بود - م .\r\n( 5 ) - آل عمران / 128 : دربارهء سرنوشت ( كافران يا مؤمنان فرارى از جنگ ) كارى از دست تو ساخته‌نيست .\r\n( 6 ) - حشر / 7 : ترجمه در صفحه قبل گذشت - م . .\r\n( 7 ) - بصائر : ص 382 .\r\n( 8 ) - حشر / 7 : ترجمه در صفحه قبل گذشت . - م .\r\n","page_name":" 432 ","page_number":432},
  {"content":"\r\n\r\nفرمود : هر كه از پيامبر اطاعت كند ، از خدا اطاعت كرده است .\r\nاز جمله چيزهايى كه در قرآن واجب كرده است ، فرايض محكم و استوار است و رسول خدا صلى الله عليه و آله و سلم فرايض مربوط به بهره و نصيب را واجب گردانيده و خداوند نيز آن را به وى اجازه داده است . خداوند در قرآن به وضوح حرمت شراب را نازل كرد و رسول خدا صلى الله عليه و آله و سلم هر نوع مُسكر را تحريم كرد و خداوند اين را در مورد اشياء زيادى به پيامبرش اجازه داد ، بنابراين آنچه را كه رسول خدا صلى الله عليه و آله و سلم حرام كرده است به منزلهء آن است كه خداوند تحريم فرموده باشد » . « 1 »\r\n26 - به نقل از جارود آورده است كه امام باقر عليه السلام فرمود : « وقتى كه رسول خدا صلى الله عليه و آله و سلم به غار رفت ، علىّبن ابى طالب عليه السلام او را جست از بيم آن كه مبادا مشركان او را غافلگير كنند . در حالى كه رسول خدا صلى الله عليه و آله و سلم بالاى حراء بود و على عليه السلام در پايين .\r\nپيامبر صلى الله عليه و آله و سلم او را مىديد فرمود : يا على ! تو را چه شده است ؟ على عليه السلام گفت : پدر و مادرم به فدايت ! ترسيدم مشركان شما را غافلگير كنند از اين‌رو در جستجوى شما بودم ، پيامبر صلى الله عليه و آله و سلم فرمود : دستت را به من بده پس كوه تكانى خورد به حدى كه على عليه السلام گام ديگر خود را روى كوه نهاد و سپس كوه آرام گرفت » . « 2 »\r\n27 - از ابوبصير به نقل از امام باقر عليه السلام آورده است ، فرمود : « رسول خدا صلى الله عليه و آله و سلم به اصحاب خود فرمود : زنده بودن من براى شما بهتر است ، شما حرف مىزنيد و من با شما حرف مىزنم . و مردن من براى شما بهتر\r\n\r\n\r\n","description":"","footnote":"\r\n( 1 ) - بصائر الدرجات : ص 382 .\r\n( 2 ) - همان : ص 407\r\n","page_name":" 433 ","page_number":433},
  {"content":"\r\n\r\nاست زيرا اعمال شما بر من عرضه مىشود ؛ اگر ببينم عمل خوبى است خدا را به آن خاطر سپاس مىگويم و اگر ديدم بد است براى شما از خدا طلب آمرزش مىنمايم » . « 1 »\r\n28 - از حيّان به نقل از پدرش از قول امام باقر عليه السلام آورده است ، فرمود :\r\n« رسول خدا صلى الله عليه و آله و سلم در حالى كه بين جمعى از اصحاب خود بود ، خطاب به ايشان گفت : بودن من در حضور شما و دورى من ( هر دو ) براى شما خوب است . جابربن عبداللَّه انصارى با شنيدن اين سخن پيامبر صلى الله عليه و آله و سلم از جا بلند شد و عرض كرد : يا رسول اللَّه ! اما حضور شما در بين ما براى ما خوب است ( قبول ) ولى جدايى شما از ما چگونه براى ما خوب است ؟\r\nفرمود : اما بودن من در بين شما را خداوند مىفرمايد :\r\n « وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ »  « 2 »\r\n( اگر نه ) آنها را با شمشير عذاب مىكند . و اما جدايى من از شما برايتان خوب است ، چرا كه اعمال شما را هر دوشنبه و هر پنج‌شنبه بر من عرضه مىكنند ؛ هر چه از آنها خوب باشد من به آن خاطر خدا را سپاس مىگويم و هر چه بد باشد از خداوند براى شما طلب آمرزش مىكنم » . « 3 »\r\n30 - « 4 » صدوق از محمّدبن قيس به نقل از امام باقر عليه السلام آورده است ،\r\n\r\n\r\n","description":"","footnote":"\r\n( 1 ) - بصائر : ص 444 .\r\n( 2 ) - انفال / 33 : هيچ گاه خداوند ايشان را مجازات نخواهد كرد در حالى كه تو در ميان آنها هستى ، و همچنين خداوند آنها را مجازات نخواهد كرد در حالى كه استغفار كنند ( و از خدا طلب مغفرت نمايند ) .\r\n( 3 ) - بصائر : ص 444 .\r\n( 4 ) - شمارهء 29 از بصائرالدّرجات : ص 244 عيناً تكرار شمارهء 27 بود كه ترجمه شد - م .\r\n","page_name":" 434 ","page_number":434},
  {"content":"\r\n\r\nفرمود : « نام پيامبر صلى الله عليه و آله و سلم در صحف ابراهيم عليه السلام « ماحى » و در تورات موسى عليه السلام « حادّ » و در انجيل عيسى عليه السلام « احمد » و در قرآن « محمّد » است پرسيدند : معناى « ماحى » چيست ؟\r\nفرمود : « نابود كنندهء شكل بتهاى چوبى و سنگى و از لام و هر معبودى غير از رحمان است » گفتند : « حاد » يعنى چه ؟ فرمود : « با هر كه دشمن خدا و دين خداست دشمنى مىكند ؛ خويشاوند باشد يا بيگانه » پرسيدند : پس معنا و تأويل « احمد » چيست ؟\r\nفرمود : ثنا و ستايش خداى عزّوجلّ بر او در كتابهاى آسمانيش به خاطر كارهاى پسنديده‌اش كه نيكوست . » گفتند : پس معناى « محمّد » چيست ؟ فرمود : « خدا و فرشتگان و تمام پيامبران و فرستادگان خدا و تمام امتهايشان او را مىستايند و بر او درود مىفرستند .\r\nنامى كه از او بر عرش نوشته شده است ؛ محمّد رسول اللَّه است . و آن حضرت كلاههايى داشت از نوع يمنى ، سفيد و پر حجم كه دو گوش داشت و در جنگها بر سر مىگذاشت ، و عصاى نوك تيزى داشت كه به آن تكيه مىداد و در عيد فطر و قربان استفاده مىكرد و يك چوب‌دستيى به نام ممشوق داشت و خيمه‌اى داشت كه به آن « كنّ / سايبان » مىگفتند ، كاسه‌اى داشت به نام « سِعَه » و قدح بزرگى داشت كه به آن « رىّ » مىگفتند . و دو اسب داشت كه به يكى « مرتجز » و به ديگرى « سكب » مىگفتند . داراى دو استر بود كه به يكى از آنها « دلدل » و ديگرى را « شهباء » مىگفتند .\r\nدو شتر داشت كه به يكى از آنها « عضباء » و به ديگرى « جدعاء » مىگفتند . و دو شمشير داشت كه يكى را « ذوالفقار » و ديگرى را « عون »\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nمىناميدند . و دو شمشير ديگر داشت كه يكى را « مخذم » و ديگرى را « رسوم » مىگفتند . و الاغى داشت كه به آن « يعفور » مىگفتند . و عمامه‌اى داشت به نام « سحاب » . و زرهى داشت كه به آن « ذات الفضول » مىگفتند ؛ سه حلقه نقره‌اى از جلو و دو حلقه از پشت سر داشت .\r\nآن حضرت پرچمى به نام « عقاب » داشت و شترى به نام « ديباج » كه آن را بار مىكرد و بيرقى به نام « معلوم » و زرهى به نام « اسعد » كه تمام اينها را در وقت وفاتش به على عليه السلام داد و انگشترى خود را درآورد و در انگشت على عليه السلام كرد .\r\nعلى عليه السلام نقل كرده است كه در دستهء شمشيرى از شمشيرهاى آن حضرت نوشته‌اى يافت كه در آن سه حرف ( سه جمله ) نوشته بود : با هر كه از تو بريده ، تو بپيوند ، و حق را بگو هر چند به زيان تو باشد ، و به هر كه بر تو بدى كرده است ، نيكى كن ! » . « 1 »\r\n31 - از علىّبن اسباط و ديگران در حديث مرفوعى از امام باقر عليه السلام نقل كرده است ، مىگويد : عرض كردم مردم گمان مىبرند كه رسول خدا صلى الله عليه و آله و سلم نه نوشتن بلد بود و نه خواندن ! فرمود : « دروغ مىگويند ، خدا ايشان را لعنت كند ! چگونه چنين چيزى ممكن است در حالى كه خداى عزّوجلّ فرموده است :  « هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ »  « 2 »  ؟ \r\n\r\n\r\n","description":"","footnote":"\r\n( 1 ) - من لا يحضره الفقيه : 4 / 177 .\r\n( 2 ) - جمعه / 2 : او ( خدا ) كسى است كه در ميان جمعيت درس ناخوانده رسولى از خودشان برانگيخت كه آياتش را بر ايشان مىخواند ( و در پرتو اين تلاوت ) آنها را تزكيه مىكند ، و به آنها كتاب ( قرآن ) و حكمت را مىآموزد ، هر چند كه پيش از آن در گمراهى آشكارى بودند .\r\n","page_name":" 436 ","page_number":436},
  {"content":"\r\n\r\nبنابراين چگونه به آنها كتاب و حكمت را تعليم مىداد در حالى كه خودش خوب نمىتوانست بخواند و بنويسد ؟\r\nراوى مىگويد : گفتم : پس چرا پيامبر را امّى ناميدند ؟ فرمود : به خاطر اين كه منسوب به مكّه است ، و آن است معنى قول خداى عزّوجلّ :  « لِتُنْذِرَ أُمَّ الْقُرى وَ مَنْ حَوْلَها » .  « 1 »\r\nپس چون مكّه ام‌ّالقرى است به اين خاطر پيامبر را امّى ( يعنى اهل مكّه ) گفتند . » . « 2 »\r\n32 - از اسماعيل جعفى نقل كرده است ، مىگويد : از امام باقر عليه السلام شنيدم كه مىفرمود : « رسول خدا صلى الله عليه و آله و سلم فرمود : به من پنج ويژگى دادند كه به هيچ كس پيش از من نداده بودند : زمين را براى من مسجد و پاك‌كننده قرار دادند . آنچه از راه غنيمت به دست آيد براى من حلال نمودند . ، و مرا با ترساندن دشمن يارى كردند . و به من جوامع الكلام و شفاعت را دادند . » . « 3 »\r\n33 - از زراره نقل كرده است ، مىگويد : امام باقر عليه السلام فرمود : « موقعى كه رسول خدا صلى الله عليه و آله و سلم را به آسمان بردند به هيچ خلقى از مخلوقات خدا نگذشت مگر اين كه از او ديد آنچه را كه دوست داشت از خوشرويى ببيند و ديدنش لطف و شادى آفرين بود ، تا اين كه به فردى از خلق خدا برخورد كه هيچ توجّهى به او نكرد و چيزى به او نگفت و او را اخم كرده\r\n\r\n\r\n","description":"","footnote":"\r\n( 1 ) - انعام / 92 : تا امّ القرى ( مكّه ) و تمام آنها كه در گرد آن هستند ، انذار كنى .\r\n( 2 ) - علل الشّرايع : 1 / 119 .\r\n( 3 ) - امالى صدوق : ص 130 .\r\n","page_name":" 437 ","page_number":437},
  {"content":"\r\n\r\nو چهره درهم كشيده ديد .\r\nفرمود : اى جبرئيل ! من به هيچ مخلوقى از خلق خدا نگذشتم مگر اين كه خوشرويى و لطف و شادى از او ديدم جز اين فرد ، اين كيست ؟ جبرئيل گفت : اين خازن دوزخ است و پروردگارش او را چنين آفريده است ، گفت :\r\nمن دوست دارم كه از او بخواهى تا آتش دوزخ را به من بنماياند !\r\nپس جبرئيل عليه السلام به خازن دوزخ گفت : اين محمّد رسول خدا صلى الله عليه و آله و سلم است و از من خواسته است كه از تو درخواست كنم تا آتش دوزخ را به او بنمايانى ! پس خازن دوزخ شمّه‌اى از آتش دوزخ را براى آن حضرت نمودار ساخت ، پيامبر صلى الله عليه و آله و سلم آن را ديد و چون آن را ديد تا زنده بود هرگز نخنديد . و درود خدا بر محمّد و خاندان پاك او باد ! » . « 1 »\r\n34 - از ابوحمزه ثمالى نقل كرده است ، مىگويد : از امام باقر عليه السلام شنيدم كه مىفرمود :\r\n« خداى عزّوجلّ به محمّد صلى الله عليه و آله و سلم وحى كرد : اى محمّد ! . . . « 2 » » .\r\n35 - از ابراهيم بن يحيى نقل كرده است ، مىگويد : جعفربن محمّد عليه السلام از پدرش ، از قول رسول خدا صلى الله عليه و آله و سلم آورده است كه فرمود : « خداى تبارك و تعالى اهل زمين را به دو بخش تقسيم كرد و مرا در قسمت بهتر آن قرار داد و باز نصف ديگر را به سه قسم تقسيم كرد و من در بهترين قسم آن بودم . سپس عرب را از بين مردم برگزيد و از عرب قريش را و از قريش بنى هاشم را و سرانجام از بنى هاشم ، بنى عبدالمطّلب را انتخاب كرد و\r\n\r\n\r\n","description":"","footnote":"\r\n( 1 ) - امالى صدوق : ص 357 .\r\n( 2 ) - همان : ص 360 . اين حديث را در آغاز اين بخش به شماره ( 2 ) از كتاب « كافى » نقل كرديم - م .\r\n","page_name":" 438 ","page_number":438},
  {"content":"\r\n\r\nمرا از ميان فرزندان عبدالمطّلب برگزيد . » . « 1 »\r\n36 - از محمّدبن مسلم به نقل از امام باقر عليه السلام آورده است ، فرمود :\r\n« رسول خدا صلى الله عليه و آله و سلم ده اسم دارد كه پنج تا از آنها در قرآن آمده است و پنج تا در قرآن نيست » اما آنچه در قرآن آمده ، عبارت است از محمّد ، احمد ، عبداللَّه ، يس و نون . و آنچه در قرآن نيامده است ، فاتح ، خاتم ، كافى ، مقفّى و حاشر است » . « 2 »\r\n37 - از ابوبصير نقل كرده است ، مىگويد : امام باقر عليه السلام فرمود : « همين كه پيامبر صلى الله عليه و آله و سلم در آستانهء وفات قرار گرفت ، جبرئيل عليه السلام نازل شد ، جبرئيل عليه السلام عرض كرد يا رسول اللَّه ! آيا مايليد كه به دنيا باز گرديد ؟\r\nفرمود : نه ، من پيام‌هاى پروردگارم را ابلاغ كرده‌ام . دوباره پرسيد : يا رسول اللَّه ! آيا مايليد كه به دنيا برگرديد ؟ فرمود : نه ، بلكه مشتاق رفيق اعلايم ! سپس رسول خدا صلى الله عليه و آله و سلم در حالى كه مسلمانان در پيرامون او جمع بودند ، فرمود : اى مردم ! پس از من نه پيامبرى هست و نه سنّتى پس از سنّت من . بنابراين هر كس چنان ادّعايى بكند ، ادّعاى او و بدعت او در آتش دوزخ است . و هر كه چنين ادّعايى را بكند او را و پيروان او را بكشيد كه آنان در دوزخند . اى مردم ! قصاص را و حق را زنده بداريد ، و پراكنده نشويد ! و مسلمان باشيد تا در امان باشيد !  « كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ  « 3 »  » .  « 4 »\r\n\r\n\r\n","description":"","footnote":"\r\n( 1 ) - خصال : ص 360 .\r\n( 2 ) - همان : ص 426 .\r\n( 3 ) - مجادله / 21 : خدا چنين مقرّر داشته است كه من و رسولانم پيروز مىشويم .\r\n( 4 ) - امالى مفيد : ص 40 .\r\n","page_name":" 439 ","page_number":439},
  {"content":"\r\n\r\n38 - ابن شهرآشوب در روايت مرسلى از امام باقر عليه السلام نقل كرده است ، فرمود : « در آن ميان كه رسول خدا صلى الله عليه و آله و سلم در مسجد بود ناگهان فرمود :\r\nفلانى برخيز ! فلانى برخيز ! تا پنج نفر را بيرون كرد و فرمود : از مسجد ما بيرون شويد ، حق نداريد در اينجا نماز بخوانيد چرا كه شما زكات نمىدهيد ! » . « 1 »\r\n39 - همو در خبرى از امام باقر عليه السلام راجع به وفات پيامبر صلى الله عليه و آله و سلم نقل كرده است : فردى خدمت ايشان آمد كه كسى او را نمىديد ولى كلام او را مىشنيد ؛ گفت : سلام و رحمت و بركات خدا بر شما باد !\r\nدر راه خدا شما را تسليت از هر مصيبت و نجات از هر هلاكت و جبران هر چه از دست رفته است  « كُلُّ نَفْسٍ ذائِقَةُ الْمَوْتِ »  « 2 » خداى عزّوجلّ شما را برگزيده و برترى داده و پاك و پاكيزه قرار داده است و شما را اهل بيت پيامبر خويش نموده و حكم خود را به شما سپرده ، شما را وارث كتاب خود ساخته و تابوت علم خويش قرار داده و عصاى عزّت خويش گردانيده است و پس از خود شما را الگو ساخته و از گناهان پاك و از فتنه و آشوب در امان نموده و همواره بركت را از شما زايل نمىكند . ( در قالب حديثى طولانى ) » .\r\nاز امام باقر عليه السلام پرسيدند : اين تسليت از جانب چه كسى بود ؟ فرمود :\r\n« از جانب خداى تعالى به زبان جبرئيل عليه السلام بود . » . « 3 »\r\n\r\n\r\n","description":"","footnote":"\r\n( 1 ) - مناقب ابن شهرآشوب : 1 / 74 .\r\n( 2 ) - آل عمران / 185 : تمام زندگان خواه و ناخواه روزى ، مرگ را خواهند چشيد .\r\n( 3 ) - مناقب ابن شهرآشوب : 1 / 408 .\r\n","page_name":" 440 ","page_number":440},
  {"content":"\r\n\r\n40 - ابوجعفر مشهدى از ابوحمزهء ثمالى از قول امام باقر عليه السلام آورده است ، فرمود : « نابينايى از كنار رسول خدا صلى الله عليه و آله و سلم گذشت ، رسول خدا صلى الله عليه و آله و سلم فرمود : فلانى ! آيا مايلى كه خداوند بينايى تو را به تو باز گرداند ؟ عرض كرد : هيچ چيز از آنچه در دنيا به من داده‌اند محبوبتر از آن نيست كه بينائيم را خدا به من باز گرداند ! پيامبر صلى الله عليه و آله و سلم فرمود :\r\nشادابترين وضو را بگير ، سپس دو ركعت نماز بخوان و بگو : خداوندا از تو درخواست دارم و تو را مىخوانم و به سوى تو علاقه قلبى دارم و به وسيلهء پيامبرت محمّد صلى الله عليه و آله و سلم پيامبر رحمت روى دلم را به سوى تو مىگردانم .\r\nيا محمّد ! من به وسيلهء تو به درگاه خداوندى كه پروردگار تو و پروردگار من است توجّه مىكنم تا به خاطر تو بينايى مرا به من باز گرداند !\r\nامام عليه السلام فرمود : هنوز پيامبر صلى الله عليه و آله و سلم از مجلس خود بلند نشده و گامى برنداشته بود كه به قدرت خدا بينايى آن مرد نابينا به او بازگشت . » . « 1 »\r\n41 - همو به اسناد خود از امام باقر عليه السلام نقل كرده است كه فرمود :\r\n« جبرئيل عليه السلام در بلندترين نقطهء وادى خود را به پيامبر صلى الله عليه و آله و سلم نماياند در حالى كه لباس بلندى از ابريشم بر تن داشت و فرشى از فرش‌هاى بهشتى را گسترد . پس او را روى آن فرش نشاند و به وى خبر داد كه وى فرستادهء خداست و به او دستور داده تا هر چه خواست به او بگويد ! و چون جبرئيل عليه السلام خواست برگردد ، رسول خدا صلى الله عليه و آله و سلم جامهء وى را گرفت و\r\n\r\n\r\n","description":"","footnote":"\r\n( 1 ) - الثّاقب فى المناقب : ص 65 .\r\n","page_name":" 441 ","page_number":441},
  {"content":"\r\n\r\nفرمود : تو چه نام دارى ؟ گفت : جبرئيل . پس رسول خدا صلى الله عليه و آله و سلم اين را دانست و رفت به سراغ گوسفندانش و به هيچ روييدنى و سنگ و كلوخى نگذشت مگر به وى سلام داد . » . « 1 »\r\n42 - مجلسى از امام باقر عليه السلام نقل كرده است ، فرمود : « از پدرم شنيدم كه مىفرمود : از پدرانم شنيده‌ام كه مىگفتند : در ميان قريش زن كاهنى به نام جرهمانيه بود و او پسرى داشت كه از همهء قريش بت‌پرست‌تر بود و چون شبى فرا رسيد كه رسول خدا صلى الله عليه و آله و سلم به دنيا آمد . زن جنيّه‌اى كه با او ارتباط داشت نزد وى آمد ، جرهمانيه به وى گفت : بين من و تو ، كسى با شعاعى از نور فاصله شده است . ( او گفت : ) آرى هر كه داخل آن نور باشد نجات يافته و هر كه از آن نور تخلّف كند ، هلاك شده است . احمد صاحب آن پرچم بزرگ و آن عزّت ابدى مىباشد . در حالى كه پسر آن زن اين حرف‌ها را مىشنيد .\r\nهمين كه شب دوم شد ، همان حرفها را تكرار كرد و رفت و چون شب سوم شد ، همان سخنان تكرار شد . ، پرسيد : واى بر تو ، احمد كيست ؟ زن جنيّه گفت : پسر عبداللَّه‌بن عبدالمطّلب يتيم قريش صاحب عظمت و الا و نور ساطع . همين كه اين سخن را گفت : وى نگاهى به بت خويش كرد ، گاهى مىرفت و گاهى برمىگشت و مىگفت : واى بر من از دست اين نوزاد ، بتها نابود شدند !\r\nامام عليه السلام فرمود : « پس جرهمانيه با شنيدن اين سخن همواره به حال خود ندبه و زارى مىكرد . » « 2 »\r\n\r\n\r\n","description":"","footnote":"\r\n( 1 ) - الثّاقب فى المناقب : ص 68 .\r\n( 2 ) - بحارالأنوار : 15 / 297 .\r\n","page_name":" 442 ","page_number":442},
  {"content":"\r\n\r\n43 - از ابوعبيده به نقل از امام باقر عليه السلام آورده است كه فرمود : « چون روز فتح مكّه رسيد ، رسول خدا صلى الله عليه و آله و سلم در بين مردم جهت ايراد خطبه به پا خاست ، پس از حمد و ثناى الهى فرمود : اى مردم ! حاضران به غايبان برسانند كه خداى تبارك و تعالى به وسيلهء اسلام نخوت جاهليّت و افتخار به پدران و قبايلتان را برداشته است .\r\nاى مردم ! همهء شما از آدم و آدم از خاك است . بدانيد كه بهترين شما در پيشگاه خدا و گرامىترين شما با تقواترين و مطيع‌ترين شما از خداست . بدانيد كه عربيت پدر كسى نيست بلكه زبانى است براى سخن گفتن . بنابراين هر كه در بين شما عمرى را گذراند و دانست كه به رضوان الهى مىرسد ، اين شخصيت اوست . بدانيد كه هر خون يا مظلمه و يا خطايى كه در زمان جاهليت اتفاق افتاده است تا روز قيامت همه آنها در زير پاى من و نابود است . » . « 1 »\r\n\r\n\r\n","description":"","footnote":"\r\n( 1 ) - بحارالأنوار : 21 / 138 .\r\n","page_name":" 443 ","page_number":443},
  {"content":"\r\n\r\n\r\nامامت\r\n\r\nاطاعت ائمّه واجب است\r\n1 - از ابان نقل است ، مىگويد : امام باقر عليه السلام فرمود : « چه قدر از ظلم و ستم قريش و مخالفت آنها با ما و كشتن ما بر سر ما آمد و آنچه را كه شيعيان و دوستان ما از مردم ديدند ( همه اينها از آنجا شد كه ) رسول خدا صلى الله عليه و آله و سلم از دنيا رفت در حالى كه نسبت به حق ما اقدام نموده و به طاعت ما فرمان داد و ولايت و دوستى ما را واجب گردانيد و به مردم گفت كه ما از خودشان به ايشان سزاوارتريم و فرمان داد كه حاضران به غايبان برسانند .\r\nاز اين رو مردم با على عليه السلام مخالفت كردند و آن حضرت نيز به گفته‌هاى رسول خدا صلى الله عليه و آله و سلم در برابر ايشان استدلال كرد ولى تودهء مردم توجّه نكردند و گفتند : تو راست مىگويى كه رسول خدا صلى الله عليه و آله و سلم فرموده است ولى گفتهء خود را نسخ كرده و فرموده است : « ما اهل بيت را خداوند عزّوجلّ گرامى داشت و ما را برگزيد و دنيا را براى ما نپسنديد و خداوند\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nنبوّت و خلافت را براى ما جمع نكرد » و چهار نفر : عمر ، ابوعبيده ، معاذبن جبل و سالم آزاد شدهء ابوحذيفه نيز به آن شهادت دادند و كار را بر تودهء مردم مشتبه كردند ، حرف آنها را تصديق كردند و ايشان را به ماقبل ( زمان جاهليت ) برگرداندند و خلافت را از اصلش برگرداندند ؛ از جايى كه خدا قرار داده بود خارج كردند ، و در برابر انصار راجع به حق ما و حجّت ما استدلال كردند و آن را براى ابوبكر منعقد كردند . و سپس ابوبكر هم آن را به عمر كه با او همراهى داشت به جبران كار او به وى بازگرداند .\r\nعمر نيز آن را در بين شش نفر به شورى گذاشت و پس از آن عبدالرّحمان بن عوف به عثمان تحويل داد بر اين اساس كه پس از خود به وى باز گرداند ولى عثمان او را فريب داد . و از اين رو پسر عوف كفر و جهل او را ظاهر كرد و نسبت نادانى به او داد و در زمان حياتش او را بدنام كرد . پسرانش وانمود كردند كه عثمان او را زهر داد و او از دنيا رفت . آن گاه طلحه و زبير به پا خاستند و با ميل و رغبت بدون اكراه و نارضايتى با على بيعت كردند ولى پس از آن بيعت شكنى كردند و مكر و خدعه كردند و آنها عايشه را با خود به بصره بردند . سپس معاويه مخالفان شام را به خونخواهى عثمان فرا خواند و صحنهء نبرد را براى ما آراست . و پس از آن اهل حروراء ( خوارج ) با على عليه السلام مخالفت كردند بر اين اساس كه مطابق كتاب خدا و سنّت رسولش حكم كند در صورتى كه اگر با آن شرطى كه در حكميّت بود آنها ( حَكَمين ) حكم مىكردند ، بايد مىگفتند كه على عليه السلام اميرالمؤمنين طبق كتاب خدا و بر زبان پيامبر خدا صلى الله عليه و آله و سلم و در سنّت وى عمل مىكند ولى اهل نهروان ( خوارج ) با آن حضرت مخالفت كردند و با او پيكار نمودند .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nو پس از پدرش با حسن بن على عليهما السلام بيعت كردند و با او پيمان بستند ، سپس او را فريب دادند و واگذار كردند و بر او حمله بردند تا آنجا كه با خنجر به ران وى زدند و لشگرگاه او را غارت كردند و خلخال زنان را ربودند . وقتى كه ديد يار و ياورى ندارد ، ناگزير به خاطر حفظ خونِ خود و خون اهل بيت و شيعيان كه به حق شمار اندكى بودند ، با معاويه صلح كرد .\r\nو پس از وى هيجده هزار نفر از مردم كوفه با حسين عليه السلام بيعت كردند ، ولى بعد با او مكر نمودند و بر وى خروج كردند و با او جنگيدند تا اين كه به شهادت رسيد . و بعدها ما اهل بيت از زمانى كه رسول خدا صلى الله عليه و آله و سلم از دنيا رفت همچنان در ذلت و تنهايى و تبعيد و محروميت به سر برديم و كشته شديم و آواره گشتيم ، هم اكنون ما و دوستداران ما بر خونمان بيمناك هستيم در حالى كه دروغگويان به خاطر دروغگويى شان موضعى گرفتند كه بدان وسيله در هر شهرى به زمامداران و قضاة و كارگزارانشان تقرّب مىجويند .\r\nو براى دشمنان ما و واليان گذشته‌شان احاديث دروغ باطلى را نقل مىكنند و از قول ما چيزهايى را كه ما نگفته‌ايم جهت بد جلوه دادن ماها و دروغ بستن بر ما و تقرّب به واليان و قضات جور از روى تهمت و افترا نقل مىكنند .\r\nمهمترين و بيشترين اينها در زمان معاويه و پس از درگذشت امام حسن عليه السلام اتفاق افتاد كه در هر جا شيعيان كشته شدند و دست و پايشان رابريدند و آنها را به دار آويختند با هر تهمت و بدگمانى كه چرا كسى اظهار محبّت ما را كرده ، و چرا به ما دل بسته است ! وانگهى هر روز\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nگرفتارىها تا زمان پسر زياد ، پس از شهادت حسين عليه السلام بيشتر و روزافزون‌تر شد . سپس حجاج آمد و به هر بدگمانى و تهمتى همه را كشت تا به آنجا كه اگر به كسى زنديق ( بى دين ) يا مجوسى مىگفتند بهتر از آن بود كه متهم شود شيعهء حسين‌بن على عليهما السلام است ! و چه بسا مىديدى مردى خبرى را نقل مىكند و شايد هم فردى پارسا و راستگو بود ، احاديث مهم عجيبى از برترى برخى از سردمداران گذشته را نقل مىكرد كه هرگز خداوند چنان چيزى را نيافريده و چنان فضيلتى را به آنها نداده بود ولى او گمان مىكرد كه آن حرف درستى است به خاطر اين كه آن را از افراد زيادى شنيده بود كه به دروغگويى و كم تقوايى معروف نبودند .\r\nآنان از على عليه السلام كارهاى زشتى را نقل مىكردند و از حسن و حسين عليهما السلام چيزهايى را كه خدا مىداند آن مردم اين حرف‌هاى باطل و دروغ و افترا را ( پيش از خود ) نقل مىكردند !\r\nراوى ( ابان ) مىگويد : عرض كردم : خداوند امر شما را اصلاح كند ! از آن روايات دروغ شمّه‌اى را براى ما بازگو كنيد ! فرمود : « آنها روايت كردند كه سرور پيران بهشت ابوبكر و عمر است ، و عمر محدَّث است و فرشته به او تلقين مىكند .\r\nفرشتهء وحى به زبان او حرف مىزند ! و فرشتگان از عثمان شرم مىكنند . واى كوه حرا آرام بگير كه هيچ كس بر فراز تو نيايد مگر پيامبر ، صديق و شهيد باشد . » تا بيش از صد روايت ابوجعفر عليه السلام برشمرد كه مردم گمان مىكردند آنها راست است ولى امام عليه السلام فرمود : « به خدا سوگند كه تمامى اينها دروغ و خلاف است » گفتم : خداوند امر شما را\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nاصلاح كند ! آيا هيچ كدام از اينها درست نيست ؟ فرمود : « بعضى از اينها ساختگى و بعضى تحريف شده است ؛ اما تحريف شده ، مثل آنجا كه ( اى كوه حرا ) بر فراز تو نيايد مگر پيامبر خدا و صدّيق و شهيد .\r\nمنظور پيامبر صلى الله عليه و آله و سلم ، على عليه السلام بوده است كه كوه نيز او را تصديق كرد .\r\nو نظير آن كه فرمود : و چگونه نامبارك باشى كه از تو پيامبر و صدّيق و شهيد بالا رفته است ؟ ! منظور على عليه السلام بود و اكثر اين روايات ، دروغ ، افترا و باطل است . خدايا ! تا وقتى كه خداوند مهدى عليه السلام را مبعوث گرداند ! سخن ما را سخن رسول خدا صلى الله عليه و آله و سلم و سخن على عليه السلام قرار ده ؛ در هر جا كه امّت محمّد پس از وى اختلاف كنند » . « 1 »\r\n2 - كلينى از زراره به نقل از امام باقر عليه السلام آورده است كه فرمود : « قلّه و اوج و كليد هر كار و راه ورود در هر چيز و خشنودى خداوند بخشاينده تبارك و تعالى ، اطاعت امام از روى معرفت است » سپس فرمود : « خداى تبارك و تعالى مىفرمايد :\r\n « مَنْ يُطِعِ الرَّسُولَ فَقَدْ أَطاعَ اللَّهَ وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً  « 2 »  » .  « 3 »\r\n3 - همو از حسين بن مختار به يك واسطه نقل كرده است كه امام باقر عليه السلام دربارهء قول خداى تعالى :  « وَ آتَيْناهُمْ مُلْكاً عَظِيماً »  « 4 » فرمود : « منظور\r\n\r\n\r\n","description":"","footnote":"\r\n( 1 ) - اصل سليم : ص 108 .\r\n( 2 ) - نساء / 83 : هر كس اطاعت پيامبر صلى الله عليه و آله و سلم كند ، اطاعت خدا را كرده است ، اگر كسانى سرپيچى كنند و با دستورات تو مخالفت كنند مسئوليتى در برابر آنها ندارى .\r\n( 3 ) - كافى : 1 / 185 .\r\n( 4 ) - نساء / 54 : و حكومت عظيمى در اختيارشان قرار داديم .\r\n","page_name":" 448 ","page_number":448},
  {"content":"\r\n\r\nاطاعت ائمّه است كه واجب است » . « 1 »\r\n4 - از اسماعيل بن جابر نقل كرده است ، مىگويد : به امام باقر عليه السلام عرض كردم : اجازه مىفرماييد دين خودم را عرضه كنم چنان كه نسبت به خدا چنان ديندارى كنم ؟\r\nفرمود : « آنچه دارى بياور ! »\r\nعرض كردم : گواهى مىدهم كه جز خداى يگانه ، كسى شايسته پرستش نيست ؛ او بىشريك است . و گواهى مىدهم كه محمّد صلى الله عليه و آله و سلم بنده و فرستادهء اوست و اعتراف دارم به آنچه او از طرف خدا آورده است و گواهى مىدهم كه على عليه السلام امام است و طاعت او از طرف خدا واجب است .\r\nپس از او امام حسن كه خدا اطاعتش را واجب كرده و سپس حسين عليه السلام امام است و خداوند اطاعت او را واجب گردانيده است . و بعد از او علىّبن حسين امام است و خدا اطاعت او را واجب نموده است . تا اين كه امر امامت به آن حضرت رسيد . آن گاه گفتم : شما اماميد ، خدا شما را مورد لطف خود قرار دهد !\r\nامام عليه السلام پس از شنيدن سخنان من ، فرمود : « آرى اين دين خدا و فرشتگان اوست ! « 2 » »\r\n5 - از سعدبن طريف به نقل از امام باقر عليه السلام آورده است : « رسول خدا صلى الله عليه و آله و سلم فرمود :\r\n« هر كه دوست دارد مثل پيامبران زندگى كند و چون شهيدان بميرد و به بهشتى رود كه خداوند آن را فراهم كرده است ، پس بايد على عليه السلام را\r\n\r\n\r\n","description":"","footnote":"\r\n( 1 ) - كافى : 1 / 186 .\r\n( 2 ) - همان : 1 / 188 .\r\n","page_name":" 449 ","page_number":449},
  {"content":"\r\n\r\nدوست بدارد و دوست او را دوست بدارد و بايد تسليم اوصياى پس از وى باشد ؛ زيرا كه آنان عترت منند و از گوشت و خون منند . خداوندا فهم و علم مرا به ايشان بده ! و واى به حال مخالفان ايشان از امّت من ! خداوندا شفاعت مرا نصيب ايشان نفرما » . « 1 »\r\n6 - از ابوحمزهء ثمالى نقل كرده است ، مىگويد : از امام باقر عليه السلام شنيدم كه مىفرمود : « رسول خدا صلى الله عليه و آله و سلم فرمود : خداى تبارك و تعالى مىفرمايد :\r\nحجّت من بر اشقياى از امّت تو تمام است ؛ كسى كه ولايت على عليه السلام را ترك كند و دشمنان او را دوست بدارد و فضل او را و اوصياى بعد از او را انكار كند ؛ چرا كه فضل تو فضل آنها و طاعت تو طاعت آنهاست . حقى كه تو دارى حق آنها و نافرمانى تو نافرمانى آنهاست و آنها پس از تو امامان هدايتند روح تو در كالبد آنها جارى است و روح تو همان است كه از طرف پروردگارت در كالبد تو است .\r\nآنان همان خاندان و عترت تواند كه از گل تو سرشته شده و از گوشت و خون تو گرفته شده‌اند ، به يقين خداوند سنّت تو و پيامبران پيش از تو را در آنها جارى ساخته است و ايشان پس از تو خزانه‌داران علم منند . بر من واجب و لازم است چرا كه من آنها را برگزيدم و انتخاب كرده و پاك ساختم و پسنديدم . هر كه دوستشان بدارد و فضيلت آنها را بپذيرد در نجات است ، جبرئيل عليه السلام نام آنها و نام پدران آنها و دوستداران ايشان و پذيرندگان فضيلت ايشان را براى من آورده است . » . « 2 »\r\n7 - از جابر جعفى به نقل از امام باقر عليه السلام آورده است ، فرمود : « رسول\r\n\r\n\r\n","description":"","footnote":"\r\n( 1 ) - كافى : 1 / 208 .\r\n( 2 ) - همان : 1 / 208 .\r\n","page_name":" 450 ","page_number":450},
  {"content":"\r\n\r\nخدا صلى الله عليه و آله و سلم مىفرمايد : هر كه دوست دارد كه چون من زندگى كند و چون من بميرد ، و به همان بهشتى رود كه پروردگارم به من وعده داده است و به شاخسارى كه پروردگارم به دست قدرت خود كاشته ، چنگ زند ، بايد علىّبن ابى طالب و اوصياى پس از او را دوست بدارد ، زيرا آنها شما را از در ضلالت در نياورند بلكه از راه هدايت بيرون نسازند . شما نبايد به آنها چيزى بياموزيد چرا كه آنها از شما داناترند و به راستى كه من از پروردگار خويش خواستم كه ميان آنها و قرآن جدايى نيندازند تا كنار حوض كوثر بر من وارد شوند ، اين چنين - دو انگشت خود را به هم چسباند و پهناى آن حوض از صنعا تا ايله است و در آن قدحهايى از نقره به شمار ستارگان است . » « 1 »\r\n8 - از فضيل بن يسار نقل كرده است ، مىگويد : امام باقر عليه السلام فرمود :\r\n« به راستى نشاط و آسايش و پيروزى و كمك و كاميابى و بركت و كرامت و آمرزش و خوشى و توانگرى و مژده و رضوان و تقرّب و يارى و تمكن و اميدوارى و دوستى از طرف خداى عزّوجلّ از آنِ كسى است كه على عليه السلام را دوست بدارد و دنباله‌روى او باشد ، از دشمن او بيزارى جويد و فضل او و فضل اوصياى پس از او را بپذيرد . بر من لازم است كه آنها را در شفاعت خود درآورم . و بر پروردگار تبارك و تعالى سزاوار است كه شفاعت مرا دربارهء آنها بپذيرد ، چرا كه آنان پيروان منند و هر كه پيرو من باشد به راستى كه او از من است . » . « 2 »\r\n10 - مفيد از احمدبن عمر حلبى نقل كرده است ، مىگويد : امام باقر عليه السلام\r\n\r\n\r\n","description":"","footnote":"\r\n( 1 ) - كافى : 1 / 209 .\r\n( 2 ) - همان : 1 / 210 .\r\n","page_name":" 451 ","page_number":451},
  {"content":"\r\n\r\nفرمود : « ايمان بنده‌اى كامل نمىشود ، تا اين كه بداند براى آخرين فرد ما همان را جارى سازد كه براى اوّلين فرد ما جارى مىكند و تمامى ما در اطاعت كردن و حجّت دانستن و حلال و حرام يكسانيم ولى محمّد صلى الله عليه و آله و سلم و اميرالمؤمنين عليه السلام را امتياز و برترى است . » . « 1 »\r\n11 - صفّار از سعدبن طريف از قول امام باقر عليه السلام نقل كرده است ، مىفرمايد : « رسول خدا صلى الله عليه و آله و سلم فرمود : هر كه دوست دارد ، زندگيش چون زندگى من و مردنش چون مردن من باشد و به بهشتى وارد شود كه پروردگارم مرا وعده داده ؛ بهشت برين جاى فرود آمدن شاخسارى از شاخه‌هاى آن كه پروردگارم آن را به دست قدرت خود كاشت و سپس فرمود : بشو ! شد ، پس بايد بعد از من على و اوصياى از ذريّهء مرا دوست بدارد ؛ آنان كه خداوند به ايشان فهم و علم مرا داده است ، و سوگند به خدا آنان كه پسر مرا مىكشند ، شفاعتم به آنها نمىرسد » . « 2 »\r\n12 - همو از سعدبن طريف از قول امام باقر عليه السلام به نقل از رسول خدا صلى الله عليه و آله و سلم آورده است ، فرمود : « هر كه خوش دارد ، زندگى و مرگش چون زندگى و مرگ من باشد و وارد بهشت پروردگارم شود ؛ بهشت برينى كه شاخسارى از شاخه‌هاى آن را پروردگارم به دست قدرت خود آفريد و گفت : بشو ! شد .\r\nبايد على و اوصياى پس از او را دوست بدارد و فضل و برترى آنها را قبول كند زيرا كه ايشان رهبران پسنديده‌اند ، فهم و علم خويش را به آنها داده‌ام و آنان عترت من و از گوشت و خون منند . من از دشمنان ايشان ؛\r\n\r\n\r\n","description":"","footnote":"\r\n( 1 ) - اختصاص : ص 268 .\r\n( 2 ) - بصائرالدّرجات : ص 48 .\r\n","page_name":" 452 ","page_number":452},
  {"content":"\r\n\r\nاز امّت خويش كه منكر فضل و امتياز ايشانند و رشتهء پيوند مرا دربارهء ايشان گسسته‌اند به درگاه خدا شكايت مىكنم . به خدا سوگند ايشان كه فرزند مرا مىكشند خداوند شفاعت مرا نصيب ايشان نمىگرداند ! » . « 1 »\r\n\r\nحق امام\r\n1 - كلينى از ابوحمزه نقل كرده است ، مىگويد : از امام باقر عليه السلام پرسيدم : امام عليه السلام بر مردم چه حقى دارد ؟ فرمود : « حق وى آن است كه گوش به فرمان او باشند و از او اطاعت كنند » عرض كردم : حق مردم بر امام عليه السلام چيست ؟ فرمود : ( حقوق مالى را ) بين آنها به طور برابر تقسيم كند و با رعيت به عدالت رفتار نمايد ، و اگر اين دو اصل ميان مردم عملى شود ، باكى ندارد كه كسى اينجا يا آنجا برود ! ( باكى از مذاهب مختلف نيست ) . » « 2 »\r\n2 - همو از جابر به نقل از امام باقر عليه السلام آورده است ، فرمود : « رسول خدا صلى الله عليه و آله و سلم فرموده است : خداوند آدم عليه السلام را آفريد و دنيا را به او واگذارد ، و هر چه از آنِ آدم عليه السلام بوده است متعلّق به رسول خدا صلى الله عليه و آله و سلم است و هر چه مال رسول خدا صلى الله عليه و آله و سلم است از آنِ امامان آل محمّد عليهم السلام است » . « 3 »\r\n3 - صدوق از ابوحمزهء ثمالى آورده است ، مىگويد : از امام باقر عليه السلام شنيدم كه مىفرمود : « نزديكترين كسان به خداى عزّوجلّ و آگاه‌ترين آنها\r\n\r\n\r\n","description":"","footnote":"\r\n( 1 ) - بصائرالدّرجات : ص 48 . دو حديث ديگر به شماره‌هاى 13 و 14 از همين كتاب ( ص 49 ) پايان بخش اين قسمت بود كه تفاوت زيادى با شماره‌هاى 7 و 11 نداشت - م .\r\n( 2 ) - كافى : 1 / 405 .\r\n( 3 ) - همان : 1 / 409 .\r\n","page_name":" 453 ","page_number":453},
  {"content":"\r\n\r\nبه ( اوصاف ) خدا و مهربان‌تر به مردم ، محمّد صلى الله عليه و آله و سلم و آل محمّد عليهما السلام است .\r\nبنابراين جايى كه آنها وارد شدند شما وارد شويد .\r\nاز هر كه آنها جدا شدند ، جدا شويد - منظور از آل محمّد ، حسين و فرزندان اوست - به راستى كه حق در ميان آنهاست و آنان اوصيايند ، و از جمله ايشان امامان عليهم السلام است پس هر جا كه آنها را ديديد از آنها پيروى كنيد و اگر روزى صبح كرديد و كسى از آنها را نديديد به خداى عزّوجلّ پناه ببريد ! و به سنّتى كه در اختيار داريد توجّه كنيد و از آن پيروى كنيد ، و دوست بداريد كسانى را كه دوست مىداشتيد و دشمن بداريد آن كسانى را كه دشمن مىداشتيد ، پس چه قدر زود گشايش و فرج شما خواهد آمد ! » . « 1 »\r\n\r\nنشانه‌هاى امام عليه السلام\r\n1 - كلينى از زراره به نقل از ابوجعفر امام باقر عليه السلام آورده است ، فرمود :\r\n« براى امام عليه السلام ده نشانه است : پاك و ختنه شده به دنيا مىآيد ، و در وقتى كه نوزاد است با كف دست بر زمين مىآيد ، آواز خود را بلند به اداى شهادتين برمىآورد ، جُنب ( مُحتلم ) نمىشود .\r\nچشمش به خواب مىرود ، نه دلش . دهن دره نكند ( خميازه نكشد ) . از پشت سر خود ببيند همان طورى كه از پيش رو مىبيند ، مدفوعش بوى مشك دهد ؛ زمين آن را ببلعد ؛ او وظيفه ندارد كه بپوشاند . وقتى كه زره رسول‌خدا صلى الله عليه و آله و سلم را بپوشد به اندام او رسا باشدولى چون‌ديگرى بپوشد چه\r\n\r\n\r\n","description":"","footnote":"\r\n( 1 ) - كمال الدّين : ص 328 .\r\n","page_name":" 454 ","page_number":454},
  {"content":"\r\n\r\nبلند قامت و چه كوتاه يك وجب از اندام او بلندتر باشد . و امام عليه السلام تا پايان عمر مُحدَّث باشد ( با فرشتهء نامرئى سخن بگويد ) . » . « 1 »\r\n\r\nزمين خالى از امام نمىشود\r\n1 - كلينى از ابوهراسه نقل كرده است ، مىگويد : امام باقر عليه السلام فرمود :\r\n« اگر به فرض محال امام ( حجّت خدا ) يك ساعت روى زمين نباشد ، زمين بر اهل خود بالا و پايين رود چنانچه دريا بر اهل خود موج برمىدارد » . « 2 »\r\n2 - صفار از ابوحمزه به نقل از امام باقر عليه السلام آورده است كه فرمود :\r\n« به خدا سوگند زمين از زمانى كه آدم عليه السلام را خداوند از دنيا برد ، واگذارده نشده است مگر اين كه امامى در آن بوده و هست كه مردم بدان وسيله به سوى خدا هدايت مىشوند و او حجّت خدا بر بندگان است و زمين بدون امام ، حجّت خدا بر بندگان خدا باقى نمىماند . » . « 3 »\r\n3 - همو از سليمان بن خالد روايت كرده است كه امام باقر عليه السلام فرمود :\r\n« زمينى نبوده مگر اين كه براى خدا در آن ، عالم و دانايى ( مقصود از عالِم مطلق پيامبر و امام است ) بوده است » . « 4 »\r\n4 - از محمّدبن مسلم نقل كرده است ، مىگويد : امام باقر عليه السلام فرمود :\r\n« زمين بدون امام ظاهر و مشخص نمىماند . » . « 5 »\r\n5 - همو از ابوهراسه نقل كرده است ، مىگويد : امام باقر عليه السلام فرمود :\r\n\r\n\r\n","description":"","footnote":"\r\n( 1 ) - كافى : 1 / 388 .\r\n( 2 ) - همان : 1 / 179 .\r\n( 3 ) - بصائرالدّرجات : ص 485 .\r\n( 4 ) - همان .\r\n( 5 ) - همان : ص 486 .\r\n","page_name":" 455 ","page_number":455},
  {"content":"\r\n\r\n« اگر يك ساعت امام از روى زمين برداشته شود ، اهلش را فرو برد همان طورى كه دريا موجودات خود را زير و رو مىكند . » . « 1 »\r\n6 - صدوق از محمّدبن مسلم به نقل از امام باقر عليه السلام آورده است ، مىفرمايد : « زمين بدون امامى كه ظاهر و باطن باشد باقى نمىماند » . « 2 »\r\n7 - همو از ابوحمزهء ثمالى نقل كرده است ، مىگويد : امام باقر عليه السلام فرمود : « زمين باقى نمىماند مگر اين كه كسى از ما در آن باشد ؛ كسى كه حق را بشناسد ، هر گاه مردم زياد شوند بگويد : زياد شدند و هرگاه كم شوند بگويد كاهش يافتند و اگر چنين نباشد حق از باطل شناخته نشود » . « 3 »\r\n8 - صدوق از محمّدبن مسلم نقل كرده است ، مىگويد : امام باقر عليه السلام فرمود : « خداوند زمين را بدون عالمى كه به زياده و نقصان دين خدا آگاه باشد نمىگذارد ؛ پس چون مؤمنان چيزى را اضافه كنند به ايشان بازگرداند و هر گاه چيزى را بكاهند بر ايشان كامل گرداند و اگر چنين نبود كار بر مسلمانان مشتبه نمىشد ! » . « 4 »\r\n11 - « 5 » از عمربن ثابت به نقل از پدرش آورده است ، مىگويد : از امام باقر عليه السلام شنيدم كه مىفرمود : « اگر زمين يك روز بدون امامى از ما ( اهل بيت ) بماند ، اهلش را فرو برد و خداوند ايشان را به سخت‌ترين عذاب گرفتار سازد . خداوند تبارك و تعالى ما را در روى زمين حجّت و براى\r\n\r\n\r\n","description":"","footnote":"\r\n( 1 ) - بصائر الدرجات : ص 288 .\r\n( 2 ) - علل الشّرايع : 1 / 188 .\r\n( 3 ) - همان : 1 / 190 .\r\n( 4 ) - همان : 1 / 191 .\r\n( 5 ) - كمال الدّين : ص 202 و 203 ، شماره‌هاى 9 و 10 بدون زياده و كم مثل شمارهء ( 1 ) بود - م .\r\n","page_name":" 456 ","page_number":456},
  {"content":"\r\n\r\nاهل زمين باعث ايمنى قرار داده است .\r\nهمواره تا وقتى ما در بين شما هستيم از اين كه زمين آنها را در خود فرو برد درامانند و چون خداوند بخواهد آنها را نابود سازد و مهلت ندهد و به ايشان توجّه نكند ما را از ميان شما مىبرد و به جانب خود به جايگاه بالا مىنشاند سپس آنچه مىخواهد و دوست دارد انجام مىدهد . » . « 1 »\r\n12 - از عبدالأعلى بن اعين نقل كرده است ، مىگويد : از امام باقر عليه السلام شنيدم كه مىفرمود : « خداوند زمين را بدون عالِمى كه افزودهء مردم را بكاهد و آنچه را كاسته‌اند بيفزايد ، وانگذاشته است . و اگر چنين نبود ، امور مردم بر ايشان درهم مىشد . » . « 2 »\r\n13 - همو از حسين بن حمزه ، به نقل از پدرش از قول امام باقر عليه السلام آورده است ، فرمود :\r\n« اى ابوحمزه ! خداوند هرگز زمين را خالى نمىگذارد مگر اين كه عالِمى از ما در آن باشد كه اگر مردم چيزى افزودند بگويد : افزوده‌اند و اگر چيزى را كم كردند ، بگويد : كم كرده‌اند و خداوند اين عالِم را هرگز از زمين بيرون نبرد مگر اين كه در بين فرزندانش كسى را ببيند كه مىداند علم او به مانند علم وى است . » . « 3 »\r\n14 - از يزيد كناسى به نقل از امام باقر عليه السلام آورده است ، فرمود : « اى ابوخالد ! زمين حتى يك روز بدون حجّت خدا بر مردم باقى نمىماند . و از زمانى كه خداى عزّوجلّ آدم عليه السلام را آفريد و او را در زمين جاى داد ، بدون\r\n\r\n\r\n","description":"","footnote":"\r\n( 1 ) - كمال الدّين : ص 204 .\r\n( 2 ) - همان .\r\n( 3 ) - همان : ص 228 .\r\n","page_name":" 457 ","page_number":457},
  {"content":"\r\n\r\nحجّت نبوده است » . « 1 »\r\n15 - نعمانى از ابوحمزهء ثمالى نقل كرده است كه امام باقر عليه السلام فرمود :\r\nبه خدا سوگند خداوند از روزى كه آدم عليه السلام را از دنيا برد زمين را بدون امامى كه بدان وسيله به درگاه خدا رهبرى كند و بر بندگان خدا حجّت باشد باقى نگذاشته است و زمين را بدون امامى كه حجّت خدا بر بندگان او باشد باقى نمىگذارد . » . « 2 »\r\n16 - شيخ طوسى از ابوالجارود به نقل از امام باقر عليه السلام آورده است كه رسول خدا صلى الله عليه و آله و سلم فرمود : « من و يازده تن از فرزندانم و تو يا على وزنه‌هاى زمين هستيم ( يعنى ميخ‌ها و كوه‌هاى زمين ) به وسيلهء ما خداوند زمين را نگه داشته است از اين كه اهلش را فرو برد و چون دوازده تن از فرزندان من بروند ، زمين اهلش را فرو برد و به كسى توجّه نكند ! » . « 3 »\r\n\r\nامامان واليان امورند\r\n1 - كلينى از سورةبن كليب نقل كرده است ، مىگويد : امام باقر عليه السلام به من فرمود : « به خدا سوگند كه ما خزانه‌داران علم خدا در آسمان و زمين او هستيم ؛ نه براى اندوخته‌هاى طلا و نقره بلكه نسبت به علم خداى تعالى » . « 4 »\r\n2 - همو از سُدير در حديث مرفوعى آورده است ، مىگويد : به امام\r\n\r\n\r\n","description":"","footnote":"\r\n( 1 ) - كمال‌الدّين : ص 233 .\r\n( 2 ) - غيبت نعمانى : ص 138 .\r\n( 3 ) - غيبت شيخ : ص 92 .\r\n( 4 ) - كافى : 1 / 192 .\r\n","page_name":" 458 ","page_number":458},
  {"content":"\r\n\r\nباقر عليه السلام عرض كردم : فدايت شوم ، شما چه هستيد ؟ ( چه جايگاهى داريد ؟ ) فرمود : « ما خزانه داران علم خدا و بيانگر وحى الهى و ما حجّت رساى او بر كسانى هستيم كه زير آسمان و روى اين زمين است . » . « 1 »\r\n3 - از ابوحمزه ثمالى نقل كرده است مىگويد : از امام باقر عليه السلام شنيدم كه از رسول خدا صلى الله عليه و آله و سلم نقل كرد كه خداى تعالى فرمود : حجّت من بر اشقياى امّت تو تمام است ؛ آن كسانى كه ولايت على و اوصياى پس از او را ترك كنند .\r\nچرا كه در على و اوصياى پس از وى سنّت تو و سنّت پيامبران پيش از تو موجود است و نيز آنان خزانه‌داران علم منند . سپس رسول خدا صلى الله عليه و آله و سلم فرمود : جبرئيل عليه السلام نام آنان و نام پدرانشان را براى من بازگو كرد . « 2 »\r\n4 - از بريد عجلى نقل كرده است ، مىگويد : از امام باقر عليه السلام راجع به آيهء  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 3 » پرسيدم ، جواب آن حضرت اين آيه بود :  « أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا »  « 4 »\r\nاين مردم دربارهء پيشوايان ضلالت و واسطه‌هاى دوزخ مىگويند ، اينها از خاندان محمّد صلى الله عليه و آله و سلم راهنماترند  « أُولئِكَ الَّذِينَ لَعَنَهُمُ اللَّهُ وَ مَنْ يَلْعَنِ اللَّهُ فَلَنْ \r\n\r\n\r\n","description":"","footnote":"\r\n( 1 ) - كافى : 1 / 192 .\r\n( 2 ) - همان : 1 / 193 .\r\n( 3 ) - نساء / 61 : اطاعت كنيد خدا را و اطاعت كنيد پيامبر خدا را و اطاعت كنيد اولوالامر ( اوصياىپيامبر ) را .\r\n( 4 ) - نساء / 51 : آيا نديدى كسانى را كه سهمى از كتاب خدا داشتند ، اما در برابر بت سجده كردند و به طغيانگران اظهار ايمان نمودند و دربارهء مشركان مىگويند ، آنان از كسانى كه ايمان آورده‌اند هدايت يافته‌ترند ؟ !\r\n","page_name":" 459 ","page_number":459},
  {"content":"\r\n\r\n  تَجِدَ لَهُ نَصِيراً أَمْ لَهُمْ نَصِيبٌ مِنَ الْمُلْكِ » -   يعنى امامت و خلافت -  فَإِذاً لا يُؤْتُونَ النَّاسَ نَقِيراً »  « 1 » ما هستيم آن مرد مورد نظر خدا  « أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ »  « 2 » « - نقير نقطهء وسط هستهء خرماست - و ما هستيم آن مردمانى كه نسبت به مقام امامتى كه خدا به ما داده بود و به تمام مردم ديگر نداده بود به ما حسد بردند  « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً »  « 3 » مىفرمايد از اين خاندان رسولان و پيامبران و امامان مقرّر نموديم . چطور از خاندان ابراهيم به اين حقيقت اعتراف دارند ، و در خاندان ، محمّد صلى الله عليه و آله و سلم منكر آنند ؟\r\n  « فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّهَ كانَ عَزِيزاً حَكِيماً »   « 4 »   .   « 5 »\r\n\r\n\r\n","description":"","footnote":"\r\n( 1 ) و 2 - همان / 52 : آنها كسانى هستند كه خداوند آنان را از رحمت خود دور ساخته و كسى كه خدااو را از رحمت خود دور كند ، هيچ ياورى براى او نخواهد بود ، آيا آنها ( يهود ) سهمى در حكومت دارند ( كه بخواهند چنين داورى كنند ) در حالى كه اگر چنين بود به مردم كمترين حق را نمىدادند . يا اين كه نسبت به مردم ( پيامبر و خاندانش ) در برابر آنچه خدا از فضلش به آنان بخشيده ، حسد مىورزيدند .\r\n( 2 )\r\n( 3 ) - نساء / 54 : ما به آل ابراهيم كتاب و حكمت داديم و حكومت عظيمى در اختيارشان قرارداديم .\r\n( 4 ) - همان / 55 و 56 : بعضى از مردم آن زمان به كتاب آسمانى ابراهيم ايمان آوردند و بعضى ديگر در راه پيشرفت آن ايجاد مانع كردند كه شعلهء آتش دوزخ براى آنها كافى است . كسانى كه به آيات ما كافر شدند به زودى آنها را در آتش وارد مىكنيم ، هر گاه پوستهاى تنشان بريان گردد پوست‌هاى ديگرى به جاى آن قرار مىدهيم تا كيفر الهى را بچشند ، خداوند قادر و توانا و حكيم است .\r\n( 5 ) - كافى : 1 / 205 .\r\n","page_name":" 460 ","page_number":460},
  {"content":"\r\n\r\n5 - از بريد عجلى نقل كرده است ، مىگويد : امام باقر عليه السلام دربارهء قول خداى تعالى :  « فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً »  « 1 » فرمود : « خدا رسولان و پيامبران و امامان را از ايشان مقرّر كرد ، چطور دربارهء آل ابراهيم عليه السلام به اين حقيقت اعتراف مىكنند ولى دربارهء محمّد صلى الله عليه و آله و سلم منكر آنند ؟ »\r\nبريد مىگويد : عرض كردم : منظور از ملك عظيم چيست كه به آنها داده است ؟ فرمود : « ملك عظيم اين است كه امامانى در بين آنها مقرّر فرموده است ، هر كه آنها را اطاعت كند خدا را اطاعت كرده و هر كه آنها را نافرمانى كند خدا را نافرمانى كرده است ، اين است ملك عظيم ! » . « 2 »\r\n8 - « 3 » از جابر به نقل از امام باقر عليه السلام آورده است ، مىفرمايد : « چون آيهء شريفه :  « يَوْمَ نَدْعُوا كُلَّ أُناسٍ بِإِمامِهِمْ »  « 4 » نازل شد ، مسلمانان گفتند : يا رسول اللَّه مگر شما امام همهء مردم نيستيد ؟ گويد : رسول خدا صلى الله عليه و آله و سلم فرمود : من از طرف خدا بر همهء مردم رسولم ، پس از من به طور مسلّم امامانى از خاندانم از طرف خدا به مردم گماشته مىشوند ، آنها در ميان مردم قيام مىكنند و مردم آنها را تكذيب مىنمايند و ائمّهء كفر و ضلالت و پيروانشان به آنها ستم مىكنند هر كه به آنها گرود و از آنها پيروى كند و آنها را تصديق نمايد ، از من است و همراه من و محقّقاً مرا ملاقات خواهد\r\n\r\n\r\n","description":"","footnote":"\r\n( 1 ) - نساء / 52 : ما به آل ابراهيم كتاب و حكمت داديم و حكومت عظيمى در اختيارشان قرار داديم .\r\n( 2 ) - كافى : 1 / 206 .\r\n( 3 ) - احاديث شمارهء 6 و 7 از كافى 11 / 210 را قبلًا در بخش « اطاعت ائمّه واجب است » ، به شمارهء 8 و 9 ترجمه كرديم - م .\r\n( 4 ) - اسراء / 71 : روزى كه هر گروه مردم را بخوانيم با امام آنها .\r\n","page_name":" 461 ","page_number":461},
  {"content":"\r\n\r\nكرد . بدانيد هر كه به آنها ستم كند و آنها را تكذيب نمايد از من نيست و همراه من نيست و من از او بيزارم » . « 1 »\r\n9 - صدوق از سعدبن طريف نقل كرده است ، مىگويد : امام باقر عليه السلام مىفرمايد : « رسول خدا صلى الله عليه و آله و سلم فرمود : يا على ! چون روز قيامت شود ، من و تو و جبرئيل عليه السلام روى « صراط » بنشينيم ، و كسى را اجازه عبور ندهند مگر به همراه خود گذر نامه‌اى به وسيلهء ولايت تو داشته باشد . » . « 2 »\r\n10 - از ابوحمزهء ثمالى نقل كرده است ، مىگويد : امام باقر عليه السلام فرمود :\r\n« اسلام بر پنج پايه بنا شده است : به پا داشتن نماز و دادن زكات ، حجّ خانهء خدا و روزهء ماه رمضان و ولايت ما اهل بيت ، و در چهار مورد آنها رخصت قرار داده است ولى دربارهء ولايت رخصتى ننهاده است . چرا كه اگر كسى مال نداشت ، زكات بر او واجب نيست و كسى كه ثروتمند نباشد حجّ بر او واجب نمىشود و كسى كه مريض باشد نشسته نماز مىخواند و ماه رمضان روزه نمىگيرد ، ولى ولايت را چه سالم يا مريض ، مالدار باشد يا تهىدست بر عهدهء هر كسى واجب و لازم است . » . « 3 »\r\n11 - ابن الشّيخ از ابوحمزهء ثمالى نقل كرده است ، مىگويد : امام باقر عليه السلام فرمود : « اسلام بر پنج ستون استوار است : به پاداشتن نماز و پرداختن زكات و روزهء ماه رمضان و حج خانهء خدا و ولايت ما اهل‌بيت . » . « 4 »\r\n\r\n\r\n","description":"","footnote":"\r\n( 1 ) - كافى : 1 / 215 .\r\n( 2 ) - معانى الأخبار : ص 35 .\r\n( 3 ) - خصال : ص 277 .\r\n( 4 ) - امالى طوسى : 1 / 124 .\r\n","page_name":" 462 ","page_number":462},
  {"content":"\r\n\r\n\r\nمنكران ولايت ائمّه عليهم السلام\r\n1 - برقى از مفضّل بن عمر به نقل از امام صادق عليه السلام آورده است مىگويد : « امام باقر عليه السلام فرمود : همانا خداى عزّوجلّ على عليه السلام را نشانه‌اى بين خود و خلق قرار داد و جز او نشانه‌اى بين او و بين خلق نيست .\r\nبنابراين هر كه از او پيروى كند مؤمن است و هر كه او را انكار نمايد كافر است . و هر كه در ( ولايت ) او ترديد نمايد مشرك است . » . « 1 »\r\n2 - همو از عبدالحميد واسطى نقل كرده است ، مىگويد : به امام باقر عليه السلام عرض كردم : ما همسايه‌اى داريم كه مرتكب تمام خلاف‌ها مىشود تا آنجا كه او براى نماز فضيلتى قائل نيست . امام عليه السلام با شنيدن سخنان من فرمود : « سبحان اللَّه ! » و مطلب را بزرگ شمرد .\r\nسپس فرمود : آيا به تو معرّفى نكنم كسى را كه بدتر از اوست ؟ » عرض كردم : چرا . فرمود : « كسى كه به ما بد مىگويد ( و دشمن ماست ) بدتر از اوست . » . « 2 »\r\n3 - از ابوعاصم سجستانى نقل كرده است ، مىگويد : از آزاد شدهء بنى اميّه شنيدم كه نقل مىكرد و مىگفت : من از امام باقر عليه السلام شنيدم مىفرمود : « هر كه دشمن على عليه السلام باشد داخل آتش دوزخ گردد سپس خداوند در گردن او دوازده شعبه قرار دهد و بر هر شعبه‌اى شيطانى كه بر صورت او آب دهان اندازد و او را شكنجه كند . » . « 3 »\r\n4 - از جابر به نقل از امام باقر عليه السلام از قول رسول خدا صلى الله عليه و آله و سلم آورده\r\n\r\n\r\n","description":"","footnote":"\r\n( 1 ) - محاسن : ص 89 .\r\n( 2 ) - همان : ص 186 .\r\n( 3 ) - همان .\r\n","page_name":" 463 ","page_number":463},
  {"content":"\r\n\r\nاست كه فرمود : « كسانى كه ولايت على عليه السلام را ترك كنند و فضل او را انكار نمايند و از دشمنان او حمايت كنند ، هر كه بر اين اوصاف بميرد از اسلام خارج است . » . « 1 »\r\n5 - صفّار از علاءبن رزين به نقل از محمّد و او از امام باقر عليه السلام آورده است كه رسول خدا صلى الله عليه و آله و سلم فرمود : « آگاه باشيد به خدا سوگند كه در ميان اهل بيت من از عترتم ، راهبران راه‌شناسى پس از من هستند كه علم ، فهم ، حلم و خُلق من به ايشان داده شده و گوشت و خونشان از گوشت و خون پاك من است . واى بر كسانى كه حق ايشان را پس از من انكار نمايند و آنها را تكذيب كنند و دربارهء ايشان رشتهء پيوند مرا قطع و بر ايشان چيره شوند و حق آنها را از ايشان بگيرند . بدانيد كه خداوند شفاعت مرا شامل آنها نگرداند » . « 2 »\r\n6 - كلينى از بكيربن اعين نقل كرده است ، مىگويد : امام باقر عليه السلام بارها مىفرمود : « خداوند در روزى پيمان ولايت ما را از شيعان ما گرفته است كه در آن روز از ذره‌ها پيمان گرفته و اقرار بر پروردگارى خود و براى محمّد صلى الله عليه و آله و سلم به پيغمبرى گرفت » . « 3 »\r\n7 - از عقبه به نقل از امام باقر عليه السلام آورده است ، فرمود : « خداوند خلق را آفريد و هر كدام را كه دوست داشت از هر چه دوست داشت آفريد ، و آنچه را كه دوست داشت از گِل بهشت آفريد و آنچه را كه دوست نداشت از ماده‌اى آفريد كه بد مىشمرد و آنچه را كه بد مىشمرد از گِل جهنم\r\n\r\n\r\n","description":"","footnote":"\r\n( 1 ) - محاسن : ص 186 .\r\n( 2 ) - بصائرالدّرجات : ص 50 .\r\n( 3 ) - كافى : 1 / 436 .\r\n","page_name":" 464 ","page_number":464},
  {"content":"\r\n\r\nآفريد ، سپس آنها را در سايه‌اى برانگيخت » .\r\nراوى مىگويد : پرسيدم : و آن سايه چيست ؟\r\nفرمود : « نمىبينى كه در برابر آفتاب سايه دارى ولى آن ( جز همان سايه ) چيزى نيست .\r\nسپس خداوند در ميان آنها پيامبران را برانگيخت تا آنها را بر اقرار به خدا فرا خوانند ؛ و همان است معنى قول خداوند :  « وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ »  « 1 »\r\nو آن گاه از ايشان خواست كه پيامبران را قبول كنند ؛ برخى اقرار كردند و برخى انكار . سپس ايشان را بر اقرار به ولايت ما فراخواند ، سوگند به خدا كه هر كس را خدا دوست داشت اقرار كرد و هر كه را دشمن داشت انكار نمود . و اين است معناى كلام خدا :  « فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ » .  « 2 »\r\nو پس از آن امام باقر عليه السلام فرمود : « تكذيب در آنجا بوده است » . « 3 »\r\n8 - از ابوالصّباح كنانى نقل كرده است ، مىگويد : از امام باقر عليه السلام شنيدم كه مىفرمود : « به خدا سوگند كه در آسمان هفتاد صف از فرشتگان است كه اگر همهء مردم روى زمين جمع شوند تا يكى از آن صفها را بشمارند ، نمىتوانند بشمارند ، در حالى كه همهء آنها به ولايت ما\r\n\r\n\r\n","description":"","footnote":"\r\n( 1 ) - زخرف / 87 : و اگر از آنها بپرسى چه كسى آنها را آفريد ؟ به طور مسلم گويند : اللَّه .\r\n( 2 ) - يونس / 74 : ولى آنها كه ( راه عناد و لجاج را مىپويند و ) در گذشته به تكذيب پيامبران پيشين برخاسته بودند ( اين پيامبران را نيز تكذيب كردند و به آنها ) ايمان نياوردند .\r\n( 3 ) - كافى : 1 / 436 .\r\n","page_name":" 465 ","page_number":465},
  {"content":"\r\n\r\nپايبند و معتقدند . » . « 1 »\r\n9 - از فضيل‌بن يسار به نقل از امام باقر عليه السلام آورده است ، فرمود : « به راستى كه خداى عزّوجلّ علىّ عليه السلام را نشانه‌اى ميان خود و خلق قرار داده است . هر كه او را شناخت مؤمن است و هر كه ( ولايت ) او را انكار كرد ، كافر است و هر كه او را نشناخت ، گمراه و هر كه ديگرى را با وجود او به امامت منصوب كند مشرك است و هر كه به ولايت او درآيد وارد بهشت گردد . » . « 2 »\r\n10 - از ابوحمزه نقل كرده است ، مىگويد : از امام باقر عليه السلام شنيدم كه مىفرمود : « همانا ( ولايت ) على عليه السلام درى است كه خداوند آن را گشوده است ، هر كه از آن در وارد شود مؤمن است . و هر كه از آن بيرون رود ، كافر است و هر كه نه وارد و نه خارج شود ( بىطرف بماند ) از گروهى باشد كه خداى متعال به مشيّت خود دربارهء ايشان عمل كند . » . « 3 »\r\n11 - از بكيربن اعين نقل كرده است ، مىگويد : امام باقر عليه السلام بارها مىفرمود : « خداوند از شيعيان ما زمانى كه در عالم ذر بودند به ولايت ما پيمان گرفته است ، در آن روزى كه از موجودات ريز ( ذر ) پيمان گرفتند براى اقرار به ربوبيت خود و نبوّت محمّد صلى الله عليه و آله و سلم ، خداوند در عالم طينت امّت محمّد صلى الله عليه و آله و سلم را بر آن حضرت عرضه كرد ، آنان سايه‌هايى بودند ، و ايشان را از همان گِلى آفريد كه آدم عليه السلام را آفريد . و خداوند ارواح شيعيان را دو هزار سال پيش از بدنهايشان آفريد و بر آن حضرت عرضه نمود و\r\n\r\n\r\n","description":"","footnote":"\r\n( 1 ) - كافى : 1 / 437 .\r\n( 2 ) - كافى : 1 / 437 .\r\n( 3 ) - همان .\r\n","page_name":" 466 ","page_number":466},
  {"content":"\r\n\r\nرسول خدا صلى الله عليه و آله و سلم را به ايشان معرّفى كرد و علىّ عليه السلام را به آنها شناساند و ما هم آنها را از طرز گفتارشان مىشناسيم » . « 1 »\r\n12 - از عُبيدبن زراره به نقل از پدرش آورده است ، مىگويد : امام باقر عليه السلام فرمود : « هر كه در مجلسى بنشيند كه در آن مجلس به امامى از امامان عليهما السلام ناسزا بگويند ، در حالى كه بتواند جلوگيرى كند و نكند خداى عزّوجلّ او را در دنيا خوار سازد و در آخرت گرفتار عذاب نمايد و از نعمت خوب معرفت ما او را محروم گرداند . » . « 2 »\r\n13 - از زراره نقل كرده است ، مىگويد : امام باقر عليه السلام فرمود : « وقتى كه مردم كردند ، آنچه كردند ؛ با ابوبكر بيعت كردند اميرالمؤمنين عليه السلام چيزى را مانع از آن نشد كه مردم را به جانب خود فرا خواند ، جز نگاه آن حضرت به مردم و بيم آن كه مبادا از اسلام برگردند و بت‌پرست شوند و ديگر شهادت ندهند بر اين كه معبود به حقى جز خداى يكتا نيست و محمّد صلى الله عليه و آله و سلم رسول خداست . و براى آن حضرت پذيرش اين رفتار آنها محبوب‌تر بود تا اين كه به طور كلى از اسلام برگردند . و تنها كسانى هلاك شدند كه مرتكب چنان كارى شدند ولى كسانى كه آن رفتار را نداشتند و ندانسته در كارى وارد شدند كه آن مردم وارد شده بودند بدون دشمنى با اميرالمؤمنين عليه السلام باعث كفر وى و بيرون شدن او از اسلام نمىشد . از اين رو علىّ عليه السلام امر خود را پنهان داشت و چون يار و ياورى نيافت از روى اكراه و اجبار بيعت كرد . » . « 3 »\r\n\r\n\r\n","description":"","footnote":"\r\n( 1 ) - كافى : 1 / 437 .\r\n( 2 ) - همان : 8 / 235 .\r\n( 3 ) - همان : 8 / 235 .\r\n","page_name":" 467 ","page_number":467},
  {"content":"\r\n\r\n14 - از عبدالرّحيم قصير نقل كرده است ، مىگويد : به امام باقر عليه السلام عرض كردم : مردم وقتى مىگوييم : مرتد شده‌اند ، ناراحت مىشوند ! فرمود : « اى عبدالرّحيم مردم پس از رحلت رسول خدا صلى الله عليه و آله و سلم به عهد جاهليت برگشتند ؛ انصار كناره گرفتند ولى كناره‌گيرى خوبى نبود آنها شروع كردند به بيعت با سعد در حالى كه رجزهاى جاهليت را مىخواندند : اى سعد تو مايهء اميدى ! موهايت آرايش شده است و مرد نيرومندى هستى ! » . « 1 »\r\n15 - از زكريّاى نقاض نقل كرده است مىگويد : از امام باقر عليه السلام شنيدم كه مىفرمود : « مردمان پس از رسول خدا صلى الله عليه و آله و سلم به منزلهء پيروان هارون و پيروان گوساله شدند . و ابوبكر فراخواند ولى على عليه السلام غير از قرآن را نپذيرفت ، عمر فرا خواند باز هم على عليه السلام خوددارى كرد و جز قرآن را نپذيرفت و عثمان هم فرا خواند و على عليه السلام جز قرآن را نپذيرفت ! و به راستى كسى نبود به خروج دجال فراخواند مگر اين كه كسى را پيدا مىكرد كه با او بيعت كند و هر كه پرچم گمراهى را برافرازد ، همراهيش طاغوت است » . « 2 »\r\n16 - صدوق از ميسّر نقل كرده است ، مىگويد : خدمت امام باقر عليه السلام بودم و در محضر او داخل خيمه حدود پنجاه نفر بودند آن حضرت نشست پس از يك سكوت طولانى از طرف ما ، فرمود : « چه شده است شما را شايد شما تصور مىكنيد كه من پيامبر خدايم ! به خدا سوگند كه من پيامبر نيستم بلكه با رسول خدا صلى الله عليه و آله و سلم خويشاوندم و از فرزندان اويم\r\n\r\n\r\n","description":"","footnote":"\r\n( 1 ) - كافى : 8 / 296 .\r\n( 2 ) - همان : 8 / 297 .\r\n","page_name":" 468 ","page_number":468},
  {"content":"\r\n\r\nبنابراين هر كه بدان جهت رعايت خويشاوندى ما را بكند خداوند او را پاداش دهد و هر كه ما را دوست بدارد خداوند او را دوست بدارد و هر كه ما را ( از حقّمان ) محروم سازد خداوند او را محروم گرداند . آيا شما مىدانيد كدام قطعهء زمين در پيشگاه خدا ارزشمندتر است ؟ »\r\nراوى مىگويد : كسى از ما چيزى نگفت تا اين كه خود آن حضرت جواب داد و گفت : « با فضيلت‌تر از همه جا مكّه است ؛ حرمى كه خداوند آن را براى خود حرم انتخاب كرده و خانهء خود را در آن قرار داده است » .\r\nسپس فرمود : « آيا مىدانيد كدام قسمت مكّه در نزد خدا حرمت بيشترى دارد ؟ »\r\nباز هم كسى جواب نداد و خود آن حضرت پاسخ داد و گفت :\r\nمسجدالحرام ( از همه جاى مكّه حرمت بيشترى دارد ) . آن گاه فرمود : « آيا مىدانيد كدام قطعه از مسجدالحرام در نزد خدا حرمت بيشترى دارد ؟ » كسى چيزى نگفت باز هم خود آن حضرت جواب داد و گفت : ما بين ركن و مقام و درِ كعبه ، يعنى حطيم اسماعيل عليه السلام ( ديوار ما بين مقام و ركن و زمزم ) كه در آنجا گوسفندانش را علوفه مىداد و در آنجا نماز مىخواند .\r\nبه خدا سوگند كه اگر بنده‌اى در آنجا پاهايش را راست كند تمام شب را نماز بخواند تا روز فرا رسد و تمام روز روزه بگيرد تا شب شود ولى حق ما و حرمت ما اهل بيت را نشناسد ، خداوند هرگز چيزى را از او نپذيرد . » « 1 »\r\n17 - از حمران‌بن اعين به نقل از امام باقر عليه السلام آورده است ، فرمود :\r\n\r\n\r\n","description":"","footnote":"\r\n( 1 ) - عقاب الأعمال : ص 244 .\r\n","page_name":" 469 ","page_number":469},
  {"content":"\r\n\r\n« اگر تمام فرشتگانى را كه خداى عزّوجلّ آفريده و همهء پيامبرانى را كه مبعوث كرده و همهء صدّيقان و شهيدان در مورد فردِ مخالفِ ما اهل‌بيت شفاعت كنند كه خداى عزّوجلّ او را از آتش دوزخ بيرون كند هرگز بيرون نخواهد كرد چرا كه خداى عزّوجلّ خود در كتاب خويش فرموده است :  « ماكِثِينَ فِيهِ أَبَداً  « 1 »  » .  « 2 »\r\n18 - همو از جابر به نقل از امام باقر عليه السلام آورده است كه فرمود : « هر كه بدى آنچه را كه بر سر ما آمده است از ستمى كه بر ما رفته و حقى كه از ما ضايع شده است و آنچه را كه ما گرفتاريم نداند ، او هم شريك كسى است كه اين بلايا را بر سر ما آورده است » . « 3 »\r\n19 - از محمّدبن حسان به نقل از محمّدبن جعفر از قول پدر بزرگوارش ( امام باقر ) آورده است كه فرمود : على عليه السلام باب هدايت است ، هر كه با او مخالفت كند ، كافر است و هر كه منكر ( ولايت ) او باشد داخل آتش دوزخ گردد . » . « 4 »\r\n20 - از محمّدبن حسان سلمى به نقل از جعفر بن محمّد ، از قول پدرش عليه السلام مىگويد : « جبرئيل عليه السلام بر پيامبر صلى الله عليه و آله و سلم نازل شد و عرض كرد :\r\nيا محمّد ! سلام ( از نام‌هاى خدا ) تو را سلام مىرساند و مىفرمايد :\r\nآسمان‌هاى هفت‌گانه را و آنچه در آسمانهاست و ( طبقات ) هفتگانه زمين را با آنچه در آنهاست آفريديم ولى هيچ جايى را مهم‌تر از ركن و مقام نيافريديم و اگر بنده‌اى از روزى كه آسمانها و زمينها را آفريديم مرا\r\n\r\n\r\n","description":"","footnote":"\r\n( 1 ) - كهف / 3 : جاودانه در آن خواهند ماند .\r\n( 2 ) - عقاب الأعمال : ص 247 .\r\n( 3 ) - همان : ص 248 .\r\n( 4 ) - همان : ص 249 .\r\n","page_name":" 470 ","page_number":470},
  {"content":"\r\n\r\nبخواند سپس در حالى مرا ديدار كند كه منكر ( نبوّت ) تو و ولايت على عليه السلام باشد هر آينه او را به رو در پايين‌ترين طبقه دوزخ اندازم » . « 1 »\r\n21 - نعمانى از محمّدبن مسلم نقل كرده است ، مىگويد : به امام باقر عليه السلام عرض كردم : آيا مىدانيد كسى كه منكر امامى از شما باشد چه حالى دارد ؟ فرمود : « هر كه امامى از طرف خدا را انكار كند و از او و دين او بدور باشد ، كافرِ برگشتهء از اسلام است ، چون امام از جانب خدا و دين او دين خداست و هر كه از دين خدا بيزارى جويد ، خونش در آن حال مباح است مگر اين كه برگردد يا به درگاه خداى تعالى از گفتهء خود توبه كند . » . « 2 »\r\n22 - شيخ مفيد از محمّدبن مسلم به نقل از امام باقر عليه السلام آورده است ، فرمود : « ناموس مؤمن بر مؤمن حرام است » و فرمود : « هر كه بر ( ناموس ) مؤمنى در منزل خود او اطّلاع يابد ، پس هر دو چشم او در آن حال براى آن مؤمن مباح است . هر كه بر مؤمنى بدون اجازهء او در منزلش وارد شود ، خون او در آن حال براى آن مؤمن حلال است . و هر كه نبوّت پيامبر مرسلى را انكار كند و او را تكذيب كند ، خونش مباح است . » .\r\nراوى مىگويد : عرض كردم : آيا مىدانيد كسى كه منكر امامى از شما ( اهل بيت ) شود چه حالى دارد ؟\r\nفرمود : « هر كه امامى از طرف خدا را انكار كند و از او و دين او بيزارى جويد ، او كافر برگشته از اسلام است . زيرا كه امام از جانب خدا و دين او دين خداست و هر كه بيزارى جويد از دين خدا كافر است و در آن حال\r\n\r\n\r\n","description":"","footnote":"\r\n( 1 ) - عقاب الأعمال : ص 250 .\r\n( 2 ) - غيبت نعمانى : ص 129 .\r\n","page_name":" 471 ","page_number":471},
  {"content":"\r\n\r\nخونش مباح مىباشد مگر از گفته خود برگردد و به درگاه خدا توبه كند .\r\nو فرمود : « هر كه به قصد مال و جان مؤمنى بر او حمله برد ، خونش در آن حال بر آن مؤمن مباح است . » . « 1 »\r\n23 - ابوعلى طوسى از صيرفى نقل كرده است ، مىگويد از ابوجعفر محمّدبن على عليهما السلام شنيدم ، مىفرمود : « خدا بيزار است از كسى كه از ما بيزارى جويد ، خدا لعنت كند كسى را كه ما را لعنت كند ! خدا هلاك سازد كسى را كه با ما دشمنى كند ، خداوندا تو مىدانى كه ما وسيلهء هدايت ايشانيم ولى آنها با ما دشمنى مىكنند ، بنابراين تو خود آنها را گرفتار عذاب كن ! » . « 2 »\r\n\r\nرهبران جور\r\n1 - برقى از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « رهبران جور و پيروانشان از دين خدا و راه حق بدورند ، آنها به وسيلهء اعمالى كه انجام مىدهند ، گمراه مىگردند :  « كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ »  « 3 »  .  « 4 »\r\n2 - از محمّدبن مسلم روايت كرده ، مىگويد : از امام باقر عليه السلام شنيدم كه\r\n\r\n\r\n","description":"","footnote":"\r\n( 1 ) - اختصاص : ص 259 .\r\n( 2 ) - امالى طوسى : 1 / 78 .\r\n( 3 ) - ابراهيم / 18 : همچون خاكسترى است در مقابل تندباد در يك روز توفانى ، توانايى ندارند كه چيزى از اعمالى را كه انجام داده‌اند به دست آورند و اين همان گمراهى دور و دراز است .\r\n( 4 ) - محاسن : ص 93 .\r\n","page_name":" 472 ","page_number":472},
  {"content":"\r\n\r\nفرمود : « چهار گروه از كسانى هستند كه پشت آدمى را مىشكنند : از جمله رهبرى است كه خود نافرمانى خدا را كند و ديگران از او فرمان ببرند . » . « 1 »\r\n3 - همو از حبيب سجستانى به نقل از امام باقر عليه السلام آورده است كه فرمود : خداى تعالى مىفرمايد :\r\n« لَأُعَذِّبَنَّ كُلَّ الرَّعيَّةِ فِى الْاسْلامِ اطاعَت اماماً جائراً لَيسَ مِنَ اللَّهِ وَ ان كانَتِ الرَّعيّةُ فى اعْمالها بَرّةً تَقيَّةً وَ لَاعْفُونَّ عَنْ كُلِّ رَعِيّةٍ فِى الْاسْلامِ اطاعَتْ اماماً هادِياً مِنَ اللَّهِ وَ انْ كانَتِ الرَّعيَّةُ فِى اعْمالِها ظالِمَةً مُسِيئةً » . « 2 »\r\n4 - صدوق از حبيب سجستانى به نقل از امام باقر عليه السلام آورده است كه رسول خدا صلى الله عليه و آله و سلم فرمود ، خداى تعالى مىفرمايد : « هر آينه به طور قطع هر رعيتى را كه قرين ولايت پيشواى ستمگر ظالمى باشد كه از جانب خدا نباشد ، عذاب خواهم كرد ، هر چند كه آن رعيت در كارهايش نيكو و پرهيزكار باشد . و هر رعيتى را كه در اسلام قرين رهبر عادلى از جانب خدا باشد مورد عفو قرار مىدهم هر چند كه در كارهايش ستمگر و بدرفتار باشد » . « 3 »\r\n\r\n\r\n","description":"","footnote":"\r\n( 1 ) - محاسن : ص 94 .\r\n( 2 ) - همان . ظاهراً حديث قدسى است ، خداوند مىفرمايد : هر رعيتى را كه از رهبر جور در زمان اسلام پيروى كند كه از طرف خدا نيست به طور قطع عذاب مىكنم هر چند كه اعمال اين رعيت نيك و پرهيزكارانه باشد ولى از رعيتى كه در قلمرو اسلام از پيشواى هدايتگر از جانب خدا پيروى كند ، عفو مىكنم هر چند كه اين رعيت در اعمالش ستمگر و بدكار باشد .\r\n( 3 ) - فضائل الشيعه : ص 12 .\r\n","page_name":" 473 ","page_number":473},
  {"content":"\r\n\r\n\r\nجنّيان در خدمت امامان عليهم السلام\r\n1 - صفّار از سدير صيرفى نقل كرده است ، مىگويد : امام باقر عليه السلام نيازمندىهايى كه در مدينه داشت به من سفارش داد ، مىگويد : من در آن بين كه روى شترم در دل صحرا حركت مىكردم ، ناگهان انسانى را ديدم كه به جامه‌اش درپيچيده است ، مىگويد : راه را به سمت او كج كردم و گمان كردم كه تشنه است ، ظرف آب را به او دادم گفت : نيازى به آب ندارم ، سپس او نوشته‌اى به من داد كه گِلش تر بود ، مىگويد : چون به مهر آن نگاه كردم ديدم جاى انگشترى امام باقر عليه السلام است ، گفتم : چه وقت از صاحب اين نوشتار جدا شدى ؟ گفت : السّاعه .\r\nمىگويد : ديدم در آن نامه چيزهايى را دستور داده‌اند ، سپس نگاهى كردم ، ديدم كسى نزد من نيست . مىگويد : سپس ابوجعفر عليه السلام آمد و او را ديدم عرض كردم : فدايت شوم ! مردى نوشته‌اى از جانب شما آورد كه هنوز گِل آن تر بود ! فرمود : « وقتى كه كار فورى داريم يكى از جنّيان را مىفرستيم . » .\r\nو محمّدبن حسين كه در اسناد اين حديث است ، مىافزايد : « يا سدير ! ما خدمتكارانى از جن داريم ، وقتى كه مىخواهيم كارى زود انجام گيرد ، آنها را مىفرستيم . » . « 1 »\r\n2 - از ابوحمزه ثمالى نقل كرده است ، مىگويد : اجازه خواستم تا به محضر امام باقر عليه السلام شرفياب شوم ، گفتند : گروهى نزد ايشان هستند ! اندكى بايست تا آنها بيرون بيايند ! پس جمعى بيرون آمدند كه آنها را\r\n\r\n\r\n","description":"","footnote":"\r\n( 1 ) - بصائرالدّرجات : ص 96 .\r\n","page_name":" 474 ","page_number":474},
  {"content":"\r\n\r\nنشناختم و هيچ آشنايى نداشتم . سپس به من اجازه ورود دادند ، وارد شدم و عرض كردم : فدايت شوم ! اينك زمان بنى اميّه است و از شمشير آنها خون مىچكد ! فرمود : « اى ابوحمزه ! اينها فرستادگان شيعيان ما از جنّيان بودند نزد ما آمده بودند تا از احكام دينشان بپرسند » . « 1 »\r\n3 - از سعد اسكاف نقل كرده است ، مىگويد : با جمعى درِ منزل امام باقر عليه السلام آمديم تا خدمت آن حضرت شرفياب شويم ، ناگهان هشت نفر را ديديم كه گويى همه از يك پدر و مادرند ، جامه‌هاى ضخيمى بر تن با قباهاى بسيار بلند و شالهاى زرد وارد شدند ، طولى نكشيد كه بيرون آمدند ! امام عليه السلام به من فرمود : « اى ابوسعد ! آيا آنها را ديدى ؟ » عرض كردم : آرى فدايت شوم ! فرمود : « آنها برادران شما از جنّيان بودند نزد ما آمدند از حلال و حرامشان پرسيدند همان طورى كه شما مىآييد و در حلال و حرامتان مىپرسيد . » . « 2 »\r\n4 - از سعد اسكاف نقل كرده است ، مىگويد : از امام باقر عليه السلام اجازه ورود خواستم كسى را فرستاد كه عجله نكن ! چرا كه گروهى از برادران شما نزد من هستند طولى نكشيد كه دوازده مرد شبيه هندوها بيرون آمدند كه قباهاى دولايه بر تن و كفش‌هاى مخصوص به پا داشتند سلام دادند و رفتند ؛ من خدمت ابوجعفر عليه السلام وارد شدم ، عرض كردم : فدايت شوم ! اينها كه از نزد شما بيرون رفتند كه بودند ؟ فرمود : « آنها گروهى از برادران شما از جنّيان بودند » گفتم : مگر آنها براى شما ظاهر مىشوند ؟\r\n\r\n\r\n","description":"","footnote":"\r\n( 1 ) - بصائر الدّرجات : ص 96 .\r\n( 2 ) - همان : ص 97 .\r\n","page_name":" 475 ","page_number":475},
  {"content":"\r\n\r\nفرمود : « آرى » . « 1 »\r\n5 - از جابر به نقل از امام باقر عليه السلام آورده است ، فرمود : « در آن ميان كه اميرالمؤمنين عليه السلام روى منبر بود ناگهان اژدهايى از طرف درى از درهاى مسجد آمد ، مردم خواستند او را بكشند ، اميرالمؤمنين عليه السلام كسى را فرستاد كه دست نگهداريد ! آنها دست نگهداشتند و آن اژدها آمد و آمد تا به منبر رسيد و خودش را دراز كرد و به اميرالمؤمنين عليه السلام سلام داد پس اميرالمؤمنين عليه السلام با دست به جانب او اشاره كرد ، مردم ديدند اژدها در پاى منبر ايستاد تا وقتى كه اميرالمؤمنين از سخنرانى فارغ شد .\r\nسپس رو به او كرد و فرمود : تو كيستى ؟ گفت : من عمروبن عثمان نمايندهء شما در بين جنّيان ، پدرم از دنيا رفت و به من سفارش كرد كه خدمت شما برسم و از شما نظرخواهى كنم ! از اين رو يا اميرالمؤمنين خدمت شما رسيدم ، شما در اين‌باره چه دستور مىدهيد ؟\r\nاميرالمؤمنين عليه السلام فرمود : شما را به تقواى الهى سفارش مىكنم و اين كه تو برگردى و در بين جنّيان جانشين پدرت باشى ، چرا كه تو در بين آنها خليفهء منى . » . « 2 »\r\n6 - محمّدبن يعقوب از سعد اسكاف نقل كرده است ، مىگويد : براى يك كار معمولى خدمت امام باقر عليه السلام رفتم ، امام عليه السلام فرمود : « عجله نكن ! » ، من ( پشت در ماندم ) تا آفتاب مرا سوزاند و به دنبال سايه مىگشتم ، طولى نكشيد كه جمعى از خانه بيرون آمدند كه گويى ملخ‌هاى زردى هستند ، جبه‌هاى وسيعى از خز بر تن داشتند و از عبادت نزار گشته بودند . به خدا\r\n\r\n\r\n","description":"","footnote":"\r\n( 1 ) - بصائر الدّرجات : ص 97 .\r\n( 2 ) - همان : ص 97 .\r\n","page_name":" 476 ","page_number":476},
  {"content":"\r\n\r\nكه از بس خوش سيما بودند من از وضع خودم فراموش كردم ، و چون خدمت آن حضرت رسيدم ، فرمود : « من شما را به زحمت انداختم ؟ » عرض كردم : آرى به خدا من از وضع خودم فراموش كردم ، مردمى كه از كنار من گذشتند تاكنون به خوش سيمايى آنها نديده بودم همه به شكل واحدى بودند يك وضع داشتند ، گويا به رنگ ملخ زرد بودند كه عبادت آنها را نزار ساخته بود .\r\nامام عليه السلام فرمود : « اى سعد ! آنها را ديدى ؟ » گفتم : آرى . فرمود : « آنها برادران تو از جنّيان بودند . » گفتم : آنها خدمت شما مىرسند ؟ فرمود :\r\n« آرى ، نزد ما مىآيند و از ما احكام دين خود را مىپرسند و از حلال و حرام سؤال مىكنند . » . « 1 »\r\n7 - در روايت ديگرى از سعد اسكاف نقل كرده است ، مىگويد : خدمت امام باقر عليه السلام رفتم خواستم اجازه ورود بگيرم ، ناگهان ديدم شترانى با جهاز در جلوى خانهء او ، در صف ناگهان صداهايى بلند شد سپس مردمى شال بر سر مانند هندوها از در خانه بيرون شدند .\r\nمن خدمت امام عليه السلام رسيدم و عرض كردم : فدايت شوم ، امروز به من دير اجازهء ورود داديد و مردمى را ديدم شال بر سر از خانه بيرون شدند ، من آنها را نشناختم !\r\nفرمود : « اى سعد ! مىدانى اينها چه كسانى هستند ؟ گفتم : نه . فرمود :\r\n« آنها برادران شما از جنّيان هستند ، نزد ما مىآيند و از حلال و حرام و معالم دينشان از ما مىپرسند . » . « 2 »\r\n\r\n\r\n","description":"","footnote":"\r\n( 1 ) - كافى : 1 / 394 .\r\n( 2 ) - همان : 1 / 395 .\r\n","page_name":" 477 ","page_number":477},
  {"content":"\r\n\r\n\r\nامامان به امر خدا حكم مىكنند\r\n1 - محمّدبن يعقوب از ضريس كناسى به نقل از امام باقر عليه السلام آورده است كه حمران عرض كرد : فدايت شوم ! ملاحظه مىفرماييد كه در زندگى على ، حسن و حسين عليهم السلام چه چيزها اتفاق افتاد ؛ از خروج و نهضت به خاطر دين خداى عزّوجلّ و چه گرفتاريها كه پيدا كردند از كشتارى كه سركشان نسبت به آنها روا داشتند و بر آنها چيره و مسلّط شدند تا آنها كشته و مغلوب گرديدند ؟ !\r\nامام باقر عليه السلام پس از شنيدن سخنان حمران ، فرمود : « اى حمران ! به راستى كه خداى تعالى آن را براى ايشان مقدر فرموده بود و حكم الهى صادر و امضا كرده و حتمى ساخته بود و سپس به اجرا درآورد . و قيام على ، حسن و حسين عليهم السلام با علم قبلى و دستورى بود كه از رسول خدا صلى الله عليه و آله و سلم به ايشان رسيده بود و هر امامى از ما هم كه سكوت اختيار كرده از روى علم و دستور خداست . » . « 1 »\r\n2 - از ابوعبيدهء حذّاء نقل كرده است ، مىگويد : ما شيعيان در دوران امام باقر عليه السلام هنگامى كه وفات كرد مانند گلّهء بىشبان سرگردان بوديم به سالم بن ابى حفصه ( امام صادق عليه السلام او را لعن كرد ) برخورديم ، پرسيد :\r\nاى ابوعبيده ! امام تو كيست ؟ گفتم : امامان من آل محمّدند ! گفت : خود در هلاكتى ديگران را نيز هلاك مىكنى ! مگر من و تو از امام باقر نشنيديم كه مىفرمود : « هر كه بميرد و امامى براى او نباشد به مرگ جاهليت مرده است » .\r\n\r\n\r\n","description":"","footnote":"\r\n( 1 ) - كافى : 1 / 281 .\r\n","page_name":" 478 ","page_number":478},
  {"content":"\r\n\r\nگفتم : آرى ، من خود در حدود سه روز پيش از اين خدمت امام صادق عليه السلام رسيدم و معرفت به ( امامت ) آن حضرت از طرف خدا روزى من شده بود ، به امام صادق عليه السلام عرض كردم كه سالم به من چنين و چنان گفت ، فرمود : « اى ابوعبيده ! هيچ امامى از ما نمىميرد مگر به جاى خود كسى را تعيين مىكند كه در رفتار و كردار مانند او باشد و به آنچه او مردم را دعوت مىكند او نيز دعوت كند . اى ابوعبيده ! به راستى مطلب از اين قرار است كه آنچه به داوود داده شد مانع از آن نبود كه به سليمان دهند .\r\nسپس فرمود : « اى ابوعبيده ! چون قائم آل محمّد عليه السلام قيام كند به حكم داوود و سليمان قضاوت مىكند و گواه و شاهد نمىخواهد . » . « 1 »\r\n3 - شيخ مفيد از ابوحمزه ثمالى نقل كرده است ، مىگويد : از امام باقر عليه السلام شنيدم كه مىفرمود : « كسى را كه برايش چيزى را از بازده كار ستمگران كه به دست او افتاده است حلال كرده‌ايم ، بر او حلال است چرا كه امور به امامان از ما اهل بيت واگذار شده است بنابراين هر چه را آنها حلال كنند ، حلال و آنچه را حرام سازند حرام است . » . « 2 »\r\n4 - از ابواسحاق نحوى آورده است مىگويد : از امام باقر عليه السلام شنيدم كه مىفرمود ، خداوند پيامبرش را بر محبّت خودش تربيت كرده است ، مىفرمايد :  « وَ إِنَّكَ لَعَلى خُلُقٍ عَظِيمٍ » .  « 3 » و سپس امور را به او واگذارده و\r\n\r\n\r\n","description":"","footnote":"\r\n( 1 ) - كافى : 1 / 397 .\r\n( 2 ) - اختصاص : ص 330 .\r\n( 3 ) - قلم / 4 : و تو اخلاق عظيم و برجسته‌اى دارى .\r\n","page_name":" 479 ","page_number":479},
  {"content":"\r\n\r\nفرموده است :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 1 » و فرموده :  « مَنْ يُطِعِ الرَّسُولَ فَقَدْ أَطاعَ اللَّهَ »  « 2 » و رسول خدا صلى الله عليه و آله و سلم نيز كارها را به على عليه السلام واگذارده و او را امين قرار داده است .\r\nاز اين‌رو شما تسليم شديد ولى مردم انكار كردند در حالى كه ما واسطهء بين شما و خداييم ، خداوند براى كسى خيرى در مخالفت امر ما قرار نداده است چرا كه امر ما همان امر خداى عزّوجلّ است » . « 3 »\r\n\r\nحق در نزد ائمّه عليهم السلام است\r\n1 - محمّدبن يعقوب از اسودبن سعيد نقل كرده است ، مىگويد : در محضر امام باقر عليه السلام بودم بدون اين كه سؤالى بكنم ، آن حضرت آغاز سخن كرد و فرمود : « ما حجّت خداييم ، ما باب اللَّهيم ، ما لسان اللَّهيم ، ما وجه‌اللَّهيم ، ما عين اللَّهيم در ميان خلق و مائيم واليان امر خدا در ميان بندگان خدا » . « 4 »\r\n2 - از بريد عجلى نقل كرده است ، مىگويد : از امام باقر عليه السلام شنيدم كه مىفرمود : « به وسيلهء ما خدا پرستيده شد و به وسيلهء ما خداوند شناخته شد و به وسيلهء ما خدا را يكتا شمردند و محمّد صلى الله عليه و آله و سلم پرده‌دار خداى\r\n\r\n\r\n","description":"","footnote":"\r\n( 1 ) - حشر / 7 : آنچه را رسول خدا صلى الله عليه و آله و سلم براى شما آورده بگيريد ( و اجرا كنيد )\r\nخوددارى نماييد و از ( مخالفت ) خدا بپرهيزيد كه خداوند كيفرش شديد است .\r\n( 2 ) - نساء / 80 : هر كس اطاعت پيامبر صلى الله عليه و آله و سلم كند ، اطاعت خدا را كرده است .\r\n( 3 ) - اختصاص : ص 330 .\r\n( 4 ) - كافى : 1 / 145 .\r\n","page_name":" 480 ","page_number":480},
  {"content":"\r\n\r\nتبارك و تعالى است . » . « 1 »\r\n3 - از زراره نقل كرده است ، مىگويد : از امام باقر عليه السلام راجع به اين سخن خداى عزّوجلّ :  « وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ »  « 2 » پرسيدم ، فرمود : « خداى تعالى بزرگتر و گرامىتر و بالاتر و مهم‌تر از آن است كه مورد ستم واقع شود ، ولى ذات مقدس او ما را به خود وابسته انگاشته و ولايت ما را ولايت خود شمرده است آنجا كه مىفرمايد :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ . . . »  « 3 » يعنى امامان از ما اهل بيت و باز در جاى ديگر مىفرمايد :  « وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ »  « 4 »  .  « 5 »\r\n4 - محمّدبن مسلم مىگويد : از امام باقر عليه السلام شنيدم كه مىفرمود : « نزد هيچ كسى از مردم حق و صواب نيست و هيچ كس به درستى قضاوت نكند مگر اين كه از ( مكتب ) ما خانواده بيرون شده ( تربيت شدهء ما و يا از ما معصومين ) باشد ، و چون امور بر آنها پراكنده و پريشان مىشد خطا از ايشان بود و حق و درستى از على عليه السلام » . « 6 »\r\n5 - از زراره نقل كرده است ، مىگويد : خدمت امام باقر عليه السلام بودم ، مردى از اهل كوفه راجع به فرمودهء اميرالمؤمنين عليه السلام : « هر چه مىخواهيد از من بپرسيد ، چيزى از من نخواهيد پرسيد مگر شما را از آن خبر دهم » « 7 »\r\n\r\n\r\n","description":"","footnote":"\r\n( 1 ) - كافى : 1 / 145 .\r\n( 2 ) - بقره / 57 : آنها به ما ظلم و ستم نكردند ، بلكه تنها به خويشتن ظلم و ستم كردند .\r\n( 3 ) - مائده / 55 : ولىّ و سرپرست شما خدا و پيامبر و كسانى است كه ايمان آورده‌اند و . . .\r\n( 4 ) - بقره / 57 : ترجمه قبلًا گذشت .\r\n( 5 ) - كافى : 1 / 146 .\r\n( 6 ) - همان : 1 / 399 .\r\n( 7 ) - اميرالؤمنين فرمود : « سلونى عمّا شئتم ، فلا تسئلونى عن شيئىً الّا انبأتُكُم بِهِ » . مرحوم مجلسىاز قول ابن عبدالبر در كتاب استيعاب وى از جمعى از راويان و محدّثان عامه نقل كرده است كه هيچ كس از صحابه جز علي بن ابىطالب نگفت : « سلونى . . . » - م .\r\n","page_name":" 481 ","page_number":481},
  {"content":"\r\n\r\nپرسيدم ، امام باقر عليه السلام فرمود : « به راستى مطلب همين طور است هيچ كس علمى ندارد مگر اين كه از نزد ( از مكتب ) على عليه السلام بيرون آمده است ، مردم هر جا مىخواهند بروند ! به خدا سوگند كه علم حق و درستى نيست جز از اينجا ( با دست اشاره به خانهء خود فرمود ) ! » . « 1 »\r\n6 - از ابومريم نقل كرده است كه امام باقر عليه السلام به سلمة بن كهيل و حكم‌بن عتيبه فرمود :\r\n« به شرق و يا غرب دنيا برويد علم و دانش درست به دست نياوريد مگر اين كه از نزد ( از مكتب ) ما خاندان بيرون آمده باشد » . « 2 »\r\n7 - ابوبصير مىگويد : از امام باقر عليه السلام پرسيدم : آيا شهادت زنازاده قابل قبول است ؟\r\nفرمود : « نه » عرض كردم : حكم بن عتيبه آن را روا و نافذ مىداند .\r\nفرمود : « خداوندا گناه او را نيامرز ! مگر خداى متعال به حَكم ( و نظاير او ) نفرموده است :  « إِنَّهُ لَذِكْرٌ لَكَ وَ لِقَوْمِكَ  « 3 »  »  ؟ حكم اگر به راست و يا چپ برود به خدا سوگند كه علم به دست نيايد جز از طريق خاندان پيامبر صلى الله عليه و آله و سلم كه جبرئيل عليه السلام بر ايشان نازل گرديده است » . « 4 »\r\n8 - شيخ مفيد در حديث مرسلى از ابوجعفر امام باقر عليه السلام نقل كرده است ، فرمود : « هر چيزى كه از اين خانواده ( اهل بيت ) بيرون نيامده باشد\r\n\r\n\r\n","description":"","footnote":"\r\n( 1 ) - كافى : 1 / 399 .\r\n( 2 ) - همان .\r\n( 3 ) - زخرف / 44 : اين ( قرآنى كه بر تو وحى شده ) مايهء يادآورى تو و قوم تو است .\r\n( 4 ) - كافى : 1 / 400 .\r\n","page_name":" 482 ","page_number":482},
  {"content":"\r\n\r\nبار سنگينى است » و فرمود : « اى فُضيل ! به راستى كه اين دين حدّ و مرزى دارد همانند حد و مرز اين خانهء من ! » . « 1 »\r\n\r\nائمّه عليهم السلام حجّتها و اركان خدايند\r\n1 - صفار از خُثيمه نقل كرده است ، مىگويد : از امام باقر عليه السلام شنيدم كه مىفرمود : « ما جنب اللَّهيم ، ما صفوةاللَّهيم و ما برگزيدگان خداييم و ماييم امانتداران ارث پيامبران و افراد امين خدا و حجّت او هستيم . و ماييم اركان ايمان و ستون‌هاى اسلام .\r\nما از جمله رحمت‌هاى الهى بر خلق مىباشيم . به وسيلهء ما ( هستى ) شروع و به ما پايان مىگيرد . و ماييم رهبران هدايت و چراغ‌هاى روشنگر تاريكىها و ماييم مشعل‌هاى هدايت ، و ما هستيم سابقين و آخرين .\r\nما پرچم برافراشته براى خلقيم ؛ هر كه به ما تمسّك جويد به مقصد مىرسد و هر كه از ما تخلّف ورزد غرق گردد . و ما آن رهبران برجسته و نخبگانيم و ماييم برگزيدگان خدا و ما آن جاده و راه راستيم به سوى خدا و ما از جمله نعمت‌هاى الهى بر خلق و آن راه مشخّص و معدن نبوّتيم .\r\nما هستيم جايگاه رسالت و ماييم آن كسانى كه فرشتگان به سوى ما در رفت و آمدند . و ما چراغ روشنگريم براى هر كه از ما روشنى طلبد و ما راه مشخّصيم براى هر كه دنباله‌روى ما باشد و ما راهنمايان سوى بهشتيم و ما باعث عزّت اسلاميم .\r\nما هستيم آن پلها و جسرها كه هر كس بر آنها بگذرد جلو افتد و هر كه\r\n\r\n\r\n","description":"","footnote":"\r\n( 1 ) - اختصاص : ص 31 .\r\n","page_name":" 483 ","page_number":483},
  {"content":"\r\n\r\nتخلّف ورزد نابود گردد . و ما آن بلندترين قله‌هاى ( كمال ) هستيم و ماييم آن كسانى كه رحمت ( خدا ) بر ما نازل گرديده است و به وسيلهء ما از آب باران سيراب مىشويد . و ماييم آن كسانى كه به وسيلهء ما عذاب از شما بر طرف مىگردد . بنابراين هر كس ما را شناخت و ما را يارى كرد و حق ما را قبول داشت و امر ما را اطاعت كرد ، او از ما و به سوى ماست . » « 1 »\r\n2 - كلينى از ابوسلام نحاس با يك واسطه از امام باقر عليه السلام روايت كرده است ، فرمود : « ماييم آن مثانى كه خداوند به پيامبرش محمّد صلى الله عليه و آله و سلم عطا كرد ، ما همان وجه اللَّهيم كه در روى زمين ميان شما زير و رو مىشويم .\r\nماييم ديدبان خدا و دست رحمتش كه به سوى بندگان گشوده است . ما را شناخت هر آن كه شناخت و نشناخت هر آن كه نشناخت ، سوگند به پيشواى پرهيزگاران ( سوگند به حق على عليه السلام ) » . « 2 »\r\n\r\nرجوع به امام منصوص\r\n1 - كلينى از ابوحمزهء ثمالى نقل كرده است ، مىگويد : امام باقر عليه السلام فرمود : « به راستى كسى خدا را مىپرستد كه او را بشناسد اما كسى كه خدا را نمىشناسد ، او را همين طور گمراهانه مىپرستد . »\r\nعرض كردم : فدايت شوم ! خداشناسى چگونه است ؟ فرمود : « باور داشتن خداى عزّوجلّ و تصديق رسول خدا صلى الله عليه و آله و سلم و دوست داشتن علىّ عليه السلام و پيروى از او و از امامان هدايت عليهم السلام و بيزارى جستن به وسيلهء\r\n\r\n\r\n","description":"","footnote":"\r\n( 1 ) - بصائرالدّرجات : ص 62 و 63 .\r\n( 2 ) - كافى : 1 / 143 .\r\n","page_name":" 484 ","page_number":484},
  {"content":"\r\n\r\nخدا از دشمنان ايشان ، خداى عزّوجلّ را اين چنين مىتوان شناخت » . « 1 »\r\n2 - از جابر نقل كرده است ، مىگويد : از امام باقر عليه السلام شنيدم ، مىفرمود : « تنها كسى خداى عزّوجلّ را مىشناسد و مىپرستد كه خدا را بشناسد و امام خود را بشناسد كه از ما خاندان است . و هر كه خدا را به حق بشناسد و امام از ما خاندان را نشناسد ، آنچه را كه شناخته و مىپرستد غير خداست ، به خدا سوگند كه اين چنين است گمراهى . » . « 2 »\r\n3 - از زراره نقل كرده است ، مىگويد : از امام باقر و امام صادق عليهما السلام شنيدم كه مىفرمودند : به راستى كه خداوند كار خلق را به پيامبرش واگذار نموده تا ببيند چگونه فرمان مىبرند ، سپس اين آيه را تلاوت فرمود :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  « 3 »  »  « 4 »\r\n4 - همو از زراره نقل كرده است ، مىگويد : امام باقر عليه السلام فرمود :\r\n« پيامبر صلى الله عليه و آله و سلم ديهء چشم و ديهء خون را تعيين كرد و شراب خرما و هر مادهء مست كننده را حرام ساخت » . مردى به آن حضرت عرض كرد : آيا بدون اين كه دستورى دربارهء آنها برسد ، پيامبر صلى الله عليه و آله و سلم خود وضع قانون كرد ؟ فرمود : « آرى ، تا معلوم شود چه كسى فرمانبردار پيامبر است و چه كسى نيست . » . « 5 »\r\n5 - از سدير نقل كرده است ، مىگويد : به امام باقر عليه السلام عرض كردم : من دوستان و پيروان شما را ( در كوفه ) واگذاردم در حالى كه اختلاف نظر\r\n\r\n\r\n","description":"","footnote":"\r\n( 1 ) - كافى : 1 / 180 .\r\n( 2 ) - همان : 1 / 181 .\r\n( 3 ) - حشر / 7 : آنچه را رسول خدا براى شما آورده بگيريد و آنچه نهى كرده خوددارى نمائيد .\r\n( 4 ) - كافى : 1 / 267 .\r\n( 5 ) - همان : 1 / 267 .\r\n","page_name":" 485 ","page_number":485},
  {"content":"\r\n\r\n( فتوايى ) شديدى داشتند ، به طورى كه از يكديگر تبرّى مىجستند ! فرمود :\r\n« تو را چه به اين كارها ! مردم سه تكليف دارند : امام‌شناسى ، تسليم در برابر آنها و مراجعه به آنها در اختلافات » . « 1 »\r\n6 - از محمّدبن مسلم نقل كرده است ، مىگويد : امام باقر عليه السلام دربارهء آيه شريفه :  « وَ مَنْ يَقْتَرِفْ حَسَنَةً نَزِدْ لَهُ فِيها حُسْناً »  « 2 » فرمود : « اقتراف حسنه ، تسليم شدن در برابر ما و باور داشتن سخن ما و دروغ نشمردن كلام ماست . » « 3 »\r\n7 - از كامل تمّار نقل كرده است ، مىگويد : امام باقر عليه السلام فرمود :   « قَدْ أَفْلَحَ الْمُؤْمِنُونَ »   « 4 » « آيا مىدانى منظور از اين مؤمنان چه كسانى هستند ؟ عرض كردم : شما داناتريد ! فرمود : « به تحقيق رستگارند مؤمنانى كه تسليمند ، و به راستى كه تسليم شوندگان همان نجيبانند ، مؤمن غريب است و خوشا به حال غريبان ! » . « 5 »\r\n8 - همو از زراره يا بريد نقل كرده است ، مىگويد : امام باقر عليه السلام فرمود :\r\n« خداوند در قرآن ( كتابِ ) خود به اميرالمؤمنين خطابى دارد » . عرض كردم : در كجاى قرآن ؟ فرمود : در اين آيه :   « وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ » .   « 6 »\r\n\r\n\r\n","description":"","footnote":"\r\n( 1 ) - كافى : 1 / 390 .\r\n( 2 ) - شورى / 23 : هر كه نيكى را كسب كند ( چيزى را كه موجب قرب است ) مضاعف سازيم پاداش اورا .\r\n( 3 ) - كافى : 1 / 391 .\r\n( 4 ) - مؤمنون / 1 : به تحقيق مؤمنان رستگار شدند .\r\n( 5 ) - كافى : 1 / 391 .\r\n( 6 ) - نساء / 64 و 65 : و اگر آنها هنگامى كه به خودشان ستم كردند ، به سوى تو مىآمدند و از خدا طلب آمرزش مىكردند ، خدا را توبه‌پذير و مهربان مىيافتند . به پروردگارت سوگند كه آنها مؤمن نخواهند بود مگر اين كه تو را در اختلافات خود به داورى طلبند .\r\n","page_name":" 486 ","page_number":486},
  {"content":"\r\n\r\nيعنى نسبت به آنچه هم پيمان شده‌اند كه اگر خدا محمّد صلى الله عليه و آله و سلم را از دنيا ببرد ، نگذارند امر امامت در بنىهاشم بماند . سپس در دلهاى خود گرفتگى و ناگوارى احساس نكنند نسبت به حكمى كه صادر كنى دربارهء قتل يا عفو آنها به خوبى تسليم باشند » . « 1 »\r\n9 - از فضيل نقل كرده است ، مىگويد : امام باقر عليه السلام نگاهى به مردمى كرد كه دور كعبه طواف مىكردند ، فرمود : « در زمان جاهليت هم همين‌طور طواف مىكردند ، البته دستور دادند كه اطراف كعبه طواف كنند .\r\nسپس به نزد ما در آيند و ولايت و دوستى خود را به ما اعلام نمايند و يارى خود را بر ما عرضه كنند . » سپس اين آيه را تلاوت فرمود :  « فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ  « 2 »  » .  « 3 »\r\n10 - از ابوعبيده نقل كرده است ، مىگويد : از امام باقر عليه السلام شنيدم ، وقتى كه مردم را ديد و اعمال آنها را ملاحظه كرد ، فرمود : « اين اعمال آنها به مانند كارهاى دوران جاهليت است ، هان ! به خدا كه اينها چنين مأموريتى را ندارند ، آنچه دستور دارند اين است كه حج را به جا آورند و به نذر خود وفا كنند و نزد ما آيند و ولايت خود را به ما اظهار كنند و\r\n\r\n\r\n","description":"","footnote":"\r\n( 1 ) - كافى : 1 / 391 . مرحوم مجلسى مىنويسد : در كلمه « جاؤُكَ » خطاب متوجه اميرالمؤمنين است . زيرا التفات از خطاب به غيبت و سپس عود به خطاب در كلمات عرب بسيار نادر است . . . - م .\r\n( 2 ) - ابراهيم / 36 : تو دلهاى گروهى از مردم را متوجه ساز و مهر آنها را در دلهايشان بيفكن .\r\n( 3 ) - كافى : 1 / 391 .\r\n","page_name":" 487 ","page_number":487},
  {"content":"\r\n\r\nنصرت و يارى خود را به ما عرضه نمايند » . « 1 »\r\n11 - از سدير نقل كرده ، مىگويد : از امام باقر عليه السلام شنيدم ، در حالى كه وارد مسجدالحرام مىشد و من بيرون مىآمدم ، دست مرا گرفت و مقابل كعبه ايستاد ، فرمود : « اى سدير ! همانا به مردم دستور داده‌اند كه بيايند به اين سنگها طواف كنند و سپس نزد ما بيايند و ولايت خود را به ما اعلام دارند و اين است معناى قول خداى تعالى :  « وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى » .  « 2 »\r\nپس از آن اشاره به سينهء خود كرد و فرمود : « به سوى ولايت ما رهبرى شود . » .\r\nو آن گاه فرمود : « اى سدير ! من از آن كسانى كه از دين خدا جلوگيرى كنند به تو نشان مىدهم » و نگاهى به ابوحنيفه و سفيان ثورى كرد كه در آن روز حلقه‌هايى ميان مسجدالحرام تشكيل داده بودند و فرمود : « آنانند كه سدّ راه دين خدا شده‌اند بدون اجازه رهبرى از طرف خدا و بى دليل آشكار بر پيشوايى و گفتار خود . اگر اين ناپاكان در خانهء خود بنشينند و مردم بگردند و كسى را پيدا نكنند كه به آن‌ها چيزى را از طرف خدا و رسولش خبر دهد ، آن وقت نزد ما مىآيند و ما از طرف خداى تعالى و رسولش به آنها خبر مىدهيم . » . « 3 »\r\n12 - از جابر نقل كرده است ، مىگويد : امام باقر عليه السلام فرمود : « رسول\r\n\r\n\r\n","description":"","footnote":"\r\n( 1 ) - كافى : 1 / 391 . چرا كه ولايت شرطصحت است ، پس حج بدون ولايت همانند عمل جاهليت است - م .\r\n( 2 ) - طه / 82 : و من كسانى را كه توبه كنند و عمل صالح انجام دهند و سپس هدايت يابند ( در خط رهبرى قرار گيرند ) مىآمرزم .\r\n( 3 ) - كافى : 1 / 392 و 393 .\r\n","page_name":" 488 ","page_number":488},
  {"content":"\r\n\r\nخدا صلى الله عليه و آله و سلم مىفرمايد : به راستى كه حديث آل محمّد صلى الله عليه و آله و سلم دشوار و دشوار نماست ! و بدان ايمان نياورد مگر فرشتهء مقرّب و پيامبر مرسل ، يابنده‌اى كه خداوند دلش را به ايمان آزموده است .\r\nآنچه از حديث آل محمّد صلى الله عليه و آله و سلم به شما رسيد و دلنشين شما بود و فهميديد ، پذيرا باشيد ، و آنچه بر دل شما ننشست و آن را نفهميديد ، به خدا و رسول و به عالمى از آل محمّد صلى الله عليه و آله و سلم واگذاريد . هلاكت آنجاست كه كسى از شما چيزى را تحمّل ندارد و نمىتواند بفهمد ، بازگويد و بگويد : به خدا سوگند كه اين نشدنى است ، به خدا كه چنين چيزى نمىشود ! در صورتى كه انكار همان كفر است . » . « 1 »\r\n\r\nخيرخواهى براى امام عليه السلام\r\n1 - كلينى از بريدبن معاويه به نقل از امام باقر عليه السلام آورده است ، مىگويد : « رسول خدا صلى الله عليه و آله و سلم فرمود : خداى عزّوجلّ بر اين كه ولىّ و دوستدار او خود را در طاعت وى و خيرانديشى امام خويش كوشا باشد توجّه نكند مگر اين كه او در رفيق اعلى ( در اعلا عليين ) همراه ما باشد » . « 2 »\r\n\r\nتمام زمين مال امام عليه السلام است\r\n1 - كلينى از ابوخالد كابلى به نقل از امام باقر عليه السلام آورده است ، فرمود :\r\n« در كتاب على عليه السلام يافتيم ، كه زمين از آنِ خداست ، و آن را به هر كه از\r\n\r\n\r\n","description":"","footnote":"\r\n( 1 ) - كافى : 1 / 401 .\r\n( 2 ) - همان : 1 / 404 .\r\n","page_name":" 489 ","page_number":489},
  {"content":"\r\n\r\nبندگان خود بخواهد به ارث مىدهد و سرانجام از آنِ پرهيزگاران است . « 1 » آرى من و خاندان من هستيم ، آن كسانى كه خدا زمين را به ما ارث داده ( يعنى از گذشتگان ) .\r\nماييم پرهيزگاران و همهء زمين از آنِ ماست . هر كه از مسلمانان زمينى را احيا كند بايد آن را آباد نگه دارد و خراج آن را به امامى از خاندان ما بپردازد . و هر چه از آن خرج خود كند حق اوست و اگر دست از آن برداشت و آن را خراب كرد و مسلمان ديگرى پس از وى آن را به دست گرفت و آباد و احياء نمود ، به آن سزاوارتر از آن كسى است كه دست كشيده و رها كرده است .\r\nاو بايد خراج آن را به امامى از خاندان ما بپردازد و هر چه خود هزينه كند حق اوست تا امام قائم از اهل بيت من با شمشير قيام كند و آن را تصرف نمايد و از آنِ خود گيرد و آنها را بيرون كند ، همان طورى كه رسول خدا صلى الله عليه و آله و سلم آنها را تصرّف كرد و به اختيار گرفت ؛ جز آنچه در دست شيعيان ما باشد كه امام با آنها قراردادى بسته باشد و آنچه را كه در دست آنهاست به ايشان واگذارد . » « 2 »\r\n2 - از جابر به نقل از امام باقر عليه السلام آورده است ، مىگويد : « رسول خدا صلى الله عليه و آله و سلم فرمود : « خداوند آدم عليه السلام را افريد و دنيا را به او واگذارد ، و هر چه از آنِ آدم عليه السلام بوده است مال رسول خدا صلى الله عليه و آله و سلم است و هر چه متعلق به رسول خدا صلى الله عليه و آله و سلم است ، به يقين از آنِ آل محمّد عليهم السلام است . » . « 3 »\r\n\r\n\r\n","description":"","footnote":"\r\n( 1 ) - اشاره به آيهء شريفه 128 سورهء مباركه اعراف دارد - م .\r\n( 2 ) - كافى : 1 / 407 و 408 .\r\n( 3 ) - همان : 1 / 409 .\r\n","page_name":" 490 ","page_number":490},
  {"content":"\r\n\r\n\r\nامامان عليهم السلام منصوص رهبرانند\r\n1 - كلينى از بريد عجلى نقل كرده است ، مىگويد : از امام باقر عليه السلام تفسير قول خداى تبارك و تعالى  « وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً »  « 1 » را درخواست كردم .\r\nفرمود : « ما هستيم امّت وسط و ماييم گواهان خداى تعالى بر خلقش و حجّتهاى او در زمينش » عرض كردم : تفسير قول خداى تعالى :   « يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ وَ جاهِدُوا فِي اللَّهِ حَقَّ جِهادِهِ »   « 2 » چيست ؟\r\nفرمود : « منظور آيهء شريفه ماييم ، ما هستيم برگزيده‌ها ! خداى تعالى در دين تنگنا و حرجى قرار نداده است و حرج سخت‌تر از تنگنا قرار دادن است . از « آيين پدر شما ابراهيم عليه السلام » بخصوص ما را قصد كرده است « و شما را مسلمان نام نهاده » .\r\nخداوند ما را مسلمان ناميده است « از پيش » يعنى در كتابهاى گذشته ، « و در اين » يعنى در قرآن « تا آن كه رسول بر شما گواه باشد و شما بر مردم گواه باشيد » رسول خدا صلى الله عليه و آله و سلم بر آنچه به ما رسانده از طرف خدا ، بر ما گواه است و ما بر مردم ديگر شاهد و گواهيم . هر كه ما را باور كند\r\n\r\n\r\n","description":"","footnote":"\r\n( 1 ) - بقره / 143 : همان گونه ( كه قبله شما يك قبلهء ميانه است ) شما را نيز يك امّت ميانه قرار داديم . هدف اين بود كه شما گواه بر مردم و پيامبر هم گواه بر شما باشد .\r\n( 2 ) - حج / 77 و 78 : اى كسانى كه ايمان آورده‌ايد ، ركوع كنيد و سجده به جا آوريد و پروردگارتان را عبادت كنيد و كار نيك انجام دهيد تا رستگار شويد و در راه خدا جهاد كنيد و حق جهادش را ادا كنيد .\r\n","page_name":" 491 ","page_number":491},
  {"content":"\r\n\r\nما در روز رستاخيز او را تصديق كنيم و هر كه ما را تكذيب كند ما هم او را تكذيب نمائيم » . « 1 »\r\n2 - همو از بريد عجلى به نقل از امام باقر عليه السلام آورده است كه دربارهء قول خداى تعالى :  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  « 2 » فرمود : « رسول خدا صلى الله عليه و آله و سلم بيم دهنده است و در هر دورانى از ما خانواده رهبرى ا ست كه آنها را بدانچه پيغمبر خدا صلى الله عليه و آله و سلم از طرف خدا آورده است رهبرى كند ، سپس رهبران پس از وى على و اوصياى پس از او يكى پس از ديگرى است » . « 3 »\r\n3 - از عبدالرّحيم قصير نقل كرده است ، مىگويد : امام باقر عليه السلام دربارهء قول خداى تعالى :  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  فرمود : « رسول خدا صلى الله عليه و آله و سلم منذر و بيم دهنده بود و على عليه السلام رهبر بود . هان به خدا سوگند اين مقام رهبرى از ما خانواده بيرون نرفته است و هميشه تاكنون در ما بوده و هست » . « 4 »\r\n4 - از سورةبن كليب نقل كرده ، مىگويد : امام باقر عليه السلام فرمود : « به خدا سوگند كه ما خزانه‌داران علم خداييم در آسمان و زمين او ، نه بر اندوختهء طلا و نقره ، بلكه تنها نسبت به دانش خداى متعال ! » « 5 »\r\n5 - از سدير نقل كرده است ، مىگويد : به امام باقر عليه السلام گفتم : فدايت شوم ! شما چه مقامى داريد ؟ فرمود : « ما خزانه دار علم خداييم و ما\r\n\r\n\r\n","description":"","footnote":"\r\n( 1 ) - كافى : 1 / 191 .\r\n( 2 ) - رعد / 7 : تو فقط بيم دهنده‌اى و براى هر قوم و ملتى هادى و راهنمايى هست .\r\n( 3 ) - كافى : 1 / 191 .\r\n( 4 ) - همان : 1 / 192 .\r\n( 5 ) - همان .\r\n","page_name":" 492 ","page_number":492},
  {"content":"\r\n\r\nبيان‌كنندگان وحى خدا و حجّت رساى پروردگاريم بر هر كسى كه زير آسمان و بر هر كس كه در روى زمين است . » . « 1 »\r\n6 - از ابوصامت حلوانى به نقل از امام باقر عليه السلام آورده است كه اميرالمؤمنين عليه السلام را اين فضيلت است كه هر چه را آورده است بايد عمل كرد و از هر چه منع فرموده است بايد خوددارى كرد ، چرا كه پس از رسول خدا صلى الله عليه و آله و سلم همان حق طاعتى را دارد كه رسول خدا صلى الله عليه و آله و سلم داشت و محمّد صلى الله عليه و آله و سلم را برترى بود ؛ هر كه از او پيش افتد چون كسى است كه از رسول خدا صلى الله عليه و آله و سلم پيش افتد . هر كه خود را از او برتر داند چون كسى است كه بر رسول خدا صلى الله عليه و آله و سلم برترى جويد . هر كه در خورد و كلان بر او رد كند در حد شرك به خدا است .\r\nزيرا رسول خدا صلى الله عليه و آله و سلم همان باب ورود برخداست كه جز از آن نتوان وارد شد و همان راهى است كه هر كه آن را پيمود به خداى عزّوجلّ رسيد . اميرالمؤمنين عليه السلام پس از وى چنين بود و اين حكم دربارهء همه ائمّه عليهم السلام يكى پس از ديگرى جارى است .\r\nخداى عزّوجلّ آنها را ستون‌هاى زمين ساخته تا مبادا اهل خود را بلرزاند ، آنها پايه‌هاى اسلام و راهداران راه اويند ، كسى به حق نرسد جز به راهنمايى آنها و كسى از راه گمراه نشود و بيراه نرود جز به واسطهء كوتاهى در حق آنها .\r\nآنان امين خدايند بر هر چه از علم خود نازل كرده و در آنچه عذر شمرده و در آنچه بيم داده ، حجّت رساى خدايند از طرف او بر هر كه در\r\n\r\n\r\n","description":"","footnote":"\r\n( 1 ) - كافى : 1 / 192 . همان .\r\n","page_name":" 493 ","page_number":493},
  {"content":"\r\n\r\nزمين است . دربارهء آخر آنها همان حكم جارى است كه دربارهء اول آنها جارى بود .\r\nكسى به آن مقام نرسد مگر به يارى خدا . اميرالمؤمنين عليه السلام فرمود : منم تقسيم كننده بهشت و دوزخ از طرف خدا ، كسى به آنها وارد نشود جز طبق تقسيمى كه من كرده‌ام . منم فاروق اكبر ، منم امام براى هر كه پس از من است و ابلاغ كننده نسبت به هر كه پيش از من بوده است . كسى جز احمد بر من پيشى نتواند گرفت ، من و او در يك روش باشيم جز اين كه او داراى نبوّت است و به من شش فضيلت عطا شده است : علمِ مرگ و مير ، علمِ بلاها ، علمِ وصايا ، فصل الخطاب ، منم صاحب كُراة و منم صاحب دولت و حاكم بر دولتها ، به راستى كه منم صاحب عصا و ميسم ( وسيلهء نشانگذارى ) و آن جنبنده‌اى كه با مردم سخن گويد . » « 1 »\r\n\r\nامام منصوص مُحَدَّث است\r\n1 - صفّار از حمران نقل كرده ، مىگويد : امام باقر عليه السلام فرمود : « رسول خدا صلى الله عليه و آله و سلم مىفرمايد : دوازده تن از اهل بيت من محدَّث ( طرف صحبت با فرشتهء نامرئى ) هستند . عبداللَّه‌بن زيد برادر مادرى على ( امام سجّاد عليه السلام ) با شنيدن اين سخن ، مثل كسى كه باور نداشته باشد گفت : سبحان اللَّه ، محدّث ( طرف صحبت فرشته ) است ؟ ! امام باقر عليه السلام فرمود : « بدان ! به خدا سوگند كه پسر مادر تو ( امام سجاد ) چنين بوده است و به خوبى با اين مطلب آشنا بود » .\r\n\r\n\r\n","description":"","footnote":"\r\n( 1 ) - كافى : 1 / 197 .\r\n","page_name":" 494 ","page_number":494},
  {"content":"\r\n\r\nراوى مىگويد : همين كه امام باقر عليه السلام اين مطلب را گفت : آن مرد ( عبداللَّه‌بن زيد ) ساكت شد ، پس امام باقر عليه السلام فرمود : « آن چيزى كه ابوالخطّاب در آن باره هلاك شد اين بود كه وى تأويل محدَّث و پيامبر را نمىدانست . » . « 1 »\r\n2 - همو از زراره نقل كرده است ، مىگويد : از امام باقر عليه السلام شنيدم كه مىفرمود : « دوازده تن امامان از خاندان محمّد صلى الله عليه و آله و سلم هستند كه همهء آنها مُحدَّث و از فرزندان رسول خدا صلى الله عليه و آله و سلم و على عليه السلام مىباشند ، بنابراين رسول خدا صلى الله عليه و آله و سلم و على عليه السلام پدرند . » . عبدالرّحمان بن زيد برادر مادرى علىّبن حسين عليهما السلام اين روايت را نقل كرده و يادآور شده است كه امام باقر عليه السلام به زانوى وى زد و گفت : « اما پسر مادر تو يكى از آن دوازده تن است » . « 2 »\r\n3 - از زراره نقل كرده است ، مىگويد : امام باقر عليه السلام به زراره پيام فرستاد : « آيا حكم‌بن عيينه مىداند كه اوصياى علىّ عليه السلام محدَّث ( طرف صحبت با فرشته نامرئى ) مىباشند ؟ » . « 3 »\r\n4 - از حمران نقل كرده است مىگويد : امام باقر عليه السلام به من فرمود :\r\n« على عليه السلام محدَّث بود » من هم با شنيدن اين سخن امام عليه السلام نزد اصحابم ( شيعيان ) آمدم و گفتم : مطلب شگفتى آورده‌ام ! پرسيدند ، آن مطلب چيست ؟ گفتم : امام باقر عليه السلام مىگويد : « على عليه السلام محدَّث بود » گفتند : تو هيچ كارى نكن فقط بپرس : چه كسى با او صحبت مىكرد ؟ پس به آن حضرت\r\n\r\n\r\n","description":"","footnote":"\r\n( 1 ) - بصائرالدّرجات : ص 320 .\r\n( 2 ) - همان .\r\n( 3 ) - همان .\r\n","page_name":" 495 ","page_number":495},
  {"content":"\r\n\r\nمراجعه كردم ، گفتم : من سخن شما را براى اصحابم نقل كردم ، گفتند : تو كارى نكن فقط بپرس چه كسى با او صحبت مىكرد ؟ امام عليه السلام فرمود : « با وى فرشته‌اى سخن مىگفت » گفتم : در اين صورت خواهند گفت : پيامبر بوده است ! مىگويد : امام عليه السلام با شنيدن اين حرف دستش را حركت داد :\r\nاين طور . سپس فرمود : « مثل همراهى موسى ، يا مثل ذوالقرنين ، مگر شما نشنيده‌ايد كه فرمود : و در ميان شما مانند او هست » . « 1 »\r\n5 - از ابوحمزه ثمالى نقل كرده است ، مىگويد : من با مغيرةبن سعيد در مسجد نشسته بودم كه حكم‌بن عيينه نزد ما آمد و گفت : من از امام باقر سخنى را شنيده‌ام كه هرگز كسى نشنيده است پرسيدم چه شنيده‌اى ؟ از اين كه به ما بگويد خوددارى كرد ، ما خود محضر امام باقر عليه السلام رفتيم و گفتيم : حكم‌بن عيينه نقل كرد كه از شما چيزى شنيده است كه هرگز كسى نشنيده است و از اين كه به ما بگويد خوددارى كرد ، فرمود : « آرى ، علم على عليه السلام را در آيه‌اى از قرآن يافتيم :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  ( و لا محدث )  إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ » .  « 2 »\r\nعرض كردم : محدّث يعنى چه ؟ فرمود : « كسى است كه در گوش او به آرامى زده مىشود و او صدايى مانند صداى طشت مىشنود ، يا اين كه بر دلش زده مىشود و او صداى چيزى را مانند صداى خوردن زنجير به\r\n\r\n\r\n","description":"","footnote":"\r\n( 1 ) - همان : ص 321 .\r\n( 2 ) - حج / 50 : و ما هيچ رسول و پيامبر ( و محدثى ) را پيش از تو نفرستاديم ، مگر اين كه هر گاه آرزو مىكرد ( طرحى براى پيشبرد هدف الهى خود داشت ) شيطان القاآتى در آن طرح مىكرد . قابل ذكر است كه كلمه « محدَّث » در قرآن نيامده است بعضى گفته‌اند : امام عليه السلام به عنوان تأويل و تفسير آورده است - م .\r\n","page_name":" 496 ","page_number":496},
  {"content":"\r\n\r\nطشت مىشنود » گفتم : او پيامبر بود ؟ سپس فرمود : « نه ، بلكه او چون خضر و ذوالقرنين بود » . « 1 »\r\n6 - از ضريس نقل كرده ، مىگويد : با ابوبصير خدمت امام باقر عليه السلام بودم ، ابوبصير عرض كرد : فدايت شوم ! عالِمِ شما به چه وسيله مىداند ؟\r\nفرمود : اى ابومحمّد ! عالِم‌ها را اگر خداوند به خودش واگذار كند ، غيب را نمىداند ، او هم مثل شما خواهد بود ولى لحظه به لحظه با او سخن مىگويد . » . « 2 »\r\n7 - از ثعلب بن زراره آورده است مىگويد : از امام باقر عليه السلام راجع به قول خداى تعالى :  « وَ كانَ رَسُولًا نَبِيًّا »  پرسيدم و گفتم : رسول با نبى چه فرقى دارد ؟ فرمود : « نبىّ كسى است در خواب مىبيند و صدا را مىشنود ولى فرشته را آشكارا نمىبيند ، ولى رسول فرشته را به چشم مىبيند با او حرف مىزند » گفتم : پس امام چه مقامى دارد ؟ فرمود : « صدا را مىشنود ولى نه در خواب مىبيند و نه با چشم مشاهده مىكند » سپس اين آيه را تلاوت كرد :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  ( و لا محدّث ) « 3 » » . « 4 »\r\n8 - از زراره نقل كرده است مىگويد : از امام باقر عليه السلام راجع به رسول ، نبىّ و محدَّث پرسيدم ، فرمود : « رسول كسى است كه فرشته نزد او مىآيد و با او سخن مىگويد همان طورى كه يكى از شما با همراهش\r\n\r\n\r\n","description":"","footnote":"\r\n( 1 ) - بصائرالدّرجات : ص 324 .\r\n( 2 ) - همان : ص 335 .\r\n( 3 ) - حج / 50 : ترجمه در صفحه قبل گذشت - م .\r\n( 4 ) - بصائرالدّرجات : ص 368 .\r\n","page_name":" 497 ","page_number":497},
  {"content":"\r\n\r\nحرف مىزند . و نبىّ كسى است كه در خوابش ( فرشته مىآيد ) مانند خواب ابراهيم عليه السلام » . گفتم : از كجا مىداند كه آنچه در خواب ديده است ، درست است ؟ فرمود : « خداوند او را چنان بيان مىكند كه مىداند حق است ، و فرشته نيز بر او نازل مىشود ، و رسول خدا صلى الله عليه و آله و سلم پيامبر هم بود . ولى محدث صدا را مىشنود و چيزى را نمىبيند » . « 1 »\r\n9 - از حرث بصرى نقل كرده ، مىگويد : حكم بن عيينه نزد ما آمد و گفت : علىّبن حسين عليهما السلام فرمود : « تمام علم على عليه السلام در يك آيهء قرآن است » .\r\nراوى مىگويد : حمران بن اعين پس از شنيدن اين سخن بيرون رفت تا راجع به اين خبر بپرسد ، ديد علىّبن حسين عليهما السلام از دنيا رفته است ، به امام باقر عليه السلام عرض كرد : حكم‌بن عيينه نقل كرد كه علىّبن حسين عليهما السلام فرموده است : تمام علم على عليه السلام در يك آيه آمده است ؟ امام باقر عليه السلام فرمود : « مگر نمىدانى كه او چه فرموده است ؟ » عرض كردم : نه . فرمود :\r\n« آن آيه ، اين كلام خداى تعالى است :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  « و لا محدّث « 2 » » . « 3 »\r\n10 - از زراره به نقل از امام باقر عليه السلام آورده است ، فرمود : « پيامبران پنج دسته‌اند : بعضى از آنها صدايى همانند صداى زنجير را مىشنوند و مقصود را از اين راه مىفهمند . و بعضى از آنها در خواب مىبينند مانند خواب يوسف و ابراهيم عليهما السلام . و برخى از آنها ( فرشته را ) مشاهده\r\n\r\n\r\n","description":"","footnote":"\r\n( 1 ) - بصائرالدّرجات : ص 368 .\r\n( 2 ) - حج / 50 : ترجمه آيه گذشت - م .\r\n( 3 ) - بصائرالدّرجات : ص 369 .\r\n","page_name":" 498 ","page_number":498},
  {"content":"\r\n\r\nمىكنند . و عدّه‌اى هم در دلش حركتى ايجاد مىشود و در گوشش احساس مىكند » . « 1 »\r\n11 - از زراره نقل كرده است ، مىگويد : از امام باقر عليه السلام راجع به رسول ، نبىّ و محدَّث پرسيدم فرمود : « رسول كسى است كه جبرئيل عليه السلام بر او نازل مىشود و رو در رو با او سخن مىگويد ، و او را مىبيند چنان كه يكى از شما طرفى را كه صحبت مىكند ، مىبيند .\r\nچنين كسى رسول است ، و نبىّ كسى است كه در خواب مىبيند مثل خواب ابراهيم عليه السلام و مثل آنچه رسول خدا صلى الله عليه و آله و سلم در اوقات استراحت وقتى كه جبرئيل عليه السلام در خواب آن حضرت مىآمد ، دريافت مىكرد ، پس پيامبر صلى الله عليه و آله و سلم چنين كسى است . و براى بعضى رسالت و نبوّت جمع بود ؛ چنان كه رسول خدا صلى الله عليه و آله و سلم رسول بود ؛ جبرئيل رو در رو نزد وى مىآمد و با او حرف مىزد و او را مىديد و در خواب آن حضرت نيز مىآمد .\r\nو اما مُحدَّث كسى است كه سخن فرشته را مىشنود كه با او حرف مىزند بدون اين كه او را ببيند و بدون اين كه در خواب او بيايد » . « 2 »\r\n12 - از بريد به نقل از امام باقر و امام صادق عليهما السلام دربارهء قول خداى تعالى :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  ( و لا محدّث ) » « 3 » آورده است ، مىگويد : فدايت شوم ، در قرائت ما از قرآن اين چنين نيست ، بنابراين رسول كيست و نبىّ و محدَّث كيستند ؟ فرمود : « رسول كسى است كه فرشته بر او ظاهر مىشود و با او حرف مىزند . و نبى كسى است كه در\r\n\r\n\r\n","description":"","footnote":"\r\n( 1 ) - بصائر الدرجات : ص 369 .\r\n( 2 ) - همان : ص 371 .\r\n( 3 ) - حج / 50 .\r\n","page_name":" 499 ","page_number":499},
  {"content":"\r\n\r\nخواب مىبيند و چه بسا در كسى نبوّت و رسالت جمع مىشود . ولى محدَّث كسى است كه صدا را مىشنود ولى صورت فرشته را نمىبيند . » .\r\nراوى مىگويد : عرض كردم : خداوند كار شما را اصلاح كند از كجا مىداند آنچه را كه در خواب ديده است حق است و او از جانب فرشته است ؟ فرمود : « علم به اين مطلب در قلب او مىافتد به طورى كه آگاه مىشود . » . « 1 »\r\n13 - از ابوحمزه ثمالى نقل كرده است ، مىگويد : از امام باقر عليه السلام شنيدم كه مىفرمود :  « وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  ( و لا محدّث )  إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ »  « 2 »\r\nگفتم : منظور از محدَّث چيست ؟ فرمود : « در گوش وى زده مىشود و صدايى مانند صداى طشت را مىشنود و يا بر قلبش كوبيده مىشود و او صدايى به مانند صداى خوردن زنجير به طشت را مىشنود » گفتم : او پيامبر است ؟ فرمود : « نه ، مانند خضر و مانند ذوالقرنين است » . « 3 »\r\n14 - از عبّاس بن جريش به نقل از ابوجعفر ثانى ( امام هادى عليه السلام ) از قول امام باقر عليه السلام آورده است ، فرمود : « اوصيا ( ى پيامبر صلى الله عليه و آله و سلم ) مُحدَّث هستند ، روح القدس با آنها سخن مىگويد ولى آنها او را نمىبينند . و على عليه السلام چنان بود كه روح القدس آنچه را كه از او مىپرسيدند بر او عرضه مىكرد و در دلش مىانداخت كه پاسخ اين است و او جواب مىداد ، و همانطور بود كه گفته بود . » . « 4 »\r\n\r\n\r\n","description":"","footnote":"\r\n( 1 ) - بصائرالدّرجات : ص 371 .\r\n( 2 ) - حج / 50 : ترجمه آيه در صفحات قبل گذشت - م .\r\n( 3 ) - بصائرالدّرجات : ص 373 .\r\n( 4 ) - بصائرالدّرجات : ص 453 .\r\n","page_name":" 500 ","page_number":500},
  {"content":"\r\n\r\n17 - « 1 » نعمانى از زراره به نقل از ابوجعفر باقر از قول پدران بزرگوارش آورده است كه رسول خدا صلى الله عليه و آله و سلم فرمود : « از جمله اهل بيت من دوازده تن مُحَدَّث مىباشند . » .\r\nمردى به نام عبداللَّه‌بن زيد كه برادر رضاعى علىّبن حسين عليهما السلام بود مثل كسى كه باور نكند ، با شنيدن اين سخن گفت : سبحان اللَّه ! مُحَدَّث هستند ؟ ! امام باقر عليه السلام رو به او كرد و فرمود : « بدان و آگاه باش ! به خدا سوگند كه پسر مادر تو يعنى علىّبن حسين همانطور بود ! » . « 2 »\r\n18 - همو از علىّبن ابى حمزه نقل كرده است مىگويد : با ابوبصير بودم و غلام امام باقر عليه السلام نيز با ما بود ، گفت : من از امام باقر عليه السلام شنيدم كه مىگفت : « از ما اهل بيت دوازده تن محدَّث هستند كه هفتمين نفر از آنها پس از من ، پسرم قائم است . » .\r\nابوبصير با شنيدن اين كلام از جا بلند شد ، رو به آن حضرت كرد و گفت : من هم به اين مطلب گواهى مىدهم كه چهل سال قبل ، از امام باقر عليه السلام شنيدم كه اين سخن را مىفرمود . « 3 »\r\n\r\nمحبّت امامان عليهم السلام ايمان است\r\n1 - كلينى از محمّدبن فضيل نقل كرده است ، مىگويد : از امام باقر عليه السلام پرسيدم : بهترين چيزى كه بندگان خدا بدان وسيله به خدا تقرّب جويند ، چيست ؟ فرمود : « بهترين چيزى كه بندگان خدا بدان وسيله به خدا تقرّب\r\n\r\n\r\n","description":"","footnote":"\r\n( 1 ) - احاديث شمارهء ( 15 و 16 ) از كافى : 1 / 270 و 1 / 531 عين شماره‌هاى 2 و 3 بود تكرار نكرديم - م .\r\n( 2 ) - غيبت نعمانى : ص 66 .\r\n( 3 ) - همان : ص 96 .\r\n","page_name":" 501 ","page_number":501},
  {"content":"\r\n\r\nجويند طاعت خدا و رسول و اولوا الأمر است . امام باقر عليه السلام فرمود :\r\n« دوستى ما ايمان و دشمنى ما كفر است » « 1 »\r\n\r\nائمّهء عليهم السلام نور الهى هستند\r\n1 - كلينى از ابوالجارود نقل كرده است ، مىگويد : به امام باقر عليه السلام عرض كردم : به يقين خداوند به اهل كتاب خير فراوانى داده است ! فرمود :\r\n« آن خير فراوان چيست ؟ گفتم : آن كه خداى متعال خود فرموده است :\r\n « الَّذِينَ آتَيْناهُمُ الْكِتابَ مِنْ قَبْلِهِ هُمْ بِهِ يُؤْمِنُونَ  . . .  أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا . . . » .  « 2 »\r\nراوى مىگويد : امام عليه السلام فرمود : « خداوند اين را به شما هم داده همان‌طورى كه به ايشان داده است » . سپس اين آيه را تلاوت كرد :  « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ . . . » .  « 3 » يعنى امامى براى شما قرار داده است كه بدان اقتدا كنيد » . « 4 »\r\n2 - از ابوخالد كابلى نقل كرده ، مىگويد : از امام باقر عليه السلام پرسيدم راجع\r\n\r\n\r\n","description":"","footnote":"\r\n( 1 ) - كافى : 1 / 187 .\r\n( 2 ) - قصص / 52 - 54 : كسانى كه قبلًا كتاب آسمانى به آنها داده‌ايم ( از يهود و نصارا ) به آن ( قرآن ) ايمان مىآورند و هنگامى كه ( اين آيات ) بر آنها خوانده مىشود ، مىگويند به آن ايمان آورديم ، اينها مسلماً حق است و از سوى پروردگار ماست ، ما پيش از اين هم مسلمان بوديم ، آنها كسانى هستند كه اجر و پاداششان را به خاطر صبر و شكيبايىشان دوبار دريافت مىدارند .\r\n( 3 ) - حديد / 28 : اى كسانى كه ايمان آورده‌ايد ! تقواى الهى پيشه كنيد و به رسولش ايمان آوريد تا دو سهم از رحمتش را به شما ببخشد و براى شما نورى قرار دهد كه با آن ( در مسير زندگى ) راه برويد .\r\n( 4 ) - كافى : 1 / 194 .\r\n","page_name":" 502 ","page_number":502},
  {"content":"\r\n\r\nبه قول خداى تعالى :  « فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا »  « 1 » پرسيدم ، فرمود : « اى ابوخالد ! به خدا سوگند كه آن نور ائمّه هستند .\r\nاى ابوخالد ! به خدا كه نور امام در دل مؤمنان تابنده‌تر از نور خورشيد در روز تابان است . و هم ايشانند كه دلهاى مؤمنان را روشن مىكنند و خدا نور آنان را از هر دلى بخواهد محجوب سازد ؛ در نتيجه دل آنها تاريك شود و ظلمت آن را فرا گيرد ! » . « 2 »\r\n\r\nاهل ذكر امامان عليهم السلام هستند\r\n1 - محمّدبن يعقوب كلينى از عبداللَّه‌بن عجلان به نقل از امام باقر عليه السلام دربارهء قول خداى عزّوجلّ :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 3 » پرسيدم ، فرمود : « رسول خدا صلى الله عليه و آله و سلم فرموده است : مقصود از ذكر منم و ائمّه عليهم السلام اهل ذكرند .\r\nو در تفسير اين آيه :  « وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ »  « 4 » امام عليه السلام فرمود : « ما تبار پيامبريم ( آن ذكر ) و ما مسؤليم . » . « 5 »\r\n2 - از ابوبكر حضرمى نقل كرده است ، مىگويد : خدمت امام باقر عليه السلام بودم ، كه برادر كميت ، « وَرد » شرفياب شد و عرض كرد : فدايت شوم !\r\n\r\n\r\n","description":"","footnote":"\r\n( 1 ) - تغابن / 8 : به خدا و رسول او و نورى كه نازل كرده‌ايم ايمان بياوريد .\r\n( 2 ) - كافى : 1 / 195 .\r\n( 3 ) - نحل / 43 : اگر نمىدانيد ، از اهل اطّلاع سؤال كنيد !\r\n( 4 ) - زخرف / 44 : اين ( قرآنى كه بر تو وحى شده ) مايهء يادآورى تو و قوم تو است و به زودى موردسؤال قرار خواهيد گرفت .\r\n( 5 ) - كافى : 1 / 210 .\r\n","page_name":" 503 ","page_number":503},
  {"content":"\r\n\r\nهفتاد مسأله آماده كرده بودم كه از شما بپرسم و اكنون يكى از آنها هم به خاطرم نمانده است ! امام عليه السلام فرمود : « اى وَرد حتى يكى هم يادت نيست ؟ »\r\nعرض كرد : چرا يكى از آنها يادم آمد . فرمود : « آن چيست ؟ » عرض كرد : قول خداى تعالى :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  « 1 » مقصود از اهل ذكر چه كسانى هستند ؟ فرمود : « ماييم »\r\nراوى مىگويد : عرض كردم : به عهدهء ما است كه از شما بپرسيم ؟\r\nفرمود : « آرى . »\r\nگفتم : بر عهدهء شماست كه بايد پاسخ دهيد ؟ فرمود : « اختيار پاسخ دادن با ماست » . « 2 »\r\n3 - از محمّدبن مسلم نقل كرده است ، مىگويد : امام باقر عليه السلام فرمود :\r\n« كسانى هستنئد كه گمان مىبرند كه اين كلام خداى عزّوجلّ :  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ »  مقصودش يهود و نصاراست ! ( فرمود : ) در اين صورت شما را به دين خود دعوت كنند » .\r\nراوى مىگويد : « امام عليه السلام با دست به طرف سينهء خود اشاره كرد » و فرمود : « مائيم اهل ذكر و ما آن افراد طرف سؤال مىباشيم . » . « 3 »\r\n\r\nمقصود از هوشياران « متوسّمين » ائمّه عليهم السلام هستند\r\n1 - كلينى از محمّدبن مسلم به نقل از امام باقر عليه السلام آورده است كه آن\r\n\r\n\r\n","description":"","footnote":"\r\n( 1 ) - نحل / 43 . ترجمه در صفحه قبل گذشت - م .\r\n( 2 ) - كافى : 1 / 211 .\r\n( 3 ) - كافى : 1 / 211 .\r\n","page_name":" 504 ","page_number":504},
  {"content":"\r\n\r\nحضرت دربارهء قول خداى عزّوجلّ :  « إِنَّ فِي ذلِكَ لَآياتٍ لِلْمُتَوَسِّمِينَ »  « 1 » فرمود :\r\n« منظور از متوسّمين ائمّه عليهم السلام هستند ، رسول خدا صلى الله عليه و آله و سلم فرمود : « از فراست مؤمن بپرهيزيد زيرا كه او در پرتو نور خدا مىنگرد . » . « 2 »\r\n2 - از قول جابر به نقل از امام باقر عليه السلام آورده است كه اميرالمؤمنين عليه السلام در تفسير قول خداى تعالى  « إِنَّ فِي ذلِكَ لَآياتٍ لِلْمُتَوَسِّمِينَ »  فرمود : رسول خدا صلى الله عليه و آله و سلم هوشيار بود و من نيز پس از وى و امامان از نسل من هم هوشيار هستيم » . « 3 »\r\n\r\nديندارى بدون امام منصوص\r\n1 - صفّار از جابربن يزيد نقل كرده است ، مىگويد : امام باقر عليه السلام فرمود : « هر كه بدون شنيدن از فردى راستگو ديندارى كند خداوند به طور حتم او را تا روز رستاخيز گرفتار سازد » . « 4 »\r\n2 - كلينى از محمّدبن مسلم نقل كرده است ، مىگويد : از امام باقر عليه السلام شنيدم كه مىفرمود : « هر كه به وسيلهء پرستش خداى عزّوجلّ ديندارى كند ، هر چند كه در اين راه خود را به سختى و كوشش وادارد ، ولى امامى براى خود از جانب خدا نداشته باشد ، كوشش او پذيرفته نيست و او گمراه و سرگردان است .\r\nخداوند عمل او را ناپسند شمارد و او چون گوسفندى است كه از\r\n\r\n\r\n","description":"","footnote":"\r\n( 1 ) - حجر / 75 : در اين ( سرگذشت عبرت‌انگيز ) نشانه هايى است براى هوشياران .\r\n( 2 ) - كافى : 1 / 218 .\r\n( 3 ) - همان .\r\n( 4 ) - بصائرالدّرجات : ص 13 .\r\n","page_name":" 505 ","page_number":505},
  {"content":"\r\n\r\nچوپان و گلّهء خود جدا شده و تمام روز را مىدود و در رفت و آمد است و شب هنگام گله‌اى را با چوپانش مىبيند و به آن دل مىبندد و فريب مىخورد ، شب را در خوابگاه آن به‌سر مىبرد ، چون بامدادن چوبان گله خود را حركت مىدهد ، آن گوسفند گم شده نه چوپان را مىشناسد و نه آن گله را ؛ سرگردان به دنبال چوپان و گله خود مىدود ، باز گلهء ديگرى را با چوپانش مىبيند و به آن دل مىبندد و فريب مىخورد ولى چون چوپان بر او فرياد مىزند كه به دنبال چوپان و گلهء خود برو ! تو از چوپان و گلّه خود جدا شده‌اى و سرگردانى !\r\nاو هراسان و سرگردان ، گم شده همچنان مىدود و چوپانى ندارد كه او را به چراگاه خود رهبرى كند و به جاى خود برگرداند . در اين ميان كه سرگردان است گرگى فرصت را از اين گم گشتگى او غنيمت مىشمارد و او را مىخورد .\r\nآرى به خداى محمّد صلى الله عليه و آله و سلم كه چنين است ، هر كه صبح كند از اين امّت و امامى از طرف خداى عزّوجلّ نداشته باشد كه هم امامتش روشن و هم عادل باشد چنان است كه وى در حال گمراهى و گم گشتگى داخل در صبح شود و اگر بر اين حالت بميرد ، در حال كفر و نفاق مرده است .\r\nبدان اى محمّد ! پيشوايان جور و پيروان ايشان از دين خدا بركنارند .\r\nآنان گمراه و گمراه كننده‌اند ، و هر كارى كنند چون خاكسترى است كه باد سختى در روز طوفانى به آن تاخته باشد و از آنچه كرده‌اند هيچ توان سود بردن ندارند ، اين است آن گمراهى آشكارا . » . « 1 »\r\n\r\n\r\n","description":"","footnote":"\r\n( 1 ) - كافى : 1 / 183 .\r\n","page_name":" 506 ","page_number":506},
  {"content":"\r\n\r\n3 - از ابوبصير نقل كرده است ، مىگويد : امام باقر عليه السلام به من فرمود :\r\n« آيا امام خود را مىشناسى ؟ » مىگويد : عرض كردم : آرى به خدا پيش از آن كه از كوفه بيرون بيايم شناختم . فرمود : « در اين صورت همان تو را بس است » . « 1 »\r\n4 - از بريد نقل كرده است ، مىگويد : از امام باقر عليه السلام شنيدم كه دربارهء قول خداى تعالى  « أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ »  « 2 » فرمود : « مقصود از مرده ، نادانى است كه چيزى را نمىشناسد . منظور از نورى كه با آن ميان مردم راه مىرود ، امامى است كه از او پيروى مىكند ، « مانند كسى است كه در تاريكىها گرفتار است و نمىتواند از آن‌ها بيرون بيايد » يعنى كسى كه امامى براى خود نمىشناسد . » . « 3 »\r\n5 - از زراره نقل كرده است ، مىگويد : امام باقر عليه السلام فرمود : « قلّه و كنكره و كليد هر كار و راه ورود در هر چيزى و خشنودى خداى بخشايندهء تبارك و تعالى اطاعت از امام از روى معرفت است » . سپس فرمود : « به راستى خداى تعالى مىفرمايد :  « مَنْ يُطِعِ الرَّسُولَ فَقَدْ أَطاعَ اللَّهَ وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً  « 4 »  » .  « 5 »\r\n\r\n\r\n","description":"","footnote":"\r\n( 1 ) - كافى : 1 / 185 .\r\n( 2 ) - انعام / 122 : آيا كسى كه مرده بود ( گمراه بود ) و ما او را زنده كرديم ( هدايت نموديم ) و براى اونورى ( امام و رهبرى از جانب خود ) قرار داديم كه با آن در ميان مردم راه برود !\r\n( 3 ) - كافى : 1 / 185 .\r\n( 4 ) - نساء / 80 : هر كس اطاعت از پيامبر كند اطاعت خدا را كرده است ، و اگر كسانى سرپيچى كنند تو مسئوليتى در برابر آنها ندارى و موظف نيستى كه به حكم اجبار آنها را از هر خلافى باز دارى .\r\n( 5 ) - كافى : 1 / 185 .\r\n","page_name":" 507 ","page_number":507},
  {"content":"\r\n\r\n6 - از حبيب سجستانى نقل كرده . . . « 1 »\r\n8 - نعمانى از سورةبن كليب به نقل از امام باقر عليه السلام آورده است كه دربارهء قول خداى تعالى :  « وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ أَ لَيْسَ فِي جَهَنَّمَ مَثْوىً لِلْمُتَكَبِّرِينَ »  « 2 » فرمود : منظور كسى است كه بگويد :\r\nمن امامم در صورتى كه امام نباشد ! » گفتم : هر چند علوى فاطمى باشد ؟\r\nفرمود : « هر چند علوى فاطمى باشد » پرسيدم : اگر چه از فرزندان علىّبن ابى طالب عليه السلام باشد ؟ فرمود : « اگر چه از فرزندان علىّبن ابىطالب عليه السلام باشد » . « 3 »\r\n9 - از مالك بن اعين جهنى نقل كرده است ، مىگويد : امام باقر عليه السلام فرمود : « هر پرچمى كه پيش از پرچم قائم عليه السلام بلند شود ، صاحب آن طاغوت است . » . « 4 »\r\n10 - از قول فُضيل آورده است كه امام باقر عليه السلام فرمود : « هر كه مقام ما - يعنى امامت را ادّعا كند ، كافر - به قولى فرمود - مشرك است . » . « 5 »\r\n11 - از محمّدبن مسلم ثقفى نقل كرده است ، مىگويد : از امام باقر عليه السلام شنيدم كه مىفرمود : . . . « 6 »\r\n\r\n\r\n","description":"","footnote":"\r\n( 1 ) - كافى : 1 / 185 اين حديث و حديث بعدى غيبت نعمانى : ص 376 را در بخش رهبران جور به شماره 3 و 4 ترجمه كرديم - م .\r\n( 2 ) - زمر / 60 : و روز قيامت كسانى را كه بر خدا دروغ بستند مىبينى كه صورتهايشان سياه است ، آيا در جهنم جايگاهى براى متكبران نيست ؟\r\n( 3 ) - غيبت نعمانى : ص 114 .\r\n( 4 ) - همان .\r\n( 5 ) - غيبت نعمانى : ص 114 .\r\n( 6 ) - همان : ص 127 اين روايت در صفحات قبل از كافى ( 1 / 183 ) به شمارهء ( 2 ) با اندك تفاوت در عبارت گذشت - م .\r\n","page_name":" 508 ","page_number":508},
  {"content":"\r\n\r\n12 - ابوعلى طوسى از محمّدبن مسلم ثقفى نقل كرده است ، مىگويد : از امام باقر عليه السلام شنيدم كه مىفرمود : « دين ندارد آن كسى كه با اطاعت از كسى كه نافرمانى خدا را كند ، ديندارى نمايد و دين ندارد كسى كه به وسيلهء دروغ باطل از قول خدا ديندارى كند و دين ندارد كسى كه با انكار چيزى از آيات خدا ديندارى نمايد . » . « 1 »\r\n13 - شيخ مفيد از محمّدبن مسلم به نقل از امام باقر عليه السلام آورده است ، فرمود : « عورت ( ناموس ) مؤمن بر مؤمن حرام است » و فرمود : « هر كه داخل منزل مؤمنى بر او نظاره كند ، در آن حال دو چشم او بر اين مؤمن مباح است ( كه نابود كند ) و هر كه نبوّت پيامبر مرسلى را انكار كند و او را تكذيب نمايد ، خونش هدر است . » .\r\nراوى مىگويد : عرض كردم : بفرماييد كسى كه امامت يكى از شما امامان را انكار كند چه حكمى دارد ؟ فرمود : « هر كه امامى را كه از جانب خداست انكار كند و از او و آيين او فاصله بگيرد ، كافر و از اسلام برگشته است ؛ زيرا كه امام ، از طرف خداست و دين او دين خداست . و هر كه از دين خدا بدور باشد كافر است و در آن حال خونش مباح مىباشد مگر اين كه برگردد و به درگاه خدا از گفتهء خود توبه كند . » .\r\nو فرمود : « و هر كه به قصد مال و جان مؤمنى را مورد هجوم قرار دهد ، در آن حال خونش مباح است » . « 2 »\r\n14 - طبرى امامى ( شيعى ) از ابوالجارود نقل كرده است ، مىگويد : امام\r\n\r\n\r\n","description":"","footnote":"\r\n( 1 ) - امالى طوسى : 1 / 76 .\r\n( 2 ) - اختصاص : ص 259 .\r\n","page_name":" 509 ","page_number":509},
  {"content":"\r\n\r\nباقر عليه السلام فرمود : « اى ابوالجارود ! آيا خوش نداريد كه نماز بخوانيد و نمازتان پيذيرفته باشد و روزه بگيريد و روزه‌تان قبول شود و به حج برويد و حجّتان مقبول افتد ؟ ! به خدا سوگند كه غير شما نماز مىخوانند ولى نمازشان قبول نمىشود و روزه مىگيرند ، روزه‌شان پذيرفته نيست و حج ايشان مورد قبول واقع نمىشود ! » . « 1 »\r\n\r\nامامان دوازده تن هستند\r\n1 - محمّدبن يعقوب ( كلينى ) از ابوالجارود به نقل از امام باقر عليه السلام از قول جابربن عبداللَّه انصارى آورده است ، مىگويد : خدمت فاطمه عليها السلام رسيدم ، لوحى را در نزد آن حضرت ديدم كه نام امامان از فرزندانش بود ، برشمردم دوازده تن بودند كه آخرينشان قائم عليه السلام بود ، سه تن از ايشان محمّد و سه تن علىّ نام داشت . » . « 2 »\r\n2 - همو از ابوحمزه نقل كرده است ، مىگويد : امام باقر عليه السلام فرمود : « به راستى كه خداوند ، محمّد صلى الله عليه و آله و سلم را بر جن و انس مبعوث گردانيد و پس از وى دوازده امام مقرّر فرمود كه برخى از آنها گذشته‌اند و برخى مانده‌اند .\r\nدر مورد هر وصىّ و امامى برنامه و روش خاصى بوده است و روش اوصيايى كه پس از محمّد صلى الله عليه و آله و سلم دوازده تن هستند روش اوصياى\r\n\r\n\r\n","description":"","footnote":"\r\n( 1 ) - بشارةالمصطفى : ص 83 و 84 .\r\n( 2 ) - كافى : 1 / 532 . بديهى است كه از فرزندان فاطمه عليها السلام سه تن على نام دارد . در شرح مرحوم مجلسى آمده است كه در روايت شيخ در غيبت ، چهار به جاى سه آمده است - م .\r\n","page_name":" 510 ","page_number":510},
  {"content":"\r\n\r\nعيسى عليه السلام بوده است و خودِ اميرالمؤمنين عليه السلام به روش عيسى عليه السلام است » . « 1 »\r\n3 - از زراره نقل كرده است ، مىگويد : از امام باقر عليه السلام شنيدم كه مىفرمود : « دوازده تن امامان از خاندان محمّد صلى الله عليه و آله و سلم همگى با فرشته ارتباط دارند و فرزند رسول خدا صلى الله عليه و آله و سلم و فرزندان علىّبن ابى طالب عليه السلام مىباشند ، بنابراين رسول خدا صلى الله عليه و آله و سلم و على عليه السلام هر دو پدران ( ايشانند ) . » . « 2 »\r\n4 - از زراره به نقل از امام باقر عليه السلام آورده است ، مىگويد : از آن حضرت شنيدم كه مىفرمود : « ما دوازده امام هستيم كه از آن جمله است ؛ حسن و حسين ، امامان از نژاد حسين عليه السلام هستند » . « 3 »\r\n5 - صدوق از ابوبصير نقل كرده است ، مىگويد : امام باقر عليه السلام فرمود :\r\n« پس از حسين‌بن على عليهما السلام نه امام مىباشند و نهمينِ آنها ، قائم عليه السلام آنهاست » . « 4 »\r\n7 - « 5 » صدوق از سماعةبن مهر نقل كرده ، مىگويد : من و ابوبصير و محمّدبن عمران غلام امام باقر عليه السلام در منزل آن حضرت بوديم ، محمّدبن عمران گفت : از امام صادق عليه السلام شنيدم كه مىفرمود : « ما دوازده تن طرف صحبت فرشته‌ايم ! » . ابوبصير گفت : به خدا سوگند كه من هم اين را از امام صادق عليه السلام شنيدم ، يك يا دوبار سوگند خورد و پس از سوگند گفت :\r\n\r\n\r\n","description":"","footnote":"\r\n( 1 ) - كافى : 1 / 532 .\r\n( 2 ) - همان : 1 / 533 .\r\n( 3 ) - همان : 1 / 533 .\r\n( 4 ) - خصال : ص 419 .\r\n( 5 ) - همان : ص 478 . روايت شمارهء 6 بدون كم و زياد مثل شمارهء ( 4 ) بود - م .\r\n","page_name":" 511 ","page_number":511},
  {"content":"\r\n\r\nمن شنيدم . ابوبصير گفت : ولى من اين سخن را از امام باقر عليه السلام شنيدم . « 1 »\r\n8 - از زرارةبن اعين نقل كرده است ، مىگويد : از امام باقر عليه السلام شنيدم كه مىفرمود : « پس از رسول خدا صلى الله عليه و آله و سلم دوازده امام از آل محمّد صلى الله عليه و آله و سلم همگى با فرشته در ارتباطند و علىّبن ابى طالب عليه السلام از آن جمله است » . « 2 »\r\n11 - « 3 » از ابوايّوب مخزومى نقل كرده است ، مىگويد : محمّدبن علىّ الباقر عليهما السلام سيرهء خلفاى راشدين دوازده‌گانه عليه السلام را نقل كرد ، همين كه به آخرين فرد آنها رسيد ، فرمود : « دوازدهمين فرد آن كسى است كه عيسى بن مريم عليه السلام پشت سر او نماز مىخواند ، بر تو باد به پيروى از سنّت او و قرآن كريم . » . « 4 »\r\n12 - از زرارةبن اعين نقل كرده است ، مىگويد : از . . . « 5 »\r\n14 - از غياث بن ابراهيم به نقل از جعفربن محمّد الصادق ، از پدرش محمّدبن على و او از پدرش علىّبن حسين ، به نقل از پدرش حسين‌بن على عليهم السلام آورده است فرمود : « از اميرالمؤمنين عليه السلام راجع به اين سخن رسول خدا صلى الله عليه و آله و سلم پرسيدند كه فرمود : من دو يادگار ارزشمند را به جا مىگذارم : كتاب خدا و عترتم » منظور از عترت كيست ؟ فرمود : من و حسن و حسين و نه امام از فرزندان حسين كه نهم ايشان مهدى و قائم آنهاست ، آنان از كتاب خدا جدايىناپذيرند و كتاب خدا از ايشان جدا\r\n\r\n\r\n","description":"","footnote":"\r\n( 1 ) - خصال : ص 478 .\r\n( 2 ) - همان : ص 480 .\r\n( 3 ) - خصال : ص 480 . شماره‌هاى 9 و 10 عين شماره‌هاى 5 و 6 بود كه ترجمه شد - م .\r\n( 4 ) - كمال الدّين : ص 331 .\r\n( 5 ) - شماره‌هاى 12 و 13 از عيون اخبارالرّضا : 1 / 57 عين شماره‌هاى 6 و 7 بود - م .\r\n","page_name":" 512 ","page_number":512},
  {"content":"\r\n\r\nنمىشود تا اين كه بر رسول خدا صلى الله عليه و آله و سلم در كنار حوض آن حضرت بازگردند » . « 1 »\r\n15 - نعمانى از جابربن يزيد جعفى به نقل از محمّدبن علىّ الباقر عليهما السلام آورده است كه سالم‌بن عبداللَّه‌بن عمر از قول پدرش عبداللَّه‌بن عمربن خطّاب نقل كرد و گفت : رسول خدا صلى الله عليه و آله و سلم فرمود : « خداى عزّوجلّ در شبى كه مرا به آسمان برد ، وحى فرمود : يا محمّد ! چه كسى را در زمين ميان امّتت خليفه خود قرار دادى ؟ - در حالى كه خودِ او بهتر مىدانست - گفتم :\r\nپروردگارا ! برادرام را فرمود : يا محمّد ! علىّبن ابى طالب را ؟ گفتم : آرى پروردگار من . فرمود : يا محمّد ! من به زمين به خوبى توجّه كردم تو را از آن ميان برگزيدم .\r\nبنابراين كسى مرا ياد نمىكند مگر تو را با من ياد مىكند پس من محمودم و تو محمّد . سپس بار ديگر به زمين توجّه كاملى كردم و از آن ميان علىّبن ابى طالب عليه السلام را برگزيدم و او را وصىّ تو قرار دادم ، بنابراين تو سرور پيامبرانى و على سرور اوصياست . آن گاه نام او را از نام‌هاى خود گرفتم از اين رو من اعلايم و او علىّ است .\r\nيا محمّد ! من علىّ ، فاطمه ، حسن ، حسين و امامان را از يك نور آفريدم ، سپس ولايت ايشان را بر فرشتگان عرضه كردم ، هر كه از آنها پذيرفت ، از مقرّبان گرديد و هر كه انكار كرد از كافران شد .\r\nيا محمّد ! اگر بنده‌اى از بندگانم به قدرى مرا عبادت كند كه نفسش قطع شود ، سپس در حالى مرا ملاقات كند كه ولايت ايشان را انكار نمايد او را\r\n\r\n\r\n","description":"","footnote":"\r\n( 1 ) - عيون اخبارالرّضا : 1 / 57 .\r\n","page_name":" 513 ","page_number":513},
  {"content":"\r\n\r\nوارد دوزخم نمايم . آن گاه گفت : يا محمّد ! آيا دوست دارى كه آن‌ها را ببينى ؟ گفتم : آرى . فرمود : رو به جلو بيا ! جلو رفتم ناگاه علىّبن ابى طالب ، حسن ، حسين ، علىّبن حسين ، محمّدبن على ، جعفربن محمّد ، موسىبن جعفر ، علىّبن موسى ، محمّدبن على ، علىّبن محمّد ، حسن‌بن على و حجّت قائم عليه السلام را ديدم ؛ آن كه حلالم را حلال و حرامم را حرام سازد و انتقام مرا از دشمنانم بگيرد . ( خطاب آمد : ) يا محمّد ! او را دوست بدار كه من او را دوست دارم و دوستدارِ دوستان اويم . » . « 1 »\r\n16 - شيخ مفيد از ابوبصير به نقل از امام صادق عليه السلام آورده است ، مىگويد : پدرم امام باقر عليه السلام به جابربن عبداللَّه انصارى فرمود : « مرا به تو حاجتى است چه وقت براى تو آسان است كه تنها من باشم و تو ، و آن را از تو بپرسم ؟ جابر عرض كرد : سرورم شما هر وقت بخواهيد ! پس يكى از روزها با وى خلوت كرد ، فرمود : جابر ! از آن لوحى كه در دست مادرم فاطمه عليها السلام ديدى و آنچه را كه مادرم به تو خبر داد كه در آن لوح نوشته بوده است ، براى من نقل كن ! جابر گفت : خدا را گواه مىگيرم كه در زمان حيات رسول خدا صلى الله عليه و آله و سلم به خدمت مادرتان فاطمه عليها السلام رسيدم تا ولادت حسين عليه السلام را به آن حضرت تبريك بگويم ، در دست وى لوح سبزى را ديدم ، گمان بردم از زمرّد است و نوشتهء سفيدى را در آن ديدم به مانند نور خورشيد ، عرض كردم : پدر و مادرم فداى شما ، اين لوح چيست ؟\r\nفرمود : اين لوحى است كه خداى تبارك و تعالى به رسول خود صلى الله عليه و آله و سلم هديه داده است و در آن نام پدرم و نام من و نام على و نام پسرانم و\r\n\r\n\r\n","description":"","footnote":"\r\n( 1 ) - غيبت نعمانى : ص 93 .\r\n","page_name":" 514 ","page_number":514},
  {"content":"\r\n\r\nاوصياى از فرزندانم است . پس آن را پدرم به من مرحمت كرد تا بدان وسيله مرا خوشحال كند .\r\nجابر مىگويد : پس مادرتان آن را به من داد و من آن را خواندم و از روى آن نوشتم پس پدرم « امام باقر عليه السلام فرمود : جابر ! آيا ممكن است آن را به من عرضه كنى ؟ عرض كرد : آرى . پدرم با وى رفت تا وارد منزل جابر شد و پدرم از آستينش كتابى از پوست نازك درآورد . و فرمود :\r\nجابر ! به نوشتهء خودت نگاه كن تا من بر تو بخوانم ! جابر به نسخهء خود نگاه كرد و پدرم بر او خواند ، هيچ حرفى با حرف آن نسخه تفاوت نداشت . پس جابر گفت : خدا را گواه مىگيرم كه من در آن لوح همين طور ديدم كه نوشته است . » . « 1 »\r\n17 - طوسى از جابربن يزيد به نقل از امام باقر عليه السلام از قول جابربن عبداللَّه انصارى آورده است مىگويد : خدمت فاطمه عليها السلام رسيدم در حالى كه مقابل آن حضرت اسامى اوصياى از فرزندانش بود و من آنها را شمردم و ديدم دوازده تاست كه آخرين آنها قائم عليه السلام ، سه نام از ايشان محمّد و سه نام از آنها علىّ بود » . « 2 »\r\n18 - از زراره نقل كرده است ، مىگويد : از امام باقر عليه السلام شنيدم كه مىفرمود : « دوازده تن امام از آل محمّد صلى الله عليه و آله و سلم همگى در ارتباط با فرشته فرزندان رسول خدا صلى الله عليه و آله و سلم و فرزندان علىّبن ابى طالبند . پس رسول\r\n\r\n\r\n","description":"","footnote":"\r\n( 1 ) - اختصاص : ص 210 .\r\n( 2 ) - غيبت شيخ : ص 92 . اين حديث با توضيح لازم در صفحات قبل گذشت - م .\r\n","page_name":" 515 ","page_number":515},
  {"content":"\r\n\r\nخدا صلى الله عليه و آله و سلم و على عليه السلام دو پدرند . » . « 1 »\r\n19 - مجلسى از جابر به نقل از امام باقر عليه السلام آورده است كه فرمود :\r\n« خداى تعالى چهارده نور را از نور عظمت خويش آفريد ، چهارده هزار سال پيش از آن كه آدم عليه السلام را بيافريند ، همان انوار ارواح ما است . گفتند :\r\nيابن رسول اللَّه ! آنها را به نام بشماريد ! آن چهارده نور چه كسانى هستند ؟ فرمود : محمّد ، علىّ ، فاطمه ، حسن ، حسين ، و نه تن از فرزندان حسين كه نهمين ايشان قائم آنهاست . » پس آنها را به نام برشمرد .\r\nسپس فرمود : « به خدا سوگند كه ماييم اوصيا و خلفاى پس از رسول خدا صلى الله عليه و آله و سلم ماييم آن « مثانى » كه خداوند به پيامبرش مرحمت كرده است و ماييم شجرهء نبوّت و محل رويش رحمت و معدن حكمت ، و چراغ‌هاى دانش و موضع رسالت . محل رفت و آمد فرشتگان و جايگاه راز الهى و امانت خداى تعالى در بين بندگانش و بزرگترين حرم خدا و عهد و پيمان الهى كه از آن بازخواست مىكند .\r\nبنابراين هر كه به عهد ما وفا كند در حقيقت به عهد خدا وفا كرده است و هر كه پيمان شكنى كند در حقيقت پيمان الهى را شكسته است . هر كه ما را شناخت ، شناخت و هر كه ما را نشناخت ، نشناخت .\r\nماييم اسماى حسناى خدا كه خداوند هيچ عملى را بدون معرفت ما از بندگان نمىپذيرد و ما به خدا سوگند آن كلماتى هستيم كه آدم از پروردگارش دريافت كرد و به درگاه او توبه نمود . خداى تعالى ما را آفريد و ما را نيكو آفريد و ما را صورتى داد و نيكو صورتگرى نمود ، ما\r\n\r\n\r\n","description":"","footnote":"\r\n( 1 ) - غيبت شيخ : ص 97 .\r\n","page_name":" 516 ","page_number":516},
  {"content":"\r\n\r\nرا چشم و زبان گوياى خويش در ميان بندگان قرار داد و دست قدرت خويش كه به رأفت و رحمت بر بندگان گشوده است . و آن سمت و سويى كه از آن سمت به درگاه او آيند و بابى كه بر ذات مقدس او رهنمونند و خزانه‌داران علم و بيانگران وحى او و پرچمها و علامت‌هاى دين و رشتهء محكم و دليل روشن براى هدايت خواهان !\r\nبه وسيلهء ما درختان ميوه دهند و ميوه‌ها پخته شود و رودها جارى گردد و باران از آسمان فرو ريزد و گياهانِ زمين برويد . و به وسيلهء بندگى ما خدا را بندگى كنند و اگر ما نبوديم خدا شناخته نبود . و به خدا سوگند كه اگر وصيّت و عهد قبلى نبود كه از ما گرفته‌اند هر آينه مىگفتم سخنى را كه باعث شگفتى بوده و يا هوش از سر اوّلين و آخرين مىرفت ! » . « 1 »\r\n20 - همو از زيدبن حسن انماطى به نقل از جعفربن محمّد از قول پدرش عليهما السلام آورده است ، مىفرمايد : « جابربن عبداللَّه انصارى مىگويد :\r\nروزى خدمت رسول خدا صلى الله عليه و آله و سلم در خانه ام‌ّسلمه بودم ، خداوند اين آيه را نازل كرد :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 2 » پس پيامبر صلى الله عليه و آله و سلم حسن ، حسين و فاطمه عليهم السلام را فراخواند و آنها را در مقابل خود نشاند . و على عليه السلام را طلبيد ، و او را پشت سرش نشاند و گفت :\r\nخداوندا اينان اهل بيت منند ، پس پليدى و گناه را از ايشان بر طرف كن ! و\r\n\r\n\r\n","description":"","footnote":"\r\n( 1 ) - بحارالأنوار : 25 / 4 .\r\n( 2 ) - احزاب / 23 : خداوند فقط مىخواهد پليدى و گناه را از شما اهل بيت دور كند و كاملًا شما را پاك‌سازد .\r\n","page_name":" 517 ","page_number":517},
  {"content":"\r\n\r\nبه طور كامل پاك و پاكيزه بدار ! ام‌ّسلمه عرض كرد : يا رسول اللَّه ! آيا من هم از ايشانم ؟ فرمود : تو بر حال نيكى . گفتم : يا رسول اللَّه ! به راستى كه خداوند اين عترت پاك و ذرّيهء مباركه را گرامى داشته است با زدودن ناپاكى از ايشان ؟ فرمود : اى جابر ! چون ايشان عترت منند ، از گوشت و خون منند .\r\nاز اين رو برادرم ( على ) سرور اوصياء و پسرانم ( حسن و حسين ) بهترين اسباطند و دخترم ( فاطمه ) سيّدهء زنان است و مهدى عليه السلام از ماست .\r\nگفتم : يا رسول اللَّه ! مهدى كيست ؟ فرمود : نه تن از پشت حسين عليه السلام امامان نيكوكارند كه نهم ايشان قائمِ آنهاست ، زمين را پر از عدل و داد كند و بر اساس تأويل قرآن بجنگد همان طورى كه من براساس تنزيل جنگديم . » . « 1 »\r\n\r\nصفات امام منصوص\r\n1 - محمّدبن يعقوب ( كلينى ) از محمّدبن وهب نقل كرده است ، مىگويد :\r\nاز امام باقر عليه السلام پرسيدم : نشانه امام پس از امام چيست ؟ فرمود : « پاك و پاكيزه به دنيا مىآيد و در خانواده‌اى خوب رشد مىكند و اهل سرگرمى و بازيچه ( كارهاى بيهوده ) نيست . » . « 2 »\r\n2 - از موسىبن بكربن دأب با يك واسطه از امام باقر عليه السلام نقل كرده است كه زيدبن علىّبن حسين عليهما السلام خدمت امام باقر عليه السلام رسيد ، نامه هايى از مردم كوفه در دست او بود ؛ مردم كوفه در آن نامه‌ها زيد را به جانب خود دعوت كرده بودند و اجتماع خود را به او گزارش داده بودند و به او\r\n\r\n\r\n","description":"","footnote":"\r\n( 1 ) - بحارالأنوار : 36 / 308 .\r\n( 2 ) - كافى : 1 / 284 .\r\n","page_name":" 518 ","page_number":518},
  {"content":"\r\n\r\nپيشنهاد نهضت كرده بودند !\r\nامام باقر عليه السلام فرمود : « آيا اين نامه‌ها از طرف آنها آغاز شده است يا اين كه پاسخ نامه هايى است كه شما به آنها نوشته‌ايد و آنها را به شورش فرا خوانده‌ايد ؟ زيد گفت : بلكه خودشان آغاز كرده‌اند ؛ زيرا كه آنها حق ما را درك مىكنند ، و مىدانند كه ما خاندان و خويشان رسول خدائيم و از قرآن خداى عزّوجلّ وجوب اطاعت از ما و وجوب دوستى ما را درمىيابند و به چشم خود مىبينند كه ما از دست حكومت ستمگر زمان در چه تنگنا و گرفتارى و بلاييم .\r\nامام باقر عليه السلام فرمود : « البّته اطاعت امام از طرف خداى عزّوجلّ فرض است و روشن است كه خداوند آن را در اوّلين فرد ما اجرا كرده و در آخرين ما نيز اجرا مىكند ، طاعت واجبى است در مورد يكى از خاندان پيامبر صلى الله عليه و آله و سلم ولى دوستى و مودّت براى همه لازم است . دستور خدا براى اوليايش طبق حكمى پيوسته و قضاى مشخص مجرى است و رعايت آن لازم و واجب است و مقدرى است در خور توانايى و موعد معيّن و در وقتى معلوم ، مبادا آن كسانى كه ايمان درستى ندارند تو را سبك گيرند و برانگيزند ! زيرا كه آنها در برابر مشيّت خدا هيچ كمكى به تو نكنند . شتاب نكن ! زيرا كه خدا به خاطر شتابزدگى بندگان شتاب نورزد تو خود را از خدا پيش نينداز تا گرفتارى و بلا تو را درمانده كند و به خاك هلاك اندازد .\r\nراوى مىگويد : زيد با شنيدن سخنان امام عليه السلام خشمگين شد ، سپس گفت :\r\nامام از ما خانواده آن نيست كه در خانه بنشيند و پردهء در را بيندازد و مردم را از جهاد و مبارزه باز دارد . بلكه امام از ما خانواده كسى است كه\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nحوزهء پيروان خود را حفظ كند و در راه خدا چنانچه بايد جهاد كند و از رعيّت خود دفاع كند و از حريم خويش دشمن را دور سازد .\r\nامام باقر عليه السلام فرمود : « اى برادر ، آيا تو خود را چنانچه وصف كردى ، مىدانى ؟ و دليلى از قرآن يا سخن رسول خدا صلى الله عليه و آله و سلم و نمونه تاريخى درستى بر آن دارى ؟ به راستى كه خداى عزّوجلّ حلال و حرام را مقرّر فرموده و دستورهاى لازم را داده و مثلهايى زده و سنّتى نهاده است .\r\nبراى امامى كه مسئول امر خود نموده ، ترديدى در انجام وظيفه لازم خود فراهم نكرده است تا قبل از وقت به انجام دستور او مبادرت ورزد يا پيش از موعد مقرّر در راه او به جهاد و مبارزه قيام كند ، خداى عزّوجلّ دربارهء شكار ( يك امر عادى ) مىفرمايد :  « لا تَقْتُلُوا الصَّيْدَ وَ أَنْتُمْ حُرُمٌ »  « 1 » آيا كشتن شكار بيابان مهم‌تر است يا كشتن انسان‌هاى محترم كه خدا حرام كرده است .\r\nخداوند براى هر چيزى وقتى را مقرّر كرده است تا برسد به شكار كردن ، مىفرمايد :  « وَ إِذا حَلَلْتُمْ فَاصْطادُوا ! »  « 2 » و فرموده است :  « لا تُحِلُّوا شَعائِرَ اللَّهِ   وَ لَا الشَّهْرَ الْحَرامَ »  « 3 »\r\nبنابراين ماه‌ها را شمارهء معينى دانسته و چهار ماه را از آنها ماه‌هاى حرام مقرّر نموده است و فرموده :  « فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا \r\n\r\n\r\n","description":"","footnote":"\r\n( 1 ) - مائده / 95 : ( اى كسانى كه ايمان آورده‌ايد ) در حال احرام شكار نكنيد .\r\n( 2 ) - همان / 95 : هنگامى كه از احرام بيرون آمديد صيد كردن براى شما مجاز است .\r\n( 3 ) - همان / 2 : شعائر الهى را نقض نكنيد و حرام آنها را حلال نشماريد و احترام ماه حرام را نگهداريد .\r\n","page_name":" 520 ","page_number":520},
  {"content":"\r\n\r\n أَنَّكُمْ غَيْرُ مُعْجِزِي اللَّهِ »  « 1 » سپس خداى تبارك و تعالى فرموده است :  « فَإِذَا انْسَلَخَ   الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ »  « 2 » براى آن محلى قرار داده و فرموده است :  « وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ »  « 3 »\r\nخداوند براى هر چيزى موعدى مقرّر فرموده و براى هر موعدى كتابى و نوشته‌اى دارد . تو اگر گواه روشنى از جانب پروردگار خود در جهاد دارى و يقين به وظيفه خويش پيدا كرده‌اى و كارت از نظر خودت روشن است ؛ خود دانى ! و گرنه پيرامون شك و شبهه نگرد و زوال ملكى را كه خوراك مقرّر خويش را نخورده و عمرش سر نيامده است و به آن مدت مقرّر نرسيده است پىگيرى نكن اگر مدتش سرآمده باشد و خوراك او تمام شده باشد و موعد مقرّر آن بگذرد به قطع نهايى رسد و نظم عادلانه پيوسته گردد ، تابع و متبوع آنان را خداوند محكوم به خوارى و ذلّت گرداند . به خدا پناه مىبرم از رهبرى كه وقت خود را نشناسد و پيروى طلبد كه از خودش به امور داناتر است !\r\nاى برادر عزيز ! مىخواهى ملّت و آيين مردمى را زنده كنى كه به آيات خدا كافر و رسول خدا را به وسيلهء فرمان و هوس‌هاى خويش پيروى مىكنند بدون رهبرى از طرف خدا . و دعوى خلاف مىكنند بدون دليلى از طرف خدا و فرمانى از جانب رسول خدا .\r\n\r\n\r\n","description":"","footnote":"\r\n( 1 ) - توبه / 2 : چهار ماه روى زمين هر جا خواهيد برويد و بدانيد كه شما نمىتوانيد خدا را ناتوان‌سازيد و از قلمرو او بيرون شويد .\r\n( 2 ) - توبه / 5 : و چون ماه‌هاى حرام پايان گرفت بت پرستان را هر كجا يافتيد به قتل رسانيد !\r\n( 3 ) - بقره / 235 : ( ولى در هر حال ) عقد نكاح را نبنديد ، تا عدّه بسر آيد .\r\n","page_name":" 521 ","page_number":521},
  {"content":"\r\n\r\nبرادر من ! تو را به خدا پناهنده مىكنم از اين كه فردا در كناسه كوفه به‌دار آويزى ! »\r\nسپس چشمان امام عليه السلام اشك آلود شد و اشكهايش جارى گشت و فرمود : « خدا ميان ما و كسانى باشد كه پرده حرمت ما را دريدند و حق ما را انكار كردند و راز ما را برملا نمودند و ما را به غير جدمان منسوب كردند و دربارهء ما چيزى گفتند كه ما خود دربارهء خويش نگفته‌ايم . » « 1 »\r\n3 - از ابوعبيدهء حذّاء نقل كرده مىگويد : از امام باقر عليه السلام راجع به استطاعت و گفته‌هاى مردم در آن باره پرسيدم ، امام عليه السلام باتلاوت اين آيه :\r\n  « وَ لا يَزالُونَ مُخْتَلِفِينَ إِلَّا مَنْ رَحِمَ رَبُّكَ وَ لِذلِكَ خَلَقَهُمْ »   « 2 » شروع كرد به پاسخ دادن و فرمود : « اى ابوعبيده ! مردم در رسيدن به حق مختلفند ، و همگى در هلاكتند ( راه خطا مىروند ) » .\r\nراوى مىگويد : عرض كردم : پس اين كه خداوند مىفرمايد :  « إِلَّا مَنْ رَحِمَ رَبُّكَ »  مگر كسى را كه خدا ترحّم كند ، چه مىشود ؟ فرمود : « آنها شيعيان ما هستند كه خداوند آنان را براى رحمت خود آفريده است و اين است معناى كلام خدا  « وَ لِذلِكَ خَلَقَهُمْ »  براى همان آفريده‌شان ؛ و مىفرمايد :\r\nآنان را براى فرمان بردن از امام رحمت آفريد ، :  « وَ رَحْمَتِي وَسِعَتْ كُلَّ شَيْءٍ »  « 3 » مىفرمايد : علم امام چون برگرفته از علم اوست همه چيز را فرا\r\n\r\n\r\n","description":"","footnote":"\r\n( 1 ) - كافى : 356 - 357 .\r\n( 2 ) - هود / 118 : و همواره انسان‌ها با هم اختلاف دارند مگر كسى را كه پروردگارت رحم كرده و براى همين پذيرش رحمت او را خلق كند .\r\n( 3 ) - اعراف / 156 : رحمت من همه چيز را در برگرفته است .\r\n","page_name":" 522 ","page_number":522},
  {"content":"\r\n\r\nگرفته است كه آنان همان شيعيان ما هستند .\r\nسپس فرمود :  « فَسَأَكْتُبُها لِلَّذِينَ يَتَّقُونَ »  « 1 » يعنى از ولايت غير امام حق پرهيز كنند و باز مىفرمايد :  « يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ »  مقصود پيامبر صلى الله عليه و آله و سلم و وصىّ او و قائم عليه السلام است كه در وقت ظهور مردم را امر به معروف و نهى از منكر نمايد ؛ منكر يعنى انكار فضل امامت و دانسته آن را رد كردن . و  « يُحِلُّ لَهُمُ الطَّيِّباتِ » . \r\nطيّبات يعنى فرا گرفتن علم را از اهلش بر آنها حلال كند  « وَ يُحَرِّمُ عَلَيْهِمُ الْخَبائِثَ »  و خبائث را بر ايشان حرام سازد يعنى سخنان مخالف و ناروا را بر ايشان تحريم نمايد  « وَ يَضَعُ عَنْهُمْ إِصْرَهُمْ »  « 2 » و از دوش آنها بار سنگين گناهانى را كه پيش از معرفت فضل امام مرتكب شده و مأمور به آن نبوده‌اند از دوش آنها بردارد و چون فضل امام را شناختند و فهميدند ، خداوند بار سنگين يعنى همان گناهانشان را از دوش آنها برداشت . سپس نسبت آنها را بيان كرده و معرّفى نموده ، مىفرمايد :  « فَالَّذِينَ آمَنُوا بِهِ  ( يعنى به امام )  وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ »  « 3 » يعنى آن كسانى كه از پرستش جبت و طاغوت اجتناب كردند ، و جبت و\r\n\r\n\r\n","description":"","footnote":"\r\n( 1 ) - همان / 156 : من به زودى رحمتم را براى كسانى كه تقوا پيشه مىكنند ، مىنويسم .\r\n( 2 ) - همان / 157 : پيامبرى كه علامات و نشانه‌هاى او را در تورات و انجيل مشاهده مىكنند . وطيبات ؛ آنچه را كه طبع سليم مىپسندد براى آنها حلال و آنچه خبيث و تنفرآميز باشد براى آنها حرام مىشمرد و بارهاى سنگين را از دوش آنها بر مىدارد .\r\n( 3 ) - اعراف / 157 : پس كسانى كه به او ايمان بياورند و او را بزرگ شمارند و در ابلاغ رسالتش يارىكنند و از نور آشكارى كه به او نازل شده است پيروى كنند بدون ترديد چنين اشخاصى رستگارند .\r\n","page_name":" 523 ","page_number":523},
  {"content":"\r\n\r\nطاغوت فلانى و فلانى و فلانى است و منظور از عبادت پيروى مردم از آنهاست .\r\nآن گاه فرمود :  « أَنِيبُوا إِلى رَبِّكُمْ وَ أَسْلِمُوا لَهُ » .  « 1 » و سپس به آنها پاداش داده ، مىفرمايد :  « لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ »  « 2 » و امام نيز آنها را به قيام قائم و ظهور او و كشتن دشمنانشان و به نجات در آخرت مژده داد ، و ورود بر محمّد صلى الله عليه و آله و سلم و خاندان راستگويش بر سر حوض ( كوثر ) بشارت داد ! » . « 3 »\r\n4 - صدوق از خيثمهء جعفى آورده است ، مىگويد : از امام باقر عليه السلام شنيدم كه مىفرمود : . . . « 4 »\r\n5 - از ابوالطّفيل به نقل از امام باقر عليه السلام آورده است ، مىفرمايد :\r\n« رسول خدا صلى الله عليه و آله و سلم به اميرالمؤمنين عليه السلام فرمود : آنچه را كه مىگويم ، بنويس ! عرض كرد : يا رسول اللَّه ! از آن بيم داريد كه من سخنان شما را فراموش كنم ؟ فرمود : از فراموش كردن شما بيمى ندارم چرا كه از خداوند براى تو درخواست كرده‌ايم تو را حفظ كند و فراموشى را به تو راه ندهد ولى من براى افرادى كه شريك تو هستند مىنويسم .\r\nاميرالمؤمنين عليه السلام مىگويد : عرض كردم : يا رسول اللَّه چه كسانى شريك من هستند ؟ فرمود : امامان از فرزندان تو كه به وسيلهء آنها امّت\r\n\r\n\r\n","description":"","footnote":"\r\n( 1 ) - زمر / 54 : و به درگاه پروردگارتان بازگرديد و تسليم او باشيد .\r\n( 2 ) - يونس / 64 : براى آنان در زندگى دنيا و آخرت بشارت است .\r\n( 3 ) - كافى : 1 / 429\r\n( 4 ) - كمال الدّين : ص 205 . اين حديث را بدون كم و زياد در بخش « ائمه حجتها و اركان الهى هستند » به شماره ( 1 ) نقل كرديم - م .\r\n","page_name":" 524 ","page_number":524},
  {"content":"\r\n\r\nمرا باران سيراب مىكند و به وسيلهء آنها دعايشان مستجاب مىشود و به وسيلهء آنها خداوند بلا را از آنها بر طرف مىسازد و به خاطر آنها رحمت از آسمان نازل مىگردد ، - با دست اشاره به امام حسن عليه السلام كرد و فرمود : - و اين اوّلين فرد آنهاست ، سپس - اشاره به امام حسين عليه السلام كرد - و گفت : امامان از فرزندان او هستند . » . « 1 »\r\n\r\nائمّه عليهم السلام مؤمن و منافق را مىشناسند\r\n1 - صفار از عمّاربن مروان به نقل از امام باقر عليه السلام آورده است ، فرمود : « ما ( اهل بيت ) وقتى كه شخصى را مىبينيم به حقيقت ايمان و به حقيقت نفاق او را مىشناسيم » . « 2 »\r\n2 - مفيد از ابوبكربن محمّد حضرمى نقل كرده است ، مىگويد : از امام باقر عليه السلام شنيدم كه مىفرمود : « هيچ مخلوقى نيست مگر اين كه در پيشانى او نوشته شده ؛ مؤمن است يا كافر ! البّته اين نوشته از شما پوشيده است ولى از امامان آل محمّد صلى الله عليه و آله و سلم پنهان نيست ، وانگهى كسى نزد ايشان نمىرود مگر اين كه مىدانند او مؤمن است يا كافر . سپس اين آيه را تلاوت فرمود :  « إِنَّ فِي ذلِكَ لَآياتٍ لِلْمُتَوَسِّمِينَ »  « 3 »  .  « 4 »\r\n3 - همو از جابربن يزيد نقل كرده است ، مىگويد : امام باقر عليه السلام فرمود :\r\n« در آن ميان كه اميرالمؤمنين عليه السلام در مسجد كوفه بود ناگهان زنى آمد ، از شوهرش شكايت داشت ، اميرالمؤمنين عليه السلام به نفع شوهر و بر ضرر او\r\n\r\n\r\n","description":"","footnote":"\r\n( 1 ) - كمال الدّين : ص 206 .\r\n( 2 ) - بصائرالدّرجات : ص 288 و كافى : 1 / 438 .\r\n( 3 ) - حجر / 75 : در اين سرگذشت نشانه هايى است براى هوشياران .\r\n( 4 ) - اختصاص : ص 302 .\r\n","page_name":" 525 ","page_number":525},
  {"content":"\r\n\r\nحكم داد ، آن زن خشمگين شد و به اميرالمؤمنين عليه السلام گفت : نه به خدا سوگند تو قضاوت درستى نكردى و به عدل و برابرى بين رعيّت حكم نفرمودى و در پيشگاه خدا قضاوت تو پسنديده نيست !\r\nاميرالمؤمنين عليه السلام مدّتى به طرف او نگاه كرد سپس فرمود : اى گستاخ بىباك ، اى بدزبان ، كم شرم ، كسى كه از پشت عادت مىبيند و مثل زنان ديگر بارور نمىشود ! مىگويد : آن زن با شنيدن اين سخنان ولوله كنان رو به فرار گذاشت ، در حالى كه مىگفت : واى بر من ! واى بر من ! واى بر من ! به راستى اى پسر ابوطالب راز نهفته‌اى را برملا كردى !\r\nراوى مىگويد : عمروبن حريث با وى برخورد كرد و گفت : اى بندهء خدا تو در حالى نزد ما آمدى با سخنانى كه باعث خوشحالى بود ولى بعد اميرالمؤمنين عليه السلام با كلامى سخن تو را رد كرد ، با ناله و شيون پا به فرار گذاشتى ، قضيه چه بود ؟ آن زن گفت : به خدا سوگند كه على عليه السلام از حقيقت و واقعيت خبر داد و آنچه را كه من از ابتداى ازدواجم از شوهرم ، و از پدر و مادرم پنهان مىكردم پرده برداشت !\r\nعمرو خدمت اميرالمؤمنين عليه السلام برگشت و گفته‌هاى آن زن را به اطّلاع اميرالمؤمنين عليه السلام رساند . و عرض كرد : شما را دربارهء چيزهايى كه مىگفتيد ، به كهانت نمىشناختم ؟ على عليه السلام فرمود : واى بر تو از ما اين حرفها كهانت نيست بلكه خداوند ارواح را دو هزار سال پيش از بدنها آفريد و چون ارواح را با بدنها تركيب كرد در پيشانى آنها نوشت : كافر است يا مؤمن ، آنان كه گرفتارانند ، و اين گرفتارىها از بدى يا خوبى عملشان در مقدار گوش موشى ثبت است ! سپس اين آيه را از قرآن بر\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nپيامبرش نازل فرمود :  « إِنَّ فِي ذلِكَ لَآياتٍ لِلْمُتَوَسِّمِينَ »  « 1 » پس رسول خدا صلى الله عليه و آله و سلم متوسّم ( هوشيار ) بود و پس از او من و امامان از ذريّهء من متوسّم ( هوشيار ) هستيم .\r\nو چون دقّت كردم اين اوصافى را كه در آن زن بود و خصلت‌هاى او را از سيمايش دانستم » . « 2 »\r\n4 - از سعدبن طريف خفاف به نقل از امام باقر عليه السلام آورده است ، فرمود : « روزى اميرالمؤمنين عليه السلام در مسجد و اصحاب در اطراف آن حضرت ، نشسته بودند مردى از شيعيان امام عليه السلام آمد و عرض كرد : يا اميرالمؤمنين ! خدا مىداند كه من در باطن به محبّت شما دل بسته‌ام ، همان طورى كه در ظاهر به محبّت شما پايبندم و به ولايت و طاعت شما در باطن معتقدم چنان كه در ظاهر معتقدم . اميرالمؤمنين عليه السلام پس از شنيدن سخنان وى فرمود : راست گفتى ! بنابراين بايد آماده تنگدستى باشى چرا كه فقر و پريشانى براى شيعيان ما شتابان‌تر است از سيل به بستر دشت .\r\nامام عليه السلام فرمود : آن مرد رفت در حالى كه از خوشحالى مىگريست ؛ به خاطر اين كه اميرالمؤمنين عليه السلام فرمود : راست گفتى .\r\nفرمود : و در آنجا مردى از خوارج با رفيقش نزديك اميرالمؤمنين عليه السلام بود ، يكى از آنها گفت : به خدا سوگند كه هرگز مثل امروز را نديده بودم كه مردى نزد وى بيايد و بگويد : من تو را دوست مىدارم و او بگويد :\r\nراست گفتى ! ديگرى در جواب او گفت : چاره‌اى ندارى كه حرفت را پس\r\n\r\n\r\n","description":"","footnote":"\r\n( 1 ) - حجر / 75 : ترجمه در صفحات قبل گذشت - م .\r\n( 2 ) - اختصاص : ص 302 .\r\n","page_name":" 527 ","page_number":527},
  {"content":"\r\n\r\nبگيرى در صورتى كه ببينى كسى بيايد و به او گويد : تو را دوست دارم و او بگويد راست گفتى ؟ آيا تو مىدانى كه من او را دوست مى دارم ؟ او گفت : نه . گفت : بنابراين من بر مىخيزم و مانند گفتهء آن مرد را مىگويم پس در جواب همان را خواهد گفت .\r\nرفيقش گفت : خيلى خوب . آن مرد بلند شد مانند گفتهء آن مرد اوّلى را به آن حضرت گفت ! اميرالمؤمنين عليه السلام نگاه عميقى به او كرد سپس فرمود :\r\nدروغ گفتى ، نه به خدا سوگند كه تو مرا دوست ندارى و من هم تو را دوست نمىدارم . آن مرد خارجى با شنيدن پاسخ اميرالمؤمنين عليه السلام گريه كرد و سپس گفت : يا اميرالمؤمنين ! آيا با وجود اين مرا خواهى پذيرفت ؛ در حالى كه خداوند خلاف آن ( گفتهء مرا ) مىداند ، دستتان را بدهيد تا با شما بيعت كنم ! على عليه السلام فرمود : بر چه اساس با من بيعت مىكنى ؟ گفت :\r\nبر اساس عملكرد زريق و حبتر . على عليه السلام فرمود :\r\nدستت را ببند ، خدا آن دو را لعنت كند ، به خدا سوگند كه من مىبينم تو را كه بر پايهء گمراهى كشته شدى و صورتت را مركب اهل عراق لگدكوب مىكنند در حالى كه قوم تو تو را نمىشناسند .\r\nامام عليه السلام فرمود : طولى نكشيد كه مردم نهروان بر آن حضرت شوريدند و همان مرد با ايشان درآمد و كشته شد . » . « 1 »\r\n\r\n\r\n","description":"","footnote":"\r\n( 1 ) - اختصاص : ص 312 .\r\n","page_name":" 528 ","page_number":528},
  {"content":"\r\n\r\n\r\nهر كه بدون امام بميرد\r\n1 - برقى از جابربن يزيد جعفى نقل كرده است ، امام باقر عليه السلام فرمود :\r\nچون آيه :  « يَوْمَ نَدْعُوا كُلَّ أُناسٍ بِإِمامِهِمْ »  « 1 » نازل شد ، مسلمانان گفتند : يا رسول اللَّه ! مگر شما امام و رهبر همهء مردم نيستيد ؟ رسول خدا صلى الله عليه و آله و سلم فرمود : من فرستادهء خدايم به سوى همهء مردم ، ولى پس از من امامانى بر مردم از اهل بيت من از طرف خدا خواهند بود كه در بين مردم به پا مىخيزند و مردم ايشان را تكذيب مىكنند و رهبران كفر و ضلالت و پيروانشان به آنها ستم مىكنند . بدانيد هر كس آنها را دوست بدارد و از آنها پيروى كند و آنان را تصديق نمايد از من و با من است ، به زودى مرا ديدار خواهد كرد . و بدانيد كه هر كس به ايشان ستم كند و به ستمگران ايشان يارى كند و آنان را تكذيب نمايد ، از من نيست و با من نيست و من از او بيزارم . » . « 2 »\r\n2 - از فضيل بن يسار به نقل از امام باقر عليه السلام آورده است ، فرمود : « هر كه بميرد و امامى نداشته باشد ، مرگ او به مانند مرگ جاهليت است . و مردم هيچ بهانه‌اى ندارند مگر اين كه امام خود را بشناسند و هر كه بميرد در حالى كه امام خود را بشناسد ، هيچ گاه پيش و پس افتادن اين امر به حال او زيانى نرساند .\r\nو هر كه بميرد در حالى كه امام خود را مىشناسد همانند كسى است كه همراه قائم در زير خيمهء او باشد . » . « 3 »\r\n\r\n\r\n","description":"","footnote":"\r\n( 1 ) - اسراء / 71 : روز قيامت هر گروهى را با امام و رهبرشان مىخوانيم .\r\n( 2 ) - محاسن : ص 155 .\r\n( 3 ) - همان : ص 152 .\r\n","page_name":" 529 ","page_number":529},
  {"content":"\r\n\r\n4 - « 1 » كلينى ، از علىّبن هاشم به نقل از پدرش از قول امام باقر عليه السلام آورده است ، فرمود :\r\n« زيانى نيست براى كسى كه در انتظار امر ما بوده و از دنيا رفته باشد در حالى كه ميان خيمه امام مهدى عليه السلام و در بين سپاهيان او نباشد » . « 2 »\r\n5 - از سورةبن كليب نقل كرده مىگويد : به امام باقر عليه السلام عرض كردم :\r\nمقصود از اين قول خداى تعالى :  « وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ »  « 3 » چيست ؟ فرمود : « مقصود كسى است كه مىگويد : من امامم در صورتى كه امام نيست . » .\r\nراوى مىگويد : عرض كردم : اگر چه علوى باشد ؟ فرمود : « اگر چه علوى باشد » . گفتم : اگر چه از فرزندان علىّبن ابىطالب باشد ؟ فرمود :\r\n« اگر چه باشد . » . « 4 »\r\n6 - صدوق از فضيل‌بن يسار به نقل از ابى جعفر امام باقر عليه السلام آورده است ، فرمود : « هر كه بميرد و امامى نداشته باشد ، به مرگ جاهليت مرده است و عذر و بهانه‌اى براى مردم نيست جز اين كه امام خود را بشناسند . » . « 5 »\r\n\r\n\r\n","description":"","footnote":"\r\n( 1 ) - كافى : 1 / 371 ، حديث شمارهء ( 3 ) عين حديث قبلى بود - م .\r\n( 2 ) - كافى : 1 / 372 .\r\n( 3 ) - زمر / 60 : و روز قيامت كسانى را كه بر خدا دروغ بستند مىبينى كه صورتهايشان سياه است . ( آيا در جهنّم جايگاهى براى مستكبران نيست ؟ ) .\r\n( 4 ) - كافى : 1 / 372 .\r\n( 5 ) - كمال الدّين : ص 412 .\r\n","page_name":" 530 ","page_number":530},
  {"content":"\r\n\r\n\r\nهر كه ادّعاى امامت كند .\r\n1 - صفار از فضيل بن يسار به نقل از امام باقر عليه السلام آورده است ، مىفرمايد : « هر كه از اين خانه بيرون نيامده باشد ، او بر باطل است . » . « 1 »\r\n2 - نعمانى ، از عمران اشعرى به نقل از امام باقر عليه السلام آورده است ، فرمود : « سه كس است كه خداوند در روز رستاخيز به آنها توجّه نمىكند و آنها را پاكيزه نمىشمارد و براى ايشان است عذابى دردناك .\r\nهر كه گمان برد كه امام است در حالى كه او امام نيست و هر كه دربارهء امام بحقى گمان برد كه او امام نيست در حالى كه او امام ( به حق ) است و هر كه گمان برد كه براى آن دو ( ! ) در اسلام بهره‌اى است ! » . « 2 »\r\n3 - همو از سورةبن كليب نقل كرده است ، مىگويد : امام ابوجعفر محمّدبن علىّ الباقر عليهما السلام فرمود : اين آيه شريفه :  « وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ أَ لَيْسَ فِي جَهَنَّمَ مَثْوىً لِلْمُتَكَبِّرِينَ »  « 3 » منظور كسى است كه گمان مىبرد امام است در صورتى كه امام نيست . » . راوى مىگويد : پرسيدم : اگر چه علوى فاطمى باشد ؟ فرمود : « و اگر چه علوى فاطمى باشد » . « 4 »\r\n4 - از جابر نقل كرده است مىگويد : از امام باقر عليه السلام راجع به قول خداى تعالى :  « وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ »  « 5 »\r\n\r\n\r\n","description":"","footnote":"\r\n( 1 ) - بصائرالدّرجات : ص 511 .\r\n( 2 ) - غيبت نعمانى : ص 111 .\r\n( 3 ) - زمر / 60 . ترجمه در صفحه قبل گذشت - م .\r\n( 4 ) - غيبت نعمانى : ص 112 .\r\n( 5 ) - بقره / 165 : بعضى از مردم معبودهايى غير خدا براى خود انتخاب مىكنند ، آن چنان به آنهاعشق مىورزند كه گويى به خدا عشق مىورزند .\r\n","page_name":" 531 ","page_number":531},
  {"content":"\r\n\r\nپرسيدم ، فرمود : « به خدا سوگند كه ايشان دوستداران فلانى و فلانى هستند كه آنها را امام دانسته‌اند نه امامى را كه خداوند براى مردم امام قرار داده است .\r\nاز اين رو خداوند فرموده است :    « وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ ، إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ ، وَ قالَ الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ وَ ما هُمْ بِخارِجِينَ مِنَ النَّارِ »    « 1 »\r\nسپس امام باقر عليه السلام فرمود : « اى جابر ! به خدا سوگند كه آنان رهبران ظلم و جور و پيروان ايشانند » . « 2 »\r\n5 - از حبيب سجستانى نقل كرده است ، مىگويد : امام باقر عليه السلام فرمود :\r\n« خداى تعالى فرموده است : « هر آينه عذاب خواهم كرد هر رعيّتى را كه در اسلام به ولايت امام و رهبر ستمگر معتقد باشد كه از طرف خدا تعيين نشده است ، هر چند كه آن رعّيت در اعمال و كردارشان نيكوكار و پرهيزگار باشند . و بى ترديد هر رعيتى را در اسلام مورد عفو و بخششم\r\n\r\n\r\n","description":"","footnote":"\r\n( 1 ) - بقره / 165 - 167 : اين ظالمان هنگامى كه عذاب الهى را مشاهده مىكنند و مىدانند كه تمام قدرتها به دست خداست و او داراى مجازات شديد است در اين هنگام رهبران گمراه آنها دست رد به سينهء آنان مىزنند و از پيروان خود تبرّى مىجويند . و در همين حال عذاب الهى را به چشم خود مىبينند و دستشان از همه جا كوتاه مىشود ( مىگويند : ) اى كاش ما بار ديگر به دنيا باز مىگشتيم تا از آنها تبرّى جوييم همان گونه كه آنها امروز از ما تبرّى جستند . اين چنين خداوند اعمالشان را به صورت مايهء حسرت به آنها نشان مىدهد ، و آنها هرگز از آتش دوزخ خارج نخواهند شد .\r\n( 2 ) - غيبت نعمانى : ص 131 .\r\n","page_name":" 532 ","page_number":532},
  {"content":"\r\n\r\nقرار خواهم داد كه به ولايت و اطاعت امام عادلى پايبند باشد كه از طرف خداست هر چند كه آن رعيّت در اعمال و رفتارشان به ظلم و بدى عمل كرده باشند . » . « 1 »\r\n\r\nامامان ستارگان آسمان ( هدايتند )\r\n1 - كلينى از معروف بن خرّبوذ به نقل از امام باقر عليه السلام آورده است ، فرمود : « بى ترديد ما ( امامان ) همچون ستارگان آسمانيم ؛ هر گاه ستاره‌اى غايب شود ، ستاره‌اى از افق برآيد ، تا آن‌جا كه چون با انگشت نشان داديد و به سوى امام گردن كشيديد ، خدا ستارهء هدايت شما را پنهان سازد و فرزندان عبدالمطّلب كه خاندان امامت باشند در نظر مردم برابر گردند ، شناخته نشود كه كدام امام است و چون ستارهء شما از افق برآيد خدا را سپاس گزاريد . » . « 2 »\r\n2 - صدوق از جابربن يزيد جعفى نقل كرده است ، مىگويد : خدمت امام باقر عليه السلام عرض كردم : براى چه چيز به پيامبر نياز است ؟ فرمود : « براى اين كه عالَم بر پايهء خير و صلاح باقى بماند و اين بدان جهت است كه خداى عزّوجلّ از اهل زمين در صورتى كه پيامبر يا امامى روى زمين باشد ، عذاب را بر مىدارد . خداى عزّوجلّ فرموده است :  « وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ »  « 3 » و پيامبر صلى الله عليه و آله و سلم فرموده است : « ستارگان باعث ايمنى آسمانند و اهل بيت من باعث ايمنى اهل زمينند » .\r\n\r\n\r\n","description":"","footnote":"\r\n( 1 ) - غيبت نعمانى : ص 132 .\r\n( 2 ) - كافى : ص 1 / 338 .\r\n( 3 ) - انفال / 33 : هيچ گاه خداوند آنها را مجازات نخواهد كرد در حالى كه تو در ميان آنها هستى .\r\n","page_name":" 533 ","page_number":533},
  {"content":"\r\n\r\nو چون ستارگان از ميان بروند براى اهل آسمان پيش آيد آنچه را كه نمىپسندند و همين طور چون اهل بيت من نباشند اهل زمين را پيش آيد آنچه را كه نمىخواستند . مقصود آن حضرت از اهل بيت ، امامانى هستند كه خداوند عزّوجلّ طاعت آنها را قرين طاعت خود فرموده است ، مىفرمايد :  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ » .  « 1 »\r\nو آنان معصوم و پاكيزه‌اند كه هيچ گناه و معصيتى از ايشان سر نمىزند و آنان مورد تأييد خدا و موفّق و مسدّدند . به وسيلهء ايشان خداوند به بندگانش روزى مىدهد و شهرهاى خود را آباد مىكند . و به وسيلهء آنها قطره‌هاى باران از آسمان نازل مىشود . و به وسيلهء ايشان بركات زمين بيرون مىآيد . و به خاطر ايشان به گنهكاران مهلت داده مىشود و در مجازات و عذابشان شتاب نمىشود .\r\nروح‌القدس از ايشان جدا نمىشود و آنان نيز از او و از قرآن جدايى ناپذيرند و قرآن نيز از ايشان جدا نمىشود . درود خدا بر همهء ايشان باد . » . « 2 »\r\n3 - از معروف بن خرّبوذ نقل كرده است ، مىگويد : از امام باقر عليه السلام شنيدم كه مىفرمود : « رسول خدا صلى الله عليه و آله و سلم فرموده است همانا مثل اهل بيت من در ميان اين امّت همچون ستارگان آسمان است ، هر ستاره‌اى كه نهان شود ستاره‌اى از افق برآيد . » . « 3 »\r\n\r\n\r\n","description":"","footnote":"\r\n( 1 ) - نساء / 59 : اطاعت كنيد خدا را و اطاعت كنيد پيامبر خدا را و اولوالامر ( اوصياى پيامبر ) خودتان را .\r\n( 2 ) - علل الشّرايع : 1 / 338 .\r\n( 3 ) - كمال الدّين : ص 281 .\r\n","page_name":" 534 ","page_number":534},
  {"content":"\r\n\r\n4 - همو از معروف بن خرّبوذ نقل كرده است ، مىگويد : به امام باقر عليه السلام عرض كردم : از جايگاه خودتان مرا مطلع سازيد ؟ فرمود : « ما به منزلهء ستارگان آسمانيم ، چون ستاره‌اى نهان گردد ، ستاره‌اى از ما پديد آيد . ما باعث امن و امان و سلم و اسلاميم ، ما گشاينده و كليد گشايشيم تا آنجا كه فرزندان عبدالمطّلب يكسان گردند و كسى از كسى شناخته نشود خداى عزّوجلّ صاحبتان رابراى شما پديدار سازد ، پس شما خدا را سپاسگزار باشيد كه او سخت و آسان را خبر مىدهد . »\r\nراوى مىگويد پرسيدم : در آن صورت كدام يك را برگزينند ؟ فرمود :\r\n« دشوار را بر سهل بگزينند . » . « 1 »\r\n5 - نعمانى از معروف بن خرّبوذ نقل كرده است ، مىگويد : از امام باقر عليه السلام شنيدم كه مىفرمود : « رسول خدا صلى الله عليه و آله و سلم فرموده است : بى ترديد مثل اهل بيت من در ميان اين امّت به مانند ستارگان آسمان است ، هر گاه ستاره‌اى غايب شود ، ستارهء ديگرى از افق برآيد تا آنجا كه با ابروانتان به سوى او كشيده و با انگشتانتان به جانب او اشاره كنيد ، فرشتهء مرگ به سراغ او بيايد و او را از دنيا ببرد ، سپس مدتى از روزگار را همچنان بمانيد و ندانيد كدام از كدام است و فرزندان عبدالمطّلب در آن زمان ( از نظر مردم ) يكسان باشند .\r\nدر آن ميان كه شما چنين وضعى را داريد ناگهان ستاره‌تان بر شما طلوع كند ، پس خدا را سپاسگزار باشيد و رو به او آوريد . » . « 2 »\r\n\r\n\r\n","description":"","footnote":"\r\n( 1 ) - كمال الدّين : ص 329 .\r\n( 2 ) - غيبت نعمانى : ص 255 .\r\n","page_name":" 535 ","page_number":535},
  {"content":"\r\n\r\n6 - از كلينى نقل كرده است . . . « 1 »\r\n\r\nائمّه عليهم السلام امانتهايند\r\n1 - كلينى از يزيد عجلى نقل كرده است ، مىگويد : از امام باقر عليه السلام راجع به تفسير قول خداى عزّوجلّ :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها »  « 2 » پرسيدم فرمود : مقصود ( از امانات ) ما هستيم كه بايد امام سابق به امام لاحِق ( نشانه‌هاى امامت ) كُتب و علم و سلاح را بپردازد . چون ميان مردم حكم مىكنيد مطابق قانون عدل و داد باشد كه به دست شماست . از اين رو خطاب به مردم فرموده است :  « إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ »  « 3 » و باز خطاب به مردم مىفرمايد :  « يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ » .  « 4 »\r\nمقصود از « او لى الامر » خصوص ما امامان هستيم ، خداوند همهء مؤمنان را تا روز قيامت به اطاعت ما فرمان داده است . و اگر از درگيرى و ستيز در امرى ترسيديد آن را به خدا و رسولش و اولوالأمر از خودتان رجوع دهيد . اين چنين از طرف خدا نازل شده است .\r\nو چگونه خداى عزّوجلّ به آنها فرمان به اطاعت از اولوالأمر مىدهد تا\r\n\r\n\r\n","description":"","footnote":"\r\n( 1 ) - غيبت نعمانى : ص 156 . اين روايت تكرار روايت شمارهء ( 1 ) بود - م .\r\n( 2 ) - نساء / 58 : خداوند به شما فرمان مىدهد كه امانتها را به صاحبانشان بدهيد !\r\n( 3 ) - همان / 58 : هنگامى كه ميان مردم داورى مىكنيد به عدل و داد حكم كنيد .\r\n( 4 ) - نساء / 59 : اى كسانى كه ايمان آورده‌ايد اطاعت كنيد خدا را و اطاعت كنيد پيامبر خدا را و اولوا الأمر از خودتان را .\r\n","page_name":" 536 ","page_number":536},
  {"content":"\r\n\r\nاز ايشان اطاعت كنند و از طرفى به آنها اجازه مىدهد كه با ايشان نزاع و ستيزه نمايند ؟ !\r\nبه راستى كه تكليف رجوع در درگيرى و نزاع به حكم خدا و رسول و اولى الأمر نسبت به مأموريّتى است كه به همانها گفته شده است از خدا و رسول خدا و از اولى الأمر خودتان اطاعت كنيد . » . « 1 »\r\n\r\nنُصوص دربارهء امامت\r\n1 - صفار به نقل از ابوبصير از قول امام صادق عليه السلام آورده است كه فرمود : « هر امامى امام پس از خود را مىشناسد » « 2 »\r\n2 - از ابوالجارود نقل كرده است ، مىگويد : به امام باقر عليه السلام عرض كردم : فدايت شوم ! هر گاه عالِمى از شما ( امامى از شما ) اهل بيت ، درگذشت به چه وسيله امام پس از او را مىتوان شناخت ؟ فرمود : « به وسيله رهبرى و راهنمايى و اقرار آل محمّد صلى الله عليه و آله و سلم به فضل او . و چيزى از قرآن كريم ( ما بين دفّتين ) از او نپرسند مگر اين كه پاسخ دهد . » . « 3 »\r\n3 - كلينى از عبدالرّحيم بن روح القصير نقل كرده است ، مىگويد : از امام باقر عليه السلام دربارهء تفسير اين كلام خداى عزّوجلّ :  « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ »  « 4 »\r\n\r\n\r\n","description":"","footnote":"\r\n( 1 ) - كافى : 1 / 276 .\r\n( 2 ) - بصائرالدّرجات : ص 474 .\r\n( 3 ) - همان : ص 489 .\r\n( 4 ) - احزاب / 6 : پيامبر نسبت به مؤمنان از خودشان سزاوارتر است و همسران او مادران آنهامحسوب مىشوند . و خويشاوندان نسبت به يكديگر از مؤمنان و مهاجران در آنچه مقرر داشته است سزاوارترند .\r\n","page_name":" 537 ","page_number":537},
  {"content":"\r\n\r\nپرسيدم كه دربارهء چه كسى نازل شده است ؟ فرمود : « دربارهء امر خلافت نازل شده است . و اين آيه دربارهء اولاد امام حسين عليه السلام پس از وى جريان داشته است ، و ماييم سزاوارتر به امر خلافت و جانشينى رسول خدا صلى الله عليه و آله و سلم از ساير مؤمنين و مهاجرين و انصار . » .\r\nعرض كردم : آيا اولاد جعفر در امر امامت بهره‌اى دارند ؟ فرمود : « نه » .\r\nگفتم : پس اولاد عبّاس را نصيبى در آن است ؟ فرمود : « نه » . راوى مىگويد : من خانواده‌هاى عبدالمطّلب را براى آن حضرت برشمردم ، و آن حضرت دربارهء همه آنها مىفرمود : « نه » .\r\nراوى مىگويد : اولاد امام حسن عليه السلام از يادم رفت ، و پس از آن خدمت آن حضرت رسيدم و پرسيدم : آيا براى فرزندان امام حسن عليه السلام بهره‌اى از امامت هست ؟ فرمود : « نه به خدا قسم اى عبدالرّحيم ، براى هيچ كس از بستگان محمّد صلى الله عليه و آله و سلم بهره‌اى نيست ، جز ما » . « 1 »\r\n4 - از ابوالجارود و ديگران به نقل از امام باقر عليه السلام آورده است ، فرمود :\r\n« خداى عزّوجلّ ولايت على عليه السلام را به رسول خود دستور داد ، و اين آيه را  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ »  « 2 » نازل كرد و ولايت اولوالامر را واجب كرد ولى ( مردمانى ) ندانستند اولوالأمر كيست و ولايت چيست ! خداوند محمّد صلى الله عليه و آله و سلم را فرمان داد تا براى آنها\r\n\r\n\r\n","description":"","footnote":"\r\n( 1 ) - كافى : 1 / 288 .\r\n( 2 ) - مائده / 55 : ولىّ و سرپرست و متصرف در امور شما سه كس است : خدا و پيامبر و كسانى كه‌ايمان آورده‌اند و نماز را برپا مى دارند و در حال ركوع زكات مىدهند .\r\n","page_name":" 538 ","page_number":538},
  {"content":"\r\n\r\nولايت را شرح دهد ، همان طورى كه نماز و زكات و حج را شرح داده بود ، چون اين دستور از طرف خدا آمد دلش مضطرب و بيمناك شد كه مبادا از دين برگردند و او را تكذيب كنند و دل‌تنگ شد ، از خداى عزّوجلّ خواست ! خداوند به او وحى كرد : اى رسول من ! آنچه را كه به تو از طرف پروردگارت نازل شد ، تبليغ كن ، اگر نكنى رسالت او را نكرده‌اى ، خداوند تو را از ( شرّ ) مردم نگاه مىدارد .\r\nپيامبر صلى الله عليه و آله و سلم امر خدا را اعلام كرد و در روز غدير خم براى انجام ولايت على قيام كرد و نداى عمومى داد و به مردم دستور داد تا حاضران به غايبان برسانند .\r\nعمربن اذينه مىگويد : همه راويان جز ابوالجارود اين را گفته‌اند : امام باقر عليه السلام فرمود : هر فريضه‌اى پس از فريضهء ديگر نازل مىشد و ولايت آخرين فريضه بود كه خداى عزّوجلّ دربارهء آن فرمود :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي » .  « 1 » امام باقر عليه السلام فرمود :\r\n« خداى عزّوجلّ مىفرمايد : ديگر پس از اين بر شما فريضه‌اى مقرّر نكنم من فرايض شما را كامل كردم . » . « 2 »\r\n5 - از ابوبصير نقل كرده است ، مىگويد : خدمت امام باقر عليه السلام نشسته بودم ، مردى عرض كرد : بفرماييد كه آيا ولايت على عليه السلام از طرف خدا بود يا از طرف رسول خدا ؟ امام باقر عليه السلام با شنيدن سخن آن مرد ، خشمگين شد و فرمود : « واى بر تو رسول خدا صلى الله عليه و آله و سلم از خدا بيش از آن مىترسيد\r\n\r\n\r\n","description":"","footnote":"\r\n( 1 ) - مائده / 3 : امروز دين و آيين شما را كامل كردم و نعمت خود را بر شما تمام نمودم و اسلام را به عنوان آيين شما پذيرفتم .\r\n( 2 ) - كافى : 1 / 289 .\r\n","page_name":" 539 ","page_number":539},
  {"content":"\r\n\r\nكه پيش از خود بدون دستور خدا سخنى بگويد . بلكه خداوند آن را فرض و واجب نمود همان طورى كه نماز و زكات و روزه و حج را واجب گردانيد . » . « 1 »\r\n6 - از ابوالجارود نقل كرده است ، مىگويد : از امام باقر عليه السلام شنيدم كه مىفرمود :\r\n« خداوند بر بندگان پنج چيز را واجب كرد ولى آنها چهار چيز را گرفتند و يكى را رها كردند . » عرض كردم : فدايت شوم ! آنها را براى من بازگو فرماييد ! فرمود : « نماز ، مردم نمىدانستند چگونه نماز بخوانند جبرئيل نازل شد و گفت : اى محمّد ! آنها را با اوقات و آداب نماز آشنا كن !\r\nسپس حكم زكات نازل شد و خطاب رسيد : يا محمّد ! به آنها آداب زكاتشان را خبر ده و چنانچه از نمازشان خبر دادى . و پس از آن حكم وجوب روزه نازل شد ، ابتدا رسول خدا صلى الله عليه و آله و سلم به روستاهاى اطراف اعلام كرد روز عاشورا را روزه بگيرند تا اين كه حكم روزهء ماه رمضان بين ماه شعبان و شوال نازل شد . سپس حكم حج نازل شد و جبرئيل آمد و گفت : به آنها آداب حجشان را بازگو كن همانند بازگويى احكام نماز و زكات و روزه . و سرانجام دستور ولايت نازل شد و نزول آن در روز جمعه در محل عرفه بود كه خداى عزّوجلّ آيه :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي »  « 2 » را نازل كرد ، كمال دين ولايت علىّبن ابى طالب عليه السلام بود . رسول خدا صلى الله عليه و آله و سلم در اينجا فرمود : قوم من تازه مسلمانند و به عهد جاهليت نزديكند و اگر آنها را از اين حكم خبر دهم كه به پسرعموى من\r\n\r\n\r\n","description":"","footnote":"\r\n( 1 ) - كافى : 1 / 289 .\r\n( 2 ) - مائده / 3 : ترجمه صفحه قبل گذشت - م .\r\n","page_name":" 540 ","page_number":540},
  {"content":"\r\n\r\nمربوط است ، هر كدام حرفى مىزنند ، اين را با خود گفتم و به زبان نياوردم تا اين كه دستور قاطع از طرف خداى عزّوجلّ رسيد و مرا تهديد كرد كه اگر حكم ولايت على عليه السلام را اعلام نكنم مرا عذاب كند ! اين آيه نازل شد :  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ »  « 1 » اينجا بود كه رسول خدا صلى الله عليه و آله و سلم دست على عليه السلام را گرفت و فرمود : « اى مردم ! هيچ پيغمبرى پيش از من نبود جز اين كه خداوند عمر مقدّرى به او داده سپس او را به نزد خود فرا خوانده و او هم دعوت حق را لبّيك گفته است ، نزديك است كه من هم دعوت شوم و اجابت كنم ( از دنيا بروم ) من مسئوليّت دارم و شما هم مسئوليّت داريد . شما چه مىگوييد ؟ گفتند : ما گواهيم كه تو تبليغ كردى و حق نصيحت را به جا آوردى و آنچه بر عهدهء تو بود ادا كردى ، خدايت بهترين پاداش رسولان را به تو مرحمت كند ! پيامبر صلى الله عليه و آله و سلم با شنيدن سخن مردم سه مرتبه عرض كرد : خدايا تو شاهد باش ! سپس فرمود : « اى مردم ! اين على پس از من ولىّ شماست . حاضران به غايبان برسانند .\r\nامام باقر عليه السلام فرمود : « به خدا كه على عليه السلام امين خدا در ميان خلق و محرم راز و امانتدار دين او بود كه براى خود پسنديده است . سپس مرگ رسول خدا صلى الله عليه و آله و سلم فرا رسيد و علىّ عليه السلام را نزد خود فرا خواند فرمود : يا\r\n\r\n\r\n","description":"","footnote":"\r\n( 1 ) - مائده / 67 : اى پيامبر ! آنچه را از طرف پروردگارت بر تو نازل شده است ( به مردم ) برسان ! اگراز اين كار خوددارى كنى ( كه هرگز خوددارى نمىكرد ) رسالت خدا را تبليغ نكرده‌اى و خداوند تو را از خطرات مردم نگاه خواهد داشت ، همانا خداوند كافران لجوج را هدايت نمىكند .\r\n","page_name":" 541 ","page_number":541},
  {"content":"\r\n\r\nعلى ! مىخواهم آنچه را كه خداوند از غيب خود و علم خويش و از خلق و دين خود پسنديده به من سپرده است ، من هم به تو بسپارم .\r\nامام عليه السلام فرمود : « اى زياد ! احدى از خلق با على عليه السلام در اين مقام شركت نداشت ، پس از آن كه وقت رفتن على عليه السلام فرا رسيد ، وى پسران خود را كه دوازده تن بودند فرا خواند و فرمود : اى پسران من ! خداوند نخواست جز ان كه در من سنّتى ( از يعقوب عليه السلام ) گذاشت ، يعقوب عليه السلام در حضور دوازده پسرش جانشين و خليفه خود را معرفى كرد ، بدانيد كه من هم شما را به جانشينى خود و صاحب امرتان خبر مىدهم آگاه باشيد كه حسن و حسين زادهء رسول خدايند ، سخن آنها را بشنويد و فرمان آنها را ببريد و پشتيبان آنها باشيد هر چه را كه رسول خدا صلى الله عليه و آله و سلم به من سپرده است من هم به آنها مىسپارم ، آنها كه خداوند از خلق ، غيب و آيين خود پسنديده و به او سپرده ، خداوند براى آنها مقرّر فرموده است براى آنها از نظر اين كه وصىّ على عليه السلام هستند و آنچه را كه براى على عليه السلام از نظر اين كه وصى رسول خدا صلى الله عليه و آله و سلم است بر يكديگر برترى ندارند جز از نظر بزرگسالى ( حسن عليه السلام ) .\r\nاز اين‌رو شيوهء حسين عليه السلام اين بود كه در هر مجلسى كه حسن عليه السلام حضور داشت سخنى نمىگفت تا او برمىخاست . و پس از آن كه حسن عليه السلام درگذشت آن مقام را به حسين عليه السلام تسليم كرد و چون شهادت حسين عليه السلام فرا رسيد . دختر بزرگترش فاطمه بنت الحسين را فراخواند و نامه‌اى سربسته به او داد و وصيّتى آشكارا به او سپرد كه علىّبن حسين عليهما السلام در آن حال دچار بيمارى سختى بود كه به حال خود نبود و فاطمه آن نامه و آن نوشته را به علىّبن حسين عليهما السلام داد ، به خدا سوگند كه\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nآن نوشته به دست ما رسيده است . » . « 1 »\r\n7 - از ابوبصير نقل كرده است ، مىگويد : به امام باقر عليه السلام عرض كردم :\r\nمردى از پيروان مختار مرا ديد و عقيدهء خودش را ابراز كرد و گفت :\r\nمحمّدبن حنفيّه امام است . امام باقر عليه السلام با شنيدن اين سخن خشمگين شد و فرمود : « به او نگفتى كه رسول خدا صلى الله عليه و آله و سلم به على عليه السلام وصيّت كرد و همچنين به حسن و حسين عليهما السلام و هر سه را به جانشينى خود تعيين كرد و چون على عليه السلام درگذشت به حسن و حسين عليهما السلام وصيّت كرد و اگر آن را از آن دو دريغ مىداشت مىگفتند : ما هم مثل تو وصى پيامبر صلى الله عليه و آله و سلم مىباشيم و او چنين كارى را نكرد .\r\nحسن به حسين عليهما السلام وصيّت كرد و اگر مىخواست از وى دريغ كند ، مىگفت : من هم مانند تو وصىّ معيّن پيامبر و على هستم و او چنين نكرد .\r\nخداى عزّوجلّ فرموده است :\r\n « وَ أُولُوا الْأَرْحامِ بَعْضُهُمْ أَوْلى بِبَعْضٍ »  « 2 » و اين آيه دربارهء ما و فرزندان ماست » . « 3 »\r\n8 - از زراره و ديگران نقل كرده است ، مىگويد : امام باقر عليه السلام فرمود :\r\n« چون حسين عليه السلام به شهادت رسيد محمّدبن حنفيّه كسى را به خدمت علىّبن حسين عليهما السلام فرستاد و با وى خلوت كرد و عرض كرد : برادرزادهء عزيزم مىدانى كه رسول خدا صلى الله عليه و آله و سلم وصيّت و امامت را پس از خود به\r\n\r\n\r\n","description":"","footnote":"\r\n( 1 ) - كافى : 1 / 290 .\r\n( 2 ) - احزاب / 6 : خويشاوندان نسبت به يكديگر سزاوارترند .\r\n( 3 ) - كافى : 1 / 291 .\r\n","page_name":" 543 ","page_number":543},
  {"content":"\r\n\r\nاميرالمؤمنين عليه السلام داد ، سپس به حسن عليه السلام و بعد از او به حسين عليه السلام و چون پدرت را كشتند ، او وصيّت نكرد ، من عموى تو و برادر پدر تو و از پشت على عليه السلام هستم و با سابقه سن و سال و پيشينه‌اى كه دارم از تو به امامت سزاوارترم ! در اين سن جوانى تو با من دربارهء وصيّت و امامت مخالفت نكن و بگو و مگو نداشته باش ! علىّبن حسين عليهما السلام فرمود : عمو جان ! از خدا بپرهيز و چيزى كه حق تو نيست ادّعا نكن ! من تو را پند مىدهم كه مبادا از جاهلان باشى ! همانا پدرم پيش از آن كه به عراق برود به من وصيّت كرد .\r\nساعتى پيش از شهادتش امامت را به من سپرد و اينك اين سلاح رسول خداست كه نزد من است . متعرض اين مقام نشو كه مىترسم عمرت كوتاه شود و پريشان گردى . خداى عزّوجلّ وصيّت و امامت را در نسل حسين عليه السلام قرار داده و اگر مىخواهى اين حقيقت را بدانى ، بيا تا نزد حجرالأسود برويم و آنجا محاكمه كنيم و از او بپرسيم .\r\nامام باقر عليه السلام فرمود : « اين گفتگوى بين آنها در مكّه اتفاق افتاد ، سرانجام كنار حجرالأسود رفتند و علىّبن حسين عليهما السلام به محمّدبن حنفيّه گفت : تو نخست برو و به درگاه خداى عزّوجلّ زارى كن و از خدا بخواه كه حجرالأسود به سود تو سخن گويد : و سپس از او بپرس !\r\nمحمّد در دعاى خود آه و زارى كرد و از خدا درخواست نمود و از حجرالأسود خواست تا سخن بگويد ! ولى پاسخ وى را نداد . علىّبن حسين عليهما السلام فرمود : عمو جان ، اگر تو وصى و امام بودى حجرالأسود قطعاً پاسخ تو را مىداد . محمّدبن حنفيّه گفت : برادرزاده ! تو دعا كن و از خدا بخواه ! علىّبن حسين عليهما السلام دعايى را كه خواست خواند و سپس\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nفرمود : اى حجر ! تو را به حق آن كه پيمان انبياء را در تو نهاد و ميثاق اوصياء و همه مردم را به تو سپرد به من خبر ده كه وصى و امام پس از حسين عليه السلام كيست ؟\r\nراوى مىگويد : حجرالأسود چنان حركت كرد كه نزديك بود از جا كنده شود و سپس خداوند آن را به سخن آورد و به زبان عربى روشن و شيوا گفت : بار خدايا ! به راستى وصيّت و امامت پس از حسين‌بن على عليهما السلام با علىّبن حسين‌بن علىّبن ابى طالب عليه السلام ؛ پسر فاطمه دختر رسول خدا صلى الله عليه و آله و سلم است » .\r\nراوى مىگويد : محمّدبن حنفيّه پس از آن برگشت و پيرو علىّبن حسين عليهما السلام گرديد . » . « 1 »\r\n9 - شيخ صدوق از عمروبن ابى المقدام به نقل از ابوجعفر محمّدبن على عليهما السلام آورده است فرمود : « نزد جابربن عبداللَّه رفتم و گفتم : راجع به حجة الوداع براى من صحبت كنيد ! جابر حديث طولانى نقل كرد ، سپس گفت : رسول خدا صلى الله عليه و آله و سلم فرمود : من در ميان شما چيزهايى مىگذارم تا وقتى كه به آنها تمسّك كرده‌ايد پس از من هرگز گمراه نمىشويد . كتاب خدا و عترت ( اهل بيتِ ) من . سپس سه مرتبه گفت : خدايا تو شاهد باش ! » . « 2 »\r\n10 - از جابر جعفى از ابوجعفر محمّدبن علىّ الباقر عليهما السلام از قول\r\n\r\n\r\n","description":"","footnote":"\r\n( 1 ) - كافى : 1 / 348 . خواننده گرامى ! جهت اطّلاع از حقيقت قضيه به كتاب « پرچمدار جمل » تأليف اينجانب ، صفحات 30 تا 36 تحت عنوان رفع شبهات مراجعه فرماييد كه در آنجا پس از نقل داستان و نظرات مختلف آمده است : « اين منازعه و مشاجره بر اساس مصلحت بود ، تا حقيقت براى مردم روشن گردد » - م .\r\n( 2 ) - كمال الدّين : ص 236 .\r\n","page_name":" 545 ","page_number":545},
  {"content":"\r\n\r\nجابربن عبداللَّه انصارى نقل كرده است مىگويد : محضر فاطمه عليها السلام دختر رسول خدا صلى الله عليه و آله و سلم رسيدم در حالى كه لوحى در مقابل آن حضرت بود كه روشنائيش چشمها را خيره مىكرد و در آن دوازده اسم بود ؛ « 1 » سه اسم در ظاهر آن و سه اسم در باطن و سه اسم در آخر و سه اسم در طرف آن نوشته بود ، وقتى كه شمردم ديدم دوازده اسم است گفتم : اين‌ها نام چه كسانى است ؟ فرمود : اينها اسماء اوصياست كه اوّلشان نام پسر عمو و يازده تن از فرزندانم و آخرينشان نام قائم است . جابر مىگويد : در سه جاى آن نام محمّد و چهار جاى آن علىّ ، علىّ ، علىّ و علىّ بود . » . « 2 »\r\n11 - از ابوالجارود به نقل از امام باقر عليه السلام از جابربن عبداللَّه انصارى آورده است كه گفت : خدمت فاطمه عليها السلام رسيدم ، در مقابل آن حضرت لوحى بود كه در آن نام اوصيا بود ؛ شمردم دوازده تن بودند ؛ آخرينشان قائم عليه السلام ، سه نفر از آنها محمّد و چهار نفر از آنها علىّ عليه السلام بود » . « 3 »\r\n12 - از ابوالجارود نقل كرده است ، مىگويد : از امام باقر عليه السلام پرسيدم كه به چه چيز مىتوان امام را شناخت ؟ فرمود : « به چند خصلت كه اوّلين آنها نصّ از جانب خداى تبارك و تعالى بر امامت او و تعيين او به عنوان يك شاخص براى مردم ، تا اين كه براى ايشان حجّت باشد چرا كه رسول خدا صلى الله عليه و آله و سلم علىّ عليه السلام را تعيين كرد و او را به نام معرّفى و مشخّص نمود و همچنين امامان عليهما السلام كه اوّلى ، دومى را . و هر سؤالى كه از آنها بشود پاسخ گويند و اگر نپرسند هم او آغازگر بوده و از آنچه فرداى آينده\r\n\r\n\r\n","description":"","footnote":"\r\n( 1 ) - اين حديث در بخش‌هاى قبل با عنوان « حديث لوح » با شرح بيشتر گذشت - م .\r\n( 2 ) - عيون الأخبار : 1 / 46 .\r\n( 3 ) - همان : 1 / 47 .\r\n","page_name":" 546 ","page_number":546},
  {"content":"\r\n\r\nاتفاق مىافتد خبر مىدهد و با مردم به هر زبان و لغتى سخن مىگويد . » . « 1 »\r\n13 - نعمانى از ابوبصير نقل كرده است ، مىگويد : از امام باقر عليه السلام شنيدم كه مىفرمود : « رازى است كه خداوند آن را به جبرئيل گفت و جبرئيل عليه السلام به محمّد صلى الله عليه و آله و سلم و محمّد صلى الله عليه و آله و سلم به علىّ عليه السلام و علىّ عليه السلام به هر كه خدا خواسته بود يكى پس از ديگرى ، در حالى كه شما آن را در بين راهها به يكديگر مىگوييد ! » . « 2 »\r\n14 - از داوودبن قاسم جعفرى به نقل از ابوجعفر محمّدبن على از پدران گرامش عليه السلام آورده است فرمود : « روزى اميرالمؤمنين عليه السلام به همراه حسن‌بن على عليه السلام و سلمان فارسى آمدند در حالى كه اميرالمؤمنين عليه السلام به دست سلمان قدس سره تكيه داده بود ، وارد مسجد الحرام شد و نشست ، ناگهان مردى خوش سيما و خوش لباس آمد و به اميرالمؤمنين عليه السلام سلام داد و در مقابل آن حضرت نشست و گفت : يا اميرالمؤمنين ! سه مسأله از شما مىپرسم ! اميرالمؤمنين عليه السلام فرمود : بپرس هر چه در نظر دارى !\r\nآن مرد گفت : بفرماييد : انسان وقتى كه مىخوابد روحش كجا مىرود ؟\r\nو شخص چگونه چيزى را به ياد دارد و فراموش مىكند ؟ و چگونه پسران و اولاد شخص به عموها و دائيهايش شباهت دارند ؟\r\nاميرالمؤمنين عليه السلام پس از شنيدن سخنان آن مرد نگاهى به امام حسن عليه السلام كرد و فرمود : يا ابامحمّد ! پاسخ او را بده ! پس ابومحمّد عليه السلام فرمود : اما آنچه راجع به موضوع خواب پرسيدى كه روح شخص خوابيده كجا مىرود ؟ روح آدمى وابسته به باد و باد معلق به هواست تا وقتى كه\r\n\r\n\r\n","description":"","footnote":"\r\n( 1 ) - معانى الأخبار : ص 101 .\r\n( 2 ) - غيبت نعمانى : ص 37 .\r\n","page_name":" 547 ","page_number":547},
  {"content":"\r\n\r\nصاحب آن با بيدارى آن را به حركت در مىآورد ؛ اگر خدا اجازه بازگشت روح را به آن بدن داد ، روح آن باد را و باد هم آن هوا را جذب مىكند و دوباره روح در بدن صاحبش جايگزين مىشود و اگر هم خداوند به بازگشتن روح اجازه ندهد ، هواء باد را و باد آن روح را جذب مىكند و روح تا وقتى كه در قيامت مبعوث گردد به بدن بازنمىگردد .\r\nامّا آنچه راجع به خاطر داشتن و فراموشى گفتى ، همانا دل انسان داخل در حق ( ظرف شفّاف ) و طبقى بر روى حق است بنابراين چون بر محمّد و آل محمّد صلوات كاملى بفرستد ، آن روپوش از روى حق برداشته مىشود پس قلب روشن مىگردد و شخص آنچه را كه فراموش كرده بود به خاطر مىآورد . ولى اگر او بر محمّد و آل محمّد صلوات نفرستاده باشد و يا ناقص فرستاده باشد و قسمتى را از آن كاسته باشد آن روپوش و طَبَقْ همچنان بر روى حق بماند و دل را تاريك كند و شخص فراموش كند و آنچه به خاطر داشت از ياد ببرد .\r\nاما آنچه دربارهء نوزاد پرسيدى كه شباهت به عموها و دائيها پيدا مىكند ، چون مرد با همسر خويش در حال آرامش قلب و آسايش رگ و پى و بدن آرام آميزش نمايد ، نطفه در درون رحم آرام مىگيرد ، پس نوزاد شبيه پدر و مادر خود مىگردد ، ولى اگر با دل ناآرام و رگ و پى ناآسوده و بدن پريشان آميزش كند ، نطفه پريشان بوده و در حال پريشانى روى بعضى از پىها افتد ؛ اگر روى يكى از پيهاى عموها باشد نوزاد شبيه عموها و اگر روى يكى از پيهاى دائىها افتد شبيه دائيها شود .\r\nآن مرد با شنيدن پاسخ گفت : گواهى مىدهم كه خدايى جز خداى يكتا نيست و همچنان بر اين شهادت استوارم و شهادت مىدهم كه\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nمحمّد صلى الله عليه و آله و سلم رسول خداست و همواره بر اين شهادت پاى مىفشارم و گواهى مىدهم كه تو وصىّ رسول خدا و قائم به حجّت او هستى .\r\nهمچنان بر اين شهادت ثابت قدمم و - در حالى كه با دست به جانب اميرالمؤمنين عليه السلام اشاره مىكرد - گفت : گواهى مىدهم كه تو وصىّ او و قائم به حجّت او هستى - با دست به جانب حسن‌بن على اشاره كرد - و گواهى مىدهم كه حسين‌بن على وصىّ و او قائم به حجّت اوست .\r\nهمواره اين را خواهم گفت و گواهى مىدهم بر ( امامت ) علىّبن حسين كه او به امر حسين عليه السلام قائم است و گواهى مىدهم بر ( امامت ) محمّدبن على كه او قائم به وسيلهء امر على است و گواهى مىدهم به ( امامت ) جعفر كه او به دستور محمّد ، قائم است . و گواهى مىدهم به ( امامت ) موسى كه او به امر جعفر قائم است .\r\nگواهى مىدهم بر اين كه علىّ ولىّ موسى است ، و گواهى مىدهم كه محمّد به امر علىّ قائم است و گواهى مىدهم بر ( امامت ) علىّ كه او به امر محمّد قائم است و گواهى مىدهم بر ( امامت ) حسن كه او به امر علىّ قائم است و گواهى مىدهم بر ( امامت ) مردى از فرزندان حسين كه نام و كنيهء او را نبرند تا اين كه خداوند امر او را ظاهر سازد ؛ زمين را پر از عدل و داد كند چنان كه پر از ظلم و جور بوده است و درود و رحمت و بركات خدا بر تو يا اميرالمؤمنين !\r\nسپس از جا برخاست و رفت ، اميرالمؤمنين به حسن عليه السلام فرمود : يا ابامحمّد ! دنبال او برو و ببين كجا مىرود ! امام حسن عليه السلام مىگويد به دنبال او رفتم ، طولى نكشيد كه پاى خود را بيرون مسجد گذاشت ديگر نفهميدم كجاى زمين رفت !\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nخدمت اميرالمؤمنين عليه السلام برگشتم و ماجرا را گفتم ، فرمود : يا ابامحمّد ! آيا او را شناختى ؟ عرض كردم : نه ، خدا و رسولش و اميرالمؤمنين بهتر مىدانند ؟ فرمود : او خضر عليه السلام بود . » . « 1 »\r\n16 - « 2 » شيخ طوسى از جابر به نقل از امام باقر عليه السلام آورده است كه فرمود : « اين وصيّت اميرالمؤمنين عليه السلام و همين نسخه نوشته سليم‌بن قيس هلالى است كه به ابان داده و او آن را بر وى خوانده است . ابان مىگويد :\r\nمن آن را بر علىّبن حسين عليهما السلام خواندم ، فرمود : راست گفته است سُليم خدايش بيامرزد ! سليم مىگويد : من شاهد وصيّت اميرالمؤمنين عليه السلام بودم موقعى كه به پسرش حسن عليه السلام وصيّت مىكرد و شاهد بر اين وصيّت ، حسين و محمّد و تمام فرزندان و سران شيعه و اهل بيت آن حضرت بودند .\r\nفرمود : پسر عزيزم ! رسول خدا صلى الله عليه و آله و سلم به من دستور داده است كه تو را وصىّ خود قرار دهم و نوشته‌ها و سلاحم را به تو بسپارم . سپس رو به وى كرد و گفت : فرزند عزيزم ! تو ولىّ امر و ولىّ دم هستى اگر ببخشى حق تو است و اگر خواستى ( ابن ملجم را ) بكشى او يك ضربت زده است تو هم يك ضربت بزن ! و نبايد زياده روى كنى ! سپس وصيّت را تا آخرش نقل كرد و چون فارغ شد ، گفت : خداوند شما را به خاطر پيامبرتان در بين خودتان نگاه دارد ! شما را به خدا سپردم و براى شما درود و رحمت خدا را مىطلبم .\r\n\r\n\r\n","description":"","footnote":"\r\n( 1 ) - غيبت نعمانى : ص 58 .\r\n( 2 ) - حديث شمارهء 15 از اختصاص : ص 254 عين شماره ( 13 ) بود كه گذشت - م .\r\n","page_name":" 550 ","page_number":550},
  {"content":"\r\n\r\nسپس پيوسته لا إله الا اللَّه مىگفت تا اين كه در شب بيست و سوم ماه رمضان شب جمعهء سال چهلم هجرى دنيا را وداع گفت و در شب بيست و يكم ماه رمضان او را ضربت زدند و به قولى وى شب بيست و يكم از دنيا رفت و در شب نوزدهم ضربت خورد كه اين قول روشن‌تر است . « 1 »\r\n17 - از فضيل بن يسار به نقل از امام باقر عليه السلام آورده است ، مىفرمايد :\r\n« همين كه حسين‌بن على عليهما السلام عازم رفتن عراق شد ، وصيّت و كتابها و ديگر چيزها را به ام‌ّسلمه همسر پيامبر صلى الله عليه و آله و سلم سپرد و فرمود : هر وقت بزرگترين پسر من نزد تو آمد اينها را به او مىدهى . و چون حسين عليه السلام كشته شد . علىّبن حسين عليهما السلام نزد ام‌ّسلمه آمد تمام آنچه را كه حسين عليه السلام به وى داده بود همه را به علىّبن حسين عليهما السلام داد » . « 2 »\r\nالحمد للَّه اوّلًا و آخراً\r\nعصر روز پنجشنبه هفدهم ربيع‌الاول 1431 قمرى برابر 13 / 12 / 88 ش ميلاد پيامبر خاتم صلى الله عليه و آله و سلم و امام جعفر صادق عليه السلام ترجمهء جلد اوّل پايان گرفت .\r\nمشهد مقدس - محمّد رضا عطايى\r\n\r\n\r\n\r\n","description":"","footnote":"\r\n( 1 ) - غيبت شيخ : ص 117 .\r\n( 2 ) - همان : ص 118 .\r\n","page_name":" 551 ","page_number":551}
  ]