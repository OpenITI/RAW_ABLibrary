[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nقرآن وعلوم روز\r\nاولين همايش پژوهشهاى قرآنى حوزه و دانشگاه\r\nقرآن ادب وهنر\r\nقرآن وجامعه شناسى\r\nقرآن و حقوق\r\nقرآن روانشناسى وعلوم تربيتى\r\nقرآن و طب\r\nقرآن وعلوم طبيعى\r\nقرآن كلام وفلسفه\r\nقرآن مديريت وعلوم سياسى\r\nبرگزار كنندگان\r\nمراكز پژوهشى :\r\nبنياد پژوهشهاى قرآنى حوزه و دانشگاه\r\nدانشگاههاى تهران ، فردوسى مشهد ، امام صادق ( ع )\r\nشاهد ، علوم اسلامى رضوى ، شهيد چمران اهواز ، هرمزگان ، اصفهان ، يزد ، سيستان وبلوچستان ، امام حسين ( ع ) خراسان ، بوعلى سيناى همدان ، دبيرخانه دانشكده هاى علوم قرآنى\r\nدانشگاههاى علوم پزشكى ، مشهد ، تبريز ، اروميه ، اصفهان ، اراك ، ياسوج ، مازندران\r\nدانشگاههاى آزاد اسلامى منطقه 9\r\nدانشگاههاى علوم انسانى ومطالعات فرهنگى\r\nپژوهشكده تحقيقات اسلامى سپاه ، پژوهشگاه حوزه و دانشگاه\r\nمركز فرهنگ ومعارف قرآن ، معاونت پژوهشى حوزه عمليه قم\r\nموسسه قرآن وعلم :\r\nبنياد نخبگان علمى ايران\r\nمركز مديريت حوزه علميه اصفهان\r\nمراكز اجرائى :\r\nكميسيون فرهنگى مجلس شوراى اسلامى\r\nنهاد نمايندگى مقام معظم رهبرى در دانشگاههاى كشور\r\nوزارت علوم ، تحقيقات وفناورى\r\nوزارت بهداشت ، درمان وآموزش پزشكى\r\nوزارت فرهنگ و ارشاد اسلامى\r\nوزارت جهاد كشاورزى ، وزارت امور خارجه\r\nوزارت دادگسترى ، وزارت بازرگانى\r\nشبكه قرآن صدا وسيماى جمهورى اسلامى ايران\r\nمركز پژوهشها وفعاليتهاى قرآن وعترت دانشگاه آزاد اسلامى\r\nاستاندارى خراسان رضوى\r\nشهردارى هاى تهران و مشهد\r\nصدا وسيماى خراسان رضوى\r\nسازمان تبليغات اسلامى\r\nسازمان اوقاف وامور خيريه كشور\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعه مقالات\r\nاولين همايش ملى پژوهشهاى قرآنى حوزه و دانشگاه\r\n1385\r\nقرآن و طب\r\nدانشگاه شاهد\r\nبنياد پژوهشهاى قرآنى حوزه و دانشگاه\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبنياد پژوهشهاى قرآنى حوزه و دانشگاه\r\nدانشگاه شاهد\r\nقرآن وطب ( مجموعه مقالات )\r\nتهيه وتنظيم : دانشگاه شاهد\r\nزير نظر : بنياد پژوهشهاى قرآنى حوزه و دانشگاه\r\nهمكاران : حجت الاسلامى مهندس محسن عباس نژاد حجت الاسلام دكتر حميد فقفور مغربى ، دكتر مجتبى موسوى ، دكتر نعمت الله تقوى محمد كاظم شريعتى اندراتى ، محمد مروج ، مرتضى محسنى مقدم ، دكتر غلامرضا معارفى ، دكتر سيد سعيد سيد مرتاض ، دكتر طوبى غضنفرى ، دكتر سكينه مويد محسنى ، دكتر محمد حسن قوسيان ، دكتر محسن نورى سالارى ، دكتر محمدعلى همتى ، مجيد حيدرى نيك ، داود پارسا ، محمدرضا عليخانى ، دكتر آذر دربندى ، مهندس زهرا جوهرى ، خديجه محمدى ، مريم ميلانى ، كبرى عنبرى اكمل\r\nويراستارى ، حروفچينى وصفحه آرايى : مؤسسه ياوران نشر صبا\r\nامور فنى چاپ : پرويز خداداى تختى\r\nناشر : مؤسسه انتشاراتى بنياد پژوهشهاى قرآنى حوزه و دانشگاه انتشارات دانشگاه شاهد\r\nنوبت چاپ اول - زمستان 85\r\nشمارگان : 2000 نسخه\r\nقيمت : 2500 تومان\r\nكليه حقوق چاپ و نشر مخصوص ناشر است .\r\nمسئوليت علمى مقالات بر عهده نويسندگان است\r\nآدرس : مشهد مقدس ، چهارراه زرينه ، خيابان آزادى 27 ، روبروى هاتف 9 ، پلاك 39\r\nدبيرخانهء ستاد عالى همايش ملى پژوهشهاى قرآنى حوزه و دانشگاه\r\nتلفن : 223616 - 2231661 - 2231660 ( 0511 )\r\nwww . quranerserchs . org\r\nbonyad - pajoheshha @ yahoo . com\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مقالات\r\nتفسير علمى قرآن ، اثرات و ثمرات / سيد محمد مهدى افضلى 14\r\nمفهوم برص در قرآن و ارتباط آن با مسائل پزشكى / دكتر محمود فرهودى 40\r\nجستارى درباره اخلاق پزشكى از منظر اسلام / حجت الاسلام دكتر حميد فغفور مغربى 48\r\nتحريم مشروبات الكلى در قرآن و نقش آن بر سلامت فرد و جامعه / دكتر محمد حسن قوسيان مقدم 82\r\nبررسى رهنمودهاى اسلام و قرآن در زمينه بهداشت مواد غذايى / مهندس زهرا جوهرى 101\r\nشيره گل‌ها و قرآن / يوسف فتحى 119\r\nبرداشت‌هايى از تعاريف روح و نفس در سه روند فيزيولوژيكى بيدارى ، خواب ، و مرگ به استناد آيات و روايات / دكتر فريده ظفرى زنگنه 135\r\nعسل نوشين باده‌اى شفابخش از جام گل‌ها / فريبا انصارى 161\r\nآموزه‌هاى قرآن در مورد روابط جنسى / شفيقه محمدى تبار 180\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nبيش از چهارده قرن است كه مفسران ، انديشمندان و محققان مسلمان و غير مسلمان با تخصّص‌ها و آگاهىهاى گوناگون در رشته‌هاى مختلف علمى سعى كرده‌اند قرآن كريم را تفسير و تبيين كنند . در اين ميان گرايش علمى در تفسير آيات از ديرباز كم و بيش ميان مسلمانان رواج داشته است ، امّا در قرن چهاردهم اين شيوه بر بخش‌هاى گسترده‌اى از تلاش‌هاى تفسيرى سايه افكنده و رشد كرد . ماهيّت اين گرايش پرداختن به آيات از نگاه علوم گوناگون و تلاش در جهت فهم بهتر آن‌ها با بهره‌گيرى از يافته هاى جديد علمى است . از سوى ديگر در سال‌هاى اخير با توسعه‌ى روابط علمى و فرهنگى اسلام و غرب نگاه دينى و قرآنى به علوم روز و موضوع « علم دينى » به يكى از دغدغه‌هاى عمده‌ى متفكران دينى در سراسر جهان اسلام تبديل شده است .\r\nدر همين راستا بنياد پژوهش‌هاى قرآنى حوزه و دانشگاه در مشهد مقدس در سال 1382 شكل گرفت و 9 گروه علمى آن مشغول به فعاليّت شدند .\r\nاين گروهها كه با حضور صاحب‌نظران حوزه و دانشگاه تشكيل شد طى جلسات كارشناسى متعدّد و برگزارى نشست‌ها و همايش‌ها ، مقدمات برگزارى همايش ملى پژوهش‌هاى قرآنى حوزه و دانشگاه را فراهم آوردند . در بخش علمى ، تلاش شد تا ابتدا پيشينه‌ى تحقيقات انجام شده در هر حوزه مورد بررسى قرار گيرد ؛ كه در اين راستا كتاب‌هاى راهنماى پژوهش در قرآن و علوم روز تدوين شد و در بخش اجرايى با رايزنىهاى متعدّدى كه انجام گرفت ستاد عالى همايش ملى پژوهش‌هاى قرآنى حوزه و دانشگاه با حضور نمايندگان مجلس شوراى اسلامى ، وزارتخانه‌ها ، دانشگاهها و مراكز پژوهشى حوزه و دانشگاه شكل گرفت .\r\nنتيجه‌ى نشستهاى متعدّد ستاد عالى تصويب سند همايش ملّى پژوهش‌هاى قرآنى حوزه و دانشگاه بود كه براساس آن‌همه ساله در 9 رشته ، همايش ملّى با موضوع \" قرآن و علوم روز \" برگزار خواهد شد . براساس سند مذكور ، كميسيونهاى تخصّصى همايش در هريك از سازمانهاى همكار شكل گرفت تا امكان حضور محققان سراسر كشور در اين حركت ملى فراهم آيد . همچنين مقرر شد همه ساله در حاشيه‌ى همايش ، نمايشگاه آثار و جشنواره‌ى تحقيقات ميان‌رشته‌اى علوم اسلامى برگزار گردد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبراساس سند همايش ملّى پژوهش‌هاى قرآنى حوزه و دانشگاه اهداف همايش بدين قرار است :\r\n\r\nاهداف همايش :\r\n* ارائه راه‌حلهاى قرآنى براى مشكلات امروز جامعه بشرى و كاربردى نمودن مفاهيم قرآنى\r\n* نظريه‌پردازيهاى قرآنى به منظور پاسخگويى به نيازهاى نظرى جمهورى اسلامى ايران .\r\n* نشر و ترويج معارف قرآنى با زبانى علمى و روزآمد در سطح ملّى و جهانى .\r\n* تلاش در جهت تحقّق وحدت حوزه و دانشگاه از طريق تعامل علمى دو نهاد .\r\n* تحقّق جنبش نرم‌افزارى و توليد علم با محوريت قرآن كريم و معارف اهل بيت عليهم السّلام به عنوان مفسران قرآن كريم .\r\n* تقويت فضاى قرآنى از طريق گسترش نهضت قرآن‌پژوهى در مراكز آموزشى و پژوهشى كشور .\r\n* تبيين نسبت علوم روز با معارف دينى و قرآن كريم .\r\n\r\nگروههاى همايش :\r\nقرآن ، ادب و هنر / قرن ، مديريت و علوم سياسى / قرآن ، روانشناسى و علوم تربيتى\r\nقرآن و حقوق / قرآن ، كلام و فلسفه / قرآن و علوم طبيعى\r\nقرآن و طب / قرآن و علوم طبيعى / قرآن و اقتصاد\r\n\r\nساختار همايش ملّى پژوهش‌هاى قرآنى حوزه و دانشگاه :\r\n\r\n1 . ستاد عالى همايش ملّى پژوهش‌هاى قرآنى حوزه و دانشگاه\r\nستاد عالى همايش عالىترين نهاد تصميم‌گيرى در همايش است كه تاكنون متشكل از 30 دانشگاه و مركز پژوهشى حوزوى و دانشگاهى و تعداد 16 وزارتخانه و مراكز اجرائى و كميسيون فرهنگى مجلس شوراى اسلامى است .\r\n\r\n2 . دبيرخانه همايش\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاين دبيرخانه در مشهد داير شده و داراى دو بخش اجرائى و پژوهشى است كه زير نظر رئيس بنياد پژوهش‌هاى قرآنى حوزه و دانشگاه و به عنوان دبير ستاد عالى همايش ملى فعاليّت مىنمايد .\r\n\r\n3 . كميسيون‌هاى تخصّصى :\r\nدر راستاى تحقق اهداف سند همايش تاكنون كميسيون‌هاى تخصّصى متعدّدى در سراسر كشور براساس گروههاى نه‌گانهء همايش و با حضور اعضاء هيئت علمى دانشگاهها و اساتيد حوزهء علميه و قرآن‌پژوهان تشكيل گرديده است .\r\n\r\n4 . هيأت علمى همايش\r\nهيأت علمى همايش براساس بند 20 سند همايش ملى متشكل از رؤساى كميسيون‌هاى تخصّصى و مديران گروههاى علمى بنياد مىباشد كه فعاليّت‌هاى علمى همايش را ساماندهى مىنمايند .\r\nمديران گروههاى علمى بنياد و اعضاى هيأت علمى اولين همايش ملّى پژوهشهاى قرآنى حوزه و دانشگاه به قرار ذيل مىباشند :\r\nحجت الاسلام مهندس محسن عباس‌نژاد : رئيس بنياد و دبير همايش ملّى\r\nدكتر سيد نعمت اللّه تقوى بهبهانى : دبير علمى همايش و مدير گروه قرآن ، ادب و هنر\r\nحجت الاسلام دكتر حميد فغفور مغربى : معاونت پژوهشى بنياد و مدير گروه قرآن ، كلام و فلسفه\r\nدكتر عليرضا اشرف : مدير گروه قرآن و علوم طبيعى\r\nدكتر حبيب اللّه دعائى : مدير گروه قرآن ، مديريت و علوم سياسى\r\nحجت الاسلام و المسلمين محمد حسن ربانى : عضو هيئت علمى همايش\r\nدكتر مجتبى زاهديان : مدير گروه قرآن و حقوق\r\nدكتر بهرام على قنبرى : مدير گروه قرآن ، روان‌شناسى و علوم تربيتى\r\nدكتر محمد رضا لطفعلىپور : مدير گروه قرآن و اقتصاد\r\nدكتر سيد مجتبى موسوى : مدير گروه قرآن و طب\r\nدكتر على يوسفى : مدير گروه قرآن و جامعه‌شناسى\r\n\r\n5 . كميتهء اطلاع‌رسانى همايش\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاين كميته به رياست شبكهء قرآن سيما ( جناب آقاى دكتر طوبائى ) و با حضور نمايندگان رسانه‌ها و مطبوعات تشكيل شده كه ويژه برنامه‌هاى تلويزيونى ، تيزرهاى تبليغاتى ، كليپ‌هاى متعدّد ، چاپ ويژه‌نامه‌هاى همايش و اطلاع‌رسانى عمومى را بر عهده دارد .\r\n\r\n6 . كميته پشتيبانى و تأمين منابع\r\nاين كميته به رياست نمايندهء كميسيون فرهنگى مجلس شوراى اسلامى ( جناب آقاى دكتر ستار هدايت‌خواه ) مسئوليت پشتيبانى و تأمين منابع همايش را بر عهده دارد .\r\n\r\n7 . كميته برگزارى همايش\r\nاين كميته ، برنامه‌ريزى اجرائى همايش و پيگيرى مكان و زمان برگزارى همايش را بر عهده دارد .\r\nبه مناسبت برگزارى اولين همايش نزديك به چهارصد مقاله به دبيرخانهء همايش و اصل گرديد كه پس از طى مراحل ارزيابى ، مقالات قابل انتشار انتخاب گرديد .\r\nاين مقالات با مشاركت دانشگاههاى آزاد اسلامى تبريز - اصفهان - امام صادق ( ع ) - شاهد - بو على سيناى همدان - پژوهشگاه علوم انسانى و مطالعات فرهنگى شهردارى تهران - علوم پزشكى تبريز - منطقه‌ى 9 دانشگاه آزاد اسلامى و در قالب ويژه‌نامه‌هاى متعدّدى تهيه ، تنظيم و منتشر گرديده‌اند .\r\n\r\nويژه‌نامه قرآن و طب\r\nضمن تشكر و تقدير از جناب آقاى دكتر سيد مجتبى موسوى مدير گروه قرآن و طب بنياد و نيز از دانشگاه شاهد و سركار خانم دكتر طوبى غضنفرى نماينده‌ى دانشگاه در ستاد عالى همايش ، از اساتيد محترم ذيل كه در كميسيون قرآن و طب آن دانشگاه در تهيه‌ى اين مجموعه مشاركت و همكارى نموده‌اند نيز تقدير به عمل مىآيد :\r\nدكتر طوبى غضنفرى ( رئيس كميسيون ) ، دكتر غلامرضا معارفى ، دكتر سيد سعيد سيد مرتاض ، دكتر سكينه مويد محسنى ، دكتر محمد حسن قوسيان ، دكتر محسن نورى سالارى ، دكتر محمد على همتى ، دكتر آذر دربندى ، مهندس زهرا جوهرى ، خديجه محمدى ، مريم ميلانى ، كبرى عنبرى اكمل\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nكميسيونهاى ديگرى نيز در زمينه‌ى قرآن و طب تشكيل شده است كه برخى از آنها به قرار ذيل مىباشد :\r\nدانشگاه علوم پزشكى مازندران : دكتر محمد رضا شيخ رضايى ( رئيس كميسيون )\r\nدانشگاه علوم پزشكى اراك : دكتر مصطفى دلاور ( رئيس كميسيون ) و ساير اعضاى كميسيون كه در ارزيابى مقالات همكارى و مشاركت نموده‌اند .\r\nدانشگاه علوم پزشكى اروميه : حجت الاسلام و المسلمين محمدنژاد ( رئيس كميسيون )\r\nدانشگاه علوم پزشكى تبريز : دكتر محمد رضا رشيدى ( رئيس كميسيون ) و ساير اعضاى كميسيون كه در ارزيابى مقالات همكارى و مشاركت نموده‌اند .\r\nدر پايان ضمن قدردانى از همه‌ى اشخاص حقيقى و حقوقى كه در برگزارى همايش همكارى نموده‌اند از همه‌ى نخبگان حوزوى و دانشگاهى كشور دعوت به عمل مىآيد تا با ارشادات و نقطه نظرات خود ما را در اين مسير مقدس همراهى نمايند .\r\nاميد است با استعانت از پيشگاه مقدس حضرت بقية اللّه الاعظم ( عجل اللّه تعالى فرجه الشريف )\r\nو در سايه‌ى انوار تابناك قرآن كريم توفيق حركت در مسير توليد علم دينى و تحقّق جنبش نرم‌افزارى با محوريت معارف آسمانى قرآن و عترت را داشته باشيم\r\nمحسن عباس‌نژاد\r\nرئيس بنياد و دبير ستاد عالى\r\nهمايش ملّى پژوهشهاى قرآنى حوزه و دانشگاه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nمقدمه دانشگاه شاهد\r\n يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  ( سوره انفال آيه 24 )\r\nاى مومنان چون خدا و پيامبر شما را به آئينى فرامىخواند ، كه سرچشمه زندگى است ، بپذيريد و اجابت كنيد .\r\nقرآن ، كتاب هدايت و احياء انسان‌ها است . راهنماى جامع و كاملى كه هيچ شكى در آن نيست  ( لا رَيْبَ فِيهِ ) *  و هدايت براى متقين است و اجابت آن مايه حيات و زندگى است .\r\nنخستين شرط تحقق اين هدايت « باور » بدون هرگونه شك و ترديد در آن است و رسالت آن قيام به قسط و عدالت :  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  ( سوره حديد آيه 25 ) : ما پيامبران را با دليل‌هاى روشن فرستاديم و به آنان كتاب و ميزان داديم تا مردمان همه قسط برپا دارند .\r\nمجموعه مقالات « قرآن و طب » به همت جمعى از نويسندگان و محققان بدنبال فراخوان همايش ملى « قرآن و علوم روز » ، و با بررسى و دقت نظر از بين تعداد زيادى از مقالات و اصل شده انتخاب ، و با حمايت دانشگاه شاهد منتشر گرديده است .\r\nاين مجموعه بر آن است تا باب تعمق و تفكر در حوزهء معارف قرآنى را گسترش دهد .\r\nصدالبته كه در اين درياى وسيع ، بجز قطره‌اى حاصل نشده است ، و اين تنها آغازى بر توسعه زاويه تحقيق در پهنه درياى بيكران معارف قرآنى است و ميدان براى تحقيقات گسترده‌تر و مطالعات عميق و زيربنايى ، فراوان گسترده است . يقينا قرآن عزيز و معارف اسلامى ، براى حل معضلات سلامتى انسان‌ها ، واجد زواياى ناگشوده و دستورات و راهبردهايى بسيار كارآمدتر از آنچه تا به امروز حاصل بشر گرديده ، مىباشد . حوزه‌هايى كه شامل آگاهى انسان‌ها ، پيشگيرى از بيماريها ، ارتقاء شيوه‌هاى زندگى و تعادل بخشيدن به رفتارهاى تغذيه‌اى ، خانوادگى ، و اجتماعى در ميان آدميان است و از همه مهمتر ، كاهش نابرابرىهاى اجتماعى ، توزيع عادلانه امكانات سلامتى ، دسترسى برابر همه انسانها به نيازهاى اساسى و در يك كلام تحقق عدالت كه امر خداوند و واجب الهى و شرط ضرورى براى ساماندهى همه نارسايىها و حل همه معضلات بشرى است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمعاونت پژوهشى دانشگاه شاهد ، وظيفه خود مىداند از زحمات سركار خانم دكتر طوبى غضنفرى دانشيار فرهيخته و متعهد دانشكده پزشكى و ساير همكارانشان در كمسيون قرآن و طب دانشگاه شاهد شامل دوازده نفر از اعضاى هيأت علمى دانشكده پزشكى ، داندانپزشكى و پرستارى و مامايى كه در داورى مقالات ، تصحيح و ويراستارى و چاپ اين ويژه‌نامه همت فراوان مبذول داشته‌اند قدردانى نمايد ، و بخصوص از بنياد پژوهشهاى قرآنى حوزه و دانشگاه كه مطالعات ارزنده قرآن و علوم روز را بنيانگذارى و پيگيرى كرده‌اند ، صميمانه سپاسگزارى نمايد .\r\nاميد آنكه اجر اين احياء معارف اسلامى و بازكاوى راهبردهاى حيات‌بخش قرآنى مأجور خداوند متعال واقع گردد ، و روح بلند بنيانگزار بزرگ جمهورى اسلامى و شهداى بزرگوار انقلاب اسلامى را شاد گرداند .\r\nدكتر محمد رضا واعظ مهدوى\r\nمعاون پژوهشى دانشگاه شاهد\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nتفسير علمى قرآن ، اثرات و ثمرات\r\nسيد محمد مهدى افضلى « 1 »\r\n\r\nچكيده\r\nدانش تفسير ، پيشينه‌اى هرچند نامدون ، به قدمت نزول قرآن كريم دارد . با دور شدن از عصر نزول ، دانش تفسير سامان يافته و تدوين شد ، روش - هاى مختلف تفسيرى ، بسته به بافت فكرى و سليقه‌هاى مفسران پا به عرصه نهاد . تفسير علمى نيز از دوران آميختگى مسلمين با تمدن‌هاى ديگر به‌صورت كم‌رنگ در سنت تفسيرى وارد شده است . با رشد علوم تجربى و منازعاتى كه ميان علم و دين در مغرب زمين درگرفت ، رهيافت‌هاى متفاوتى در اين حوزه اتخاذ شد و تأثير آن در دنياى اسلام نيز امتداد\r\n\r\n\r\n","description":"","footnote":"\r\n( 1 ) . مركز جهانى علوم اسلامى قم معاونت پژوهش اداره كل برنامه‌ريزى و ساماندهى تحقيقات\r\n","page_name":" 14 ","page_number":14},
  {"content":"\r\n\r\nيافت . برخى از انديشوران با اغراض مختلف و شيوه‌هاى متفاوت در پى تدوين تفسير علمى و سازوكار آن برآمدند . مراد از تفسير علمى ، تفسير به معناى متداول ، ولى با روش تجربى است . مفسران مسلمان در برابر اين روش ، سه ايستار متفاوت را برگرفتند . برخى مخالفت كردند ، عده‌ى موافقت كامل نشان دادند و پاره‌ى نيز قائل به تفصيل شدند . ولى براى داورى بايد توجه داشت كه تفسير علمى به سه معناى مختلف در اين بستر به‌كاررفته‌است است كه هريك ، حكم مختلفى خواهد داشت : تفسير علمى به معناى استخراج علوم از معارف وحيانى ، تفسير علمى به معناى تطبيق داده‌هاى وحيانى و يافته‌هاى انسانى ، و تفسير علمى به معناى استخدام نظريه‌هاى علمى در فهم بهتر معارف دينى و از جمله وحى . در اين نوشتار با تفسير علمى به معناى دوم به‌طور كامل مخالفت گرديده و با معناى اول و سوم آن با تقرير خاص خود و شرايط متعددى كه بايد منظور شود ، اعلام موافقت شده است .\r\n\r\nواژگان كليدى\r\nعلم ، دين ، تفسير ، تفسير علمى ، معرفت دينى ، معارف متعارف ، گونه‌هاى تفسير علمى ، ثمرات مثبت و منفى تفسير علمى ، مخالفان و موافقان تفسير علمى .\r\n\r\nدرآمد\r\nتفسير قرآن ، عمرى به درازاى نزول آيات مبارك قرآن كريم دارد . قرآن كريم هرچند به زبان عربى مبين نازل شده ، لكن نه سطح مخاطبان وحى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nيكسان بود و نه آموزه‌هاى وحيانى . داده‌هاى وحيانى به نص خود قرآن و تصريح اولياى دين ، مشتمل بر محكم و متشابه ، ناسخ و منسوخ ، ظاهر و باطن ، مجمل و مبين و . . . بود و همگان توان فهم آن نداشتند . ازاين‌رو ، افراد به كسانى براى درك بهتر و دقيق‌تر مراجعه مىكردند كه از سطح بالاتر و مصاحبت بيش‌تر با حامل اصلى وحى برخوردار بودند . در زمان حيات رسول اعظم ( ص ) اين نياز ، على رغم فراوانى از شدت كم‌ترى برخوردار بود . با وفات ايشان بر شدت آن افزوده شد و اهل فن براى روش‌مند شدن بيان آيات قرآن علومى را رونق فزون‌تر بخشيدند يا علومى را از نو سامان دادند . علومى همانند لغت « 1 » ، صرف نحو ، معانى و بيان ، اصول فقه و دانشى به نام تفسير از جمله علومى بودند كه در اين بستر يا توسعه يافتند و يا از نو تأسيس شدند . دانش تفسير ، به‌ويژه با دور شدن بيش‌تر از عصر نزول و تعامل فرهنگ اسلامى با فرهنگ‌هاى ديگر ، رشد كمّى و كيفى يافت . هم مبانى و مبادى و روش‌هايش بيش‌تر بررسى شد و هم مفسران ، تفاسير متنوع و مختلف را با رويكردهاى مختلف فلسفى ، عرفانى ، ادبى ، حديثى و . . . نوشتند . در اين ميان تفسيرى نامبردار به « تفسير علمى » چندان جايگاهى نداشت . اگر پاره‌ى از مفسران برخى از آيات قرآن را براساس يافته‌هاى نجومى و فيزيكى تفسير مىكردند نمود چندانى در برابر رهيافت‌هاى ديگر نداشت ، لكن در ادوار متأخر با گسترش علوم تجربى و اهميت يافتن روش و معيار تجربى ، رويكرد\r\n\r\n\r\n","description":"","footnote":"\r\n( 1 ) . يكى از نكات مهم اين است كه علوم لغت و به‌ويژه لغتنامه‌ها پيش از اسلام نبوده‌اند ، بلكه پس از آمدن اسلام و مدت‌ها بعد از استقرار اسلام ، در اوايل قرن دوم كسانى آمده و با مراجعه به دهات دست به تدوين فرهنگ‌هاى لغت زده‌اند . براى تفصيل نك : سيد احمد مددى ، علم اصول و دانش‌هاى زبانى ، نقد و نظر ، سال دهم ، شماره اول و دوم ، بهار و تابستان 84 ، ص 230 .\r\n","page_name":" 16 ","page_number":16},
  {"content":"\r\n\r\nتفسير علمى قرآن اندكى پررونق شد و به عنوان يكى از روش‌هاى بديل در حوزه‌ى معرفت دينى و تفسير قرآن مطرح گرديد . در لابه‌لاى نوشتار برخى از زوايا آشكار خواهد شد كه طرفداران اين رهيافت ، عمدتا با پذيرش معيار تجربى و علمى به عنوان داور در پى جمع ميان علم و دين برآمدند . در اين راستا ، اگر به موردى برخوردند كه طبق معيارهاى علمى توجيه نمىپذيرفت تلاش آن‌ها بر توجيه مورد مذكور متمركز شد و در موارد بسيار ، يا معارف وحيانى را بر يافته‌هاى تجربى انسانى تطبيق و حمل كردند و يا به تأويل روى آوردند . بنابراين در نگاه كلان‌تر ، تفسير علمى قرآن در بستر معارضه‌طلبى علم جديد به قصد دفاع از آموزه‌هاى دينى و داده‌هاى وحيانى قابل تفسير است . از آنجا كه شديدترين نزاع‌ها در باب رابطه علم و دين و اتخاذ رهيافت‌هاى متفاوت براى تفسير متون دينى در سنت عقلى مغرب‌زمين رخ داده ، بهتر است اندكى به آن پرداخته شود تا درك بهترى از موضوع نوشتار كنونى فراهم آيد .\r\n\r\nسيطره علوم تجربى و رهيافت‌هاى متفاوت در تفسير متون دينى\r\nدر مغرب‌زمين با گسترش علوم نوين و آشكار شدن تعارض يا تفاوت ميان علم و دين ، رهيافت‌هاى متفاوتى اتخاذ شد . برخى علم و دين را در تعارض ، غير قابل جمع قرار دادند و در پى آن عده‌ى فتوا به تقدم علم بر دين يا يافته‌هاى انسانى بر داده‌هاى وحيانى دادند . اعتقاد اين گروه اين بود كه هرآنچه با معيارهاى علمى و روش مقبول علم تحصيل يا توجيه نگردد ، قابل قبول نيست . برخى همانند تكامل‌گرايان فرهنگى بر آن شدند كه داده‌هاى وحيانى و آموزه‌هاى دينى مربوط به دوران كودكى فكر بشر\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاست و با رشد فكرى بشر ، جايى براى دين باقى نمىماند . حتى برخى از انديشوران سنت تجربه‌گرايى معتقد شدند گزاره‌هاى دينى ، نه تنها صدق و كذب نمىپذيرند كه اصلا معنا ندارند و در كل ، جز علم و علمى چيزى پذيرفتنى نيست . طرفداران پوزيتويسم منطقى « 1 » در اين دسته مىگنجيدند . « 2 »\r\nعده‌اى ديگر ، برعكس گروه نخست فتوا به تقدم دين بر علم مىدادند و معتقد بودند هرآنچه از متون دينى فهميده مىشود بايد به عنوان اصل مسلّم پذيرفته شود و معيار داورى در مورد نظريه‌هاى علمى قرار گيرد . « 3 »\r\nبر خلاف دسته نخست ، برخى ديگر ميان علم و دين تمايز قائل شدند .\r\nگروهى از اين دسته ، علم را ابزار انگاشتند « 4 » و برخى با نمادين دانستن زبان دين ، دين را ابزارى مفيد براى زندگى تلقى كردند . « 5 » برخى هم تمايز بر اساس موضوع و غايت را پيش كشيده ، مدعى شدند يكى موضوعش تجلى خداوند در مسيح است و ديگرى جهان طبيعت ، يا موضوع علم ، اشياى مادى است و موضوع دين ، واقعيت‌هاى شخصى و اخلاقى . برخى ديگر نيز تمايز زبان دين و علم را مطرح كردند و لذا داورى با معيار يكى در خصوص ديگرى را غير مجاز اعلام كردند . « 6 » از جمله ويتگنشتاين با طرح\r\n\r\n\r\n","description":"","footnote":"\r\n( 1 ) .  Logical positivism \r\n( 2 ) . اين نحله باورشان اين بود كه نه تنها دين حاوى گزاره‌هاى معرفت‌بخش صادق يا كاذب نيست كه گزاره‌هاى آن فاقد معنا است . براى تفصيل بيش‌تر نك : ا . ج . آير : زبان حقيقت و منطق ، ترجمه منوچهر بزرگمهر ، تهران ، دانشگاه صنعتى شريف ، بىتا ، ص 168 - 159 .\r\n( 3 ) . مايكل پترسون و ديگران ، عقل و اعتقاد دينى ، ترجمه ابراهيم سلطانى و احمد نرافى ، تهران ، طرح نو ، 1376 ، ص 365 .\r\n( 4 ) . همان ص 360 - 359 .\r\n( 5 ) . همان ص 271 - 270 .\r\n( 6 ) . براى تفصيل بيش‌تر در اين باب نك : ايان باربور ، علم و دين ، ترجمه بهاء الدين خرمشاهى ، تهران ، مركز نشر دانشگاهى ، 1374 ، چ 2 ، ص 154 - 144 .\r\n","page_name":" 18 ","page_number":18},
  {"content":"\r\n\r\nنظريه كاربردى زبان « 1 » و بازىهاى زبانى « 2 » در فلسفه زبان « 3 » و متمايز دانستن زبان علم و دين ، سهم مهمى در مباحث مطرح شده در باب ارتباط علم و دين و اتخاذ رويكردهاى متفاوت در تفسير متون دينى ايفا كرد .\r\nدسته سوم ، سخن از مشابهت و موازى بودن علم و دين به ميان آوردند .\r\nآنان معتقد بودند علم و دين ، علىرغم آنكه وابسته به دو موضوع مستقل هستند دو قلمرو كاملا متباين نيستند ، بلكه از نظر ساخت ، شباهات مهمى دارند . هر دو معرفت آوردند و هر دو بايد در يك برداشت وحدانى از جهان لحاظ شوند و معتقدات دينى انسان بايد تعبير و تفسير معقولى از همه حوزه‌هاى تجربه بشر باشد . به باور ايشان ، مفسر بايد تفكر انتقادى را در تحقيق خود به كار برد . الهيات اعتدالى و فلسفه پويشى در اين دسته قرار دارند . « 4 »\r\nبا مرور گذرا بر مبانى و رهيافت‌هاى متفكران در مغرب‌زمين ، اين نكته را متذكر مىشويم كه تفسير علمى قرآن كريم نزد مفسران مسلمان ، بيش‌تر در راستاى همين مسأله و مشكل قابل ارزيابى است . البته اينكه قايلان به تفسير علمى كدام مبنا در حقيقت علم و وحى را پذيرفته‌اند چندان روشن نيست . ولى نوعا ايشان قائل به مجزا بودن علم و دين هستند و هر دو را مفيد مىدانند ، لكن برخى از آن‌ها به معيار اصالت تجربه ملتزم هستند و در پى آنند وحى را براساس علوم تجربى تفسير و تبيين كنند . برخى ديگر به اصالت وحى اعتقاد يافته و تفسير داده‌هاى وحيانى را در قالب نظريه‌هاى\r\n\r\n\r\n","description":"","footnote":"\r\n( 1 ) .\r\n meaning as a function of use / use theory of meaning \r\n( 2 ) .  language games \r\n( 3 ) . براى تفصيل بيشتر در اين مورد و شرح روشن از ديدگاه ويتگنشتاين و ديگر نظريه‌هاى راجع به زبان نك :\r\n William , p . Alston Meaning \" , in The Encyclopedia of philosophy , Paul Edwards . ( Ed . ) , Macmillan publishing Co . Jnc The free press , New York V 5 6 p . p 233 - 241 . Philosophy of Language , New Jersey , Printic - Hal , 1964 . p 32 - 49 . \r\n( 4 ) . همان ص 155 - 162 .\r\n","page_name":" 19 ","page_number":19},
  {"content":"\r\n\r\nعلمى در راستاى دفاع از آموزه‌هاى دينى مىانگارند و در حقيقت ، با تفسير علمى از وحى در پى تقويت ايمان متدينان هستند .\r\nبر خلاف اين رهيافت ، بسيارى از مفسران از ادوار دور تاكنون به شدت مخالف اين رهيافتند و اعتقادشان بر اين است كه داده‌هاى وحيانى را نمىتوان با يافته‌هاى انسانى محك زد و علوم تجربى يا ديگر دانش‌هاى بشرى را ميزان قرار داد . كسان ديگر ، حكم به تفصيل داده ، تفسير علمى را با شرايط خاص براى مفسر و روش‌مند بودن تفسير و . . . مجاز اعلام كرده‌اند . هدف نوشتار كنونى آن است كه ضمن اشارهء كوتاه به رهيافت - هاى متفاوت در باب تفسير علمى ، فوايد و آسيب‌هايى را كه ممكن است از تفسير علمى قرآن كريم حادث شود در حد مجال و توان مطرح كند .\r\n\r\n1 . تحليل مفهومى موضوع\r\nدر باب امكان تعريف يك موضوع ، و اهميت و جايگاه آن نزد صاحب‌نظران اختلاف فراوان است . پرداختن به مباحث مطروح ، نه مفيد است و نه ميسور .\r\nبه‌نظر نگارنده ارائه تعريف ، دشوارىهاى خاص دارد ، به نحوى كه بسيارى از متفكران بزرگ را عاجز ساخته و حتى متفكرى چون ابن سينا از آن اعلام استعفا كرده ، اما به اعتراف خود او بدون تعريف نيز ره به جايى نمىتوان برد . « 1 » در حقيقت ، آنچه ابن سينا از آن استعفا مىكند تعريف حقيقى موسوم به « حدى و رسمى » در اصطلاح منطقى است ، و آنچه را\r\n\r\n\r\n","description":"","footnote":"\r\n( 1 ) . ابن سينا ، مجموعه رسايل ، رسالهء الحدود ، قم ، بيدار ، 1400 قمرى ، ص 78 . متن عبارت بو على در اين باب چنين است : « فان اصدقائى سألونى ان املى عليهم حدود اشياء يطالبونى بتحديدها ، فاستعفيت من ذلك علما بانه كالمتعذر على البشر سواء كان تحديدا او رسما و ان المقدم على هذا بجرأهء و ثقهء لحقيق ان يكون من جههء الجهل بالمواضع التى منها تفسد الرسوم و الحدو » .\r\n","page_name":" 20 ","page_number":20},
  {"content":"\r\n\r\nگريزناپذير است مىتوان بر تعريف « شرح الاسمى » يا « تحليل مفهومى » حمل كرد . در نوشتار كنونى نيز براى آنكه روشن باشد چه اهدافى از طرح بحث داريم ، چاره‌اى جز بيان مقصود از موضوع مورد نظر نداريم . به‌نظر مىرسد بهترين راه براى تعريف امورى از اين سنخ ، تعريف براساس تحليل مفهومى باشد كه در زبان منطق‌دانان مسلمان به « شرح الاسم » نامبردار است . صاحب‌نظران ، تحليل مفهومى را بيان و تحليل مفاهيم سازنده و مؤلفه‌هاى مفهومى معرّف دانسته‌اند . « 1 » بنابراين ، ضرورت دارد مفاهيم به كار رفته در موضوع به‌صورت كوتاه بيان و تحليل شوند و سرانجام با جمع آن‌ها ، مرادمان از موضوع مورد نظر نيز بيان گردد .\r\n\r\n1 - 1 . تفسير\r\nتفسير ، مصدر باب تفعيل از ماده « ف . س . ر . » است . از اين كلمه به ابانه ، بيان ، جدا كردن ، بيان و توضيح دادن شىء ، پيدا و آشكار ساختن امر پوشيده ، كشف معناى معقول ، اظهار معناى معقول ، بيان كردن معناى سخن و . . . تعبير شده است . « 2 » در اصطلاح مفسران ، اين واژه تعاريف نسبتا مختلفى به خود گرفته كه پرداختن به همه آن‌ها نه مطلوب است و نه ميسور . به نظر نگارنده ، يكى از بهترين تعريف‌هاى طرح شده در اين باب تعريف مفسر معاصر علامه طباطبايى است ، ايشان در مقدمه الميزان تفسير را چنين\r\n\r\n\r\n","description":"","footnote":"\r\n( 1 ) . احد فرامرز قراملكى ، روش‌شناسى مطالعات دينى ، مشهد ، دانشگاه علوم اسلامى رضوى ، 1380 ، ص 151 .\r\n( 2 ) . براى تفصيل بيش‌تر در اين باب نك : على اكبر بابايى و ديگران ، روش‌شناسى تفسير قرآن ، تهران ، سمت و پژوهشكده حوزه و دانشگاه ، 1379 ، ص 6 - 5 .\r\n","page_name":" 21 ","page_number":21},
  {"content":"\r\n\r\nتعريف كرده‌اند : التفسير و هو بيان معانى الآيات القرآنيه و الكشف عن مقاصدها و مداليلها . . . « 1 » .\r\nدر اين تعريف دو عنصر مهم نهفته است : بيان معانى آيات مبارك و كشف از مقاصد و مدلول‌هاى آن . به عبارتى هم معانى آيات فى حد نفسه مقصود است و هم معانى مقصود حق تعالى كه در قامت الفاظ ريخته شده است .\r\nبرخى بر اين تعريف اشكال وارد كرده و گفته‌اند در اين تعريف مبناى تفسير مشخص نشده است . « 2 » و خود همين تعريف را با اندك تغييرى به عنوان تعريف پيشنهادى ارايه كرده و گفته‌اند تفسير عبارت است از بيان مفاد استعمالى آيات قرآن و آشكار نمودن مراد خداى متعال از آن بر مبناى ادبيات عرب و اصول عقلايى محاوره . ليك بايد گفت با توجه به اين كه تفسير قرآن در بستر ادبيات عرب و اصول عقلايى محاوره قرار دارد ، ذكر نكردن آن براى كسانى كه در اين بافت آن را مطالعه مىكنند نه تنها ضرر ندارد كه يك بيان اضافى به‌شمار مىرود . بنابراين ، مراد ما از تفسير دانشى است كه بيان معانى آيات مبارك قرآنى و كشف مقصود و مدلول آن‌ها را هدف گرفته است .\r\n\r\n2 - 1 . علمى\r\nاصطلاح « علم » در بسترهاى متفاوت معانى مختلف دارد . گاه از آن اعتقاد يقينى مطابق با واقع در برابر جهل بسيط و مركب اراده مىشود ، گاه مجموعه قضايايى كه مناسبتى ميانشان در نظر گرفته شده ، مانند تاريخ و\r\n\r\n\r\n","description":"","footnote":"\r\n( 1 ) . الميزان ، قم ، اسماعيليان ، 1393 هجرى ، ج 1 ، ص 4 .\r\n( 2 ) . روش‌شناسى تفسير قرآن ، ص 18 .\r\n","page_name":" 22 ","page_number":22},
  {"content":"\r\n\r\nجغرافيا ، گاه به معناى مجموعه قضاياى كلى است كه محور خاصى براى شان لحاظ شده ، هرچند قراردادى باشند و گاه به معناى مجموعه قضاياى كلى حقيقى ( غير قراردادى ) است كه داراى محور خاصى باشد . سرانجام اينكه علم عبارت است از مجموعه قضاياى حقيقى كه از راه تجربه حسى قابل اثبات باشد . « 1 » در اين معنا ، علم نه در برابر جهل و مطلق آگاهى ، كه در برابر تمام علومى قرار مىگيرد كه قابل آزمون تجربى نيستند . علم در اين معنا ، معادل كلمه  « science »  در زبان انگليسى و فرانسه است . « 2 » بنابراين ، مراد از « علمى » در نوشتار كنونى ، علم به همين معناى اخير ، يعنى علوم تجربى است .\r\n\r\n3 - 1 . تفسير علمى\r\nبا روشن شدن مراد از واژگان « تفسير » و « علمى » اينك مىتوان تفسير علمى را تعريف كرد . با توجه به تحليلى كه از تفسير و علم ارائه شد « تفسير علمى » عبارت است از تفسيرى كه بيان معانى آيات مبارك قرآنى و كشف مقصود و مدلول آن‌ها را با روش آزمون‌پذير تجربى هدف گرفته است . اينكه در مقام عملى ساختن اين مقصود ، طرفداران آن چه‌گونه مشى كرده‌اند ، سخن ديگرى است ، اما تعريفى كه مىتواند جامع اين رهيافت با نيات مختلف باشد ، همان است كه بيان شد .\r\n\r\n\r\n","description":"","footnote":"\r\n( 1 ) . محمد تقى مصباح يزدى ، آموزش فلسفه ، تهران ، شركت چاپ و نشر سازمان تبليغات اسلامى ، چ 8 ، 1378 ، ج 1 ، ص 64 .\r\n( 2 ) . عبد الكريم سروش ، علم چيست ، فلسفه چيست ؟ تهران ، صراط ، چ 12 ، 1375 ، ص 12 .\r\n","page_name":" 23 ","page_number":23},
  {"content":"\r\n\r\n\r\n2 . ضرورت بحث\r\nتفسير علمى قرآن ، اگر در يك دايره وسيع‌تر مورد بررسى قرار گيرد و رنگ ارتباط علم و وحى را به خود بگيرد از اهميت بسيارى برخوردار است . چه بخواهيم و چه نخواهيم در تلقى بيش‌تر متفكران مسلمان ، متون دينى و از جمله قرآن كريم زبانى را برگرفته است كه ناظر به واقع و معرفت‌بخش است ؛ زبان سراسر كنايى ، رمزآميز و عرف خاص نيست ؛ سخنان بسيارى در باب جهان و انسان دارد ؛ و داورىهايى راجع به طبيعت و انسان و ساير هستومندها دارد . وقتى علم را در نظر مىگيريم نيز موضوعش همين دو چيز است . علم نيز انسان و جهان را با ابزار تجربه و ملاك‌هاى حاكم بر آن مورد بررسى قرار مىدهد . اگر ادعاى هر دو در حقيقتى واحد باشد مشكلى نيست ، لكن در صورت اختلاف كه اين نمود اختلاف در به دو امر موارد اندكى هم نيست ، نيازمند آن است كه هم به لحاظ حقيقت و هم به لحاظ مصلحت ، به حل معقول منتهى شود . روايى يا ناروايى تفسير علمى از عوامل مهمى است كه در حل نهايى اين مسأله نقش مهم ايفا مىكند . بايد روشن شود كه به‌صورت كلى ، تفسير علمى مورد پذيرش است يا نه ؟ اگر پذيرفتنى است ، چه شرايط و مبانى براى چنين تفسيرى لازم است تا بتواند به عنوان يك روش تفسيرى مقبول معرفى شود ؟\r\n\r\n3 . قرآن‌پژوهان و تفسير علمى\r\nقرآن‌پژوهان از ادوار دور تاكنون در برابر اين رويكرد سه ايستار متفاوت را برگرفته‌اند . بسيارى به آن روى خوش نشان نداده ، آن را با اهداف دين و محتواى وحى ناسازگار يافته‌اند . كسان ديگرى از آن دفاع\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nكرده ، معتقدند اين روش مىتواند اهداف دين را به سهولت تأمين كند و راه كوتاهى است براى بسط دين و ديندارى . دسته سوم ، ايستار ميانه‌اى اتخاذ كرده ، معتقد است كه نمىتوان به‌صورت كلى فتوا به نفى يا اثبات داد ، بلكه راه درست آن است كه با شرايط خاصى اين روش در كنار ساير روش‌ها و مكمل روش درست تفسير قرآن كريم تلقى شود . در زير به اختصار ، ايستارها و ادله هريك بيان مىشود .\r\n\r\n1 - 3 . موافقت كامل و دلايل باورمندان\r\nبرخى از مفسران با تفسير علمى ، كمال همنوايى را داشته ، معتقدند چاره‌اى جز اين نيست . قرآن مشتمل بر تمام علوم است و بر اين اساس ، لاجرم به تطبيق داده‌هاى وحيانى و يافته‌هاى انسانى يا استخراج علوم از متون دينى و از جمله قرآن مىپردازند . اينان بر اتخاذ اين رهيافت ، ادله‌اى اقامه كرده‌اند .\r\n1 ) قرآن نسبت به علوم و نيازهاى بشرى جامعيت دارد و به آياتى « 1 » نيز براى اثبات ادعاى خود در اين باب تمسك جسته‌اند ؛ 2 ) روايات و كلمات اصحاب را دليل گرفته‌اند « 2 » ؛ 3 ) آيات علمى قرآن را نيز براى مسلمانان متأخر از عصر نزول معجزه دانسته ، اعجاز علمى را دليل ديگرى بر ضرورت تفسير علمى قلمداد كرده‌اند ؛ « 3 » 4 ) اثبات سازگارى علم و دين ، دليل ديگرى بر ضرورت تفسير علمى بيان شده است ؛ « 4 » 5 ) برخى نيز تفسير\r\n\r\n\r\n","description":"","footnote":"\r\n( 1 ) .  وَ نَزَّلْنا عَلَيْكَ الْكِتابَ تِبْياناً :  نحل / 89 ، انعام 59 و 38 ، سباء / 3 ، اعراف / 52 ، فرقان / 6 .\r\n( 2 ) . احمد عمر ابو حجر ، التفسير العلمى للقرآن فى الميزان ، ص 106 .\r\n( 3 ) . جمال الدى قاسمى ، محاسن النأويل ، ج 1 ، ص 258 .\r\n( 4 ) . طنطاوى ، الجواهر فى تفسير القرآن الكريم ، بيروت ، دار الفكر ، بىتا ، ج 3 ، ص 19 .\r\n","page_name":" 25 ","page_number":25},
  {"content":"\r\n\r\nعلمى را راه ميان‌بر براى اثبات حقانيت اسلام و خدمت به مسلمانان و وسيله افزايش ايمان مردم قلمداد كرده‌اند ؛ « 1 » 6 ) برخى ديگر به مشتمل بودن قرآن بر آيات علمى تمسك كرده ، تبيين آن را بدون علم ناممكن دانسته‌اند ؛ 7 ) نزد برخى ديگر ، تفسير علمى وسيله فهم بهتر قرآن نيز تلقى شده است . « 2 » اين امور و جز اين‌ها ، دلايلى است كه موافقان تفسير علمى قرآن كريم بدان تمسك كرده‌اند .\r\n\r\n2 - 3 . مخالفت كامل\r\nبرخى از مفسران نيز مخالفت كامل با تفسير علمى را ابراز داشته ، براى اثبات ادعاى خود به دلايلى تمسك كرده‌اند ؛ از جمله : 1 ) قرآن كتاب هدايت و تربيت است ، نه علم ؛ « 3 » 2 ) يافته‌هاى علمى تغييرپذيرند و قرآن را نمىتوان با اين يافته‌ها تفسير كرد ؛ « 4 » 3 ) قبول تفسير علمى باعث خروج داده‌هاى وحيانى از قداست قلمداد شده است ؛ 4 ) باز شدن راه تأويل‌هاى ناروا و تفسير به رأى از پيامدهاى ضرورى تفسير علمى دانسته شده است . « 5 »\r\n\r\n\r\n","description":"","footnote":"\r\n( 1 ) . حافظ ابراهيم ، الاشارات العلميه فى القرآن الكريم ، قاهره ، مكتب غريب ، ص 197 .\r\n( 2 ) . يحيى محجرى ، آيات قرآنيه فى مشكاهء العلم ، ص 11 .\r\n( 3 ) . ذهبى ، اتجاهات المنحرفه فى التفسير ، ص 90 .\r\n( 4 ) . شلتوت ، تفسير القرآن الكريم ، ص 14 .\r\n( 5 ) . براى تفصيل بيش‌تر نك : ناصر محمدى رفيعى ، تفسير علمى قرآن كريم ، تهران ، فرهنگ گستر ، 1379 ، ج 2 ، ص 206 - 175 . ذكر اين نكته ضرورى است كه با توجه به دسترسى نداشتن نگارنده به برخى از منابع موافقان و مخالفان تفسير علمى ، برخى از نقل قول‌هاى پيشين با استفاده از اين اثر ارزشمند صورت گرفته است .\r\n","page_name":" 26 ","page_number":26},
  {"content":"\r\n\r\n\r\n3 - 3 . قول به تفصيل\r\nكسانى در اين ميان قائل به تفصيل شده ، معتقدند با شرايط خاص مىتوان تفسير علمى داشت و اگر كسى طبق اين شرايط مشى كند تفسيرش مقبول است . شرايطى كه براى اين كار برشمرده‌اند متعدد است و مىتوان به صورت كوتاه چنين گفت كه در چنين تفسيرى بايد : 1 ) شرايط و قوانين تفسير رعايت گردد ؛ 2 ) به شأن و جايگاه قرآن توجه شود ؛ 3 ) آنچه از داده‌هاى علمى مبنا اخذ مىشود قوانين قطعى باشد و نه فرضيه‌ها و نظريه‌هاى حدسى ظنى ؛ 4 ) هماهنگى آيات رعايت گردد و براساس يك يافته و مطابقت آن با يك داده سعى بر حمل نگردد ؛ 5 ) تفسير عرضه شده با حقايق و مضامين قطعى شرعى متعارض نباشد ؛ 6 ) ارتباط قانون علمى و آيه مورد نظر بيان شود . « 1 »\r\n\r\nارزيابى رويكردها و جمع‌بندى\r\nرويكردهاى سه‌گانه فوق الذكر ، هريك ، از مبانى و مبادى خاصى برخوردار است و براساس آن مبانى و مبادى ، ادله‌اى فراهم آورده‌اند .\r\nارزيابى ادله ، نه در اهداف نوشتار مىگنجد و نه در مجال آن . به‌نظر مىرسد رهيافت موسوم به اعتدالى يا « قول به تفصيل » در فرجام ، تفاوت چندانى با رهيافت مخالفان ندارد . البته در اصل اينكه تفسير علمى را مجاز اعلام مىدارد با مخالفان تفاوت مىكند ، لكن با شرايطى كه براى آن بر شمرده است عملا راه تفسير علمى - به معنايى كه از اين اصطلاح عرضه شد - را سد كرده است . چون آنچه با اين شرايط باقى مىماند تفسير علمى\r\n\r\n\r\n","description":"","footnote":"\r\n( 1 ) . همان ، ص 220 - 209 .\r\n","page_name":" 27 ","page_number":27},
  {"content":"\r\n\r\nبه معناى دقيق كلمه نخواهد بود ؛ زيرا الگوها و شرايطى ديگرى ، بيرون از قوانين خود علم را معيار معرفى مىكند . تفسير را وقتى علمى به معناى كامل آن مىتوان ناميد كه الگو و شرايط و قوانينى بيرون از خود علم بر آن حاكم نباشد . اينكه شرايطى را بر تفسير علمى الزامى بسازيم و مفسر ناگزير از مراعات آن باشد به‌نظر نگارنده نمىتواند محصول چنين تفسيرى علمى به معناى خاص آن قلمداد شود .\r\n\r\n4 . اقسام تفسير علمى\r\nاز لابه‌لاى ادعاها و ادله‌اى كه موافقان تفسير علمى اقامه كردند ، سه‌گونه تفسير علمى براى قرآن متصور است ، چنان كه برخى از نويسندگان معاصر نيز بدان اشاره كرده‌اند « 1 » . هريك از اين اقسام در عالم اثبات نيز نمونه‌هاى متعددى دارد ؛ از جمله :\r\n- استخراج همه علوم از قرآن ، با استناد و اتكا به تبيان كل شىء بودن قرآن كريم ؛\r\n- تطبيق و تحميل نظريه‌هاى علمى بر قرآن كريم ، بر اثر معيار يگانه و مقبول معرفى كردن تجربه ؛\r\n- استخدام علوم تجربى براى فهم بهتر معانى و مقاصد قرآن ، با اتكا به دخيل بودن معارف متعارف به‌صورت موجبه كليه يا جزئيه در فهم معارف وحيانى .\r\nروشن است كه هريك از اين اقسام ، ماهيتى متفاوت از ديگرى دارد و نمىتوان - به همه يكسان نگريست و حكم واحد صادر كرد . نه همه اثر و ثمر\r\n\r\n\r\n","description":"","footnote":"\r\n( 1 ) . محمد على رضايى اصفهانى ، درآمدى بر تفسير علمى قرآن كريم ، بىجا ، اسوه ، 1375 ، ص 384 - 378 .\r\n","page_name":" 28 ","page_number":28},
  {"content":"\r\n\r\nيگانه دارند و نه الگوى حاكم بر هريك ، الگوى حاكم بر ديگرى است . به نظر مىرسد بهتر است نخست ثمرات و تأثراتى كه تفسير علمى ( به‌صورت مثبت يا منفى ) دارد يا مىتواند داشته باشد ، بيان شود تا در پرتو آن بتوان داورى كرد كه چنين شيوه تفسيرى مىتواند درست و مقبول باشد يا نه ؟\r\nالبته اين آثار و ثمرات در واقع ، همان دلايل موافقان و مخالفان در روايى يا ناروايى تفسير علمى است ، لكن در قامت ديگر مىتوان به عنوان ثمره اين شجره نامش داد . « 1 »\r\n\r\nثمرات مثبت تفسير علمى\r\n- درك بهتر از قرآن كريم : برخى گفته‌اند كشفيات جديد و قوانين علمى ، تفسير قرآن را تسهيل مىكند به كمك علوم مىتوان درك درستى از قرآن كريم تحصيل كرد .\r\n- اثبات اعجاز قرآن : بهره‌گيرى از قوانين علمى در تفسير قرآن و تطبيق آن‌ها بر يك ديگر نشان از اعجاز قرآن كريم دارد و فرابشرى بودن آن را مىنمايد .\r\n- كارايى عملى : اين شيوه تفسيرى ، ايمان مسلمان را تقويت و تمايل نامسلمان را به اسلام بيش‌تر مىكند ، چون وقتى ببينند قرآن از چنين آموزه‌هايى برخوردار است ، با توجه به حاكميت علوم و معيارهاى تجربى بر زندگى انسان معاصر و سازگارى و هماهنگى دين و تجربه ، گرايش او به قرآن و دين زياد خواهد شد .\r\n\r\n\r\n","description":"","footnote":"\r\n( 1 ) . منابع اين ثمرات در هر دو قسم مثبت و منفى ، منابع ادله‌اى است كه در موافقت ذكر شد و نيازى به ذكر دوباره نيست .\r\n","page_name":" 29 ","page_number":29},
  {"content":"\r\n\r\n- كارامدى معرفتى : روش‌هاى ديگر تفسيرى ، اعم از فلسفى و حديثى ناكارامد است و راهى جز اتكا تفسير علمى وجود ندارد .\r\n- رفع تعارض علم و دين : براى رفع و دفع تعارض علم و دين ، گريز و گزيرى از تفسير علمى نيست . با اين تفسير مىتوان جلو تعارض‌هاى احتمالى را سد كرد .\r\n- راهى براى استخراج گنجينه‌هاى قرآنى : چون قرآن تبيان كل شىء است و همه چيز در آن وجود دارد ، راهى براى دستيابى به اين امور جز از راه تجربه نيست . بنابراين با اين ثمرات شيرين ، چون توان ديده از اين شيوه فرخنده فروبست ؟ اما در برابر اين جماعت ، كسانى ديگر سخن از پيامدهاى ناگوار اين روش به ميان آورده‌اند ؛ پيامدهايى كه در بسيارى از تفاسير يكى يا چند تا از آن‌ها پديدار است .\r\n\r\nثمرات منفى تفسير علمى قرآن\r\n- تزلزل در ايمان متدينان : علوم تجربى قطعى نيست ؛ روزى نظرى و فرضيه‌اى اثبات مىشود و فردايش تشت رسوايىاش از بام فرو مىافتد .\r\nاگر اين روش ، معيار و ملاك تفسير قرآن كريم قرار گيرد ، تفاسير ارائه شده نيز به سرنوشت قالب خود دچار خواهد شد . در علم ، اين روش پسنديده است ، چون بشرى است و خبط و خطا و نسيان از او جدايى ناپذير است ؛ با افتادن و برخواستن رو به جلو مىرود . اما وحى و قرآن ، فرابشرى و الهى است و ايمان باورمندان با تزلزل نظريه‌هاى استفاده شده در تفسير قرآن متزلزل خواهد شد . اين تزلزل در همين حد باقى نمىماند و ريشه بسيارى از انحرافات فكرى پسين خواهد شد . تجربه كليسا در\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nسده‌هاى ميانه براى مسلمانان عبرت‌آموز است ، روزى همه چيز را در قالب معارف متعارف تفسير كردند و با بطلان آن‌ها ، انگاره بطلان دين سيطره يافت .\r\n- تفسير به رأى : از ثمرات تلخ اين شجره ، تفسير به رأى است كه در ادبيات روايى ، اولياى دين به شدت از آن برحذر داشته‌اند . براى اثبات اين ادعا به نمونه‌هايى از تفسيرهايى كه در دنياى معاصر از قرآن كريم ارائه شده تمسك كرده‌اند كه در آن‌ها ، بدون در نظر داشتن قواعد عرفى محاوره با پيش‌فرض‌هاى علمى ، سراغ تفسير دين رفته ، محصول آن ، محتواى ماترياليسم در قالب الفاظ قرآنى است . « 1 »\r\n- تأويل‌هاى ناروا : ثمره ديگر اين روش تفسيرى تأويل‌هاى ناروا است .\r\nوقتى مفسرى با اين روش سراغ آيات مبارك قرآن مىرود ، تا آنجا كه داده‌هاى وحيانى مطابق يافته‌هاى انسانى است ، مشكلى نيست ، ولى وقتى پاى مواردى به ميان آيد كه با يافته‌هاى او در تعارض باشد ، دست به تأويل خواهد زد . ازاين‌رو ، چنين شيوه‌اى از درك درست مفاد اصلى آيات قرآن بازمىماند .\r\n- تطبيق به‌جاى تفسير : با قبول اين شيوه ، كارمان به‌جاى تفسير ، سر از تطبيق برمىآورد . شبيه نتيجه پيشين ، در اين باب نيز مفسر به تطبيق داده - ها با يافته‌ها مشغول مىگردد و در صورت بيرون ماندن از اين قالب ، يا داده‌هاى مورد نظر را چنان تراش مىدهد تا در قالب جاى گيرد ، يا آن‌ها را\r\n\r\n\r\n","description":"","footnote":"\r\n( 1 ) . مرتضى مطهرى ، علل گرايش به ماديگرى ، تهران ، صدرا ، مقدمه مؤلف .\r\n","page_name":" 31 ","page_number":31},
  {"content":"\r\n\r\nچنان فربه مىكند كه بتواند قالب را پر كند و فربه‌سازى و پيكرتراشى نه تنها تأمين‌گر مقصود وحى نيستند ، كه آن را وارونه مىسازند . « 1 »\r\nبا نقل ثمرات مثبت و منفى ، اينك بررسى اين امر شايسته است كه اين ثمرات با كدام‌يك از اقسام سه‌گانه تفسير مناسبت دارد و آيا هر سه نوع آن ، اين لوازم را دارند يا نه ؟ به‌نظر مىرسد نوع دوم ، به‌ويژه با سابقه‌اى كه در ادبيات تفسير علمى سراغ داريم نوعا پيامدهاى منفى فوق الذكر را دارد . ثمرات مثبتى كه موافقان برشمردند ، يا براى اين نوع وجود ندارند يا اگر وجود دارند ، ثمرات قابل توجهى - نسبت به انحراف‌زايى كه مىتواند داشته باشد - نيستند . معلوم است تمايل به دين يا تقويت ايمان و ديندارى ، وقتى با اين طرق تحصيل شوند با توجه به آنكه ميان علت و معلول ضرورت بالقياس حاكم است ، با زوال ارزش معيارهاى علمى مورد استفاده ، ايمان يا تمايل افراد به دين نيز زايل خواهد شد .\r\nتفسير علمى به معناى اول كه در آن ، استخراج علوم منظور باشد نيز با كليت خود قابل قبول نيست . البته اينكه برخى از نوگرايان معاصر « 2 » چنين كارى را تنها در مقام گردآورى پذيرفته‌اند و از امكان دينى شدن علم ، تنها به معناى دينى شدن در مقام كشف و گردآورى سخن گفته‌اند ، سخن تمامى نيست . علاوه بر اينكه دين مىتواند در مقام گردآورى حرف داشته باشد و از اين نظر مىتوان علم دينى داشت ، در مقام داورى و در مقام جهت‌گيرىها نيز مىتواند دخالت كند . « 3 » حتى اگر داور بودن علم را نپذيريم ،\r\n\r\n\r\n","description":"","footnote":"\r\n( 1 ) . الميزان ، ج 1 ، ص 8 .\r\n( 2 ) . مصطفى ملكيان ، راهى به رهايى ، جستارهايى در عقلانيت و معنويت ، تهران ، مؤسسه نگاه معاصر ، 1380 ، ص 84 - 82 .\r\n( 3 ) . مهدى گلشنى ، مفهوم علم دينى ، پيام حوزه ، س 5 ، ش 4 ( زمستان 77 ) ، ص 39 - 25 .\r\n","page_name":" 32 ","page_number":32},
  {"content":"\r\n\r\nباز هم علمى كه با جهت‌گيرى دينى تبيين ، تنسيق ، تنظيم و تحليل مىشود با علمى كه فارغ از اين دغدغه فراهم مىآيد ، تفاوت مىكند و همين براى دينى دانستن آن كافى است . بنابراين ، تفسير علمى به اين معنا كه بخشى از فرايند فراهم‌سازى علم دينى است تا حدى مقبول مىنمايد ؛ ولى بايد اعتراف كرد كه چارچوب توليد چنين علمى هنوز بيان نشده و آنچه در قالب تفسير علمى عرضه شده كم‌تر در اين معنا از تفسير علمى داخل است و بيش‌تر داخل در نوع دوم تفسير علمى مىگنجد .\r\nدر باب تفسير علمى به معناى سوم مىتوان گفت اين معنا با شرايطى مقبول است و مىتوان در آن ، هم از آفات و آسيب‌هايى كه مخالفان ذكر كرده‌اند در امان ماند و هم به ثمراتى كه مخالفان اشاره داشته‌اند دست يافت . دانش تفسير از جمله دانش‌هايى است كه از علوم بسيارى تغذيه مىكند ، و درك درست از دانش‌هاى ديگر و به‌كارگيرى آن‌ها در معرفت دينى دخيل است . « 1 » در اين راستا ، اگر دخالت آن به نحو موجبه كليه را نپذيريم كه منطقا نيز قابل اثبات نيست ، به نحو ايجاب جزئى نامتعين ، « 2 » اين علوم در فهم دينى « 3 » و از جمله تفسير قرآن دخيل‌اند . مىتوان اثبات كرد كه\r\n\r\n\r\n","description":"","footnote":"\r\n( 1 ) . نظريه تكامل معرفت دينى كه در سال‌هاى پيشين در جامعه فكرى ما مطرح شد ، نفس پرداختن به آن امر مباركى بود . هرچند ادعاهايى كه توسط صاحبان آن مطرح شد قابل اثبات نبودند ، ولى طرح آن روزنى به روشنايى گشود و در نقدهاى متقابل ، فى الجمله ، اين نكته آشكار شد كه معارف متعارف بشرى در معرفت دينى دخالت دارند و عالم ين در تبيين معارف دينى ناگزير است به آن‌ها توجه كند .\r\nعدم دخالت به‌صورت موجبه كليه و دخالت به‌صورت موجبه كليه ، ادعايى است كه اثباتشان نه تنها ممكن نيست ، بلكه استحاله دارد . لذا علوم تجربى در كنار ساير معارف متعارف مىتوانند براى درك بهتر از وحى به عنوان بخشى از دين و البته مهم‌ترين بخش آن نقش داشته باشند . بخش ديگر از دين كه سنت باشد نيز مشمول همين حاكم است ، لكن به دليل آنكه نوشتار كنونى تفسير قرآن را منظور دارد سخنى از آن به ميان نياورديم .\r\n( 2 ) . محمد فنايى اشكورى ، معرفت‌شناسى دينى ، تهران ، برگ ، 1374 ، ص 65 و ص 70 ، 75 ، 100 و . . .\r\n( 3 ) . براى تفصيل بيش‌تر در اين نك : نگارنده ، درنگى بر دعاوى نظريه تكامل معرفت دينى ، مجله گفتمان نو ، س 3 ، ش 9 ( بهار 1385 ) ، ص 162 - 117 .\r\n","page_name":" 33 ","page_number":33},
  {"content":"\r\n\r\nدرك بهترى در پرتو آن قابل تحصيل است . از اين روى تفسير علمى به معناى سوم آن امرى است قابل قبول و حتا مخالفان تفسير علمى به معناى دوم يا احيانا معناى اول ، از اين قسم در تفسيرشان استفاده كرده‌اند . اما آنچه مهم است ، چارچوب و سازوكارى است كه براى چنين تفسيرى اتخاذ مىشود . از آنچه طرفداران رهيافت اعتدالى نسبت به تفسير علمى بيان كردند و همين‌طور نكات ديگرى كه در اين باب مىتوان عرضه داشت مىتوان چارچوبى را در نظر گرفت كه در آن مفسر مىتواند از يافته‌هاى انسانى در فهم داده‌هاى وحيانى يا اصطلاحا دانش تفسير بهره بگيرد . ولى روشن است كه اين به‌كارگيرى نه به معناى اتخاذ آن به عنوان يك روش مفيد مستقل در تفسير قرآن است ، بلكه به معناى اينكه بهره‌گيرى از آن در كنار ساير عوامل دخيل در فهم متون دينى و از جمله قرآن ، مىتواند مفسر را به درك دقيق‌تر از معارف وحيانى رهنمون گردد .\r\n\r\n5 . سازوكار مقبوليت تفسير علمى\r\n\r\n1 - 5 . خردگريز بودن برخى از آموزه‌هاى دينى\r\nنگارنده در اين باب ، آنچه را جان لاك فيلسوف انگليسى قرن هفدهم در تقسيم‌بندى گزاره‌هاى دينى به خردپذير ، خردگريز و خردستيز بيان كرده است ، « 1 » امرى مقبولى مىداند . در اين بستر ، مراد از « خرد » تمام معارفى\r\n\r\n\r\n","description":"","footnote":"\r\n( 1 ) .\r\n John Locke , An Essay Concerning Human Understanding , New York , American Library , 1974 , Book four , ch . xviii , pp . 424 - 7 . \r\nاين كتاب به‌صورت تلخيص شده توسط پرينگل پتيسون با ترجمه مرحوم رضازاده شفق از سوى ناشران مختلف وارد بازار انديشه شده است . در سال 49 به نام تحقيق در فهم بشر توسط دهخدا و در سال 1380 انتشارات شفيعى با ويرايش جديد دوباره آن را با عنوان جستارى در فهم بشر منتشر كرده است . اما اين تلخيص در بسيارى از موارد تحليل‌هاى عميق جان لاك را حذف كرده كه نمونه آن همين مطلب مورد نظر است ، نكات سودمندى در اين باب در باب عقل و ايمان وارد شده . كه در متن ترجمه شده وجود ندارد .\r\n","page_name":" 34 ","page_number":34},
  {"content":"\r\n\r\nاست كه با ابزارهاى متعارف فراهم شدنى است . به‌نظر ما در متون دينى اسلام ، اعم از قرآن كريم و سنت قطعى اولياى دين ، گزاره‌هاى خردستيز وجود ندارد ؛ ولى گزاره‌هاى خردپذير و خردگريز فراوان است . ازاين‌رو در تفسير علمى به معناى سوم مطرح در نوشتار حاضر ، اين مسأله بايد مطمح نظر قرار گيرد . در مواردى كه خرد از راندن محمل فرومانده است ، لاجرم عنان خويش را در كف دل بايد داد . اما در گزاره‌هاى خردپذير كه عقل در آن ، توان جولان دارد ، نه تنها به كار گرفتن ابزارهاى مختلف و از جمله روش تجربى ضرر ندارد كه ضرورى است . در اين صورت ، تمام فوايد و ثمرات مفيدى كه موافقان برمىشمردند قابل وصول است ، اما آيا از ثمرات منفى نيز اجتناب شده است يا نه ، مسأله‌اى است كه در نكته بعد بيان خواهد شد .\r\n\r\n2 - 5 . قطعى بودن يافته‌هاى علمى مأخوذ\r\nيكى از توصيه‌هاى طرفداران نگرش اعتدالى آن بود كه آنچه از داده‌هاى علمى مبنا اخذ مىشود بايد قوانين قطعى باشد ، نه فرضيه‌ها و نظريه‌هاى حدسى ظنى . اين نكته نيز مسأله مهمى را گوشزد كرده و مراعات آن ضرورى است . وقتى قوانين قطعى علم و ساير معارف متعارف مبنا گرفته شود مىتواند درك ما از وحى را بهتر كند و ثمرات مفيدى را در پى داشته باشد ؛ لكن درصورتىكه هر فرضيه به صرف آنكه فرضيه علمى است پايه قرار گيرد و قرآن براساس آن تفسير گردد ، با فرو افتادن آن پايه از اعتبار ، بنا نيز فرو خواهد ريخت و اين امر ، رخنه در باورهاى متدينان ايجاد خواهد كرد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\n3 - 5 . هم‌ارزى داده‌هاى وحيانى و يافته‌هاى انسانى\r\nاز دو نكته پيشين مىتوان نكته سومى را نيز مطرح كرد ، هرچند در درونشان اين نكته نيز تعبيه شده كه معرفت‌هايى كه براى تفسير و فهم قرآن كريم مورد استفاده قرار مىگيرند ، در عين برخوردارى از قطعيت با داده‌هاى وحيانى به لحاظ قلمرو هم‌ارز باشند ؛ « 1 » به اين معنا كه چون قلمرو علوم تجربى ، انسان و جهان از بعد مادى است ، اين يافته‌ها تنها براى داده - هايى كه در اين قلمرو وارد شده‌اند مفيد خواهند بود . امورى كه خارج از اين قلمروند اگر در قالب دانش‌هاى متعارف تبيين گردند ناچار گرفتار تراشيدگى براى گنجيدن در اين ميزان خواهند شد . تأويل‌هاى ناروا و تفسيرهاى به رأيى كه از ثمرات منفى تفسير علمى قرآن كريم به‌شمار آمده بودند ، در اين صورت رخ خواهند نمود . با در نظر گرفتن تناظر و هم سطحى يافته‌هاى انسانى و داده‌هاى وحيانى ، اين مشكل كم‌تر رخ خواهد داد . « 2 » ناگفته پيدا است كه تمام اين شرايط در كنار شرايط عمومى است كه براى تفسير و مفسر به‌صورت كلى الزامى است . آنچه در باب شرايط تفسير و مفسر الزامى است مفروض و مفروغ عنه است . با در نظر داشت اين شرايط و رعايت امورى كه گفته شد به‌نظر نگارنده تفسير علمى به معناى سوم ، امرى است مقبول و مطلوب . اما آن را به عنوان يك روش تفسيرى كامل و مستقل نمىتوان در نظر گرفت ، بلكه يافته‌هاى علمى ، ابزارى است براى فهم بهتر معارف هم‌ارز و هم‌سطح وحيانى . در اين بستر ، داده‌هاى ظنى وحيانى با يافته‌هاى قطعى انسانى قابل تأويل است ،\r\n\r\n\r\n","description":"","footnote":"\r\n( 1 ) . براى تفصيل بيش‌تر در باب اين معيار نك : صادق لاريجانى . معرفت دينى . ص 104 .\r\n( 2 ) . براى تبيين روشن‌تر و تفصيل بيش‌تر در اين باب نك : نگارنده ، نگره‌هاى عمده در پيوند دين و فلسفه ، قم ، مركز جهانى علوم اسلامى ، 1381 ، فصل آخر .\r\n","page_name":" 36 ","page_number":36},
  {"content":"\r\n\r\nچون گزاره‌هاى خردگريز در آموزه‌هاى وحيانى نبايد وجود داشته باشد و ندارد ؛ اما در داده‌هاى خردگريز ، يافته‌هاى انسانى چه به‌صورت عام و چه به‌ويژه به‌صورت دانش‌هاى تجربى ، مجال جولان ندارند .\r\n\r\nمنابع و مآخذ\r\nقرآن كريم .\r\nآير ا . ج . زبان حقيقت و منطق ، ترجمه منوچهر بزرگمهر ، تهران ، دانشگاه صنعتى شريف ، بىتا .\r\nاحمد عمر ابو حجر ، التفسير العلمى للقرآن فى الميزان ،\r\nافضلى ، سيد محمد مهدى ( نگارنده ) ، نگره‌هاى عمده در پيوند دين و فلسفه ، قم ، مركز جهانى علوم اسلامى ، 1381 .\r\n- - ، درنگى بر دعاوى نظريه تكامل معرفت دينى ، مجله گفتمان نو ، س 3 ، ش 9 ( بهار 1385 ) .\r\nابن سينا ، مجموعه رسائل ، رسالهء الحدود ، قم ، بيدار ، 1400 قمرى .\r\nبابايى ، على اكبر و ديگران ، روش‌شناسى تفسير قرآن ، زير نظر محمود رجبى ، تهران ، سمت و پژوهشكده حوزه و دانشگاه ، 1379 .\r\nباربور ، ايان ، علم و دين ، ترجمه بهاء الدين خرمشاهى ، چ 2 ، تهران ، مركز نشر دانشگاهى ، 1374 .\r\nپترسون ، مايكل و ديگران ، عقل و اعتقاد دينى ، ترجمه احمد سلطانى و ابراهيم نرافى ، تهران ، طرح نو ، 1376 .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nحافظ ابراهيم ، الاشارات العلميه فى القرآن الكريم قاهره ، مكتب غريب .\r\nذهبى ، اتجاهات المنحرفه فى التفسير ، دار الاعتصام ، 1396 قمرى .\r\nرضايى اصفهانى ، محمد على ، درآمدى بر تفسير علمى قرآن كريم ، بىجا ، اسوه ، 1375 .\r\nسروش ، عبد الكريم ، علم چيست ، فلسفه چيست ؟ تهران ، صراط ، چ 12 ، 1375 .\r\nطباطبايى ، سيد محمد حسين ، الميزان فى تفسير القرآن ، قم ، اسماعيليان ، 1393 هجرى ، ج 1 .\r\nطنطاوى ، الجواهر فى تفسير القرآن الكريم ، بيروت ، دار الفكر ، بىتا ، ج 3 .\r\nفرامرز قراملكى ، احد ، روش‌شناسى مطالعات دينى ، مشهد ، دانشگاه علوم اسلامى رضوى ، 1380 .\r\nفنايى اشكورى ، محمد ، معرفت‌شناسى دينى ، تهران ، برگ ، 1374 .\r\nگلشنى ، مهدى ، مفهوم علم دينى ، پيام حوزه ، س 5 ، ش 4 ( زمستان 1377 ) .\r\nمددى ، سيد احمد ، علم اصول و دانش‌هاى زبانى ، نقد و نظر ، س 10 ، ش 1 و 2 ( بهار و تابستان 1384 ) .\r\nلاريجانى . صادق ، معرفت دينى ، تهران ، مركز ترجمه و نشر كتاب ، 1370 .\r\nمحجرى ، يحيى ، آيات قرآنيه فى مشكاه العلم ، قاهره ، دار النصر للطباعه الاسلاميه ، 1991 م .\r\nمحمدى رفيعى ، ناصر ، تفسير علمى قرآن كريم ، تهران ، فرهنگ گستر ، 1379 ، ج 2 .\r\nمصباح يزدى ، محمد تقى ، آموزش فلسفه ، تهران ، شركت چاپ و نشر سازمان تبليغات اسلامى ، چ 8 ، 1378 ، ج 1 .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمطهرى ، مرتضى ، علل گرايش به ماديگرى ، در مجموعه آثار ، ج 1 ، تهران ، صدرا ، چ 10 ، 1380 .\r\nملكيان ، مصطفى ، راهى به رهايى ، جستارهايى در عقلانيت و معنويت ، تهران ، مؤسسه نگاه معاصر ، 1380 .\r\n \" Meaning \" , in The Encyclopedia of Philosophy , Paul \r\nو\r\n Alston . William , p Edwards . ( Ed . ) , Macmillan Publishing Co . The free Press , New York , V . 5 6 pp 233 - 241 . \r\n Philosophy of Language , New Jersey , Printic - Hal , 1964 . \r\n John Locke , An Essay Concerning Human Understanding , New York , American Library , 1974 . \r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nمفهوم برص در قرآن و ارتباط آن با مسائل پزشكى\r\nدكتر محمود فرهودى « 1 »\r\n « إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلًا وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ »  ( مائده ، 110 )\r\n« چنين بود كه خداوند گفت اي عيسي بن مريم ، نعمتم را بر تو و بر مادرت يادآور ، كه تو را به روح - المقدس يارى دادم تا در گهواره ( به اعجاز ) و در ميان‌سالي ( به وحي ) با مردم سخن گفتي ، و ياد كن كه به تو كتاب و حكمت و تورات و انجيل آموختم ، و ياد كن كه به اذن من از گل ، چيزي به هيأت پرنده مىساختى و در آن مىدميدي ، پس به اذن من پرنده‌اي ( جاندار ) مىشد و به اذن من ، نابيناي مادرزاد و ابرض را بهبود مىبخشيدى ، و ياد كن كه مردگان را به اذن من زنده و از گور بيرون مىآوردى ، و ياد\r\n\r\n\r\n","description":"","footnote":"\r\n( 1 ) . استاد بيمارىهاى داخلى ، دانشگاه علوم پزشكى مشهد\r\n","page_name":" 40 ","page_number":40},
  {"content":"\r\n\r\nكن كه چون براى بني اسرائيل معجزاتي آوردى ( آسيب و آزار ) آنان را از تو بازداشتم ، آنگاه كفرپيشگان ايشان مىگفتند ، اين جز جادوي آشكار نيست . »\r\nكلمه « الابرص » در دو سورهء قرآن مجيد ( آيه 49 از سوره آل عمران و آيه 110 از سوره مائده ) آمده است و هر دو آيه در مورد معجزات حضرت عيسى ( ع ) و از دلايل اثبات حقانيت و پيامبرى او است كه آن حضرت به اذن پروردگار متعال ، كور مادرزاد را درمان مىكرد و به زنده كردن مردگان مىپرداخت و از گل ، شكل پرنده‌اى ساخت و در آن مىدميد كه به صورت موجود زنده‌اى درمىآمد و « برص » را نيز درمان مىكرد .\r\nپذيرفته شده كه « برص » نوعى بيمارى پوستى است كه از جمله عوارض آن ، بروز تغيير رنگ و سفيد شدن موضعى آن است . اهميت بررسى و درك صحيح آن در فرهنگ اسلامى ، بدان جهت است كه اين عارضه در احكام فقهى و قانون ازدواج و طلاق مورد نظر قرار گرفته و هنگامى كه پس از عقد ازدواج ، مشخص شود كه زن ، مبتلا به « برص » بوده و مرد از آن اطلاعاتى نداشته و احساس غبن كند ، يكى از عواملى است كه مىتواند موجب فسخ عقد ازدواج گردد .\r\nاين كلمه در فارسى به پسى با سفيد شدن موضعى پوست در نقاط مختلف بدن ، تعبير شده است . در پزشكى ، عارضه تغيير رنگ ، بر اثر اختلال در رنگ‌دانه‌هاى پوست ( چه افزايش و كاهش و از بين رفتن سلول‌هاى حاوى رنگدانه ) به دوگانه ايجاد مىشود :\r\nبه‌صورت ثانويه كه شايع‌ترين است و بيش‌تر در اثر بيمارىهاى مزمن كبدى ، اختلالات غددى به‌ويژه غده فوق كليوى ، بيمارىهاى خود ايمنى مانند بيمارى لوپوس  ( SLE )  ، كمبودهاى ويتامينى ، و مصرف داروهاى خاص و يا تماس با آن‌ها ، مانند داروهاى ضد سرطان ايجاد مىشود .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمواردى از اين دست در جريان جنگ تحميلى در اثر بمب‌هاى شيميايى نيز ديده شده كه در اين موارد با درمان نهايى و يا بهتر شدن بيمارى زمينه‌اى و يا قطع تماس با ماده شيميايى ، اين اختلال نيز بهتر شده و يا كاملا خوب مىشود .\r\n1 . تغيير رنگ به شكل اوليه بوده كه در اين صورت يا بواسطه بيمارى مادرزادى و ارثى ايجاد مىگردد ، بدين‌گونه نوزاد از آغاز تولد مبتلا به كمبود فعاليت سلول‌هاى رنگ‌دانه‌اى است و علاوه بر سفيد شدن پوست ، عموما با تغيير رنگ و سفيد شدن موها و نيز تغيير رنگ مردمك چشم و ضايعات ديگر چشمى همراه كه آن را اصطلاح پزشكى  « Albinism »  مىنامند ، و يا در طول زندگى بروز مىكند كه ممكن است توأم با بيمارىهاى ديگر و يا علامت روز يكى از آن‌ها باشد كه درصد نسبتا كمى را شامل مىشود و يا به تنهايى و يا به بروز مىكند و ممكن است هيچ‌گونه علت واضحى نداشته باشد كه بيش‌تر موارد چنين است و آن را در اصطلاح پزشكى  « VITILIGO »  مىنامند و ظاهرا كلمه « پيسى » در فارسى به اين نوع اختلال پوستى گفته مىشود .\r\nدر نوع البينيسم  ( Albinism )  اختلال ، درمان نهايى ندارد ، ولى در نوعى كه با از بين رفتن بدون علت رنگدانه و سفيد شدن موضعى پوست ايجاد مىشود  ( Vitiligo )  در بررسىهاى آمارى مشخص شده كه تا حدود يك سوم موارد ممكن است خودبه‌خود به تدريج خوب شود و رنگدانه‌هاى پوست ، به حالت طبيعى بازگشت كنند 3 ، 4 و 5 .\r\nاكنون بايد ارزيابى كرد كه آيا كنار هم نهادن كارهايى همانند شفا دادن كور مادرزاد كه اگر با اختلالات عصبى چشمى همراه باشد ، در پزشكى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nقابل درمان نيست ، و زنده كردن مردگان كه فقط در قدرت بىپايان خداوند متعال است ، و در مواردى اولياى الهى ( پيامبران ) به اذن پروردگار در مقطعى از زمان مىتوانند آن را انجام دهند ، و همچنين از گلى بىجان ، پرنده‌اى جاندار ساختن ، با بيمارى پوستى از نوع اوليه سفيد شدن موضعى پوست  ( VITILIGO )  در مواردى كه با اختلال ديگرى همراه نباشد كه خود به خود نيز قابل خوب شدن است و به‌طور عموم زيان و آسيب مشخصى به سلامتى فرد نمىرساند و قابل سرايت به ديگران نيست و تنها يك تغيير رنگ پوستى درد بعضى قسمت‌هاى بدن است ، با سنگينى و صلابت و استوارى آيات الهى در مورد سه امرى كه انجام آن براى بشر محال است ، تناسبى دارد ؟ !\r\nدر پاسخ ، چنين ارزيابى مىشود كه كلمه « برص » به معناى درست آن ، جزء بيمارىهايى است كه درمان آن دست‌كم در زمان عيسى ( ع ) ناممكن يا بسيار دشوار بوده است . مانند بيمارى عفونى مزمن جذام  ( leprosy )  كه ميكروب آن در انسان ، بيشتر به بافت‌هاى سطحى و اعصاب محيطى حمله مىكند كه با اختلالات عصبى و حسى و تغيير رنگ پوست و گاه سفيد شدن آن در قسمت‌هاى مختلف بدن و نامنظم شدن سطح پوست در صورت و پيشانى در مراحل پيشرفتهء يكى از انواع آن ، همراه است و اختلال عصبى حسى ، يكى از علائم اوليه اين بيمارى است كه به ضعف و لاغرى و انقباض عضلانى و اختلال عروقى و عفونت ثانويه آن در اثر ضربه مىانجامد و موجب تخريب نسجى و حتى خوردگى استخوان به ويژه در اثر ضربه مىانجامد ، و موجب تخريب نسجى و حتى خوردگى استخوان به‌ويژه در انگشتان دست و پا مىگردد كه سرانجام سبب از بين\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nرفتن آن‌ها مىشود . بروز دردهاى احشايى نيز از نشانه‌هاى اين بيمارى است . انتشار ضايعه پوستى صورت به پلك چشم سبب اختلال در باز و بسته شدن آن گرديده ، ممكن است به خشكى قرنيه ، ضايعات ديگر چشمى و سرانجام كورى بيمار بينجامد .\r\nانتشار ميكروب جذام به دستگاه تناسلى مردان بالغ در مراحل پيشرفته ، سبب عقيم شدن آن‌ها مىگردد 3 ، 4 ، 5 ، 6 و 7 . فرق ضايعه پوستى در جذام با  « vitiligo »  در اين است كه تغيير رنگ پوست در جذام ، همواره با اختلال حسى موضعى نيز همراه است ، اما در  « vitiligo »  در ناحيه از بين رفتن رنگ پوستى ، هرگز اختلال حسى به‌وجود نمىآيد .\r\nتا قبل از كشف عامل ميكروبى آن ، يعنى  « Mycobacterium Leprus »  و درمان مربوط در قرن جديد ، جذام كه از بيمارىهاى مزمن و مسرى است ، بسيار آزاردهنده و صعب العلاج و در مواردى كشنده بوده است .\r\nدر كتاب « معجم الفاظ القرآن كريم » ( چاپ مصر ، 1290 هجرى 1970 م ) نيز در شرح كلمه « الابرص » آمده است : « البرص هو ابيضاض الجلد من فقد خضابه و يحدث علي شكل بقع مختلفه الحجوم و هو عرض من أعرض الجذام المتعددة و الابرص هو المصاب بذلك الداء » :\r\nبرص عبارت است از سفيد شدن پوست در اثر از بين رفتن رنگ طبيعى آن و به‌صورت لكه‌هايى برجسته در حجم و اندازه‌هاى مختلف پديدار مىگردد و اين نوعى از انواع چندگانه جذام است و « ابرص » به اين نوع بيمارى گفته مىشود .\r\nشناخت بيمارى « برص » به عنوان يكى از انواع جذام ، مطابق شرحى كه در اين لغتنامه الفاظ قرآن كريم نيز ذكر شده ، واقعىتر و صحيح‌تر مىنمايد كه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبه استناد گزاره‌هاى تاريخى در زمان حضرت عيسى ( ع ) در سرزمين فلسطين نسبتا شايع بوده است .\r\nهمچنين بايد توجه داشت كه در قرآن كريم كلمه « جذام » و يا « مجذوم » ذكر نشده تا بتوان آن را مدلولى جدا از كلمه « برص » در قرآن دانست .\r\nجالب توجه است كه در بعضى كتب كلاسيك پزشكى موجود 3 ، 6 و 7 بيمارى جذام را علاوه بر نام‌هاى ويژه با عنوان  « BIBLICAL DISEASE »  ، يعنى آن بيمارى كه در كتاب مقدس انجيل از آن ياد شده ، نيز ناميده‌اند و مطابق يك ارزيابى آمارى 10 تا 20 ميليون نفر در دنياى امروزه به اين بيمارى مبتلا هستند .\r\nبراساس اين نكته‌هاى علمى و قرائن موجود در آيات چنين مىنمايد كه « برص » بايد نوعى بيمارى صعب العلاج باشد ، نه تنها تغيير رنگ پوست .\r\nاينك انتظار مىرود كه اسلام‌شناسان و فقيهان در زمينه احكامى بر بيمارى « برص » مترتب شده ، بيش‌تر دقت به عمل آورند و موضوع را با ژرفكارى بيش‌تر مشخص سازند .\r\nاين دقت باعث مىشود كه تفسير درستى از « برص » به عمل آيد و به عنوان يكى از بيمارىهاى صعب العلاج از نوع جذام شناخته شود كه احتياج به تشخيص درست و تخصصى پزشكى و درمانى درازمدت دارد .\r\nبايد تلاش كرد تا آيات الهى مورد سوء استفاده آنانى كه ضعف ايمانى دارند و يا « حدود الهى » را در اين مورد به درستى نمىشناسند و يا تنها به دنبال هوى و هوس فردى هستند ، قرار نگيرند .\r\nاز سوى ديگر ، احكام اسلام همراه با حكمت و رحمت است و اگر بپذيريم كه فقط با تغيير در رنگدانه‌هاى پوست و تفاوت نماى ظاهرى آن ، خود به\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخود قابل برگشت است و بهبود مىيابد ، عقد ازدواج خدشه‌دار شده و قابل قطع كامل باشد ، بايد ديد چگونه احكام صادر از سوى اسلام در زمينه ياد شده با حكمت ، سازگار است .\r\nگذشته از اين ، اگر بنا باشد كه با تغيير رنگ سطحى پوست ، عقد ازدواج ، قابل فسخ باشد پس بيمارىهاى بسيار بد عاقبت‌تر ، مانند بيمارىهاى پيشرفته كبد ، بيمارىهاى روماتيسمال و مزمن قبلى ، بيمارىهاى مزمن كليوى ، بيمارىهاى ديابت قندى وابسته به انسولين ( مخصوصا از نوع جوانان ) و بعضى از انواع بيمارىهاى خونى مانند نوع شديد « تالاسمى » كه با از بين رفتن مداوم گلبول قرمز به واسطه اختلال در تركيب ساختمانى آن همراه است و موجب كم‌خونى شديد و ضايعات ديگر جسمى مىگردد و بيمارى ارثى است و در نسل‌هاى بعدى نيز بيمارىزا است بايد مجوز فسخ باشد .\r\nاميد است با تجديدنظر كارشناسانه و عميق ، اين برداشت از يكى از كلمات قرآن مجيد ، تصحيح شود و بدين ترتيب ، عوارض اجتماعى آن در قانون ازدواج و طلاق نيز رفع گردد .\r\n\r\nمنابع\r\n( 1 ) . مجموع كامل قوانين مقررات ( اساسى مدنى ) ، انتشارات دانشور ، 1374 ، ص 284 .\r\n( 2 ) . معجم الفاظ القرآن كريم . مصر ، 1970 م ، ج 1 ، ص 95 .\r\n3 .\r\n Gilla Kaplan and Zanvila Cohn Leprosy ( Hansen s Disease ) , Cecile Textbook of Medicine - W - B Saunders Company , Chapter 313 , PP 1691 - 1700 . Hyper and Hypopigmentaion of the Sini , PP 2212 - 2117 , 1996 . \r\n4 .\r\n D . G . Wea Therall M - F Watters , Leprosy ( Hansen s Disease ) \r\n\r\n","description":"","footnote":"","page_name":" 46 ","page_number":46},
  {"content":"\r\n\r\n Oxford Textbook of Medicine Oxford Medical Publication , Vol 1 , PP 667 - 678 . Pignentation ( Vitiligo ) Vol 3 - PP 3754 - 3760 . 1996 \r\n5 .\r\n Richard Amiller , Leprosy ( Hnsen S Disese ) The Edition Harrison S - Principles of Internal Medicone , Vol . 14 , PP . 1015 - 1019 . Skin Manifestation of Internal Disease , PP 310 - 328 , 1998 . \r\n6 .\r\n Roberth - Gelber - Mandell . Dovglas Bennett S Leprosy ( Hansen , S Disases ) IN Fectious Disases Chapter . 231 PP 2243 - 2249 , 1995 . \r\n7 .\r\n Gilla Kaplan , Victoria H . Freedman Leprosy ( Hansen s Disase ) in Cecil Texytbook of Medicin , Coldman Ausiello , 22 nd ed . , Saunders , Chapter 343 , PP 1904 \r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nجستارى درباره اخلاق پزشكى از منظر اسلام\r\nحجت الاسلام دكتر حميد فغفور مغربى « 1 »\r\n\r\nچكيده\r\nكار و حرفه نه تنها بيش‌ترين وقت هر انسان شاغل را به خود اختصاص مىدهد بلكه كار و حرفه عامل اساسى در تأمين نيازهاى روانى ، اقتصادى و اجتماعى انسان است . ارتباط تنگاتنگ صاحبان حرفه و تخصص با مردم در تعاملات اجتماعى بيانگر نياز جامعه بشرى به شناسايى و ترسيم شاخص‌ها و كنترل و نظارت رفتارهاى شغلى است . در عالم هيچ موجودى بدون مسئوليت و وظيفه و بيكار ديده نمىشود ، از اتم تا كهكشان همه موجودات مسئوليت خاصى دارند ، انسان نيز علاوه بر ايمان نياز به عمل\r\n\r\n\r\n","description":"","footnote":"\r\n( 1 ) . عضو هيئت علمى گروه معارف اسلامى دانشگاه علوم پزشكى شهيد بهشتى\r\n","page_name":" 48 ","page_number":48},
  {"content":"\r\n\r\nصالح دارد ، شغل در اسلام عبادت محسوب مىشود ، راحتى ، تنبلى ، تفريح زياد و سستى نشانه ضعف شخصيت انسان است . انسان در عرصه حرفه و شغل با چه مبانى مىخواهد به فعاليت بپردازد و بايدها و نبايدهاى حرفه‌اى را تعيين و كنترل نمايد ، پيش‌فرض‌هاى زير در دنياى امروز نمودهاى عينى يافته است .\r\nقوانين بشرى ، قوانين علمى ، قوانين فطرى و انسانى ، ارزش‌ها و اعتقادات و قوانين دينى به‌طور نسبى در مبانى فوق موفقيت‌هايى داشته‌اند ولى تنها گزينه جامع كه مباحث نظرى و تجربى تاريخى پشتوانه آن است ، همان معيارهاى دينى است كه در زندگى پيامبر اسلام تبلور يافته است . مفهوم اخلاق حرفه‌اى اصول و قواعد حاكم بر رفتار شغلى و حرفه‌اى و معيارهاى ارزشى كه بر محيط حرفه‌ها حاكم است ، مىباشد . يكى از مهم‌ترين عواملى كه اخلاق حرفه‌اى را ضرورى كرده است توسعه اقتصادى و جامعه ماشينى است كه انسان را به ماشين تبديل كرده و ارزشهاى انسانى ، اخلاق و عواطف او را به خطر انداخته و نوعى از خودبيگانگى و دوگانگى شخصيتى ايجاد نموده است . در نوشتار زير به برخى از اين اصول از آموزه‌هاى اسلام سخن به ميان آمده است .\r\n\r\nواژگان كليدى : اخلاق حرفه‌اى - اصول - تعاليم اسلام - حرفه\r\n\r\nمقدمه\r\nكار و حرفه نه تنها بيش‌ترين وقت هر انسان شاغل را به خود اختصاص مىدهد ، بلكه عامل اساسى در تأمين نيازهاى روانى ، اقتصادى و اجتماعى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nانسان است . نياز به كسب موفقيت ، نياز به تأييد و پذيرش ديگران ، نياز به ايجاد روابط شخصى و اجتماعى ، نياز به داشتن پايگاه اجتماعى ، نياز به مفيد بودن و خدمت كردن به ديگران ، احساس ارزشمندى و مسئوليت‌پذيرى و مهم‌تر از همه كسب هويت و شخصيت ، همه به كار و حرفه بستگى دارد . كار باعث تفكر و تعقل منطقى به دور از خيال‌پردازى مىگردد ، موجب دورى از گناه و موجب شادابى و نشاط واقعى مىشود ، اما بيكارى موجب كسالت و فساد مىشود . اتكا كردن به خود و پرهيز از زندگى طفيلى ، نه تنها پايه‌هاى هويت و استقلال را مىسازد ، بلكه احساس كرامت و بزرگوارى به انسان مىدهد .\r\nكار ، فعاليتى آگاهانه است كه داراى ابعاد روانى ، فكرى يا جسمى براى رسيدن به اهدافى عقلانى است . عواملى كه باعث رضايت شغلى مىشوند علاوه بر كسب درآمد ، امنيت و ثبات شغلى و امكان پيشرفت و ترقى و مهم‌تر از همه روابط انسانى حاكم بر محيط است .\r\nانتخاب شغل به‌منزله انتخاب نوعى شيوه زندگى و نقش اجتماعى هر انسان است . استقلال اقتصادى ناشى از شغل و كار واقعى ، احساس بزرگوارى را در انسان پديد مىآورد . تكوين هويت اجتماعى و ملى و مهم - تر از آن ، احساس شخصيت اجتماعى و ملى جامعه به كار مفيد و عاقلانه بستگى دارد .\r\nارتباط تنگاتنگ صاحبان حرفه و تخصص ، به‌ويژه پزشكان با مردم در تعاملات اجتماعى ، بيانگر نياز جامعه بشرى به شناسايى و ترسيم شاخص‌ها و كنترل و نظارت رفتارهاى شغلى است . اخلاق با نگرش مدرنيسم  ( modernism )  كه بر مبناى عقل و علم است ، نمىتواند چالش\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nرابطه متخصصان به‌ويژه پزشكان را با جامعه حل كند . به همين دليل ، بحران معنويت و اخلاق ، اصلىترين بحران مدرنيسم است . عامل اصلى چنين بحرانى آن است كه اخلاق از سرچشمه وحيانى خود بريده شده و از همين رو در دوران پست مدرنيسم  ( post modernism )  انسان به دنبال تعبير عرفانى و معنوى از جايگاه و روابط خود با مبدا آفرينش است و اسلام ، پاسخ واقع‌بينانه‌اى به اين نياز است . بحران امروز جهان ، بحران معنويت ، و بحران مشروعيت اهداف است . اگر عقلانيت در ابعاد گوناگون اداره جامعه نقش مثبت دارد ، ولى در اخلاق ، معنويتى بىروح است و به همين دليل ، انسان دوران پست مدرنيسم به دنبال معنويتى با روح است و آن ، اخلاق براساس خدامحورى و آموزه‌هاى وحيانى است .\r\n\r\nاهميت و جايگاه حرفه و كار\r\nدر عالم هيچ موجودى بدون مسئوليت و وظيفه و بيكار ديده نمىشود . از اتم تا كهكشان ، همه موجودات مسئوليت خاصى دارند . انسان نيز علاوه بر ايمان ، نياز به عمل صالح دارد . شغل در اسلام ، عبادت محسوب مىشود .\r\nراحتى ، تنبلى ، تفريح زياد و سستى ، نشانهء ضعف شخصيت انسان است .\r\nبايد كار كرد و به كار كردن باليد تا شرافتمندانه زندگى كرد . در روايت آمده است : « ملعون من القي كلّه علي النّاس » « 1 » : هركس بيكار باشد و خرج خود را بر دوش مردم بيندازد مورد لعنت است . پيامبر ( ص ) مسلمانان را به كار تشويق مىكردند و مىفرمودند : خدا كارگر امين را دوست دارد . كارگر به مفهوم عام خود ، به هركسى گفته مىشود كه مسئوليتى را نسبت به ديگران\r\n\r\n\r\n","description":"","footnote":"\r\n( 1 ) . اصول كافى ، ج 4 ، ص 12 .\r\n","page_name":" 51 ","page_number":51},
  {"content":"\r\n\r\nپذيرفته است . مهندس ، دكتر ، معلم ، و . . . همه به نوعى كارگر محسوب مىشوند . پيامبر ( ص ) فرمودند : عبادت هفتاد جزء دارد كه بهترين آن ، كسب حلال است . نيز فرمودند : كسى كه در كار دنيايش كسل و بىحال باشد ، در امور آخرتش كسل‌تر است : « من كان في امر دنياه كسلا فهو في امر آخرته اكسل » « 1 » . از ديدگاه اسلام ، كار كردن بخشى از برنامه‌هاى زندگى انسان مؤمن است . در كلامى از امام على ( ع ) آمده است : « للمؤمن ثلاث ساعات ، ساعه يناجي فيها ربه و ساعه يرم معاشه و ساعه يخلي بين نفسه و بين لذتها فيما يحلّ و يجمل » « 2 » : زندگى مؤمن سه بخش است ، بخشى كه در آن با پروردگارش مناجات مىكند ، بخشى كه معاش خود را در آن اصلاح مىكند و بخشى كه در حلال و خوبيها آزاد گذارد .\r\nجمعى از اصحاب براى عبادت و نماز بيش‌تر ، دست از كار كشيدند و عبادت مىكردند . پيامبر آن‌ها را احضار كرده ، فرمودند : هركس كار نكند ، دعايش هم مستجاب نمىشود « 3 » . در روايت ديگرى از امام صادق ( ع ) آمده است كه از حال يكى از يارانشان پرسيدند ، گفته شد او در خانه عبادت مىكند . امام ( ع ) پرسيد مخارجش چگونه تأمين مىشود ، گفتند : ديگران بر عهده گرفته‌اند . امام ( ع ) فرمود به خدا سوگند عبادت كسى كه هزينه او را تأمين مىكند از عبادت او بزرگ‌تر است « 4 » .\r\nنيز در روايت آمده است : « ان اللّه عزّ و جل يبغض العبد النوام الفارغ » « 5 » : خداوند بندهء بيكار پرخواب را دشمن دارد . نيز آمده است : « الكادّ علي عياله كالمجاهد في سبيل اللّه » « 6 » :\r\n\r\n\r\n","description":"","footnote":"\r\n( 1 ) . كافى ، ج 5 ، ص 85 .\r\n( 2 ) . نهج البلاغه ، حكمت 309 .\r\n( 3 ) . كافى ، ج 5 ، ص 77 .\r\n( 4 ) . همان‌جا .\r\n( 5 ) . وسائل الشيعه ، ج 12 ، ص 37 .\r\n( 6 ) . همان ، ص 43 .\r\n","page_name":" 52 ","page_number":52},
  {"content":"\r\n\r\nكسى كه براى تأمين زندگى خانواده‌اش زحمت مىكشد مانند كسى است كه در راه خدا جهاد مىكند . در روايت معتبر ديگرى آمده است : امام باقر ( ع ) در مزرعه مشغول كار بودند و عرق از تمام بدن ايشان مىريخت . فردى به ايشان گفت مگر ديگران نيستند تا كار كنند . امام ( ع ) فرمود : بيش از من كسى با دست خود به كار مىپرداخت كه از من و پدرم بهتر بود ، پرسيد چه كسى ؟ امام پاسخ داد پيامبر خدا ( ص ) ، على ( ع ) و پدران من همه با دست خود كار مىكردند و اين خصلت همهء پيامبران و جانشينان آن‌ها و صالحين است » « 1 » . در سخنى از امام على ( ع ) آمده است : خداوند انسانى را كه داراى حرفه‌اى است و امين است دوست دارد « 2 » .\r\nدر انتخاب شغل ، علاوه بر شناخت استعدادها و توانمندىهاى ، يكى از ملاك‌ها علاقهء انسان است و به همين دليل ، كار را بايد با علاقه‌مندى و صميميت و خالصانه انجام دهد تا نه تنها فاعل ، احساس لذت كند و احساس آرامش روحى داشته باشد ، بلكه باعث رشد و شكوفايى استعدادهاى درون او شود . ملاك ديگر ، نياز جامعه و مفيد بودن براى مردم است . ديگر اينكه در كار نوعى توليد و خلاقيت وجود داشته باشد خواه صنعتى و علمى ، و خواه توليد فكرى ، فرهنگى ، هنرى يا هر زمينه ديگر . كارهاى صرفا تقليدى ، انگيزش‌هاى درونى را به‌وجود نمىآورد و رشد فردى و اجتماعى را تسريع نمىكند .\r\nهدف از اشتغال ، تنها كسب درآمد نيست ، بلكه خدمت به انسان‌ها با حفظ جهت تقرب الهى است .\r\n\r\n\r\n","description":"","footnote":"\r\n( 1 ) . الحياه ، محمد رضا حكيمى ، ج 5 ، ص 37 .\r\n( 2 ) . تحف العقول ، ص 11 .\r\n","page_name":" 53 ","page_number":53},
  {"content":"\r\n\r\n\r\nمبانى احساس مسئوليت نسبت به حرفه و شغل\r\nاحساس مسئوليت و تعهد در اخلاق حرفه‌اى ، مؤثرترين موتور حركت انسان است و بىتوجهى به آن ، به بحران شخصيتى فرد در حرفه خود بدل مىشود .\r\nاين احساس شگفت و ارزشمند ، باعث به‌كارگيرى بهترين شيوه‌ها و ارائه بهترين عملكردها در عرصه حرفه‌اى مىشود .\r\nاين احساس ، نه تنها در زمينه فرهنگى و اجتماعى ، اقتصادى و سياسى مؤثر است ، بلكه شكوفاكننده ذوق و استعداد انسانى است .\r\nانسان در عرصه حرفه و شغل با چه انگيزه‌اى مىخواهد به فعاليت بپردازد و بايدها و نبايدهاى حرفه‌اى را تعيين و كنترل كند ؟ پيش‌فرض‌هاى زير در اخلاق پزشكى در دنياى امروز ، نمود عينى يافته است :\r\n1 . قوانين بشرى : از رايج‌ترين شيوه‌هاى امروز است كه انديشمندان با عقل و علم بشر در مجامع و محافل داخلى و بين المللى ، قوانينى را به تصويب مىرسانند و حتى اهرم‌هاى نظارتى را مشخص مىكنند ، ولى قدرت و قدرت‌ها مىتوانند از آن سوء استفاده كنند و يا آن‌ها را پايمال كنند .\r\n2 . قوانين علمى : بديهيات و امور قطعى علمى به عنوان يك واقعيت مورد قبول همگان است ؛ اما به‌هرحال هيچ‌كدام الزام اخلاقى در به كارگيرى و اجرا نخواهد داشت .\r\n3 . قوانين فطرى و انسانى : انسان به‌طور فطرى به جنبه‌هاى انسانى و اخلاقى تمايل دارد و انگيزه‌هاى خيرخواهى اجتماعى در همگان ديده\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمىشود ؛ ولى آن‌هايى كه به مرزهاى انسانيت دست يافته‌اند از عهده آن برمىآيند كه از آن به وجدان انسانى هم مىتوان تعبير كرد .\r\n4 . ارزش‌ها و اعتقادات و قوانين دينى : دين ، مهم‌ترين پشتوانه اجراى قوانين خود و هر نوع قانون ديگر است . به‌ويژه دينى كه شناخت صحيح از انسان و جهان و روابط آن‌ها را تبيين كند .\r\nدر اين مورد ، نگرش عرفانى دين نقش مهم‌ترى دارد ؛ به‌ويژه در اسلام كه انسان و جهان تجلى عظمت خداوند هستند ، و هر موجود تصويرى از وجود حق مطلق است و انسان و جهان تسبيح‌گوى اويند « 1 » . برطبق آموزه - هاى وحيانى ، ذره‌ذره عالم در لحظه‌لحظه ، هستى خويش را هرگز مستقل از ارتباط با حقيقت هستى نمىفهمند .\r\nبه همين دليل ، نگرش اسلام به اخلاق حرفه‌اى از اهميت ويژه‌اى برخوردار است ؛ زيرا اولا براساس اعتقادات يك مسلمان ، كانون‌هاى نظارتى به كارهاى او توجه دارند كه مهم‌ترين آن‌ها نظارت خداوند ، پيامبران و اوليا و فرشتگان است كه اين امر ، موجب افزايش احساس مسئوليت مىشود . ثانيا وجدان آگاه و بيدار يك مسلمان نيز نقش مهمى دارد . ثالثا به دليل جايگاه والاى انسان و رابطه او با نظام آفرينش نه تنها احساس مسئوليت تقويت مىشود ، بلكه نگرشى عميق به دست مىدهد كه در كيفيت عمل مؤثر است .\r\n\r\nضرورت اخلاق حرفه‌اى\r\nيكى از مهم‌ترين عواملى كه اخلاق حرفه‌اى را ضرورى كرده و يكى از عمده‌ترين شاخه‌هاى اخلاق قرار داده موضوع توسعه و به‌ويژه توسعه\r\n\r\n\r\n","description":"","footnote":"\r\n( 1 ) .  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ » ،  قرآن مجيد ، اسراء ، 44 .\r\n","page_name":" 55 ","page_number":55},
  {"content":"\r\n\r\nاقتصادى است . پيشرفت تكنولوژى و جامعه ماشينى ، انسان را به ماشين تبديل كرده و ارزش‌هاى انسانى ، اخلاقى و عاطفى او را به خطر انداخته و نوعى از خودبيگانگى و دوگانگى شخصيتى ايجاد كرده است . نگاه ابزارى به حرفه نيز عامل دوگانگى شخصيت انسان است . هر شغل ، شرايط اجتماعى ، فرهنگى و حتى فيزيكى خاص دارد كه شخصيت انسان با آن منطبق است .\r\nاخلاق حرفه‌اى عبارت است از اصول و قواعد حاكم بر رفتار شغلى و حرفه‌اى و معيارهاى ارزشى است كه بر محيط حرفه‌ها حكومت دارد و به دنبال ايجاد پلى بين متخصص با جامعه است ، زيرا يك متخصص ، وقتى از محيط علمى - آموزشى به يك واحد پزشكى ، صنعتى و كارى قدم مىگذارد وارد يك بستر عمومى مىشود كه جايگاه تعاملات اجتماعى انسان‌ها است ؛ محيطى كه در جاىجاى آن ردپاى احساسات و عواطف انسانى مشاهده مىشود . بنابراين ، علاوه بر تخصص خود نياز به اخلاق خاص در ارتباط انسانى با ديگران دارد . به عبارت ديگر ، تنظيم بهترين روابط بين انسان‌ها در حوزه روابط صنفى از اين طريق انجام مىپذيرد .\r\nانفجار اطلاعات ، موجب تحولات عظيم اجتماعى در زمينه افكار ، احساسات ، انتظارات ، اهداف ، و آرمان‌ها گرديده است . دوران اطاعت محض مراجعان و مشتريان از صاحبان مشاغل و حتى جوانان از مربيان خود ، همچون پدر و مادر ، معلمان و مسئولان سپرى شده است و جاى خود را به مشاوره و مشاركت داده است . نه فقط جوانان ، بلكه مردم به همه چيز ، نگرش انتقادى پيدا كرده‌اند و مىخواهند در فرايند همهء امور ، آگاهانه انتخاب كنند و نظر بدهند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nرعايت حقوق اجتماعى و مدنى انسان‌ها و رجحان نظر صاحبان كار و مراجعان جاى خود را به مطلق‌نگرى و مصلحت‌انديشى در كارها داده است . بايد با شيوهء خردورزانه در يك تعامل اجتماعى و حل مشكلات اقدام كرد اعتماد مراجعين را به‌دست آورد . موفقيت از آن كسانى است كه انسان را از منظر كرامت و فراتر از يك موجود صرفا جاندار و مشترى كار نگاه مىكنند . حفظ حرمت شخصيت انسان به عنوان انگيزهء اصلى در تعاملات اجتماعى مطرح است .\r\nنگرش انسان‌دوستانه بايد در رفتارهاى اجتماعى نمايان باشد تا اعتماد عمومى را فراهم آورد . به راستى يك متخصص و صاحب شغل با چه پشتوانه و امكاناتى مىخواهد در اين عرصه به چالش بپردازد و در تثبيت جايگاه و موقعيت خود در جامعه بكوشد . در اين مقوله ، تكيه بر فضايل اخلاقى مستحكم‌ترين سازه‌هايى است كه تأثير بسزايى بر رفتار اخلاقى انسان مىگذارند و به‌خاطر تأثير انكارناپذيرش در گسترهء برخوردهاى اجتماعى ، اولويت نخست را دارد .\r\n\r\nاصول اخلاق حرفه‌اى در پزشكى\r\nجاودانگى قرآن و سيره معصومان اقتضا مىنمايد كه بشر قادر به كشف و اصول و قواعدى از آن‌ها است كه به زمان و مكان محدود نمىشود و آن اصول قابليت انطباق با شرايط گوناگون را دارد . واژه سير يعنى حركت ، سيره يعنى نوع حركت سيره بر وزن فعله مصدر نوعى مىباشد . سير يعنى رفتن ولى سيره نوع و سبك رفتار است . « 1 »\r\n\r\n\r\n","description":"","footnote":"\r\n( 1 ) . مطهرى ، سيرى در سيره نبوى ، ص 44\r\n","page_name":" 57 ","page_number":57},
  {"content":"\r\n\r\n\r\n1 . اولين ملاقات همراه با سلام و احوالپرسى محبت‌آميز :\r\nهر مؤسسه و هر شخصى كه در محيطى به فعاليت مىپردازد در ارتباط با مخاطبان و مشتريان خود بايد توجه كند كه اولين ملاقات و نحوه برخورد اثرى فراموش‌نشدنى در ذهن و روحيه او برجاى مىگذارد . در بعضى موارد ، مشترى داراى نوعى اضطراب نسبت به آن محيط است و رفتار مناسبى لازم است تا اعتماد جلب گردد . در آموزه‌هاى اسلامى ، اولين رابطه بايد با تواضع و همراه با سلام و احوالپرسى و پرسش از موضوع يا مشكل مخاطب باشد و همچنين اطمينان دادن به او مبنى بر اينكه اگر خواسته او در محدوده كار و وظايف متخصص يا پزشك به نحو شايسته انجام خواهد شد . شايسته نيست متخصصان به‌ويژه پزشكان به قدرى به كارهاى خود مشغول باشند كه متوجه سلام مخاطبان خود نشوند و يا اگر آن‌ها سلام كردند با تكان دادن سر و نگاه آمرانه به آنان بنگرند .\r\n\r\n2 . گشاده‌رويى :\r\nارتباط بانشاط و باصفا و چهره گشاده با انسانها و ملاحظه شخصيت آنان تأثير بسزايى دارد . چه‌بسا كه انسان قادر به خدمت براى كسى نباشد ، اما كم‌ترين خدمت آن است كه برخورد او باعث آرامش روحى ديگران شود . پيامبر ( ص ) مىفرمايند « انكم لن تسعوا الناس باموالكم فالقو هم بطلاقه الوجه و حسن البشر » « 1 » : همانا شما به‌وسيلهء اموالتان نمىتوانيد مردم را مورد لطف قرار دهيد پس با چهرهء گشاده با آن‌ها ملاقات كنيد . نيز در حديث ديگر ، پيامبر ( ص ) مىفرمايند : « القي اخاك بوجه منبسط » « 2 » : برادر خودت را با روى گشاده ملاقات كن . در روايتى ديگر آمده : « البشر اول البر » آغاز نيكى\r\n\r\n\r\n","description":"","footnote":"\r\n( 1 ) . كافى ، ج 2 ، ص 103 .\r\n( 2 ) . همان .\r\n","page_name":" 58 ","page_number":58},
  {"content":"\r\n\r\nكردن گشاده‌رويى است ، يعنى اولين خدمتى كه صاحبان تخصص به مشتريان خود ارائه مىدهند بايد لبخند و تبسم صميمانه باشد .\r\nامام باقر ( ع ) مىفرمايند : « البشر الحسن و طلاقه الوجه مكتسبه للمجته و قربه من اللّه » « 1 » :\r\nخوش‌رويى و چهره‌گشاده وسيله ايجاد محبت و نزديكى به خداوند است .\r\nالبته در احاديث ، گشاده‌رويى نسبت به همه مردم توصيه شده ولى در احاديث ديگر در برابر متكبر ، رفتار متكبرانه به عنوان نهى از منكر توصيه شده است : « اذا رايتهم المتكبرين فتكبروا عليهم فان ذلك لهم مذله و صغار » « 2 » .\r\n\r\n3 . ارتباط با همكاران :\r\nتوجه به محيط كار و همكاران و برقرارى روابط عاطفى و انسانى به عنوان خانه دوم و خانواده بزرگ‌تر اهميت ويژه‌اى دارد . ارتباط با همكاران و مردم به‌ويژه اولين برخوردها با افراد مهم است . ابتدا كردن با سلام و احوالپرسى كه خود سبب ايجاد محيطى گرم و صميمى مىشود موجب احساس آرامش و امنيت در مخاطب مىگردد . در فرهنگ اسلامى ، آغاز به سلام ، هفتاد برابر بيش از پاسخ آن پاداش دارد .\r\nپيامبر اسلام ( ص ) همواره در سلام كردن بر ديگران پيشى مىگرفتند و حتى به كودكان نيز سلام مىكردند و مىفرمودند : پنج چيز است كه تا پايان عمر ترك نخواهم كرد : يكى سلام كردن بر كودكان . . . قرآن كريم در يك بيان كلى مىفرمايد : پاسخ احترام را به همان اندازه يا با كيفيت بهتر انجام دهيد :\r\n « وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها إِنَّ اللَّهَ كانَ عَلى كُلِّ شَيْءٍ حَسِيباً »  « 3 » . نيز در روايات آمده است ك « من التواضع ان تسلم علي من لقيت » « 4 » .\r\n\r\n\r\n","description":"","footnote":"\r\n( 1 ) . اصول كافى ، ج 4 ، ص 12 .\r\n( 2 ) . جامع السعادت ، ج 1 ، ص 363 .\r\n( 3 ) . نساء ، 86 .\r\n( 4 ) . كافى ، ج 2 ، باب التسليم .\r\n","page_name":" 59 ","page_number":59},
  {"content":"\r\n\r\n\r\n4 . ارتباط با ديگران :\r\nيكى از مهم‌ترين مهارت‌ها در هر حرفه ، ارتباط با ديگران است . اكثر شكايت‌هاى مردم از متخصصان به مهارت علمى آن‌ها ارتباط ندارد ، بلكه به نحوهء برقرارى ارتباط آن‌ها بستگى دارد . بررسىهاى انجام شده توسط سازمان يونسكو نشان مىدهد هشتاد درصد مهارت‌هاى يك متخصص ، آگاهىهاى غير تخصصى است كه به نحوى به روابط انسانى ارتباط دارد . تخصص‌هاى علمى و فنى نوعا انسان را به يك ماشين تبديل مىكند و گاه حس انسان‌دوستى را از دست مىدهد . نياز به آموزش‌هاى اخلاقى و روان‌شناختى و جامعه‌شناختى براى متخصصان و صاحبان مشاغل به‌ويژه پزشكان ضرورى است .\r\nامام على ( ع ) مىفرمايد : « قلوب الرجال وحشيه و من تألفها اقبلت اليه » « 1 » : دل‌هاى مردم رمنده است هركس با آن‌ها دوستى برقرار كند به طرف او خواهند رفت .\r\nشناسايى عواملى كه باعث رنجش و آزردگى خاطر مردم مىشود و رفتارهايى كه باعث تحريك بدگمانى مىگردد و . . . از حساسيت ويژه‌اى برخوردار است . امام على ( ع ) مىفرمايد : « من اسرع الناس بما يكرهون قالوا فيه ما لا يعلمون » « 2 » هركس به طرف چيزى كه مردم از آن بدشان مىآيد بشتابد ندانسته دربارهء او سخن خواهند گفت . در جاى ديگر ، امام على ( ع ) مىفرمايد : با احسان و نيكى قلب‌ها مسخر مىشود : « بالاحسان تملك القلوب » « 3 » . در حديثى امام صادق ( ع ) مىفرمايد : على ( ع ) با اهل كتابى همسفر شد و پس از انتهاى راه قدم‌هايى او را مشايعت كرد و پس از توجه كتابى او مسلمان\r\n\r\n\r\n","description":"","footnote":"\r\n( 1 ) . نهج البلاغه ، كلام 47 .\r\n( 2 ) . همان ، كلام 34 .\r\n( 3 ) . ميزان الحكمه ، ج 2 ، ص 444 .\r\n","page_name":" 60 ","page_number":60},
  {"content":"\r\n\r\nشد « 1 » . على بن حاتم ، رئيس قبيله‌اى كه هنوز اسلام نياورده بود ، خدمت پيامبر اسلام ( ص ) رسيد . پيامبر عباى خود را زير او انداختند كه البته او احترام كرد و روى عبا ننشست ، ولى همين باعث اسلام آوردن او شد .\r\nعوامل اصلاح و ايجاد ارتباط با ديگران هميشه ساده نيست و گاه موجب نااميدى انسان در روابط با ديگران مىشود كه بايد از خدا كمك خواست .\r\nدر اين مورد امام على ( ع ) مىفرمايد : « من اصلح ما بينه و بين اللّه اصلح اللّه ما بينه و بين الناس » « 2 » : هركس بين خود و خدايش را اصلاح كند ، خداوند بين او و مردم اصلاح خواهد كرد . اين حديث نتيجه مىدهد كه صداقت و انگيزه خير در خدمت به مردم به‌طور ناخودآگاه باعث محبوبيت مىشود .\r\n\r\n5 . خيرخواهى :\r\nارتباط وسيع با مردم در حرفه‌هاى گوناگون شايسته است و بلكه وظيفه انسانى چنين حكم مىكند كه شخص در جهت خيرخواهى مردم تلاش كند و با مراجعان مانند فرزند خود يا برادر و خواهرش خود برخورد كند . خيرخواهى انسان را از درون‌گرايى و تكبر بازمىدارد و به كمال نزديك مىكند . در رواياتى از قول پيامبر ( ص ) چنين آمده است : « انسك الناس نسكا انصحهم جيبا و اسلمهم قلبا لجميع المسلمين » « 3 » : عابدترين مردم كسى است كه نسبت به مردم خيرخواه‌تر و نسبت به تمام مسلمانان سليم القلب‌تر و باصفاتر باشد .\r\nامام صادق ( ع ) مىفرمايند : « عليكم بالنصح للّه في خلقه فلن تلقاه به عمل افضل منه » « 4 » : بر تو باد به خيرخواهى مردم ، براى خدا و هيچ كارى برتر از اين نيست .\r\n\r\n\r\n","description":"","footnote":"\r\n( 1 ) . كافى ، ج 3 ، ص 502 .\r\n( 2 ) . نهج البلاغه ، كلام 86 .\r\n( 3 ) . كافى ، ج 2 ، باب نصح .\r\n( 4 ) . اصول كافى ، ج 2 ، ص 208 .\r\n","page_name":" 61 ","page_number":61},
  {"content":"\r\n\r\nخيرخواهى نسبت به دوستان و همكاران از حقوق الهى محسوب مىشود .\r\nدر اين مورد در روايات آمده است : « اذا وجد احدكم لاخيه نصحا في نفسه فليذكره له » « 1 » :\r\nهركس براى برادرش نظر خيرى به ذهنش رسيد بايد به او بگويد : نيز آمده است : « من راء اخاه على امر يكرهه فلم يرده عنه و هو يقدر عليه فقد خانه » « 2 » : هركس ناظر انجام عمل ناپسندى توسط برادرش باشد و در عين توانايى ، اقدامى براى منع او انجام ندهد در حق او خيانت كرده است . امام حسين ( ع ) مىفرمايد : « فعل الخير الي كل من طلبه منك فان كان اصلا اصبت بموضعه و ان لم يكن باهل كنت انت اهله » « 3 » : عمل خير را نسبت به هر فردى انجام بده . چنانچه او نيازمند باشد عمل تو در جايگاه واقعى قرار گرفته و در غير اين صورت ، تو در جايگاه شايسته خيرخواهى قرار گرفته‌اى .\r\n\r\n6 . جلب اعتماد ديگران :\r\nنحوه رفتار بايد به‌گونه‌اى باشد كه مايه اعتماد مردم باشد . اعتماد ، همان اطمينان قابل اتكا و دلبستگى است . اعتماد مردم به صاحبان حرفه‌ها ريشه در عملكرد آنان دارد . با حرف و سخن ، اعتماد ايجاد نمىشود ، بلكه برخورد صادقانه و همراه با آگاهى موجب اعتماد مىشود . اگر عملكرد براساس تقوا ، آگاهى ، مهارت ، دلسوزى و احساس مسئوليت ، استمرار افزايش دانش و استفاده از آخرين دستاوردهاى روز باشد ، اعتماد حاصل مىشود . تلاش صادقانه در انجام وظايف ، چنين افرادى را شايسته اعتماد مىكند .\r\n\r\n\r\n","description":"","footnote":"\r\n( 1 ) . نهج الفصاحه ، ش 2454 .\r\n( 2 ) . امالى ، شيخ صدوق ، ص 87 .\r\n( 3 ) . تحف العقول ، ص 324 .\r\n","page_name":" 62 ","page_number":62},
  {"content":"\r\n\r\nامام صادق ( ع ) مىفرمايد : « كل ذي صناعه مضطر الي ثلاث خصال يجتلب بها المكسب و هو ان يكون حاذقا بعلمه ، موديا لامانه فيه ، مستميلا لن استعمله » « 1 » : هر صنعتگرى براى جلب مشترى به سه ويژگى نيازمند است : در كار و تخصص خود مهارت داشته باشد ، اداى امانت كند و رضايت كسى را كه به او مراجعه كرده به دست آورد . دو فرد يا شركت ، كارى را شروع مىكنند ؛ يكى موفق مىشود و ديگرى شكست مىخورد . ممكن است آن كسى كه شكست خورده كار خود را به شانس ارتباط دهد كه بدشانس بوده ولى بايد ديد چه رفتارهايى داشته كه موجب شكست او شده و همچنين بايد علل موفقيت ديگران را بررسى كرد تا بعنوان الگو استفاده شود .\r\n\r\n7 . كسب محبوبيت :\r\nرفتار مثبت ، محبوبيت يك پزشك را در دل‌هاى مردم افزايش مىدهد و رفتار نادرست ، قضاوت دوگانه‌اى را ايجاد مىكند و همين دوگانگى ، شخصيت او را زير سؤال مىبرد . به همين دليل در فرازهايى از دعاهاى امام سجاد ( ع ) چنين آمده است : « اللهم اني اعوذ بك ان تحسن في مراي العيون علانيتي و تقبح بي خفيات القلوب سريرتي » « 2 » : خدايا به تو پناه مىبرم از اين كه مرا در ديده‌ها بيارايى و درون مرا در نهان دل‌ها زشت نمايى . به همين دليل ، نه تنها بايد از بدىها دورى كرد ، بلكه بايد خود را در معرض اتهام قرار نداد و در رواياتى از پيامبر ( ص ) چنين آمده است : « اتقوا مواضع التهم » : از جايگاه‌هاى اتهام پرهيز كنيد ، يا : « من دخل مداخل السوء اتهم » : كسى كه به دروازه‌هاى زشتى داخل شود متهم مىگردد . روابط با مردم بايد به‌گونه‌اى باشد كه اعتقادات و ارزش‌هاى اخلاقى محض در لايه‌هاى رفتارىاش مشاهده شود .\r\n\r\n\r\n","description":"","footnote":"\r\n( 1 ) . همان‌جا .\r\n( 2 ) . حليه الاولياء ، ج 3 ، ص 834 .\r\n","page_name":" 63 ","page_number":63},
  {"content":"\r\n\r\n\r\n8 . احساس مسئوليت :\r\nاحساس مسئوليت و تعهد در اخلاق حرفه‌اى - بزرگ‌ترين و ارزشمندترين موتور محرك انسان است . چنين انسانى خود را در پيشگاه الهى پاسخگو مىداند . اين احساس ، همان روحيه وظيفه‌شناسى است كه در فرهنگ اسلامى به آن توجه داده شده كه خدمات و فعاليت‌هاى مفيد خود را با منت گذاردن تباه نكنيد : « لا تبطلوا صدقاتكم بالمنّ و الاذي » « 1 » يا يارى ضعيف بهترين صدقه است « عونك للضعيف من افضل الصدقة » « 2 » .\r\n\r\n9 . دورى از غرور و تكبر :\r\nممكن است پزشك در رفتار خود آثار خودبرتربينى مشاهده كند . بايد دقت كرد اگر در گذشته به افرادى سلام و احترام مىكرده كه امروز انتظار سلام و احترام دارد و يا مردم را ناچيز و خود را مهم مىبيند ، مردم را محتاج و خود را بىنياز و شايسته احترام مىشمرد ، و يا خود را به دليل تحصيلات از مردم برتر مىداند به‌طور قطع در مسير انحرافى قرار گرفته است . امام صادق ( ع ) مىفرمايد : « تكبر آن است كه ديگران را كوچك شمارى و زير بار حق نروى » . تكبر ، بزرگى فروختن به ديگران است كه گاه ناشى از خودبزرگ‌بينى و گاه ناشى از احساس حقارت است . « ما من رجل تكبر او تجبر الا لذله يجدها عند نفسها » « 3 » : هيچ‌كس نيست كه تكبر كند و زور گويد ، مگر در اثر حقارتى است كه در خود احساس مىكند . امام سجاد ( ع ) مىفرمايد : « و لا تحدث لي عزا ظاهرا الا احدثت لي ذله باطنه عند نفسي بقدرها » « 4 » : خدايا به من بزرگى ظاهرى عطا مكن ، مگر آنكه به همان ميزان كوچكى درون عطا فرمايى .\r\n\r\n\r\n","description":"","footnote":"\r\n( 1 ) . اصول كافى ، ج 4 ، ص 12 .\r\n( 2 ) . كافى ، ج 5 ، ص 85 .\r\n( 3 ) . كافى ، ج 2 ، ص 308 .\r\n( 4 ) . صحيفه سجاديه ، دعاى مكارم الاخلاق .\r\n","page_name":" 64 ","page_number":64},
  {"content":"\r\n\r\n\r\n10 . پرهيز از حسادت :\r\nحسد آن است كه شخص ، آرزوى نابودى نعمت و امتياز از كسى كند كه شايسته دارا بودن آن است ، در هر شغل ممكن است عده‌اى از همكاران از انسان جلوتر قرار گيرند كه نبايد آن را حمل بر خوش‌شانسى آن‌ها و بر بدشانسى خود كرد و يا نسبت به آن‌ها حسادت ورزيد ، بلكه بايد علل موفقيت آنان و علل عدم موفقيت خود را يافت . معمولا كسانى كه در كار خود از روابط عمومى خوبى برخوردارند در جذب مشترى موفق‌تر هستند بيش‌تر پيشرفت مىكنند . امروزه ارتباط به عنوان هنر هشتم مطرح شده است . در هرحال شيوه كار آن‌ها مىتواند الگو قرار گيرد . زندگى آنگاه نشاط دارد كه همه با تلاش بتوانند در ميدان رقابت سالم به حيات اجتماعى خود ادامه دهند . در نهى از حسادت در روايات چنين آمده است : « قال علي عليه السّلام اسود الناس عيشا الحسود » « 1 » : بدترين مردم از نظر زندگى ، حسود است . در روايت ديگرى آمده است : « الحاسد يضره بنفسه قبل ان يضر الحسود » : حسود قبل از اينكه به ديگران ضرر بزند به خود آسيب مىزند .\r\nدر روايات گفته شده كه مؤمن غبطه مىخورد و منافق حسد مىورزد .\r\n\r\n11 . امانت‌دارى :\r\nراز هركس به‌منزله امانتى است كه به ديگرى سپرده مىشود . اگر اين امانت بدون اجازه در اختيار كسى يا جايى قرار گيرد ، خيانت در امانت است . در روايات امانت‌دارى در كنار صداقت و راستگويى آمده و دليل آن ، ارتباط بين آن دو است كه راستگويى ، صداقت در سخن است و امانت‌دارى ، صداقت در عمل ، تا جايى كه در آموزه‌هاى دينى به صراحت گفته شده ملاك ديندارى نماز طولانى و روزه نيست بلكه صداقت و اداى امانت است : « لا تنظروا الى طول ركوع الرجل و سجوده فان ذلك شيء اعتاده فلو تركه استوحش\r\n\r\n\r\n","description":"","footnote":"\r\n( 1 ) . مستدرك الوسائل ، ج 2 ، ص 327 .\r\n","page_name":" 65 ","page_number":65},
  {"content":"\r\n\r\nلذلك و لكن انظروا الي صدق حديثه و اداء الامانة » « 1 » : به طول ركوع و سجود مردم ننگريد زيرا به آن عادت كرده‌اند و اگر ترك كنند وحشت مىكنند ؛ به صداقت و اداى امانت آن‌ها بنگريد .\r\n\r\n12 . انتقادپذيرى :\r\nهيچ‌كس نيست كه در كار خود ضعف و كوتاهى نداشته باشد ، روحيهء انتقادپذيرى ، ويژگى انسان‌هاى وارسته است كه نه تنها باعث رفع نواقص كار مىشود ، بلكه موجب اعتماد مردم نيز مىگردد . پذيرش انتقاد از ديگران همراه با انتقاد از خود دليل شرح صدر و قدرت تحمل است : « علي العاقل ان يحصي علي نفسه مساويها في الدين و الرأي و الاخلاق و الادب فيجمع ذلك في صدره او في كتاب و يعمل في ازالتها » « 2 » : بر انسان عاقل لازم است كه بدىهاى خود را در دين و انديشه و اخلاق و آداب بشمارد . پس آن‌ها را در سينه خود يا نوشته‌اى جمع كند و بكوشد تا برطرفشان كند .\r\n\r\n13 . جهاد علمى :\r\nتلاش براى فهميدن ، بازآموزى و پژوهش مستمر و ارتباط با آخرين تحقيقات و نوآورىها و ارتباط صنفى با همكاران خود در دنياى ارتباطات بسيار ضرورى است . ناآگاهى در برابر خدمات و كار نه تنها موجب ضمان است ، بلكه شخصيت و اعتماد به متخصص ، به‌ويژه پزشكان را تضعيف مىكند . در كنار مطالعات تخصصى بايد از مطالعات مذهبى ، ادبى ، هنرى نيز بهره‌مند شد .\r\n\r\n14 . رعايت زبان مخاطب :\r\nبخشى از نارضايتى مشتريان از صاحبان تخصص و مشاغل ، مانند پزشكان ، ناشى از عدم اطلاعات و توضيحات كافى است . و آن ، به دليل به‌كارگيرى واژه‌ها و اصطلاحات و سخنان كوتاه و ناقص است . بايد در توضيحات از اصطلاحات علمى كه مردم\r\n\r\n\r\n","description":"","footnote":"\r\n( 1 ) . كافى ، ج 2 ، باب صدق حديث و اداى امانت .\r\n( 2 ) . ميزان الحكمه ، ج 4 ، ص 170 .\r\n","page_name":" 66 ","page_number":66},
  {"content":"\r\n\r\nنمىفهمند اجتناب كرد و توضيحى كافى و متناسب با درك مراجعه‌كنندگان داد . خداوند در قرآن مىفرمايد :  « وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ »  « 1 » : ما هيچ پيامبرى را نفرستاديم ، مگر به زبان قومش ( يعنى زبان قابل فهم مردم ) . نيز در حديثى از پيامبر ( ص ) آمده است : « نحن معاشر الانبياء نكلم الناس علي قدر عقولهم » : ما گروه انبيا با مردم به اندازه عقلهاشان سخن مىگوييم .\r\n\r\n15 . يادگيرى احكام شرعى مربوط به كار :\r\nعلاوه بر عمومى بودن بعضى احكام شرعى در مشاغل گوناگون ، هر حرفه احكام شرعى خاص خود را نيز دارد . امام على ( ع ) بارها در بازارهاى كوفه راه مىرفت و مىفرمود :\r\n« اى گروه تجار ، اول فقه و سپس تجارت » . در جاى ديگر مىفرمايند « كسى كه بدون علم تجارت كند در رباخوارى بيش‌تر فرو مىرود و كسى كه احكام خريد و فروش را نمىداند نبايد در بازار بنشيند » .\r\nرسول خدا ( ص ) فرمود : هركس چهار كار را رعايت كند درآمدش پاك و حلال باشد . در وقت خريد كالا عيب‌جويى نكند ، در وقت فروش تعريف از كالا نكند ، عيب كالا را از مشترى نپوشاند ، و در خريد و فروش قسم نخورد . « 2 »\r\n\r\n16 . پرداخت خمس :\r\nپرداخت ماليات شرعى درآمدهاى مازاد بر مصرف در هر حرفه از واجبات هر مسلمان است . انسانى كه خمس درآمد خود را پس از مخارج سالانه نپرداخته باشد حق تصرف در اموالش را ندارد . اگر مخارج او ، مصارف عمومى چون هزينه مسكن ، وسيله نقليه و هزينه‌هاى زندگى است خمس ندارد ، اما درصورتىكه سرمايه براى خريد امكانات و\r\n\r\n\r\n","description":"","footnote":"\r\n( 1 ) . ابراهيم ، 4 .\r\n( 2 ) . كافى ، ج 5 ، ص 853 .\r\n","page_name":" 67 ","page_number":67},
  {"content":"\r\n\r\nساختمان و . . . باشد خمس بدان تعلق مىگيرد كه بايد به مجتهد جامع الشرايط يا نماينده او پرداخت شود . در صورت مشكل در پرداخت ، امكان مصالحه با آن‌ها وجود دارد . توجه به اين نكته مهم است كه پرداخت حقوق الهى و نيز انفاق كردن ، نه تنها باعث عقب‌ماندگىهاى مالى نمىشود ، بلكه خداوند وعده بركت فراوان براى انجام اين امور داده است .\r\n\r\n17 . مراقبت بر انجام تكاليف شرعى مانند نماز :\r\nگاه تقارن مراجعه‌كنندگان همزمان با وقت نماز موجب غفلت از نماز مىشود و بسيارى صاحبان مشاغل از اينكه نماز را در آخر وقت و با خستگى مىخوانند ناراحت هستند . نماز نه تنها تشكر در برابر نعمت‌هاى بيكران الهى است ، بلكه نياز واقعى روحى و درونى انسان محسوب مىشود و موجب رشد و كمال انسان مىگردد و روحيه و نشاط را به ارمغان مىآورد . خوب است در محيطهاى كارى ، محلى به اقامه نماز اختصاص يابد و سهم كوچكى از مخارج زيباسازى محل كار به آن اختصاص داده شود .\r\n\r\n18 . بصيرت :\r\nبصيرت ثمره آگاهى علمى ، مهارت علمى و درك صحيح از موارد كاربرد علم و عمل و شناخت و توجه به روحيات و روابط انسانى با ديگران است .\r\n\r\n19 . احترام به ديگران :\r\nيك متخصص ، مانند پزشك ، بايد احترام همه مردم ، به‌ويژه همكاران ديگر را مراعات كند و هرگز از آنان جز به نيكويى و احترام ياد نكند . او نبايد در برابر ديگران با همكار متخصص خود در زمينه‌هاى تخصصى جروبحث كند و اگر ايرادى هم دارد دوستانه با خود او در ميان بگذارد . بايد پيش‌كسوتان آن علم و نيز استادان خود را احترام كند و با مراجعه‌كنندگانش به احترام برخورد كند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nرسول خدا ( ص ) فرمود : كسى كه ثروتمندان را براى ثروتشان گرامى بدارد و فقيران را به دليل فقرشان كوچك شمارد مورد لعنت و دورى از رحمت خدا است « 1 » . كسى كه مسلمان فقيرى را كوچك شمارد همانا حق خدا را كوچك شمرده و به‌خصوص اگر به‌گونه‌اى باشد كه عدم احترام يا بىاحترامى - او موجب آزار و اذيت شود از ديدگاه امام على ( ع ) گويا ده بار خانهء خدا را ويران كرده و هزار ملك مقرب الهى را كشته است « 2 » .\r\n\r\n20 . مشاوره :\r\nدر دنياى امروز كه انفجار اطلاعات باعث تحولات بسيار در زندگى اجتماعى بشر شده ، دوران اطاعت محض سپرى گرديده و جاى خود را به مشاوره و مشاركت در امور داده است . مردم به همه چيز نگرش انتقادى پيدا كرده‌اند و مىخواهند نسبت به كارى كه يك متخصص براىشان انجام مىدهد آگاهى يابند و با توجه به گرايش‌ها و علايق و افكار خود اظهارنظر كنند . بايد به اظهارنظر مردم با ديده ارزش و احترام نگريست . يكى از رموز موفقيت صاحبان تخصص‌هاى مختلف توجه به نظرهاى مراجعه‌كنندگان است . روايات فراوانى در اين باب آمده است ، از جمله : « لا مظاهرة كالمشاورة » « 3 » : هيچ پشتيبانى چون مشورت نيست . استفاده از دانش و تجارب ديگران نيز در روايات توصيه شده است ؛ زيرا راهگشاى مشكلات است . همچنين ارجاع افراد به همكارانى كه تخصص خاص يا بالاترى دارند شايسته و نيكو شمرده شده است .\r\nتوصيه به مشورت در اسلام و بلكه فرمان الهى به پيامبر ( ص ) كه در كارها با مردم مشورت كند براى رشد مردم مفيدتر است . اگرچه گاه مشورت با\r\n\r\n\r\n","description":"","footnote":"\r\n( 1 ) . ارشاد القلوب ، ج 1 ، ص 194 .\r\n( 2 ) . همان .\r\n( 3 ) . نهج البلاغه ، حكمت 304 .\r\n","page_name":" 69 ","page_number":69},
  {"content":"\r\n\r\nمردم آسيب‌هايى دارد ، ولى در درازمدت ، عامل رشد جامعه است . به‌طور كلى ، بها دادن به انسان‌ها و جامعه‌نگر بودن متخصصان در تصميم‌گيرى و ارشاد مشاورانه مخاطبان تأثيرگذار است . در هرحال ارشاد و مشورت اصلاحى لازم است ولى انتخاب با خود انسان‌ها است . امام على ( ع ) مىفرمايد : « من كمال السعادة السعي في اصلاح الجمهور » « 1 » : از بالاترين سعادت‌ها تلاش براى اصلاح مردم است .\r\n\r\n21 . ارشاد مراجعان :\r\nسير تحولات اجتماعى معاصر و استقرار نهادهاى مدنى باعث شده تا افكار عمومى به استقلال و آزادى هرچه بيش‌تر انسان - ها بينديشد و اين موضوع به تمام شئون زندگى اجتماعى مردم گسترش يافته است . به همين دليل ، هر روزه شاهد اهميت يافتن مردم‌سالارى به جاى نخبه‌سالارى و حاكم‌سالارى در عرصه سياسى هستيم . ، مردم نيز به دليل افزايش اطلاعات و آگاهىهاىشان همچون گذشته تبعيت محض نمىكنند - و مشاركت در تصميم براى انجام كار را حق خود مىدانند . در گذشته ، متخصصان به‌ويژه در زمينه‌هاى تخصصى مهم از جايگاه خاصى در اجتماع برخوردار بودند ، مردم براى آن‌ها اعتماد زياد و احترام فوق العاده قائل مىشدند ؛ ولى در شرايط فعلى ، با توسعه مردم‌سالارى و عدم گرايش اجتماعى به فردگرايى در اين رابطه تحولاتى به‌وجود آمده و موقعيت متخصصان در جامعه كاهش يافته و جايگاه يكسانى با ديگر مردم يافته‌اند .\r\nاصرار بر نوع كار خاص و تحميل نظر خود ، و لو كارشناسانه و با انگيزهء انسانى و تمايلات انسان‌دوستانه ، عمل پسنديده‌اى نيست . اگر چنين بود پيامبر ( ص ) و امامان ( ع ) در سيرهء خود در هدايت‌هاى روحى و معنوى به\r\n\r\n\r\n","description":"","footnote":"\r\n( 1 ) . غرر الحكم ، واژه جمهور .\r\n","page_name":" 70 ","page_number":70},
  {"content":"\r\n\r\nنوعى تحميل متوسل مىشدند . قرآن خطاب به پيامبر ( ص ) مىفرمايد :\r\n« لست عليهم بمصيطر » .\r\n\r\n22 . رعايت كيفيت كار :\r\nتوجه به كيفيت كار ، نه تنها يك دستور اخلاقى است ، بلكه در بعضى موارد كه موجب آسيب زدن شود ضمان‌آور است . امام على ( ع ) مىفرمايند : « در پى كسب سرعت انجام كار نباشيد بلكه به دنبال كيفيت خوب آن باشيد ، زيرا مردم از ميزان توليد نمىپرسند ، بلكه از كيفيت ساخت آن سؤال مىكنند » « 1 » .\r\n\r\n23 . بيان ويژگى كالا و خدمات :\r\nبيان ويژگىهاى كالا بخصوص عيب آن لازم است و سكوتى كه موجب فريب دادن مشترى باشد حرام است .\r\nشخصى از امام صادق ( ع ) پرسيد من كلاه درست مىكنم و در آن از پنبه كهنه استفاده مىكنم ، اما در هنگام فروش در اين‌باره چيزى نمىگويم .\r\nامام ( ع ) فرمود : من دوست دارم كه براى مشترى ، جنس آن را بيان كنى « 2 » .\r\nدر جاى ديگر امام صادق ( ع ) فرمود : « فريب دادن كسى كه به انسان اعتماد مىكند حرام است » « 3 » . نيز رسول خدا ( ص ) فرمود : « هركس در خريد و فروش امورى را رعايت كند درآمدش حلال است . . . عيب جنس را از مشترى نپوشاند » « 4 » .\r\n\r\n24 . مدارا كردن :\r\nرفق يا مدارا ، حسن خلق توأم با صميميت و دلسوزى و مهربانى است . عاطفه فراوان نشانه شخصيت و كمال انسان است و يكى از عوامل موفقيت در روابط اجتماعى محسوب مىشود . در روايت آمده است :\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد ج 20 ، ص 367 .\r\n( 2 ) . تهذيب ، ج 6 ، ص 376 .\r\n( 3 ) . كافى ، ج 5 ، ص 160 .\r\n( 4 ) . همان ، ص 153 .\r\n","page_name":" 71 ","page_number":71},
  {"content":"\r\n\r\n« من شرفت نفسه كثرت عواطفه » . نيز آمده : « عليك بالبشاشة فانها حبالة الموده » : بر تو باد گشاده‌رويى كه آن كمند دوستى است . همچنين : « عليك بحسن الخلق فانه يكسبك المجته » « 1 » : بر تو باد خوشخوئى ، زيرا براى تو دوستى مىآورد .\r\n\r\n25 . بردبارى :\r\nبه‌طور كلى ، وارد شدن در هر ميدان كارى و شغلى ، به‌ويژه پزشكى ، موجب مواجهه با روحيات و خرده فرهنگ‌هاى مختلف در روابط انسان‌ها است . براى يك متخصص ، چاره‌اى نيست كه روحيات گوناگون را تحمل كند كه نشانهء بزرگوارى و عامل موفقيت او است . گاهى كسانى از كالا و يا خدماتى شكايت مىكنند و حتى ممكن است اهانت كنند . برخورد توأم با بردبارى بهترين راهكار است . امام على ( ع ) مىفرمايد : « لا عزّ كالحلم » « 2 » :\r\nهيچ عزتى مانند بردبارى نيست . نيز مىفرمايد : « من حلم لم يفرط في امره و عاش في الناس حميدا » « 3 » : كسى كه بردبارى كند در كارش زياده‌روى نمىكند و در ميان مردم زندگى پسنديده‌اى دارد . نيز در جاى ديگر مىفرمايد : « اول عوض الحليم من حلمه عن الناس انصاره علي الجاهل » « 4 » : اولين بهره انسان بردبار از بردباريش آن است كه در درگيرى بين او و نادان ، مردم از او حمايت مىكنند .\r\n\r\n26 . فرق نگذاشتن در انجام كار بين فقير و غنى :\r\nآنچه بايد مورد توجه متخصصان ، به‌ويژه پزشكان ، باشد توجه به جنبه‌هاى گوناگون روحى و عاطفى مراجعان است . برخوردارى گروهى از منزلت اجتماعى بالا و تمكن مالى بيش‌تر نبايد موجب كم‌توجهى به محرومان و ناديده گرفتن عواطف انسانى آنان باشد . در انجام خدمات و كار بايد رفتار يگانه‌اى با همه داشت .\r\n\r\n\r\n","description":"","footnote":"\r\n( 1 ) . تحف العقول ، ص 77 .\r\n( 2 ) . نهج البلاغه ، حكمت 111 .\r\n( 3 ) . همان ، حكمت 31 .\r\n( 4 ) . همان ، حكمت 206 .\r\n","page_name":" 72 ","page_number":72},
  {"content":"\r\n\r\nتواضع در برابر ثروتمندان به اميد بهره‌ورى بيش‌تر از امكانات مادى آن‌ها از بين برنده ايمان است . پيامبر ( ص ) فرمودند : « من تواضع لغني طلبا لما عنده ذهب ثلثا دينه » « 1 » : كسى كه ثروتمندى را به‌خاطر بهره‌مندى بيش‌تر از مالش احترام كند دوسوم دينش را از بين برده است . نيز امام صادق ( ع ) مىفرمايد : « درصورتىكه سلام كردن به مسلمان فقيرى به غير از سلام كردن به غنى باشد خدا را روز قيامت در حالى ملاقات مىكند كه بر او خشمگين است » :\r\n« من لقي فقيرا مسلما فسلّم عليه خلاف سلامه على الغني لقي اللّه عز و جل يوم القيامه و هو غضبان » « 2 » .\r\nرعايت عدالت در ابعاد گوناگون ، نه تنها نشانه شخصيت والاى فرد است ، بلكه موجب اعتماد ديگران به انسان مىشود . در رعايت نوبت ، در برخورد با فقير و غنى نبايد تفاوتى قائل شد . درصورتىكه شخص بخواهد به كسى نوبت زودتر بدهد بايد خارج از ساعات رسمى براى او كار كند . تا موجب سوء تفاهم ديگران نشود .\r\nخيلى مواقع توضيحات در مورد كار درآمد مالى ندارد ، ولى به لحاظ انسانى و اخلاقى لازم است تا اگر كسى سؤالى كرد پاسخ كافى داده شود و با حقارت با او برخورد نشود . در اين مورد ، در حديثى از پيامبر ( ص ) چنين آمده است : « من استذل مؤمنا او حقره لفقره و قله ذات يده شهره اللّه يوم القيامه ثم يفضحه » « 3 » :\r\nكسى كه مؤمنى را خوار كند يا به‌خاطر فقر و تنگدستىاش او را تحقير كند خداوند او را روز قيامت به اهل محشر مىشناساند و رسوايش مىسازد . البته توجه ويژه به كسانى كه منشأ خدمات مؤثر اجتماعى هستند ، نظير عالمان ، دانشمندان ، معلمان و . . . كارى پسنديده است .\r\n\r\n\r\n","description":"","footnote":"\r\n( 1 ) . وسائل ، ج 8 .\r\n( 2 ) . همان .\r\n( 3 ) . عيون اخبار الرضا ، ج 2 ، ص 32 .\r\n","page_name":" 73 ","page_number":73},
  {"content":"\r\n\r\n\r\n27 . محكم‌كارى :\r\nانجام درست كارها ، به‌ويژه برطبق قراردادهاى مكتوب و شفاهى ، اولين وظيفه اخلاقى است . قرآن به « اوفوا بالعقود » كه وفاى به پيمان‌ها است امر كرده است .\r\nپيامبر اكرم ( ص ) پس از تشيع جنازه سعد بن معاذ ، آن صحابى جليل القدر ، با دقت قبر او را ساختند . چون اصحاب ، دقت پيامبر ( ص ) براىشان سؤال بود ، پيامبر ( ص ) فرمودند : « ان اللّه يحب اذا عمل احدكم عملا فليتقنه » : خداوند دوست دارد وقتى يكى از شما كارى انجام مىدهد آن را محكم انجام دهد .\r\nسستى و اهمال‌كارى ، خسارت‌هاى فراوان نيروى انسانى و غير انسانى را به همراه دارد . از آغاز بهتر است انسان خود را موظف به انجام كار با كيفيت كند .\r\n\r\n28 . فعاليت تعاونى و دسته‌جمعى « 1 » :\r\nبسيارى كارها در شرايط كنونى بدون روابط جمعى و تمركز سرمايه‌هاى فكرى ، معنوى و مالى امكان‌پذير نيست .\r\nمؤسسات بزرگ به دليل ارتباط نيروها موجب سازندگى و موج‌آفرينى و تأثيرگذارى مىشوند . قرآن نيز فرموده : كه  « وَ تَعاوَنُوا عَلَى الْبِرِّ وَ التَّقْوى »  ( مائده ، 2 ) .\r\nاصول كار جمعى به شرح زير است :\r\nيك ) وحدت هدف و روش : هدف بايد دقيقا تعيين شود و همه اعضا آن را پذيرفته باشند و در روش‌ها اكثريت بايد آن را قبول كرده باشند .\r\nدو ) شناختن حد خود و ديگران : در يك كار جمعى ، وقتى سخن از تقسيم مسئوليت‌ها پيش مىآيد هركس بايد توان خود و ديگران را درست بشناسد و مسئوليت به فرد شايسته واگذار گردد . در حديث آمده است :\r\n\r\n\r\n","description":"","footnote":"\r\n( 1 ) . ر . ك : شناخت اسلام ، آيت اللّه دكتر بهشتى و ديگران .\r\n","page_name":" 74 ","page_number":74},
  {"content":"\r\n\r\n« خدا رحمت كند كسى را كه قدر و موقعيت خود را بشناسد و از حد خود پا فراتر ننهد » .\r\nسه ) انتقادپذيرى : وجود انتقاد سالم و انتقادپذيرى به سلامت كار جمعى كمك مىكند . نقد ، آن است كه جنبه‌هاى مثبت و منفى كار ارزشيابى و علل و عوامل آن شناخته شود و افراد مسئوليت كارهاى خود را بپذيرند .\r\nچهار ) پرهيز از تك‌روى و خودرأيى : تك‌روى و خودرأيى معمولا ناشى از خودخواهى و خود را ديدن است . اين كار نه تنها براى خود شخص مضر است ، بلكه براى كار جمعى يك آفت مهم محسوب مىشود . در يك كار جمعى ، همه حق سخن گفتن و اظهارنظر دارند و بايد برأى راى ديگران احترام قائل باشند .\r\nپنج ) احترام به‌نظر اكثريت : در چارچوب تعيين اهداف ، اگر رأىگيرى شد رأى اكثريت بايد پذيرفته شود و حتى كسانى كه در اقليت هستند صميمانه همكارى كنند . يكى از ويژگىهاى مؤمنان ، روحيه شورايى و احترام به نظر اكثريت است .\r\n\r\n29 . پرهيز از كم‌فروشى و كم‌كارى :\r\nكم‌فروشى و كامكارى در هر حرفه ، به‌ويژه پزشكى ، معنادار است . علاوه بر كم‌فروشى در كالا ، كم‌فروشى در هر كار به شدت مورد نهى الهى قرار گرفته است . عدم رعايت ساعت كار مؤسسات ، ديرتر رفتن و زودتر آمدن ، در حين ساعات كار به امور شخصى و مانند آن مشغول شدن ، از ارائه درست كار خوددارى ورزيدن ، سستى و كوتاهى در انجام كار ، عدم پاسخ‌گويى به مراجعان ، كم‌كارى و بسيارى موارد ديگر از نمونه‌هاى كم‌فروشى است . قرآن مىفرمايد :   « وَيْلٌ  \r\n\r\n","description":"","footnote":"","page_name":" 75 ","page_number":75},
  {"content":"\r\n\r\n  لِلْمُطَفِّفِينَ . . . »   « 1 » : واى بر كم‌فروشان كه چون از مردم پيمانه ستانند تمام ستانند و چون براى آن‌ها پيمانه كنند ، به ايشان كم دهند . از امام راحل ( ره ) نقل است كه فردى از يكى از كشورهاى اروپايى سؤال كرد آيا مىتواند به گونه‌اى از تلفن آن كشور استفاده كند كه مخارجى براى او نداشته باشد .\r\nامام ( ره ) در پاسخ فرمودند : رعايت مقررات و قوانين كشورى كه در آن زندگى مىكنيد لازم است .\r\n\r\n30 . پرهيز از فريب دادن :\r\nتوسعه‌نيافتگى فرهنگ مشاغل همواره باعث بروز مشكلات متعدد است . به‌طور قطع ، هدف‌هاى مادى يكى از عوامل مؤثر در انگيزهء افراد براى ورود به مشاغل و حرفه‌ها است . امكان دارد كسانى كه براى رونق بخشيدن به حرفهء خود شايستگى لازم را ندارند و در مواجهه با رقباى خود ناتوان از رعايت قواعد رقابت سالمند ، خود را ناچار از دست زدن به روش‌هاى غير اصولى و غير اخلاقى بيابند كه بدون شك مردابى براى شخصيت معنوى آن‌ها خواهد بود . عدم وجود اشتغال و وجود بيكارى براى متخصصان كه تازه از مراكز علمى و آموزشى فارغ التحصيل مىشوند و لزوم هزينه‌هاى سرمايه‌گذارى و كمبود كار در مؤسسات اقتصادى و توقعات مردم از متخصصان و عدم همخوانى درآمدهاى مشاغل و هزينه‌هاى زندگى مىتواند زمينه توجيه فريب مشتريان باشد و كاهش كيفيت كار را در بر داشته باشد . شيوه‌هاى فريب به شرح زير است كه بيش‌تر در مورد دندانپزشكان و شغل‌هاى پيرامون پزشكان مىباشد .\r\n\r\n\r\n","description":"","footnote":"\r\n( 1 ) . مطففين ، 3 - 1 .\r\n","page_name":" 76 ","page_number":76},
  {"content":"\r\n\r\nيك ) گاه به‌صورت بزرگ‌نمايى مبالغه‌آميز كالا و ارائه خدماتى كه انجام مىدهد بيان مىشود .\r\nدو ) گاه ممكن است در مواد اوليه كالا نوعى فريب صورت گيرد .\r\nسه ) گاه توليد و خدمات به شكل ناقص و ناتمام انجام مىشود ، به‌طورى كه ظاهر آن درست است . امكان دارد اين‌طور عذر آورده شود كه توليدات و خدمات ارزان ، يعنى با كيفيت ناقص . و اين طرز تفكر با اصول اوليه و وجدان انسانى و اخلاق حرفه‌اى ناسازگار است .\r\nچهار ) استفاده از شيوه‌هاى تبليغى نادرست در تخفيف كالا و خدمات مورد نظر مشتريان يكى ديگر از راه‌هاى فريب است . البته تبليغ براى اطلاع رسانى ، گامى درست و حقى مسلّم است ؛ ولى تبليغ ارزانى با كيفيت ناقص براى انگيزه‌هاى انتفاعى ، در واقع منحرف ساختن افكار عمومى است و دور از شأن و وجدان صاحبان مشاغل و متخصصان است .\r\nپنج ) عدم اطلاع‌رسانى كافى در مورد كيفيت و كميّت كالا و خدمات خود نوعى فريب دادن در كار است .\r\nشش ) عدم رعايت اصول علمى و كاربردى در تهيه كالا و ارائه خدمات نيز نوعى ديگر از فريب است ؛ بخصوص اگر آسيب‌هايى را هم به همراه داشته باشد كه در اين شرايط بد شكل قبل باشد .\r\nهفت ) سوء استفاده از معرفى ديگران و اعتمادى كه ديگران به صاحبان مشاغل كرده‌اند درصورتىكه در جهت منافع بيش‌تر مادى باشد خود فريب است .\r\nهشت ) سرخوردگى از خريد كالا و خدمات كه در مراجعه قبلى به ديگرى پيش آمده نبايد زمينهء سوءاستفاده صاحب كالا و خدمات فعلى را كند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nنه ) گاه سكوت در چگونگى كالا و خدمات نيز ممكن است فريب محسوب شود .\r\n\r\n31 . ضامن بودن :\r\nاز نظر اسلام ، هر انسان به‌ويژه متخصص از جمله پزشك در برابر خدا و مردم مسئول و ضامن است . دليل آن ، احترامى است كه انسانها در پيشگاه الهى دارند . بخصوص آبرو ، مال ، ناموس ، فرزند و از همه مهم‌تر جان و جسم انسان‌ها به‌ويژه مسلمانان محترم است و حتى مسلمان مرده نيز داراى احترامند . تجاوز سهوى يا عمدى ، عقوبت اخروى و جريمه دنيوى دارد كه كم‌ترين آن ، جبران خسارت است . در هرحال ، اگر قرارداد خاصى در انجام كارى تعهد گرديده ، رعايت آن الزامى است و عدم رعايت آن به هر دليل ، موجب ضمان خواهد بود . البته در موارد خاص ، اگر واقعا بىاحتياطى نكرده و مهارت لازم را داشته ، ولى خسارت وارد شده ، ضامن نخواهد بود . كارهايى كه موجب ضمان است عبارتند از :\r\nيك ) قصور ، و آنجايى است كه كوتاهى عمدى نباشد و در مورد صاحب مشاغل ، جايى است كه تخصص خود را به‌خوبى ياد نگرفته و گمان مىكرده با گرفتن مدرك و مجوز كار ، مسئوليتى را قبول كرده ، ولى خسارت وارد شده و در انجام عمل كوتاهى نكرده و بىاحتياطى هم نداشته است ، ولى ضامن است ، اگرچه تقصير نداشته است ولى قصور داشته است .\r\nدو ) تقصير ، و آن در جايى است كه كارى را مىدانسته و عمدا كوتاهى كرده است . مثلا مىدانسته از نظر علمى توان اين كار را ندارد ، ولى آن را انجام داده و سپس زيان وارد شده است و يا از نظر عملى كوتاهى كرده و باعث تلف شدن يا آسيب زدن شده است . گاه شخص از نظر علمى توان كار\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nرا داشته ، ولى اصول و ضوابط تخصص خود را رعايت نكرده است كه ضامن است .\r\nسه ) نظارت بر كار و تأييد و گواهى كار . درصورتىكه شخص كارى را نظارت كرده تا آن را تاييد كند و يا گواهى صادر كند و يا امضا كند چون به عنوان شاهد مطلع و معتبر به او رجوع شده بايد امانت را رعايت كند و كوتاهى در آن موجب ضمان است .\r\nچهار ) سوء استفاده از تخصص . استفاده از دانش و تخصص در موارد حرام به هر نحو كه موجب از بين رفتن امكاناتى شود ضمان‌آور است .\r\n\r\n32 . رعايت عفت و پاكدامنى :\r\nشغل‌هاى گوناگون ايجاب مىكنند كه متخصصان به‌ويژه پزشكان به منزل افراد وارد شوند . در اين حال ، او بايد نسبت به اهل خانه به ديده احترام و عفت نگاه كند و هرگز در دل خود وسوسه راه ندهد . بايد با پاك چشمى ، نه تنها به فكر ارتباط نامشروع نباشد ، بلكه حتى از ارتباط مشروع خارج از محدوده شغلى خود نيز پرهيز كند و اگر كار از جملهء خدمات عمومى و در رابطه با مردم است بايد حتما ازدواج كند . به‌طور كلى در عرصهء ارتباطات و تعامل با انسان‌ها ، رعايت حريم خصوصى و حفظ حرمت و قداست با احكامى ويژه در شرع مقدس پيوند خورده است . به‌ويژه در مورد رابطهء مردان و زنان نوعى حريم وجود دارد و اسلام به دليل نقش عفت در حفظ كرامت انسان‌ها و صيانت از نهاد خانواده و نيز سلامت اجتماع ، ديدگاه ويژه‌اى را بيان كرده است .\r\nهمهء عالمان دينى ، لمس و نگاه به بدن نامحرم را حرام مىدانند متخصصان و صاحبان مشاغل نبايد از صميميت و ارادتى كه مشتريان به‌ويژه زنان به\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nآنان پيدا كرده‌اند سوءاستفاده كنند ، حتى اگر پيشنهاد از سوى آن‌ها مطرح شود .\r\nدامنه اصول اخلاق شغلى و حرفه‌اى به‌ويژه پزشكان فراتر از مواردى است كه در بالا به آن‌ها اشاره شد و خود موضوع يك تحقيق جامع و مستقل است .\r\n\r\nنتيجه‌گيرى\r\nرسالت قرآن و پيام‌آور آن ، سعادت بشريت است كه در پرتو اخلاق و معنويت امكان‌پذير است . مهمترين آموزه‌هاى قرآن و سنت در مورد اصول ، قواعد و روش‌هاى اخلاقى مىباشد ، به‌ويژه در شرايطى كه اخلاق بر مبناى قراردادهاى اجتماعى و قوانين علمى و عقلى با بن‌بست مواجهه شده و نتوانسته است خلأ اخلاقى و روانى را پر نمايد و انسان معاصر با بحران اخلاق و معنويت روبه‌رو شده است و همچنين وجدان بشرى مبناى كافى در اخلاق نيست ، نياز جدى به آموزه‌هايى وحيانى مىباشد . قرآن و آموزه‌هاى معصومان ( ع ) تنها راهكار واقع‌بينانه است تا شاخص‌ها و معيارهاى اخلاق حرفه‌اى را ترسيم نمايد و با توجه به محدوديت مقاله به برخى از اصول اخلاق حرفه‌اى پزشكى پرداخته‌ايم كه رويكرد اصلى آن به آموزه‌هاى اسلام يعنى قرآن و سنت است .\r\nو السّلام عليكم و رحمه اللّه\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nمنابع\r\nقرآن ،\r\nنهج الفصاحه ، ترجمه ابو القاسم پايدار\r\nنهج البلاغه ، ترجمه فيض الاسلام\r\nابن ابى الحديد ، محمد بن حسين ، شرح نهج البلاغه ، دار احياء الكتب العربيه ، 1967 م .\r\nحرانى ، ابن شعبه ، تحف العقول ، ترجمه محمد باقر كمره‌اى ، تهران ، 1380 ، انتشارات كتابچى .\r\nحر عاملى ، محمد بن حسن ، وسايل الشيعه ، تهران ، 1362 ، كتابفروشى اسلاميه .\r\nحكيمى ، محمد رضا و برادران ، الحياه ، تهران ، 1360 ، دفتر نشر فرهنگ اسلامى .\r\nسيره نبوى ، تهران ، دفتر برنامه‌ريزى وزارت آموزش و پرورش ، 1367 .\r\nكلينى ، محمد بن يعقوب ، كافى ، ترجمه مصطفوى ، تهران ، كتابفروشى اسلامى ، 1362 ش .\r\nمحمدى رىشهرى ، محمد ، ميزان الحكمه ، قم ، 1363 ، دفتر تبليغات اسلامى .\r\nمجلسى ، محمد باقر ، بحار الانوار ، بيروت ، دار احياء التراث العربى ، 1403 ق .\r\nمطهرى ، مرتضى ، سيرى در سيره نبوى ، تهران ، انتشارات صدرا ، 1369 .\r\nنراقى ، محمد مهدى ، جامع السعادات ، بيروت ، موسسه الاعلمى للمطبوعات ، بىتا\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nتحريم مشروبات الكلى در قرآن و نقش آن بر سلامت فرد و جامعه\r\nدكتر محمد حسن قوسيان مقدم « 1 »\r\n\r\nچكيده\r\nمقدمه و هدف : قرآن كريم براى پيشگيرى از بيمارىها و حفظ سلامت انسان‌ها ، دستوراتى به‌صورت تحريم در مصرف بعضى از مواد دارد كه مردار ، گوشت خوك و شراب از آن جمله هستند . قرآن مجيد در مورد مشروبات الكلى در چند سوره اشاراتى دارد و از جمله در آيه 219 سوره بقره به صراحت ، مصرف آن را جزء گناهان بزرگ برشمرده است .\r\nپيامبر گرامى اسلام ( ص ) نيز از شراب به عنوان مادر همه پليدىها نام برده\r\n\r\n\r\n","description":"","footnote":"\r\n( 1 ) . عضو هيأت علمى گروه بيوشيمى دانشكده پزشكى شاهد\r\n","page_name":" 82 ","page_number":82},
  {"content":"\r\n\r\nو ائمه بزرگوار ( ص ) نيز همواره از شرب خمر ، به عنوان يكى از گناهان بزرگ ياد كرده‌اند و حتى شرابخوار را با بت‌پرست يكسان دانسته‌اند .\r\nروش : در اين مقاله با مرورى بر آيات قرآن كريم و احاديث و آخرين منابع موجود پزشكى نقش الكل بر سلامت فرد و جامعه مورد تجزيه و تحليل و بررسى قرار گرفت .\r\nبحث : تأكيد صريح قرآن كريم بر اجتناب از مصرف شراب در سوره مائده و نساء ، حرمت آن را براى انسان به‌خوبى نشان مىدهد . از طرف ديگر تحقيقات علمى و آثار زيانبار الكل و اتانل موجود در مشروبات الكلى بر بافت‌هاى مختلف بدن و حتى بر نسل آينده ( عقب‌ماندگى ذهنى و ناهنجارى مادرزادى ) به‌خوبى نشان مىدهد كه قبل از آنكه الكل يك نوشيدنى لذت آور براى انسان باشد سم مهلكى براى اكثر بافت‌هاى بدن است كه بلافاصله پس از ورود به بدن با مختل ساختن قوه تشخيص در فرد ، حالت روحى و روانى او را دگرگون مىسازد . امروزه مشخص شده كه قبل از دفع كامل الكل از بدن بر ساير اندام‌ها نيز تأثيرات مخربى برجا مىگذارد كه از جمله هپاتيت و سيروز در كبد ، كارديوميوپاتى اتساعى و فيبروز و هيپرتروفى بطنى در قلب و تضعيف سيستم اعصاب مركزى از جمله مواردى است كه در اثر مصرف الكل ديده شده است . از ديگرسو ، آسيب هاى روانى متعددى از اختلال حافظه و افسردگى تا اضطراب و خودكشى و اختلال شخصيت در افراد مصرف‌كننده الكل ديده مىشود . اين عوارض مهلك نشان مىدهد كه با توجه به خطرهاى بالقوه الكل براى انسان ، عدم تحريم آن مىتوانست نقش بسيار مخربى بر سلامت فرد و اجتماع داشته باشد .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنتيجه : در اين مقاله با تأكيد بر دستورات صريح قرآن در عدم مصرف مشروبات الكلى ، سعى شده نقش تحريم آن در سلامت فرد و جامعه مورد بررسى قرار گيرد .\r\n\r\nكلمات كليدى :\r\nقرآن كريم ، تحريم الكل ، عوارض الكل\r\n\r\nمقدمه\r\nقرآن كريم براى پيشگيرى از بيمارىها دستورات بهداشتى ارزنده‌اى در ضمن محرمات ، مستحبات و مكروهات بيان كرده كه اينك با گذشت قرن‌ها و پيشرفت علوم ، حقايق نهفته آن آشكار مىشود .\r\nخداوند عليم در قرآن كريم چند بار در مورد شراب به انسان يادآورى كرده و مومنين را از استعمال آن نهى فرموده است . از جمله در سوره بقره آيه 219 مىفرمايد : اى پيامبر از تو از حكم شراب و قمار مىپرسند ، بگو در اين دو كار گناه بزرگى است و سودهايى براى مردم ؛ ولى زيان گناه آن بيش از منفعت آن است . در ادامه آيه آمده است : خداوند بدين روشنى آيات خود را براى شما بيان مىكند ، باشد كه تفكر كرده ، و عقل خود را به كار بنديد 1 .\r\nهمچنين در سوره مائده آيات 90 و 91 خداوند مىفرمايد : اى اهل ايمان ، شراب و قمار و بت‌پرستى و تيرهاى گروبندى ، پليد و از عمل شيطان است . از آن البته دورى كنيد تا رستگار شويد . شيطان قصد آن دارد كه به وسيله شراب و قمار ، ميان شما عداوت و كينه برانگيزد و شما را از ذكر خدا و نماز باز دارد . پس شما آيا از آن دست برمىداريد ؟ 2\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nدر سوره نساء آيه 43 آمده است : اى اهل ايمان هرگز در حال مستى به نماز نياييد تا بدانيد چه مىگوييد 3 .\r\nزيان‌هاى همه‌جانبه شراب به‌قدرى زياد است كه پيامبر گرامى اسلام ( ص ) آن را ريشه جنايات و زشتىها معرفى كرده و فرموده‌اند : الخمر ام الخبائث 4 .\r\nاز امام على ( ع ) سؤال كردند به‌نظر شما معصيت شرابخوارى از زنا و دزدى بيشتر است ؟ حضرت فرمودند : آرى ، زيرا زناكار ممكن است به همين گناه اكتفا كند و خود را به گناه ديگرى آلوده نسازد ، ولى شرابخوار با آنكه به يك گناه آلوده شده به گناهان ديگرى مثل زنا ، دزدى ، آدم‌كشى و ترك نماز آلوده خواهد شد 5 .\r\nبا توجه به تأكيد دين مبين اسلام و صراحت در آيات قرآن ، مبنى بر آثار الكل در تغيير رفتار انسان و عوارض سوء مصرف الكل بر جسم و روان آدمى ، تحقيق حاضر طراحى و انجام شد .\r\n\r\nمواد و روش‌ها\r\nدر اين مقاله با مرورى بر آيات قران كريم و احاديث و آخرين منابع پزشكى و نيز استفاده از كلمات كليدى ، نقش الكل بر سلامت فرد و جامعه مورد بررسى و تحليل قرار گرفت .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nيافته‌ها\r\n\r\nخواص شيميايى الكل\r\nاز نظر علم شيمى ، هر ماده كه در فرمول شيميايى آن عامل هيدروكسيل  ( OH )  وجود داشته باشد الكل محسوب مىشود . بنا بر تعداد عامل  OH  الكل‌ها داراى يك يا چند ظرفيت هستند . الكل متيليك كه از تقطير چوب به دست مىآيد و در صنايع رنگ‌سازى كاربرد دارد يك الكل يك‌ظرفيتى محسوب مىشود كه سمّى قوى است و 8 تا 10 گرم آن ، اختلالات هاضمه ايجاد مىكند و اغلب سبب كورى و مرگ مىشود . اگر واژه الكل بدون هيچ پسوند يا پيشوندى به كار رود مقصود اتانول است كه معروف‌ترين نوع الكل شمرده مىشود و در صنايع گوناگون و در زندگى روزمره كاربرد زيادى دارد 6 . از الكل به عنوان پرمصرف‌ترين ماده شيميايى در فرايند ساخت و سنتز ، جداسازى و توليد مىتوان نام برد . در آزمايشگاه به عنوان سوخت و در طب به عنوان ضدعفونىكننده پوست يا ابزارهاى طبى كاربرد دارد . قطعات تشريحى را مىتوان در الكل از گنديدن و عفونت محافظت كرد و در ساخت ادكلن و لوازم آرايشى از آن فراوان استفاده مىشود 7 .\r\nالكل از راه‌هاى مختلفى ، نظير تخمير حبوبات و ميوه‌ها مانند آبجو ، از تقطير حبوبات و ميوه‌ها مانند ودكا و ويسكى ، از تغيير شيميايى در سوخت‌هاى فسيلى مثل گاز يا ذغال‌سنگ و نفت كه الكل صنعتى ناميده مىشود و يا از تركيب شيميايى منوكسيد كربن و هيدروژن مثل متانول توليد مىشود .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nالكل موجود در مشروبات الكلى اتانول است كه در آبجو 4 تا 6 درصد ، و در شراب 7 تا 15 درصد و در مشروبات تقطير شده از 40 تا 95 درصد است 8 . الكل مطلق ، آب‌گونه‌اى است بىرنگ و زود آتش‌گير با بويى ويژه 9 كه اثر تحريكى بر اعضاى بدن ندارد ، بلكه اثر آن تخدير ، يعنى تضعيف فعاليت‌هاى بدن و كاستن از دقت در انجام رفتارهاى گوناگون است 10 .\r\n\r\nمتابوليسم الكل در بدن\r\nالكل بر خلاف ساير مواد غذايى كه قبل از ورود به جريان خون بايد توسط عوامل مختلف هضم شوند ، تنها ماده‌اى است كه به محض ورود به گردش خون ، به مغز ( محلى كه آثار اصلى خود را ظاهر مىكند ) وارد مىشود 11 .\r\nالكل در بدن پس از مصرف ، تا 80 درصد از طريق روده كوچك جذب مىشود و از طريق كليه ، شش‌ها ، و تعريق دفع مىگردد . البته قسمت اعظم الكل توسط آنزيم‌هاى كبد اكسيد شده ، به استالدييد ، دى اكسيد كربن و آب تبديل مىشود 12 . چنانچه به هر دليل ، ميزان الكل خون به بيش از 50 / 0 درصد برسد سبب مرگ مىگردد 13 .\r\n\r\nمراحل مختلف اثر الكل\r\nپس از ورود الكل به خون و برحسب مقدار آن ، مراحل نشاطآور ، برانگيختگى ، سرگشتگى ، بهت ، كما و سپس مرگ ديده مىشود . اگر غلظت الكل در خون بين 03 / 0 تا 12 / 0 درصد باشد ضمن افزوده شدن اعتماد به\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nنفس و پرحرفى دقت كاهش مىيابد و برافروختگى چهره و مختل شدن قضاوت در فرد حادث مىگردد و معمولا فرد اولين جمله‌اى را كه به ذهنش برسد بيان مىكند .\r\nدر غلظت بين 09 / 0 تا 25 / 0 درصد فرد دچار حالت خواب‌آلودگى شده ، حركات بدن ناهماهنگ مىشود . همچنين بينايى مختل گرديده ، حس چشايى و شنوايى كاهش مىيابد .\r\nدر غلظت بين 18 / 0 تا 30 / 0 فرد گيج و مهبوت است و شايد نداند كجا هست و مشغول چه‌كار است ؟ او سرگيجه دارد . تلوتلو مىخورد ، بيش از حد خشن يا مهربان مىگردد ، خواب‌آلوده است ، درد را ديرتر احساس مىكند ، و حركاتش ناهماهنگ است . اين ، مرحلهء سرگشتگى است .\r\nدر مرحله بهت ، فرد به محركات واكنش نشان نمىدهد ، قادر به نشستن و ايستادن نيست و ممكن است بيهوش شود . مرحله چهارم مرحله « كما » است كه در آن ، فرد بيهوش است ، احساس شديد سرما مىكند ، و تنفس كم عمق و آهسته دارد . كاهش ضربان قلب و امكان مرگ در اين مرحله وجود دارد .\r\nميزان 50 / 0 درصد و يا بيش‌تر الكل در خون سبب مرگ مىشود 14 و 13 .\r\nتمام مشروبات الكلى ، حاوى مقدارى الكل هستند و آثار تخديرى مشروبات الكلى كه ما از آن به عنوان مستى ياد مىكنيم بستگى به درصد الكل موجود در اين مشروبات دارد 15 .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nاثر بر كبد\r\nكبد انسان قادر است در هر ساعت 8 گرم الكل را اكسيد كند ، اما مقادير زيادتر در گردش خون ظاهر مىشود . غلظت كمتر از 05 / 0 درصد علامتى در شخص ايجاد نمىكند ، ولى از اين مقدار بالاتر ، علائمى نظير كاهش توازن اعمال فيزيكى و اختلال در ديد پيش مىآيد . البته مقدار كشنده بر حسب افراد متفاوت است 12 . اگرچه الكل داراى انرژى بالا است ، ولى براى قابل استفاده شدن بايد ابتدا به چربى تبديل و سپس در يك مسير طولانى به انرژى تبديل گردد ، ازاين‌رو معتقدند الكل بر سلامت كبد تأثير گذاشته ، گاهى به آن لقب « كالرى مرگ » داده‌اند . بيمارى كبدى شايع‌ترين عارضه طبى سوء مصرف الكل است . تخمين زده مىشود 15 تا 30 درصد نهايتا به بيمارى وخيم كبدى مبتلا مىشوند . بيمارى ، بىسروصدا شروع مىشود . كبد چرب الكلى مىتواند به سمت هپاتيت الكلى و سرانجام سيروز و نارسايى كبدى پيشرفت كند . در آمريكا ، مصرف مزمن الكل ، علت اصلى سيروز كبدى و نياز به پيوند كبد است . مصرف مزمن الكل تاكنون - شايع‌ترين علت پانكراتيت مزمن در غرب بوده است 16 .\r\nرابطه‌اى بين تخليه ذخاير ويتامين  C  و ويتامين  B  بدن با مصرف الكل وجود دارد . الكل يك ديورتيك است و مىتواند باعث از دست رفتن آب بدن گردد 17 .\r\n\r\nاثر بر قلب و عروق\r\nالكل تغييرات زيادى در دستگاه قلبى - عروقى ايجاد مىكند . مصرف زياد الكل به مدت طولانى ، با كارديو ميوپاتى اتساعى و فيبروز و هيپرتروفى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبطنى همراه است 18 .\r\nمحققان دانماركى با بررسى 47 هزار و 949 نفر در طى 6 سال دريافتند كه مصرف الكل سبب افزايش خطر ابتلا به فيبريلاسيون دهليزى در مردان مىشود . فيبريلاسيون دهليزى ، نوعى بىنظمى در آهنگ ضربان قلب است كه با خارج شدن كنترل دهليزها و ضربان شديد آن همراه است و امكان دارد به مرگ بيمار بينجامد . 19\r\n\r\nاثر بر استخوان\r\nمصرف الكل ، علاوه بر اينكه موجب كاسته شدن از چگالى و استحكام استخوان مىشود قدرت ترميم استخوان را نيز پس از شكستگى كاهش مىدهد .\r\nمحققان اعلام كرده‌اند مصرف الكل به سلول‌هاى استخوانى موسوم به « استئوكلاست‌ها » آسيب مىرسانند و با تقسيم شدن اين سلول‌هاى آسيب ديده كه سلول‌هايى موسوم به « استئوبلاست » هستند و سلول‌هاى اصلى استخوان به‌شمار مىآيند ، از مقاومت استخوان كاسته مىشود 20 .\r\n\r\nاثر بر سيستم اعصاب مركزى\r\nدانشمندان معتقدند اين واقعيت كه افراد تحت تأثير الكل ، خجالتشان از بين مىرود و زياد حرف مىزنند به علت اثر تحريكى الكل بر مغز نيست ، بلكه به دليل از بين رفتن كنترل مراكز عالى مغز در بروز ميانه‌روى و اعتدال در افراد است 10 .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمهم‌ترين اثر الكل ، تضعيف دستگاه اعصاب مركزى است . الكل در نتيجه تأثير بر اعصاب ، سبب واكنش در عروق گرديده ، خون را به سطح بدن جريان مىدهد و از اين طريق پوست را قرمز كرده ، در ابتدا در بدن ايجاد حرارت مىكند ، اما اين اثر ديرى نمىپايد و پس از مدت كوتاهى ، بدن حرارت خود را تا دو برابر از دست مىدهد . فردى كه الكل مىنوشد ابتدا فعاليتش بيش از حد معمول مىشود و همان گونه كه ذكر شد درجه حرارت بدنش بالا رفته و تنفس او شديد مىشود ، اما سپس مركز تكلم تحت تأثير قرار مىگيرد و با تضعيف حالت كنترلى ، شخص پرچانگى مىكند . سپس مركز سمعى مغز متأثر شده ، شخص صداهايى مىشنود . بعد از آن ، مركز بينايى مغز دچار اختلال مىگردد و شخص تصاوير موهوم مىبيند . بالاخره مركز حفظ تعادل تحت تأثير قرار گرفته ، توازن اعمال فيزيكى به هم مىخورد .\r\nبدين ترتيب با نوشيدن الكل خويشتندارى شخص كه منشأ حجب و حيا در انسان است تقريبا از بين مىرود و باعث بروز اعمال ناهنجار مىشود 21 .\r\n\r\nآسيب‌هاى روانى مصرف الكل\r\n\r\nاختلال حافظه :\r\nدر كسانى كه مقادير خطرناكى از الكل را به‌صورت مداوم مصرف مىكنند يا در يك‌بار مقادير زياد آن را مصرف كنند مشاهده مىشود .\r\n\r\nافسردگى :\r\nهم افسردگى مىتواند باعث مصرف الكل گردد و هم مصرف الكل مىتواند باعث افسردگى شود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nاضطراب :\r\nدر دوره ترك الكل ، اضطراب شايع است . برخى مبتلايان به اضطراب براى كاهش اضطراب به مصرف الكل رومىآورند كه البته نقش اضطراب و مصرف الكل هم دوطرفه است .\r\n\r\nخودكشى :\r\nرفتارهاى دال بر ميل به خودكشى و يا قصد آسيب رساندن به خود در ميان الكلىها نسبت به سايرين شيوع بيش‌ترى دارد . 6 تا 8 درصد مصرف‌كنندگان مقادير زيان‌آور الكل ، اقدام به خودكشى مىكنند .\r\n\r\nاختلال شخصيت :\r\nتغيير شخصيت به‌صورت خودمحورى ، اهميت ندادن به ديگران ، عدم رعايت موازين رفتارى و اخلاقى ، عدم صداقت و مسئوليت‌پذيرى ، و حسادت بيمارگونه ، نوعى عارضه نادر ، ولى جدى مصرف زياد الكل است . سوءظن نسبت به همسر هم در ميان اين افراد بسيار شايع است .\r\n\r\nاختلال عملكرد جنسى :\r\nاختلال در نعوظ يا انزال تأخيرى اثر ديگر مصرف الكل است . اثر الكل بر سيستم عروقى و عصبى ايجاد اختلال در ارتباط با شريك جنسى در افراد با مصرف شديد الكل است .\r\n\r\nتوهم :\r\nتوهم‌هاى گذراى بينايى يا شنوايى در برخى مصرف‌كنندگان مقادير زياد الكل ديده مىشود . در يك نوع اختلالى كه « توهم‌زدگى الكلى » ناميده مىشود ، فرد دچار توهم شنوايى پريشان‌كننده مىشود كه شامل صداهاى تهديدكننده است 22 .\r\n\r\nسندرم جنينى الكل\r\nسوء مصرف مزمن الكل توسط مادر در حين حاملگى با بروز آثار تراتوژنى قابل توجه بر جنين همراه است و به‌نظر مىرسد الكل سردسته\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nعلل عقب‌ماندگى ذهنى و ناهنجارى مادرزادى است . ناهنجارىهايى كه مجموعا به عنوان سندرم جنينى الكل شناخته مىشوند ، عبارتند از : تأخير رشد داخل رحمى ، ميكروسفالى ، هماهنگى بد ، تكامل ناقص منطقه ميانى صورت و ناهنجارىهاى مفاصل . موارد شديدتر ممكن است نواقص مادر زادى قلب و عقب‌ماندگى ذهنى داشته باشد 23 .\r\n\r\nافزايش احتمال بروز سرطان\r\nمصرف الكل ، ابتلا به سرطان دهان ، حلق ، حنجره ، مرى و كبد را افزايش مىدهد 24 و 23 .\r\n\r\nمرگ\r\nمصرف مزمن مقادير زياد الكل با افزايش خطر مرگ همراه است . مرگ در اثر بيمارى كبدى ، سرطان ، سوانح و خودكشى اتفاق مىافتد 25 .\r\n\r\nبحث\r\nدر آيه 219 سوره بقره ، خداوند از خمر و قمار به عنوان دو گناه بزرگ نام مىبرد كه كلمه اثم آن گناهى است كه به دنبال خود شقاوت و محروميت از نعمت‌هاى ديگرى را مىآورد و سعادت زندگى را در جهات ديگر تباه مىسازد 26 . امروزه مشخص شده كه مصرف الكل در مقادير جزئى مىتواند قدرت تشخيص و قضاوت درست را از انسان سلب كرده ، او را از داشتن عقل و شعور به‌طور موقت محروم سازد . 13 همچنين مقادير بيش‌تر آن ، آسيب‌هاى فراوانى از افسردگى و اختلالات روانى گرفته تا\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاضطراب و اختلال شخصيت و حتى خودكشى را سبب مىگردد و در نتيجه مىتواند حتى سبب مرگ و محروميت از نعمت حيات در انسان شود 22 .\r\nمردى از امام باقر ( ع ) علت حرام شدن شراب را سؤال مىكند و آن حضرت ( ع ) مىفرمايند : دائم الخمر مانند بت‌پرست است . شراب برايش رعشه بدن پديد مىآورد و مردانگى و انصاف و مروتش را نابود مىكند . شراب ، شراب‌خوار را وادار به جسارت بر نزديكان و اقوام و خويشان و خونريزى و زنا مىكند و حتى از زناى او با محارم ايمن نمىتوان بود . او پس از مستى اين كار را بىتوجه انجام مىدهد . خلاصه اينكه شراب واداركننده به هر نوع شر و اعمال ضد انسانى است . 27 ، همان گونه كه در يافته‌هاى سيستم اعصاب مركزى اشاره گرديد ، در اثر مصرف زياد الكل ، مركز حفظ تعادل بدن تحت تأثير قرار گرفته ، توازن اعمال فيزيكى به هم مىخورد .\r\nهمچنين امروزه ثابت شده كه الكل مىتواند با از بين بردن خويشتندارى فرد و عدم كنترل وى بر رفتارش باعث بروز اعمال نابهنجار گردد كه نتيجه آن حتى مىتواند زنا و قتل و خونريزى باشد . 27 و 21\r\nهمان گونه كه در آيات قرآن و احاديث معصومين مشاهده مىشود از مهمترين علت تحريم الكل و شراب يكى لطماتى است كه متوجه جامعه مىگردد كه از آن به عنوان شر و اعمال ضد انسانى ياد شده و ديگرى صدماتى است كه متوجه فرد از نظر جسمى و روحى مىگردد . كارشناسان علوم اجتماعى معتقدند برخى از باورهاى غلط و تبليغ شده ، از جمله اينكه الكل تنش‌ها را كاهش و افراد را از نگرانى مىرهاند و يا اينكه توانايىهاى اجتماعى و تجربه‌هاى لذت را گسترش مىدهد ، باعث افزايش مصرف مشروبات شده ، درحالىكه اين اظهارات كاملا غير علمى است و همان\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nطور كه بيان شد مشروبات الكلى كاملا زيان‌آور هستند . 24 و 23 و 22 و 21 .\r\nمصرف الكل با رفتارهاى پرخطر و پرخاشگرانه ارتباط دارد و رهاسازى الكل در بدن به پردازش اطلاعات در مغز آسيب مىرساند و به اين دليل ، افراد به هنگام مستى كم‌تر قادر به تصور بازتاب رفتارهاى بد خود هستند 21 . به اعتقاد كارشناسان روان‌شناسى بالينى ، مطالعات نشان مىدهد اختلال شخصيت ضد اجتماعى بخصوص در ميان مردهاى مبتلا به اختلالات وابسته به الكل شايع است و امكان دارد اين اختلالات ، مقدم بر پيدايش اختلال وابسته به الكل باشد . الكل در نزديك به 50 درصد تصادفات منجر به فوت ، 25 درصد سقوطهاى مرگ‌آور نقش دارد ، و همه اين موارد نشان‌دهنده اين است كه مصرف الكل نقش بسيار مخربى بر سلامت فكرى و روانى انسان مىگذارد 28 و 22 . مطالعات و تحقيقات ، رابطه مثبت بين مصرف الكل و خشونت را نشان مىدهد . براى مثال ، وود در 1980 از پژوهش خود اين‌گونه نتيجه گرفت كه 29 درصد از افراد الكلى ، رفتارهاى خلاف قانون را بعد از مصرف الكل نشان داده‌اند . همچنين نتايج تحقيقات ديگر نشان داده كه 29 درصد از زندانيان عنوان كردند الكل سبب بروز مشكلات رفتارى و زندانى شدن آن‌ها شده است . ورنون در 1994 اين گونه مطرح كرد كه بيش از نيمى از جرم و جنايت‌ها در آمريكا مربوط به مصرف الكل است . درعين‌حال ، مصرف الكل سبب بروز رفتار تهاجمى در منزل و خارج از منزل مىشود . به همين دليل ، رابطه مستقيم بين مصرف الكل و خشونت عليه زنان در جوامع مصرف‌كننده الكل ديده مىشود .\r\nآمارها در كشور استراليا نشان مىدهد 48 درصد حملات با چاقو و اسلحه به دنبال مصرف الكل است . در نتيجه ، مصرف الكل با افزايش جرم\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو جنايت در جوامع رابطه مستقيم دارد 29 . بنابراين مىتوان چنين استدلال كرد كه تحريم الكل مىتواند نقش بسيار زيادى بر سلامت جامعه داشته باشد ، و عدم مصرف آن ، درصد قابل توجهى از ميزان وقوع جرم و جنايت در جامعه را كاهش مىدهد . نكته قابل توجه ديگر ، نقش الكل بر سلامت جسمى و روحى فرد است . براساس تحقيق بنياد بهداشت روانى انگليس نسبت مصرف الكل در انگليس ، با توجه به افزايش نسبت افراد الكلى در 50 سال گذشته ، به دو برابر افزايش يافته كه نشان مىدهد مردم مىكوشند شخصا ناراحتىهاى روحى و روانى خود را بر طرف سازند ؛ درحالىكه با اين كار ناخواسته مشكلات خود را شديدتر مىكنند . اين تحقيق نشان داد كه حدود 5 ميليون نفر ، هر روز از مشروبات الكلى استفاده مىكنند تا از احساس اضطراب و ناراحتى خود بكاهند و قطع الكل براى آن‌ها خيلى سخت است . همان گونه كه آمارها نشان مىدهد و براساس يافته‌هاى گذشته ، هم افسردگى باعث مصرف الكل مىگردد و هم مصرف الكل و عدم توانايى فرد الكلى در ترك آن باعث ايجاد اضطراب و افسردگى است 32 و 30 . براساس اين تحقيق 70 درصد مردانى كه خود را مىكشند پيش از اين كار مشروب الكلى خورده‌اند . 88 درصد افراد گفته - اند كه ترك كامل الكل براى آن‌ها مشكل است . استفاده از الكل براى از بين بردن اضطراب و نگرانى مؤثر واقع نمىشود ، زيرا الكل مىتواند اعصاب انتقالى را كه مغز به آن‌ها نياز دارد تا از اضطراب افكار نگرانىآور خلاص شود ضعيف كند . به اين دليل ، بسيارى پس از مستى به شدت احساس نگرانى مىكنند 30 . علاوه بر عوارض روانى ، مصرف طولانىمدت الكل ، عوارض جسمى نامطلوب ، از جمله سيروز و نارسايى كبدى بيمارىهاى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمعدى ، ناتوانى جنسى و افزايش سرطان‌هاى سر و گردن و سوءتغذيه را به دنبال دارد . الكليسم در سال 1996 از سوى انجمن پزشكى آمريكا ، به عنوان يك بيمارى شناخته شده و الكل به عنوان يك ماده تأثيرگذار روانى ، كندكننده فعاليت دستگاه عصبى مركزى به‌شمار مىرود كه در مقادير بالا ، با كند كردن تنفس مىتواند موجب مرگ شود 16 و 28 . در آمريكا تقريبا 30 درصد كل افرادى كه در بيمارستان‌ها پذيرش مىشوند به‌طور همزمان مشكلات مربوط به الكل دارند 31 .\r\nالكل نه تنها پس از مصرف ، مشكلات فردى و اجتماعى فراوانى ايجاد مىكند ، بلكه در هنگام ترك نيز مشكلاتى را براى افراد الكلى به‌وجود مىآورد ، پس از سم‌زدايى ، درمان روانى - اجتماعى ، چه به‌صورت بسترى شدن با مراقبت شديد و چه به‌صورت برنامه‌هاى بازپرورى سرپايى ، به عنوان درمان اصلى براى وابستگى به الكل به‌حساب مىآيد ؛ ولى موفقيت اين برنامه‌ها محدود بوده ، به‌طورىكه در 50 درصد بيماران در سال اول ، عود مجدد مشاهده مىشود 32 .\r\n\r\nنتيجه‌گيرى\r\nاسلام به عنوان كامل‌ترين دين ، در 14 قرن قبل كه بسيارى از مطالب علمى امروز براى بشر آشكار نشده بود در آيات قرآن كريم در سوره‌هاى بقره و مائده به‌صراحت انسان را از مصرف اين ماده خطرناك بر حذر داشته است . معصومين ( ع ) در احاديث متعدد ، همواره از مشروبات الكلى ما را منع كرده و مصرف آن را از گناهان بسيار بزرگ دانسته‌اند . پيشرفت طب نيز تأييد مىكند كه سلامت فردى و اجتماعى انسان در گرو عدم مصرف\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمشروبات الكلى است و مصرف آن سبب بسيارى از بيمارىهاى جسمى و روانى مىگردد كه مستقيما بر سلامت فرد و جامعه تأثيرگذار است .\r\nدستورات حيات‌بخش اسلام در زمينه مسائل طبى ، از جمله تحريم مشروبات الكلى مىتواند نقش بسيار مهم و تعيين‌كننده‌اى در سلامت فردى و اجتماعى انسان داشته باشد . اميد آنكه بتوانيم در پرتو تعاليم حيات بخش اسلام و عمل به دستورات آن ، جامعه‌اى سالم از نظر جسمى و روحى و نسلى توانمند و برخوردار از همه موهبت‌هاى الهى داشته باشيم .\r\n\r\nپيشنهادها\r\n1 . با توجه به تحريم صريح قرآن و مضرات گسترده الكل ، آموزش‌هاى لازم براى عدم استفاده و تبين مضرات جسمى و روحى آن ، در سطح جامعه داده شود .\r\n2 . با توجه به جنبه‌هاى روانى مصرف الكل و اعتياد به آن در اثر مصرف در جمعيت‌هاى در معرض خطر ، به‌ويژه جوانان ، آموزش‌هاى مناسب به منظور پيشگيرى از اعتياد به الكل ارائه گردد .\r\n3 . با عنايت به ميزان بالاى عود در موارد ترك مصرف ، دوره‌هاى متناوب آموزش در افراد در حال ترك انجام پذيرد .\r\n\r\nمنابع\r\n( 1 ) . قرآن كريم ، بقره ، 219 .\r\n( 2 ) . قرآن كريم ، مائده ، 91 - 90 .\r\n( 3 ) . قرآن كريم ، نسا ، 43 .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n( 4 ) . مستدرك الوسايل ، ج 3 ، ص 139 .\r\n( 5 ) . فروع كافى ، ج 6 ، ص 403 .\r\n( 6 ) . شيخ ، ابو الحسن ، شيمى آلى ، ج 1 ، ص 114 .\r\n( 7 ) . شيخ ، ابو الحسن ، شيمى آلى ، ج 1 ، ص 237 .\r\n( 8 ) .  / http : / / WWW . dostan . net \r\n( 9 ) . شيخ ، ابو الحسن ، شيمى آلى ، ج 1 ، ص 131 .\r\n( 10 ) . جى اچ يرن ، مبانى فارماكولوژى ، ترجمه دكتر مرتضى فرخ سير و دكتر محمد بهزاد ، ص 65 .\r\n( 11 ) . خورسندى آشتيانى ، محمد تقى ، اثرات روحى و جسمى و اجتماعى الكل ، پايان‌نامه دكترى پزشكى ، دانشگاه علوم پزشكى مشهد .\r\n( 12 ) . پيتر كوپر ، مسموميت به‌وسيله داروهاى شيميايى ، ترجمه دكتر مرتضى فرخ سير و دكتر محمد خويى ، ص 162 .\r\n( 13 ) . برترام ج . كاتزونگ ، فارماكولوژى پايه و بالينى ، ترجمه محسن ملك علايى ، ص 473 .\r\n( 14 ) .  http : / / WWW . mardoman . com / health / alcholl . aspx \r\n( 15 ) . شيخ ، ابو الحسن ، شيمى آلى ، ج 1 ، ص 131 .\r\n( 16 ) . برترام ج . كاتزونگ ، فارماكولوژى پايه و بالينى ، ترجمه محسن ملك علايى ، ص 475 .\r\n( 17 ) .  http : / / WWW . ksabz . net / archive . asp ? p 50 \r\n( 18 ) . برترام ج . كاتزونگ ، فارماكولوژى پايه و بالينى ، ترجمه محسن ملك علايى ، ص 476 .\r\n( 19 ) .\r\n http : / / WWW . ettelaat . com / local / ettelaat / rooznameh / 1383 / 13830726 / 13830726 \r\n( 20 ) .\r\n http : / / WWW . isnatums . com / news / archives / top / 001275 . php \r\n( 21 ) . اردوبادى ، بررسى فرآورده‌هاى الكل از نظر فقه اسلامى ، ص 33 .\r\n( 22 ) . سرورى مجيد ، « الكل افسرده مىكند » :\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n http : / / WWW . salamat . ir / content / 30 / pdfl / 30 / 11 . pdf \r\n( 23 ) . برترام ج . كاتزونگ ، فارماكولوژى پايه و بالينى ، ترجمه محسن ملك علايى ، ص 478 .\r\n( 24 )\r\n Sieqmund Sv , Shnger Mv . Effects of alcohol on the Upper Gastrointestinal Tract and the Pancreas an Up - to - Date Overview Z Gastroenterol , 2005 Aug , 43 ( 8 ) , PP . 723 - 36 . \r\n( 25 ) . برترام ج . كاتزونگ ، فارماكولوژى پايه و بالينى ، ترجمه محسن ملك علايى ، ص 474 .\r\n( 26 ) . علامه طباطبايى ، تفسير الميزان ، ج 2 ، ص 9 - 298 .\r\n( 27 ) . بحار الانوار ، ج 65 ، ص 164 .\r\n( 28 ) .\r\n http : / / WWW . prisons . ir / farsi / news . php ? news id 9516 \r\n( 29 ) .\r\n Http : / / WWW . iran newspaper . com / 1380 / 800603 / html / social . htm * s 42945 \r\n( 30 ) .\r\n http : / / WWW . jamejamonline . ir / shownews 2 . asp ? n 139411 t hlt \r\n( 31 ) . برترام ج . كاتزونگ ، فارماكولوژى پايه و بالينى ، ترجمه محسن ملك علايى ، ص 471 .\r\n( 32 ) . برترام ج . كاتزونگ ، فارماكولوژى پايه و بالينى ، ترجمه محسن ملك علايى ، ص 481 .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nبررسى رهنمودهاى اسلام و قرآن در زمينه بهداشت مواد غذايى\r\nنويسندگان : مهندس زهرا جوهرى « 1 » ، دكتر اكبر شيخانى « 2 » ، كبرى عنبرى « 3 »\r\n\r\nچكيده\r\nمقدمه و هدف : آفريدگار يكتا در خلقت موجودات زنده خصوصياتى نهاده كه براى حفظ آن‌ها و ادامه زندگى لازم است . انسان علاوه بر اين هدايت درونى و غريزه ( هدايت تكوينى ) از لطف ديگرى نيز بهره‌مند است و آن هدايت در سايه عقل ، بهره‌گيرى از علوم و راهنمايى فرستادگان خدا ( هدايت تشريحى ) است و مجموعه اين عوامل بر رفتارهاى گوناگون انسان تأثير\r\n\r\n\r\n","description":"","footnote":"\r\n( 1 و 2 ) . اعضاى هيأت علمى گروه بهداشت و پزشكى اجتماعى دانشكده پزشكى دانشگاه شاهد\r\n( 3 ) . كارشناس واحد فرهنگى دانشكده پزشكى دانشگاه شاهد\r\n","page_name":" 101 ","page_number":101},
  {"content":"\r\n\r\nمىگذارد . با توجه به اين موضوع كه غذا در قيافه ، شادى و غم ، كم‌خوابى و سنگين‌خوابى . قدرت كار ، رفتار و كردار آدمى تأثير دارد . اين مقاله با هدف بررسى علمى رهنمودهاى اسلامى در زمينه مواد غذايى تدوين گرديده است .\r\n\r\nروش تحقيق :\r\nمبحث بهداشت مواد غذاى عمدتا روشهاى توليد ، آماده‌سازى و نگهدارى مواد غذايى را به منظور حفظ كيفيت و مرغوبيت آن‌ها مورد بحث و بررسى قرار مىدهد . خداوند در قرآن كريم مىفرمايند : « پس آدمى به غذاى خود بنگرد » . در اين مقاله تلاش گرديده با بررسى متون موجود ، شامل آيات قرآن ، احاديث ، روايات و كتب پزشكان اسلامى بحث بهداشت مواد غذايى مورد ارزيابى قرار گيرد .\r\n\r\nيافته‌ها :\r\nبررسى منابع نشان مىدهد كه دستورات متعددى در قالب مستحبات ، مكروهات و محرمات مواد غذايى در آيات ، روايات و توصيه‌هاى پزشكان اسلامى مطرح گرديده است . در اين مقاله دو بخش زير مطرح گرديده است :\r\nالف ) آلودگى اوليه مواد غذايى ، مانند محرمات مواد غذايى مثل گوشت خوك ، خون و الكل و يا توصيه‌هاى غذايى مانند مصرف عسل ، خرما و . . .\r\nب ) آلودگى ثانويه از تهيه تا مصرف ماده غذايى ، مانند نحوه نگهدارى ، ظروف غذايى ، طريقه مصرف و . . . .\r\nبحث : اميد است با بررسى علمى اين رهنمودها ، معرفى آن‌ها به جامعه و به كارگيرى آن‌ها ، زمينه ارتقاى سطح سلامت جامعه فراهم آيد .\r\n\r\nواژه‌هاى كليدى :\r\nبهداشت ، مواد غذايى ، اسلام ، قرآن\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nمقدمه\r\nبا اين آيه از قرآن كريم آغاز مىكنيم ، كه خداوند به پيامبر ( ص ) مىفرمايند :\r\n « فَلْيَنْظُرِ الْإِنْسانُ إِلى طَعامِهِ »  ( عبس ، 24 ) . نكات بسيارى در همين يك آيه مستتر است ، مانند موارد ذيل :\r\n- بايد توجه داشت اين غذا از چه راهى به‌دست آمده ( حلال يا حرام ) و تركيب آن چگونه است .\r\n- آلودگى در آن وجود نداشته باشد .\r\n- آيا ديگران نيز از اين غذا مىتوانند استفاده كنند .\r\n- چه عواملى در تهيه آن دخالت دارند .\r\n- كميّت و كيفيت آن چگونه است .\r\nانسان بايد به غذايش بنگرد ، زيرا لازم است بداند چه چيز را بايد براى تهيه غذا به منزل آورد ؟ چگونه بايد پخت ؟ چگونه بايد خورد ؟ چه وقت بايد خورد ؟ كجا بايد خورد ؟ با چه بايد خورد ؟ با كه بايد خورد ؟ در چه بايد خورد ؟ چه وضع بايد خورد ؟ با چه عضوى بايد خورد ؟ چه مقدار بايد خورد و . . . 1 .\r\nآفريدگار يكتا در خلقت موجودات زنده ، خصوصياتى نهاده كه براى حفظ آن‌ها و ادامه زندگى لازم است . انسان علاوه بر اين هدايت درونى و غريزه ( هدايت تكوينى ) از لطف ديگرى نيز بهره‌مند است و آن ، هدايت در سايه عقل و بهره‌گيرى از راهنمايى فرستادگان خدا ( هدايت تشريحى ) است .\r\nمجموعه اين عوامل بر رفتارهاى گوناگون انسان تأثير مىگذارد . با توجه به اين موضوع كه غذا در قيافه ، شادى و غم ، كم‌خوابى و سنگين‌خوابى ، قدرت كار ، رفتار ، و كردار آدمى تأثير دارد ، در دستورهاى زندگىساز\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاسلام ، توصيه‌هاى جالبى دربارهء خوراك ، تغذيه و كيفيت مواد غذايى ، ميزان طعام ، آداب سفره و سنت‌هاى مربوط به خوردن و نوشيدن وجود دارد كه نشانگر عنايت مكتب وحى به جهات گوناگون نيازهاى بشرى است .\r\nاگر انسان به تغذيه و تندرستى خود خوب برسد ، تا تنى سالم ، شاداب و قوى داشته باشد مىتواند بهتر « عبادت خدا » و « خدمت به خلق » كند . غذاى جسم ، طعام است ، غذاى روح علم و عبادت ، و چه‌بهتر كه جسم و جان هر دو در مسير كمال خود باشند و تغذيه سالم مقدمه‌اى براى تهذيب و تربيت روح و تلاش و تعاون بيش‌تر در اجتماع است .\r\nبهداشت مواد غذايى عمدتا روش‌هاى توليد ، آماده‌سازى و نگهدارى مواد غذايى را به منظور حفظ كيفيت و مرغوبيت آن‌ها مورد بحث و بررسى قرار مىدهد . اين مقاله با هدف بررسى رهنمودهاى موجود در اسلام و قرآن در زمينه مواد غذايى تدوين گرديده است 2 .\r\nروش تحقيق : در بيش از 1400 سال پيش در بيانات پيامبر ( ص ) و ائمه ( ع ) و سيره علمى آن‌ها مواردى ذكر گرديده كه توجه به نوع غذا ، كيفيت نگهدارى ، ظروف غذا و . . . را نشان مىدهد . در برخى موارد ، علل علمى اين توصيه‌ها امروزه مشخص گرديده و در مواردى ديگر هنوز جاى تحقيق وجود دارد .\r\nدر اين مقاله تلاش گرديده با بررسى متون موجود ، شامل آيات قرآن ، احاديث ، روايات و كتب پزشكان اسلامى ، بهداشت مواد غذايى در دو بخش زير مورد بررسى قرار گيرد :\r\nالف ) آلودگى اوليه مواد غذايى ، مانند محرمات غذايى و يا توصيه‌هاى غذايى ،\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nب ) آلودگى ثانويه از تهيه تا مصرف ماده غذايى .\r\n\r\nالف ) آلودگى اوليه مواد غذايى ( توجه به كيفيت غذا )\r\nمهم‌ترين نكاتى كه در اين بخش مىتوان به آن‌ها پرداخت ، توجه به محرمات مواد غذايى و يا توصيه‌هاى غذايى است .\r\n\r\nپرهيز از مواد حرام در قرآن\r\nقرآن به‌طور اجمال چهار چيز را حرام كرده است .\r\n1 . مردار ،\r\n2 . خون ،\r\n3 . گوشت خوك ،\r\n4 . آنچه با نام غير خدا ذبح شده است .\r\nسوره مائده ( آيه 3 ) به‌طور تفصيل ده چيز را از محرمات برشمرده است كه به چهار مورد آن اشاره شد و بقيه نيز از اين قرار است :\r\n- حيوان خفه شده ،\r\n- حيوانى كه بر اثر ضربه جان سپرده است ،\r\n- حيوانى كه از بلندى سقوط كرده است ،\r\n- حيوانى كه به ضرب شاخ حيوانى ديگر تلف شده است ،\r\n- نيم‌خورده درندگان ،\r\n- حيوانى كه براى بتان قربانى شده است .\r\nحيوانات مرده ، اغلب به علت بيمارى و خوردن علف سمّى و يا شدت ضعف و پيرى و يا ترس و وحشت مرده‌اند و بديهى است كه مصرف چنين\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nگوشتى زيان‌آور خواهد بود . مردار ، چون تحركى ندارد ، جهش و انفجار خون در آن صورت نمىگيرد و در نتيجه مقدارى خون مسموم در بدنش باقى مىماند .\r\nخداوند با تحريم انواع پنجگانه فوق ، بشر را برانگيخته تا در حفظ ، نگهدارى ، تغذيه و بهداشت دام بكوشد و از تلف شدن ، خفه شدن ، كتك زدن ، پرت كردن آن‌ها از بلندى ، جنگ ميان حيوانات و نيز از حملهء حيوانات درنده به آنها جلوگيرى به عمل آورد و همچنين افراد شرور و قصى القلب آن‌ها را براى تفريح و تماشا به جان يكديگر نيندازند .\r\nحضرت صادق ( ع ) در جواب سؤال منع خوردن مردار مىفرمايند : و اما مردار ، خون در آن منجمد مىشود و به بدنش برمىگردد . پس گوشت آن سنگين و ناگوار مىشود ، براى اينكه گوشت آن با خونش خورده مىشود .\r\nبسيارى از بيمارىها از طريق خون قابل انتقال است . گاهى خود ميكروب و عوامل بيمارىزا و گاهى نيز سموم ترشح شده از آن‌ها از طريق خون به بخش‌هاى مختلف بدن منتقل مىشوند . در بسيارى از موارد ديگر در شرايط بيمارى ، تغييرات گوناگون در تركيبات خونى پديد مىآيد و شايد يكى از دلايل ذبح دام‌هاى حلال گوشت همين امر باشد .\r\nاز نظر بهداشتى ، گوشت خوك مىتواند داراى آلودگىهاى زير باشد :\r\n- تنياسوليوم ،\r\n- تريشين ،\r\n- لپتوسپيروز .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nهمچنين موارد ديگرى چون وجود آنزيم‌ها در كليه اين حيوان را كه روى هيستيدين ( اسيدهاى آمينه ضرورى ) تأثير مىگذارد و آن را به هيستامين مبدل مىسازد بايد مورد توجه قرار داد 3 و 4 . هر روز موارد جديدى از آلودگىهاى جديد اين حيوان گزارش مىشود 5 .\r\nيكى از خطرناك‌ترين مسموميت‌ها را مىتوان ناشى از خوردن گوشت‌هاى مانده و كهنه دانست . امام صادق ( ع ) مىفرمايد : سه چيز است كه بدن را درهم مىشكند و گاهى مىكشد كه گوشت كهنه يكى از آن سه چيز است 6 .\r\nدر توجه به كيفيت غذا ، امام زين العابدين ( ع ) فرموده‌اند : حق شكم بر تو اين است كه آن را ظرف چيزهاى حرام چه كم و چه زياد قرار ندهى و در چيزهاى حلال هم ميانه‌روى را پيشه كنى 7 و 8 .\r\nاز جمله مواردى كه منع شده ، خاك‌خوارى است . رسول اكرم ( ص ) فرموده‌اند : خاك نخوريد كه موجب بيمارى ، بزرگى شكم و زردى رنگ مىگردد و در جاى ديگر از ايشان نقل است كه كسى كه خاك بخورد گويى به كشتن خودش كمك كرده است 10 .\r\nخداوند در قرآن كريم ( سوره مائده ، آيه 90 ) مىفرمايند : قطعا شيطان اراده كرده در شراب و قمار بين شما ، دشمنى و كينه بيندازد و شما را از ياد خدا و نماز باز دارد . پس آيا باز نمىگرديد ؟\r\nدر جاى ديگر در ( سوره نساء ، آيه 43 ) مىفرمايند : اى كسانى كه ايمان آورده‌ايد در حالت مستى نماز مخوانيد تا بدانيد آنچه مىگوييد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nخداوند در قرآن كريم ( سوره بقره آيه 219 ) مىفرمايند : درباره شراب و قمار از تو سؤال خواهند كرد به ايشان بگو كه آن دو گناهى است عظيم و اگر فايده‌دار باشد ضرر آن بيش از فايده است .\r\nالكل در دستگاه گوارش ، گردش خون و دستگاه اعصاب محيطى و مركزى و كليه ، عوارض زيان‌آورى به‌جاى مىگذارد و همچنين داراى زيان‌هاى اجتماعى بسيارى است .\r\n\r\nتوصيه‌هاى غذايى\r\nخداوند در قرآن كريم ( سوره تين آيه 1 ) به انجير و زيتون قسم خورده است 11 .\r\nعلى ( ع ) مىفرمايند : خرما بخوريد ، زيرا خرما شفاى دردهاى بسيارى است 12 .\r\nدر جاى ديگر ، على ( ع ) مىفرمايند : خوردن به ، نيرودهنده قلب ضعيف ، خوش‌بوكننده معده و پاك‌كننده قلب است و آدم ترسو را شجاع و دلير مىسازد 13 و 14 .\r\nدر قرآن كريم ( سوره نحل آيه 69 ) آمده است : در آن ( عسل ) براى مردم شفا است 15 . امروزه اثرات شفابخش عسل مشخص گرديده است .\r\n\r\nب ) تهيه تا مصرف\r\nدر بسيارى از مواقع ، عوامل بيماريزاى موجود در جوّ ، روى ميوه‌ها نشسته ، از مواد غذايى استفاده كرده و در ضمن ، سمومى از خود ترشح مىكنند كه براى سلامت انسان مضر است . خوردن اين قبيل ميوه‌ها و\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nسبزيجات ، قبل از شستن آن‌ها موجب مسموميت و يا ابتلا به بيمارىها است . امام صادق ( ع ) فرموده‌اند : در هر ميوه سمى است . آب بماليد و بشوييد آن را 16 . مواد غذايى ، محيط بسيار مساعدى براى رشد و نمو ميكروب‌ها است . چنانچه انسان غذاى خود را از گرد و غبار محافظت كند از ابتلا به اين امراض مصون خواهد شد 16 . حديث ديگرى از امام صادق ( ع ) نقل گرديده است كه : هميشه ظروف را بپوشانيد . اگر ظروف پوشيده نشود شيطان آب دهان در آن انداخته ، مقدارى نيز از آنچه در ظرف است برمىدارد 17 . در حديث فوق به‌طور واضح به تغذيه ميكروب‌ها از مواد غذايى و به سمومى كه از خود ترشح مىكنند اشاره گرديده است .\r\nحضرت كاظم ( ع ) فرموده‌اند : دهان ظروف آب و طعام را ببنديد كه شيطان ، در بسته و ظرف در بسته را نمىگشايد 17 . از معصوم ( ع ) است كه در آنچه براى محافظت چيزى در آن مىريزيد ببندند تا محفوظ بماند .\r\nرسول اكرم ( ص ) مىفرمايند : فوت كردن در غذا ، بركت را مىبرد 18 .\r\nدميدن در غذاها و آب‌هاى آشاميدنى كه محيطهاى مساعدى براى رشد و نمو ميكروب‌ها هستند بر خلاف بهداشت بوده ، و سبب انتشار بيمارىها مىشود .\r\nعلى ( ع ) بازار كه مىرفتند به جماعت قصاب‌ها مىفرمودند : هركس بدمد در گوشت از تابعين ما نيست . امروزه ما مىدانيم كه در اين حالت ، امكان آلودگى به انيدريد كربنيك و ميكروب‌ها وجود دارد . از مستحبات ذبح است كه نبايد تا بدن حيوان گرم است پوستش را كند ، و سرش را جدا كرد تا عمل خون‌گيرى به‌صورت كامل انجام گيرد 19 ، 3 .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nرسول اكرم ( ص ) مكرر فرمودند : دستمال گوشت را در اتاق خود جا ندهيد كه آن ، خوابگاه و آغل شيطان است و خاك و خاكروبه را پشت در اتاق يا در خانه نريزيد كه آن ، پناهگاه شيطان است 20 و 21 .\r\nخداوند در قرآن كريم در سوره يوسف آيه 47 مىفرمايند : هفت سال به طور مستمر كشت مىكنيد و آنچه درو كرديد ، جز اندكى كه مصرف مىكنيد با خوشه ذخيره كنيد 22 .\r\nگياه سالم داراى تركيبات حشره‌كش بوده ، حتى آن ماده شيميايى كه خود گياه تراوش مىكند و در پرده نازكى از رطوبت بر روى سطح برگ موجود است از رشد و نمو برخى قارچ‌ها جلوگيرى مىكند 1 . امروزه براى نگهدارى مواد غذاى از قارچ‌كش‌ها استفاده مىشود . در بسيارى از رهنمودها ، پوشاندن مواد غذايى و نگهدارى آن‌ها مورد توجه قرار گرفته و ما مىدانيم كه در نگهدارى طولانى مدت مواد ، مجاورت با هوا باعث اكسيده شدن و فساد مواد غذايى مىشود 1 و 5 .\r\nآب به عنوان يكى از نعمت‌هاى الهى بسيار مورد توجه بوده است . خداوند در قرآن كريم ( سوره مرسلات آيه 27 ) مىفرمايند : و در زمين كوه‌هاى بلند قرار داديم و شما را آبى خوشگوار نوشانديم 23 . يكى از راه‌هاى تصفيه آب ، عبور دادن آن از طبقات مختلف است كه درنتيجه ، فضولات و ميكروب‌هايش در لابه‌لاى منافذ مىماند و از زير آن‌ها ، آب گوارايى جريان مىيابد . همان‌طور كه از آيه فوق برمىآيد ميان بلندى كوه‌ها و خوشگوارى آب ، نسبت مستقيم برقرار است ؛ يعنى هرچه ارتفاع كوه بيش - تر باشد آب بيش‌تر تصفيه طبيعى مىشود . افزون بر اينكه در پله‌پله‌هاى كوه و آبشارها و تنگناى دره‌هاى كوهستانى جريان مىيابد ، به جوش و\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nخروش درمىآيد و كف مىكند ، هوا و اكسيژن فراوان دريافت مىدارد و بر پاكيزگى و قدرت پاك‌كنندگى خود مىافزايد . ابو على سينا در قانون به اصل سرايت بيمارىها از راه آب معتقد بود ، علت آن را مواد متعفن آب مىدانست كه سبب عفونت بدن مىگردد 4 .\r\nسيد اسماعيل جرجانى نيز در ذخيره خوارزمشاهى دسته‌اى از بيمارىها ، مانند جذام ، آبله ، هارى ، و با و . . . را مسرى شناخته ، انتقال آن‌ها را از راه هوا ، آب آلوده و غيره مىداند 4 . حضرت سجاد ( ع ) فرموده‌اند : - بزرگ‌ترين راه سرايت و با ، آب است 1 .\r\nدر قرآن به چاهى با اين مشخصات اشاره شده است : چاه خارج از شهر قرار دارد ، آبش فقط براى سيراب كردن حيوانات به مصرف مىرسد ، كسى كه از چاه آب كشيد حضرت موسى كليم ا . . . است ، سنگى بر چاه بود كه حضرت آن را برداشت و پس از سيراب كردن گوسفندان آن را گذاشت .\r\nقرآن با ذكر اين داستان ، از يك طرف بر عمل دستگيرى ضعيفان توسط پيامبر صحه گذاشته و از طرف ديگر ، سر پوشيدن چاه را تاييد مىكند ، آن هم براى چاهى كه در خارج شهر براى سيراب كردن حيوانات بوده است 4 .\r\nدر جاى ديگر در قرآن كريم ( سوره رعد آيه 17 ) از آب به عنوان يك نعمت باقى و پايدار بر روى زمين يادشده است . در اين آيه ، چرخه آب در جهان بازگو مىشود و ما مىدانيم كه دانشمندان علم هيدرولوژى ثابت كرده‌اند كه مقدار آب در دنيا ثابت و در حال گردش در حالات مختلف ( جامد ، مايع ، گاز ) است 24 . در سوره فرقان ، آيه 48 نيز اشاره گرديده كه : ما از آسمان براى شما آب پاك و گوارا را جارى كرديم 25 .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدر رساله فقهى ذكر گرديده كه آب پاك‌كننده است ، به شرطى كه رنگ و بوى آن تغيير نكرده باشد . همچنين بيان شد كه آب داخل حمام بايد آن‌قدر تميز باشد كه انسان رغبت كند قدرى از آن را بنوشد 26 . امام صادق ( ع ) مىفرمايند : كسى كه مسواك مىكند بايد مضمضه هم بكند و اين موضوع اهميت بهداشت آب را مىرساند . على ( ع ) مىفرمايند : پروردگار عالم آب را پاك و پاك‌كننده خلق فرمود ؛ پس هيچ‌چيز آن را پليد نكند ، مگر آنكه موجب تغيير رنگ و مزه و بوى آن گردد .\r\nهمچنين در قرآن كريم ( سوره كهف آيه 19 ) آمده كه فردى كه مأمور خريد است از آنجا خريد كند كه پاكيزه‌تر است .\r\n\r\nمقدار خوردن\r\nخداوند در قرآن كريم ( سوره اعراف آيه 31 ) مىفرمايد : بخوريد و بياشاميد ولى اسراف نكنيد 1 . نبى گرامى ( ص ) فرموده‌اند : پرخورى سبب تنگدلى است 26 . از حضرت صادق ( ع ) نيز نقل شده است كه ايشان فرمود :\r\nسه چيز را خدا دشمن دارد . . . خواب كردن بدون بيدارى شب و خنده بىموقع و طعام خوردن به وقت سيرى 26 . باز فرموده‌اند : هيچ‌چيزى به اندازه پرخورى به قلب مؤمن صدمه وارد نمىآورد 2 .\r\nحضرت رضا ( ع ) مىفرمايد : چون غذا زيادخورى ، آخر بيمارى پيدا شود و چون اندك خورى غذاى بدن نشوند ، دست از طعام خوردن بايد بازداشت در جايى كه هنوز رغبت طعام باقى است 1 .\r\nقرآن كريم در سوره طه آيه 118 بهشت را جايى معرفى مىكند كه در آن ، گرسنگى نيست و در سوره غاشيه آيه 7 جهنم را جايى نشان مىدهد كه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nسير شدن در آنجا وجود ندارد . طب نيز پيدايش و ريشه بسيارى از بيمارىها را از پر خوردن اعلام داشته است .\r\nاگر پروردگار مىفرمايد در خوردن زياده‌روى نكنيد حكمتش اين است كه در بسيارى از خوراك‌ها اسيد استيك وجود دارد . كبد آدمى از تركيب اسيد استيك كلسترول ساخته به خون مىفرستد . ازاين‌رو هرچه بيش‌تر بخوريم بيش‌تر كلسترول به خون فرستاده مىشود كه باعث آزردگى رگ - ها كه شادابى و عمر آدمى به آن‌ها بستگى دارد شده‌ايم 26 . هر غذايى ، كمش دوا ، اندازه‌اش ، غذا و زياده‌اش بلا است .\r\nخداوند در قرآن كريم مىفرمايد : چون از اهل دوزخ سؤال شود از چه جهنمى شديد ؟ مىگويند از نمازگزاران نبوديم و مساكين را اطعام نمىكرديم 26 . كه توجه به تغذيه گروه‌هاى ديگر را نشان مىدهد حضرت سجاد ( ع ) فرمود : هركس مؤمن گرسنه‌اى را سير كند خدا او را از ميوه‌هاى بهشت اطعام كند .\r\nاز نبى گرامى ( ص ) است كه فرموده‌اند : قسم به آن كسى كه جان محمد به دست او است كه ايمان ندارد به من بنده‌اى كه شب را سير بگذارند و برادر مسلمانش يا همسايه او گرسنه باشد 1 .\r\n\r\nبهداشت ظروف\r\nدر اسلام ، سفارش‌هاى متعددى در مورد نوع ظروف مصرفى براى خوردن و آشاميدن شده است كه از آن جمله مىتوان به عدم استفاده از ظروف طلا و نقره اشاره كرد . طلا و نقره ، ميل تركيبى چندانى ندارند ، ولى جزء فلزات سنگين هستند . ويتامين « ث » در برابر اكسيژن يا ذره‌اى فلزات سنگين\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمنهدم مىگردد . از طرفى ، استعمال ظروف طلا و نقره نشانه‌اى از تكبر بوده ، موجب عميق‌تر شدن شكاف‌هاى موجود بين طبقات مىشود 1 .\r\nاسلام ، ظروفى را كه از پوست حيوانات نجس العين يا ذبح نشده ساخته مىشود حرام دانسته است . نبى گرامى ( ص ) در قدح‌هاى شيشه‌اى كه از شام مىآوردند آب مىكردند و مىنوشيدند و از حضرت صادق ( ع ) است كه فرمود : پيامبر چنين ظرفى را نظيف‌ترين ظرف مىشمردند .\r\nحضرت على ( ع ) از آب خوردن از سوراخ ظرف و طرف دسته آن و حضرت باقر ( ع ) از نوشيدن از طرف دسته و جاى شكسته ظرف منع فرموده‌اند و ما مىدانيم در شكاف‌ها چقدر آلودگى و ميكروب جمع مىشود 17 .\r\nدر بقيه موارد ، نظر اسلام فقط به نظافت ظروف و رعايت بهداشت آن‌ها بوده ، آن‌قدر در اين قسمت پافشارى كرده‌اند كه حتى از استعمال ظروفى كه ترك داشته و آلودگىها در زواياى آن‌ها قرار مىگيرد منع كرده‌اند .\r\n\r\nآداب خوردن\r\nامام هشتم مىفرمايد : هركس مايل است معده‌اش او را آزار و اذيتى نرساند بايد بين غذايش آب نياشامد تا آنكه از غذا فارغ شود . كسى كه در بين غذا ، آب بياشامد بدنش مرطوب و معده‌اش ضعيف مىشود و رگ‌ها نيرو و انرژى غذاها را جذب نمىكنند 8 .\r\nرسول اكرم ( ص ) فرموده‌اند : وقتى آب مىآشاميد آهسته‌آهسته بياشاميد ، زيرا آشاميدن آن با سرعت ، موجب بيمارى كبادات ( كباد يعنى درد و ناراحتى كبد ) مىشود 13 .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nخوردن و آشاميدن در هنگام اجابت مزاج ممنوع است ( جلوگيرى از آلودگى ) و مستحب است سر را هنگام اجابت مزاج بپوشانند ( جلوگيرى از آلودگى ) 26 .\r\nعلى ( ع ) چون دست‌ها را بعد از غذا شستشو مىداد با حوله‌اى خشك مىكرد و چون براى غذا دست مىشست دست به حوله نمىزد 1 . در رهنمود ديگرى على ( ع ) فرمود : شستن دست قبل و بعد از غذا خوردن باعث فراوانى روزى است 27 .\r\nحضرت على ( ع ) مىفرمايند : غذا را با نمك شروع كنيد چراكه اگر مردم خاصيت نمك را مىدانستند آن را به‌جاى داروهاى مجرب برمىگزيدند 8 .\r\nامام رضا ( ع ) فرمودند : كسى كه طعام خود را با خوردن كمى نمك شروع كند خداوند هفتاد مرض و درد را كه كم‌ترين آن‌ها جذام است از او بر طرف كند 12 .\r\nامام صادق ( ع ) از رسول خدا ( ص ) نقل فرمود : آداب غذا خوردن عبارت است از : 1 ) لقمه كوچك گرفتن ، 2 ) خوب جويدن غذا ، 3 ) كم نگاه كردن به صورت ديگران ، 4 ) شستن دست‌ها .\r\nدر زمينه كوچك برداشتن لقمه غذايى ، مشخص شده كه از علل ديسفاژى ، لقمه غذايى بزرگ است 28 . در بزاق ، مقدارى سولفورد و پتاسيم وجود دارد كه براى ضد عفونى كردن مواد نباتى خام به‌كارمىرود و اين ماده در معده هم هست و لذا اگر سبزىها خوب جويده شوند ضد عفونى هم مىشوند 1 .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nدر جاى ديگر ، امام صادق ( ع ) مىفرمايند : انسان از غذايى كه پيش‌روى او هست مىخورد و از غذايى كه جلوى ديگرى است برنمىدارد 29 .\r\nدر مورد شستن دست ، امام صادق ( ع ) مىفرمايند : هركس قبل و بعد از غذا دستش را بشويد غذا از اول تا آخر بر او مبارك و گوارا گردد و تا زنده است در وسعت رزق و سلامتى خواهد بود 18 .\r\nعلى ( ع ) به فرزند گراميش امام حسن ( ع ) فرمود : مىخواهى چهار چيز تو را بياموزم كه از طب بىنيازى گردى . عرض كرد بفرما . فرمود بر غذا منشين مگر گرسنه باشى ، از غذا بر مخيز الا كه اشتها باقى باشد و در جويدن غذا مراقبت كن 1 .\r\nدر مورد محل خوردن تأكيد خاص شده كه توجه به رنگ محيط ، داشتن آرامش هنگام غذا خوردن و دورى از آلودگيها مورد نظر باشد ( 1 ) .\r\n\r\nبحث و نتيجه‌گيرى\r\nهمان گونه كه پيامبر خدا ( ص ) فرموده است : قرآن و عترت كليد هدايت بشر هستند و با كاربرد آن‌ها در زندگى مىتوان به سعادت رسيد . اميد است با بررسى علمى اين رهنمودها ، معرفى آن‌ها به جامعه ، و به‌كارگيرى آن‌ها ، زمينه ارتقاى سطح سلامت جامعه فراهم آيد .\r\n\r\nمنابع\r\n( 1 ) . پاك‌نژاد ، رضا ، اولين دانشگاه آخرين پيامبر ، انتشارات بنياد فرهنگى شهيد دكتر پاك‌نژاد ، يزد 1361 ، ج 3 ، ص 15 و 16 .\r\n( 2 ) . فرج‌زاده آلان ، داود ، بهداشت مواد غذايى ، انتشارات نور دانش ، تهران ، 1379 ، ص 9 .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n( 3 ) . پاك‌نژاد ، رضا ، اولين دانشگاه آخرين پيامبر ، ج 8 ، ص 210 .\r\n( 4 ) . بىآزار شيرازى ، عبد الكريم ، رساله نوين فقهى پزشكى ، دفتر نشر فرهنگ اسلامى ، تهران چ 2 ، 1374 ، ج 1 ، ص 126 .\r\n( 5 ) . خلاصه مقالات همايش سلامت و اسلام ، تهران ، 24 و 25 ديماه 1381 ، ص 27 .\r\n( 6 ) . بهار ، ج 66 ، ص 64 .\r\n( 7 ) . تحف العقول ، ص 186 .\r\n( 8 ) . عزيزى عباس ، چهل حديث تغذيه ، سازمان تبليغات اسلامى .\r\n( 9 ) . قرآن كريم ، بقره ، 216 .\r\n( 10 ) . نصيرى صدر الدين ، بهداشت اجتماعى ، تهران ، 1361 ، ص 22 .\r\n( 11 ) . قرآن كريم ، تين ، 1 .\r\n( 12 ) . وسايل الشيعه ، ج 17 ، ص 104 .\r\n( 13 ) . بحار الانوار ، ج 66 ، ص 17 .\r\n( 14 ) . سفينه النجاه ، ج 1 ، ص 621 .\r\n( 15 ) . قرآن كريم ، نحل ، 67 .\r\n( 16 ) . تطبيقات كريمى ، ج 2 ، ص 100 .\r\n( 17 ) . نصيرى صدر الدين ، بهداشت اجتماعى ، تهران ، 1361 ، ص 17 .\r\n( 18 ) . مكارم الاخلاق ، ص 146 .\r\n( 19 ) . وسايل الشيعه ، ص 147 .\r\n( 20 ) . نصيرى ، صدر الدين ، بهداشت اجتماعى ، تهران ، 1361 ، ص 21 .\r\n( 21 ) . وسايل الشيعه ، ص 319 .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n( 22 ) . قرآن كريم ، يوسف ، 47 .\r\n( 23 ) . قرآن كريم ، مرسلات ، 27 .\r\n( 24 ) . قرآن كريم ، رعد ، 17 .\r\n( 25 ) . قرآن كريم ، فرقان ، 48 .\r\n( 26 ) . پاك‌نژاد ، رضا ، اولين دانشگاه آخرين پيامبر ، انتشارات بنياد فرهنگى شهيد دكتر پاك‌نژاد ، يزد 1361 ، ج 3 .\r\n( 27 ) . دشتى ، محمد ، امام على ( ع ) و بهداشت و درمان ، انتشارات مؤسسه فرهنگى تحقيقات امير المؤمنين ، قم ، 1379 ، ص 144 .\r\n( 28 ) . اخگرى آرش ، فتح الهى عليرضا ، ترجمه اصول طب داخلى هارينسون 2001 ، بيماريهاى دستگاه گوارش ، چ 1 ، نشيران ، 1380 .\r\n( 29 ) . كافى ، ج 6 ، ص 292 .\r\n( 30 ) . قرآن كريم ، فاطر ، 27 .\r\n( 31 ) . قرآن كريم ، نحل ، 69 .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nشيره گل‌ها و قرآن\r\nيوسف فتحى « 1 »\r\n\r\nچكيده\r\nقرآن كريم ، عسل را در سوره محمد ( آيه 15 ) شراب بهشتى و در سوره نحل ( آيات 68 و 69 ) به عنوان محصولى از شيره گل‌ها و گياهان معرفى مىكند كه توسط زنبور عسل توليد مىگردد . عسل از يك‌سو بيان‌كننده رنگ و عطر انواع ميوه‌ها ، گل‌ها و گياهان است ، چون زنبور عسل از  « مِنْ كُلِّ الثَّمَراتِ »  تغذيه مىكند و شيره آن‌ها به‌صورت  « مُخْتَلِفٌ أَلْوانُهُ » *  ظاهر مىگردد و از سوى ديگر ، به دليل داشتن تركيبات خاص شيميايى ، از جمله انواع مواد معدنى مانند آهن ، فسفر ، منيزيم و . . . ، مواد آلى مانند صمغ ، پولن ، اسيد\r\n\r\n\r\n","description":"","footnote":"\r\n( 1 ) . عضو هيأت علمى دانشگاه زنجان ، دانشكده ادبيات\r\n","page_name":" 119 ","page_number":119},
  {"content":"\r\n\r\nسولفوريك ، اسيد سيتريك و . . . و ويتامين‌ها مانند  A  ، انواع  , K , D , C , B E  داراى آثار و خواص دارويى بسيار بر انواع بيمارىها است ؛ از جمله عسل داروى جبران‌كننده كم‌خونى ، رافع يبوست ، ضدعفونىكننده دستگاه گوارش ، تقويت‌كننده قلب ، درمان‌گر بيمارى قلبى و ريوى و انواع زخم‌ها و سوختگى ، و موجب زيبايى پوست و . . . است .\r\n\r\nواژه‌هاى كليدى :\r\nقرآن كريم ، عسل ، تركيبات عسل ، خواص دارويى عسل\r\n\r\nمقدمه\r\n  « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ . ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ »   ( نحل ، 69 - 68 ) . در اين آيات ، سخن از راز آفرينش و نعمت‌هاى الهى است و شهد گياهان و زنبور عسل و سنتز آن‌ها ( عسل ) به عنوان راز خلقت و نعمت الهى مطرح مىگردند . اينكه وحى به چه معنا است ، انواع وحى چگونه است ، وحى به زنبور عسل از چه نوع و به چه مفهوم است ، اينكه زنبور عسل در كجاها و چگونه خانه‌سازى مىكند و نظام تقسيم كار بين آن‌ها چگونه است و همچنين مراحل عسل‌سازى به چه صورت است از موضوع بحث ما بيرون است . چند عبارت از دو آيه فوق محور بحث اين مقاله قرار مىگيرد :\r\n-  « ثُمَّ كُلِي مِنْ كُلِّ الثَّمَراتِ » ، \r\n-  « مُخْتَلِفٌ أَلْوانُهُ » ، * \r\n-  « فِيهِ شِفاءٌ لِلنَّاسِ » . \r\n\r\n","description":"","footnote":"","page_name":" 120 ","page_number":120},
  {"content":"\r\n\r\nقرآن كريم ، خود و عسل را شفابخش معرفى مىكند ؛ هرچند اصولا قرآن شفابخش بيمارىها و امراض روحى و معنوى و علاج‌بخش رذايل اخلاقى است و عسل شفابخش امراض جسمانى و ناراحتىهاى بدنى .\r\nقرآن كريم به‌طور اجمال به مواد تشكيل‌دهنده عسل ، گياهان و شهد گلها ( ثمرات ) و به تنوع رنگ عسل‌ها  ( مُخْتَلِفٌ أَلْوانُهُ ) *  و آثار و خواص دارويى آن  ( فِيهِ شِفاءٌ لِلنَّاسِ )  اشاره مىكند . در اين مقاله با استفاده از منابع جديد علمى به بخشى از اين سه موضوع ، يعنى تركيبات ، رنگ‌ها و خواص دارويى عسل پرداخته مىشود . مطمئنا نه اين مقاله تفسير كامل آيات كريمه قرآن است و نه آيات كريمه همين چيزهايى هستند كه مطرح مىگردند . در اين بررسى از نظم و ارتباط همواره خالق و مخلوق ، زيبايى ، نيكويى ، دانايى و هدفمندى در خلقت بيش‌تر اطلاع پيدا مىكنيم . عسل در بعضى آيات قرآن به عنوان يكى از شراب‌هاى بهشتى مطرح شده است . عسل مركب از آنزيم‌ها ، ويتامين‌ها ، اسيدها و مواد معدنى است كه بيش‌ترين نفع و فايده را براى انسان دارند . حضرت امير المؤمنين ( ع ) فرمود : از هر علمى ، بهترينش را فرا گيريد ، همان گونه كه زنبور عسل از هر گلى زيباترين آن را برمىگزيند .\r\nامام صادق ( ع ) فرمود : هيچ بيمارى مانند شربت عسل درمان نكرده است ( 7 ، ص 72 ) .\r\n« عسل » يك واژه عربى است و در لغت فارسى انگبين و در اصطلاح علمى يك ماده شيرين و غليظ عنوان شده است . عسل توسط زنبور عسل از شهد گل گياهان جمع‌آورى شده ، پس از تغييرات كيفى در داخل سلول‌هاى مومى كند و ذخيره مىشود . محققين مىگويند : عسل ، ترشح مواد قندى درختان و شهد گلهاى گياهان است كه توسط زنبوران عسل جمع‌آورى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nشده ، تغيير يافته و درون سلول‌هاى قاب ذخيره مىشود و حاوى كمتر از 25 درصد آب ، 25 درصد مواد معدنى و كم‌تر از 8 درصد كروز است [ 1 ، ص 13 ؛ 4 ، ص 9 ؛ 10 ، ص 28 
  ] .\r\n\r\nتركيبات عسل\r\nتركيبات عسل به نوع گل‌هايى كه از آن‌ها شهد جمع‌آورى مىشود بستگى دارد و اين تركيبات براى همه عسل‌ها قابل استفاده نيست [ 1 ، ص 19 
  ] . در تركيبات عسل ، بيش از 70 ماده گوناگون كه براى بدن انسان لازم است وجود دارد . به‌طور كلى ، عسل از گلوكز ، فروكتوز ، ساكروز و ساير پلى ساكاريدها تشكيل شده است . ذخيره شدن گلوكز در كبد و انتقال تدريجى آن به گردش خون باعث مىشود كه منوساكاريدها در خون بدون هرگونه دگرگونى در درمان بيمارىها مؤثر واقع شوند [ 9 ، ص 57 
  ] و در واقع ، عمل نانوتكنولوژى انجام گيرد . تقريبا هشتاد درصد وزن عسل را كربوهيدرات ( مواد قندى - نشاسته‌اى ) و بقيه آن را پروتئين ، املاح معدنى ، عناصر معطر ، آنزيم‌ها ، ويتامين‌ها ، گرده گل و مقدار كمى آب تشكيل مىدهد [ 4 ، ص 11 
  ] . تأمين نيمى از انرژى بدن به عهده قندهاى عسل ، از قبيل آميلاز ، سوكواز ، كاتالاز ، پراكسيدار و ليپاز است . يكى از نقش‌هاى اين مواد ، توليد آنزيم در بدن است كه نقش اكسيژن را در وجود انسان از نظر غذايى و گوارشى ايفا مىكند . همچنين عسل‌ها حاوى كلسيم ، سديم ، پتاسيم ، منيزيم ، آهن ، كلر ، فسفر و گوگرد و برخى عسل‌ها داراى راديوم هستند .\r\nدر عسل ، اسيدهاى آلى ، پروتئين‌ها ، ويتامين‌ها ، گزانتوفيل ، نوعى كلروفيل ، مواد جبران‌كننده فعاليت بدن انسان و مواد رشددهنده استخوان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nيافت مىشوند . عسل محتوى ويتامين‌هاى  C , K , E , B 4 , B 5 , B 3 , B 2 , B 1  كاروتن و غيره است . عسل فراورده‌اى است كالرىزا كه براساس تحقيقات يك كيلوگرم آن 3150 تا 3350 كالرى انرژى توليد مىكند . [ 9 ، ص 57 ؛ 1 ، ص 33 - 19 ؛ 4 ، ص 15 - 11 ؛ 3 ، ص 164 
  ] . متخصصان بر اين باورند كه خواص غذايى گرده زنبور عسل يك رژيم غذايى كامل و غذاى تندرستى در گروه‌هاى سنى مختلف و زن و مرد و مكمل غذايى انرژىزا براى ورزشكاران است . [ 1 ، ص 102 - 101 
  ] . گرده ، داراى تركيبات شيميايى مختلفى از قبيل انواع اسيدها ، پروتئين‌ها ، چربىها و ويتامين‌ها است و زنبور فعل و انفعالاتى كه انجام مىدهد به‌صورت بهينه و در قالب عسل توليد مىكند .\r\n\r\nويژگىهاى عسل\r\nمحققين براى عسل ويژگىهاى مهم و زيادى ذكر كرده‌اند كه به‌صورت اجمالى به برخى از آن‌ها اشاره مىشود :\r\n1 . عسل فاقد هرگونه چربى و كلسترول است .\r\n2 . عسل داراى قندهاى زيادى است كه تاكنون حدود 20 قند در آن شناخته شده كه ميزان كل آن حدود 80 درصد است و از مهم‌ترين آنها گلوكز ( 31 % ) و فروكتوز ( 38 % ) است .\r\n3 . عسل خاصيت ضد عفونى و فاسدنشدنى دارد . طبق تحقيقات انجام‌يافته ، عسل در شرايط مساعد مىتواند سال‌هاى متمادى باقى بماند . عسل خاصيت شگفت‌آورى در جلوگيرى از فساد شيره‌هاى گياه ، ريشه‌ها ، گل‌ها ، ميوه‌ها و گوشت دارد . عسل به دليل داشتن اسيد فورميك ( ماده\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nضدعفونىكننده طبيعى ) يا پرمايه شدن از قند يا كشش به هم آميخته آنزيم‌ها و قندها ، خاصيت ضد باكترى و ميكروبى دارد و به دليل داشتن خاصيت ضدقارچى هيچ‌گاه فاسد نمىشود .\r\n4 . عسل خاصيت ضدعفونىكنندگى زخم‌ها را دارد و باعث از بين رفتن ميكروب‌ها و مانع عفونت مجدد زخم‌ها مىگردد .\r\n5 . عسل حاوى مواد متعدد ارگانيك است .\r\n6 . عسل داراى ويژگى « لزجت » است ؛ به‌گونه‌اى كه امكان رشد هرگونه ميكروب و باكترى را از بين مىبرد . ميزان چسبندگى عسل به ميزان دما بستگى دارد . [ 3 ، ص 164 
  ] .\r\n7 . برحسب ميزان رطوبت موجود در عسل ، ميزان شكست نور و ساكارز عسل تغيير مىكند . ميزان رطوبت عسل بستگى به ميزان رطوبت محيط و رطوبت گياهان دارد . شاخص شكست نور براى اندازه‌گيرى ميزان قند عسل به‌كارمىرود . هرچه ميزان رطوبت بالا باشد ، شاخص شكست نور و رفركتومتر كاهش مىيابد و هرچه رطوبت عسل بالا باشد ميزان ساكارز آن كاهش پيدا مىكند . هرچه رطوبت پايين باشد ميزان ساكارز بيش‌تر مىگردد و از سوى ديگر ، هرچه رطوبت محيط و گياه بالا باشد ، رطوبت عسل بالا خواهد بود . [ 1 ، ص 49 - 43 
  ] . مقدار رطوبت عسل ، ناشى از مقدار آبى است كه پس از فرآورى شهد توسط زنبورها در عسل باقى مىماند و ميزان آن نبايد از 6 / 18 درصد بيش‌تر باشد .\r\n8 . عسل حركات و ترشحات روده را بهبود مىبخشد .\r\n9 . عسل اعمال كبد را فعال كرده ، در دفع سموم از كبد مؤثر است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n10 . گلوكز و فروكتوز عسل سريعا جذب و به انرژى تبديل مىشود [ 1 ، ص 71 
  ] .\r\n11 . عسل با توجه به نوع گياهان ، گل‌ها و مناطق مختلف از نظر نوع ، رنگ و طعم متنوع است . نمونه عسل‌ها و كاربرد آن‌ها در جدول زير آورده شده‌اند :\r\nنام گياه / رنگ عسل / كاربرد آن‌ها\r\nآويشن / قرمز / ضد سرفه ، زخم معده ، خستگى ، بىحالى\r\nاكليل كوهى / كهربايى روشن / ضد افسردگى ، نارسايى كبد ، خستگى ، دوران نقاهت\r\nشبدر / بيرنگ و روشن / تلاش‌هاى فيزيكى شديد و طولانى\r\nاسطو / زرين / ضد سردرد ، ميگرن ، بىخوابى ، ناراحتىهاى تنفسى\r\nبلوط / تيره / جلوگيرى از واريس ، بىحالى ، كم‌خونى ، ناراحتى گردش خون\r\nمريم گلى / كهربايى روشن / جلوگيرى از افسردگى ، فشار خون ، كم‌خونى و بىحالى\r\nزيرفون / سبز متمايل به زرد / ضد بىخوابى و اعصاب ، سرماخوردگى و نااحتى قلبى\r\nاقاقيا / آبگون زلال / ورم‌هاى لوله گوارشى ، ضد ديابت\r\nگندم سياه / زرد تيره يا قهوه‌اى / ضد بيماريهاى عروقى و كمبود مواد معدنى\r\nتمشك / زلال كشت‌شده / ضد گلودرد ، ورم گلو ، حلق و حنجره\r\nآفتابگردان / زرد طلايى / ضد كلسترول\r\nاكاليپتوس / تيره / ضد انگل روده ، سياه‌سرفه ، عفونت معده\r\nگون / زرد / ضد التهاب مثانه ، پروستات ، روماتيسم ، سنگ‌هاى اردارى\r\nمركبات / زرد شفاف / آرامش‌بخش ، ضد ميگرن و ضد تپش قلب\r\nموخذ : [ 4 ، ص 59 
  ] .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nكاربرد عسل در درمان بيماريها\r\nرسول اكرم ( ص ) فرمود : هركس در ماه يك‌بار عسل بنوشد از 77 بيمارى عافيت و بهبود پيدا مىكند . [ 6 ، ص 190 
  ] . امام صادق ( ع ) فرمود :\r\nهيچ‌چيز بمانند عسل استشفا نكرده است [ 6 ، ص 190 
  ] . با توجه به خواص گياهان ، گل‌ها و فعل و انفعال در كارخانه داروسازى زنبور و انواع تركيبات موجود در عسل ، يكى از مؤثرترين و بىضررترين درمان ، استفاده از عسل است . نقش عسل در بهبود بسيارى از بيمارىها در روايات و در علوم جديد مشخص شده است .\r\nمطالب زير بخشى از تفسير و توضيح عبارت  « فِيهِ شِفاءٌ لِلنَّاسِ »  در آيه كريمه است .\r\n\r\n1 . عسل و بيمارى قلبى :\r\nطبق روايات ، عسل به قلب نشاط مىبخشد . عسل به علت داشتن گلوكز زياد ، سهل التجزيه و انرژىزا است ، و تأثير مهمى بر عضلات قلب دارد . هم باعث تحريك و تقويت قلب مىشود و هم باعث گشاد شدن رگ‌ها شده ، جريان خون را در درون شريان‌هاى انشعابى افزايش مىدهد . عسل باعث بهبود وضع فشار مايعات بدن شده و فشار خون را تنظيم و از سكته قلبى جلوگيرى مىكند . پروفسور گرلوب مىگويد اگر بيماران قلبى روزانه 140 - 50 گرم عسل به مدت 2 ماه مصرف كنند تركيبات خونشان به حالت عادى برگشته ، بهبودى پيدا مىكنند [ 4 ، ص 69 
  ] .\r\nعلاوه بر عسل ، زهر زنبور عسل هم سبب كاهش فشار خون مىشود ، اين كاهش مربوط به گشاد شدن رگ‌هاى سطحى زيركنش هيستامين محتوى در زهر زنبور عسل است . [ 9 ، ص 140 
  ] . عسل به كمك دياستازهايش چربىهاى اطراف قلب را آب مىكند . در طب معاصر ، خوردن عسل براى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمبتلايان به آنژين و انواع نارسايىهاى قلبى تجويز مىگردد . [ 4 ، ص 70 ؛ 1 ، ص 72 
  ] . براساس تحقيقات انجام گرفته ، عسل اساسا از گلوكز ساخته شده است كه با افزايش مقدار كمى گلوكز ( 1 % ) به محلول فيزيولوژيگ كه قلب در آن قرار دارد مىتوان تا چهار روز قلب را به كار واداشت [ 9 ، ص 80 
  ] .\r\n\r\n2 . عسل و دستگاه گوارش :\r\nصاحب تفسير كاشف ، بهبودى سوء هاضمه را يكى از موارد  « فِيهِ شِفاءٌ »  آورده است . [ 9 ، ص 521 
  ] . در آزمايش‌هاى پزشكى و مشاهدات بالينى نشان داده شده كه عسل به تنهايى يا آميخته با غذاهاى اصلى ، ميزان اسيدهاى معده را كم مىكند و بنابراين در درمان دردهاى معده - روده و زخم آن مؤثر است . عسل ، ترشى معده و ترشح شيره معده را به حالت طبيعى برمىگرداند و ترشيدن معده ، آروغ زدن و دردهاى معده را از بين مىبرد . عسل از يك‌سو موجب به هم آمدن زخم معده مىشود و از سوى دير تقويت‌كننده فعاليت‌هاى معده و سيستم عصبى است [ 9 ، ص 83 
  ] . عسل به دليل ملين بودن و داشتن آهن و منگنز در به كار انداختن دستگاه گوارشى بسيار مفيد بوده ، و تأثير زيادى بر هضم غذا دارد [ 4 ، ص 70 
  ] . به‌طور كلى پيدايش زخم‌هاى معده و اثنى عشر مربوط به عدم تعادل گيرندگى عصبى اندام‌ها است و عسل بهترين دارو براى درمان زخم‌هاى معده و اثنى عشر است [ 1 ، ص 73 
  ] .\r\n\r\n3 . عسل و بيمارىهاى كبدى :\r\nكبد ، مركز شيميايى بدن به‌حساب مىآيد .\r\nكبد ، عمل سوخت‌وساز هيدرات‌هاى كربن را پروتئين‌ها ، چربىها ، ويتامين‌ها ، هورمون‌ها و ديگر مواد به عهده دارد و محل به‌وجود آمدن آنزيم‌ها و به‌دست آوردن خواص جديد هورمون‌هاى تراوش‌يافته از غده - هاى داخلى است . عسل براى درمان عوارض كبدى فراوان توصيه شده\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاست و اين به دليل تركيب شيميايى و زيست‌شناختى آن و خاصه داشتن مقدار زياد گلوكز است . گلوكز ، ذخيره‌هاى گليكوژن را در كبد افزايش مىدهد . وجود گليكوژن ، نيروى بيرون‌ريزنده زهرابه كبد را تقويت مىكند و مقاومت بدن را در برابر دردها بيشتر مىنمايد . كبد ، سموم باكترىها را خنثى مىكند . گليكوژن عامل اصلى مبارزه با سموم باكترىها است . همانطور كه گفته شد گليكوژن محصول گلوكز ، و عسل سرشار از گلوكز است .\r\n[ 9 ، ص 84 - 83 ؛ 4 ، ص 73 ؛ 1 ، ص 75 
  ] . صاحب تفسير كاشف ، يكى از مصاديق فيه شفاء . . . را امراض كبدى مىداند و معتقد است عسل در بهبود بيمارىهاى كبدى مؤثر است [ 8 ، ص 529 
  ] .\r\n\r\n4 . بيماريهاى ششى ( ريوى ) :\r\nدر تفسير كاشف ، بهبودى التهاب ريه و عوارض ديگر آن را يكى از مصاديق فيه شفاء . . . دانسته شده است [ 8 ، ص 529 
  ] . مصرف عسل از دوره‌هاى باستانى در درمان بيمارىهاى ششى مؤثر دانسته شده و توصيه گرديده است . عسل ، دارويى قوى بر ضد سل ششى و تقويت‌كننده‌اى ضرورى براى افزايش پايدارى تن در مقابل عفونت سلى است [ 9 ، ص 79 
  ] . راف  ( Raff )  براى ناراحتىهاى ريوى ، سرفه و گرفتگى صدا مىگويد : يك عدد پياز را رنده كرده و پوره حاصل را در يك ليوان سركه بريزيد . سپس مخلوط را صاف كرده ، و با عسل مخلوط كند . اين مخلوط ، ريه را پاك و آرام مىكند و ميكروب‌ها و باكترىها را مىكشد [ 4 ، ص 79 
  ] .\r\n\r\n5 . عسل و زخم‌ها :\r\nاز دوره‌هاى باستانى ، عسل به عنوان داروى بهبود زخم‌ها توصيه گرديده است . ابن سينا در كتاب قانون عسل را در درمان زخمهاى گود چركى مؤثر مىداند . دانشمند آلمانى ، لوك ، پرستارى زخم -\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nهاى چركين را به‌وسيله پمادى بر پايه عسل و روغن ماهى پيشنهاد مىكند . مشاهدات بالينى نشان مىدهند كه وجود عسل در زخم باعث بالا رفتن مقدار گلوتايتون مىشود كه نقش مهمى در فرآيند پس دادن و پس گرفتن اكسيژن اندام داشته تقسيم و رشد ياخته را برمىانگيزد و در نتيجه ، به درمان كمك مىكند . آنتى بيوتيك موجود در عسل باعث به هم آمدن زخم‌ها مىگردد [ 9 ، ص 76 
  ] . در عسل ، مقدار رطوبت پايين و فشار اسمزى زياد است و اسيدى بودنش باعث متوقف كردن فعاليت‌هاى عوامل عفونت‌زا و ميكروب‌ها مىشود . غلظت عسل باعث مىگردد پوششى سترون روى زخم‌ها قرار گيرد . عسل تراوش‌هايى از خود بيرون مىدهد كه به اندازه كافى همه جاى زخم را مىپوشاند ، چرك‌ها را خشك مىكند و از تغيير شكل و چروكيدگى بافت‌ها و جاى زخم‌ها جلوگيرى مىكند . عسل براى از بين بردن دمل‌هاى كوچك چركى ، طاعون و و با سودبخش شناخته شده است [ 4 ، ص 80 و 79 
  ] . عسل به دليل داشتن خصوصيات فيزيكى و شيميايى در درمان سوختگى بسيار سودمند است و مانع رسيدن هوا به محل سوختگى شده ، از تاول زدن جلوگيرى مىكند و زخم زود بهبود مىيابد . عسل هم عارى از باكترىها است و هم ضد باكترى و ميكروب . ابتدا محل سوختگى را با يك محلول نمكى موسوم به « نرمال سالين » تميز كرده ، سپس مقدارى عسل روى زخم مىمالند و روى زخم را با قشر نازكى از عسل مىپوشانند و با گاز استريل باندپيچى مىكنند . اين عمل حد اقل بايد روزى يك‌بار انجام شود [ 1 ، ص 81 
  ] .\r\n\r\n6 . عسل و بيمارىهاى سرماخوردگى :\r\nعسل خالص يا آميخته با غذا و دارو ، مانند شير گرم ، آب‌ليمو ، دم‌كرده اكليل كوهى و . . . عامل مؤثرى در\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدرمان سرماخوردگى بيمارىها است . عسل باعث افزايش قدرت پايدارى بدن و تقويت دستگاه عصبى مىگردد . [ 9 ، ص 79 - 78 
  ] .\r\n\r\n7 . عسل و كليه :\r\nرسول اكرم ( ص ) فرمودند : هركس مىخواهد شفا پيدا كند بايد صبح ناشتا عسل را با آب باران مخلوط كرده ، بنوشد . عسل ضدعفونىكننده خوبى براى مجارى ادرار است و در صورت مصرف پيوسته آن به‌صورت محلول در آب باعث افزايش ادرار و خرد شدن سنگ هاى مجارى ادرار و كليه مىشود . مصرف عسل به‌صورت محلول در جوشانده ميوه نسترن ( 30 گرم نسترن در يك ليتر آب ) و آب ترب سياه ( 13 استكان در روز ) و نيز با آب‌ليمو و روغن زيتون به ميزان 3 قاشق سوپخورى در روز . توصيه شده است . [ 9 ، ص 85 ؛ 4 ، ص 74 
  ] .\r\n\r\n8 . عسل و ديابت :\r\nرسول اكرم ( ص ) فرمود : هرگز از نوشيدن عسل امتناع نورزيد . در مورد بيماران مبتلا به ديابت شيرين ، مصرف عسل به اندازه مصرف قند معمولى مضر است ، اما بهتر است مقدار مجاز مصرف قند از طريق عسل تأمين شود ، نه قند معمولى يا شكر [ 1 ، ص 76 
  ] .\r\n\r\n9 . عسل و خون :\r\nرسول اكرم ( ص ) فرمود : عسل هزار و يك خاصيت دارد و هزار و يك درد را شفا مىدهد . براى ساخته شدن هموگلوبين خون ، به اندازه كافى آهن و ويتامين  B 12  بايد فراهم باشد . عسل از نظر عنصر آهن ، غذايى است نسبتا غنى كه با مصرف آن ، سنتز هموگلوبين و در نتيجه گويچه‌هاى قرمز خون افزايش مىيابد و با افزايش هموگلوبين در خون ، قدرت اكسيژن‌رسانى خون به بافت‌ها نيز بيش‌تر مىشود . اين امر نتايج مفيدى را در سوخت‌وساز و سلامت بدن انسان به بار مىآورد [ 10 ، ص 101 
  ] .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\n10 . عسل و حافظه :\r\nرسول اكرم ( ص ) فرمود : هركس مىخواهد حافظه قوى داشته باشد ، عسل بخورد . امير المؤمنين ( ع ) فرمود : سه چيز است كه حافظه را قوى و بلغم را از بين مىبرند : قرائت قرآن ، عسل و لبنيات [ 6 ، ص 190 
  ] .\r\nدانشمندان آمريكايى در دو گروه آزمايشى از افراد مسن از نوشابه‌هايى كه با گلوكز و ساخارين شيرين شده بودند معلوم كردند كه تست‌زنى و به خاطرسپارى كسانى كه از نوشابه‌هايى كه از گلوكز شيرين شده استفاده كرده بودند بيش‌تر و بهتر بوده است . ويتامين  D  موجود در عسل ، اعمال بين كلسيم و فسفر را تنظيم مىكند . در نتيجه اعضاء كار خود را خوب انجام مىدهند . از نظر علمى صمغ موجود در عسل نمىگذارد جدار عروق سفت شود و در نتيجه مواد غذايى بهتر به مغز و اعصاب مىرسد و مطالب بهتر در حافظه مىماند . [ 4 ، ص 72 ؛ 1 ، ص 74 
  ] .\r\n\r\n11 . عسل و انواع بيماريهاى ديگر :\r\nعسل بر خلاف شكر و قند معمولى به علت داشتن خاصيت ضد باكترى براى دندان و لثه مفيد است . عسل در كودكان ، ضد كم‌خونى و ضد اسهال خونى است ؛ خصوصا زمانى كه نوزاد محروم از شير مادر است . اسيدهاى آلى عسل ، خاصيت تب‌برى دارند ، خصوصا براى پيشگيرى از تب يونجه . امام كاظم ( ع ) فرمود : عسل را با سياه‌دانه مخلوط كنيد كه رنج تب را از بين مىبرد . عسل به دليل ضد رطوبى بودن در زمستان ضد زكام است . امام رضا ( ع ) فرمود : مداومت در خوردن عسل هر بامداد در زمستان ، از ابتلا به زكام جلوگيرى مىكند .\r\nجويدن عسل با موم ، مخاط بينى را پاك مىكند و شستشوى بينى با مخلوط عسل و آب جوشانده گياه ماميران ، عامل درمان سينوزيت است .\r\nعسل به دليل ملين بودن ، ضد يبوست است . عسل يك ملين ملايم بوده ، به\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمخاط روده آسيب نمىرساند . امام باقر ( ع ) فرمود : در عسل سه خاصيت است : شفابخشى ، شيرينى و ملين بودن . عسل عامل درمان تصلب شرايين خصوصا سرخرگهاى مغز انسان و ضد فشار خون است . خوردن عسل با انجير ، آب‌ليمو ، آب گرم و غرغره كردن براى درمان گلودرد مفيد است .\r\nعسل يكى از بهترين داروها براى نگهدارى و زيبايى پوست است ، ماسك - هاى عسل براى پوست‌هاى خشك و چرب كمى باهم تفاوت دارند [ 4 ، ص 89 - 81 
  ] .\r\nبسيارى از بيمارىهاى انسان در اثر اختلالات ناشى از تغذيه ناصحيح يا در اثر كمبود بعضى مواد غذايى ( سوء هاضمه ) و يا مصرف بيش‌تر از بعضى مواد غذايى ( سوء تغذيه ) اين اختلالات بروز مىكنند ، مانند اختلال در فعاليت كليه و كبد ، خستگى ، بىاشتهايى ، يبوست ، ناراحتىهاى معده و روده ، پايين بودن بازده بدن ، از دست دادن شور و حال زندگى ، اختلالات سيستم جريان خون ، اختلالات بينايى ، رماتيسم و . . . . امروزه يكى از راه - هاى درمان را استفاده از گرده زنبور عسل و خود عسل شناخته‌اند .\r\n\r\nنتيجه‌گيرى\r\nرفتار حيوان ( زنبور عسل ) ، طبق فرمان الهى است  « ثُمَّ كُلِي » .  عسل عصاره انواع ميوه‌ها ، گل‌ها و گياهان است  ( مِنْ كُلِّ الثَّمَراتِ ) .  1 زنبور عسل يكى از معجزات خلقت است و شكم زنبور عسل ، كارخانه طبيعى است و بهترين محصول را توليد مىكند  ( يَخْرُجُ مِنْ بُطُونِها ) .  عسل طبيعى به رنگ‌ها و گونه‌هاى مختلف است  ( مُخْتَلِفٌ أَلْوانُهُ ) *  و براى انواع بيمارىها و ناراحتىهاى انسان مفيد است . در گياهان و گل‌ها و ميوه‌ها ، خواص دارويى و درمانى بسيار زيادى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nوجود دارد كه از طريق فعل و انفعالات در وجود زنبور عسل به‌صورت عسل فشرده شده و در درمان بيمارىهاى مختلف به‌كارمىرود  ( فِيهِ شِفاءٌ لِلنَّاسِ ) .  عسل مناسب‌ترين تغذيه در سنين مختلف و براى زن و مرد است و به دليل داشتن تركيبات مختلف شيميايى ضد بسيارى از بيمارها و عامل بهبود بسيارى از امراض است . در بعضى از روايات ، تعبير درمان هزار و يك بيمارى و در بعضى 77 بيمارى آمده و در بعضى تفاسير  « فِيهِ شِفاءٌ لِلنَّاسِ »  به جبران كم‌خونى ، سوء هاضمه ، درمان دهان و دندان ، ريه و شش‌ها ، مثانه و امراض كبدى و . . . تفسير شده است . مهم‌ترين نتيجه‌اى كه مىتوان از اين مقاله گرفت اين است كه زندگى زنبور عسل مىتواند الگوى خوبى براى انسان باشد . زنبور عسل سه ويژگى مهم دانايى ، زيبايى و نيكويى را دارد . دانا است به دليل اينكه از بهترين و پاك‌ترين مواد پيرامون خود ( گل‌ها ) انتخاب مىكند ؛ زيبا است زيرا زيباترين و خوش‌عطرترين محصول ( عسل ) را توليد مىكند ؛ نيكو است براى اينكه مفيدترين فرآورده را براى انسان به‌وجود مىآورد .\r\nزنبور عسل شايسته سالارانه‌ترين سلسله مراتب را دارد و دانايى محورترين عمل را انجام مىدهد و همچنين مفيدترين و سودمندترين و بىضررترين محصول را توليد مىكنند . در واقع مىتوان گفت : هر موجودى كه در مسير تعيين شده از سوى پروردگار عالم قرار گيرد اين‌گونه خواهد بود . آيا مىشود انسان هم مثل زنبور عسل دانايى محور ، نيكويى محور و زيبايى محور باشد ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nمنابع و مآخذ\r\n1 . سعادتمند ، جواد ، عسل تقلبى : روش‌هاى تشخيص عسل تقلبى ، تهران ، آييژ ، 1378 .\r\n2 . سعادتمند ، جواد و دارايى ، شهروز ، خواص درمانى گرده زنبور عسل ، روش‌هاى جديد جمع‌آورى فرآورى اطلس گرده زنبور عسل ، تهران ، نوپردازان ، 1377 .\r\n3 . عراقى ، محمد ، زنبوردارى عملى ، تهران ، انتشارات دنيا ، 1376 .\r\n4 . على آقايى ، مرتضى و مير نظامى ضيابرى ، سيد حسين ، عسل درمانى ، زنبور عسل و فرآورده‌هاى آن ، تهران ، انتشارات نوپردازان ، 1375 .\r\n5 . قرائتى ، محسن ، تفسير نور ، تهران ، مركز فرهنگى درس‌هايى از قرآن ، 1383 .\r\n6 . قمى ، عباس ، سفينه البحار و مدينه الحكم و الآثار ، باب العسل ، بىجا ، بىتا .\r\n7 . مكارم شيرازى ، ناصر ، تفسير نمونه ، تهران ، دار الكتب الاسلاميه ، ج 12 ، ج 11 ، 1372 .\r\n8 . مغنيه ، محمد جواد ، تفسير كاشف ، بيروت ، دار العلم للملايين ، 1969 ، ج 4 .\r\n9 . نائوم يوريچ ، داروسازان بالدار ، مترجم صادق حداد كاوه ، تهران ، سازمان انتشارات و آموزش انقلاب اسلامى ، 1366 .\r\n10 . هاشمى ، مسعود ، عسل‌درمانى ، تهران ، انتشارات فرهنگ جامع ، 1378 .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nبرداشت‌هايى از تعاريف روح و نفس در سه روند فيزيولوژيكى بيدارى ، خواب ، و مرگ به استناد آيات و روايات\r\nدكتر فريده ظفرى زنگنه « 1 »\r\n\r\nچكيده\r\nروح به عنوان يك مقوله فلسفى ، كلامى ، عرفانى و روان‌شناختى با ويژگى - ها و نيز تعاريف گوناگون ، از ديرباز موضوع مطالعه انديشمندان و دانشوران جهان بوده است . دانش نوپاى فراروان‌شناسى يا پاراپسيكولوژى كه چند دهه بيش‌تر از عمر آن نمىگذرد ، حوزه پژوهش خود را نه بر توضيح و تشريح مفهوم روح به عنوان يكى از مقولات فوق ،\r\n\r\n\r\n","description":"","footnote":"\r\n( 1 ) . گروه فيزيولوژى ، دانشكده پزشكى ، دانشگاه علوم پزشكى اهواز\r\n","page_name":" 135 ","page_number":135},
  {"content":"\r\n\r\nبلكه تأكيد بر آثارى دارد كه از وجود يكپارچه آدمى به ظهور مىرسد . تنها چيزى كه در اين‌گونه فرايندهاى پژوهشى مشكل‌ساز مىشود عدم تبيين بعضى يافته‌هاى آن با علوم تجربى است . لذا بايد با كشف ابزار و شيوه تحليلى ، آثار و توانايىهاى به‌ظاهر توضيح‌ناپذير را از نظر علمى تبيين كرد و كشفيات حاصل را با يك نوع‌آورى بنيادى در علم روان‌شناختى و روان‌درمانى به‌طور كاربردى پياده كرد ، و كدام ابزار و شيوه تحليلى بهتر از تبيين مقوله فوق با كلام وحى .\r\n\r\nمقدمه\r\nاعتقاد به خواب و رويا در همه اديان و فرهنگ‌هاى كهن بشرى سابقه طولانى دارد و در فرهنگ اسلامى بخصوص فرهنگ شيعه ، خواب داراى جايگاهى ويژه است . در مرزبندى روح و نفس در حين خواب ، بحث را با روايتى آغاز مىكنيم . از حضرت امير ( ع ) آمده است كه حق تعالى روح را خلق كرده و براى آن سلطانى مقرر ساخته است و سلطان او نفس است و خواب مؤمن صحيح است ، زيرا نفس او پاكيزه و يقين او درست است . در حديثى ديگر مولا حضرت على ( ع ) چنين فرموده‌اند : مسلمان بايد با وضو بخوابد و با طهارت به بستر رود و هرگاه آب نبود تيّمم كند ، زيرا نفس مؤمن به‌سوى خداى متعال بالا رفته ، اگر مرگش فرا نرسيده باشد به جسم او باز مىگردد . روياى مؤمن يك جزء از چهل و شش جزء نبوت ، يعنى به منزلهء وحى است 1 . در حديث ديگر منقول است كه وحى بعد از پيامبر ( ص ) قطع مىشود ولى خواب‌هاى بشارت‌دهنده وجود دارد و راست‌ترين خواب‌ها را در سحرگاه مىتوان ديد 2 . در مكاتب مختلف و\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nنظريه‌هاى فيلسوفان برجسته تاريخ ، نظرهاى مختلفى در اين‌باره وجود دارد كه در بين تمام اين نظرها ، نظريه حركت جوهرى مّلا صدرا نگرش تازه‌اى را به روح و جهان ماوراء الّطبيعه مىگشايد . اما كّلا آنچه در مكاتب الهى وجود دارد اين است كه روح با ماده در ارتباط و با منحل شدن جسم از بين نمىرود و با جدا شدن به ارواح ديگر مىپيوندد . اما آيا شرايط انسان در خواب نيز مانند مرگ است ؟ روح از نظر مكاتب مادى ، اثر انسجام اجزاى مادى بدن است و يكى از خواص ماده اين است كه بايد ميان ظرف و مظروف نسبت خاصى حكمفرما باشد . از نظر علم نوروفيزيولوژى ، تصويرهاى مغزى ما ، ميزان حافظه و حتى تخيلات در چه ظرفى جاى دارد و يا با مظروف خود يعنى مغز برابرى دارد يا نه ؟ مغز با فعل و انفعالات بيوشيميايى خود چگونه عمل مىكند ، يا مكان نوروآناتوميك اراده ، شعور ، هوش و استعداد ، قضاوت ، وجدان و ديگر توانايىهاى برتر انسان در كجاى مغز است ؟ اين سؤالات فقط با تجرد روح پاسخ داده مىشود ، زيرا روح انسانى پس از فعاليّت‌هاى مغزى و عصبى كه همگى جنبه مقدماتى دارد مىتواند در جهان دور از ماده ، صورتى بزرگ‌تر را خلق و آن را مشاهده كند . در آن جهان ، ماده وجود ندارد ، يعنى آن « تصوير » جرم ندارد ، اما آثار ماده آنجا هست ، به اين معنا كه تصوير داراى عرض ، طول و رنگ ويژه است . چنين تصويرى را كه هم مادى نيست و هم به‌طور كامل مجرد نيست « تجّرد برزخى » مىگويند ؛ يعنى حد وسط ميان آن دو و اينكه در خواب در زمان و مكان خود نيستيم حاكى از عمل روح است ، چراكه جسم در پوشش بعد زمانى و مكانى است . روح در عرف به معناى روان و در مقابل جسم ، و جوهر مجرد است . در قرآن كريم روح مجموعا بيست و يك\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبار آمده است ، آن هم با مفاهيم : ملائكه ( مريم 17 ، شعراء 193 و 194 ) ، روح القدس ( بقره 87 و 253 ، مائده 110 ) ، نبّوت ( شورا 52 ، غافر 15 ، اعراف 54 ، انعام 19 و غيره ) ، روح مستقل ( نساء 171 ، ص 72 ، تحريم 12 و غيره ) سرانجام در آيه 85 سوره مباركه اسراء كه خداوند مىفرمايد : از تو در مورد روح مىپرسند بگو از امر پروردگار است و جز اندكى علم به آن نداريد 3 . قابل ذكر است كه از نظر معناى واژه‌اى ، روح به معناى جان ، روان ، مايه حيات ، وحى ، امر و فرمان خدا و روحانى ، منسوب به روح ، پارسا و اهل صفا است ، و روان به جان ، روح ، روح انسانى و نفس ناطقه معنا شده است . اما « نفس » از نظر واژه به معناى جان ، تن ، جسد ، شخص انسان و حقيقت هر چيز است 4 . در مورد نفس ، نبّى اكرم اسلام ( ص ) مىفرمايند : نيرومند آن است كه بر نفس خود مسلط شود و خطرناك‌ترين دشمن تو ، نفس تو است كه ميان دو پهلوى تو قرار دارد . باز مىفرمايند :\r\nوقتى خدا براى بنده‌اى نيكى خواهد ، واعظى از نفس وى بر او گمارد كه او را به كار نيك وا دارد و از كار بد باز دارد و بهترين جهاد ، پيكار با نفس است 2 . آيات مربوط به نفس در قرآن كريم بسيار زيادند كه به اندكى از آن‌ها در زير اشاره خواهيم كرد :\r\nخداوند سبحان در آيات 145 و 185 از سوره آل عمران ، 35 انبياء ، 57 عنكبوت ، 34 لقمان و . . . مرگ را براى نفس و در آيات 1 از سوره نساء ، 98 انعام ، 189 اعراف ، 28 لقمان ( خلقت و بعثت هر دو از تن واحده ذكر شده است ) ، 6 زمر و . . . انسان را از نفس واحد خلق فرموده است . در آيات 281 بقره ، 161 و 25 آل عمران ، 111 نحل ، 70 زمر و . . . واژه « توّفى » از مصدر « توفيهء » ( به ضم فاء ) به معناى پرداختن كامل و « توّفى » ( به فتح فاء ) به\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمعناى اخذ كامل ، هر دو به نفس نسبت داده شده‌اند . مرحوم علّامه طباطبايى در تفسير الميزان مىفرمايد : نفس چيزى است كه انسان به واسطه آن انسان است و آن ، عبارت است از مجموع روح و جسم در دنيا و روح به تنهايى كه در زندگى برزخى تجلى داشته ؛ و به‌طور كلى ، نفس آدمى موجودى است مجرد ، موجودى ماوراى بدن و احكامى دارد غير احكام بدن ( خلاصه موجودى است غير مادى كه نه طول دارد و نه عرض و نه در چهارديوارى مىگنجد ) ، بلكه با بدن ارتباط و علقه‌اى دارد و يا به عبارتى با آن متّحد و به‌وسيله شعور ، اراده و ساير صفات ادراكى ، بدن را اداره مىنمايد . نفس با مرگ و فناى بدن و متلاشى شدن اجزايش باز هم زنده است و در آيات مباركه 42 سوره زمر و 11 - 10 سجده « توفى » كه به معناى گرفتن حق به تمام و كمال است ، و بيانگر وجود دومئيت است كه بيانگر فرق بين نفس و بدن مىباشد . اما روح از سنخهء ملكوت و كلمهء  « كُنْ » *  به معنى باش از جنس امر خداوند است و جسمانى نبوده ، زيرا مصدر افعالى است كه فعل جسم نبوده و در آيه مباركه 9 سوره سجده در خلقت آدمى ، روح در بدن او دميده مىشود و چون يكى از احكام عمومى ماده اين است كه به تدريج موجود شود و وجودش مقيد به زمان و مكان باشد ، لذا روح در اين مقوله نمىگنجد ، هرچند كه با ماده تعّلق و ارتباط دارد . پس نفس بالنسبه به جسمى كه در آغاز ، مبدأ وجود او بوده ، يعنى بدنى كه باعث و منشأ پيدايش آن بوده ، به منزلهء ميوه از درخت و به وجهى به منزلهء روشنايى از نفت است و حال آنكه روح در اول پيدايشش عين بدن بوده و با انشايى از خدا از بدن متمايز و با مردن به‌كلى از بدن جدا و مستقل مىشود 5 .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nعالم ربانى ، مرحوم ملا احمد نراقى در كتاب معراج الّسعاده مىفرمايد :\r\nآدمى را جز بدن جزئى ديگر است كه از جنس بدن نبوده ، در خواب كه راه حواس بسته شود و بدن از حركت بازماند و چشم از ديدن و گوش از شنيدن بسته و تن در گوشه‌اى ساكن و بىحس شود ، با اين وجود آدمى در آفاق و اطراف عالم مشغول سير كردن باشد كه اگر نفس را صفاتى باشد در آن‌وقت آدمى در عالم ملكوت راه يابد كه در حالت هوشيارى نتواند ، پس بدن آلتى از براى نفس است و شناخت آن چون از مجردات است صعب و حال آنكه شناخت تن سهل باشد . هر نفسى در مبادى آفرينش و آغاز طفوليت از جميع صفات و ملكات خالى است و حصول ملكات و تحقّق به واسطه تكرار اعمال و افعال رخ مىدهد كه در برخورد اول ، اثرى از آن در دل حاصل و با تكرار مستحكم و ثابت مىگردد و نفس همچنان كه انگشت چون مجاور آتش گردد حرارت در آن اثر كرده و گرمى در آن ظاهر ، لكن ضعيف است و به‌مجرد دور كردن از آتش سرد و هرگاه مجاورت طول كشد تأثير حرارت بيش‌تر و رنگ آتش در آن به هم رسد و بعد از آن روشن شود و آتشى مىگردد كه هرچه به آن نزديك شود را مىسوزاند و هرچه به آن مقابل شود را روشن مىسازد و همين است سبب در سهولت تعليم اطفال و تأديبشان و صعوبت تغيير اخلاق مشايخ و پيران و فايده علم اخلاق ، پاك ساختن و تهذيب نفس است ، همچنان‌كه صحّت بدن با دفع امراض حاصل گردد . پس تن مملكتى است كه خداوند عالم آن را به اقطاع روح مجرد مقرر فرمود و از براى روح در اين مملكت از اعضا و جوارح و حواس و قواى ظاهريّه و باطنيّه لشكر و خدم بسيار قرار داده و از ميان ايشان ، قواى اربع عقل ، شهوت ، غضب و وهم ، حكم كار\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nفرمايان و عمّال مملكت را دارند . شأن عقل ادراك حقايق و تميز خير و شر و قوهء شهوت ، آلت كمال نفس است و تناول غذا و شراب ، تناكح و تناسل در اين قوّه مىگنجد ( اشاره پيامبر گرامى به جايگاه نفس در بين دو پهلو ) .\r\nثمره قوه وهميّه ، فهميدن امور جزئيّه و قوه غضبّيه دفع مضرّت است . اما يكى از اين فرماندهان ، عقل است كه وزير پادشاه ، يعنى روح مىباشد و فرمانده شهوت در تلاش است كه وزير را در انقياد خود قرار دهد . غضب با شرارت و وهم با خدعه و نيرنگ در صدد فريب شاه مملكت يا روح هستند و منشأ نزاع در اين حاكميّت قوّه عاقله است . اين مجموعه قوا ، خاص انسان است و امام على ( ع ) مىفرمايند : خداوند مخصوص گردانيد ملائكه را به عقل ، حيوانات را به شهوت و غضب ، و انسان را مشّرف فرمود به هر چهار قوه و اگر شهوت و غضب را مطيع و منقاد عقل كند افضل از ملائكه است .\r\nقوهء عقّليه ادراك كلّيات و قوهء وهمّيه ادراك جزئيّات و چون هر فعلى از بدن صادر شود افعال جزئيّه باشد پس مبدأ تحريك بدن در جزئيّات افعال به فكر و رويّهء ، قوّه وهميّه است و از اين جهت آن را عقل عملى و قوهء عامله نامند و قوهء عاقله ، عقل نظرى است . عمل قوهء شهوت و غضبيّه تحريك بدن و هر دو مبدأ حركتند ، با اين تفسير كه قوه شهويّه ، مبدأ حركت به‌سوى تحصيل امور ملائمه و قوه غضبيّه مبدأ حركت به‌سوى دفع امور غير ملائمه است . پس از تهذيب در قوّه عاقله ، صفت « حكمت » ، در تهذيب قوه شهويّه ( قوه جذب ) ، صفت « عفت » ، در تهذيب قوه غضبيّه ( قوه دفع ) ، صفت « شجاعت » و در تهذيب صفت وهميّه يا قوه عامله ، صفت « عدالت » حاصل شود كه چهار صفت فاضله است كه در مقابل آن چهار صفت رذيله : جهل ، جبن ، شره و جور قرار دارد . لذا سعى در تحصيل چهار صفت كماليه و دفع\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nچهار صفت رذيله بر انسان واجب و سپس جهد در حفظ و بقاى ( مراقبات ) آن لازم است و به همين سبب ، فن طب دو قسم دارد : يكى حفظ صحت و ديگرى طب حقيقى ، يعنى علم اخلاق كه دو قسم است : كسب فضايل و ديگرى دفع رذايل و از اين جهت به آن طب روحانى گويند ، همچنان كه طب متعارف را طب جسمانى ناميده‌اند و از اين جهت جالينوس طبيب در نامه‌اى كه به حضرت مسيح ( ع ) فرستاد ، نوشت از طبيب بدن‌ها به طبيب روح‌ها 6 .\r\n\r\nاهداف\r\n1 . خواب صرفا يك پديده فيزيولوژيك نبوده ، فراتر از آن بلكه يك پديده روحانى است و بررسى سه فرآيند نور و فيزولوژيك بيدارى ، خواب و مرگ .\r\n2 . بررسى فيزيولوژيك بيدارى ، خواب يا رؤيا و مكان نوروآناتوميكى آن‌ها .\r\n3 . بررسى واژه‌هاى قرآنى نوم ، فوت و موت .\r\nيكى از توانايى يا پتانسيل‌هاى ويژه انسان ، فرآيند خواب و بيدارى است كه جزء فعاليت‌هاى برتر مغز محسوب مىشود . در توصيف سايكوفيزيولوژى خواب ابتدا اين پرسش مطرح مىشود كه چرا مىخوابيم ؟ و چرا دست‌كم يك‌سوم عمر خود را در خواب مىگذرانيم ؟ خواب يك نوع رفتار است . اين عبارت ممكن است كمى شبه‌انگيز باشد ؛ چراكه خواب را با بىحركتى و سكون يكسان مىدانيم . خواب در ميان مهره‌داران از پديده‌هاى جهان شمول است . تا آنجا كه مىدانيم همه پستانداران و پرندگان به خواب مىروند 7 . شمارى از محقّقان عقيده دارند كه خواب رفتار سودمندى است كه\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمتأثّر از نيازهاى فيزيولوژيكى بوده ، نمىتواند فقط يك واكنش انطباقى باشد . براى مثال برخى از پستانداران آبزى ، الگوى خواب شگفت‌انگيزى دارند : نيمكره‌هاى مخ اين حيوانات هريك به نوبت به خواب مىرود ، شايد به اين دليل كه حد اقل يك نيمكره هميشه گوش به زنگ باشد . دولفين پوزه باريك به اين ترتيب به خواب مىرود 8 . در طول بيدارى ، ثبت امواج مغزى در يك فرد بهنجار دو الگوى اساسى فعاليت را نشان مىدهد : فعاليت آلفا و بتا . اما در حين خواب امواج تتا و دلتا نيز تظاهر مىيابد . الگوى امواج مغزى فعاليت آلفا ، امواجى منظم ، كم‌دامنه و غالبا در شرايطى كه چشم‌ها بسته‌اند و مغز در حالت استراحت به سر مىبرد ظاهر مىشود ، ولى شخص بيدار است . الگوى امواج مغزى فعاليت بتا نيز به هنگام بيدارى ، متضمن امواج نامنظم و كم‌دامنه است و فرد در حين آن ، هوشيار بوده يا فعاليت ذهنى شديد دارد . با احساس خواب‌آلودگى فرد وارد مرحله 1 خواب مىشود كه با حضور امواج تتا كه معمولا نامنظم و با تظاهر دوك - هاى خواب همراه است . اين امواج ، بيانگر مرحله انتقال از بيدارى به خواب است . دوك‌هاى خواب ، نشان از فعاليت مكانيسمى دارند كه حساسيت مغز در برابر اطلاعات حسى كم است و بدين ترتيب در استمرار خواب نقش دارد . در خواب افراد سالمند اين امواج كمتر ديده مىشود و ازاين‌رو در طول شب ، چندين بار از خواب بيدار مىشوند . در خلال مرحله 2 خواب ، امواج كمپلكسى كا ظاهر مىشوند ، امواج ناگهانى و تيزى كه بر خلاف دوك‌هاى خواب كه در مرحله 1 تا 4 مشاهده مىشوند فقط در مرحله 2 رخ داده ، در اثر سروصدا تعداد آن‌ها افزوده مىشود . در حدود پانزده دقيقه بعد از مرحله 2 الگوى امواج فعاليت بلند دلتا با ورود به مرحله 3 ظاهر مىشود -\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n. كه البته مرز مشخصى بين مرحله 3 و 4 وجود ندارد . در حدود 45 دقيقه بعد از شروع مرحله 4 يك تغيير ناگهانى در امواج ثبتى رخ مىدهد و امواج شبيه مرحله 1 نامنظم مىگردد . تغييراتى همچون حركات سريع چشم ، كاهش شديد تونوس عضلانى ، گاهى حركات غير ارادى دست و پا و نعوظ . اين مرحله از خواب كاملا \" متمايز بوده ، تحت عنوان خواب با حركات سريع چشم  ( REM )  معروف است . مرحله 1 تا 4 را خواب آهسته  Non - ) ( REM  مىنامند . عميق‌ترين مرحله خواب ، همان مرحله 4 است ، كه فقط صداهاى بلند مىتواند فرد را بيدار كند . بر خلاف خواب آهسته ، اگر فرد را در حين خواب با حركات سريع بيدار كنيم با دقت و هوشيارى بيدار مىشود و ممكن است در حال رويا ديدن باشد ، آن هم به شكل داستانى ولى در روياى حين خواب آهسته ، فرد دچار روياهاى ساكن ( تصوير ذهنى يا يك فكر ) است . هر چرخه خواب 90 دقيقه به‌طول مىانجامد كه 20 تا 30 دقيقه آن خواب با حركات سريع است و لذا در طى 8 ساعت خواب ، 4 يا 5 بار خواب با حركات سريع تكرار مىشود . ثبت امواج مغزى در مرحله خواب با حركات سريع ، بيانگر فعاليت مغزى در حين خواب است و در عين اينكه اكثر نورون‌هاى حركتى جمجمه‌اى و نخاعى به شدت بازدارى مىشوند ، بر سرعت جريان خون و مصرف اكسيژن مغز افزوده گرديده ، آلت تناسلى مردان بزرگ مىشود و در زنان ترشحات واژينال افزايش مىيابد .\r\nاين چرخه منظم 90 دقيقه‌اى يا ماهيت چرخشى خواب تحت كنترل ساعت مغزى است كه چرخه فعاليت روزانه را نيز كنترل مىكند . كلايتمن اين پديده را چرخه استراحت - فعاليت پايه نامگذارى كرد 9 . به‌طور قطع خواب  REM  مرحله فعاليت فيزيولوژيك شديد است . در مطالعات محروميت\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاز خواب معلوم شد آزمودنىهايى كه در خلال مرحله  REM  از خواب محروم مىشدند ، بعد از چند روز محروميت ، پديده بازگشت  rebound ) ( phenomenon  را ظاهر ساخته ، چنانچه فرصتى براى خواب طبيعى به آن - ها داده مىشد ، مّدت زمان بيش‌ترى را در خواب مىگذراندند . اين بازگشت بيانگر آن است كه انسان به مقدار معينى از خواب  REM  نياز دارد . با توجه به حساسيت بالاى فرد در حين خواب  REM  مىتوان گفت اين مرحله از خواب به حيوانات امكان مىدهد تا نسبت به محيط خود هشيارتر بوده ، طعمه شكارچيان نشوند 10 . عده‌اى به خواب  REM  و نقش ويژه آن در يادگيرى و بخصوص در مورد اطلاعاتى كه بار هيجانى دارند معتقدند 11 و عده‌اى ديگر عقيده دارند كه خواب  REM  فرصتى است براى بيرون ريختن اطلاعات بىفايده از حافظه و جلوگيرى از انباشته شدن آن‌ها در مغز 12 . اينكه در كودكان خواب  REM  بيش‌تر است بيانگر رشد مغز است ، كه البته پيوند بين خواب  REM  و رشد مغز مىتواند دوطرفه باشد ، يعنى رشد مغز مىتواند سبب خواب  REM  گردد يا اين مرحله خواب مىتواند زمينه را براى رشد مغز فراهم سازد . باوجود اين نظريه‌ها ، وجوب خواب  REM  و تأثير آن در يادگيرى ، امروزه كاملا محرز است ، زيرا محروميت از خواب  REM  شكل‌گيرى حافظه را به تأخير مىاندازد و وجودش در تسهيل حافظه نقش دارد 14 و 13 . با توجه به همه اين‌ها بايد اعتراف كنيم كه خواب  REM  ظاهرا پديده‌اى معماگونه است . نشانه‌هاى بيمارى افرادى كه دچار افسردگى شديد هستند در صورت محروميت از خواب  REM  كاسته مىشود . افزون بر اين ، درمان‌هايى كه منجر به كاهش نشانه‌هاى افسردگى مىشوند ، از جمله داروهاى ضد افسردگى و يا درمان\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبا تشنج برقى نيز خواب  REM  را كم مىكند و تفسير اين ارتباطات بسيار پيچيده به‌نظر مىآيد 15 .\r\n\r\nتعاريف علمى و جايگاه‌هاى نوروآناتوميكى\r\nالف ) بيدارى يا برانگيختگى  ( arousal )  : حالتى است كه فرد به تحريكات حسى محيطى خود پاسخ داده ، به خود و محيطش واقف و آگاه است و هسته‌هاى لوكوس سرلئوس ، رافه ، فور برين ميانى بازال ، رتيكولوژيگانتو سلولاريس و سابستنشيانيگرا در فرآيند مذكور دخالت دارند .\r\nب ) آگاهى  ( cognition )  : توانايى فرد در پاسخ به محركات محيط است كه مكان نوروآناتوميكى آن در كورتكس قرار دارد .\r\nج ) هوشيارى  ( vigilance or consciousness )  : توانايى فرد پردازش صحيح موضوعى كه مكان نوروآناتوميكى آن كورتكس و سيستم مشبك بالارو  ( ARAS )  است .\r\nد ) گوش‌بزنگى  ( alertness )  : آگاهى فرد به خود ، زمان و مكان است كه مكان نوروآناتوميكى آن مشابه هوشيارى است .\r\nه ) خواب  ( sleep )  : يك فرآيند سايكوفيزيولوژيك وابسته به پديده روحانى .\r\nبررسى مقوله خواب و فعاليت مغز در طى آن به قرن هجدهم ميلادى بر مىگردد . يك‌صد سال پيش ، سايكوآنالايزيس‌ها به آناليز رويا پرداختند كه اين فرآيند براى تشخيص و درمان كاربرد داشت . حدود پنجاه سال پيش ، علم سايكوفيزيولوژى ، ثبت فعاليت حين خواب را ممكن ساخته و دو بخش  REM  و  NREM  را مورد شناخت و بررسى قرار داده است . علاوه بر دو مرحله خواب ، فاكتورهايى همچون زمانى از شب ، سكانس سيكل  NREM  و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n REM \r\n، تأثير فعاليت مغزى روزانه كه مىتواند در سايكوفيزيولوژى خواب دخيل باشد 16 . اما در مورد كنترل شيميايى خواب ، يكى از عوامل تسهيل كننده خواب با حركات سريع ، استيل كولين است كه مهّم‌ترين گذرگاه آن در خواب مذكور ناحيه شكمى - جانبى پل مغزى ، يعنى هسته تگمنتوم است كه تخريبش سبب كاهش شديد خواب با حركات سريع چشم مىگردد 17 . از مهم‌ترين مدارهاى مغزى در خواب آهسته در ناحيه پيش مغز پايه يا هسته فوربرين بازال كه هسته‌اى كولينرژيكىست و نقش آن در حافظه محرز و تخريب آن در ايجاد بيمارى آلزايمر نقش به‌سزايى دارد . لذا به‌نظر مىرسد كه نقش سيستم كولينرژيك در تثبيت و ذخيره حافظه از خواب يا روياى ديده شده را در سيستم ليمبيك و كورتكس مغز مىتوانيم مطرح سازيم ؛ چراكه سيستم مذكور فعاليت كورتكس مغز را بالا مىبرد 18 .\r\nهمچنين ناحيه پيش‌بينايى يا پرى اپتيك از ناحيه پيش مغز بينايى در تنظيم دما دخالت داشته ، گرم كردن اين ناحيه سبب خواب‌آلودگى مىگردد كه خود توجيه‌كننده احساس خواب‌آلودگى در حين تب است 19 . اگرچه برخى گزارش‌ها ارتباط نقش استرس و تجارب روزانه زندگى را در روياى شبانه مطرح مىسازند ، ولى اينكه نقش كولينرژيك را در جريان آگاهى در حين رويا براى اعمالى نظير نوشتن ، خواندن ، و غيره متمركز كنيم كمرنگ است 20 . از سيستم‌هاى نوروترانس‌ميترى ديگر در مرحله خواب دو سيستم گابا و نورآدرنرژيك را مىتوان نام برد كه در تنظيم هموستازيس روند خواب - بيدارى نقش دارند 21 و فعاليت تونيك نورآدرنالين مغزى بيش‌تر در حالت آگاهى و گوش‌بزنگى زياد است و در خواب  REM  حضور ندارد 22 ، زيرا در زمان خواب با حركات سريع\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nچشم ، نرخ شليك نورون‌هاى موجود در لكوس سرولئوس تقريبا صفر است و با بيدار شدن ناگهان افزايش مىيابد 23 . هسته شاخص لكوس - سرلئوس ، هسته‌اى نورآدرنرژيكى است كه با ورودىهايى به سطح سپتال ميانى  ( MS )  و در منطقه پرى اپتيك ميانى  ( MPOA )  در بيدارى نقش فعال - ترى دارد 25 و 24 . دانش نوروفيزيولوژى سلولى از مراحل خواب و مكانيسم‌هاى مولكولى و سلولى تحت پلاستى سيتى سيناپسى فرضيه جديدى را در سال‌هاى اخير مطرح كرده كه فعال شدن كانال‌هاى نوع تيپ  T  كلسيمى در خواب آهسته ، ممكن است  Long - Term Depressition ( LTD )  را بالا برده ، و سبب رخداد خواب  REM  گردد . سيكورناليزه شدن فعاليت نورونى در تالاموكورتيكال و شبكه هيپوكامپ - نئوكورتكس در خواب  NREM  و  REM  قدرت سيناپسى را بالا برده ، و سبب فعالّيت نورون‌هاى ديگر شبكه مىگردد و لذا به‌نظر مىرسد خواب ، عامل موثرى در تسهيل يادگيرى ، حافظه و پلاستى سيتى سيناپسى باشد 26 .\r\nو ) رؤيا : طبق تعريف آقاى  Aristotelien  رؤيا تجلى سرشار از معنا و نوعى فعاليت مغز در شرايط خواب متناقص يا پارادوكسيك  REM  است .\r\nنوروساينس‌ها رويا را يك واقعه نوروسايكولوژيك در حين خواب مىدانند كه محتويات آن بر حواسى چون چشم ، گوش ، و تعادل اثر دارد در خواب  REM  هرچند كه كّليه نورون‌هاى آمينرژيكى خاموشند ، اما رهايش يا ريليز مقاوم دوپامينى همراه با خاموشى خاص نورون‌هاى نورآدرنرژيكى مىتواند بيانگر فعاليت‌هاى مغز در مرحله مذكور باشد كه شبيه به علائم سايكوتيكى است 27 و به‌نظر مىرسد كه خواب  REM  در بازسازى كاتكولامين‌ها نقش اصلى دارد ، با اين منظر كه در آن ، سيستم دوپامينى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nفعال است 28 .\r\n\r\nمعانى قرآنى\r\nدر قرآن كريم « سنه » به ( كسره سين ) به معنا چرت و سست شدن بدن جانداران است كه در ابتداى خواب روى مىدهد و به تعبير استاد علامه طباطبايى همان خواب سبك است كه حواس و مشاعر در آن از كار مىافتد و بخش آغازين خواب آهسته است كه با تغييرات نوروفيزيولوژيكى همراه است . نوم يا خواب با خروج روح از بدن و به معناى راكد شدن است ، يعنى همان مرحله خواب  NREM  . رويا از ماده رويت به معناى ديدن است كه مشاهدات حين خواب است . اما مرگ يا موت خروج روح و نفس ( هر دو ) از جسم موجود است 29 .\r\n\r\nآيات و روايات ائمّه ( ع )\r\n\r\nالف ) تعريف روح :\r\nگوهر غير مادى كه ارتباط آن با جسم ، مايه حيات مىگردد . روح نسبت به جسم سه حالت زير را دارد :\r\n1 . ارتباط تام يعنى بيدارى ،\r\n2 . ارتباط ناقص يعنى خواب ،\r\n3 . ارتباط قطع شده ، يعنى مرگ . پس خواب چهره ضعيف مرگ است كه با كاهش كلّيه فعاليت‌هاى فيزيولوژيك بدن همراه است و مرگ نمونه كامل خواب است . روح دو بخش دارد : 1 ) روح حيوانى يا همان فرم فيزيولوژيك كه در بدن قبض مىشود ( فعاليّت جسمانى ) ، 2 ) روح الهى كه در خواب به طور ناقص و در مرگ به‌طور كامل به آسمان مىرود 29 . به‌نظر مىرسد\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبايد منظور مرحوم علامه ( ره ) از خروج روح از بدن در حين خواب ، همان روح حيوانى يا نفس هر فرد باشد كه با توجه به موجودات ذهنى خود خواب مىبيند .\r\nدر آيه 23 از سوره مباركه روم ، خواب از آيات حق به‌شمار آورده شده است . در آيه 47 از سوره مباركه فرقان ، شب براى خواب است كه مايه آرامش و ثبات محسوب مىشود و روز براى جنبش و كار است . بهترين تعبير براى خواب در آيه 42 از سوره زمر آمده است :  « اللَّهُ يَتَوَفَّى » ،  خداوند جان‌ها را هنگام مرگشان مىگيرد ، سپس نگه مىدارد نفوسى را كه حكم بر مرگشان داده و مىفرستد نفس آنان را به جسمشان تا مدت معين ، به درستى كه در آن براى متفكّرين نشانه‌ها است . « توفّى » در لغت به معناى بازگرفتن است 30 . در آيه 60 سوره مباركه انعام ، واژه فوت و نفس همراه يكديگرند . در آيه 185 از سوره مباركه اسراء آمده است : از تو راجع به روح مىپرسند بگو از امر پروردگار من است و جز دانش اندكى داده نشده است . در آيه 4 از سوره مباركه قدر ، روح مرحله‌اى از مراحل موجودات عاليه كه خلقتشان از ملائكه افضل و اشرف است محسوب شده است . در آيات چندى ، چون 85 اسراء ، 225 ، 20 محمد ( ص ) ، 19 ق 93 انعام ، 11 سجده و 10 احزاب ، 83 و 84 مباركه واقعه ، جدا شدن روح از جسم سخت و بيهوش‌كننده ذكر شده است . همچنين در روايتى از نبى اكرم اسلام ( ص ) داريم كه مىفرمايند : آسان‌ترين كشش‌هاى مرگ ، مانند صد ضربه شمشير است 31 .\r\nروان‌شناسان مىگويند تلخ‌ترين و ناگوارترين انديشه براى بشر ، انديشيدن به نيستى است . اگر بخواهيم تفكر بشرى را در مورد روح و\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nموضع و مقام آن را خلاصه كنيم تا آنجا كه در صلاحيت حوزه علوم است با اين سؤال مواجه مىشويم كه آيا در حوزهء علوم تجربى ، بررسى روح امكان‌پذير است يا خير ؟ پاسخ اين سؤال را مرحوم ملّا صدرا در نظريه حركت جوهرى خود به‌خوبى داده و در اينجا ما فقط با ذكر يك دليل از دلايل پيراستگى روح از ماده طبق نظريه اين دانشمند و فيلسوف بزرگ جهان مىپردازيم كه مىفرمايد : « انطباق بزرگ بر كوچك محال است » . يكى از خواص ماده اين است كه بايد ميان ظرف و مظروف ، نسبت خاصى حكمفرما باشد و روى اين اصل ، چيز بزرگ‌تر در ظرف كوچك‌تر جاى نمىگيرد ، زيرا ظرف پيوسته بايد از مظروف خود بزرگ‌تر باشد .\r\nانسان در چشم‌انداز خود ، از هزاران تصويرهاى بزرگ‌تر از عدسى چشم و مغز خود عكس برمىدارد و همه آن تصويرها را نزد خود حاضر و آماده مىيابد 32 ، حال سؤال مىشود آن تصوير با آن بزرگى چگونه در مغز و سلسله عصبى ما جايگزين مىشود ( حتى در تعدادى نورون عصبى ) كه پاسخ‌هاى علوم تجربى در اين باب ، نزد عقل بشر قابل قبول نيست . در تجرد روح از نظر قرآن كريم ، آيات متعددى وجود دارد . روشن‌ترين آياتى كه بر تجرد روح از ماده گواهى مىدهند آيات شريف 10 و 11 از سوره مباركه سجده است : « گفتند : آيا وقتى ما در زمين گم شديم ( اجزاى بدن ما به‌صورت خاك در اطراف زمين پراكنده شد ) باز در آفرينش جديدى خواهيم بود ، بلكه آنان به ملاقات خداى خود منكرند . بگو شما را فرشته مرگى كه براىتان گمارده شده است اخذ روح كند . سپس به‌سوى پروردگار خود بازمىگرديد « توفى » به معناى اخذ است نه ميراندن ، و از همين رو  « يَتَوَفَّى »  نيز براى خواب استفاده شده است : ( آيه شريفه 42 سوره زمر ) .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nب ) تعريف نفس :\r\nبدان كه هركسى را از دو چيز آفريده‌اند ، يكى اين بدن ظاهرى و ديگرى نفس كه آن را روح ، جان ، دل و عقل نيز مىگويند و آن جوهرى است مجرد از عالم ملكوت و ربطى تام با بدن دارد و محبوس در زندان تن است تا وقتى معين كه رجوع به عالم خود كند . بدان كه هر نفسى در مبادى آفرينش و آغاز طفوليت از جميع صفات و ملكات خالى است و حصول ملكات در اثر تكرار اعمال و افعال مقتضيّه است و هر عملى كه يك مرتبه سر زد اثرى از آن بر دل حاصل و با تكرار عمل اثر مستحكم و ثابت مىگردد و ملكه راسخه مىشود و همين است سبب در سهولت تعليم اطفال و تاديب 6 . نفس زاده جسم و روح است كه اگر در جسم سالم و پاك روح حيوان را به الهى بكشانيم ، نفس اماره و لوامه به مطمئنه خواهد رسيد .\r\n\r\nج ) تعريف رؤيا :\r\nرؤيا از واژه‌اى قرآنى است كه از « رؤيت » مىآيد و در چند جا از جمله خواب يا روياى حضرت يوسف ( ع ) ، عزيز مصر ، حضرت ابراهيم ( ع ) ، و سه خواب حضرت رسول ( ص ) ذكر شده است . رويا آياتى كه در قرآن كريم در باب رويا آمده دلالت دارند كه رويا از آينده خبر مىدهد ( روياى صادقه و صالحه ) :\r\n1 . اصدق الّرؤيا بالاسحار : راست‌ترين خواب‌ها در سحرگاه است .\r\n2 . رؤيا المؤمن جزء من ستته دار العبن جزء من النبوه : رؤياى مؤمن يك جزء از چهل و شش جزء پيغمبرى است .\r\n3 . رؤيا المؤمن كلام يكّلم به العبد ربه فى المنام : رؤياى مؤمن سخنىست كه خداوند در خواب با بنده خود دارد .\r\n4 . الّرؤيا ثلاثه . . . : رؤيا سه قسمت دارد : مژده خدا ، حديث نفس ، تهديد شيطان .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n5 . اصدقكم حديثا اصدقتكم رؤيا : كسانى كه راستگوترند رؤياىشان راست‌تر است 2 .\r\n\r\nنتيجه\r\nدر بينش قرآنى ، انسان را در اوج عظمت و اصالت مىبينيم و در بين موجودات عالم شاهكارى است كه پس از خلقت آن ، خداوند به خودش تبريك مىگويد : فتبارك اللّه احسن الخالقين ( مؤمنون ، 14 ) . انسان موجودى برتر بر زمين است ، چراكه به مرحله خودآگاهى رسيده و داراى استعدادهايى است كه حتّى فرشتگان فاقد آن هستند و كارهايش از روى اراده و اختيار و داشتن دو صفتى است كه از خداوند است : علم حضورى و فعل اختيارى .\r\nوجود قابليت و استعدادهاى او سبب آگاهى از علم الاسماء شد كه فرشتگان عاجز از اين آگاهى بودند ( بقره ، 33 ) . بدين‌گونه قدرت يادگيرى و گستردگى انديشه و استعداد و تكامل علمى انسان اثبات شد و مسجود فرشتگان قرار گرفت . انسان از يك طرف روح خدا را در كالبد خود دارد و از طرف ديگر از آبى متعفن است و لذا هميشه بايد استعدادهاى بالقوه را بالفعل درآورده ، و انتخاب مسير كند طبيعتا خداوند با صفت رحمانى خويش در طى اعصار ، راه شريعت و زندگى انبيا را به عنوان بهترين الگوى رفتارى بشر معرفى مىكند ، همچنان‌كه در ابتداى دعاى ندبه ، بعد از صلوات بر پيامبر گرامى ، ستايش خداوند است بر ماجرايى كه تقدير اولياى او شده و نفس خود را خالص كردند براى شريعت او ، بعد از شرط اجراى زهد و مىدانستند كه به عهد خود وفا خواهند كرد پس آنان را مقرب درگاه\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nخود و وسيله بهشت قرار داد . پس انسان با قوه علم و آگاهى و همچنين داشتن قدرت انتخاب در مكاتب اديان به دنبال چيست ؟ در روان‌شناسى اسلامى ، هدف نهايى ، تعالى روح انسان است كه در طى مسير ، با تزكيه نفس به‌صورت موضع‌گيرى انفعالى و در واقع انطباقى با دستورات قرآنى و كاربرد عملى آن به‌صورت الگوهاى رفتارى ( خط مشى حديث ثقلين رسول اكرم « ص » ، كه در آن دو چيز را به ارث نهادند : كتاب خدا و عترت خويش را ) مطرح است . هدايت الهى ، هدايتى است تكوينى و در فطرت او قرار دارد ( روم ، 30 ) . گم شدن در مسير در اثر پيروى از هواى نفس است ( شمس ، 10 ) . روح از اين حيث كه متعلق به عالم امر است ، وجود محض و خير مطلق است ، و لذا بحث شناختى و نهايتا بهداشتى در آن جارى نخواهد بود ، اما از آنجا كه به قول مرحوم ملا صدرا منزلگاه آن ، تن است دو بعد براى آن قائل مىشود : بعد ادراكى كه از آن تعبير به عقل و انديشه مىكند و ديگرى بعد تحريكى كه به قواى نفس و قلب تعبير مىشود . پس از وقتى روح مجرد به بدن تعلق مىگيرد ، انسان گرفتار قفس عالم ماده شده ، بدان نفس اطلاق مىشود ، يعنى از جهت تعلق به تن ، نفس و از جهت استقلال همان روح و عامل اصلى در بيان اين دو وجه ، همان استعداد يا قواى فطرى انسان از جمله قدرت انتخاب مىباشد ، چراكه در قرآن كريم ، روح مجرد از حيث استقلالش نه اماره ، نه لوامه و نه مطمئّنه گفته شده است و نفوس ثلاثه ( اماره ، لوامه و مطمئنه ) به علت در بند كشيده شدن همان روح مجّرد است و لذا نفس در كشاكش در بدن دچار نوعى گرفتارى است و اينجا است كه نقش ضرورى شريعت عينيّت مىيابد . اما عقل و قلب يا احساس كه همان دو بعد منظور شده مرحوم ملا صدرا هستند ) از تجّليات نفس\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمحسوب مىشوند . در فرهنگ اسلامى ، شناخت نفس از ارزشمندترين معارف بشرى و الهى معرفى شده است ( من عرفه نفسه فقد عرفه ربّه :\r\nهركه نفس خويش را شناخت ، خدايش را شناخته است ) . طبيعتا در حين بيدارى ، انسان فقط وابسته به غرايز خود فعال نبوده ، بلكه در سازمانبندى آناتوميك - فيزيولوژيك او مكان‌هاى خاصى با برترى خاص نسبت به حيوانات تعبيه شده است كه بيش‌ترين تفاوت او با ساير موجودات در سيستم اعصاب به‌ويژه لب‌پرى فرونتال و سيستم ليمبيك است ، در تفاوت با ميمونها نيز اين امر وجود دارد . انسان به عنوان شاهكار خلقت داراى استعدادهاى ويژه است ، از جمله : قدرت تعقّل ، تفكّر و تكلّم كه موجودات ديگر آن را ندارند و كه در علم سايكوفيزيولوژى به عنوان اعمال برتر مغز  ( higher function )  خوانده مىشود . آيا اين فعاليت‌ها در حين خواب نيز با انسان هستند ؟ اين استعدادها در خواب با حركات سريع چشم  ( REM )  مىتواند به‌صورت خواب ديدن و يا رويا تجلّى يابد ، كه مىتواند با حافظه نيز همراه باشد يا نه . در خواب آهسته  ( NREM )  كلّيه فعاليّت‌هاى فيزيولوژيكى كم شده ، در خواب با حركات سريع چشم همه نامنظّم است ، چراكه نفس انسان در عالم تجّرد رفته و در تهييج است . در مورد روح به نظر مىرسد كه تا زمان مرگ بايد در بدن باشد و با خروج آن ، بدن متلاشى مىگردد . در مرگ مغزى كه سيستم عصبى متوقف و ارتباط فرد با محيط قطع مىشود ، خروج نفس رخ داده و با خروج روح ، سيستم قلبى عروقى نيز متوقّف مىگردد ، همان گونه كه در مرگ ، روح و نيز نفس بدن را ترك كرده ، سپس بدن متلاشى مىگردد . در فرهنگ اسلامى ، احكام و دستورات خاص در زمان‌هاى حساس در زندگى بشر وجود دارد كه همگى\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nقابليت تفكر و بازنگرى عميق دارند ، از جمله : در تولد نوزاد ، دوران شيرخوارگى ، زمان بلوغ يا تكليف ، زمان ازدواج ، دوران باردارى و شيردهى زنان و سرانجام مرگ ، كه در بين اين ادوار ، زمان نوزادى و قبل مرگ عكس يكديگرند ، چراكه فعل و انفعالات نفسانى در نوزاد هنوز شكلى نگرفته و كاملا آموزش‌پذير است ، حال آنكه در دوران پيرى كمرنگ‌تر و آموزش و تربيت سخت است ؛ چراكه نفس به دنبال الگوهاى رفتارى خاص به مرور شكل گرفته ، تصّرف در آن امرى مشكل است و اينكه شرع مقّدس اسلام براى تمام فعاليّت‌هاى روزمره به‌صورت تكرارى دستور العمل‌هايى دارد براى ايجاد الگوهاى رفتارى است ؛ چراكه در اثر تكرار و تمرين مداوم در مسيرهاى عصبى مواد شيميايى خاص ترشح و سپس از الگوى يادگيرى شده حافظه ساخته مىشود كه مىتواند كوتاه مدت و با تكرار بيش‌تر درازمدت گردد ( تشكيل پلاستى سيتى ) . تمرين زياد سبب تعديلات سيستم‌هاى نوروترنسميترى  ( neuro ) ( modulation )  مىشود كه از ابزار ضرورى در برقرارى پلاستى سيتى است . پلاستى سيتى همان قدرت فرم‌پذيرى مغز است كه به‌نظر مىرسد عامل اصلى در تربيت نفس باشد . الگوهاى رفتارى خاص در زمان مرگ ( سكرات مرگ ) كه به‌نظر مىرسد فرد در عالم ديگرى است ( برزخ مرگى ) ناشى از يك قوه حافظه مجرد است كه از « حافظه ماديّه » جدا است و اولياى خدا با حافظه مجرده در سكرات مرگ نيز ذاكرند . اين حافظه مجرده ، همان ملكوتى شدن نفس و الحاق آن به روح الهى است كه كمال نفس يا نفس مطمئّنه ناميده مىشود كه خداوند سبحان در قرآن كريم ، پاداش اين مجاهدت و ممارست را به بهشت خصوصى خود وعده مىدهد ( فجر\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآيات 30 - 27 ) . پس روح دميده شده از خداوند و جايگزينى آن در قفس تن ، موّلد نفس است كه در حين خواب ، يكى از آن‌ها در بدن مىماند ( روح ) و طبيعتا در مرحله خواب ديدن ، نفس آدمى به غليان آمده ، موجب تهييج در خواب  REM  مىگردد . در زمان مرگ ، روح و نفس ، هر دو ، تن را ترك مىكنند .\r\n\r\nبهداشت خواب\r\n- روزى فردى خدمت رسول خدا ( ص ) رسيد و عرض كرد كه حافظه‌ام ضعيف شده است . ايشان فرمودند : آيا خواب قيلوله هم دارى ؟ گفت : خير .\r\nحضرت فرمودند : به خواب قيلوله برو . چه نيكو ياورى است خواب قيلوله بر بيدارى و عبادت شب . همچنين مىفرمايند : كسى كه شب با وضو بخوابد چنان است كه تمام شب را به عبادت احيا كرده است 1 .\r\n- در حديثى امام على ( ع ) در تعليم به يارانشان مىفرمايند : مسلمان نبايد در حال جنابت بخوابد و جز با وضو به بستر نرود . هرگاه آب نيابد تيمم كند ، زيرا روح مؤمن به‌سوى خداوند متعال بالا مىرود ، او را مىپذيرد و به او بركت مىدهد ، هرگاه پايان عمرش رسيده باشد او را در گنج‌هاى رحمتش قرار مىدهد و اگر فرا نرسيده باشد ، او را با فرشتگان به بدنش باز گرداند 33 .\r\n- در حديثى از امام محمد باقر ( ع ) آمده است : هرگاه از خواب برمىخيزى بگو ، حمد خدايى را كه روح مرا به من بازگرداند تا او را سپاس گويم و عبادت كنم 33 .\r\n نشوى واقف يك لحظه به اسرار وجود * تا نه سرگشته شوى دايره امكان را \r\n( حافظ )\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nمنابع\r\n( 1 ) . عالم ربّانى مرحوم ملّا محمّد باقر مجلسى ، حليت المتّقين ، انتشارات علميه اسلاميّه ، ص 127 ، 136 .\r\n( 2 ) . ابو القاسم پاينده ، پرتوى از كلام حضرت محمد ( ص ) ( برگزيده موضوعى نهج الّفصاحه ) ، 1379 ، ص 258 و 422 - 421 .\r\n( 3 ) . سيّد على اكبر قرشى ، قاموس قرآن ، دار الكتب الاسلاميّه ، 1353 ، ج 3 ، ص 137 - 130 .\r\n( 4 ) . حسن عميد . فرهنگ فارسى عميد ، انتشارات امير كبير ، 1363 ، ص 663 ، 665 و 1166 .\r\n( 5 ) . علّامه محمد حسين طباطبايى ، تفسير الميزان ، دفتر انتشارات اسلامى ، ج 2 ، جزء 3 ، ص 558 - 527 و 506 .\r\n( 6 ) . ملّا احمد نراقى ، معراج السّعادهء ، انتشارات رشيدى ، فصل 7 - 3 ، ص 32 - 9 .\r\n( 15 ) . نيل آركارلسون . ، مبانى روانشناسى فيزيولوژيك ، ترجمه دكتر مهرداد پژهان ، چ\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n4 ، انتشارات غزال ، 1381 ، فصل 8 و 15 .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n( 29 ) . علامه محمد حسين طباطبايى ، تفسير الميزان ، دفتر انتشارات اسلامى ، ج 2 ، جزء 3 ، صفحه 506 ، 558 - 527 .\r\n( 30 ) . آيهء اللّه مكارم شيرازى ، تفسير نمونه ، ج 5 ، جزء 7 ، ص 273 .\r\n( 31 ) . استاد ابو القاسم پاينده ، پرتوى از كلام حضرت محمد ( ص ) ( برگزيده موضوعى نهج الفصاحه ) ، به كوشش منصور كريميان ، 1379 ، انتشارات اشرفى : ص 398 .\r\n( 32 ) . مركز مطالعات اسلامى استراسبورگ ، مغز متفكر جهان شيعه ، انتشارات جاويدان ، ص 398 - 390 .\r\n( 33 ) . خصال صدوق ( مطابق نقل تفسير نور الثقلين ) ، ج 4 ، ص 488 .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nعسل نوشين باده‌اى شفابخش از جام گل‌ها\r\nفريبا انصارى « 1 » ، فاطمه حسينى جوادى « 2 » ، كبرى عنبرى اكمل « 3 »\r\n\r\nچكيده\r\nقرآن كريم ، عسل را به عنوان ماده‌اى شفابخش براى تمام انسان‌ها معرفى كرده است ( سوره نحل ، آيه 68 و 69 :   « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ . ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ »   و آنچه از سيره نبوى و اهل بيت مطهر ( ع ) به‌دست رسيده دال بر اهميت استفاده از عسل به عنوان دارو و يا يك ماده غذايى است .\r\n\r\n\r\n","description":"","footnote":"\r\n( 1 ) . كارشناس آزمايشگاه دانشكده پزشكى دانشگاه شاهد\r\n( 2 ) . كارشناس اطلاع‌رسانى دانشكده پزشكى دانشگاه شاهد\r\n( 3 ) . كارشناس واحد فرهنگى دانشكده پزشكى دانشگاه شاهد\r\n","page_name":" 161 ","page_number":161},
  {"content":"\r\n\r\nآشنايى انسان با عسل به گذشته‌هاى بسيار دور بازمىگردد ، از مصريان باستان كه به پرورش زنبور عسل مبادرت كردند و همين‌طور استفاده دارويى از آن توسط بقراط حكيم تا بو على سينا در طب سنتى .\r\nخواص عسل وابسته به نوع گياه و يا گياهانى است كه شهد آن‌ها جهت ساخت عسل توسط زنبور عسل مورد استفاده قرار مىگيرد . گذشت زمان و شناخت بيش‌تر بشر از خواص اعجاب‌انگيز تغذيه‌اى و دارويى اين اكسير طبيعى كاربرد وسيع آن را به دنبال داشته و امروزه با پژوهش‌هاى انجام گرفته بسيارى از خواص تغذيه‌اى ( وجود ويتامين‌ها و املاح و آنتى اكسيدان . . . ) و دارويى ( ضد باكتريايى ، ترميم زخم ، ضد التهاب و . . . ) و نقش آن در پيشگيرى و درمان بيمارىهاى قلبى و عروقى ، تنفسى ، چشمى ، لثه ، دهان و . . . به اثبات رسيده است .\r\nالبته آنچه تاكنون به‌دست آمده شايد بخشى از اسرار شفابخش ( به تعبير قرآن كريم ) اين موهبت الهى باشد و قطعا گذشت زمان ، دريچه‌هاى بيش - ترى را از راز شفابخش بودن عسل بر انسان خواهد گشود . در اين نوشتار سعى شده شناختى از تركيبات موجود در عسل ، انواع عسل ، گياهانى كه تاكنون جهت توليد عسل شناخته شده و خواص دارويى و درمانى آن ارائه شود .\r\n\r\nكلمات كليدى :\r\nعسل ، قرآن ، شفا\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nمقدمه\r\nخداوند حكيم در آخرين كتاب هدايت ، قرآن كريم موجودى كوچك از جهان خلقت به نام زنبور را مورد خطاب قرار داده ، او را مأمور ساختن اكسيرى شفابخش از شهد زيباترين آفريدگان ( گل‌ها ) كرده و بنا بر سنت تربيتى قرآن ، اهل تفكر و انديشه را دعوت به تدبر در داستان شگفت‌انگيز زندگى زنبور عسل و چگونگى توليد مصنوع آن ، يعنى عسل ، كرده است ( سوره مباركه نحل آيات 68 و 69 :   « وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ . ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ »  \r\nپروردگار يكتا در اين آيات ، نكات ظريف و با اهميتى را با تعبيرى لطيف بيان فرموده‌اند كه عبارتند از :\r\n1 .  كُلِي مِنْ كُلِّ الثَّمَراتِ  : خداوند به زنبور امر مىكند كه قسمت‌هاى مختلف گياه را مورد استفاده قرار دهد . زنبور عسل نه تنها از مادهء قندى گل‌ها جهت ساخت عسل استفاده مىكند ، بلكه از تخمدان و دمبرگ‌ها و ميوه‌هاى آن نيز بهره مىبرد كه قرآن كريم از همهء اين‌ها به  « مِنْ كُلِّ الثَّمَراتِ »  تعبير كرده است .\r\n2 .  مُخْتَلِفٌ أَلْوانُهُ *  : رنگ‌هاى گوناگون عسل ، اشاره به انواع عسل دارد كه بسته به نوع شهد گل‌ها و گياهان مورد استفاده زنبور عسل متفاوت است . امروزه ثابت شده كه رنگ‌هاى عسل وابستگى مستقيم به نوع املاح و تركيبات موجود در آن دارد كه هركدام از خواص دارويى و تغذيه‌اى ويژه‌اى برخوردار است .\r\n3 .  شِفاءٌ لِلنَّاسِ  : عسل اكسيرى اعجاب‌انگيز ، شفابخش بدون حد و مرز ( سن و جنس و نژاد ) براى تمام مردم و سازگار با ساختار\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nفيزيولوژيك بدن انسان است ؛ چنان‌كه گفتار حضرت رسول اكرم ( ص ) شاهدى بر اين امر است . حضرت مىفرمايند : عسل داراى اثر درمانى براى هر بيمارى جسمى است و قرآن كريم داراى اثر درمانى براى بيمارىهاى روحى است . بنابراين هر دو را براى شما توصيه مىكنم 13 ، 18 .\r\nتحقيقات و پژوهش‌ها ، عسل را به عنوان دارويى خالص و بدون هرگونه عارضه جانبى شناخته شده معرفى كرده‌اند ، هيچ بيمارى وجود ندارد كه عسل عامل آن باشد و ناگفته پيدا است كه عوارض جانبى متعدد داروهاى شيميايى ، مزيت استفاده از مواد دارويى طبيعى ، مانند عسل را دوچندان مىكند .\r\n\r\nتاريخچه\r\nعسل ، اين اكسير اعجاب‌انگيز ، از هزاران سال پيش به عنوان يك غذاى مقوى و يك داروى شفابخش در بين تمام ملل كاربرد داشته است . نقاشى - هاى باقيمانده از دوران مصر باستان بيانگر استفادهء انسان از عسل در گذشته‌هاى بسيار دور است . آنان براى دور كردن زنبورها از دود استفاده مىكردند تا بتوانند عسل را از كندوها جمع‌آورى كنند و همين‌طور از موم عسل براى موميايى كردن فراعنه مصر استفاده مىكردند . مصريان در مناطقى كه گل‌هاى بيش‌ترى وجود داشت ( مسير رود نيل ) براى تربيت زنبور عسل كندوهايى را به‌وسيله شاخه درختان مثل بيد ( جنس نرم ) يا سفال و چوب ( جنس سخت ) مىساختند تا زنبورهاى عسل وحشى در آن جا تجمع كرده ، عسل بسازند 15 ، 18 .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nدر يونان باستان ، عسل يكى از هداياى گرانبهاى طبيعت محسوب مىشده و تصور مىكردند خدايان چون خوراك بهشتى مىخوردند فناناپذيرند و ابدى گشته‌اند و آن‌ها عسل را يك خوراك بهشتى مىدانستند 18 .\r\nبقراط بنيانگذار طب يونانى حدود 2500 سال قبل درباره عسل مىگويد ك هر داروئى از مواد غذايى درست مىشود و متقابلا هر غذايى نيز جانشين دارو مىگردد . عسل به اين دو شرط جوابگو است و او در درمان اكثر بيماريها از جمله زخمها عسل تجويز مىكرد ( 18 ) .\r\nبا ظهور اسلام و نزول قرآن ، اين كتاب آسمانى كه روشنگر هميشگى راه انسان جستجوگر در علم و معرفت است ( در آيات 68 و 69 سوره مباركه نحل ) ، با بيان زندگانى زنبور عسل آدمى را به تفكر وامىدارد . خداوند به زنبور عسل وحى مىكند كه در كوه‌ها و درختان و داربست‌هايى كه مردم مىسازند خانه‌هايى برگزيند و از تمام ثمرات تناول كند كه نتيجه تلاش زنبور عسل ماده‌اى مغذى با رنگ‌هاى مختلف است كه از شكم او خارج مىشود و شفاى بيش‌تر امراض است . اين آيتى است براى مردمى كه اهل تفكرند . خداوند در توصيف بهشت براى پرهيزكاران نيز به عسل اشاره مىكند ، آنجا كه مىفرمايد : در بهشت چهار نهر آب ، شير ، شراب طهور ، و عسل مهيا است ؛ يكى براى رفع تشنگى ، دومى براى تغذيه ، سومى براى نشاط و چهارمى براى لذت و قوت ( سوره محمد ، آيه 15 ) .\r\nدر روايات اسلامى نيز اهميت عسل مورد توجه قرار گرفته است . پيامبر ( ص ) مىفرمايند : عسل ، چه خوب نوشيدنى است ، قلب را مراقبت و سردى سينه را از بين مىبرد 17 . امام على ( ع ) مىفرمايند : عسل ، شفاى هر\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبيمارى است و بيمارى هم در آن نيست ، بلغم را كم مىكند و دل را جلا مىدهد 17 .\r\nدانشمندان تربيت شده مكتب اسلام عسل را در علم طب مورد توجه قرار داده‌اند . بو على سينا ( فخر پزشكى ايران ) در كتاب قانون مىگويد : عسل اندرون را تقويت مىكند ، نيرو را بيش‌تر و اشتها را زياد مىكند . عسل در طولانى كردن عمر و حفظ قدرت و توان بخصوص در سنين بالاى عمر بسيار كارآمد است . اين دانشمند بزرگ مىگويد : اگر مىخواهيد جوانى خويش را مصون داريد عسل بخوريد و كسانى كه سن آن‌ها از چهل و پنج فراتر مىرود بايد به‌طور منظم عسل را به‌خصوص با گردوى كوبيده استفاده كنند . همچنين عسل به‌صورت نان عسلى و آرد گندم براى زخم و به هم آوردن زخم‌هاى چركين مؤثر است .\r\nتحقيقات بيش‌تر درباره عسل همچنان ادامه دارد و تاكنون يافته‌هاى بسيار ارزشمندى مورد ساختمان عسل و خواص دارويى و تغذيه‌اى آن به‌دست آمده است 18 .\r\n\r\nتعريف عسل\r\nعسل ، يك واژه عربى است كه در فارسى آن را انگبين مىگويند و عبارت از شهد گل‌ها است كه زنبور عسل توسط خرطوم كوچك خود آن را مكيده ، از راه دهان به كسيه بسيار كوچك خود موسوم به « كيسه عسلى » وارد مىكند\r\nدر « دايره المعارف » فارسى مصاحب در تعريف عسل چنين آمده است :\r\nعسل مايع شيرى و چسبناكى است كه توسط زنبور كارگر از شهد گل‌ها\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nجمع‌آورى مىشود و پس از آنكه در ناحيه چينىدان زنبور عسل تحت تأثير دياستازهاى ( آنزيم‌ها ) مختلف قرار گرفت در حجره‌هاى مومى ساخته و پرداخته و ذخيره مىشود . به عبارت ديگر ، عسل مايعى است شيرين ، غليظ و چسبناك كه توسط زنبور عسل از شهد گل‌ها و گياهان جمع‌آورى شده ، به عنوان غذا ذخيره مىشود 18 .\r\nتعريفى جامع از عسل در سال 1906 توسط اداره غذا و داروى فدرال ارائه شده كه عبارت است از : ترشح مواد قندى درختان و شهد گل گياهان كه توسط زنبوران عسل جمع‌آورى مىگردد ، تغيير ماهيت مىيابد و درون سلول‌هاى كندو ذخيره مىشود . رطوبت آن كم‌تر از 25 درصد و 25 درصد خاكستر و كم‌تر از 8 درصد قند معمولى ( ساكاروز ) دارد ، مزه آن شيرين و داراى طعم مخصوص به خود است . همچنين داراى بوى خاص بوده ، متناسب با گياهى كه زنبور عسل از آن تغذيه مىكند است ( 15 ، 18 ) .\r\n\r\nخصوصيات عسل\r\n\r\n1 . وزن مخصوص :\r\nعسل نسبت به آب سنگين‌تر است . بسته به درصد رطوبت در عسل و دماى محيط ، وزن مخصوص آن متغير است . براى مثال در دماى 20 درجه سانتىگراد و رطوبت 14 درصد :\r\n SG ( specific gravity ) 1 / 444 \r\n 15 . 0 ? moisture 2 0 C - SG - 1 . 423 \r\n 180 ? moisture 2 0 C - SG - 1 . 417 \r\n\r\n2 . قوام عسل :\r\nانواع عسل تاكنون به‌صورت مايع روان تا مايعى غليظ با چگالى زياد ديده شده است . عسل مايع روان مانند عسل حاصل از گل‌هاى\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nصنوبر ، گل قاصدك ، شكوفه پرتقال ، درخت قهوه ، گيلاس ، اوكاليپتوس ؛ و عسل غليظ مانند عسل آويشن ، عسل كنگر ، و عسل آفتاب‌گردان .\r\n\r\n3 . رنگ :\r\nطيف رنگى از سفيد تا سياه ، از طلايى روشن تا قهوه‌اى ، و از قهوه‌اى تا قرمز در انواع عسل ديده شده است . عسل هلو سفيد رنگ ، عسل گندم سياه تقريبا سياه رنگ ، عسل گل قاصدك طلايى روشن ، عسل كنگر و نعناع به رنگ قهوه‌اى ، عسل شكوفه گيلاس سرخ متمايل به زرد ، و عسل بيد به رنگ زرد .\r\nيكى از دلايل اختلاف رنگ‌هاى انواع عسل ، وجود مواد معدنى مختلف در آن است كه بسته به نوع خاك محل رويش گياهان تفاوت مىكند 15 .\r\n\r\n4 . مزه عسل :\r\nانواع طعم كم شيرين ( مانند عسل صنوبر ، شيرين ( مانند عسل آفتاب‌گردان ) ، خيلى شيرين ( مانند عسل گيلاس ) ، و شيرين كمى تلخ ( مانند عسل گل قاصدك ) ، شيرين كمى ترش ( مانند عسل ليمو ترش ) 15 .\r\n\r\n5 . بوى عسل :\r\nبوى عسل ، ناشى از تركيبات آروماتيك اضافه شده از گرده گل است كه بستگى به عطر گل و گياه مورد استفاده زنبور عسل دارد .\r\nعسل‌هاى مليسا و آويشن بسيار معطر هستند 15 ، 18 .\r\n\r\n6 . خاصيت هيگروسكوپيك  ( Hygroscopic )  :\r\nعسل هيگروسكوپ است ( نم گير ) و به واسطه اين خاصيت ، باعث كاهش ورم و يا ادم مىگردد 14 .\r\n7 .  PH  عسل : عسل داراى  PH  اسيدى است ( حدود 9 / 3 ) 18 .\r\n\r\nمواد موجود در عسل\r\nمواد شناخته شده در عسل عبارتند از :\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n1 . قندها : 85 تا 95 درصد از وزن عسل را قندها تشكيل مىدهند :\r\nگلوكز ( 31 % ) ، فروكتوز ( 38 % ) ، ساكاروز ( 5 % ) و مقدار بسيار ناچيز مالتوز . هميشه نسبت فروكتوز بيش‌ترين مقدار است . شيرينى فروكتوز 7 / 1 برابر و ساكاروز 5 / 2 - 2 برابر قند گلوكز است . ميزان قند ساكاروز نبايد از 5 درصد در عسل افزايش يابد ، زيرا در اين صورت بيانگر اضافه شدن شكر به عسل است . سطح كالرى ناشى از عسل به مقدار قندها و ديگر تركيبات آن برمىگردد كه در كل 40 درصد نسبت به ساير قندها انرژىزايى كم‌ترى دارد و اين در حالى كه انرژىزايى بالاى عسل باعث اضافه وزن در فرد نمىشود .\r\n2 . آب : 21 درصد از وزن عسل را آب تشكيل مىدهد كه نبايد از اين مقدار تجاوز كند و البته به رطوبت محيط پرورش گل و گياه بستگى دارد . عسل‌هاى مناطق شمالى كشور رطوبت بيش‌ترى نسبت به مناطق ديگر كشور دارند .\r\n3 . اسيدهاى آلى : گلوكونيك اسيد ، استيك اسيد ، اسيد سيتريك ، اسيد لاكتيك ، اسيد ماليك ، اسيد اگزاليك ، اسيد بوتيريك ، پيروگلوتاميك اسيد ، سوكسيريك اسيد ، فورميك اسيد ، كلريدريك اسيد ، فسفريك اسيد از جمله اسيدهاى آلى موجود در عسل هستند .\r\n4 . اسيدهاى آمينه : اسيدهاى آمينه در عسل ، هم منشأ گياهى دارند و هم توسط زنبور عسل توليد مىشوند . اسيدهاى آمينه آناليز شده در عسل عبارتند از : 16 نوع اسيد آمينه آسپارتيك اسيد ، گلوتاميك اسيد ، پرولين ، گليسين ، آلانين ، سيستئين ، والين ، ايزولوسين ترئونين ، فنيل آلانين ، لوسين ، و هيستيدين .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nتعداد هفت نوع از اسيدهاى آمينه داراى بيش‌ترين مقدار در عسل است كه 4 نوع آن در همهء عسل‌ها يافت مىشود . به‌نظر مىرسد اين 4 نوع اسيد آمينه توسط پروتئين‌هاى ساخته شده در بدن زنبور عسل به عسل اضافه مىگردد .\r\n( پرولين ، فنيل آلانين ، هيستيدين ، آسپارتيك اسيد ، گلوتاميك اسيد ، آلانين ، ترئونين ) .\r\n\r\nآنزيم‌هاى موجود در عسل\r\nآنزيم سبب سهولت انجام واكنش‌هاى شيميايى مىشود و سرعت آن را كنترل مىكند . پايدارى آنزيم‌هاى موجود در عسل به حرارت و گذشت زمان حساس است . به‌طور مثال با گذشت 17 ماه نيمى از محتوى آنزيمى عسل طبيعى ( حرارت نديده ) از بين مىرود . اين آنزيم‌ها عبارتند از :\r\n1 . آميلاز : كه جهت تجزيه نشاسته و تبديل به آب و ساكاروز به‌كاررفته و منشأ آن را گياه مىدانند .\r\n2 . كاتالاز و فسفاتاز .\r\n3 . اينورتاز ( ساكاراز ) : از غدد بزاقى زنبور عسل ترشح شده ، مولكول‌هاى ساكاروز شهد گل‌ها را به گلوكز و فروكتوز تبديل مىكند . اين آنزيم به حرارت حساس است و معيارى براى ارزش و كيفيت عسل است .\r\n4 . گلوكز اكسيداز : اين آنزيم از غدد گلويى زنبور عسل ترشح شده ، بر روى گلوكز اثر كرده آن را به اسيد گلوكونيك و  H 2 o 2  ( پراكسيد هيدروژن ) تبديل مىكند . بيش‌ترين اسيدى كه در عسل وجود دارد اسيد گلوكونيك است . وجود  H 2 o 2  باعث ممانعت از فساد عسل در حين رسيدن آن است .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n5 . املاح معدنى موجود در عسل : پتاسيم ، كلسيم ، فسفر ، مس ، آهن ، منيزيم ، منگنز ، روى ، سيلسيوم ، سلنيوم و به مقادير كم نيز يونهاى كبالت ، كروم ، فلور ، ليتيوم ، نيكل و گوگرد در عسل وجود دارد . عسل‌هاى تيره نسبت به عسل‌هاى روشن حاوى مقدار بيش‌ترى از مينرال‌ها هستند .\r\n6 . ويتامين‌ها : ويتامين‌هاى موجود در عسل عبارتند از : ويتامين‌هاى گروه  B  ( ايجاد تعادل در دستگاه عصبى ، شادابى و زيبايى پوست ، مو و ناخن تأثير دارند ) ، ويتامين  B 1  ( تيامين ) ،  B 2  ( ريبوفلودين ) ،  ( PP ) B 3  ( مؤثر در ساختن هموگلوبين خون ) ،  B 5  ( پنتتانيك اسيد ) ( در نگهدارى شكل مو و توليد انرژى ) ،  B 6  ( پيرودوكسين ) ( براى فعاليت آنزيمى بدن ) ،  B 8  ( بيوتين ) ( جهت فعاليت اسيدهاى چرب ضرورى بدن ) ،  B 9  ( اسيد فوليك ) ،  B 12  ( توليد كننده گلبول‌هاى قرمز ) و ويتامين‌هاى  . E , D , K , C , A  عسل تصفيه نشده حاوى بيش‌ترين مقدار ويتامين‌ها را در خود دارد . نظر بر اين است كه ويتامين‌ها بيش‌تر در گردهاى داخل عسل حضور دارند . حرارت باعث كاهش ميزان ويتامين‌هاى عسل مىشود .\r\n7 . يونها : آلومينيم ، كلسيم ، كروم ، كبالت ، مس ، آهن ، فلور ، لتيوم ، منيزيم ، منگنز ، نيكل ، فسفر ، پتاسيم ، سلنيوم ، سيلسيوم ، گوگرد و روى از يون‌هاى موجود در عسل هستند . اين يون‌ها در عملكرد كبد ، قلب و عروق ، دستگاه ايمنى ، سلامت پوست و مو و ناخن ، دستگاه گوارش ، دستگاه عصبى ، پيشگيرى از افسردگى ، خونسازى ، استخوان‌سازى و تأثير عملكرد عضلات مؤثرند . وجود يون فلزات سنگين ( مثل سرب ) در عسل ، بيانگر آلودگى محيطى است .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n8 . هيدروكسى متيل فورفورال : اين ماده از مشتقات گلوكز است كه اگر ميزان آن در عسل زياد شود بدين معنا است كه عسل كهنه بوده ، شكر به آن اضافه شده است 14 ، 15 ، 18 .\r\n\r\nخواص درمانى عسل و تأثير آن بر سلامت انسان\r\nوجود ويتامين‌هاى مختلف ، انواع املاح معدنى ، و اسيدهاى آمينه ، همراه با خواص آنتى اكسيدان ، ضد ميكروبى ، ضد التهابى ، و نيز ترميمى عسل بر سلامت و رفع بيمارهاى انسان تأثير بسزايى دارد كه در اين مجال به آن پرداخته مىشود 11 ، 15 ، 18 . امام كاظم ( ع ) مىفرمايند : عسل براى بيماران ، شفاى عاجل و قاطع است 16 .\r\n\r\nخاصيت ضد ميكروبى عسل\r\nاستفاده از عسل جهت مرهم زخم‌ها و التهابات پوستى از ديرباز مرسوم بوده و در طب سنتى ايران مورد استفاده قرار گرفته است . براساس تحقيقات به عمل آمده خاصيت ضد ميكروبى عسل به سه عامل بستگى دارد :\r\n1 . آنزيم گلوكز اكسيداز : اين آنزيم بر روى قند گلوكز موجود در عسل اثر مىگذارد و محصول اين واكنش  H 2 o 2  بر اكسيد هيدروژن و گلوكونيك اسيد است .  H 2 o 2  خاصيت ضد عفونى دارد . در سال 1939 خاصيت ضد باكترى عسل مشاهده گرديد و  « Inhibin »  نام گرفت كه اين خاصيت به آزاد شدن  H 2 o 2  برمىگردد .\r\n2 . غلظت و فشار اسمزى زياد عسل : فشار اسمزى عسل حاصل محيط اشباع‌شده‌اى از كربوهيدرات‌ها است . كه در اين محيط ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nميكروارگانيسم‌ها آب خود را از دست داده ، از بين مىروند . بنابراين در اين فشار اسمزى ، هيچ ميكروارگانيسيمى قادر به فعاليت‌هاى بيولوژيكى خود ( تكثير يا رشد ، توليد سم ) نيست .\r\n3 .  PH  عسل :  Ph  عسل حدود 9 / 3 است كه محيطى اسيدى را فراهم مىسازد و بنابراين ، يك عامل بازدارنده براى رشد ميكروارگانيسم‌ها است .\r\nتحقيقات گسترده‌اى از سال 1937 تاكنون در مورد اثر بهبوددهندگى زخم به وسيله عسل صورت گرفته كه نتايج مثبتى را به همراه داشته است . بر اساس يافته‌هاى فوق ، عسل ، از جمله عسل « 1 »  ( Manuka )  باعث ممانعت و يا مهار رشد باكترىها و قارچ‌هاى نامبردهء زير مىشود به‌طورىكه در بعضى از بيمارستان‌ها از عسل براى زخم بستر استفاده مىشود :\r\nاستافيلوكوك اورئوس ، استرپتوكوك پيوژنز ، باسيلوس استروترموفيلوس ، كانديدا آلبيكانس ، انتروباكترياسه ، اشرشياكولى ، لاكتوباسيل اسيدوفيلوس ، هليكوباكتر پيلورى و سالمونلا .\r\nالبته در شرايط  In Vitro  مشاهده گرديده كه عسل مانع چسبيدن باكترى سالمونلا به سلول‌هاى اپى تيال رودهء موش مىشود .\r\nهمچنين اثر ضد باكترى عسل در رژيم غذايى نيز مشاهده گرديده است .\r\nبر اين اساس ، افزودن عسل به رژيم غذايى منجر به ممانعت از اثر سميت ميكوتكسين  ( Mycotoxin  در موش سورى شده است [ 1 ، 5 ، 6 ، 7 ، 8 ، 9 ، 11 ، 14 ، 15 ، 18 
  ] .\r\n\r\n\r\n","description":"","footnote":"\r\n( 1 ) . اين عسل از گياه  Manuka , pinus SPP Leptesperium Scoparium  به‌دست مىآيد كه به آن  Unique Manuka Factor  مىگويند .\r\n","page_name":" 173 ","page_number":173},
  {"content":"\r\n\r\n\r\nپوست\r\nانواعى از عسل ، مانند عسل درخت بلوط و قاصدك به دليل داشتن انواع ويتامين‌هاى گروه  A , B , C  و همچنين املاح آهن و روى و سلنيوم در شادابى پوست مؤثرند . همچنين عسل به دليل دارا بودن مواد ضد التهابى و كاهندگى تحريكات ايجاد شده پوستى مىتواند براى استعمال بر روى پوست و موضع زخم مورد استفاده قرار گيرد . خاصيت هيگروسكوپيكى عسل باعث تسريع در خشك شدن زخم مىشود . ابن سينا مىگويد : عسل بسيار خوب آن است كه كاملا شيرين و خوش‌بو بوده ، رنگش متمايل به سرخى باشد . طبيعت عسل گرم است و اگر آن را با نمك مخلوط كنند و به طور مكرر به لكه‌هاى كبود بمالند درمان‌كننده است . از عسل لوسيونى تهيه شده كه اثر محافظتى براى پوست سر داشته ، باعث كاهش ريزش مو و تحريك رشد مو مىشود 2 ، 14 ، 15 .\r\n\r\nدستگاه گوارش\r\nعسل به‌خاطر اثر ضد التهابى و ويسكوزيته زياد در معده با اسيد آن مخلوط شده ، غلظت آن را كاهش مىدهد و در درمان زخم معده ، از جمله زخم حاصل از هليكوباكترپيلورى مؤثر است . همين‌طور عسل خالص ( مانند عسل هلو ، ليموترش ، نعناع ، اكليل الملك ، تمشك ، بادرنجبويه و مرزه ) در نابودى بسيارى از آنتروباكترىياسه ، مانند سالمونلا ، شيگلا ، ايكولاى و ساير ميكروب‌هاى گرم منفى و مثبت مؤثر است . همچنين عسل در رفع يبوست ، كندى حركات روده‌اى ، التهابات روده‌اى و معده ، دشوارى هضم ، رفع نفخ روده و معده ، تنبلى معده ، دردهاى كبدى و تنبلى صفرا ، دفع صفرا ، رفع بلغم ، مؤثر است 4 ، 8 ، 11 ، 15 .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nحضرت امام رضا ( ع ) مىفرمايند : عسل ، بلغم را پايان مىدهد ، صفرا را فرو مىنشاند و مانع از تلخه سياه ( سودا ) مىشود 17 .\r\n\r\nكليه‌ها و مجارى ادرارى\r\nعسل به دليل پروتئين كم و مقدار ناچيز نمك به عنوان يك مدر عمل كرده ، و برطرف‌كننده سنگ‌هاى كليه و مثانه و كاهش‌دهنده دردهاى كليوى و رفع التهابات مجارى ادرارى و عفونت مثانه است . و در جلوگيرى از احتباس آب مؤثر است ؛ مانند عسل گل قاصدك 14 ، 15 ، 18 .\r\n\r\nدستگاه تنفسى\r\nعسل به دليل خلطآور بودن و خاصيت ضد سرفه خود باعث رقيق ساختن ترشحات نايژه‌ها شده و عملكرد مخاط را بهبود مىبخشد . همچنين جهت رفع التهاب تنفسى ، سرفه ، آسم ، آنفولانزا ، زكام ، گلودرد ، التهاب سينوس‌ها ، بينى و گوش و لوزه‌ها مؤثر است ، مانند عسل‌هاى بادرنجبويه ، اوكاليپتوس ، زوفا ، و آويشن 14 ، 18 .\r\nحضرت امام رضا ( ع ) مىفرمايند : هركسى بخواهد در فصل زمستان خود را از انواع سرماخوردگى حفظ كند بايد هر روز 3 نوبت مقدار كمى عسل ميل كند 17 .\r\n\r\nدستگاه عصبى\r\nعسل داراى آثار سداتيو آنالژزيك است و براى اضطراب ، بىخوابى ، بد خوابى ، اضطرابات ناشى از يائسگى ، افسردگى ، درد شقيقه ، سرگيجه و\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nسردرد مىتواند استعمال شود ؛ مانند عسل‌هاى اوسطوخودوس ، شبدر ، و اوكاليپتوس 14 ، 15 ، 18 .\r\n\r\nقلب و دستگاه گردش خون\r\nاعتقاد بر اين است كه وجود مقدار كم استيل كولين و آدرنالين آزاد و كنژوگه در عسل ، اثر متعادل‌كننده‌اى بر ضربان قلب و پايين آوردن فشار خون دارد . عسل ، گردش خون در عروق را تسهيل كرده و از رسوب چربىها در ديواره عروق جلوگيرى مىكند .\r\nدياستازهاى موجود در عسل‌هايى مانند عسل شاه‌بلوط ، درخت ازگيل ، و گندم سياه باعث تجزيه چربىهاى اطراف قلب و عروق شده ، از بروز گرفتگى عروق و تصلب شرايين جلوگيرى مىكند 14 ، 15 ، 17 ، 18 .\r\n\r\nخون‌سازى\r\nعسل به دليل حضور يون‌هاى مؤثر در خون‌سازى ، مانند آهن و مس و ويتامين‌ها و اسيد فوليك مورد نياز در آن مىتواند مكمل خوبى جهت خون‌سازى باشد ؛ مانند عسل حاصل از درخت زردآلو و ليموترش 14 ، 15 ، 18 .\r\n\r\nعسل به عنوان تحريك‌كننده سيستم ايمنى\r\nعسل در بيمارانى كه مبتلا به بيمارهاى نقص سيستم ايمنى يا سرطان و عفونت‌هاى مختلف هستند و بيش از حد ضعيف شده‌اند ، هم مغذى است و هم تحريك‌كننده سيستم ايمنى و مصرف آن با شير توصيه مىشود 14 ، 15 ، 18 .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nدرمان بيمارىهاى چشمى\r\nبه دليل خاصيت هيگروسكوپيك و آنتىباكتريال عسل ، استفاده از آن براى رفع ورم پلك ، ورم ملتحمه زخم‌هاى قرنيه و عفونت‌هاى چشمى مؤثر است . در سال 1983 در سوختگى چشم از عسل استفاده شد كه سوختگى بدون عفونت بهبود يافت . همچنين آثار عسل در درمان كاتاراكت مشاهد شده است 14 ، 15 ، 18 .\r\n\r\nتأثير عسل در حافظه\r\nپيامبر اكرم ( ص ) مىفرمايند : 3 چيز حافظه را افزون مىكند و بلغم را از بين مىبرد : قرائت قران ، عسل و كندر 17 .\r\n\r\nدهان و دندان\r\nعسل باعث سلامت لثه‌ها و سفيدى دندان‌ها مىشود و به دليل خاصيت ضد ميكروبى در پيشگيرى از ضايعات دهانى ، به‌ويژه در افرادى كه در وضعيت كما قرار دارند و لثه‌ها و دهان آن‌ها به دليل لوله‌گذارى در معرض تحريكات مكانيكى قرار دارند مؤثر واقع شده است . در ايتاليا ، مخلوطى از عسل و گلاب جهت محافظت از لثه و دهان تهيه شده است 14 ، 15 ، 18 .\r\n\r\nعسل و ديابت\r\nعلىرغم شيرينى بيشتر عسل نسبت به قند فروكتوز و قندهاى موجود در شكر ، به دليل تأثير آرامى كه بر قند خون دارد بيماران ديابتى مىتوانند از عسل به عنوان جايگزين قند و شكر ، البته با احتياط استفاده كنند 12 .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nعسل و پرتونگارى\r\nاز عسل به عنوان سدى در برابر اشعه حاصل از پرتونگارى در درمان بعضى از سرطان‌ها ( سرطان گردن رحم ) استفاده شده است . از طريق درون سياهرگى پيش از هر جلسهء درمان به وسيلهء راديوسكوپى مصرف مىشود . اين تزريق ، عوارض ناشى از پرتو  X  را از بين مىبرد 14 .\r\n\r\nنتيجه‌گيرى\r\nبا توجه به آيات قرآن كريم و روايات اهل بيت ( ع ) و همچنين براساس تحقيقات انجام شده ، عسل را مىتوان به عنوان مكمل غذايى در برنامه غذايى روزانه براى سنين « 1 » مختلف استفاده كرد و تأثير آن را در پيشگيرى از بيمارىها و ايجاد سلامتى و انرژىزايى به چشم ديد .\r\n\r\nمنابع\r\n\r\n\r\n","description":"","footnote":"\r\n( 1 ) . بنا بر نظر محققين ، عسل براى كودكان كم‌تر از يك سال به دليل هضم نامناسب قندهاى موجود در آن و حضور گرده گل‌ها و همين‌طور احتمال وجود اسپور باكترى بوتولينوم بر اثر آلودگى محيطى توصيه نمىشود .\r\n","page_name":" 178 ","page_number":178},
  {"content":"\r\n\r\n( 13 ) . مكارم شيرازى ، ناصر ، تفسير نمونه .\r\n( 14 ) . نياكان لاهيجى ، محمد رضا ، معصومى ، ثريا « اثرات دارويى - درمانى محصولات زنبور عسل » ، انديشه جوان ، 1373 .\r\n( 15 ) . صوفى لاكوست ، اسرار العلاج بالعسل ، بيروت : شركت دار الفراشت للطباعت و النشر و التوزيع ، 2002 .\r\n( 16 ) . سرور الدين ، محمد ، طب الكبير يا فرشته نجات ، تهران ، عطايى ، 1350 .\r\n( 17 ) . رى شهرى ، محمد ، دانشنامه احاديث پزشكى ( موسوعهء الحاديث الطبيه ) ، ترجمه حسين صابرى ، قم ، دار الحديث ، 1383 .\r\n( 18 )\r\n www . iranhoney . com www . tebyan . ir , wwww . google . com \r\n.\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nآموزه‌هاى قرآن در مورد روابط جنسى\r\nشفيقه محمدى تبار « 1 » معصومه حيدرى « 2 » ، آزيتا كيانى آسيابر « 3 »\r\n\r\nچكيده\r\nيكى از مهم‌ترين نيازهاى انسان ميل جنسى است و ارضاى صحيح اين غريزه ، نقش مهمى در آرامش روح و روان انسان دارد . آيين مقدس اسلام با ظرافت تمام ، اين نياز طبيعى انسان را مورد توجه قرار داده و پيروان خود را به‌طور دقيق رهبرى كرده است . هدف اسلام ، تنها ارضاى غريزه جنسى نيست ، بلكه مىخواهد در كنار ارضاى اميال جنسى ، كانون گرم و با صفاى خانواده را نيز بنا نهد ؛ زيرا يكى از اصلىترين انگيزه‌هاى تشكيل خانواده ، آميزش و تأمين نياز جنسى است و زن و شوهر در تأمين و\r\n\r\n\r\n","description":"","footnote":"\r\n( 1 و 2 و 3 ) . اعضاى هيأت علمى دانشگاه پرستارى شاهد\r\n","page_name":" 180 ","page_number":180},
  {"content":"\r\n\r\nاشباع جنسى يكديگر لازم است فوق العاده هوشيار و دقيق باشند و اين خواسته طبيعى را به‌صورت مطلوب و مشروع جوابگو باشند و از جهت كمى و كيفى طورى رفتار كنند كه علاقه و عشق يكديگر را جذب كنند تا عنان قلبشان در اختيار يكديگر قرار بگيرد .\r\nاسلام مكرر توصيه مىكند كه نيازهاى فطرى بايد در چارچوب تعيين شده ارضا كرد و عدم ارضاى صحيح باعث به‌وجود آمدن انواع مختلف اختلالات تلقى شده است .\r\n\r\nكليد واژه‌ها :\r\nقرآن ، روابط جنسى\r\n\r\nمقدمه\r\nاز ديدگاه قرآن ، انسان موجودى است كه به بهترين صورت ممكن آفريده شده است : « ما انسان را در ( مقام ) احسن تقويم ( و نيكوترين صورت در مراتب وجود ) بيافريديم ( تين ، 4 ) . همين موجودى كه داراى اين‌همه قدرت و ارزش و خلاقيت است ، نيازها و حوائجى دارد كه خداوند متعال در وجودش قرار داده كه بايد به شيوه‌اى درست و صحيح ارضا شود تا حيات و بقاى نسل خود را تضمين كند . يكى از مهم‌ترين اين نيازها ، ميل جنسى است . ارضاى صحيح غريزه جنسى ، نقش مهمى در آرامش روح و روان انسان دارد . اگر اين نياز ارضا نشود عوارض و ناراحتىهاى روانى فراوانى براى شخص و جامعه ايجاد خواهد شد . اسلام براى اين غريزه ، ارزش و اصالت خاصى قائل است ؛ نه به آن بىتوجهى مىكند و نه آن را به‌گونه‌اى كه به‌صورت بىبندوبارى جنسى درآيد مىپذيرد . بلكه معتقد است كه بايد غريزه جنسى از راه صحيح آنكه ازدواج است ارضا شود و\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nارضاى صحيح آن موجب آرامش روانى انسان مىشود . هدف اسلام ، تنها ارضاى غريزه جنسى نيست ، بلكه مىخواهد در كنار ارضاى اميال جنسى ، كانون گرم و باصفاى خانواده را نيز بنا نهد . آيين مقدس اسلام با ظرافت تمام ، اين نياز طبيعى انسان را مورد توجه قرار داده ، پيروانش را به‌طور دقيق رهبرى كرده است .\r\nاسلام برنامه‌هاى ويژه تربيتى براى كودكان و نوجوانان را به والدين ارائه مىدهد تا از معضلات و انحرافات جنسى جلوگيرى به‌عمل آورد و سپس توصيه به ازدواج مىكند و انتخاب درست همسر را مد نظر قرار مىدهد .\r\nاسلام ، زن و شوهر را در خلوت خانه نيز رهبرى و راهنمايى كرده و توصيه‌هاى لازم را در اين باب ارائه داده است .\r\n\r\nبحث\r\nدر فرهنگ غرب ، دو نظريه متضاد ارائه شده كه يكى افراطى و ديگرى تفريطى است . نظريه تفريطى در آئين‌هايى چون بودائيسم و مسيحيت تحريف شده وجود دارد . نظريه افراطى در مورد غريزه جنسى را بايد در انديشه‌هاى فرويد و برتراند راسل سراغ گرفت . اسلام در مورد نياز جنسى ، نه ديدگاه تفريطى را مىپذيرد و نه نظريه افراطى را . اسلام براى اين غريزه ، ارزش و اصالت خاص قائل است ؛ نه به آن بىتوجهى مىكند و نه آن را به گونه‌اى كه به‌صورت بىبندوبارى جنسى درآيد مىپذيرد ، بلكه معتقد است بايد غريزه جنسى از راه صحيح آنكه ازدواج است ارضا شود و ارضاى صحيح آن موجب آرامش روانى انسان مىشود : « و از آيات الهى آن است كه براى شما از جنس خودتان جفتى بيافريد كه در بر او آرامش\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nيافته و باهم انس گيريد و ميان شما رأفت و مهربانى برقرار فرمود . در اين امر نيز براى مردم با فكرت ادله علم و حكمت حق آشكار است » ( روم ، 21 ) . قرن‌ها قبل از اينكه علومى چون روان‌شناسى و روان‌پزشكى به ارزش و اهميت ارضاى غريزه جنسى در آرامش روحى انسان دست يابند ، قرآن با بيان  « لِتَسْكُنُوا إِلَيْها  به اهميت ارضاى صحيح غريزه جنسى اشاره كرده است . دليل ديگر بر تكوينى بودن غريزه جنسى از ديدگاه اسلام ، اين آيه است :  « زُيِّنَ لِلنَّاسِ حُبُّ الشَّهَواتِ مِنَ النِّساءِ وَ الْبَنِينَ وَ . . . » :  براى مردم زينت داده شد محبت خواستنىها از زنان و فرزندان ( آل عمران ، 14 ) .\r\nهدف اسلام ، تنها ارضاى غريزه جنسى نيست ، بلكه مىخواهد در كنار ارضاى اميال جنسى ، كانون گرم و باصفاى خانواده را نيز بنا نهد . اسلام مسائل جنسى را در چهارچوب نكاح و ازدواج مورد بررسى قرار داده است . « حلال شد بر شما شب و روز آميزش با زنانتان . ايشان لباس شما هستند و شما لباس آن‌ها هستيد . خدا مىداند كه شما بوديد خيانت مىكرديد بر خودتان ، پس توبه شما را پذيرفت و عفو كرد . شما را ، پس اكنون مباشرت كنيد ايشان را و بخوانيد آنچه را نوشت بر شما ( بقره ، 187 ) .\r\nاسلام اهداف زير را براى ازدواج در نظر گرفته است :\r\n1 ) ايجاد صميميت و عشق و دوستى ، 2 ) استمرار و بقاى نوع ، 3 ) آرامش روانى ، 4 ) حفظ نظم و نظام جامعه ، 5 ) ارضاى صحيح اميال جنسى . در اسلام به موضوع عشق اهميت بيش‌ترى داده شده و در روايات اسلامى ، حتى عشق به شريك زندگى مايه فضيلت و ايمان تلقى شده است .\r\nابو العباس مىگويد : شنيدم امام صادق ( ع ) فرمود : هر قدر مرد ، زن را بيش‌تر دوست داشته باشد فضيلت ايمانش زيادتر است 2 . از امام صادق ( ع ) در\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمورد عشق به همسر آمده است : « هركسى علاقه‌مند و پيرو ما باشد بايد عاشق و دوستدار همسر خويش گردد » 3 .\r\nاسلام بعد ارضاى ميل جنسى را در امر ازدواج كاملا مد نظر داشته و در محورهاى زير توصيه‌هاى لازم را دارد :\r\n1 ) انتخاب همسر ، 2 ) توصيه‌هاى آميزشى ، 3 ) دستورات قبل از آميزش ، 4 ) دستورات حين آميزش .\r\n\r\nانتخاب همسر\r\nشهيد ثانى در كتاب شرح لمعه ، « النكاح » و مراجع ديگر شيعه در رساله‌هاى عمليه خود متذكر شده‌اند كه ازدواج در اصل ، يك عمل مستحب مؤكد است و اما اگر كسى در اثر نداشتن همسر مرتكب گناه گردد و يا به زحمت بيفتد واجب است زن بگيرد و خود را از ارتكاب به حرام و از تحمل ناراحتىهاى جنسى نجات دهد 4 و 5 و 6 . در هرحال ، وقتى فرد قصد ازدواج كرد علاوه بر رعايت جنبه‌هاى اخلاقى و اعتقادى بايد كسى را انتخاب كند كه موجبات رضايت خاطر او را فراهم سازد و ارضاى مطلوب جنسى نيز حاصل شود .\r\nاسلام اجازه داده كه به هنگام گزينش همسر به بدن زن نگاه شود . با اين فتوا ، تمام مراجع عصر موافقت كرده‌اند و فقط حضرت آية اللّه گلپايگانى ( ره ) در نگاه كردن به غير از صورت و دست‌ها احتياط كرده‌اند .\r\n\r\nانتخاب همسرانى هم‌طراز\r\nپيامبر اكرم ( ص ) در اين‌باره مىفرمايد : « و انكحو الالفاء . . . » : با همانندان خود ازدواج كنيد ؛ از ازدواج با احمق و كم‌هوش بپرهيزيد ، زيرا همنشينى با\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاحمق ، مايه اندوه و بلا و فرزندش نيز مهمل و بدبخت است 7 .\r\n\r\nتوصيه به آميزش\r\nبعد از اينكه همسر شايسته انتخاب شد موضوع آميزش جنسى مطرح مىشود و ترك آميزش گناه شمرده شده است . رسول اكرم ( ص ) مىفرمايد : « سه چيز از دنياى شما براى من دوست داشتنى است : بوى خوش عطر ، زن ، و روشنى چشم من در نماز است 7 .\r\n\r\nدستورات قبل از آميزش\r\nپيامبر اكرم ( ص ) فرموده است لباس‌هاى خود را تميز كنيد و موهاى خود را كم كنيد . مسواك بزنيد و آراسته و پاكيزه باشيد كه قوم بنى اسرائيل چنين نكردند تا زنانشان زناكار شدند و لذا آرايش كردن زن و شوهر براى يكديگر يكى از توصيه‌هاى بسيار مهم اسلام است . اين امر فوايدى زيادى به دنبال دارد كه به چند مورد از آن‌ها اشاره مىشود : تحريك رفتارهاى جنسى مطلوب طرفين ، حفظ ايمان و عفاف و پاكى و جلوگيرى از گناه ، ارضاى جنسى كامل ، آرامش روانى و حفظ شادابى ، انجام يك عمل استحبابى ، علاقه‌مندى و وفادارى زوجين نسبت به يكديگر 8 .\r\n\r\nدستورات قبل از آميزش براى زوجين جوان\r\nكليه حركات و برخوردها و كيفيت سلوك عروس و داماد در نخستين شب ازدواج تا آخر عمر ، فراموش نشدنى است و لذا شرع مقدس اسلام آداب و مراسمى خاص براى اين شب بيان فرموده كه مراعات آن‌ها بدون ترديد در\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nزوجين جوان و فرزندان آنان و زندگى مشتركشان مؤثر خواهد بود . در روايات اسلامى آمده لحظه‌اى كه دو جوان زندگى مشترك را شروع مىكنند در شب صورت گيرد ، دو ركعت نماز به پا دارند و خدا را حمد كنند .\r\nاسلام سعى مىكند . هم از لحاظ فيزيكى و هم از لحاظ روانى در زمينه مسائل جنسى آموزش لازم را بدهد ؛ زيرا لازمه يك آميزش مطلوب ، آرامش خاطر است و شب براى آرامش است . ديگر اينكه اسلام مىخواهد اين دو انسان مضطرب را آرام سازد و ياد خدا بهترين آرامش بخش‌ها است .\r\nدو ركعت نماز در كنار حجله خواندن ، آرامش خاص به طرفين خواهد داد .\r\nپيامبر اسلام ( ص ) با داماد خود اين‌گونه سخن مىگويد : اى على چون عروس به خانه‌ات درآيد كفش‌هايش را درآور تا بنشيند و پاهايش را بشوى و آب آن را در خانه تا منتهاى خانه بپاش 9 كه كم‌ترين تأثير روانى آن ، جلب محبت همسر است و زن نسبت به خانه نگرشى مثبت پيدا خواهد كرد . در ادامه اين حديث پيامبر ( ص ) مىفرمايد : اين كار عروس را از ديوانگى رهايى مىبخشد . آرى استرس‌ها و اضطراب‌ها را نابود مىكند كه سرمنشأ بسيارى از بيمارىهاى روانى است .\r\n\r\nملاعبه و معاشقه\r\nرسول اكرم ( ص ) آميزش قبل از ملاعبه را جور و جفا نسبت به همسر مىداند و مىفرمايد : زمانى كه يكى از شما اراده آميزش با همسرش را كرد .\r\nمانند پرندگان نباشيد ، بلكه بعد از ملاعبه اقدام به آميزش كنيد 10 . بر اساس تحقيقات انجام شده حد اكثر زمان تحريك كه براى مرد ثبت شده 20 دقيقه است و حد اقل آن به محض لمس و متوسط اوج لذت جنسى مرد 2\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nدقيقه است ، درحالىكه متوسط لازم براى اوج لذت جنسى زن 10 دقيقه است كه اگر اين تفاوت مورد توجه قرار نگيرد براى همسر مشكلات زيادى به بار مىآيد ، در صورتى كه اگر ملاعبه و معاشقه صورت گيرد ارضاى جنسى همزمان براى هر دو حاصل خواهد شد .\r\n\r\nدستورات حين آميزش\r\n1 . آميزش در خفا : محل آميزش بايد طبق دستور اسلام در اتاقى مصون و محفوظ از نظاره ديگران باشد . « پيامبر اكرم فرمود از كلاغ سه چيز را بياموزيد : نهفته داشتن آميزش ، بامدادان به جستجوى روزى رفتن و پرهيز و احتياط از ديگران 7 .\r\n2 . پرهيز از آميزش در حال قيام .\r\n3 . اجتناب از آميزش به حال عريانى محض . گفته شده است كه آميزش عريان انسان‌ها سبب پيدايش انحرافات جنسى مىشود و شايد با اين عمل ، احترام متقابل مخدوش شود .\r\n4 . استفاده از دستمال جداگانه براى نظافت .\r\n5 . اجتناب از روبه قبله و پشت به قبله بودن در هنگام آميزش .\r\n6 . اجتناب از تخيل زن ديگر به‌جاى همسر خود هنگام آميزش . رسول اكرم به على مىفرمايد : « يا على با تفكر شهوانى زن ديگر با زن خود آميزش نكن » . اين تخيل از عواطف و محبت زن نسبت به مرد و از عواطف مرد نسبت به زن خودش مىكاهد و از طرف ديگر ، ممكن است مشكلات ارضاى جنسى نيز پيش آورد ؛ چون گفته شده كه زن فقط در برابر محرك‌هاى روانى متأثر است و اگر آن زن چركين‌تر از زن خود آدم باشد طبق اصول\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nشرطىسازى پاولف ، موضوع را به همسر خود تعميم مىدهد و موجبات سردمزاجىاش را فراهم مىآورد و از يك طرف ديگر ، تحريك زن را به تأخير خواهد انداخت .\r\n7 . آميزش در حالت آرامش خاطر . اسلام آميزش در كشتى ، هنگام خسوف و كسوف ، اول شب ، هنگام عزيمت به سفر ، بعد از ظهر و . . . را منع كرده است 8 .\r\nاسلام آميزش جنسى را هم همانند ديگر اعمال مىداند كه « خير الامور اوسطها » و افراط در عمل جنسى را مضر مىداند . پيامبر اسلام ( ص ) مىفرمايد : هركس بقاى عمر را بخواهد صبحانه را زودتر و از غذاى بكر و كامل بخورد ، كفش خود را نيكو انتخاب كند ، لباس سبك بپوشد ، و مجامعت با زنان را كاهش دهد 11 .\r\n8 . توصيه به نزديكى تا ارضاى كامل . اسلام آميزش ناقص را براى سلامتى مضر دانسته است . در روايتى آمده : « كسى كه بخواهد به سنگ مثانه و حصر بول گرفتار نشود بايد موقع انزال شهوت جلو منى را نگيرد و آميزش با زن را طولانى نكند » . امام على ( ع ) مىفرمايد : هركس بيش‌تر تسليم شهوت خود شود و از زنان بيش‌تر كامجويى كند نيروى عقل و ادراك خود را از دست مىدهد 7 .\r\n\r\nنتيجه‌گيرى\r\nاسلام ، دين فطرت است و همه نيازهاى فطرى انسان را مورد توجه قرار داده و در جزئىترين امور زندگى برنامه‌هاى خاصى را وضع كرده است .\r\nدر مورد مسائل جنسى نيز اسلام مسائل جنسى را در چهارچوب نكاح و\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nازدواج مورد بررسى قرار داده و زن و شوهر را در خلوت خانه ، رهبرى و راهنمايى كرده است . پيامبر اسلام ( ص ) و ائمه ( ع ) عدم اطلاع از نحوه ارضاى نيازهاى جنسى را عامل تباهى خود فرد ، اختلاف در زندگى زناشويى و مشكلات فرزندان تلقى كرده‌اند . اسلام به زن و مرد سفارش كرده تا نيازهاى جنسى خود را برآورده سازند ، اما در چهارچوبى قانونى و طبيعى .\r\n\r\nمنابع\r\n( 1 ) . قرآن كريم .\r\n( 2 ) . حقوق خانواده ، على اكبر بابازاده .\r\n( 3 ) . روضه المتقين ، ج 8 .\r\n( 4 ) . شهيد ثانى ، شرح اللمعه ، كتاب النكاح .\r\n( 5 ) . همان .\r\n( 6 ) . رسائل عمليه مراجع شيعه .\r\n( 7 ) . شيخ حر عاملى ، وسائل الشيعه ، ج 5 .\r\n( 8 ) . رضا پاك‌نژاد ، ازدواج مكتب انسان‌سازى .\r\n( 9 ) . ابو نصر حسن طبرسى ، مكارم اخلاق .\r\n( 10 ) . علامه مجلسى ، بحار الانوار .\r\n( 11 ) . ويلنا اس . وودرف ، ترجمه ليلا محرابى ، چگونه مىتوانيد صد سال زندگى كنيد ، انتشارات حسام .\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n\r\n","description":"","footnote":"","page_name":" 190 ","page_number":190}
  ]