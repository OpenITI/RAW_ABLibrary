[
  {"content":"\r\nتنبيه الأمة وتنزيه الملّة\r\nآية الله ميرزا محمّد حسين نائينى\r\nتصحيح و تحقيق : سيد جواد ورعى\r\nبوستان كتاب\r\n1382\r\n","description":"","footnote":"","page_name":" 1 ","page_number":1},
  {"content":"\r\nنائينى ، محمد حسين ، 1239 - 1315 .\r\nتنبيه الامة و تنزيه الملة / حسين نائينى ؛ تصحيح و تحقيق سيد جواد روعى . - قم :\r\nبوستان كتاب قم ( انتشارات دفتر تبليغات اسلامى حوزه علميه قم ) 1382 .\r\n192 ص . نمونه . - ( بوستان كتاب قم ؛ 1046 )\r\n11000 ريال\r\nISBN : 964 - 371 - 348 - 2\r\nفهرستنويسى بر اساس اطلاعات فيپا .\r\nپشت جلد به انگليسى :\r\nAyatollah Mirrza Mohammad Hoseyn naieni\r\nTanbiho L - omma va Tanziho L - mella [ An analysis of the eslamic social and Publical Principles 
  ]\r\nكتابنامه : ص . [ 187 
  ] - 192 همچنين به صورت زير نويس .\r\n1 . اسلام و دولت 2 . استبداد 3 . مشروطيت . الف . ورعى ، جواد ، مصحح و محقق . ب . دفتر تبليغات اسلامى حوزهء علميه قم . بوستان كتاب قم . ج . عنوان .\r\n9 ت 2 ن / 231 BP\r\n4832 / 297\r\n1382\r\nشابك : 2 - 348 - 371 - 964 / ISBN : 964 - 371 - 348 - 2\r\nمسلسل انتشار : 2061\r\nبوستان كتاب قم\r\nتنبيه الأمة و تنزيه الملّة\r\nنويسنده : آية الله ميرزا محمد حسين نائينى\r\nتصحيح و تحقيق : سيد جواد ورعى\r\nناشر : مؤسسه بوستان كتاب قم\r\n( انتشارات دفتر تبليغات اسلامى )\r\nليتوگرافى ، چاپ و صحافى : چاپخانهء دفتر تبليغات اسلامى\r\nنوبت چاپ : اول / 1382\r\nشمارگان : 2000\r\nبها : 1100 تومان\r\nحق چاپ براى ناشر محفوظ است\r\nدفتر مركزى : قم خيابان شهدا ( صفائيه ) بوستان كتاب قم ، ص پ 917 ، تلفن 7 - 7742155 ، نمابر : 7742154\r\nفروشگاه مركزى ( شمارهء 1 ) : قم چهار راه شهدا ( محل عرضهء 12000 عنوان كتاب با همكارى بيش از 170 ناشر ) تلفن : 7743426\r\nفروشگاه شمارهء 2 : تهران ، خيابان انقلاب ، خيابان فلسطين جنوبى ، كوچهء دوم ( پشن ) ، پلاك 3 / 22 تلفن : 6460735\r\nفروشگاه شمارهء 3 : مشهد ، خيابان آية الله شيرازى ، كوچه چهار باغ ، انتشارات دفتر تبليغات اسلامى شعبهء خراسان ، تلفن : 2251139\r\nفروشگاه شمارهء 4 : اصفهان خيابان حافظ ، چهار راه كرمانى ، گلستان كتاب ( دفتر تبليغات اسلامى شعبهء اصفهان ) ، تلفن : 2220370\r\nنشانى الكترونيك : http : / / www . bustaneketab . com\r\nپست الكترونيك : E - mail : bustan @ bustaneketab . com\r\nPrinted in the Islamic Republic of Iran\r\n","description":"","footnote":"","page_name":" 2 ","page_number":2},
  {"content":"\r\nبسم الله الرحمن الرحيم\r\n","description":"","footnote":"","page_name":" 3 ","page_number":3},
  {"content":"\r\nبا قدردانى\r\nاز همكارانى كه در توليد اين اثر نقش داشته‌اند :\r\nويراستار : بوذر ديلمى معزى .\r\nكنترل ويرايش : ولى قربانى .\r\nحروف نگار : راضيه بذر افشان .\r\nاصلاحات حروف نگارى : سعيد حميدى و مهدى ساعدى .\r\nصفحه آرايى : محمود هدايى و احمد اُخلى .\r\nكنترل فنى صفحه آرايى : سيد رضا موسوى منش .\r\nنمونه خوانى : سيد حسين حسينى ، بيژن سهرابى ، سيد على قائمى ، جليل حبيبى و محمد جواد مصطفوى .\r\nنظارت و كنترل : عبد الهادى اشرفى .\r\nطراح جلد : ميثم اشعرى .\r\nمسؤول توليد : حسين محمدى .\r\nپيگير چاپ : سيد رضا محمدى .\r\nبوستان كتاب قم\r\n1382\r\n","description":"","footnote":"","page_name":" 4 ","page_number":4},
  {"content":"\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمقدّمهء تحقيق\r\n\r\nزندگينامهء علامهء نائينى\r\nآية اللَّه ميرزا محمد حسين غروى نائينى از علماى به نام شيعه در سال 1276 ه . ق « 1 » در خانواده‌اى روحانى در شهر نائين ، از توابع اصفهان ديده به جهان گشود . پدرش شيخ عبد الرحيم و قبل از وى جدّش شيخ محمد سعيد ، هر دو شيخ الاسلام اصفهان بودند كه از سوى سلطان وقت به اين منصب نائل شدند .\r\n\r\nنائينى تحصيل علم و دانش را از سنين كودكى در زادگاهش آغاز كرد و پس از طى مقدمات در سن 17 سالگى عازم اصفهان شد و در محضر علماى اين شهر ، همچون : شيخ محمد باقر اصفهانى ، ميرزا ابو المعالى كلباسى ، ميرزا محمد حسن هزارجريبى و جهانگير خان قشقايى تحصيلاتش را در\r\n","description":"","footnote":"\r\n« 1 » سيد محسن امين در ( اعيان الشيعه ، ج 6 ، ص 54 ) و شيخ عبد الحسين حلَّى از شاگردان نائينى ( مجلهء حوزه ش 76 - 77 ، ص 31 ) ولادت او را به تاريخ 1273 ه . ق ثبت كرده‌اند . شيخ آقا بزرگ طهرانى در سال 1277 دانسته ( نقباء البشر ج 2 ، ص 593 ) ؛ ولى به استناد دستخط پدر او در پشت قرآن خود تاريخ ولادت او 27 ذى القعده 1276 بوده است . ( ر . ك : مجلهء حوزه ش 77 - 76 ، ص 406 ) گرچه عبد الهادى حائرى با استناد به يك نسخه عكسى از گواهينامهء زاد روز نائينى كه به خط پدر وى نوشته شده ، تاريخ ولادت او را در سال 1277 ثبت كرده است .\r\n( تشيع و مشروطيت ، ص 153 ) .\r\n","page_name":" 11 ","page_number":11},
  {"content":"\r\nرشته هاى مختلف فقه ، اصول ، كلام و حكمت دنبال كرد . « 1 » علاوه بر دروس متداول حوزه ، براى آشنايى با ادبيات فارسى و عربى و دانش رياضى نيز تلاش وافرى نمود . « 2 »\r\n\r\nهجرت به عتبات\r\nنائينى در سال 1303 ه . ق راهى عراق شد تا از محضر اساتيد برجستهء آن دوران ، كسب فيض نمايد . در سامرّا رحل اقامت گزيد و از شاگردان برجستهء ميرزاى شيرازى و در اواخر عمر شريف او ، كاتب و محرّر او شد . « 3 » او را از جمله مشاوران ميرزاى شيرازى در ماجراى نهضت تنباكو شمرده‌اند ، به طورى كه به درخواست ميرزا ، او و بقيهء شاگردان صورت تلگرافى را براى ارسال نزد ناصر الدين شاه تهيه و به محضر استاد بردند . « 4 » پس از وفات ميرزاى شيرازى در سال 1312 ه . ق ، مدتى در محضر سيد محمد فشاركى به تحصيل پرداخت ، ولى به علل گوناگون و از آن جمله تلاش دولت عثمانى مبنى بر جلوگيرى از تمركز قدرت در سامرا ، شاگردان برجستهء ميرزا همچون : ميرزا محمد تقى شيرازى ، سيد اسماعيل صدر عاملى ، سيد محمد فشاركى و ميرزاى نائينى پراكنده شدند . نائينى در سال 1314 راهى نجف اشرف گرديد و در درس آخوند ملا محمد كاظم خراسانى حاضر و از خواص آن بزرگوار و اصحاب مجلس استفتاى او شد . « 5 » سالها در كنار خراسانى به فعاليت علمى و سياسى مشغول بود .\r\n\r\n","description":"","footnote":"\r\n« 1 » . اعيان الشيعه ، ج 6 ، ص 54 .\r\n« 2 » . مجلهء حوزه ، ش 76 - 77 ، ص 31 به نقل از شيخ عبد الحسين حلَّى .\r\n« 3 » . اعيان الشيعه ، ج 6 ، ص 54 .\r\n« 4 » . حماسهء فتوا « ويژه نامه روزنامه جمهورى اسلامى » ، سال 1370 ، مصاحبه با آية اللَّه سيد رضى شيرازى .\r\n« 5 » . شيخ آقا بزرگ طهرانى ، نقباء البشر ، ج 2 ، ص 593 .\r\n","page_name":" 12 ","page_number":12},
  {"content":"\r\n\r\nشخصيت علمى\r\nنائينى با آنكه استادش در قيد حيات بود ، تدريس رسمى آغاز كرد و شفتگان علم و دانش را بر گرد وجود خويش جمع نمود ، او در طى اين مدت طولانى ، با تلاش و كوشش فراوان توانست به مدارج عالى علمى و معنوى در رشته هاى مختلف فقه ، اصول ، كلام ، حكمت ، رياضى ، اخلاق و عرفان دست يابد . در عين حال تبحّر او در « اصول فقه » سبب شد كه به « مجدّد علم اصول » شهرت يابد . حوزهء درس اصول او به لحاظ « موشكافيهاى دقيق » و « غموض تحقيقاتش » امتياز خاصى پيدا كرد ، به طورى كه افراد مبتدى و متوسط در آن شركت نداشته و تنها صاحبنظران در آن حضور مىيافتند . « 1 » توانايى و مهارت او در تدريس و شاگرد پرورى سبب شد كه بتواند شاگردان برجستهء متعددى را تربيت نمايد .\r\nمحضر درس او را از بزرگترين مجالس درس و بحث در نجف اشرف شمرده‌اند . « 2 » سيد حسن بجنوردى ، شيخ محمد على كاظمى خراسانى ، شيخ موسى خوانسارى نجفى ، شيخ محمد تقى آملى ، سيد ابو القاسم خوئى ، شيخ احمد كاشف الغطاء ، شيخ محمد حسين كاشف الغطاء ، سيد جمال گلپايگانى ، سيد محمود شاهرودى ، سيد محسن حكيم ، علامه طباطبائى ، شيخ عبد الحسين حلَّى و سيد محمد هادى ميلانى از جمله شاگردان برجستهء او بودند . « 3 » او به گفتهء خودش از دو تن از فقهاى مشهور ، حاج ميرزا حسين طهرانى نجفى فرزند مرحوم ميرزا خليل و شيخ محمد طه نجف اجازهء نقل روايت داشت . « 4 »\r\n\r\n","description":"","footnote":"\r\n« 1 » . همان ، ص 594 .\r\n« 2 » . اعيان الشيعه ، ج 6 ، ص 55 .\r\n« 3 » . ر . ك : اعيان الشيعه ، ج 6 ، ص 55 ؛ نقباء البشر ، ج 2 ، ص 593 .\r\n« 4 » . ر . ك : ملا على خيابانى تبريزى ، علماء معاصرين ، ص 401 - 402 .\r\n","page_name":" 13 ","page_number":13},
  {"content":"\r\nنائينى به درجه‌اى از مقام و منزلت علمى دست يافت كه شخصيتهاى بزرگى از او تجليل نموده‌اند . سيد محسن امين از او به « عالم جليل ، فقيه ، اصولى ، حكيم ، عارف ، اديب ، عابد و مدرّس » ياد كرده « 1 » ؛ مدرس تبريزى نيز از او به « فحول علما و فقهاى اماميهء عصر حاضر كه به كثرت تحقيق و زيادت تدقيق شهرت دارد » ، نام برده است . « 2 » مقام فقاهت او در حوزهء نجف مورد توجه خواص قرار داشت و همين امر سبب شد كه پس از وفات ميرزا محمد تقى شيرازى و شيخ الشريعهء اصفهانى ، مرجعيت شيعه بر عهدهء او و عالم مشهور معاصرش سيد ابو الحسن اصفهانى نهاده شود .\r\n\r\nشخصيت معنوى\r\nميرزاى نائينى علاوه بر موقعيت علمى ، از مقام و منزلت معنوى نيز برخوردار بود . شيخ آقا بزرگ طهرانى او را « ورع ، پرهيزكار ، صالح و بى اعتنا به زخارف دنيا و بى توجه به رياست و مقام » معرفى كرده ، به طورى كه هرگاه به نماز مىايستاد ، بدنش از خوف پروردگار مىلرزيد و اشك ديدگانش بر محاسنش جارى مىشد . « 3 » تقريبا همه شاگردانش كه دربارهء او سخن گفته‌اند ، او را به تقوا و وارستگى ، صفاى باطن ، عارى از هوا و خودبينى ، خوشرويى و مهربانى ، تواضع و فروتنى ستوده‌اند . « 4 » انس با معنويات ، تهجّد و دعا و تضرّع در پيشگاه پروردگار در زندگى نائينى از دوران نوجوانى و جوانى آغاز شد ، خوشه چين خرمن اساتيدى چون : شيخ محمد باقر اصفهانى بود كه در قنوت\r\n\r\n","description":"","footnote":"\r\n« 1 » . اعيان الشيعه ، ج 6 ، ص 54\r\n« 2 » . محمد على مدرس تبريزى ، ريحانة الادب ، ج 4 ، ص 162 .\r\n« 3 » . نقباء البشر ، ج 2 ، ص 593 .\r\n« 4 » . ر . ك : مجلهء حوزه ، ش 76 - 77 ، ص 26 - 87 ؛ شيخ جعفر الشيخ باقر آل محبوبه ، ماضى النجف و حاضرها ، ج 3 ، ص 364 .\r\n","page_name":" 14 ","page_number":14},
  {"content":"\r\nنماز شبشان دعاى ابو حمزهء ثمالى را زمزمه مىكردند . « 1 » ارتباط و پيوند او در نجف و سامرا با عارف نامور ملا حسينقلى همدانى نشانهء مقام و منزلت معنوى اوست .\r\nنائينى هرگاه از سامرا به نجف سفر مىكرد ، بر آخوند همدانى وارد مىشد و در منزل او به ديد و بازديد مىپرداخت . « 2 » شخصيت معنوى نائينى موجب شد كه سيد احمد كربلائى از شاگردان ملا حسينقلى همدانى كه خود عارفى سالك بشمار مىرفت ، هنگام وفات ، او را وصّى و مسئول كارهاى خود قرار دهد . « 3 »\r\n\r\nشخصيت اجتماعى - سياسى\r\nنائينى كه در مكتب ميرزاى شيرازى تربيت شده و با منش اجتماعى - سياسى او انس گرفته بود و در نهضت تنباكو از مشاوران وى بشمار مىرفت ، در عرصه هاى سياسى - اجتماعى حضور جدى و فعّالى داشت . از سوى ديگر انس و دوستى او با سيد جمال الدين اسد آبادى از دوران جوانى در اصفهان « 4 » و استمرار اين پيوند تا زمانى كه در سامرا بود ، به طورى كه سيد جمال در سفرى به سامرا براى ملاقات با ميرزاى شيرازى چند روزى در حجرهء نائينى ساكن شد ؛ « 5 » نشان از تفكر اجتماعى - سياسى نائينى و منش او در اين عرصه دارد . زندگى او در مقاطع مختلف و حضورش در جريانات مهم سياسى آن عصر همچون انقلاب مشروطيت در ايران ، جهاد بر ضد استعمار انگليس ، تجاوز روسيه و نهضت اسلامى در عراق كه به تبعيدش منتهى شد ، گواه بر شخصيت اجتماعى - سياسى اوست .\r\n\r\n","description":"","footnote":"\r\n« 1 » مجلهء حوزه ، ش 30 ، ص 40 ، مصاحبه با آية اللَّه نجفى همدانى .\r\n« 2 » . همان ، ص 35 ، از قول پدرشان كه شاگرد نائينى بود .\r\n« 3 » . مجلهء حوزه ، ش 30 ، ص 35 .\r\n« 4 » همان ، همو از قول پدرش كه شاگرد نائينى بود .\r\n« 5 » حماسهء فتوا ، آية اللَّه سيد رضى شيرازى .\r\n","page_name":" 15 ","page_number":15},
  {"content":"\r\nنقل كرده‌اند كه شيخ حسن كربلائى دوست و هم بحث قديمى نائينى - تاريخ دخانيه - را به توصيهء ميرزاى نائينى در تشريح نهضت اسلامى تنباكو نگاشت . « 1 » اين مطلب گذشته از اينكه نشانگر حضور نائينى در عرصه هاى سياسى - اجتماعى است ، از هوشيارى او حكايت دارد كه تاريخ صادقانهء اين نهضت عظيم به رهبرى مرجعيت شيعه به قلم يكى از علماى وارسته و شاگردان رهبرى نهضت نگاشته شود و از تحريف قدرت طلبان و قلم به مزدان مصون بماند .\r\nدر نهضت تنباكو در كنار ميرزاى شيرازى ، در نهضت مشروطه در كنار آخوند خراسانى ، در جهاد بر ضد بيگانگان در كنار عبد اللَّه مازندرانى و در نهضت اسلامى ملَّت عراق ، همگام با سيد ابو الحسن اصفهانى بود .\r\nپس از اعلان مشروطيت در ايران ، او را بزرگترين حاميان مشروطه شمرده‌اند كه با تأليف كتاب مشهور و ارزندهء « تنبيه الأمّة و تنزيه الملَّة » ، كه مورد تأييد رهبران مشروطه آخوند ملا محمد كاظم خراسانى و ملَّا عبد اللَّه مازندرانى قرار گرفت ، سهم وافرى در اين نهضت ايفا كرد . تأليف اين اثر در شرائط دشوار آن روز از يك سو در ميان مسلمانان پشتوانه‌اى نظرى براى مشروطه بشمار مىآمد ، به گونه‌اى كه شخصيتى چون شهيد مرتضى مطهرى فارغ از ماجراى مشروطه دربارهء جايگاه اين اثر مىنويسد :\r\n« انصاف اين است كه تفسير دقيق از توحيد عملى اجتماعى و سياسى اسلام را هيچكس به خوبى علَّامه بزرگ و مجتهد سترگ ميرزا محمد حسين نائينى « قدس سره » توأم با استدلالها و استشهادهاى متقن از قرآن و نهج البلاغه در كتاب ذى قيمت تنبيه الأمّة و تنزيه الملَّة بيان نكرده است » . « 2 »\r\n\r\n","description":"","footnote":"\r\n« 1 » شيخ حسن اصفهانى كربلايى ، تاريخ دخانيه ، به كوشش رسول جعفريان ، در مقدمه از قول آية اللَّه سيد محمد حسينى همدانى داماد ميرزاى نائينى نقل كرده است .\r\n« 2 » . شهيد مرتضى مطهرى ، نهضتهاى اسلامى در صد سالهء اخير ، ص 42 .\r\n","page_name":" 16 ","page_number":16},
  {"content":"\r\nسرنوشت ناگوار مشروطه در ايران كه به حاكميت استبداد سياه خاندان پهلوى منتهى شد ، و حوزه و روحانيت و رهبران مشروطه را مأيوس ساخت ، از ارزش و اهميت اين اثر نمىكاهد ، هر چند نائينى از اينكه كتابش پشتوانهء چنان مشروطه‌اى باشد و مورد سوء استفادهء قدرت طلبان و فرصت طلبان مدّعى مشروطه خواهى قرار گيرد ، ابا داشت و ناراحتى خود را از انتشار كتابش در آن شرائط مخفى نمىكرد ، با اين حال سرنوشت مشروطه موجب كناره گيرى كلَّى نائينى از عرصه هاى سياسى - اجتماعى نشد ، شخصيتى چون او نمىتوانست نسبت به سرنوشت اسلام و مسلمين بىتفاوت باشد .\r\nدر ماجراى هجوم روسيه به شمال ايران در سال 1330 ه . ق ، در كنار علماى نجف به رهبرى مازندرانى براى حركت به سمت ايران آماده شد « 1 » ؛ چه اينكه در ماجراى جنگ جهانى اول و اعلان جهاد بر ضد انگليس در عراق در سال 1333 ه . ق نيز در شمار علمايى قرار گرفت كه در جبهه و جهاد حضور جدّى داشتند « 2 » .\r\nپس از به قدرت رسيدن ملك فيصل ، توسط انگليسيها و تشكيل كابينه و اعلان انتخابات عمومى براى ايجاد مجلس مؤسسان ، نائينى همگام با علماى ديگر با آن مخالفت كرده و شركت در انتخابات را تحريم نمود . فيصل و حاميان خارجى او كه برگزارى انتخابات را در چنين وضعيتى ناممكن مىدانستند ، به زور متوسل شده و شيخ محمد خالصى زاده و سيد محمد صدر را به ايران و پس از مدتى در سال 1341 ه . ق ، شيخ مهدى خالصى را كه رهبرى اين حركت را بر عهده داشت ، به حجاز تبعيد كردند .\r\nسيد ابو الحسن اصفهانى و محمد حسين نائينى به همراه تعدادى از علما\r\n\r\n","description":"","footnote":"\r\n« 1 » سيد حسن شبرّ ، تاريخ العراق السياسى المعاصر ، ج 2 ، ص 125 .\r\n« 2 » عبد الهادى حائرى ، تشيع و مشروطيت ، ص 156 به نقل از آية اللَّه سيد شهاب الدين مرعشى نجفى كه خود در اين جهاد حضور داشت .\r\n","page_name":" 17 ","page_number":17},
  {"content":"\r\nبه عنوان اعتراض به تبعيد خالصى به سوى ايران حركت كرده و در حقيقت به ايران تبعيد شدند و مورد استقبال علماء و مردم ايران قرار گرفتند . « 1 » آية اللَّه شيخ عبد الكريم حائرى يزدى ، از علماى نجف استقبال گرمى به عمل آورد ، درس خود را تعطيل كرده و از شاگردان خود خواست كه در درس نائينى شركت كنند . اقامت علماء در ايران نزديك به يكسال طول كشيد ، سپس هيئتى از عراق به قم آمده و از نائينى و اصفهانى خواستار بازگشت علماء به عراق شد . « 2 » با بازگشت علماء به عراق استقبال پر شورى از مراجع عظام تقليد نجف به عمل آمد .\r\nپس از بازگشت به عراق در سال 1342 ه . ق ، نائينى بيشترين وقت خود را صرف تدريس و رسيدگى به مراجعات مردم در منصب مرجعيت نمود . هر چند با حضور علماى ديگرى چون سيد ابو الحسن اصفهانى مرجعيت عام پيدا نكرد ، اما به لحاظ موقعيت علمى و زهد و تقواى عملى ، مورد توجه عام و خاص بود . بالأخره پس از هشتاد سال عمر با بركت در 26 جمادى الاولى سال 1355 ه . ق ، دار فانى را وداع گفت و در صحن مولى الموحدين امير المؤمنين على عليه السّلام به خاك سپرده شد .\r\n\r\nآثار و تأليفات\r\nنائينى آثار و تأليفات فراوانى بجا نهاد ، برخى به قلم او و برخى ديگر محصول سالها تدريس اوست كه به قلم شاگردانش به رشته تحرير در آمده ، اين آثار به روايت سيد محسن امين عبارتند از « 3 » 1 . رساله‌اى براى عمل مقلدين « وسيلة النجات » 2 . حواشى على العروة الوثقى\r\n\r\n","description":"","footnote":"\r\n« 1 » . همان ، ص 175 - 178 ؛ سيد عبد الحجت بلاغى ، تاريخ نائين ، ص 188 .\r\n« 2 » . حسين مكّى ، تاريخ بيست سالهء ايران ، ج 2 ، ص 347 ؛ تاريخ نائين ، ص 188 .\r\n« 3 » . سيد محسن امين ، اعيان الشيعه ، ج 6 ، ص 55 .\r\n","page_name":" 18 ","page_number":18},
  {"content":"\r\n3 . رسالة الصلاة فى اللباس المشكوك 4 . رسالة في أحكام الخلل فى الصلاة 5 . رسالة في نفي الضرر 6 . رسالة في التعبدي و التوصلي 7 . تنبيه الأمّة و تنزيه الملَّة 8 . اجوبة مسائل المستفتين ( احتمالا به نام ذخيرة العباد ليوم المعاد « رسالهء سؤال و جواب » چاپ شده است . ) مؤلف « معجم المؤلفين العراقيين » آثار ديگرى براى نائينى بر شمرده كه عبارتند از « 1 » 9 . رسالة في مسائل الحج و مناسكه 10 . فهرست الحواشي على العروة الوثقى 11 . مناسك حج به زبان فارسى علاوه بر آن ، آثار ذيل را نيز مىتوان در زمرهء تأليفات وى بشمار آورد :\r\n12 . حواشى بر كتاب « الإرث » نوشته ملا هاشم خراسانى 13 . حواشى بر رسالهء سؤال و جواب نوشته ميرزا محمد تقى شيرازى شاگردان علَّامه نائينى بعضى از مباحث درس خارج فقه و اصول او را نيز به رشتهء تحرير در آورده‌اند كه از آن جمله عبارتند از :\r\n1 . منية الطالب في شرح المكاسب از : موسى خوانسارى نجفى 2 . كتاب الصلاة از : شيخ محمد على كاظمى خراسانى 3 . المكاسب و البيع از : شيخ محمد تقى آملى 4 . اجود التقريرات از : سيد ابو القاسم موسوى خويى 5 . فوائد الاصول از : شيخ محمد على كاظمى خراسانى در ميان آثار ياد شده ، مهمترين اثر ميرزاى نائينى كه شهرت\r\n\r\n","description":"","footnote":"\r\n« 1 » . كوركيس عواد ، معجم المؤلفين العراقيين ، ج 3 ، ص 152 .\r\n","page_name":" 19 ","page_number":19},
  {"content":"\r\nاجتماعى - سياسى او مرهون آن است ، « رساله تنبيه الأمة و تنزيه الملَّة » است كه برخى نام آن را « تنبيه الأمّة و تنزيه الملَّة فى لزوم مشروطية الدولة المنتخبة لتقليل الظلم على أفراد الأمّة و ترقية المجتمع » ثبت كرده‌اند . « 1 » گرچه محتواى كتاب به همين منظور نوشته شده ، اما مؤلف محقق كتاب نام آن را « تنبيه الأمّة و تنزيه الملَّة » نهاده است . اين اثر به زبان فارسى ولى با قلمى فقيهانه و عالمانه نگاشته شده است . « 2 » با توجه به اشتهار اين اثر و شواهد فراوانى كه بر تأليف آن توسط علامه نائينى وجود دارد ، اظهار ترديد برخى « 3 » در اين زمينه بى اساس بوده و مسأله روشنتر از آن است كه نيازمند ذكر شواهد باشد . بسيارى از شاگردان نائينى كه دربارهء استاد سخن گفته‌اند ، از تأليف اين اثر در عصر مشروطه ذكرى به ميان آورده‌اند .\r\n\r\nسرنوشت « تنبيه الأمّة و تنزيه الملَّة »\r\nيكى از نكات قابل توجه دربارهء اين كتاب ، نظر مؤلف آن بر جمع آورى نسخ آن در بازار است . « 4 » اينكه بعضى از مستشرقين « نفى نگارش تنبيه الامه و طرد آن » را به عنوان يكى از عوارض شهادت شيخ فضل اللَّه نورى به مؤلف نسبت داده‌اند ، « 5 » و اينكه « نائينى تحت شرائط و عوارض بعدى مسوّده هاى\r\n\r\n","description":"","footnote":"\r\n« 1 » . مدرس تبريزى ، ريحانة الادب ، ج 4 ، ص 162 .\r\n« 2 » . متأسفانه افراد بى اطلاع اصل كتاب را به زبان عربى دانسته‌اند كه مرحوم طالقانى به ترجمهء آن مبادرت كرده است ! ( ر . ك : صادق زيبا كلام ، سنت و مدرنيته ، ص 489 ) .\r\n« 3 » . كاظم روحانى ، نامهء انجمن كتابداران ايران ، دوره دهم ، ش 10 ، ص 236 ( به نقل از موسى نجفى ، مجلهء مسجد ، ش 18 ، ص 39 ) .\r\n« 4 » . سيد محسن امين ، اعيان الشيعه ، ج 6 ، ص 55 ؛ محمد حرز الدين ، معارف الرجال ، ج 1 ، ص 287 .\r\n« 5 » حامد الگار ، دين و دولت در ايران ، نقش علما در دورهء قاجار ، ترجمهء ابو القاسم سرّى ، ص 379 .\r\n","page_name":" 20 ","page_number":20},
  {"content":"\r\nتنبيه الامة را در رود فرات ريخت يا در آتش سوزاند » « 1 » و يا اينكه « چون مؤلف اين كتاب را با مقام و موقعيت خود در عرصهء مرجعيت منافى ديد ، اقدام به جمع آورى آن نمود » « 2 » و يا اينكه « چون نائينى احساس كرد با وجود اين كتاب دشمنان او كه مخالفان مشروطه بودند ، او را زعيم سياسى مىشمارند نه زغيم دينى » « 3 » همگى يا اخبارى بدون شاهد و مدركاند و يا صرفا تحليلهايى غير واقعى به نظر مىرسند . چنان كه نسبت دادن جمع آورى اين كتاب به دشمنان مشروطه نيز گمانى بيش نبوده و چندان بر واقعيات منطبق نيست .\r\nدر اين باره فقط به ياد آورى چند نكته بسنده مىكنيم :\r\n1 . « اقدام به جمع آورى كتاب از سوى مؤلف » على رغم آنكه توسط يكى از فرزندان ايشان در سالهاى اخير به شدّت تكذيب شده و اظهار نموده‌اند كه اين داستان را در ايران شنيده‌اند ، « 4 » با شواهد متعددى كه دارد دور از واقعيت نيست . گذشته از اينكه سيد محسن امين و محمد حرز الدين اين مطلب را مطرح كرده‌اند ، عبد الهادى حائرى به نقل از فرزند ارشد مؤلف كه شاگرد وى نيز بوده ، اين مطلب را نقل كرده است . « 5 » البته نسبت به جزئياتى كه در اين زمينه گفته شده ، نمىتوان اطمينان پيدا كرد ، اما اصل اين اقدام از مؤلف فقيه آن دور از انتظار نيست .\r\n2 . پاره‌اى از انگيزه هايى كه براى اين اقدام بر شمرده‌اند ، هم با مقام و منزلت معنوى مؤلف و هم با واقعيات عصر او ناسازگار مىنمايد . اينكه او براى اشتهار به « رجل دينى بودن » و رسيدن به مرجعيت چنين اقدامى كرده باشد ، علاوه بر آن كه با مقام معنوى و زهد و وارستگى او از دنيا منافات دارد ،\r\n\r\n","description":"","footnote":"\r\n« 1 » . حسن شايگان ، مجلهء فرهنگ و توسعه ، ش 29 - 30 ، مقاله « مليّت ، حريت ، عدالت ، مدنيّت » .\r\n« 2 » . عبد الهادى حائرى ، تشيع و مشروطيت ، ص 220 .\r\n« 3 » . على خاقانى ، شعراء الغرىّ ، ج 4 ، ص 301 .\r\n« 4 » . مجلهء حوزه ، ش 77 - 76 ، ص 20 و 21 .\r\n« 5 » . تشيع و مشروطيت ، ص 220 .\r\n","page_name":" 21 ","page_number":21},
  {"content":"\r\nحكايت از « تنافى مرجعيت با رجل سياسى بودن » دارد كه با شرائط مرجعيت در يكصد سال گذشته و پس از نهضت تنباكو بويژه در عراق منطبق نيست .\r\nبسيارى از مراجع اين دوره حضور در عرصه هاى سياسى - اجتماعى را وظيفهء خويش دانسته و در دفاع از مبانى دين و حريم امت اسلامى ترديدى به خود راه نمىدادند .\r\n3 . از اين رو ، احتمال اينكه سرنوشت مشروطه در ايران و حوادث غير مترقبه‌اى چون شهادت شيخ فضل اللَّه نورى كه بر اثر نفوذ بيگانگان و خوش رقصى بيگانه پرستان رخ داد و روحانيت به كلَّى از صحنه خارج شد و مشروطه‌اى بر خلاف نظر رهبران مشروطه تحقق يافت ، علت اصلى جمع آورى كتابى باشد كه در حقيقت با هدف تحكيم پايه هاى نظام مشروطه نگاشته شده بود . اما با سرنوشت مشروطه ، جمع آورى كتاب مىتوانست اين اثر را داشته باشد كه قدرت طلبان و آزاديخواهان غربزده با استناد به آثارى از اين قبيل مستظهر به حمايت علما نباشند و اين نكتهء بسيار مهمى است كه حاكى از هوشيارى مؤلف است . فقيه وارسته‌اى چون نائينى كه با احساس مسئوليت اين اثر را تأليف كرد ، ولى در همان ايام با حادثه ناگوار اعدام نورى و انحراف مشروطه روبرو شد ، « 1 » چنان كه كتابش را جمع آورى كند تا استبداد پيشگان جديد از آن سوء استفاده نكنند ، دور از انتظار نيست ، هر چند كتاب او حاوى مباحثى فراتر از مشروطه است .\r\nعلى رغم بى ميلى مؤلف نسبت به نشر اين اثر پس از به وجود آمدن شرائط جديد ، چاپ دوم آن در تهران در چنين شرائطى به سال 1328 ه ، خود شاهدى بر فراهم بودن زمينه هاى سوء استفاده است . در شرائطى كه رهبران مشروطه و علما و روحانيان از مشروطه روگردان شده و منزوى گشته‌اند ،\r\n\r\n","description":"","footnote":"\r\n« 1 » اين اثر در ربيع الاول سال 1327 ه . ق به پايان رسيد و در همين سال در بغداد به چاپ رسيد .\r\nشيخ فضل اللَّه نورى نيز در 13 رجب همين سال در تهران به شهادت رسيد . ( ر . ك : ناظم الاسلام كرمانى ، تاريخ بيدارى ايرانيان ، ج 2 ، ص 535 ) .\r\n","page_name":" 22 ","page_number":22},
  {"content":"\r\nو نائينى نيز از آن دل سرد گشته ، چاپ مجدّد اثر او توسط چه كسانى مىتوانست صورت بگيرد ؟ به هر صورت احتمال اينكه چنين انگيزه‌اى در جمع آورى نسخ كتاب مطرح بوده ، بعيد نيست .\r\n4 . نكتهء حائز اهميت ديگر آنكه ، اين كتاب با انگيزهء پاسخگويى به شبهات مخالفان مشروطه نگاشته شد ، در حالى كه پس از خروج مخالفان مشروطه از صحنه و يكَّه تازى مشروطه خواهان غربزده اين كتاب جوابگو نبود ، و به عبارتى لااقل بخش مهمى از آن « بلا موضوع » گشته بود ، اينك اثرى مورد نياز بود تا از مشروطهء مورد نظر رهبران مذهبى مشروطه در برابر مشروطه خواهان غربزده دفاع كند و پاسخگوى تفكرات آنان باشد . در آن شرائط علماى مشروطه خواه در مصاف با مشروعه خواهان نبودند تا اين كتاب راهگشا باشد ، بلكه در مصاف با روشنفكران غربزده بودند و تأليفى نو لازم بود تا مبانى فكرى علماى مشروطه خواه را مدلَّل سازد .\r\nبا اين همه اقدام به جلوگيرى از نشر و گسترش اين اثر در آن مقطع تاريخى نمىتواند اين اثر نفيس را ، كه پاره‌اى از ديدگاههاى اسلام در زمينهء نظام سياسى را مدلَّل ساخته ، بى اعتبار نمايد ، به شرط آنكه با اين اثر علمى « برخورد سياسى » و « معاملهء منفعت طلبانهء گروهى » نشود ، بلكه به عنوان اثرى نفيس و تلاشى علمى در تاريخ روحانيت شيعه در عرصه « فقه سياسى » مورد توجه قرار گيرد .\r\n\r\n« تنبيه الأمّة » و انگيزهء تحقيق و تصحيح آن\r\n« تنبيه الأمة » تاكنون سه مرتبه به چاپ رسيده ، - بار اول به سال 1327 ه . ق ، در بغداد ، قطع رقعى در 95 صفحه ، چاپ سربى ، مطبعه حيدرى .\r\n- بار دوم به سال 1328 ه . ق ، در تهران ، قطع رقعى در 95 صفحه ، چاپ سنگى ، كارخانهء مشهدى خداداد باسمه چى .\r\n","description":"","footnote":"","page_name":" 23 ","page_number":23},
  {"content":"\r\n- بار سوم به سال 1374 ه . ق ، ( برابر با سال 1334 ه . ش ) در تهران با مقدمه و توضيحات آية اللَّه سيد محمود طالقانى ، قطع وزيرى در 142 صفحه . پس از آن بارها همين چاپ افست شده و منتشر گرديده است .\r\nاين اثر همچنين چند مرتبه به زبان عربى ترجمه شده كه عبارتند از :\r\n- بار اول در سال 1956 م به صورت ناتمام در مجله عرفان ، شمارهء 43 توسط صالح جعفرى .\r\n- بار دوم به سال 1410 ه . ق ، به صورت كامل در مجلهء الموسم شمارهء 5 توسط محمد سعيد الطريحى در لبنان .\r\n- بار سوم در سال 1419 ه . ق ، به صورتى مستقل و با مقدمه‌اى سودمند به همت عبد الكريم آل نجف در مؤسسه احسن الحديث قم .\r\nهمچنين در سال 1418 نيز در پايان كتاب « ضد الاستبداد » تأليف توفيق السيف ، همراه با توضيحاتى در پاورقى به چاپ رسيده است .\r\nدر چاپ سوم كتاب كه امروز در بازار موجود است ، اغلاط فراوانى به چشم مىخورد ، علاوه بر آن پاره‌اى از عبارات حذف شده و در پاره‌اى موارد براى سهولت در فهم تغييراتى به عمل آمده كه گاه معنا را دگرگون ساخته است . از اين رو انتشار متنى تصحيح شده ، همراه با ذكر مآخذ و منابع كه نياز امروز جامعهء علمى است ، ضرورى مىنمود .\r\nاهميت اين اثر در تاريخ فلسفه سياسى شيعه بالاخص تاريخ نهضتهاى صد سالهء اخير روحانيت از يك سو ، و كثرت مراجعه محققان و پژوهشگران به اين كتاب ، ضرورت انتشار متن منقّح و منطبق بر چاپ اول كه به رؤيت مؤلف محقق رسيده و در عين حال همراه با توضيحاتى مختصر و مآخذ و منابع و فهارس مربوطه را دو چندان مىنمود . چاپ مجدّد اين اثر به معناى ناديده گرفتن تلاش در خور تقدير آية اللَّه طالقانى رحمه اللَّه در وارد كردن اين كتاب به متن ادبيات سياسى جامعه در فضاى استبداد زدهء رژيم گذشته نيست ، اما پس از گذشت قريب به نيم قرن ، نگاهى دوباره به اين كتاب لازم به نظر مىرسد\r\n","description":"","footnote":"","page_name":" 24 ","page_number":24},
  {"content":"\r\nتا متناسب با شرائط امروز به جامعه عرضه شود .\r\nمتأسفانه على رغم تلاش فراوانى كه صورت گرفت به نسخه‌اى خطى از اين اثر دست نيافتم ، ظاهرا دو نسخه خطى از اين كتاب در كتابخانه ها موجود است :\r\nاول : نسخهء خطى كتابخانه دكتر عبد اللَّه فياض كه عكسى از آن در كتابخانهء مجمع علمى عراق رقم 7 در فهارس نسخ خطى ثبت شده است . « 1 » دوم ، نسخهء خطى كتابخانهء مرحوم وزيرى در يزد . ولى با مراجعه به ميكرو فيلم اين نسخه دركتابخانهء آستان قدس رضوى معلوم شد كه اين نسخه به سفارش مرحوم وزيرى در سال 1332 ه . ش از روى چاپ اول كتاب - احتمالا به دليل كمبود نسخ آن در بازار - استنساخ شده و در اثر كم دقتى نويسنده مواردى جا افتاده است ، لذا ارزش علمى ندارد . تنها براى نگارنده اين فائده را داشت كه قبل از دسترسى به چاپ اول معلوم شد كه چاپ دوم جز در موارد نادرى منطبق بر چاپ اول است و البته با دسترسى به چاپ اول كتاب در كتابخانه ملك اين امر مسجّل گرديد .\r\nدر اين تصحيح چاپ اول كتاب مبنا قرار گرفته ، اغلاط چاپ سوم تصحيح شده و موارد محذوف تذكر داده شده است و فقط پاره‌اى از اختلاف نسخه ها براى آنكه تا حدودى خطاهاى چاپ سوم معلوم گردد ، در پاورقى آورده شده و از ذكر اختلافهاى جزئى صرفنظر گشته است . ( چاپ اول با حرف رمز « أ » ، چاپ دوم با حرف « د » و چاپ سوم با حرف « س » مشخص شده است . ) مآخذ ، منابع و فهارس و پاره‌اى توضيحات در پاورقى و نيز مقدمه‌اى حاوى زندگينامه علامهء نائينى ، همچنين نشانه هاى سجاوندى براى فهم آسانتر عبارت عميق و مسلسل وار كتاب ، از جمله امتيازات اين چاپ بشمار مىرود . مناسب بود كه تحليلى از ديدگاههاى نائينى در اين مقدمه ارائه گردد ،\r\n\r\n","description":"","footnote":"\r\n« 1 » . عوّاد ، ميخائيل ، مخطوطات مجمع العلمى العراقى ، ج 3 ، ص 232 .\r\n","page_name":" 25 ","page_number":25},
  {"content":"\r\nاما چون پژوهشى مستقل در اين زمينه در آيندهء نزديك به محضر اهل فكر و انديشه عرضه خواهد شد ، از پرداختن به آن در اينجا صرفنظر نمودم .\r\nدر پايان لازم مىدانم از محقق ارجمند حجة الاسلام و المسلمين رضا مختارى در ارائهء ديدگاههاى خود در جهت تصحيح و تحقيق اين اثر ، همچنين از مسئولان كتابخانه هاى آستان قدس رضوى ، ملك و ملَّى و دست اندركاران محترم مركز انتشارات دفتر تبليغات اسلامى تشكر كنم و آمادگى خود را براى دريافت نظرات و پيشنهادات محققان و انديشمندان دربارهء انتشار اين اثر اعلام نمايم .\r\nبه ارواح تابناك عالمان وارسته و متعهد جهان تشيع كه عمر خود را براى اعتلاى اسلام و مسلمين صرف كردند ، درود مىفرستم و اين تلاش ناچيز را به روح مطهر علَّامه شيخ محمد حسين غروى نائينى رحمه اللَّه آفرينندهء اين اثر نفيس و روح ملكوتى حضرت امام خمينى رحمه اللَّه مؤسس و بنيانگذار نظام علوى جمهورى اسلامى و تحقق بخش آرزوى عالمانى چون نائينى تقديم مىكنم .\r\nو السلام - سيد جواد ورعى تابستان 1380\r\n","description":"","footnote":"","page_name":" 26 ","page_number":26},
  {"content":"\r\n\r\nياد آورى\r\nدر مراحل پايانى انتشار اين اثر ، متوجه شدم كه چندى پيش به همت آقاى سيد حميد رضا محمود زاده حسينى اين كتاب توسط انتشارات امير كبير به چاپ رسيده است . على رغم تلاش در خور تقدير محقق محترم در جهت استخراج مآخذ و منابع آيات ، روايات و نكات تاريخى ، اين چاپ نيز با نواقص و كمبودهايى روبروست :\r\n1 . فاقد فهرست تفصيلى به منظور دسترسى آسان به مطالب كتاب است .\r\n2 . تقريبا نيمى از كتاب - ظاهرا - بر اساس چاپ دوم كتاب تصحيح شده اما نيمه دوم آن مطابق با چاپ سوم است كه طبعا اغلاط فراوان و جا افتادگيهايى دارد . به عنوان نمونه :\r\nص 97 ضرب المثل دوم در عبارت نائينى حذف شده است .\r\nص 125 دو ضرب المثل در عبارت نائينى حذف شده است .\r\nص 37 جمله « لا اعطيكم بيدى . . » در تنبيه الأمّه آمده ولى محقق محترم در متن حذف كرده و در پاورقى آورده است .\r\nص 37 شعر سيد حيدر حلَّى در متن تنبيه الأمّه به طور كامل آمده است ولى در اين چاپ ناقص آورده شده و در پاورقى تكميل شده است .\r\n","description":"","footnote":"","page_name":" 27 ","page_number":27},
  {"content":"\r\nص 135 - 136 پنج ، شش كلمه جا افتاده است .\r\nنيز كلمات افك ص 97 ، مكشوف ص 103 ، انحاء فسوق ص 117 ، تعديل ص 118 ، ضابط ص 122 ، مقتضاى نيابت ص 123 ، ارجحيّت ص 125 ، رياست روحانيه ، محمد بن مسلمة و مسلمة بن مخلَّد ص 133 ، رشته ص 134 ، استنقاذ ص 139 ، علميّات ، تنبّه ، وطنيّه ص 148 ، مسالكت تنبّه ص 149 ، اسناد ص 153 ، شش مورد ص 156 - 157 ، اعلامشان ص 159 به تبع چاپ سوم كتاب غلط چاپ شده است .\r\nاز اين رو ، چاپ كنونى به خاطر مقابله دقيق چند نسخه چاپى و محور قرار گرفتن چاپ اوّل به سال 1327 ق ، در بغداد و تصحيح اغلاط فراوان چاپهاى بعدى ، همچنين برخوردارى از فهرست تفصيلى از چاپهاى قبلى امتياز پيدا مىكند .\r\nسيد جواد ورعى تابستان 1381\r\n","description":"","footnote":"","page_name":" 28 ","page_number":28},
  {"content":"\r\nچاپ اول - بغداد 1327 ق\r\n","description":"","footnote":"","page_name":" 29 ","page_number":29},
  {"content":"\r\nاستنساخ از روى چاپ اول - يزد 1373 ق\r\n","description":"","footnote":"","page_name":" 30 ","page_number":30},
  {"content":"\r\nچاپ دوم - تهران 1328 ق\r\n","description":"","footnote":"","page_name":" 31 ","page_number":31},
  {"content":"\r\nچاپ سوم - تهران 1334 ش\r\n","description":"","footnote":"","page_name":" 32 ","page_number":32},
  {"content":"\r\n\r\nتقريظ آية اللَّه آخوند ملَّا محمد كاظم خراسانى\r\nبسم اللَّه الرحمن الرحيم رساله شريفهء « تنبيه الأمّة و تنزيه الملَّة » كه از افاضات جناب مستطاب شريعت مدار ، صفوة الفقهاء و المجتهدين ثقة الاسلام و المسلمين ، العالم العامل آقا ميرزا محمد حسين النائينى الغروى - دامت افاضاته - است ، اجلّ از تمجيد و سزاوار است كه ان شاء اللَّه تعالى به تعليم و تعلَّم و تفهيم و تفهّم آن ، مأخوذ بودن اصول مشروطيت را از شريعت محقّه استفاده و حقيقت كلمهء مباركهء « بمولاتكم علَّمنا اللَّه معالم ديننا و أصلح ما كان فسد من دنيانا » را به عين اليقين ادراك نمايند . ان شاء اللَّه تعالى .\r\nفى شهر ربيع الأوّل سنة 1327\r\nحرّره الأحقر الجاني محمد كاظم الخراساني\r\nمحل مهر مبارك\r\n","description":"","footnote":"","page_name":" 33 ","page_number":33},
  {"content":"\r\n\r\nتقريظ آية اللَّه ملَّا عبد اللَّه مازندرانى بسم اللَّه تعالى شأنه\r\nبه حمد اللَّه تعالى و حسن تأييده رسالهء شريفهء « تنبيه الأمّة و تنزيه الملَّة » چنان كه مرقوم فرموده‌اند ، اجلّ از تمجيد و براى تكميل عقايد و تصديق وجدانى مسلمين به مأخوذ بودن تمام اصول و مبانى سياسيّه از دين قويم اسلام كافى و فوق مأمول است . فللَّه درّ مصنّفه المحقق و جزاه عن الاسلام و اهله خيرا و كثّر فى الفقهاء و المجتهدين امثاله بمحمد و آله الطاهرين صلوات اللَّه عليهم اجمعين .\r\nفي شهر ربيع الأوّل سنة 1327\r\nحرّره الأحقر عبد اللَّه المازندراني\r\nمحل مهر مبارك\r\n","description":"","footnote":"","page_name":" 34 ","page_number":34},
  {"content":"\r\n\r\n[ مقدّمهء مؤلَّف 
  ]\r\nبسم اللَّه الرحمن الرحيم الحمد للَّه ربّ العالمين و الصلاة و السّلام على اشرف الأوّلين و الآخرين ، و خاتم الأنبياء و المرسلين محمّد و آله الطَّاهرين ، و لعنة اللَّه على اعدائهم اجمعين الى يوم الدّين .\r\n[ ترقى اروپائيان و اسارت مسلمانان 
  ] و بعد ، مطَّلعين بر تواريخ عالم دانسته‌اند كه ملل مسيحيّه و اروپائيان ، قبل از جنگ صليب ، چنانچه از تمام شعب حكمت علميّه بى نصيب بودند ، همين قسم از علوم تمدنيّه و حكمت علميّه و احكام سياسيّه هم ، يا بواسطهء عدم تشريع آنها در شرايع سابقه و يا از روى تحريف كتب سماويّه و در دست نبودن آنها بى بهره بودند و بعد از آن واقعهء عظيمه « 1 » عدم فوزشان را به مقصد ، به عدم تمدن و بى علمى خود مستند دانستند ، علاج اين امّ الامراض را اهمّ مقاصد خود قرار داده و عاشقانه در مقام طلب بر آمدند .\r\nاصول تمدّن و سياسات اسلاميّه را از كتاب و سنّت و فرامين صادره از\r\n\r\n","description":"","footnote":"\r\n« 1 » . نهضت علمى و صنعتى در اروپا ( رنسانس ) در قرن 16 ميلادى .\r\n","page_name":" 35 ","page_number":35},
  {"content":"\r\nحضرت شاه ولايت - عليه افضل الصّلاة و السّلام - و غيرها اخذ و در تواريخ سابقهء خود منصفانه بدان اعتراف و قصور عقل نوع بشر را از وصول به آن اصول و استناد تمام ترقّيات فوق العادهء حاصله در كمتر از نصف قرن اول را به متابعت و پيروى آن اقرار كردند ، لكن حسن ممارست و مزاولت و جودت استنباط و استخراج آنان و بالعكس سير قهقرائى و گرفتارى اسلاميان به ذلّ رقيت و اسارت طواغيت امّت و معرضين از كتاب و سنّت ، مآل امر طرفين را به اين نتيجهء مشهوده و حالت حاليّه منتهى ساخت ، و حتّى مبادى تاريخيّهء سابقه هم تدريجا فراموش و تمكين نفوس ابيّهء مسلمين را از چنين اسارت و رقّيّت وحشيانه از لوازم اسلاميّت پنداشتند ، و از اين رو احكامش را با تمدّن و عدالت ، كه سرچشمهء ترقّيات است ، منافى و با ضرورت عقل مستقّل ، مخالف و مسلمانى را اساس خرابىها شمردند ، تا در اين جزء زمان كه - به حمد اللَّه تعالى و حسن تأييده - دورهء سير قهقرائيّهء مسلمين به آخرين نقطه منتهى ، و اسارت در تحت ارادات شهوانيّهء جائرين را نوبت منقضى ، و رقّيّت منحوسهء ملعونه را عمر به پايان رسيد ، عموم اسلاميان به حسن دلالت و هدايت پيشوايان روحانى ، از مقتضيات دين و آئين خود با خبر و آزادى خدادادى خود را از ذلّ رقّيّت فراعنهء امّت برخورده ، به حقوق مشروعهء ملَّيّه و مشاركت و مساواتشان در جميع امور با جائرين پى بردند و در خلع طوق بندگى جبابره و استفادهء حقوق مغصوبهء خود ، سمندروار « 1 » از درياهاى آتش نينديشده ، ريختن خونهاى طيّبهء خود را در طريق اين مقصد ، از اعظم موجبات سعادت و حيات ملَّيّه دانستند و [ برترى 
  ] ايثار در خون خود غلتيدن\r\n\r\n","description":"","footnote":"\r\n« 1 » . جانورى است شبيه سوسمار كه در آتش متكوّن مىشود و اگر از آن بيرون آيد ، مىميرد .\r\n( لغت نامهء دهخدا ) .\r\n","page_name":" 36 ","page_number":36},
  {"content":"\r\nرا بر حيات در اسارت ظالمين ، از فرمايش سرور مظلومان عليه السّلام كه فرمود :\r\n« نفوس أبيّة من أن تؤثر طاعة اللَّئام على مصارع الكرام » « 1 » اقتباس كردند .\r\nصدور احكام حجج اسلام نجف اشرف كه رؤساى شيعهء جعفرى مذهبند بر وجوب تحصيل اين مشروع مقدّس و تعقّب آن به فتواى مشيخهء اسلاميّهء اسلامبول كه مرجع اهل سنّتاند ، براى برائت ساحت مقدسهء دين اسلام از چنين احكام جوريّهء مخالفهء با ضرورت عقل مستقّل ، حجّتى شد ظاهر و لسان عيب جويان را مقطوع ساخت ، لكن دستهء گرگان آدمى خوار ايران ، چون براى ابقاء شجرهء خبيثهء ظلم و استبداد و اغتصاب رقاب و اموال مسلمين وسيله و دست آويزى بهتر از اسم حفظ دين نيافتند ، لهذا به سنّت ملعونهء فرعونيّه كه * ( أَخافُ أَنْ يُبَدِّلَ دِينَكُمْ ) * « 2 » گفت ، از اين اسم بى مسمّى و لفظ خالى از معنى رفع يد نكرده ، با فراعنهء ايران همدست و كردند آنچه كردند ! ! شنائع عهد ضحّاك و چنگيز را تجديد و دينداريش خواندند ، و سلب فعّاليت ما يشاء و حاكميت ما يريد و عدم مسئوليت عمّا يفعل و نحو ذلك از صفات خاصّهء الهيّه - عزّ اسمه - را از جابرين ، با اسلاميّت منافى شمردند ، و از آلوده ساختن شرع قويم به چنين لكهء ننگ و عار عظيم هيچ پروا نكرده ، در مجمع مسيحيان عيب جو ، بدان اعلان و چنين ظلمى را به ساحت مقدّسهء نبوّت ختميّه - صلوات اللَّه عليها - و بلكه به ذات اقدس احديّت - تعالى شأنه - ، مستبدّانه روا داشتند ؛ درجهء ظلم و استبداد را به اين مقام منتهى ، و ظلم به خالق را وسيلهء ظلم به مخلوق قرار دادند ، صدق اللَّه العظيم و كذلك يقول : * ( ثُمَّ كانَ عاقِبَةَ الَّذِينَ\r\n\r\n","description":"","footnote":"\r\n« 1 » غافر ، آيهء 26 * ( وَقالَ فِرْعَوْنُ ذَرُونِي أَقْتُلْ مُوسى وَلْيَدْعُ رَبَّه ُ إِنِّي أَخافُ أَنْ يُبَدِّلَ دِينَكُمْ أَوْ أَنْ يُظْهِرَ فِي الأَرْضِ الْفَسادَ ) * ترجمه : فرعون گفت : بگذاريد موسى را بكشم و او هم پروردگارش را بخواند ( و از او كمك جويد ) زيرا من مىترسم كه دين شما را تغيير دهد و يا در زمين فساد پديد آورد .\r\n« 2 » . موسوعة كلمات الامام الحسين عليه السّلام ، ص 423 .\r\n","page_name":" 37 ","page_number":37},
  {"content":"\r\nأَساؤُا السُّواى أَنْ كَذَّبُوا بِآياتِ ا للهِ وَكانُوا بِها يَسْتَهْزِؤُنَ ) * « 1 » .\r\n\r\n[ انگيزه تأليف كتاب 
  ]\r\nو چون به مقتضاى حديث صحيح : « إذا ظهرت البدع فعلى العالم أن يظهر علمه و إلَّا فعليه لعنة اللَّه « 2 » ، سكوت از چنين زندقه و الحاد و لعب به دين مبين و عدم انتصار شريعت مقدّسه در دفع اين ضيم « 3 » و ظلم بيّن خلاف تكليف ، و بلكه مساعدت و اعانتى در اين ظلم است ، لهذا اين اقلّ خدّام شرع انور در مقام اداى اين تكليف و قيام به اين خدمت بر آمده ، لازم دانست مخالفت اين زندقه و الحاد را با ضرورت دين اسلام آشكار سازد . اميد كه - بعون اللَّه تعالى و حسن تأييده - به درجهء قبول فائز و موجب سقوط از سايرين گردد و ما توفيقى إلَّا باللَّه ، عليه توكَّلت ، و إليه أنيب ، و هو المسدّد للصّواب .\r\n\r\n[ نامگذارى كتاب 
  ]\r\nو چون وضع رساله براى تنبيه امّت به ضروريات شريعت و تنزيه ملَّت از اين زندقه و الحاد و بدعت است ، لهذا نامش را « تنبيه الأمّة و تنزيه الملَّة » [ نهاده 
  ] و مقاصدش را در طى يك مقدّمه و رسم پنج فصل و خاتمه ايراد مىنمائيم .\r\n\r\n","description":"","footnote":"\r\n« 1 » . روم ، آيه 10 ، سپس سرانجام كسانى كه اعمال بد مرتكب شدند به جايى رسيد كه آيات خدا را تكذيب كردند و آن را به مسخره گرفتند .\r\n« 2 » . كلينى ، كافى ، ج 1 ، ص 94 « قال رسول اللَّه صلى اللَّه عليه و آله و سلم : إذا ظهرت البدع فى أمّتي فليظهر العالم علمه ، فمن لم يفعل فعليه لعنة اللَّه » رسول خدا صلى اللَّه عليه و آله و سلم فرمود : هرگاه بدعتها در امت من آشكار شد ، عالم بايد علمش را آشكار سازد ( و با آنها مبارزه كند ) ، عالمى كه چنين نكند لعنت خدا بر او باد !\r\n« 3 » . ظلم و ستم .\r\n","page_name":" 38 ","page_number":38},
  {"content":"\r\n\r\n[ تعريف و تشريح مفاهيم 
  ]\r\nامّا مقدّمه : در تشريح حقيقت استبداد و مشروطيت دولت ، و تحقيق قانون اساسى و مجلس شوراى ملى و توضيح معنى حرّيّت و مساوات است .\r\n\r\n[ الف ) ضرورت قيام حكومت به نوع مردم 
  ]\r\nبدان كه اين معنى ، نزد جميع امم مسلَّم و تمام عقلاء عالم بر آن متّفقند كه چنانچه استقامت نظام عالم و تعيّش نوع بشر ، متوقّف به سلطنت و سياستى است ، خواه قائم به شخص واحد باشد يا به هيئت جمعيّه ، و چه آنكه تصدّى آن به حق باشد يا اغتصاب ، به قهر باشد يا به وراثت يا به انتخاب .\r\nهمين طور بالضروره معلوم است كه حفظ شرف و استقلال و قوميّت هر قومى « 1 » هم چه آنكه راجع به امتيازات دينيه باشد يا وطنيّه ، منوط به قيام امارتشان است به نوع خودشان ، و الَّا جهات امتيازيه و ناموس اعظم دين و مذهب و شرف استقلال وطن و قوميّتشان به كلَّى نيست و نابود خواهد بود ، هر چند به اعلى مدارج ثروت و مكنت و آبادانى و ترقّى مملكت نائل شوند .\r\nاز اين جهت است كه در شريعت مطهّره ، حفظ بيضهء اسلام را از اهمّ جميع تكاليف و سلطنت اسلاميّه را از وظائف و شئون امامت مقرّر فرموده‌اند - و تفصيل مطلب موكول به مباحث امامت و خارج از اين مبحث است - و واضح است كه تمام جهات راجعه به توقّف نظام عالم به اصل سلطنت و توقّف حفظ شرف و قوميّت هر قومى به امارت نوع خودشان ، منتهى به دو اصل است :\r\nاوّل : حفظ نظامات داخليّهء مملكت و تربيت نوع اهالى و رسانيدن هر\r\n\r\n","description":"","footnote":"\r\n« 1 » . هويت هر قومى .\r\n","page_name":" 39 ","page_number":39},
  {"content":"\r\nذى حقّى به حق خود و منع از تعدّى و تطاول آحاد ملَّت بعضهم على بعض إلى غير ذلك از وظايف نوعيّهء راجعه به مصالح داخليّه مملكت و ملَّت .\r\nدوم : تحفّظ از مداخلهء اجانب و تحذّر از حيل معموله در اين باب و تهيّهء قوّهء دفاعيّه و استعدادات حربيّه و غير ذلك و اين معنى را در لسان متشرّعين ، « حفظ بيضهء اسلام » و ساير ملل « حفظ وطنش » خوانند .\r\nو احكامى كه در شريعت مطهّره براى اقامهء اين دو وظيفه مقرّر است ، « احكام سياسيّه و تمدنيّه » و جزء دوم از حكمت عمليه اش « 1 » دانند . شدّت اهتمام عظماى از سلاطين متقدّمين فرس و روم در انتخاب حكماى كاملين در علم و عمل براى وزارت و تصدّى و قبول آنان هم با كمال تورّع از ترفّع قاهرانه از اين جهت بوده ، و بلكه ابتداى جعل سلطنت و وضع خراج و ترتيب ساير قواى نوعيّه ، چه از انبياء عليهم السّلام بوده و از حكما ، همه براى اقامهء اين وظائف و تمشيت اين امور بوده و در شريعت مطهّره هم ، با تكميل نواقص و بيان شرائط و قيود آن ، بر همين وجه مفرد ، فرموده‌اند .\r\n\r\n[ ب ) اقسام سلطنت 
  ]\r\nو كيفيت استيلاء و تصرّف سلطان در مملكت به اعتبار انحصار آن در تمليكيّه يا ولايتيّه بودن و شقّ ثالث نداشتن ، بر يكى از دو وجه متصوّر تواند بود .\r\n\r\n","description":"","footnote":"\r\n« 1 » . ر . ك : خواجه نصير الدين طوسى ، اخلاق ناصرى ، ص 40 ، « و امّا حكمت عملى و آن دانستن مصالح حركات ارادى و افعال صناعى نوع انسانى بود بر وجهى كه مؤدّى باشد به نظام احوال معاش و معاد ايشان و مقتضى رسيدن به كمالى كه متوجّه‌اند سوى آن ، و آن هم منقسم شود به دو قسم : يكى آنچه راجع بود با هر نفسى به انفراد و ديگر آنچه راجع بود با جماعتى به مشاركت پس حكمت عملى نيز سه قسم بود : اول را تهذيب اخلاق خوانند و دوم را تدبير منزل و سيم را سياست مدن » .\r\n","page_name":" 40 ","page_number":40},
  {"content":"\r\n\r\n[ 1 - سلطنت تمليكيّه 
  ]\r\nاوّل : آنكه ، مانند آحاد مالكين نسبت به اموال شخصيّه خود با مملكت و اهلش معامله فرمايد ، مملكت را بما فيها مال خود انگارد و اهلش را مانند عبيد و اماء ، بلكه اغنام و احشام ، براى مرادات و درك شهواتش مسخّر و مخلوق پندارد ، هر كه را به اين غرض وافى و در مقام تحصيلش فانى ديد ، مقرّبش كند و هر كه را منافى يافت ، از مملكت كه ملك شخصى خودش پنداشته ، تبعيدش نمايد و يا اعدام و قطعه قطعه به خورد سگانش دهد و يا گرگان خونخواره را به ريختن خونش تهريش « 1 » و به نهب و غارت اموالش ، و ادارشان نمايد و هر مالى را كه خواهد ، از صاحبش انتزاع و يا به چپاولچيان اطرافيش بخشد و هر حقّى را كه خواهد ، احقاق و اگر خواهد ، پايمالش كند و در تمام مملكت به هر تصرّفى مختار و خراج را هم از قبيل مال الاجاره و حقّ الارض ملك شخصى خود استيفاء و در مصالح و اغراض شخصيّهء خود مصروف دارد ، و اهتمامش در نظم و حفظ مملكت مثل ساير مالكين نسبت به مزارع و مستغلَّاتشان ، منوط به اراده و ميل خودش باشد ، اگر خواهد نگهدارى و اگر خواهد به اندك چاپلوسى به حريف بخشد و يا براى تهيهء مصارف اسفار لهويّه و خوشگذرانى بفروشد و يا رهن گذارد و حتى دست درازى به ناموس را هم اگر خواهد ، ترخيص و بىناموس خود را برملاء سازد و باز هم با قدسيّت و نحوها از صفات احديّت - عزّ اسمه - خود را تقديس نمايد و اعوانش مساعدتش كنند ، تمام قواى مملكت را قواى قهر و\r\n\r\n","description":"","footnote":"\r\n« 1 » . برانگيزد ، هرّش بين الكلاب يعنى سگان را به يكديگر برانگيخت . ( فرهنگ جامع ) .\r\n","page_name":" 41 ","page_number":41},
  {"content":"\r\nاستيلاء و شهوت و غضبش داند و بر طبق آن بر انگيزاند * ( لا يُسْئَلُ عَمَّا يَفْعَلُ وَهُمْ يُسْئَلُونَ ) * « 1 » .\r\nو اين قسم از سلطنت را چون دل بخواهانه و از باب تصرّف آحاد مالكين در املاك شخصيّهء خود و بر طبق اراده و ميل شخصى سلطان است ، لهذا تملكيّه و استبداديّه گويند و هم استعباديّه و اعتسافيّه « 2 » و تسلطيّه و تحكميّه هم خوانند و جهت تسميه و مناسبت اسماء مذكوره هم با مسمّى ظاهر است و صاحب اين چنين سلطنت را حاكم مطلق و حاكم به امر « 3 » و مالك رقاب و ظالم قهّار و امثال ذلك نامند ، ملَّتى را كه گرفتار چنين اسارت و مقهور به اين ذلت باشند أسراء و اذلَّاء و ارقّاء گويند ، و هم به ملاحظهء آنكه حالشان حال ايتام و صغارى است ، بى خبر از دارايىهاى مغصوبهء خود ، لهذا مستصغرين - كه به معنى صغار و ايتام شمرده شدگان است - هم خوانند و بلكه به مناسبت آنكه حظَّ اين ملَّت مسخّره وفانيه در ارادات سلطانشان ، از حيات و هستى خود از قبيل بهره و حظَّ نباتات است كه فقط براى قضاى حاجت ديگران مخلوق و حظَّ استقلالى از وجود خود ندارند ، لهذا اين چنين ملَّت مظلومهء جاهلهء به حقوق و ظالمهء به نفس خود را مستنبتين - كه به معنى گياههاى صحرائى شناخته شدگان است - هم خوانند .\r\nدرجات تحكميّهء اين قسم از سلطنت به اعتبار اختلاف ملكات نفسانيّه ، و\r\n\r\n","description":"","footnote":"\r\n« 1 » . انبياء ، آيهء 23 .\r\n« 2 » . عسف و اعتساف در اصل به معناى حركت بدون راهنما و از بيراهه رفتن است . در ظلم و ستم نيز استعمال شده ، چنان كه در حديث وارد شده « لا تبلغ شفاعتي إماما عسوفا » يعنى شفاعت من به پيشواى ظالم و ستمكار نمىرسد . به معناى « رفتار بى تأمل و تدبير » هم به كار رفته است .\r\n( لسان العرب ، ج 9 ، ص 206 ) .\r\n« 3 » . أ : حاكم بامره .\r\n","page_name":" 42 ","page_number":42},
  {"content":"\r\nعقول و ادراكات سلاطين و اعوانشان ، و اختلاف ادراكات و علم و جهل اهل مملكت به وظائف سلطنت و حقوق خود ، و درجات موحّد يا مشرك بودنشان - در فاعليّت ما يشاء و حاكميّت ما يريد و عدم مسئوليّت عمّا يفعل و مالكيّت رقاب الى غير ذلك از اسماء و صفات خاصّهء الهيّه ، و بلكه ذات احديّت تعالى شانه - مختلف و آخرين درجهء آن ادّعاى الوهيّت است و تا هر درجه كه قوّهء علميّهء اهل مملكت از تمكين آن استنكاف كند ، به همان حدّ واقف و الَّا به آخرين درجه هم - چنانچه از فراعنهء سابقين به ظهور پيوست - منتهى خواهد بود و به مقتضاى « النّاس على دين ملوكهم » « 1 » معاملهء نوع اهل مملكت هم با زير دستان خود بطبقاتهم ، همان معاملهء اعتسافيّهء سلطان است با همه . و اصل اين شجرهء خبيثه فقط همان بى علمى ملَّت است به وظائف سلطنت و حقوق مشتركهء نوعيّه و قوام آن به عدم مسئوليت در ارتكابات و محاسبه و مراقبه در ميانه نبودن است .\r\n\r\n[ 2 . سلطنت ولايتيّه 
  ]\r\nدوم آنكه ، مقام مالكيّت و قاهريّت و فاعليّت ما يشاء و حاكميّت ما يريد اصلا در بين نباشد . اساس سلطنت فقط بر اقامهء همان وظائف و مصالح نوعيّهء متوقّفه بر وجود سلطنت مبتنى و استيلاى سلطان به همان اندازه محدود و تصرّفش به عدم تجاوز از آن حدّ ، مقيّد و مشروط باشد .\r\n\r\n","description":"","footnote":"\r\n« 1 » . ظاهرا جمله‌اى حكيمانه است كه در برخى كتب مورد استناد قرار گرفته است . ( ر . ك : محمد باقر مجلسى ، بحار الأنوار ، ج 102 ، ص 8 از علَّامه حسين نورى در الفيض القدسى في ترجمة العلامة المجلسي ) . البته مضمون آن از امام على عليه السّلام نقل شده كه فرمودند : « الناس بأمرائهم أشبه منه بآبائهم » ( ر . ك : همان ، ج 46 ، ص 75 ) .\r\n","page_name":" 43 ","page_number":43},
  {"content":"\r\n\r\n[ امتياز دو نوع سلطنت 
  ]\r\nو اين دو قسم از سلطنت هم به حسب حاقّ حقيق ، متبائن و هم در لوازم و آثار ، متمايزند ؛ چه مبناى قسم اول به جميع مراتب و درجاتش ، بر قهر و تسخير مملكت و اهلش در تحت ارادات دل بخواهانهء سلطان و صرف قواى نوع از ماليّه و غيرها در نيل مرادات خود و مسئول نبودن در ارتكابات ، مبتنى و متقوّم است ، هر چه نكرد بايد ممنون بود ! اگر كشت و مثله نكرد يا قطعه قطعه به خورد سگان نداد و يا به نهب اموال قناعت و متعرّض ناموس نشد ، بايد تشكَّر نمود ! نسبت تمام اهالى به سلطان ، نسبت عبيد و اماء ، و بلكه اذلّ « 1 » از آن و به منزلهء احشام و اغنام و حتى از آن هم پستتر و به منزلهء نباتات است كه فقط فائدهء وجوديّهء آنها رفع « 2 » حاجت غير و خود ، بهره و حظَّى از وجود خود ندارند . و بالجمله حقيقت اين قسم از سلطنت به اختلاف درجاتش عبارت از خداوندى مملكت و اهلش ، كه درجات اين خداوندى هم مختلف است ، خواهد بود ، به خلاف قسم دوم ؛ چه حقيقت واقعيّه و لبّ آن عبارت است از ولايت بر اقامهء وظائف راجعهء به نظم و حفظ مملكت نه مالكيّت ، و امانتى است نوعيّه در صرف قواى مملكت كه قواى نوع است در اين مصارف ، نه در شهوات خود و از اين جهت اندازهء استيلاى سلطان ، به مقدار ولايت بر امور مذكوره ، محدود و تصرّفش ، چه به حق باشد يا به اغتصاب ، به عدم تجاوز از آن حد مشروط خواهد بود ، آحاد ملَّت با شخص سلطان در ماليّه و غيرها از قواى نوعيّه شريك و نسبت همه به آنها متساوى و يكسان و\r\n\r\n","description":"","footnote":"\r\n« 1 » . س : اقل .\r\n« 2 » . س : دفع .\r\n","page_name":" 44 ","page_number":44},
  {"content":"\r\nمتصدّيان امور ، همگى امين نوعند نه مالك و مخدوم ، و مانند سائر امناء و أجراء « 1 » در قيام به وظيفهء امانت دارى خود ، مسئول ملت و به اندك تجاوز مأخوذ خواهند بود ؛ و تمام افراد اهل مملكت به اقتضاى مشاركت و مساواتشان در قوى و حقوق ، بر مؤاخذه و سؤال و اعتراض قادر و ايمن ، و در اظهار اعتراض خود آزاد و طوق مسخّريّت و مقهوريّت در تحت ارادات شخصيّهء سلطان و ساير متصدّيان را در گردن نخواهند داشت ؛ و اين قسم از سلطنت را مقيّده و محدوده و عادله و مشروطه و مسئوله و دستوريّه نامند و وجه تسميه به هر يك هم ظاهر است و قائم به چنين سلطنت را حافظ و حارس و قائم به قسط و مسئول و عادل ، و ملَّتى را كه متنعّم به اين نعمت و داراى چنين سلطنت باشند محتسبين و اباة و احرار و احياء خوانند و مناسبت هر يك از اسماء مذكوره هم معلوم است .\r\n\r\n[ عصمت ، حافظ سلطنت ولايتيّه 
  ]\r\nو چون حقيقت اين قسم از سلطنت ، چنانچه دانستنى ، از باب ولايت و امانت و مانند ساير اقسام ولايات و امانات ، به عدم تعدّى و تفريط متقوّم و محدود است ، پس لا محاله حافظ اين حقيقت و مانع از تبدّلش به مالكيت مطلقه و رادع از تعدّى و تفريط در آن ، مانند ساير اقسام ولايات و امانات به همان محاسبه و مراقبه و مسئوليت كامله منحصر ، و بالاترين وسيله [ اى 
  ] كه از براى حفظ اين حقيقت و منع از تبدّل و اداى اين امانت و جلوگيرى از اندك ارتكابات شهوانى و اعمال شائبهء استبداد و استيثار متصوّر تواند بود ، همان عصمتى است كه اصول مذهب ما - طائفهء اماميه - بر اعتبارش در ولىّ نوعى\r\n\r\n","description":"","footnote":"\r\n« 1 » . س : اعضاء و اجزاء .\r\n","page_name":" 45 ","page_number":45},
  {"content":"\r\nمبتنى است ، چه بالضروره معلوم است كه با آن مقام والاى عصمت و علوم لدنّيّه و انخلاع از شهوات بهيميّه و اجتماع ساير صفات لازمهء آن مقام اعلى كه - احاطهء تفصيليه به آنها خارج از اندازهء عقول و ادراكات نوع است - مرحلهء اصابهء واقع و عدم وقوع در منافيات و صلاح ، حتى از روى خطا و اشتباه و همچنين درجهء محدوديّت و محاسبه و مراقبهء الهيّه - عزّ اسمه - و مسئوليت و ايثار والى تمام امّت را بر خود ( إلى غير ذلك من الوظايف ) ، به جائى منتهى است ، كه لا يصل إلى إدراك حقيقته أحد و لا ينال كنه عقل البشر .\r\n\r\n[ نظارت بيرونى ، جايگزين قوّهء عاصمهء عصمت 
  ]\r\nو با دسترسى نبودن به آن دامان مبارك اگر چه به ندرت تواند شد كه شخص سلطان هم خودش مانند انو شيروان « 1 » مستجمع كمالات و هم از امثال بوذر جمهر قوّهء علميّه و هيئت مسدّده و رادعه نظَّارى انتخاب نموده ، بر خود گمارد و اساس مراقبه و محاسبه و مسئوليت را بر پاى دارد ، لكن گذشته از آنكه باز هم به مشاركت و مساوات ملَّت با سلطان و سدّ ابواب استيثارات در ماليّه و غيرها و همچنين به آزادى ملَّت در اعتراضات و غيرها غير وافى و\r\n\r\n","description":"","footnote":"\r\n« 1 » . انو شيروان فرزند قباد ساسانى ، از شاهان سلسلهء ساسانى است ، مدّت پادشاهى او را 48 سال نوشته‌اند . از اقدامات او در كشور دارى : تقسيم كشور به چهار بخش و سپردن هر بخش به متعهّدان خود ، اصلاح آيين ماليات ، آبادانى و شهر سازى ، بناى معروف طاق يا ايوان كسرى است . او را دوستدار ادب و حكمت و دانش شمرده‌اند و از اقدامات او در اين زمينه انتقال كليله و دمنه از هندوستان به ايران و ترجمه آن به زبان پهلوى ساسانى ، انتقال آثار فكرى يونانى و رونق بخشيدن به مركز علمى جندى شاپور است . نبردهاى پيروزمندانهء او با روميان از موارد مورد اتّفاق مورّخان است . او مشهور به عدالت پيشگى با مردم است . هر چند داستانهايى از ظلم و بيداد او نيز در تاريخ مضبوط است . در جمع مشاوران او مردى كاردان و حكيم بنام بوذرجمهر كه معرّب بزرگمهر است ، شهرت دارد . ( ر . ك : مرزبان راد ، على ، خسرو و انوشيروان در ادب فارسى ، انتشارات دانشگاه ملَّى ايران ، 1356 ) .\r\n","page_name":" 46 ","page_number":46},
  {"content":"\r\nاز مقوله تفضّل است نه از باب استحقاق ، علاوه برهمهء اينها مصداقش منحصر و نايابتر از عنقاء و از كبريت احمراند ، و رسميّت و اطَّرادش هم از ممتنعات است .\r\n\r\n[ تحقق نظارت بيرونى 
  ]\r\nو غايت آنچه به حسب قوّهء بشريّه جامع اين جهات و اقامه اش با اطَّراد و رسميّت به جاى آن قوّهء عاصمهء عصمت و حتّى با مغصوبيّت مقام هم ممكن و مجازى از آن حقيقت و سايه و صورتى از آن معنى و قامت تواند بود ، موقوف بر دو امر است :\r\n\r\n[ 1 . تدوين قانون اساسى 
  ]\r\nاول : مرتب داشتن دستور « 1 » ى كه به تحديد مذكور و تميّز مصالح نوعيّهء لازمة الاقامة از آنچه در آن حقّ مداخله و تعرّض نيست ، كاملا وافى و كيفيّت اقامهء آن وظايف و درجهء استيلاى سلطان و آزادى ملَّت و تشخيص كلَّيّهء حقوق طبقات اهل مملكت را موافق مقتضيات مذهب به طور رسميّت متضمّن ، و خروج از وظيفهء نگهبانى و امانت دارى به هر يك از طرفين افراط و تفريط چون خيانت به نوع است مانند خيانت در ساير امانات رسما موجب انعزال ابدى و ساير عقوبات متّرتبهء بر خيانت باشد و چون دستور مذكور در ابواب سياسيّه و نظامات نوعيّه به منزله رسائل عمليهء تقليديّه در ابواب عبادات و معاملات و نحوهما و اساس حفظ محدوديّت مبتنى بر عدم تخطَّى از آن است ، لهذا نظامنامه و قانون اساسىاش خوانند و در\r\n\r\n","description":"","footnote":"\r\n« 1 » . قانون .\r\n","page_name":" 47 ","page_number":47},
  {"content":"\r\nصحّت و مشروعيّت آن ، بعد از اشتمال برتمام جهات راجعه به تحديد مذكور و استقصاء جميع مصالح لازمهء نوعيّه ، جز عدم مخالفت فصولش با قوانين شرعيّه ، شرط ديگرى معتبر نخواهد بود و مزيد توضيح اين امر و جهاتى كه رعايتش در تماميّت اين اساس لازم است بعد از اين خواهد آمد ان شاء اللَّه تعالى .\r\n\r\n[ 2 . تشكيل مجلس شوراى ملَّى 
  ]\r\nدوم : استوار داشتن اساس مراقبه و محاسبه و مسئوليّت كامله به گماشتن هيئت مسدّده و رادعهء نظَّارى از عقلا و دانايان مملكت و خير خواهان ملَّت كه به حقوق مشتركهء بين الملل هم خبير و به وظايف و مقتضيات سياسيّهء عصر هم آگاه باشند ، براى محاسبه و مراقبه و نظارت در اقامهء وظائف لازمهء نوعيّه و جلوگيرى از هر گونه تعدّى و تفريط ، و مبعوثان ملَّت و قوّهء علميّهء مملكت عبارت از آنان و مجلس شوراى ملَّى ، مجمع رسمى ايشان است .\r\nو محاسبه و مسئوليّت كامله در صورتى متحقّق و حافظ محدوديّت و مانع از تبدّل ولايت به مالكيّت تواند بود كه قاطبهء متصدّيان كه قوّهء اجرائيّه‌اند در تحت نظارت و مسئول هيئت مبعوثان ، و آنان هم در تحت مراقبه و مسئول آحاد ملَّت باشند ، و فتور در هر يك از اين دو مسئوليّت ، موجب بطلان محدوديّت و تبدّل حقيقت ولايت و امانت به همان تحكَّم و استبداد متصدّيان خواهد بود در صورت انتفاء مسئوليت اوّلى ، و يا به تحكَّم و استبداد هيئت مبعوثان در صورت انتفاء مسئوليّت ثانيه .\r\n\r\n[ مشروعيت نظارت مجلس 
  ]\r\nو مشروعيت نظارت هيئت منتخبهء مبعوثان بنابر اصول اهل سنّت و\r\n","description":"","footnote":"","page_name":" 48 ","page_number":48},
  {"content":"\r\nجماعت كه اختيارات اهل حلّ و عقد امّت را در اين امور متّبع دانسته‌اند ، به نفس انتخاب ملَّت متحقّق و متوقّف بر امر ديگرى نخواهد بود ، و امّا بنابر اصول ما - طايفهء اماميه - كه اين گونه امور نوعيّه و سياست امور امّت را از وظايف نوّاب عامّ عصر غيبت - على مغيبه السّلام - مىدانيم ، اشتمال هيئت منتخبه بر عدّه‌اى از مجتهدين عدول و يا مأذونين از قبل مجتهدى و تصحيح و تنفيذ و موافقتشان در آراء صادره براى مشروعيّتش كافى است و مزيد توضيح اين مطلب هم بعد از اين خواهد آمد ان شاء اللَّه تعالى .\r\n\r\n[ اسارت و تبعيض ، اساس سلطنت تمليكيّه 
  ]\r\nو از آنچه بيان نموديم ظاهر شد كه پايه و اساس قسم اول از سلطنت ، كه دانستى عبارت از مالكيت مطلقه و فاعليّت ما يشاء و حاكميّت ما يريد است ، بر مسخّريّت و مقهوريّت رقاب ملَّت در تحت ارادات سلطنت و عدم مشاركت ، فضلا از مساواتشان با سلطان در قوى و ساير نوعيّات مملكت و اختصاص تمام آنها به شخص سلطان و موكول بودن تمام اجرائات به ارادهء او مبتنى ، و عدم مسئوليّت در ارتكابات هم از فروع اين دو اصل و تمام ويرانىهاى ايران و شنايع مملكت ويرانه ساز و خانمان ملَّت بر انداز آن سامان ، كه روزگار دين و دولت و ملَّت را چنين تباه نموده و بر هيچ حدّ هم واقف نيست ، همه از اين باب است و لا بيان بعد العيان و لا اثر بعد عين .\r\n\r\n[ آزادى و مساوات ، اساس سلطنت ولايتيه 
  ]\r\nو اساس قسم دوم ، كه دانستى عبارت از ولايت بر اقامهء مصالح نوعيّه و به همان اندازه محدود است به عكس آن ، بر آزادى رقاب ملَّت از اين اسارت و\r\n","description":"","footnote":"","page_name":" 49 ","page_number":49},
  {"content":"\r\nرقّيّت منحوسهء ملعونه و مشاركت و مساواتشان با همديگر و با شخص سلطان در جميع نوعيّات مملكت ، از ماليّه و غيرها ، مبتنى و حقّ محاسبه و مراقبه داشتن ملَّت و مسئوليّت متصدّيان هم از فروع اين دو اصل است .\r\nو در صدر اسلام استحكام اين دو اصل و مسئولَّيت مترتبهء بر آنها به جائى منتهى بوده كه حتى خليفهء ثانى با آن ابّهت و هيبت به واسطهء يك پيراهن كه از حلَّهء يمانيّه بر تن پوشيده بود ، چون قسمت آحاد مسلمين از آن حلَّه ها بدان اندازه نبود ، در فراز منبر از آن مسئول و در جواب امر به جهاد ، « لا سمعا و لا طاعة » شنود ، و به اثبات آنكه پسرش عبد اللَّه قسمت خود را به پدر بخشيد و آن پيراهن از اين دو حصّه ترتيب يافته است ، اعتراض ملَّت را مندفع ساخت . « 1 » و هم در موقع ديگر ، در جواب كلمهء امتحانيّه [ اى 
  ] كه از او صادر شده بود ، « لنقوّمنّك بالسّيف » استماع ، « 2 » و به چه اندازه از اين درجهء استقامت امّت اظهار بشاشت نمود ! و مادامى كه اين دو اصل و فروع مترتّبه - كما جعله الشّارع - محفوظ و سلطنت اسلاميّه از نحوهء ثانيه به نحوهء اولى تحويل نيافته بود ، سرعت سير ترقّى و نفوذ اسلام محيّر عقول عالم ، و پس از استيلاى معاويه و بنى العاص و انقلاب و تبدّل تمامى اصول و فروع مذكوره و كيفيت سلطنت اسلاميّه به اضداد آنها ، مادامى كه حال ساير ملل هم بدين منوال و گرفتار چنين اسارت\r\n\r\n","description":"","footnote":"\r\n« 1 » . ابن الجوزى ، سيرة ابن الخطَّاب ، ص 127 .\r\nسلمان فارسى ، عمر بن خطاب را ديد كه لباسى بر تن كرده كه تهيهء آن تنها با سهم دو نفر از بيت المال امكان پذير است ، ماجرا را از عمر پرسيد و او پسرش عبد اللَّه را شاهد گرفت كه او سهمش را به پدرش بخشيده تا بتواند چنين لباسى را تهيه كند .\r\n« 2 » . هندى ، كنز العمال ، ج 3 ، ص 148 ؛ « در پاسخ او گفتند : لو فعلت ذلك لقوّمناك تقويم القدح » .\r\n","page_name":" 50 ","page_number":50},
  {"content":"\r\nبودند باز هم حالت وقوفى براى اسلام محفوظ بود ، و بعد از پى بردن آنان به مبادى طبيعيّهء آنچنان ترقّى و فرا گرفتن و پيروى نمودنشان از آن دستور و قهقرى برگردانيدن طواغيت امّت مسلمانان بى صاحب را به حالت جاهليّت قبل از اسلام و ورطهء رقّيّت بهيميّه و نشئهء خسيسهء نباتيّه بعد از فوز به عالم انسانيّت ، نتيجه را چنين منعكس ساخت * ( إِنَّ ا للهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ ) * « 1 » .\r\n\r\n[ ج ) آزادى از اسارت و بندگى 
  ]\r\nو بالجمله چنانچه اساس قسم اول بر استعباد و استرقاق رقاب ملَّت در تحت ارادات خود سرانه و عدم مشاركت ، فضلا از مساواتشان با سلطان مبتنى ، و عدم مسئوليّت هم متفرّع بر آن است ، اساس قسم دوم هم بر آزادى از اين عبوديّت ، و مشاركت و مساوات آحاد ملَّت حتى با شخص ولىّ نوعى در جميع نوعيات مبتنى ، و مسئوليّت هم از فروع آن است و در كلام مجيد الهى - عزّ اسمه - و فرمايشات صادره از معصومين - صلوات اللَّه عليهم - در مواقع عديده همين مقهوريّت در تحت حكومت خود سرانهء جائرين را به « عبوديّت » كه نقطهء مقابل اين حرّيّت است ، تعبير و پيروان دين اسلام را به تخليص رقابشان از اين ذلَّت هدايت فرموده‌اند .\r\n\r\n[ قرآن و اسارت مردم 
  ]\r\nچنانچه در كيفيت استيلاى فرعون بر بنى اسرائيل با اينكه هرگز او را مانند\r\n\r\n","description":"","footnote":"\r\n« 1 » . رعد ، آيهء 11 « خداوند سرنوشت هيچ قوم ( و ملَّتى ) را تغيير نمىدهد مگر آنكه آنان آنچه را كه در خودشان است ، تغيير دهند » .\r\n","page_name":" 51 ","page_number":51},
  {"content":"\r\nقبطيان به الوهيّت پرستش ننموده ، از اين جهت در مصر معذّب و محبوس و از رفتن به ارض مقدّسه ممنوع بودند ، مع هذا در سورهء مباركهء شعراء از لسان حضرت كليم - على نبيّنا و إله و عليه السّلام - به فرعون مىفرمايد * ( وَتِلْكَ نِعْمَةٌ تَمُنُّها عَلَيَّ أَنْ عَبَّدْتَ بَنِي إِسْرائِيلَ ) * « 1 » و در آيهء مباركهء ديگر از لسان قوم فرعون مىفرمايد * ( وَقَوْمُهُما لَنا عابِدُونَ ) * « 2 » ، از آيهء مباركهء ديگر هم كه از لسان آنان مىفرمايد * ( وَإِنَّا فَوْقَهُمْ قاهِرُونَ ) * ، « 3 » ، ظاهر است عبوديّت اسرائيليان عبارت از همين مقهوريّتى است كه بدان گرفتار بودند .\r\n\r\n[ اسارت مردم در تاريخ اسلام 
  ]\r\nو هم اشرف كائنات صلى اللَّه عليه و آله در روايت متواترهء بين الامّة در مقام اخبار به استيلاى شجرهء ملعونهء امويّه و دولت خبيثهء مروانيّه مىفرمايد : « إذا بلغ بنو العاص ثلاثين اتّخذوا دين اللَّه دولا و عباد اللَّه خولا « 4 » و كلمهء مباركهء « خول » را\r\n\r\n","description":"","footnote":"\r\n« 1 » . شعراء ، آيهء 22 « ( موسى به فرعون گفت : ) آيا اين منّتى است كه بر من مىگذارى كه بنى اسرائيل را بنده و بردهء خود ساخته‌اى ؟ !\r\n« 2 » . مؤمنون ، آيه 47 * ( فَقالُوا أَنُؤْمِنُ لِبَشَرَيْنِ مِثْلِنا وَقَوْمُهُما لَنا عابِدُونَ ) * ( فرعون و اطرافيانش در پاسخ موسى و هارون ) گفتند : آيا ما به دو انسان همانند خودمان ايمان بياوريم . در حالى كه قوم آنان بردگان ما هستند ؟ !\r\n« 3 » . اعراف ، آيهء 127 ( فرعون درباره موسى و قومش گفت ) : « به زودى پسرانشان را مىكشيم و دخترانشان را زنده نگه مىداريم و ما بر آنها كاملا مسلطيم » .\r\n« 4 » . مجلسى در بحار الانوار روايات متعددى نقل مىكند كه سند آنها به ابى ذر غفارى مىرسد كه از پيامبر اكرم صلى اللَّه عليه و آله نقل كرده كه حضرت فرمودند : « اذا بلغ بنو ابى العاص ثلاثين رجلا إتّخذوا دين اللَّه دخلا و عباد اللَّه خولا و مال اللَّه دولا » ( ج 22 ، ص 398 ) همچنين از ابو سعيد خدرى نقل كرده ، با اين تفاوت كه « اتّخذوا دين اللَّه دغلا » نقل شده است ( ج 18 ، ص 126 ) يعنى هنگامى كه شمارهء پسران عاص به سى نفر برسد ، در دين خدا دخالت مىكنند ( يا دين خدا را بازيچه قرار مىدهند ) و بندگان خدا را مملوك خود قرار مىدهند و مال خدا را دست به دست بين خود مىگردانند .\r\n","page_name":" 52 ","page_number":52},
  {"content":"\r\nصاحب « مجمع البحرين » به عبيد تفسير نموده « 1 » و در « قاموس » به مواشى و نعم هم تعميم داده . « 2 » و آيهء مباركهء * ( وَتَرَكْتُمْ ما خَوَّلْناكُمْ وَراءَ ظُهُورِكُمْ ) * « 3 » ، هم دليل تعميم [ است 
  ] و حاصل مفاد حديث مقدّس نبوى كه متضمّن اخبار به غيب است آنكه ، بعد از بلوغ عدد شجرهء ملعونه به سى نفر ، دين را به دولت تبديل « 4 » و بندگان خدا را عبيد و اماء و مواشى خود قرار خواهند داد . مبدأ تحويل سلطنت اسلاميه از نحوهء ولايتيّه به تملَّكيّه و اغتصاب رقاب مسلمين را در اين حديث مبارك ، كه از دلائل نبوّت است ، تعيين و به اكمال عدد ميشوم منوط فرموده‌اند - صلَّى اللَّه عليه و آله الطاهرين .\r\n\r\n[ فرعون و اسارت بنى اسرائيل 
  ]\r\nو حضرت سيّد اوصياء - عليه و آله افضل الصلاة و السلام - هم در خطبهء مباركهء قاصعه در نهج البلاغه در شرح محنت و ابتلاى بنى اسرائيل به اسارت و عذاب فرعونيان مىفرمايد « اتّخذتهم الفراعنة عبيدا » .\r\nو [ در 
  ] تفسير اين عبوديّت چنين فرموده : « فساموهم سوء العذاب و جرّعوهم المرار فلم تبرح الحال بهم في ذلّ الهلكة و قهر الغلبة ، لا يجدون حيلة فى امتناع و لا سبيلا الى دفاع » ( 5 ) .\r\n\r\n","description":"","footnote":"\r\n« 1 » . فخر الدين طريحى ، مجمع البحرين ، مادهء خول .\r\n« 2 » . مجد الدين فيروز آبادى ، القاموس المحيط ، ج 3 ، ص 372 .\r\n« 3 » . انعام ، آيهء 94 « ( روز قيامت به آنها گفته مىشود : ) . و آنچه را كه به شما بخشيده بوديم ، پشت سر گذاشتيد » .\r\n« 4 » . با توجه به اينكه در مصادر « دين اللَّه دغلا يا دغلا » نقل شده ، مقصود آن است كه دين خدا را بازيچه يا مورد دخل و تصرف قرار خواهند داد .\r\n« 5 » نهج البلاغه ، خ 192 « فرعونها آنان را به بندگى و بردگى گرفتند و سختى عذاب را به ايشان\r\nچشانيدند و تلخى را جرعه جرعه به آنان نوشاندند ، پس همواره در خوارى و تحت استيلاء بودند ، به طورى كه چاره‌اى براى سرباز زدن و راهى براى دفاع نمىيافتند » .\r\n","page_name":" 53 ","page_number":53},
  {"content":"\r\nو هم در همان خطبهء مباركه در بيان استيلاى اكاسره و قياصره بر بنى اسماعيل و بنى اسرائيل ، با اينكه نه از ادّعاى خدائى اسمى و نه از داستان پرستش رسمى و جز طرد و تبعيدشان از مساكن دلگشاى شامات و اطراف دجله و فرات به صحراهاى درمنه زار بى آب و علف - چنانچه سيرهء جائرين اعصار است - قهر به امر ديگر نداشتند ، مع ذلك آن حضرت - صلوات اللَّه عليه - همين محنت را عبوديّت مقهورين و ربوبيّت قاهرين دانسته و مىفرمايد : « كانت الأكاسرة و القياصرة أربابا لهم ، يحتازونهم عن ريف الآفاق ، و بحر العراق ، و خضرة الدّنيا إلى منابت الشّيح الخ » « 1 » .\r\n\r\n[ بنى اميه و اسارت مردم 
  ]\r\nو هم در خطبهء مباركهء ديگر - پس از اظهار شمه‌اى از ملالتهاى قلب مباركش از نفاق و عصيان اهل عراق و اخبارشان به آنكه به مكافات اين عمل از چنان نعمت عظمى محروم و در تحت حكم بنى اميّه اسير [ و 
  ] مقهور خواهيد شد و * ( يَسُومُونَكُمْ سُوءَ الْعَذابِ ) * ، « 2 » بعد از آن فرمايشات چنين مىفرمايد : « و ايم اللَّه لتجدنّ بنى اميّة لكم ارباب سوء بعدي » « 3 » .\r\nعدول در تعبير از « ولات » به « ارباب » براى افادهء همين معنى و با نبوى\r\n\r\n","description":"","footnote":"\r\n« 1 » . نهج البلاغه ، خ 192 « كسرىها و قيصرها بر آنان مسلط بودند ، آنها را از كشتزارها و درياى عراق ( دجله و فرات ) و سبزه زار جهان به جاهايى كه درمنه ( گياهى داروئى است [ لغت نامهء دهخدا 
  ] ) مىرويد ، راندند . »\r\n« 2 » . بقره ، آيهء 49 .\r\n« 3 » . نهج البلاغه ، خ 93 « و به خدا سوگند بعد از من ، بنى اميه را كارگزاران بدى براى خود خواهيد يافت » .\r\n","page_name":" 54 ","page_number":54},
  {"content":"\r\nسابق متواتر بين الامّة متّحد المفاد است .\r\n\r\n[ امام حسين عليه السّلام ، قهرمان حرّيت و آزادگى 
  ]\r\nسرور مظلومان - عليه افضل الصلاة و السلام - تمكين از حكم دعىّ بنى اميّه را ذلَّت عبوديّتش مىشمارد ، و در جواب ارجاس و ارذال اهل كوفه كه « انزل على حكم بنى عمّك » به حضرتش عرضه داشتند ، چنين مىفرمايد :\r\n« لا أعطينّكم بيدي إعطاء الذّليل ، و لا أقرّ لكم اقرار العبيد . . » « 1 » و هم مىفرمايد :\r\n« هيهات منّا الذّلَّة أبى اللَّه ذلك لنا و رسوله و المؤمنون و جدود طابت و حجور طهرت و أنوف حميّة و نفوس أبيّة من أن تؤثر طاعة اللَّئام على مصارع الكرام » « 2 » طاعت فجره و تن در دادن به حكم لئيمان را عبوديتشان دانست .\r\nو چنانچه سيد حلَّى رحمه اللَّه فرموده :\r\n« كيف يلوى الى الدّنيّة جيدا * لسوى اللَّه مالواها خضوع » . « 3 »\r\n\r\n","description":"","footnote":"\r\n« 1 » . مجلسى ، بحار الأنوار ، ج 45 ، ص 7 . حضرت در پاسخ قيس بن اشعث كه از ايشان خواست با پسر عموهايش صلح كند و حكومت آنان را بپذيرد ، فرمود : نه به خدا سوگند ، دستم را مانند شخص ذليل و خوار به شما نمىدهم و مانند بردگان به نفع شما اقرار نمىكنم .\r\n« 2 » . موسوعة كلمات الامام الحسين عليه السّلام ، ص 425 سخنان امام در منابع مختلف با تفاوتهايى نقل شده است . امام خطاب به مردم كوفه فرمود : « هرگز ما زير بار ذلت نمىرويم . خداوند و رسول او و مؤمنان و نياكان وارسته و دامنهاى پاك و بزرگان غيرتمند و انسانهاى بزرگوار آن را براى ما نمىپسندند ، آرى نمىپسندند كه پيروى فرومايگان بر قتلگاه بزرگواران ترجيح داده شود . »\r\n« 3 » ديوان سيد حيدر حلَّى ، تحقيق على خاقانى ، ج 1 ، ص 87 ، در ضمن قصيده‌اى مىگويد :\r\nكيف يلوى على الدّنيّة جيدا * لسوى اللَّه ما لواها الخضوع\r\nيعنى چگونه بر پستى سر خم كند در حالىكه جز براى خداوند خضوع نكرده است . مؤلف محقق اين بيت را به « سيد حلَّى » نسبت داده كه در چاپ سوم كتاب اشتباها « سيد على » ضبط شده و شاعرى غير معروف جلوه كرده و مترجمين عربى كتاب را به خطا افكنده است . ( ر . ك :\r\nتنبه الأمّه و تنزيه الملَّة ، تعريب : عبد الحسن آل نجف و التحقيق : عبد الكريم آل نجف ، ص 112 ، همچنين توفيق السيف ، ضد الاسبداد ، ص 266 ) .\r\n","page_name":" 55 ","page_number":55},
  {"content":"\r\nنفس قدسيّهء حضرتش از آن ابا فرمود ، از براى حفظ حرّيّت خود و توحيد پروردگارش تمام هستى و دارايى را فدا ، و اين سنّت كريمانه [ را 
  ] براى احرار امّت استوار و از شوائب عصبيّت مذمومه تنزيهش فرمود ، و از اين جهت است كه در تواريخ اسلاميّه صاحبان نفوس ابيّه را كه به اين سنّت مباركه رفتار و چنين فداكارىها نمودند ، « اباة الضيم » « 1 » و احرارشان ناميده ، همه را خوشه چين آن خرمن و از قطرات درياى آن إباء و حرّيّت شمردند ، و خود حضرتش - صلوات اللَّه عليه و على المستشهدين بين يديه - هم ، حرّ بن يزيد رياحى را بعد از خلع طوق رقّيّت و خروج از ربقهء عبوديّت آل ابى سفيان و ادراك شرف حرّيّت و فوز به فنا و شهادت در آن ركاب مبارك ، به منقبت علياى حرّيّتش ستود و به خلعت والاى « أنت الحرّ كما سمّتك أمّك ، أنت الحرّ في الدّنيا و أنت الحرّ في الآخرة » « 2 » سر افرازش فرمود .\r\n\r\n[ امام عصر ( عج ) و آزادگى از اسارت طاغوتها 
  ]\r\nو هم بمقتضاى احاديث وارده در تفسير آيهء مباركهء * ( وَعَدَ ا للهُ الَّذِينَ آمَنُوا مِنْكُمْ وَعَمِلُوا الصَّالِحاتِ لَيَسْتَخْلِفَنَّهُمْ فِي الأَرْضِ كَمَا اسْتَخْلَفَ الَّذِينَ مِنْ قَبْلِهِمْ ) * - إلى قوله تعالى - * ( يَعْبُدُونَنِي لا يُشْرِكُونَ بِي شَيْئاً ) * « 3 » و انطباق فقرات آخر\r\n\r\n","description":"","footnote":"\r\n« 1 » كسانى كه از ظلم و ستم ابا داشته و گريزانند .\r\n« 2 » طبرى ، تاريخ طبرى ، ج 3 ، ص 30 ، امام به حرّ فرمود : تو آزاده‌اى چنان كه مادرت تو را حرّ ناميد ، به خواست خدا در دنيا و آخرت آزاده‌اى .\r\n« 3 » نور ، آيهء 55 « خداوند به كسانى كه از شما ايمان آورده و كارهاى شايسته انجام داده‌اند ، وعده مىدهد كه قطعا آنان در زمين خليفه خواهند شد ، چنان كه به گذشتگان آنها خلافت\r\nروى زمين را بخشيد . ، تنها مرا مىپرستند و چيزى را شريك من نمىسازند » . براى ملاحظهء روايات در تفسير آيه ، به تفسير على بن ابراهيم ج 2 ، ص 108 مراجعه كنيد .\r\n","page_name":" 56 ","page_number":56},
  {"content":"\r\nدعاى افتتاح « 1 » بر مندرجاتش ، موعود به اين كرامت حضرت امام ثانى عشر و مهدى منتظر - ارواحنا فداه - ، و مراد از اين شركت به ذات احديّت - تقدّست اسماؤه - كه در اين آيهء مباركه وليّش - صلواته عليه - را از آن تنزيه فرموده ، همين مقهوريّت به بيعت و طاعت طواغيت امّت است ، كه شخص حضرتش ، چنانچه خودش فرموده ، « ليس في عنقي بيعة طاغية زماني » ، « 2 » به عدم مقهوريّت بدان ممتاز است .\r\nو بلكه از اخبار وارده در تفسير آيهء مباركهء * ( اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ ا للهِ وَالْمَسِيحَ ابْنَ مَرْيَمَ ) * « 3 » كه خداى خود قرار دادن نصارى احبار و رهبانشان را ، به همين تمكين و طاعت از پايان و پا دريان تفسير فرموده‌اند ، ظاهر است كه چنانچه گردن نهادن به ارادات دل بخواهانهء سلاطين جور در سياسات ملكيّه ، عبوديّت آنان است ، همين طور گردن نهادن به تحكَّمات خود سرانهء رؤساى مذاهب و ملل هم ، كه به عنوان ديانت ارائه مىدهند ، عبوديّت آنان است ، روايت شريفهء مرويّه در احتجاج كه متضمّن ذمّ تقليد از علماى سوء و هوى پرستان رياست و دنيا طلبان است ، هم مفيد همين معنى\r\n\r\n","description":"","footnote":"\r\n« 1 » سيد بن طاووس ، اقبال الاعمال ، ج 1 ، ص 141 - 142 « اللَّهمّ اجعله الدّاعي إلى كتابك و القائم بدينك و استخلفه في الأرض كما استخلفت الَّذين من قبله و مكَّن له دينه الَّذى ارتضيته له ، أبدله من بعد خوفه أمنا يعبدك لا يشرك بك شيئا » .\r\n« 2 » كلينى از اسحاق بن يعقوب نقل كرده كه توسط محمد بن عثمان از ناحيهء مقدّسه وارد شده كه « . إنّه لم يكن أحد من آبائى إلَّا و قد وقعت في عنقه بيعة لطَّاغية زمانه ، و إنّي أخرج حين أخرج و لا بيعة لأحد من الطَّواغيت في عنقي » ( طبرسى ، احتجاج ، ج 2 ، ص 545 ) .\r\n« 3 » سورهء توبه ، آيهء 31 ، « ( آنها ) دانشمندان و رهبان خويش را معبودهايى در برابر خداوند قرار دادند و ( همچنين ) مسيح فرزند مريم را ؛ . . » ابى الجارود از امام باقر عليه السّلام در تفسير آيه روايتى نقل مىكند . ( ر . ك : على بن ابراهيم ، تفسير قمى ، ج 1 ، ص 316 ) .\r\n","page_name":" 57 ","page_number":57},
  {"content":"\r\nاست ؛ لكن استعباد قسم اول به قهر و تغلَّب مستند ، و در ثانى به خدعه و تدليس مبتنى ، و اختلاف تعبير آيات و اخبار كه در قسم اول « عَبَّدْتَ بَنِي إِسْرائِيلَ » و « اتّخذتهم الفراعنة عبيدا » ، و در قسم دويم « اتَّخَذُوا أَحْبارَهُمْ وَرُهْبانَهُمْ أَرْباباً » فرموده‌اند ، ناظر به اين معنى و فى الحقيقة منشأ استعباد [ قسم اول تملَّك ابدان و منشأ 
  ] قسم دوم تملَّك قلوب است .\r\n\r\n[ پيوستگى استبداد سياسى و استبداد دينى 
  ]\r\nو از اينجا ظاهر شد جودت استنباط و صحت مقالهء بعض از علماى فن « 1 » كه استبداد را به سياسى و دينى منقسم و هر دو را مرتبط به هم و حافظ يكديگر و با هم توأم دانسته‌اند . و هم معلوم شد كه قلع اين شجرهء خبيثه و تخلَّص از اين رقّيّت خسيسه - كه وسيلهء آن فقط به التفات و تنبّه ملَّت منحصر است - در قسم اول ، اسهل و در قسم دوم در غايت صعوبت و بالتّبع موجب صعوبت علاج قسم اول هم خواهد بود .\r\nروزگار سياه ما ايرانيان هم به هم آميختگى و حافظ و مقوّم همديگر بودن اين دو شعبهء استبداد و استعباد را عيانا مشهود ساخت ، و كشف حقيقت اين به هم آميختگى و متقوّم به يكديگر بودن اين دو شعبه و جهت صعوبت علاج شعبهء ثانيه و سرايتش به شعبهء اولى ، بعد از اين در خاتمه ، در طىّ شرح قواى استبداد و طريق تخلَّص از آن خواهد آمد إن شاء اللَّه تعالى .\r\nو بالجمله ، تمكين از تحكَّمات خود سرانهء طواغيت امّت و راهزنان ملَّت ، نه تنها ظلم به نفس و محروم داشتن خود است از اعظم مواهب الهيّه - عز اسمه - بلكه به نصّ كلام مجيد الهى - تعالى شأنه - و فرمايشات مقدّسهء\r\n\r\n","description":"","footnote":"\r\n« 1 » . ظاهرا مقصود مؤلف ، عبد الرحمن كواكبى در طبايع الاستبداد است .\r\n","page_name":" 58 ","page_number":58},
  {"content":"\r\nمعصومين - صلوات اللَّه عليهم - عبوديّت آنان و از مراتب شرك به ذات احديّت - تقدّست اسماؤه - است در مالكيت و حاكميّت ما يريد و فاعليّت ما يشاء ، و عدم مسئوليّت عمّا يفعل ، إلى غير ذلك از اسماء و صفات خاصّهء الهيّه - جلّ جلاله - ، و غاصب اين مقام هم نه تنها ظالم به عباد و غاصب مقام ولايت است از صاحبش ، بلكه به موجب نصوص مقدّسهء مذكوره ، غاصب رداء كبريائى و ظالم به ساحت احديّت - عزّت كبرياؤه - هم خواهد بود ، و بالعكس آزادى از اين رقّيّت خبيثهء خسيسه از اين هم علاوه بر آنكه موجب خروج از نشئهء نباتيّت و ورطهء بهيميّت است به عالم شرف و مجد انسانيّت ، از مراتب و شئون توحيد و در لوازم ايمان به وحدانيّت در مقام اسماء و صفات خاصّه هم مندرج است ، و از اين جهت است كه استنقاذ حرّيّت مغصوبهء امم و تخليص رقابشان از اين رقّيّت منحوسه و متمتّع فرمود نشان به آزادى خدادادى ، از اهمّ مقاصد انبياء عليهم السّلام بوده [ است 
  ] .\r\nحضرت كليم و هارون - على نبيّنا و آله و عليهما السّلام - به نصّ آيهء مباركهء * ( فَأَرْسِلْ مَعَنا بَنِي إِسْرائِيلَ وَلا تُعَذِّبْهُمْ ) * « 1 » فقط تخليص رقاب بنى اسرائيل از اسارت و عذاب فرعونيان و آزادانه با خود بردنشان به ارض مقدّسه را خواستار بودند ، و بقاى ملك و دوام عزّتش را - چنانچه در همان خطبهء مباركهء قاصعه تصريح فرموده « 2 » - التزام نمودند و عدم اجابت ، و تعاقب فرعونيان براى ارجاعشان اسيرانه به مصر به غرق آنان و آزادى اسرائيليان مؤدّى گرديد .\r\nو هم در همان خطبهء مباركهء قاصعه - بعد از آن فرمايشى كه سابقا\r\n\r\n","description":"","footnote":"\r\n« 1 » . طه ، آيهء 47 ، « بنى اسرائيل را با ما بفرست و آنان را شكنجه و آزار مكن » .\r\n« 2 » . نهج البلاغه ، خ 192 « و لقد دخل موسى بن عمران و معه أخوه هارون عليهم السّلام على فرعون فشرطا له - إن أسلم - بقاء ملكه و دوام عزّه ( سلطانه ) » .\r\n","page_name":" 59 ","page_number":59},
  {"content":"\r\nنقل كرديم - تخلَّص بنى اسماعيل و بنى اسرائيل از ذلّ رقّيّت اكاسره و قياصره را ، از فوائد بعثت حضرت خاتم النبيين - صلَّى اللَّه عليه و آله الطَّاهرين - احصاء فرموده‌اند « 1 » ، إلى غير ذلك از آنچه در تواريخ ثبت و از اخبار مستفاد است .\r\n\r\n[ د ) مساوات آحاد ملت با سلطان 
  ]\r\nو اما مساوات تمام افراد ملَّت با شخص والى در جميع حقوق و احكام ، [ و 
  ] شدّت اهتمام حضرت ختمى مرتبت - صلواته عليه و آله - را در استحكام اين اساس سعادت امّت ، از سيرهء مقدّسهء حضرتش توان فهميد . خوب است از هربابى نمونه‌اى ذكر شود :\r\n\r\n[ مساوات در حقوق 
  ]\r\nاول : مساوات در حقوق را از داستان فرستادن دخترش حلى و زيور موروثه از مادرش خديجه - سلام اللَّه عليهما - را به مدينهء منوّره براى فكاك شوهرش ابى العاص از امير مسلمين ، و گريستن آن حضرت به مشاهدهء آن و بخشيدن و ارجاع تمام مسلمين حقوقشان را به آن معظَّمه « 2 » بايد استفاده نموده ، كه به چه دقّت مقرّر فرموده‌اند !\r\n\r\n[ مساوات در احكام 
  ]\r\nدوم : مساوات در احكام را از امر به تسويهء فيما بين عمّش عباس و پسر عمّش عقيل - با اينكه بالمجبوريّه ايشان را به جنگ آورده بودند - با ساير\r\n\r\n","description":"","footnote":"\r\n« 1 » . ر . ك : ص 116 همين كتاب .\r\n« 2 » . طبرى ، تاريخ طبرى ، ج 2 ، ص 164 .\r\n","page_name":" 60 ","page_number":60},
  {"content":"\r\nاسراى قريش ، حتى در بستن دستها و بازوهايشان بايد سرمشق گرفت ، كه اصلا جهت فارقه و مائزه در كار نيست . « 1 »\r\n\r\n[ مساوات در مجازات 
  ]\r\nسيم : درجهء مساوات در مقاصّه و مجازات را از برهنه فرمودن دو كتف مبارك بر فراز منبر در همان قرب ارتحال ، با اشتداد ، مرض و حاضر فرمودن تازيانه يا عصاى ممشوق « 2 » براى مقاصّه نمودن سواده « 3 » - به محض ادّعاى آنكه در بعض اسفار هنگامى كه برهنه بوده ، تازيانه يا عصاى مزبور ، از ناقه تجاوز و به كتفش رسيده - و بالاخره قناعت او به بوسيدن خاتم نبوّت كه در كتف مبارك بود . « 4 » و هم از فرمايش حضرتش كه در مجمع عام براى استحكام اين اساس مبارك مجالى را فرض ، و فرمود : « اگر از صدّيقهء طاهره ، سيدة النساء ، فاطمهء زهرا - صلوات اللَّه عليها - سرقت سر زند ، دست مباركش را قطع خواهم نمود » ، « 5 » بايد استنباط نمود كه به كجا منتهى و تا چه اندازه براى امّتش\r\n\r\n","description":"","footnote":"\r\n« 1 » . ابن اثير ، الكامل ، ج 1 ، ص 534 - 537 .\r\n« 2 » . باريك .\r\n« 3 » . سوادة بن قيس .\r\n« 4 » . محمد باقر مجلسى ، بحار الأنوار ، ج 22 ، ص 508 .\r\n« 5 » . مسلم بن الحجاج النيشابورى ، صحيح مسلم ، با شرح نووى ، ج 6 ، ص 155 .\r\nاسامة بن زيد دربارهء زنى كه دزدى كرده بود ، نزد رسول خدا صلى اللَّه عليه و آله شفاعت كرد و حضرت فرمود :\r\nآيا براى تعطيلى حدّى از حدود الهى شفاعت مىكنى ؟ سپس برخاست و طى سخنانى فرمود :\r\nاى مردم ! كسانى قبل از شما هلاك شدند به خاطر اينكه هرگاه صاحب منصبى دزدى مىكرد ، او را رها مىكردند و هرگاه شخص ضعيفى دزدى مىكرد ، بر او حدّ جارى مىكردند . سپس فرمود :\r\n« و ايم اللَّه لو انّ فاطمة بنت محمّد سرقت لقطع محمّد يدها » . اين روايت در منابع شيعى مشاهده نشد .\r\n","page_name":" 61 ","page_number":61},
  {"content":"\r\nآزادى در مطالبهء حقوق را مقرّر فرموده‌اند ؟ ! و از براى احياى همين سنّت و سيرهء مباركه و محو بدعت تفضيل در عطا ، و استرداد قطايع و تيولات ، و برپا داشتن اساس مساوات بود كه در عصر خلافت شاه ولايت - عليه أفضل الصّلاة و السّلام - آن همه فتن و حوادث بر پا [ شد 
  ] ! و حتى بزرگان اصحابش مانند عبد اللَّه [ بن 
  ] عباس و مالك اشتر و غيرهما براى اطفاء نوائر فتن فى الجمله رفتار به سيرهء محدثهء سابقين را در عطا و قسمت و تفضيل سابقين بدرييّن و مهاجرين اوّلين و امّهات مؤمنين را بر لا حقين تابعين و ايرانيان تازه مسلمان از حضرتش استدعا نموده و آنچنان جوابهاى سخن شنودند . « 1 » داستان حديدهء محماة « 2 » ، در جواب يك صاع گندم خواستن برادرش عقيل ؛ « 3 » و عتابهاى مكملهء مقام عصمت به فرزندش سيد الشهداء عليه السّلام براى استقراض يك مدّ عسل از بيت المال « 4 » كه معاويه با آن عداوت از شنيدن آنها « 5 » گريست و گفت آنچه گفت ؛ و عاريهء مضمونه خواستن يكى از بنات طاهرات ، گردنبندى از بيت المال و آن فرمايشات صخرهء صمّاء شكاف « 6 » الى غير ذلك از آنچه در كتب سير مسطور و موجب سر به زيرى تمام مدّعيان بسط عدالت\r\n\r\n","description":"","footnote":"\r\n« 1 » . ر . ك : نهج البلاغه ، خ 126 ، خ 15 .\r\n« 2 » . آهن گداخته .\r\n« 3 » . نهج البلاغه ، ج 224 .\r\n« 4 » . اين ماجرا را درباره امام حسين عليه السّلام نقل كرده‌اند . ر . ك : محمد بن سليمان الكوفى ، مناقب الامام امير المؤمنين ، ج 2 ، ص 74 - 75 ؛ ابن الجوزى ، تذكرة الخواص ، ص 109 .\r\n« 5 » . س : آن ، بر اساس چاپ سوم كه اسم اشاره مفرد آمده مترجم تنبيه الامه بر مؤلف محترم خرده گرفته كه گريهء معاويه مربوط به ماجراى استقراض عسل نبوده است . ( ر . ك : توفيق السيف ، ضد الاستبداد ، ص 273 ) .\r\n« 6 » طبرى ، تاريخ طبرى ، ج 3 ، ص 163 .\r\n","page_name":" 62 ","page_number":62},
  {"content":"\r\nو مساوات است ؛ همه براى حفظ اين ركن اعظم و خروج از عهدهء مسئوليّت مترتّبه بر آن است .\r\n\r\n[ فقها در مصاف با استبداد 
  ]\r\nو از براى پيروى و متابعت همين سنّت « 1 » و سيرهء مأخوذه از انبيا و اوليا - عليهم أفضل الصّلاة و السّلام - است كه در اين عصر فرخنده ، كه عصر سعادت و يقظه « 2 » و انقضاء دورهء اسارت و انتهاء سير قهقهرائى اسلاميانش - بعونه تعالى - بايد شمرد ، ربانيّين فقهاء ، روحانيين ، رؤساى مذهب جعفرى - على مشيّده افضل الصّلاة و السّلام - هم در استنقاذ حرّيّت و حقوق مغصوبهء مسلمين و تخليص رقابشان از ذلّ رقّيّت و اسارت جائرين ، همان همّت مجدّانه را مطابق همان سيرهء مقدّسهء مباركه مبذول ، و بر طبق دستور مقرّر در شريعت مطهره كه « ما لا يدرك كلَّه لا يترك كلَّه » « 3 » در تحويل سلطنت جائرهء غاصبه از نحوهء اولى - كه علاوه بر تمام خرابىها عيانيّه ، اصل دولت اسلاميّه را هم به انقراض عاجل مشرف نموده است - به نحوهء ثانيه ، كه حاسم « 4 » اكثر موادّ فساد و مانع استيلاى كفره بر بلاد است ، بذل مهجه و مجاهدت لازمه در حفظ بيضهء اسلام را مصروف فرموده و مىفرمايند ، و چون بديهى است تنبّه « 5 » غيرتمندان\r\n\r\n","description":"","footnote":"\r\n« 1 » . أ : است .\r\n« 2 » . بيدارى .\r\n« 3 » . ابن ابى جمهور ، عوالى اللآلى ، ج 4 ، ص 57 ، ح 207 ؛ اگر انجام تكليفى به طور كامل ممكن نبود ، نبايد همه را ترك كرد ، بلكه بايد به مقدار توان بجا آورد ، از اين روايت براى اثبات قاعدهء فقهى « ميسور » استفاده شده است . ( ر . ك : مولى احمد نراقى ، عوائد الايّام ، ص 261 ) .\r\n« 4 » . ريشه كن كننده و از بين برنده .\r\n« 5 » . س : تنبيه .\r\n","page_name":" 63 ","page_number":63},
  {"content":"\r\nاسلام به آزادى رقابشان از رقّيّت جائرين و مشاركت و مساواتشان در تمام نوعيّات مملكت با غاصبين و پى بردن به خطرات مترتّبهء بر استبداد و فعّال ما يشاء بودن ظالمين براى جدّشان در طلب و شوقشان به مطلب ، اعظم وسيله و اقوى سبب است ؛\r\n\r\n[ شعبهء استبداد دينى و آميختن حق و باطل 
  ]\r\nهمان شعبهء استبداد دينى به اقتضاى همان وظيفهء مقامّيهء خود كه حفظ شجرهء خبيثهء استبداد را به اسم حفظ دين قديما و حديثا متكفّل بوده و هست ، خطاب مستطاب * ( وَلا تَلْبِسُوا الْحَقَّ بِالْباطِلِ وَتَكْتُمُوا الْحَقَّ وَأَنْتُمْ تَعْلَمُونَ ) * « 1 » را مانند مخاطبين اولين آن پس پشت انداخت و اين دو اصل سعادت و سرمايهء حيات امّت را - كه دانستى حفظ حقوق ملَّيّه و مسئوليت ولات و غيرها همه مترتّب بر آنها است - محض تنفّر و صرف قلوب و پى نبردن ملَّت به مطلوب ، به صورتهاى زشت قبيح ديگر جلوه گر ساخت ! امّا حرّيّت مظلومهء مغصوبهء ملَّت از ذلّ رقّيّت جائرين را ، كه دانستى از اعظم مواهب الهيّه - عزّ اسمه - بر اين نوع و اغتصابش در اسلام از بدع شجرهء ملعونهء بنى العاص ، و استنقاذش از غاصبين از اهمّ مقاصد انبيا و اوليا عليهم السّلام بوده ، به موهومش خواندن قناعت نكرده ، و به صورت بى مانعى فسقه و ملحدين در اجهار به منكرات و اشاعهء كفريّات و تجرّى مبدعين در اظهار بدع و زندقه و الحادش جلوه دادند ، و حتى بى حجاب بيرون آمدن زنان و نحو ذلك از آنچه به داستان استبداد و مشروطيّت دولت از بحر اخضر بى ربط تر است - و مسيحيان به واسطهء منع مذهبى نداشتن از آن ، چه دولتشان مثل روس مستبدّه\r\n\r\n","description":"","footnote":"\r\n« 1 » . بقره ، آيهء 42 « و حق را به باطل نياميزيد و حقيقت را با اينكه مىدانيد ، كتمان نكنيد » .\r\n","page_name":" 64 ","page_number":64},
  {"content":"\r\nباشد يا مثل فرانسه و انگليس ، شورويّه ، على اىّ حال در ارتكابش بلا مانعند - از لوازم و مقتضيات اين حرّيّت مظلومهء مغصوبه شمردند ! و امّا مساوات در قوى و حقوق و ساير نوعيات را - كه شنيدى اشرف كاينات صلى اللَّه عليه و آله محض استحكام اين اساس « 1 » سعادت امّت ، كتفهاى مبارك را در چنان حال شدّت مرض براى استيفاى قصاص ادّعائى گشود و حضرت شاه ولايت - عليه افضل الصلاة و السلام - هم براى رفع يد نفرمودن از آن و تسويهء فيما بين سابقين بدريّين با ايرانيان تازه مسلمان ، آن همه محنتها كشيد تا عاقبت در محراب عبادت شربت شهادت نوشيد - به صورت مساوات مسلمين با اهل ذمّه در ابواب توارث و تناكح و قصاص و دياتش در آوردند ، و بلكه مساوات اصناف مكلَّفين ، مانند بالغ و نابالغ ، و عاقل و مجنون ، و صحيح و مريض ، و مختار و مضطرّ ، و مؤسر و معسر ، و قادر و عاجز الى غير ذلك از آنچه اختلاف آنها منشأ اختلاف تكاليف و احكام و به داستان مشروطيّت و استبداد از فلك اطلس ابعد است ، را هم از مقتضياتش شمردند ! و بالجمله چون سرمايهء سعادت و حيات ملَّى و محدوديت سلطنت و مسئوليت مقوّمهء آن و حفظ حقوق ملَّيّه ، همه منتهى به اين دو اصل است ، لهذا اين دو موهبت عظماى الهيّه - عز اسمه - را به چنين صور قبيحه در آوردند ، غافل از آنكه آفتاب را به گل اندودن محال و دهنهء درياى نيل را به بيل مسدود ساختن ، از ابلهى است .\r\nملَّت ايران هر چند چشم و گوش بسته و از مقتضيات دين و ضروريات مذهب به واسطهء گمان ماها بىخبر ، و به حقوق ملَّيّه و آزادى از اين رقّيّت ملعونه و مساوات با غاصبين حرّيّت ، و حقوقشان پى نبرده و جز مسخّريت\r\n\r\n","description":"","footnote":"\r\n« 1 » . س : حذف شده است .\r\n","page_name":" 65 ","page_number":65},
  {"content":"\r\nبراى خوشگذرانى و چپاول مفت خوران معمّم و كلاهى ، رتبه و مقامى براى خود تصوّر نكرده ، و حتى بى ربط بودن اين امور را به اساس مشروطيّت و تجديد استيلاى جائرين هم بر نخورده باشند ، مع هذا كلَّه اين مقدار را خوب مىفهمند كه اين همه جانبازىهاى عقلا و دانايان و غيرتمندان مملكت ، بطبقاتهم من العلماء و الأخيار و التّجّار و غيرهم ، در استنقاذ حرّيّت و مساواتشان ، براى فرستادن نواميس خود بى حجاب به بازار ، و مواصلت با يهود و نصارى ، و تسويهء فيما بين امثال بالغ و نابالغ و نحو ذلك در تكاليف ، و بى مانعى فسقه و مبدعين در اجهار به منكرات ، و اشاعهء كفريات و اشباه ذلك نخواهد بود ، و رؤسا و پيشوايان مذهب هم جز بر آنچه حفظ بيضهء اسلام و حراست ممالك اسلاميّه بر آن متوقّف باشد ، چنين احكام اكيده و تصريح به آنكه مخالفت به منزلهء محاربهء امام زمان - ارواحنا فداه - است ، نخواهند فرمود ؛ « 1 » و هم اين دستهء جبابره و طواغيت امّت و ماحيان احكام شريعت و رواج دهندگان انحاء فسوق و فجور در مملكت را هم خوب شناخته و مىدانند كه در اين ارتكابات شنيعهء چنگيزيه ، جز حفظ مقام مالكيّت رقاب و فاعليّت ما يشاء و حاكميّت ما يريد و عدم مسئوليّت عمّا يفعل ، مقصد و همّ ديگرى اصلا به خاطرشان نرسيده و در نظر ندارند ؛ و همچنين اتّصاف ما دستهء ظالم پرستان عصر و حاملان شعبهء استبداد دينى را هم به تمام اوصافى كه در روايت احتجاج براى علماى سوء و راهزنان دين مبين و گمراه كنندگان ضعفاى\r\n\r\n","description":"","footnote":"\r\n« 1 » . اشاره به جمله‌اى است در اطلاعيهء مراجع عظام نجف در دفاع از مشروطيت . ميرزا حسين طهرانى ، آخوند خراسانى و ملا عبد اللَّه مازندرانى براى مقابله با دربار استبدادى محمد على شاه حكمى صادر كرده ، « بذل جهد در استحكام و استقرار مشروطيت » را « به منزلهء جهاد در ركاب امام زمان ارواحنا فداه » و مخالفت و مسامحهء نسبت به آن را « به منزلهء خذلان و محاربه با آن حضرت » دانستند . ( ر . ك : كسروى ، احمد ، تاريخ مشروطهء ايران ، ص 730 ) .\r\n","page_name":" 66 ","page_number":66},
  {"content":"\r\nمسلمين تعداد فرموده و در آخر همه مىفرمايد : « أولائك أضرّ على ضعفاء شيعتنا من جيش يزيد ( لعنه اللَّه ) على الحسين عليه السّلام » « 1 » ، كما ينبغى فهميده و مىدانند كه از اين درجهء همدستى با ظالمين دردمان چه و مقصدمان چيست ؟ ! خود را در عنوان آيهء مباركهء * ( وَإِذْ أَخَذَ ا للهُ مِيثاقَ الَّذِينَ أُوتُوا الْكِتابَ لَتُبَيِّنُنَّه ُ لِلنَّاسِ وَلا تَكْتُمُونَه ُ فَنَبَذُوه ُ وَراءَ ظُهُورِهِمْ وَاشْتَرَوْا بِه ِ ثَمَناً قَلِيلًا فَبِئْسَ ما يَشْتَرُونَ ) * « 2 » مندرج ساختيم و بالاخره جز افتضاح ابدى و خزى دارين و عذاب اليم الهى سودى نخواهيم برد * ( سُنَّةَ اللهِ فِي الَّذِينَ خَلَوْا مِنْ قَبْلُ وَلَنْ تَجِدَ لِسُنَّةِ اللهِ تَبْدِيلًا ) * « 3 » .\r\nو خوب است عنان قلم را از شرح اين فضيحت كه تبعاتش هر چه باشد باز هم عايد به نوع است گرفته ، كشف حقيقت اين مغالطات را به موقع خود احاله و به فهرست مندرجات فصول پنجگانه ، مقدّمه را ختم كنيم ، و اجمال آن بدين ترتيب است :\r\n\r\n[ فصول پنجگانهء كتاب 
  ]\r\nاول : آنكه حقيقت سلطنت مجعوله در دين اسلام و ساير شرايع و اديان ، و بلكه نزد حكما و عقلاى غير متديّنين عالم ، قديما و حديثا ، همه بر وجه ثانى\r\n\r\n","description":"","footnote":"\r\n« 1 » . طبرسى ، احتجاج ، ج 2 ، ص 512 « آنان ضررشان بر ضعفاى شيعيان ما از لشكر يزيد بر امام حسين عليه السّلام بيشتر است » .\r\n« 2 » . آل عمران ، آيهء 187 « و هنگامى كه خدا از كسانى كه به آنها كتاب داده شد ، پيمان گرفت كه حتما آن را براى مردم آشكار سازيد و كتمان نكنيد ، ولى آن را پشت سر انداخته و به بهاى اندكى فروختند ، و چه بد متاعى مىخرند ! » .\r\n« 3 » . احزاب ، آيهء 62 « اين سنّت خداوند در اقوام گذشته است و براى سنّت الهى هيچگونه تغييرى نخواهى يافت » همچنين با اندك تفاوتى در ( سوره فتح ، آيهء 23 ) .\r\n","page_name":" 67 ","page_number":67},
  {"content":"\r\nمجعول ، و تحويلش به وجه اول ، مطلقا از بدع ظالمانهء طواغيت امم و اعصار است .\r\nدوم : آنكه در اين عصر غيبت كه دست امّت از دامان عصمت كوتاه و مقام ولايت و نيابت نوّاب عام در اقامهء وظائف مذكوره هم مغصوب و انتزاعش غير مقدور است ، آيا ارجاعش از نحوهء اولى كه ظلم زائد و غصب اندر غصب است به نحوهء ثانيه و تحديد استيلاى جورى به قدر ممكن واجب است ؟ و يا آنكه مغصوبيت مقام ، موجب سقوط اين تكليف است ؟\r\nسيم : آنكه ، بر تقدير لزوم تحديد مذكور ، آيا همين مشروطيّت رسميّه ، كه دانستى ركن مقوّمش دو امر و وسيلهء تحديد منحصر در آن است ، متعيّن و خالى از محذور است يا نه ؟\r\nچهارم : در ذكر بعضى از وساوس و مغالطات القائيّه و دفع آنها .\r\nپنجم : در بيان شرايط صحّت و مشروعيّت مداخلهء مبعوثان ملَّت در اين باب و وظيفهء عمليّهء آنان بر وجه اجمال .\r\n","description":"","footnote":"","page_name":" 68 ","page_number":68},
  {"content":"\r\n\r\n[ فصل اوّل : 
  ] [ حقيقت سلطنت نزد اديان و عقلا 
  ]\r\nفصل اول : در توضيح امر اول و كلام در آن در دو مقام است :\r\nاول : در بيان اصل محدوديّت استيلاء و سلطنت مجعوله در جميع شرايع و اديان به اقامهء همان وظائف و مصالح لازمهء نوعيّه .\r\nدوم : در كشف درجهء اين محدوديت و حقيقت آن .\r\n\r\n[ مقام اول : امانت دارى ، حقيقت سلطنت 
  ]\r\nامّا امر اوّل : از آنچه در مقدّمه گذشت ، ظاهر و هويداست ، چه ، بعد از آنكه دانستى اصل تأسيس سلطنت و ترتيب قوى و وضع خراج « 1 » و غير ذلك ، همه براى حفظ و نظم مملكت و شبانى گلَّه و ترتيب نوع و رعايت رعيّت است ، نه از براى قضاى شهوات و درك مرادات گرگان آدمى خوار و تسخير و استبعاد رقاب ملَّت در تحت ارادات خود سرانهء ؛ پس لا محاله سلطنت مجعوله در هر شريعت و بلكه نزد هر عاقل ، چه به حق تصدّى شود يا به اغتصاب ، عبارت از « امانت دارى نوع و ولايت\r\n\r\n","description":"","footnote":"\r\n« 1 » . د ، س : وضع و خراج .\r\n","page_name":" 69 ","page_number":69},
  {"content":"\r\nبر نظم و حفظ و اقامهء ساير وظائف راجعه به نگهبانى » خواهد بود ، نه از باب قاهريّت و مالكيّت و دل بخواهانه حكمرانى در بلاد و فيما بين عباد ؛ و فى الحقيقه از قبيل توليت بعض موقوف عليهم در نظم و حفظ موقوفهء مشتركه و تسويهء فيما بين ارباب حقوق و ايصال هر ذى حقّى به حقّ خود است ، نه از باب تملَّك دل بخواهانه و تصرّف شخص متصدّى ؛ و از اين جهت است كه در لسان ائمّه و علماى اسلام سلطان را به ولى و والى و راعى ، و ملَّت را به رعيّت تعبير فرموده‌اند ؛ و هم از روى همين مبنا و اساس آنكه حقيقت سلطنت عبارت از « ولايت بر حفظ و نظم و به منزلهء شبانى گله است » لهذا به نصب الهى - عز اسمه - كه مالك حقيقى و ولىّ بالذات و معطى ولايات است موقوف ، و تفصيل مطلب به مباحث امامت موكول است .\r\nو چون كه دانستى قهر و تسخير رقاب ملت در تحت تحكَّمات خود سرانه ، علاوه بر آنكه از اشنع انحاء ظلم و طغيان و علوّ در ارض است ، اغتصاب رداء كبريائى و با اهمّ مقاصد انبيا عليهم السّلام هم منافى است ، پس اهمال و سكوت از قلع چنين شجرهء خبيثه در هيچيك از اديان سابقه هم اصلا محتمل نخواهد بود .\r\nو بلكه از آيهء مباركه * ( قالَتْ يا أَيُّهَا الْمَلأُ أَفْتُونِي فِي أَمْرِي ما كُنْتُ قاطِعَةً أَمْراً حَتَّى تَشْهَدُونِ ) * « 1 » كه از لسان ملكهء سبأ حكايت فرموده‌اند ، ظاهر است كه با اينكه قومش آفتاب پرست بوده‌اند ، مع هذا ارادهء حكومتشان شورويّهء عموميّه بوده نه استبداديه .\r\n\r\n","description":"","footnote":"\r\n« 1 » . نحل ، آيهء 32 ( ملكه سبا ) گفت : « اى اشراف ! نظر خود را در اين امر مهم براى من بازگو كنيد كه من هيچ كار مهمى را بدون حضور ( و مشورت ) شما انجام نداده‌ام » .\r\n","page_name":" 70 ","page_number":70},
  {"content":"\r\nو حتى از آيهء مباركه * ( فَتَنازَعُوا أَمْرَهُمْ بَيْنَهُمْ وَأَسَرُّوا النَّجْوى ) * « 1 » كه داستان مشورت فرعونيان در امر حضرت كليم و هارون - على نبينا و آله و عليهما السلام - و منتهى شدن مذاكرهء علنيّهء ايشان را در اين باب به مذاكرهء سرّيّه حكايت فرموده‌اند ، استفاده توان كرد كه چنانچه رفتار دولت انگليس فعلا مبعّض و نسبت به ملَّت انگليسيّه ، چون كاملا بيدارند ، « مسئوله و شورويّه » ، و نسبت به اسرا و اذّلاء هندوستان و غيرها از ممالك اسلاميّه كه به واسطهء بى حسى و خواب گران ، گرفتار چنين اسارت و باز هم در خوابند ، « استعباديّه و استبداديّه » است ؛ همين طور رفتار دولت فرعونيّه هم با وجود ادّعاى الوهيّت مع هذا مبعّض و نسبت به قبطيان كه قومش بودند شورويّه و نسبت به اسباط بنى اسرائيل استعباديّه بوده و آيهء مباركهء * ( يَسْتَضْعِفُ طائِفَةً مِنْهُمْ ) * « 2 » هم مفيد همين معنى است .\r\nو على كلّ حال ، رجوع حقيقت سلطنت اسلاميّه ، بلكه در جميع شرايع و اديان ، به باب امانت و ولايت احد مشتركين در حقوق مشتركهء نوعيّه ، بدون هيچ مزيّت براى شخص متصدّى ، و محدوديّت آن [ از تبدّل 
  ] به مستبدانّه تحكم و دل بخواهانه قهر و ارتكاب نداشتن ، از اظهر ضروريّات دين اسلام ، و بلكه تمام شرايع و اديان است ، و هم استناد تمام تجاوزات و دل بخواهانه حكمرانىها ، قديما و حديثا ، به تغلَّب و\r\n\r\n","description":"","footnote":"\r\n« 1 » . طه ، آيهء 62 « آنها در ميان خود در مورد ادامهء راهشان به نزاع برخاستند و مخفيانه و در گوشى با هم سخن گفتند » .\r\n« 2 » . سورهء قصص ، آيهء 4 * ( إِنَّ فِرْعَوْنَ عَلا فِي الأَرْضِ وَجَعَلَ أَهْلَها شِيَعاً يَسْتَضْعِفُ طائِفَةً مِنْهُمْ ) * فرعون در زمين برترى جويى كرد و اهل آن را به گروههاى مختلفى تقسيم نمود ، گروهى را به ضعف و ناتوانى كشاند\r\n","page_name":" 71 ","page_number":71},
  {"content":"\r\nطغيان فراعنه و طواغيت امم از واضحات است .\r\nو به موجب حديث نبوى متواتر بين الامّة ، و اتّفاق تواريخ اسلاميّه ، بر وقوع همان اخبار غيبى نبوّت ، مبيّن شد كه مبدأ تحويل سلطنت اسلاميّه از نحوهء ثانيه به اولى « 1 » ، استيلاى معاويه و بلوغ اغصان « الشَّجَرَةَ الْمَلْعُونَةَ فِي الْقُرْآنِ » « 2 » به عدد ميشوم سى نفر بوده و سلطنت ميشومهء استبداديّه از آنان موروث است .\r\n\r\n[ مقام دوم : درجهء محدوديت سلطنت 
  ]\r\nو اما مرحلهء ثانيه هم از آنچه سابقا گذشت اجمالا مبيّن شد ، و دانستى كه به مقتضاى آنچه اساس مذهب ما - طائفهء اماميّه - بر آن مبتنى ، و كلمهء « 3 » الهيّهء عصمت را در ولايت بر سياست امور امّت معتبر دانستيم ، درجهء اين محدوديّت فقط نه بر همان خود سرانه تحكَّم و مستبدّانه ارتكاب نداشتن واقف و به همين اندازنده مقصور است ، بلكه اجمالا دانستى كه تا به كجا منتهى است .\r\nو امّا بنا بر اصول اهل سنّت : كه نه عصمت و نه نصب الهى - عزّ اسمه - ، هيچيك را لازم ندانسته ، بيعت اهل حلّ و عقد اين امّت را موجب انعقادش دانستند ، هر چند درجهء محدوديّت به جائى كه مذهب ما مقتضى است منتهى نباشد ، لكن عدم تخطَّى از كتاب و سنّت و سيرهء مقدّسهء نبويّه صلى اللَّه عليه و آله را در نفس عقد بيعت ، شرط لازم الذّكر و اندك تخلَّف\r\n\r\n","description":"","footnote":"\r\n« 1 » . س : ولايتيه به اول .\r\n« 2 » . اسراء ، آيهء 60 واژهء « شجره ملعونه » در اين آيه در بعضى از روايات به بنى اميّه تفسير شده است .\r\n( ر . ك : على بن ابراهيم ، تفسير القمى ، ج 2 ، ص 21 ) .\r\n« 3 » . أ : كليه .\r\n","page_name":" 72 ","page_number":72},
  {"content":"\r\nو دل بخواهانه ارتكاب و حكمرانى را ، منافى مقام و منصب دانسته ، در لزوم جلوگيرى متّفق شدند ، و على هذا محدوديّت سلطنت اسلاميّه ، به همان درجهء اولى كه عبارت از خودسرانه ارتكاب و استيثار نداشتن است ، با اغماض از مرحلهء اهليّت متصدّى و هم اغماض از آنچه لازمهء مقام عصمت و خاصّهء مذهب ما است ، قدر مسلَّم بين الفريقين ، و متيقّن على المذهبين ، و متّفق عليه امّت ، و از ضروريات دين اسلام است ، و چون كه حفظ اين درجهء مسلَّمهء بين الامّه ، به حسب قوّهء بشريّه عادتا ممكن و مانند ساير درجات آن ، كه به مذهب ما مخصوص و جز قوّهء عاصمهء عصمت حافظش نتواند بود ، متعذّر نيست ؛ لهذا لزوم حفظش را به هر وسيله كه ممكن شود ، خصوصا با تصدّى غاصب ، هيچ مسلمان مظهر شهادتين نتواند انكار نمايد ، الَّا ان يخرج من ملَّتنا و يستدين به غير ديننا . « 1 »\r\n\r\n","description":"","footnote":"\r\n« 1 » . مگر اينكه از ملَّت ما خارج شده و به دينى غير از دين ما در آمده باشد .\r\n","page_name":" 73 ","page_number":73},
  {"content":"\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n[ فصل دوم : 
  ]\r\n[ تحديد سلطنت در عصر غيبت 
  ]\r\nفصل دويم : در تنقيح امر دويم است و بايد سه مطلب من باب المقدّمه بيان شود :\r\n\r\n[ چند مقدمه : 
  ]\r\n\r\n[ 1 . وجوب نهى از منكر 
  ]\r\nاول : آنكه در باب نهى از منكر بالضّرورة من الدّين معلوم است كه ، چنانچه شخص واحد فرضا در آن واحد منكرات عديدة را مرتكب شود ، ردعش از هر يك از آنها تكليفى است مستقلّ و غير مرتبط به تمكَّن از ردع و منع از ساير آنچه كه مرتكب است .\r\n\r\n[ 2 . نيابت فقهاء در عصر غيبت 
  ]\r\nدويم : آنكه از جمله قطعيّات مذهب ما - طائفهء اماميّه - اين است كه در اين عصر غيبت - على مغيبه السّلام - آنچه از ولايات نوعيّه را كه عدم رضاى شارع مقدّس به اهمال آن ، حتى در اين زمينه هم ، معلوم باشد ،\r\n","description":"","footnote":"","page_name":" 75 ","page_number":75},
  {"content":"\r\n« وظائف حسبيّه » ناميده ، نيابت فقهاى عصر غيبت را در آن قدر متيقّن و ثابت دانستيم حتى با عدم ثبوت نيابت عامّه در جميع مناصب ؛ و چون عدم رضاى شارع مقدّس به اختلال نظام و ذهاب بيضهء اسلام و بلكه اهمّيّت وظائف راجعه به حفظ و نظم ممالك اسلاميّه از تمام امور حسبيّه از اوضح قطعيّات است ، لهذا ثبوت نيابت فقها و نوّاب عامّ عصر غيبت در اقامهء وظائف مذكوره از قطعيّات مذهب خواهد بود .\r\n\r\n[ 3 . لزوم تحديد غاصب 
  ]\r\nسيم : آنكه در ابواب ولايات بر امثال اوقاف عامّه و خاصّه و غيرها از آنچه راجع به باب ولايات است ، اين معنى نزد تمام علماى اسلام مسلَّم و از قطعيّات است كه چنانچه غاصبى عدوانا وضع يد نمايد و رفع يدش رأسا ممكن نباشد ، و لكن ترتيبات عمليّه و گماشتن هيئت نظَّارى توان تصرّفش را تحديد و موقوفهء مغصوبه را - مثلا - از حيف و ميل و صرف در شهواتش ، كلَّا ام بعضا « 1 » ، صيانت نمود ، البتّه وجوب آن بديهى و خلاف در آن نه تنها از علماى متشرّعين ، بلكه از عقلاى دهرييّن هم هيچ متصوّر و متحمل نخواهد بود .\r\n\r\n[ نتيجه : لزوم تحديد سلطنت جائره و تحويل آن به مشروطه 
  ]\r\nو چون اين سه مطلب مبيّن شد ، مجال شبهه و تشكيك در وجوب تحويل سلطنت جائرهء غاصبه از نحوهء اولى به نحوهء ثانيه ، با عدم مقدوريّت از يد از آن باقى نخواهد بود ، چه ، بعد از آنكه دانستى كه\r\n\r\n","description":"","footnote":"\r\n« 1 » . به طور كامل يا در بعضى از موارد و شئون .\r\n","page_name":" 76 ","page_number":76},
  {"content":"\r\nنحوهء اولى هم اغتصاب رداء كبريائى - عزّ اسمه - و ظلم به ساحت اقدس احديّت است و هم اغتصاب مقام ولايت و ظلم به ناحيهء مقدّسهء امامت - صلوات اللَّه عليها - و هم اغتصاب رقاب و بلاد و ظلم دربارهء عباد است ، به خلاف نحوهء ثانيه كه ظلم و اغتصابش فقط به مقام مقدّس امامت راجع و از آن دو ظلم و غصب ديگر خالى است .\r\nپس حقيقت تحويل و تبديل سلطنت جائره ، عبارت از قصر و تحديد استيلاى جورى و ردع از آن دو ظلم و غصب زائد خواهد بود ، نه از باب رفع يك فرد از ظلم و وضع فرد مباين ديگر اخفّ از اول ؛ و به عبارت اوضح آنكه ، تصرّفات نحوهء ثانيه فقط به همان مقدار نظم و حفظ مملكت مقصور ، و تصرّفات نحوهء اولى زياده و اضعاف آن است و بر هيچ حد هم واقف و مقصور نيست ، و تبديل نحوهء سلطنت عبارت است از منع و ردع از اين زيادتها .\r\nو بتقريب و بيان ديگر آنكه ، تصرّفات نحوهء ثانيه ، همان تصرّفات ولايتيّه است كه ولايت در آنها ، چنانچه بيان نموديم ، براى اهلش شرعا ثابت و با عدم اهليّت متصدّى هم از قبيل مداخلهء غير متولَّى شرعى است در امر موقوفه ، كه به وسيلهء نظارت نظَّار از حيف و ميل صيانت شود و با صدور اذن عمّن له ولاية الاذن « 1 » ، لباس مشروعيت هم تواند پوشيد و از اغتصاب و ظلم به مقام امامت و ولايت هم به وسيلهء اذن مذكور خارج تواند شد و مانند متنجّس بالعرض است كه به وسيلهء همين اذن قابل تطهير تواند بود ، و تصرّفات نحوهء اولى به عكس مذكور و ظلمى است قبيح بالذّات و غير لايق براى لباس مشروعيّت و صدور\r\n\r\n","description":"","footnote":"\r\n« 1 » . از جانب كسى كه ولايت بر اذن دارد .\r\n","page_name":" 77 ","page_number":77},
  {"content":"\r\nاذن در آن اصلا [ جائز نيست 
  ] و از قبيل تملَّك غاصب نفس عين موقوفه را و ابطال رسم وقفيّت آن و مانند نفس اعيان نجاسات است كه تا در محل باقى است اصلا قابل طهارت نتواند بود ، الَّا بعد از ازاله ؛ و تبديل و تحويل نحوهء سلطنت بعينه همان داستان گماشتن نظَّار است براى صيانت موقوفهء مغصوبه و تحديد تصرّفات غاصب بر موجبات صلاح آن و رفع نحوهء يد تملكيّهء او كه غصبى است زائد و الزامش به مقتضاى وقف و منعش از حيف و ميل و صرف در شهوات خود و از قبيل ازالهء عين نجاست است از محل متنجّس .\r\nو چقدر مناسب است رؤياى صادقه‌اى كه خود اين اقلّ خدّام شرع انور در همين خلال ديده و متضمّن همين تشبيه است ضمنا درج شود :\r\nچند شب قبل از اين ، در عالم رؤيا خدمت مرحوم آية اللَّه آقاى حاجى ميرزا حسين تهرانى - قدّس سره - نجل مرحوم حاجى ميرزا خليل - طاب رمسه - مشرّف و پس از التفات به رحلت ايشان و گرفتن طرفين رداء مباركشان براى استفاده ، و امتناع ايشان از جواب مسائل « 1 » راجعه به عالم موت و نشئهء برزخ و آخرت ، و تمكين از جواب مسائل ديگر ، سئوالاتى عرض شد و از لسان مبارك ولى عصر - ارواحنا فداه - نقل جواب فرمودند . بعد از ختم آنها عرض كردم : اهتمامات شما را در خصوص مشروطيّت چه فرمودند ؟ حاصل عبارت جواب اين بود ؛ حضرت فرمودند : مشروطه اسمش تازه است مطلب كه قديمى است ، مثالى كه متضمّن به تشبيه باب ، كه شرحش در نظرم نماند ، ذكر فرموده ، بعد به اين عبارت گفتند : حضرت فرمودند : مشروطه مثل آن است كه\r\n\r\n","description":"","footnote":"\r\n« 1 » . س : حذف شده است .\r\n","page_name":" 78 ","page_number":78},
  {"content":"\r\nكنيز سياهى را كه دستش هم آلوده باشد به شستن دست وادارش نمايند انتهى .\r\nچه قدر اين مثال مبارك تمام و منطبق است بر مطلب و سهل ممتنعى است ! كه به هيچ خاطر نرسيده و بر صحّت رؤيا ، علاوه بر قرائن قطعيّهء ديگر ، امارهء واضح است . سياهى كنيز اشاره است به غصبيت اصل تصدّى ، و آلودگى دست اشاره به همان غصب زائد ، و مشروطيّت چون مزيل آن است ، لهذا به شستن يد غاصبانهء متصدّى تشبيهش فرموده‌اند .\r\nو بالجملة حفظ همان درجهء مسلَّمه از محدوديت سلطنت اسلاميّه كه دانستى متّفق عليه امّت و از ضروريات اسلام است ، علاوه بر آنكه فى نفسه از اهمّ تكاليف نوع مسلمين و از اعظم نواميس دين مبين است ، در صورت مغصوبيّت مقام و تصدّى و تعدّى غاصب ، چنانچه نسبت به حالت حاليّهء ايران ، ضرورى مذهب ماست ، از جهات عديدهء ديگر ، كه اجمالا اشاره شد ، در عنوان امر به معروف و نهى از منكر و حفظ نفوس و اعراض و اموال مسلمين و دفع تطاول ظالمين هم ، مندرج است .\r\n\r\n[ شورويه بودن سلطنت و حفظ مملكت اسلامى 
  ]\r\nو با اغماض از تمام مذكورات ، تمام سياسيّين و مطَّلعين بر اوضاع عالم من الاسلاميّين و غيرهم ، بر اين معنى متفقند « 1 » كه ، هم چنان كه مبدأ طبيعى آن چنان ترقّى و نفوذ اسلام در صدر اول ، كه در كمتر از نصف قرن به چه سرعت و سير به كجا منتهى شد ، همين عادله و\r\n\r\n","description":"","footnote":"\r\n« 1 » . س : معتقدند .\r\n","page_name":" 79 ","page_number":79},
  {"content":"\r\nشورويّه بودن سلطنت اسلاميّه و آزادى و مساوات آحاد مسلمين با اشخاص خلفا و بطانهء « 1 » ايشان در حقوق و احكام بوده ، همينطور مبدأ طبيعى اين چنين تنزّل مسلمين و تفوّق ملل مسيحيّه بر آنان هم كه معظم ممالكشان را بردند و هيچ نمانده كه اين اقلّ قليل باقيمانده را هم ببرند ، همين اسارت و رقّيّت مسلمين در تحت حكومت استبداديهء « 2 » موروثه از معاويه ، و فوز آنان است به حكومت مسئولهء مأخوذه از شرع مسلمين ؛ و چنانچه باز هم مسلمانان از اين سكرت و غفلت به خود نيايند و كما فى السابق در ذلَّت عبوديّت فراعنهء امّت و چپاولچيان مملكت باقى بمانند ، چيزى نخواهد گذشت كه - العياذ باللَّه تعالى - مانند مسلمين معظم افريقا و اغلب ممالك آسيا و غير ذلك ، نعمت و شرف استقلال قوميّت و سلطنت اسلاميّه را از دست داده ، و در تحت حكومت نصارى اسير ، و دو دوره نخواهد گشت كه مانند اهالى اندلس و غيرها ، اسلاميّتشان به تنصّر و مساجدشان كنيسه و اذانشان به ناقوس و شعائر اسلاميّه به زنّار ، و بلكه اصل لسانشان هم مانند آنان مبدّل ، و روضهء منورهء امام هشتمشان - صلوات اللَّه عليه - هم پايمال نصارى خواهد گشت ، وقى اللَّه المسلمين عنه و لا أرانا اللَّه ذلك . « 3 » و گذشته از كمال بداهت و وضوح اين امر و حصول تمام مبادى و مقدّمات قريبه به مطلب ، حتى پرداختن همسايگان جنوبى و شمالى به نقشهء قسمت مملكت فيما بين خودشان ، و كثرت مشاهدهء نظائر و اشباه\r\n\r\n","description":"","footnote":"\r\n« 1 » . دربار .\r\n« 2 » . س : استعباديه .\r\n« 3 » . خداوند مسلمانان را از چنين عاقبتى حفظ كند و چنين روزى را به ما نشان ندهد .\r\n","page_name":" 80 ","page_number":80},
  {"content":"\r\nآن ؛ فلا اقلّ من لزوم التحذر ؛ و على هذا بديهى است كه تحويل سلطنت جائرهء غاصبه از نحوهء ظالمهء اولى به نحوهء عادلهء ثانيه ، علاوه بر تمام مذكورات ، موجب حفظ بيضهء اسلام و صيانت حوزهء مسلمين است از استيلاى كفّار ؛ از اين جهت از اهمّ فرائض خواهد بود ؛ جمع اللَّه على الهدى كلمتنا و على التّقى شملنا و لا جعلنا من الَّذين * ( يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ ) * « 1 » ، بمحمّد و إله الطَّاهرين صلوات اللَّه عليهم اجمعين . « 2 »\r\n\r\n","description":"","footnote":"\r\n« 1 » . بقره ، آيه 19 .\r\n« 2 » . خداوند گفتار ما را بر هدايت ، و پريشانى ما را بر تقوا جمع كند و ما را از كسانى قرار ندهد كه « از ترس مرگ انگشتان خود را در گوشهايشان مىگذارند تا صداى صاعقه را نشنوند » ، به حق محمد و خاندان پاك او كه صلوات خدا بر همه آنان باد .\r\n","page_name":" 81 ","page_number":81},
  {"content":"\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n[ فصل سوم : 
  ]\r\n[ مشروطه و تحديد سلطنت 
  ]\r\n\r\n[ الف ) تحقق سلطنت اسلاميه با مشورت عقلا 
  ]\r\nفصل سيم : در تحقيق امر سيم ، و توضيح آن موقوف به بيان سه امر است ، اول : آنكه ، چنان كه دانستى حقيقت سلطنت اسلاميّه عبارت از ولايت بر سياست امور امّت و به چه اندازه هم محدود است ، همين طور ابتناء اساسش هم ، نظر به مشاركت تمام ملَّت در نوعيّات مملكت ، بر مشورت با عقلاى امّت كه عبارت از همين شوراى عمومى ملَّى است ، نه تنها با خصوص بطانه و خواص شخص والى كه شوراى درباريش خوانند ، به نصّ كلام مجيد الهى - عزّ اسمه - و سيرهء مقدّسه نبويّه صلى اللَّه عليه و آله كه تا زمان استيلاى معاويه محفوظ بود ، از مسلمات اسلاميّه [ است 
  ] .\r\n\r\n[ مشورت در قرآن 
  ]\r\nو دلالت آيهء مباركهء * ( وَشاوِرْهُمْ فِي الأَمْرِ ) * « 1 » ، كه عقل كلّ و نفس\r\n\r\n","description":"","footnote":"\r\n« 1 » . آل عمران ، آيهء 159 * ( وَشاوِرْهُمْ فِي الأَمْرِ فَإِذا عَزَمْتَ فَتَوَكَّلْ عَلَى اللَّه ِ ) *\r\n« در پيشامدها با آنان مشورت كن و هنگامى كه تصميم گرفتى بر خدا توكّل كن » .\r\n","page_name":" 83 ","page_number":83},
  {"content":"\r\nعصمت را بدان مخاطب و به مشورت با عقلاى امّت مكلَّف فرموده‌اند ، بر اين مطلب در كمال بداهت و ظهور است ، چه بالضروره معلوم است مرجع ضمير ، نوع امّت و قاطبهء مهاجرين و انصار است ، نه اشخاص خاصّه ، و تخصيص آن به خصوص عقلا و ارباب حلّ و عقد از روى مناسبت حكميّه و قرينهء مقاميّه خواهد بود ، نه از باب صراحت لفظيّه ، و دلالت كلمهء مباركهء « فِي الأَمْرِ » كه مفرد محلَّى و مفيد عموم اطلاقى است ، بر اينكه متعلَّق مشورت مقرّرهء در شريعت مطهّره ، كلَّيّهء امور سياسيّه است ، هم در غايت وضوح ؛ و خروج احكام الهيه - عزّ اسمه - از اين عموم از باب تخصّص است نه تخصيص .\r\nو آيهء مباركهء * ( وَأَمْرُهُمْ شُورى بَيْنَهُمْ ) * « 1 » هم اگر چه فى نفسه بر زياده از رجحان مشورت دليل نباشد ، لكن دلالتش بر آنكه وضع امور نوعيّه بر آن است كه به مشورت نوع ، برگزار شود ، در كمال ظهور است .\r\n\r\n[ سيره پيامبر صلى اللَّه عليه و آله در مشورت با اصحاب 
  ]\r\nسيرهء مقدّسهء نبويّه صلى اللَّه عليه و آله در مشورت با اصحاب « و أشيروا عليّ اصحابى » فرمودن در حوادث را ، كتب سير مشروحا متضمّن و موافقتش با آراء اكثرهم به جائى منتهى بود كه حتى در غزوهء احد ، با اينكه رأى مبارك شخص حضرتش با جماعتى از اصحاب ، عدم خروج از مدينهء مشرّفه را ترجيح فرمود ، و بعد هم همه دانستند كه صلاح و صواب همان بود ؛ مع هذا چون اكثر آراء بر خروج مستقر بود ، از اين رو با آنان موافقت و آن همه مصائب جليله را تحمل فرمود . « 2 »\r\n\r\n","description":"","footnote":"\r\n« 1 » . شورى ، آيهء 38 « و كارهايشان به صورت مشورت در ميان آنهاست » .\r\n« 2 » . طبرى ، تاريخ طبرى ، ج 3 ، ص 189 .\r\n","page_name":" 84 ","page_number":84},
  {"content":"\r\nعدم تخطَّى خلفاى اوّلين از اين سيرهء مقدّسه و ترقّيات فوق العادهء مترتّبهء بر آن هم ، از وقايع صدر اول تفصيلا معلوم [ است 
  ] .\r\n\r\n[ امام على و مشورت خواهى 
  ]\r\nو حضرت شاه ولايت - عليه افضل الصلاة و السلام - هم در طى خطبهء مباركه كه در بيان حقوق والى بر رعيّت و حقوق رعيت بر والى در صفين انشاء فرموده ، به قاطبهء حاضرين - كه عددشان را از پنجاه هزار نفر كمتر نگفته‌اند - مىفرمايد :\r\n« فلا تكلَّموني بما تكلَّم به الجبابرة و لا تتحفّظوا منّي بما يتحفّظ به عند أهل البادرة و لا تخالطوني بالمصانعة ، و لا تظنّوا بي استثقالا فى حقّ قيل لي ، و لا التماس إعظام لنفسى ؛ فإنّه من استثقل الحقّ أن يقال له أو العدل ان يعرض عليه كان العمل بهما اثقل عليه فلا تكفّوا عن مقالة بحقّ أو مشورة بعدل » « 1 » .\r\nچقدر سزاوار است ما مدّعيان مقام والاى تشيّع ، اندكى در سراپاى اين كلام مبارك تأمّل كنيم و از روى واقع و حقيقت رسى و الغاى اغراض نفسيّه ، اين مطلب را بفهميم كه اين درجهء اهتمام حضرتش در رفع ابّهت و هيبت مقام خلافت از قلوب امّت و تكميل اعلى درجات آزادى آنان و ترغيب و تحريصشان بر عرض هر گونه اعتراض و\r\n\r\n","description":"","footnote":"\r\n« 1 » . نهج البلاغه ، خ 216 ؛ با من آنگونه كه با گردنكشان سخن گفته مىشود ، سخن نگوييد و آنچه كه از مردم خشمگين پنهان داشته مىشود ، از من پنهان مكنيد و با من به تظاهر و چاپلوسى رفتار نكنيد ، و دربارهء من گمان مبريد كه اگر حقّى گفته شود ، بر من گران آيد و يا مرا به بزرگى تعظيم نمائيد ، زيرا كسىكه گفتن حق بر او يا پيشنهاد عدل دشوار آيد ، عمل به آن دو براى وى دشوارتر است . پس از حقگويى يا مشورت به عدل ، خوددارى نكنيد .\r\n","page_name":" 85 ","page_number":85},
  {"content":"\r\nمشورت ، و در عداد حقوق والى بر رعيّت و يا حقوق رعيّت بر والى شمردن آن ، و همچنين « أشيروا عليّ أصحابي » فرمودنهاى اشرف كاينات صلى اللَّه عليه و آله بر طبق امر الهى - عزّ اسمه - براى چه مطلب بوده ؟ اگر با وجود مقام والاى عصمت و استغناى از تمام عالم در اصابهء واقع ، معهذا به رعايت تحفّظ از خطا و اشتباه چنين اهتمام فرموده‌اند و حاشاهم عن ذلك ! پس لازم است كه لا اقلّ براى منع از تجاوزات عمديّه ، اين اساس سعادت را استوار داريم ، و اگر از براى تنزيه سلطنت حقّهء ولايتيّه از مجرّد تشبّه صورى به سلطنتهاى استبداديّهء فراعنه و طواغيت امم و حفظ اساس مسئوليّت و شورويّت آن و تحفّظ بر آن دو اصل طيّب و طاهر « حرّيّت » و « مساوات » آحاد امّت با مقام والاى خلافت بوده - كما هو الظَّاهر بل المتيقّن « 1 » - پس البتّه لازم است نحوهء سلطنت اسلاميّه را ، اگر چه متصدّى مغتصب باشد ، به قدر قوّه تحفّظ كنيم ، و اگر محض تعليم امّت و از براى سرمشق ولات و قضات و عمّال ، و به غرض التزام آنان به رفتار بر اين نهج و عدم تخلَّف از اين دستور العمل بوده ، پس لازم است تعلَّم كنيم - صلوات اللَّه عليه و على الأطائب من ولده القائمين من بعده - و على كلّ حال زهى اسف و حسرت كه ما ظالمپرستان عصر و حاملان شعبهء استبداد دينى ، چه قدر از مداليل كتاب و سنّت و احكام شريعت و سيرهء پيغمبر و امام خود بىخبريم ؟ ! و به جاى آنكه شوراى عمومى ملَّى را * ( هذِه ِ بِضاعَتُنا رُدَّتْ إِلَيْنا ) * « 2 » بگوئيم ، با اسلاميّت\r\n\r\n","description":"","footnote":"\r\n« 1 » . س : المتعيّن .\r\n« 2 » . يوسف ، آيهء 65 « اين سرمايهء ماست كه به ما باز پس گردانده شده است » .\r\n","page_name":" 86 ","page_number":86},
  {"content":"\r\nمخالفش مىشماريم و حتى آيهء واضح الدلالهء سابقه را هم گويا در كتاب مجيد الهى - عزّ اسمه - هرگز نخوانده و يا به مفادش بر نخورده [ ايم 
  ] يا آنكه به واسطهء منافاتش با شهوات و شعبهء استبداد و استعباد خودمان داستان * ( نَبَذَ فَرِيقٌ مِنَ الَّذِينَ أُوتُوا الْكِتابَ كِتابَ اللهِ وَراءَ ظُهُورِهِمْ كَأَنَّهُمْ لا يَعْلَمُونَ ) * « 1 » را تجديد نموديم .\r\n\r\n[ ب ) نظارت بيرونى ، جايگزين عصمت و عدالت 
  ]\r\nدويم : آنكه ، در اين زمينه كه دستمان نه تنها از دامان عصمت ، بلكه از ملكهء تقوى و عدالت و علم متصدّيان هم كوتاه و به ضدّ حقيقى و نقطهء مقابل آنها گرفتاريم ، همچنانكه بالضروره معلوم است حفظ همان درجهء مسلَّمهء از محدوديت سلطنت اسلاميّه ، كه دانستى متفّق عليه امّت و از ضروريات دين اسلام است ، و همچنين صيانت « 2 » اين اساس شورويّتى كه به نصّ كتاب و سنّت و سيرهء مقدّسه دانستى كه ثابت و از قطعيّات است ، جز به گماشتن مسدّد و رادع خارجى كه به قدر قوّهء بشريّه به جاى آن قوّهء عاصمهء الهى - عزّ اسمه - و لا اقلّ جانشين قوّهء علميّه « 3 » و ملكهء عدالت و تقوى تواند بود ، غير ممكن و به صرافت طبع اين نوع متصدّيان عادتا از محالات و مانند حراست گوسفند را به\r\n\r\n","description":"","footnote":"\r\n« 1 » . بقره ، آيهء 101 * ( وَلَمَّا جاءَهُمْ رَسُولٌ مِنْ عِنْدِ اللَّه ِ مُصَدِّقٌ لِما مَعَهُمْ نَبَذَ ) *\r\nو هنگامى كه فرستاده‌اى از جانب خدا به سراغشان آمد و با نشانه هايى كه نزد آنها بود . انطباق داشت ، گروهى از آنان كه به ايشان كتاب آسمانى داده شده بود ، كتاب خدا را پشت سر افكندند ، گويى هيچ از آن خبر ندارند .\r\n« 2 » . د : سياست .\r\n« 3 » . س : قوه عقليه .\r\n","page_name":" 87 ","page_number":87},
  {"content":"\r\nگرگ واگذاشتن و چشم تبريد به آتش داشتن [ است 
  ] و از اين رو وجوب گماشتن هيئت مذكوره ، - چنانچه سابقا گذشت - بديهى و غير قابل انكار است .\r\n\r\n[ نظارت نمايندگان ملت بر مجريان 
  ]\r\nهمين طور بالضروره معلوم است كه قوّهء مسدّده و رادعهء خارجيّه ، وقتى مؤثر و مفيد و جانشين قواى نفسيّه تواند بود كه بر همان وجهى كه ارادات نفسيّه در تحت ملكات و ادراكات و منبعث از آنها است ، همانطور طبقات متصدّيان هم فقط عبارت از قوّهء اجرائيّهء مملكت ، و در تحت ترجيحات قوّهء مسدّده و علميّه و منبعث از آن باشند ، و هم در صورتى اطَّراد پذير و غير قابل از براى تخلَّف تواند بود كه اصل اساس دولت و وضع سلطنت به طور رسميّت و قانونيّت برهمين وجه مبتنى ، و به وسيلهء بيدارى و هشيارى و حكمت عمليّه « 1 » عقلاى ملَّت جميع قواى استبداديّه - كه شرحش در خاتمه خواهد آمد - مسلوب و ابواب تخلَّص و چاره مسدود باشد و الَّا قواى ملعونهء استبداديّه حتما متحرّك و نائرهء طاغوتيّه حكما زبانه خواهد كشيد و مآل امر لا محاله به حال ما ايرانيان خانمان ويران مؤدّى خواهد بود .\r\n\r\n[ ج ) ضرورت تدوين قانون اساسى 
  ]\r\nسيم : آنكه ، بعد از آنكه به موجب همين تشريح مبيّن شد و دانستى كه گاشتن قوّه و هيئت مسدّده ، بنابر اصول مذهب ما - طائفهء اماميه -\r\n\r\n","description":"","footnote":"\r\n« 1 » . س : علميّه .\r\n","page_name":" 88 ","page_number":88},
  {"content":"\r\nقدر مقدور از جانشين « 1 » قوّهء عاصمهء عصمت است ، و بنابر مبانى اهل سنّت به جاى قوّهء علميّه و ملكه تقوى و عدالت ، حفظ نحوهء سلطنت اسلاميّه از تبدّل و مراقبت در عدم تجاوز از حدود ، متوقّف بر آن و منحصر در آن است ؛ پس البته ركن اعظم اين تحفّظ و اصل اهمّ اين مراقبت ، مرتّب داشتن دستور محدّد « 2 » است كه - به همان ترتيبى كه اجمالا در مقدّمه گذشت - به تميز وظائف نوعيّهء لازمه از آنچه در آن حقّ مداخله نيست كاملا وافى ، و تفصيل حدود مذكوره را بر وفق مقتضيات مذهب به طور قانونيّت و بر وجه رسميّت متضمّن باشد ، و الَّا بدون دستور مذكور البتّه مراقبت و محافظت متصدّيان مانند محمول بلا موضوع و از قبيل سر بى صاحب تراشيدن خواهد بود .\r\nو بالجمله چنان كه ضبط اعمال مقلَّدين در ابواب عبادات و معاملات ، بدون آنكه رسائل عمليّه در دست و اعمال شبانه روزى خود را بر آن منطبق كنند از ممتنعات است ، همين طور در امور سياسيّه و نوعيّات مملكت هم ضبط رفتار متصدّيان و در تحت مراقبت و مسئوليت بود نشان بدون ترتيب دستور مذكور از ممتنعات ، و فى الحقيقة پايه و اساس حفظ محدوديّت و مسئوليّت مبتنى بر آن ، و اصل اصيل در اين باب ، و مقدّمهء منحصرهء مطلب ، و از اين جهت واجب است .\r\nو چون اين سه مطلب كما هو حقّه مبيّن شد و دانستى كه حفظ نحوهء سلطنت اسلاميّه ، از تبدّل و تحفّظ بر محدوديّت و مسئوليّت و\r\n\r\n","description":"","footnote":"\r\n« 1 » . س : جانشينى .\r\n« 2 » . س : حذف شده است .\r\n","page_name":" 89 ","page_number":89},
  {"content":"\r\nشورويّت و سائر مقوّمات ولايتيّه بودن آن جز به ترتيب دستور محدّد ، و گماشتن هيئت مسدّده ، عادتا از ممتنعات است و هم دانستى كه گماشتن هيئت مسدّده در اين باب نه تنها براى وادارى به اقامهء وظائف لازمه و منع از تجاوزات و فقط از باب گماشتن هيئت نظَّار است براى حفظ امثال موقوفهء مغصوبه از تطاول و چپاول غاصب ، بلكه خيلى ادقّ و الطف و بالاتر از آن و بنابر اصول مذهب ما قدر مقدور از جانشين قوّهء عاصمهء عصمت ، و بنابر مبانى اهل سنّت به جاى قوّهء علميّه و ملكهء تقوى و عدالت است ؛ و هم دانستى كه اين جانشينى وقتى متحقّق و كاملا صورت پذير گردد كه بر همان وجهى كه ارادات نفسيّه منبعث از ملكات و ادراكات است ، هيئت مسدده هم در مملكت داراى اين مرتبه و منشأ همين اثر باشد .\r\nبعد از تنبّه و التفات به اين معانى و مبانى ، تماميّت اين ترتيب و متقوّم بودن حفظ نحوهء سلطنت اسلاميّه ، به اين دو ركن مقوّم و مسئوليّت مترتّبه بر آن دو اصل مبارك ( حرّيت و مساوات ) و متوقّف بودن اين جانشينى به همين تجزيهء قواى مملكت ، و مأخوذ بودن تمام اين مبانى ، پس از ردّ هر يك از فروع به اصل خودش از شرع قويم اسلام ، و خاصّه از مقتضيات مذهب ما - طائفهء اماميه - چه قدر بديهى ، و عدم انطباق تحديد استيلاى جورى - كه وجوبش در فصل سابق از جهات عديده مبيّن شد - جز بر اين ترتيب ، چه قدر ضرورى است .\r\nو الحق جودت استنباط و حسن استخراج اول حكيمى كه به اين معانى بر خورد و مسئوله و شورويّه و مقيّده و مشروطه و محدوده بودن نحوهء سلطنت عادلهء ولايتيّه و ابتناء اساسش را بر ان دو اصل\r\n","description":"","footnote":"","page_name":" 90 ","page_number":90},
  {"content":"\r\nمبارك ( حرّيّت و مساوات ) و مسئوليّت مترتّبه بر آنها ، و متوقّف بودن حفظ مقوّماتش را به اين دو ركن مقوّم ، از آنچه بيان نموديم استفاده و استنباط نمود ، و به طور قانونيّت و بر وجه اطَّراد و رسميّت هم به چنين تماميّت مرتّبش ساخت و هم امكان اقامهء قوهء مسدّده و رادعهء خارجيّه را به جاى قوّهء عاصمهء عصمت و لا اقلّ ملكهء تقوى و علم و عدالت از كيفيت انبعاث ارادات نفسيّه از ملكات و ادراكات استخراج نمود ، و به وسيلهء تجزيهء قواى مملكت و قصر شغل متصدّيان فقط به قوّهء اجرائيه و در تحت آراء قوّهء مسدّده و مسئول آن ، و آنان هم مسئول آحاد ملَّت بودن ، وجود خارجىاش داد ، زهى مايهء شرف و افتخارش و بسى موجب سر به زيرى و غبطهء ما مردم است !\r\n\r\n[ مسلمانان و مباحث فلسفهء سياسى 
  ]\r\nبا اينكه - به حمد اللَّه تعالى و حسن تأييده - از مثل يك كلمهء مباركهء « لا تنقض اليقين بالشّك » « 1 » آن همه قواعد لطيفه استخراج نموديم ، از مقتضيات مبانى و اصول مذهب و مايهء امتيازمان از ساير فرق چنين غافل و ابتلاى به اسارت و رقّيّت طواغيت امّت را الى زمان الفرج - عجّل اللَّه تعالى ايّامه - به كلَّى بى علاج پنداشته ، اصلا در اين وادى داخل نشديم و ديگران در پى بردن به مقتضيات آن مبانى و تخليص\r\n\r\n","description":"","footnote":"\r\n« 1 » . حرّ عاملى ، وسائل الشيعه ، ج 1 ، ص 245 ؛ زراره دربارهء مردى كه در حال وضو خواب او را ربوده بود از امام عليه السّلام سؤال مىكند كه آيا چنين خوابى مبطل وضوست يا نه ؟ امام به تفصيل پاسخ داده ، سپس ضابطه‌اى تعيين مىكند كه يقين هرگز با شك نقض نمىشود . فقهاء از اين جمله در روايات متعدّد اصل استصحاب را كشف كرده و در مباحث متعدد از آن سود جسته‌اند .\r\n","page_name":" 91 ","page_number":91},
  {"content":"\r\nرقابشان از اين اسارت منحوسه ، گوى سبقت ربودند ، مبدأ طبيعى آن چنان ترقّى و نفوذ را از سياسات اسلاميّه اخذ و به وسيلهء جودت استنباط و حسن تفريع ، اين چنين فروع صحيحه بر آن مرتّب ، و به همان نتايج فائقه نائل شدند و ما مسلمانان به قهقرا برگشتيم ، حال هم كه بعد اللَّتيّا و الَّلتى ، اندك تنبّهى حاصل و مقتضيات احكام دين و اصول مذهبمان را با كمال سر به زيرى از ديگران اخذ و مصداق * ( هذِه ِ بِضاعَتُنا رُدَّتْ إِلَيْنا ) * شد ، باز هم جهله و ظالم پرستان عصر و حاملان شعبهء استبداد دينى درجهء همدستى با ظالمين را به آخرين نقطه منتهى و سلب فعاليت ما يشاء و حاكميت ما يريد ، و مالكيت رقاب ، و عدم مسئوليت عمّا يفعل از جائرين را با اسلاميّت و قرآن منافى شمردند ؛ همانا بر طبق ارادهء استبداديّهء خود و محض همدستى با جائرين ، دين و « 1 » مذهبى تازه اختراع نموده ، اسمش را اسلام ، و اساسش را بر تشريك طواغيت امّت با ذات احديّت - تقدّست اسماؤه - در صفات مذكوره مبتنى ساختند ! و كتاب جور و استبدادى هم كه به مقتضاى * ( إِنَّ الشَّياطِينَ لَيُوحُونَ إِلى أَوْلِيائِهِمْ ) * ، « 2 » از كفرستان روسيه بر ايشان نازل ، كه متضمن اين دستور العملهاى جوريّه و مبنى بر همين مبانى است ، « 3 » قرآن آسمانىاش\r\n\r\n","description":"","footnote":"\r\n« 1 » . س : حذف شده است .\r\n« 2 » . انعام ، آيهء 121 * ( وَإِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ وَإِنْ أَطَعْتُمُوهُمْ إِنَّكُمْ لَمُشْرِكُونَ ) *\r\nو شياطين به دوستان خود مطالبى را مخفيانه القا مىكنند تا با شما به مجادله برخيزيد ؛ و اگر از آنها اطاعت كنيد شما هم مشرك خواهيد بود .\r\n« 3 » . ظاهرا اشاره به قانونى از روسيه است كه محمد على شاه بعد از تعطيل مجلس به جاى قانون اساسى مشروطه پيشنهاد كرد و به نجف ارسال كرد ، ولى اثرى از اين قانون در آثار تاريخى يافت نشد .\r\n","page_name":" 92 ","page_number":92},
  {"content":"\r\nخواندند و به همدستى با طواغيت امّت مستظهر و در بلد اسلام به چنين خلاف ضرورى واضح ، اجهار و چنين نغمه ها سرودند ، و داستان * ( أَجَعَلَ الآلِهَةَ إِلهاً واحِداً إِنَّ هذا لَشَيْءٌ عُجابٌ . . . ما سَمِعْنا بِهذا فِي الْمِلَّةِ الآخِرَةِ إِنْ هذا إِلَّا اخْتِلاقٌ ) * « 1 » را تجديد نمودند ، عصمنا اللَّه تعالى من غلبة الهوى و إيثار العاجلة و معاونة الظَّلمة و سوء الخاتمة بمحمّد و آله الطَّاهرين - صلوات اللَّه عليهم اجمعين - « 2 » .\r\n\r\n","description":"","footnote":"\r\n« 1 » . ص ، آيات 5 و 7 « ( كافران درباره پيامبر گفتند : ) آيا او به جاى اين همه خدايان خداى واحدى قرار داده ؟ اين به راستى چيز عجيبى است ! ما هرگز چنين چيزى در آيين واپسين نشنيده‌ايم ، اين تنها يك آيين ساختگى است .\r\n« 2 » . خداوند ما را از غلبهء هوى و هوس و برگزيدن دنيا و معاونت و همكارى با ستمكاران و عاقبت سوء حفظ فرمايد به حق محمد و خاندان پاك او ، كه درود و صلوات خدا بر همه آنان باد .\r\n","page_name":" 93 ","page_number":93},
  {"content":"\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n[ فصل چهارم : 
  ] [ پاسخ به شبهات و مغالطات 
  ]\r\nفصل چهارم : در ذكر جمله‌اى از وساوس و شبهات القائيّه و دفع « 1 » آنها هر چند با وضوح آنكه اساس اين وساوس به همدستى با جبابره و طواغيت مبتنى و ناشى از همان شعبهء استبداد دينى و به غرض حفظ شجرهء خبيثهء استبداد و محض استرقاق و استعباد رقاب عباد است لهذا مستغنى از تعرّض و جواب ، و اعتناى به آن خروج از وظيفه و بعيد از صواب است ، و لكن به ملاحظهء آنكه مبادا ملل اجنبيّة و غير مطَّلعين به احكام شرعيّه اين اباطيل مستبدّانهء مغرضانه را در عداد اقوال علماى اسلام شمارند و چنين واضحات ضروريّه را هم در شريعت مطهّره قابل اختلاف و در نزد متشرّعين محلّ خلاف پنداشته ، لسان طعن به دين مبين گشايند ، لهذا عجالتا در اين مختصر به دفع وساوس راجعهء به اصول و مقدّمات اين اساس سعادت اكتفا ، و استقصا و دفع بقيهء اباطيل را با اينكه اوقات اشرف از آن است ، به مقاله‌اى على حده موكول مىداريم .\r\n\r\n","description":"","footnote":"\r\n« 1 » . س : رفع .\r\n","page_name":" 95 ","page_number":95},
  {"content":"\r\nو چون دانستى كه اساس ولايتيّه و عادله بودن نحوهء سلطنت ، چه آنكه به حقّ تصدّى شود يا به اغتصاب ، به آن دو اصل طيّب و طاهر ( حرّيّت و مساوات ) مبتنى و حفظ شورويّت و محدوديّت و سائر مقوّماتش هم به ترتيب دستور اساسى و عقد مجلس شوراى ملَّى متوقّف است ، لهذا مغالطات راجعه به هر يك از آن دو اصل مبارك و اين دو ركن مقوّم را على حده مذكور و به دفعش مىپردازيم .\r\n\r\n[ الف ) مغالطه دربارهء آزادى 
  ]\r\nاول : مغلطهء راجعه به اصل مبارك « حرّيّت » است ، كه الحق از شاه مغلطه كارىهاى عالم و كشف حقيقتش هم از همه اهمّ و الزم است ؛ چه ، بعد از آنكه در مقدّمه مبيّن شد و دانستى كه حقيقت سلطنت تملَّكيّه عبارت از اغتصاب رقاب ملت است در تحت تحكَّمات خود سرانه ، و [ پس از طلوع اسلام 
  ] مبدأ اين اغتصاب را هم به مقتضاى حديث نبوى متواتر بين الشيعه و اهل السنّه دانستى كه بلوغ بنى العاص - لعنهم اللَّه تعالى - به عدد ميشوم « 1 » سى نفر بوده ، و هم دانستى كه اساس ولايتيّه بودن آن ، اگر چه متصدّى مغتصب باشد هم ، بر آزادى از اين اسارت و رقّيّت مبتنى است ؛ پس البته حقيقت تبديل نحوهء سلطنت غاصبهء جائره ، عبارت از تحصيل آزادى از اين اسارت و رقّيّت ، و تمام منازعات و مشاجرات واقعهء فيما بين هر ملَّت با حكومت تملَّكيّه خودش بر سر همين مطلب خواهد بود ، نه از براى رفع يد از احكام دين و مقتضيات مذهب !\r\n\r\n","description":"","footnote":"\r\n« 1 » . س : حذف شده است .\r\n","page_name":" 96 ","page_number":96},
  {"content":"\r\nمقصد هر ملَّت چه متدّين به دين و ملتزم به شريعتى باشند و يا آنكه اصلا به صانع عالم هم قائل نباشند ، تخلَّص از اين رقّيّت و استنقاذ رقابشان است از اين اسارت ، نه خروج از ربقهء عبوديّت الهيّه - جلَّت آلاؤه - و رفع التزام به احكام شريعت و كتابى كه بدان تديّن دارند ، و طرف اين تشاجر و تنازع هم فقط حكومت مغتصبهء رقابشان است نه صانع و مالك و پروردگارشان ؛ و چون تمام اين منازعات و مشاجرات واقعهء فيما بين انبيا و اوليا عليهم السّلام با فراعنهء سلف ، و هم فيما بين پيروان ايشان با طواغيت خلف ، و اين درجهء اهتمام در تبديل نحوهء سلطنت ، همه بر سر استنقاذ اين اعظم مواهب الهيّه - عزّ اسمه - از مغتصبين آن بوده و هست ، و حقيقت تبديل نحوهء سلطنت غاصبه عبارت از فوز ملَّت به اين موهبت است ، از اين جهت تمام همت ظالم پرستان به صرف قلوب ملَّت از ادراك حقيقت آن مصروف و مقتضيات دين و مذهب ملل مسيحيّه را از لوازم اين سر آمد نعم الهيّه - عزّ اسمه - شمرده ، و به حساب آن به خرجش آوردند ؛ و لكن هيهات هيهات ، گذشت آن زمانى كه ملَّت ايران اينقدر چشم و گوش بسته بودند كه لعن مرحوم قدوة المتألَّهين ، آخوند ملَّا محراب حكيم « 1 » - عليه الرّحمة - را چون قائل به وحدت واجب الوجود بود ، لازم ، و تبرّى از حضرت كليم - على نبيّنا و آله و عليه السلام - را هم چون پيغمبر يهوديان است واجب مىشمردند ، و حتى به واسطهء اشتراك در اسم گاهى نسبت به ساحت\r\n\r\n","description":"","footnote":"\r\n« 1 » . حكيم و عارف معروف كه در قرن 12 هجرى مىزيست و در درس اسماعيل خواجوئى مازندرانى و آقا محمد بيد آبادى در اصفهان شركت مىكرد . به دليل اعتقاد به وحدت وجود در اين شهر تكفير شد و به ناچار به كربلا عزيمت كرد و عزلت گزيد و در سال 1197 در گذشت .\r\n( ر . ك : محمد باقر خوانسارى ، روضات الجنات ، ج 1 ، ص 128 ، ريحانة الادب ، ج 5 ، ص 385 ) .\r\n","page_name":" 97 ","page_number":97},
  {"content":"\r\nمقدّسهء امام هفتم عليه السّلام هم - العياذ باللَّه تعالى - جسارت مىشد و از هر امر حق به محض يك كلمهء واهيهء ناحقّى دورى مىنمودند ، حالا - به حمد اللَّه تعالى - چشم و گوشها باز و گذشته از تمام آنچه كشف حقيقت اين حرّيّت مظلومهء مغصوبه و اهتمام انبيا و اوليا عليهم السلام در استنقاذش از غاصبين آن گذشت و دانستى كه حقيقت استبداد دولت غاصبه عبارت است از اغتصاب آن ، و مشروطگى آن هم عبارت از انتزاعش از غاصبين است ؛ و اين اتّساع مشربها بى ربط به اين داستان ، و بود و نبودش ناشى از اختلاف مذاهب و نسبت به استبداد و مشروطيت دولت يكسان است .\r\nعلاوه بر همه اينها اين معنى را هر ذى شعورى مىفهمد كه از ابتداى پى بردن ساير ملل به اين اساس سعادت و سبقت در استفادهء آن از كتاب و سنت « 1 » ؛ اغلب مسيحيان با كمال اتّساع مشرب كه به اقتضاى مذهبشان بدان قائل ، و حتى طوائفى هم كه اصلا به شريعت و دينى التزام ندارند و در اتّساع مشرب اعلى درجه را دارند مع هذا كلَّه ؛ براى استنقاذ حرّيّتشان به جنگيدن با غاصبين آن دچار ، و به اشدّ از مصائب ما گرفتار بودند ، و به اضعاف ما بذل نفوس و اموال نمودند تا به اين سرمايهء حيات ملَّى نائل شدند ؛ و هم هر كورى مىبيند كه ملَّت روسيه با اين شدّت ابتلاى به اسارت و رقّيّت دولت ظالمهء خود و اين همه جانبازىها براى تخلَّص از اين شدّت ، و عدم فوزشان از روى قوّت قواى استبداديه به مقصد ، مع هذا اتّساع مشربشان با ساير مسيحيان كه به اعلى درجهء حرّيّت نائلند ، به واسطهء اتّحاد مذهب ، يكسان و\r\n\r\n","description":"","footnote":"\r\n« 1 » . س : از واژهء « سبقت » تا واژه « سنّت » جا افتاده است .\r\n","page_name":" 98 ","page_number":98},
  {"content":"\r\nمباحاتشان بر يك نسق و التزامشان به لوازم تنصّر و بذل اموال در ترويج شعائر نصرانيّت به يك منوال است .\r\nو بعد از وضوح اين معانى و مشاهدهء اشتراك هر دو دستهء مسيحيان قديما و حديثا در اين اتّساع مشرب ، بى ربط بودن آن به داستان آزادى از رقّيّت طواغيت امّت ، با اغماض آن از تمام آنچه گذشت ، عيانا هم مشهود ، و اين مغلطه كارى با اين همه بذل جهد - بعونه تعالى - بى نتيجه خواهد بود ؛ حالا - به حمد اللَّه تعالى - ملَّت بيدار و از مقتضيات دين و مذهب خود كاملا خبر دارند ؛ مقتضيات مذهب مسيحيان را هم كه بين الكلّ مشترك است ، با آزادى از رقّيّت فراعنه و طواغيت ، خوب از همديگر تميز مىدهند « 1 » ، و به اين مغالطات و مفتريات ، دوباره به اسارت و رقّيّت جبابره تن در نمىدهند ، و به نظير كلمهء كفريّه « لا حكم الَّا للَّه » گفتن بقاياى خوارج نهروان ، از اطاعت احكام پيشوايان روحانى سر نمىپيچند و به روى امام زمان - ارواحنا فداه - شمشير نمىكشند ؛ و ما ظالم پرستان هم چنان روزگارى كه آزادى از اين اسارت و رقّيّت را لا مذهبى و يا از دعوات زنادقه و ملاحدهء بابيّه - لعنهم اللَّه تعالى - جلوه مىداديم و مشروطيّت دولت جائره را دين و مذهبى در مقابل شريعت حقّه به خرج مىآورديم ، مسلمان را به تمكين از اين رقّيّت ملعونه وادار ، و به ازاء اين حسن خدمت تيول و مرسوم « 2 » و جائزه و انعامها مىگرفتيم ، بعد از اين مگر در خواب ببينيم !\r\n\r\n","description":"","footnote":"\r\n« 1 » . د : نمىدهند .\r\n« 2 » . به معناى مقررى ، مواجب ، ماهانه و سالانه ( ر . ك : لغت نامه دهخدا ) در چاپ سوم به كلمهء « رسوم » تغيير يافته كه به همين معنا به كار برده مىشود .\r\n","page_name":" 99 ","page_number":99},
  {"content":"\r\n\r\n[ ب ) مغالطه دربارهء مساوات 
  ]\r\nدويم : مغالطهء راجعه به اصل طاهر مساوات است ، و ظاهر است كه هم چنان كه اساس ولايتيّه بودن سلطنت و خروجش از نحوهء جائرهء تملَّكيّه به اصل مبارك اول كه عبارت از آزادى رقاب ملَّت از رقّيّت جائرين است مبتنى ، و از اين جهت دچار آن همه مغالطات بود ؛ همين طور عادله بودن آن و مسئوليت حافظه از تبدّل و انقلابش هم به اين اصل مبارك دوم ، كه عبارت از مساوات آحاد ملت با همديگر و با شخص والى در جميع نوعيات است منتهى ، و كلمهء مباركه « و أنت القاسم بالسّويّة و العادل فى الرّعيّة » « 1 » كه در زيارت غرّاى غديريّه به حضرت سيد اوصيا - عليه و آله افضل الصلاة و السلام - عرضه مىداريم ، ناظر به همين معنى است ، و به واسطهء ركنيّت اين دومين سرمايهء سعادت و حيات ملَّى در مسئوليّت متصدّيان و ممنوع بودنشان از استيثارات دل بخواهانه و تجاوزات مستبدّانه ، از اين جهت به چنان صورت قبيحهء سابقه در مقدّمه ، كه نه تنها مسلمانان روى زمين بلكه قاطبهء ملَّيّين از آن بيزارند ، جلوه اش دادند ؛ چه بالضروره معلوم است اختلاف اصناف مكلَّفين نسبت به انحاء تكاليف نه مطلبى « 2 » است مخصوص به دين اسلام ، بلكه در جميع شرايع و اديان مطرّد و جارى است ، و حتى منكرين تمام شرايع و اديان هم البته احكام عقلائيّه كه\r\n\r\n","description":"","footnote":"\r\n« 1 » . مجلسى ، بحار الانوار ، ج 97 ، ص 364 ؛ زيارت امام على عليه السّلام در نجف و در روز عيد غدير كه امام حسن عسكرى عليه السّلام از پدر بزرگوارشان امام هادى عليه السلام شنيده و نقل فرموده‌اند .\r\n« 2 » . أ ، د : مطلب .\r\n","page_name":" 100 ","page_number":100},
  {"content":"\r\nلازمهء نشئهء بشريت و مايهء تميز از حيوانيت و به اختلاف قدرت و عجز و اختيار و اضطرار ، و دارائى و ندارى ، و مميز « 1 » و عاقل بودن و نبودن و امثال ذلك از مستقلَّات عقليّه ، مختلف است ، لا محاله دارند ؛ و هم بالضروره مراتب و طبقات رجال هر ملَّت و دولت « 2 » مختلف و از براى هر صنفى نزد جميع ملل عالم وظيفهء خاصّه و حكم مخصوصى مقرّر است .\r\nو بعد از بداهت اين معنى حتى طفل مميّز هم تواند فهميد كه تسويهء فيما بين اصناف مختلفة الاحكام و رفع امتيازشان از همديگر ، با ضرورت تمام شرايع و اديان و حكم عقل مستقل مخالف و موجب ابطال قوانين سياسيّهء جميع امم و هدم اساس نظام عالم است و نزد هيچيك از ملل متمدّنه و غير متمدّنه اصلا صورت خارجيّه ندارد تا بدينوسيله توان لفظ مساوات را بر اين معنى حمل و چنين مغلطه كاريها كرد .\r\n\r\n[ مساوات در اسلام 
  ]\r\nقانون مساوات از اشرف قوانين مباركهء مأخوذه از سياسات اسلاميّه ، و مبنا و اساس عدالت و روح تمام آن قوانين است . شدّت اهتمام شارع مقدّس در استحكام اين دومين اساس سعادت امّت در مقدّمه اجمالا مبيّن و حقيقت آن در شريعت مطهّره ، عبارت از آن است كه ، هر حكمى كه بر هر موضوع و عنوانى به طور قانونيّت و بر وجه كلَّيّت مرتّب شده\r\n\r\n","description":"","footnote":"\r\n« 1 » . س : تميز .\r\n« 2 » . س : از « رجال » تا « دولت » حذف شده است .\r\n","page_name":" 101 ","page_number":101},
  {"content":"\r\nباشد ، در مرحلهء اجراء نسبت به مصاديق و افرادش بالسّويه و بدون تفاوت مجرى شود ؛ جهات شخصيّه و اضافات خاصّة رأسا غير ملحوظ ، و اختيار وضع و رفع و اغماض و عفو مسلوب ، و ابواب تخلَّف و رشوه گيرى و دل بخواهانه حكمرانى به كلَّى مسدود باشد .\r\nنسبت به عناوين اوليهء مشتركه بين عموم اهالى مانند امنيّت بر نفس و عرض و مال و مسكن و عدم تعرّض بدون سبب و تجسّس نكردن از خفايا و حبس و نفى نكردن بى موجب و ممانعت نداشتن از اجتماعات مشروعه و نحو ذلك از آنچه بين العموم مشترك و مخصوص فرقهء خاصّه‌اى نيست « 1 » ، بطور عموم مجرى شود ، و در عناوين خاصّه هم بين مصاديق و افراد آن عنوان نسبت به عموم اهل مملكت بعد از دخول در آن عنوان ، اصلا امتياز و تفاوتى در بين نباشد ، مثلا مدّعى عليه وضيع باشد يا شريف ، جاهل باشد يا عالم ، كافر باشد يا مسلم ايّا من كان « 2 » به محاكمه احضار ، و قاتل و سارق و زانى و شارب الخمر و راشى و مرتشى و جائر در حكم ، و مغتصب مقام و غاصب اوقاف عامه و خاصه و اموال ايتام و غير ايتام و مفسد و مرتدّ و اشباه ذلك هر كه باشد ، حكم شرعى صادر از حاكم شرع نافذ الحكومة بر او مجرى گردد و تعطيل بردار نباشد ، و احكام مخصوصه به خصوص مسلمين يا اهل ذمّه بدون تفاوت بين اشخاص هر يك از فريقين اجرا يابد الى غير ذلك من العناوين المختلفة ؛ اين است حقيقت مساوات و معنى تسويه .\r\nاساس عدالت و روح تمام قوانين سياسيّه ، عبارت از اين مساوات ، و\r\n\r\n","description":"","footnote":"\r\n« 1 » . أ ، د : اختصاص ندارد .\r\n« 2 » . س : ايا ما كان .\r\n","page_name":" 102 ","page_number":102},
  {"content":"\r\nقيام ضرورت دين اسلام بر عدم جواز تخطَّى از آن از بديهيّات است و انطباق فصل دستور اساسى ملَّتين اسلاميّتين هم كه متّحد المفاد و هر يك به منزلهء ترجمهء ديگرى و متكفّل بيان اين روح سياست و اساس عدالت است ، بر همين معناى ضرورى ، نه بر آن مغالطهء ملحدانهء مخالفه با ضرورت تمام شرايع و اديان ، حتى نزد غير اهل لسان هم از واضحات است ؛ چه ، بعد از آنكه صريح عبارت هر دو دستور ، متساوى الحقوق بودن تمام ملَّت است نسبت به قوانين دستوريّه كه هر يك متضمّن بيان حكم خاصّ براى عنوان عامّ و يا موضوع مخصوصى است ، پس بالضروره مساوات جز آنكه ، احكام مرتّبه بر هر يك از آن عناوين عامه يا خاصه نسبت به اشخاص موضوعات آنها بالسّويّه مجرا گردد و ارادات شهوانيّه بر آنها حاكميّت نداشته باشد ، نخواهد بود ؛ بلكه نزد ساير ملل هم از قانون مساوات جز اين معنى مراد نباشد ، و الَّا مناقض [ و 
  ] هادم تمام قوانينشان خواهد بود ، و منشأ اختلافات مشهوده فيما بين سياسات آنان با شرع اسلام ، عدم انطباق قوانين تفصيليهء ايشان است بر احكام شريعت ، نه التزامشان به عدالت و مساوات در اجراى آن قوانين ، و با انطباق آن دستورات تفصيليّه بر احكام شرعيّه ، چنانچه دستورات اسلاميّه مبتنى بر آن است . بالضروره بر التزام به اين قانون مبارك مساوات جز عدم امتياز وضيع از شريف و قوى از ضعيف و احياى سنّت و سيرهء مقدّسهء نبوّت ختميّه - صلوات اللَّه عليها - و سلب حاكميت ارادات و اختيارات جائرانهء طاغوتيّه در اجرا و يا الغاى دستورات مذكوره و استحكام اساس مسئوليّت از تجاوزات ، اثر و نتيجه ديگرى مترتّب نتواند بود ، لكن چون تمام مطلب و جان مقصد تخليص خود از\r\n","description":"","footnote":"","page_name":" 103 ","page_number":103},
  {"content":"\r\nمساوات با آحاد ملَّت و رهانيدن ظالمين از اين مسئوليّت و تحفّظ بر اين حاكميّت بود ، از اين رو اين اصل و اساس عدالت به چنان صورت قبيحه و به لباس رفع امتياز فيما بين اصناف مختلفة الأحكام كه دانستى تمام امم از آن بيزارند ، جلوه گر شد داستان * ( يُحَرِّفُونَه ُ مِنْ بَعْدِ ما عَقَلُوه ُ وَهُمْ يَعْلَمُونَ ) * « 1 » تجديد و مصداق * ( لَهُمْ قُلُوبٌ لا يَفْقَهُونَ ) * « 2 » هم مشهود گرديد . عجبتر آنكه ، با وضوح آنكه اصل عقد دستور اساسى فقط براى ضبط رفتار متصدّيان و تحديد استيلا و تعيين وظائف آنان و تشخيص وظائف نوعيّهء لازمة الاقامه از ما عداى آن است ؛ و دستورات تفصيليّه هم يا سياساتى است عرفيّه محضه « 3 » كه حفظا للنظام مقرّر [ شده 
  ] و يا شرعياتى است بين العموم مشترك و غير مختلف الصّنف و اصلا نه به تكاليف تعبّديه يا توصليّه و احكام معاملات و مناكحات و ساير ابواب عقود و ايقاعات و مواريث و قصاص و ديات و نحو ذلك - از آنچه مرجع در آن رسائل عمليّه و فتاواى مجتهدين و متابعتش هم موكول به ديانت مسلمانان و خارج از وظائف متصدّيان و هيئت مبعوثان است ، - مداخله و ربطى دارد « 4 » ، و نه به وظائف حكومت شرعيّه و تفصيل موارد حكم به استيفاى قصاص و ديه و اجراى حدود الهيّه - عزّ اسمه - بر مسلم و كافر اصلى و مرتدّ فطرى و ملَّى و غير ذلك ، - از\r\n\r\n","description":"","footnote":"\r\n« 1 » . بقره ، آيهء 75 * ( أَفَتَطْمَعُونَ أَنْ يُؤْمِنُوا لَكُمْ وَقَدْ كانَ فَرِيقٌ مِنْهُمْ يَسْمَعُونَ كَلامَ اللَّه ِ ثُمَّ يُحَرِّفُونَهُ مِنْ بَعْدِ ما عَقَلُوه ُ وَهُمْ يَعْلَمُونَ ) *\r\nآيا انتظار داريد به ( آيين ) شما ايمان بياورند ، با اينكه عده‌اى از آنان سخنان خدا را مىشنيدند و پس از فهميدن آن را تحريف مىكردند ، در حالى كه علم و اطلاع داشتند .\r\n« 2 » . اعراف ، آيهء 179 « آنها دلها و قلبهايى دارند كه با آن انديشه نمىكنند و نمىفهمند » .\r\n« 3 » . س : حذف شده است .\r\n« 4 » . س : ندارد ، به دليل تصرفى كه در عبارت مؤلف شده با جملات بعدى ناهمگون گشته است .\r\n","page_name":" 104 ","page_number":104},
  {"content":"\r\nآنچه به نظر مجتهد نافذ الحكومه موكول و از براى قوّهء اجرائيّه جز انفاذ احكام صادره ابواب مداخله در آن - به حمد اللَّه تعالى - مسدود است - كارى دارد ، و نه از ضمّ قانون مساوات به قانون محاكمات جز آنكه در اين ابواب بايد به مجتهد نافذ الحكومه رجوع و احكام صادره هر چه باشد بر محكوم عليه هر كه باشد بى تأمّل اجراء شود ، به نتيجه و مفاد ديگرى توان ادّعا نمود . مع هذا كلَّه براى تتميم مغالطهء مغرضانهء مذكوره ، اختلاف موضوعات و احكام شرعيّه را در ابواب مذكوره تعداد ، و با قانون مساوات كه نتيجه و مفادش را دانستى ، منافى به خرج داده و ضمنا هم خود نمائى شد ، و از اين هم عجبتر آنكه با صراحت قانون مساوات در تساوى اهل مملكت فقط نسبت به قوانين موضوعه براى ضبط اعمال متصدّيان [ است 
  ] ، نه رفع امتياز كلَّى فيما بين آنان ، و بداهت مختلف الصنف نبودن آن قوانين و اجنبى بودن تمام مغالطات مذكوره به اين داستان ؛ مع ذلك براى توجيه اين مغالطات و صرف اذهان از اين به بى ربطى و بينونت بديهيّه پاى مغالطهء عجيبهء ديگرى به ميان آمد ! حاصلش آنكه اگر قوانين مذكوره مطابق اسلام است با اختلافات مشهوده در ابواب مذكوره ، چگونه تساوى ممكن و اگر مخالف با اسلام است ، چگونه ممكن است قانونيّت به هم رساند ؟ ! يا للعجب ، گذشته از آنكه دستورات قانونيه همه به مرآى و مسمع است و اين مغالطهء ترديديه محلّ ندارد ، بنا بود قوانين و دستورات موضوعه براى تحديد استيلا و ضبط اعمال متصدّيان ، مخالف اسلام نباشد نه آنچه احكام اسلام است از ابتداى كتاب طهارت تا آخر ديات در طى سياسيّات نوعيّه ، جزء دستور العمل متصدّيان و مسئول عنه آنان شود ، گويا مثال معروف : « هر گردكانى گرد است نه هر گردى گردكان »\r\n","description":"","footnote":"","page_name":" 105 ","page_number":105},
  {"content":"\r\nهم كه در طفوليّت براى تمرين كودكان تعليمشان مىكنند ، به واسطهء شدّت غرضانيّت و غلبهء هوى ، و طبع بر قلوب فراموش شد ! و الحق اوقات اشرف از تعرّض اين اقاويل و دفع اين اباطيل است .\r\n\r\n[ ج ) مغالطه دربارهء قانون اساسى 
  ]\r\nسيم : مغالطات راجعه به ترتيب اصل دستور محدّد است كه ظالم پرستان اطراف براى برداشته شدن اين لجام از دهان فلك پهناى ظالمين ، به الحان مختلفه نغمه سرائىها نمودند ؛ مآل همه آنكه ، دين ما مسلمانان اسلام ، و قانونمان قرآن آسمانى و سنّت پيغمبر آخر الزمان صلى اللَّه عليه و آله است ، تدوين قانون ديگرى در بلد اسلام بدعت و در مقابل صاحب شريعت دكَّان باز كردن است ، و التزام به آن هم چون بدون ملزم شرعى است ، بدعتى ديگر ، و مسئول داشتن از تخلَّف هم بدعت سيّم است .\r\nو نتيجه و محصّل اين مغالطات بعد از تهذيب و تقريب آنها ادّعاى بدعت بودن اين ترتيب است از جهات ثلاثهء مذكوره ؛ و محض آنكه هر كس تواند فهميد حقيقت و روح اين مغالطات ، بعينه داستان رفع مصاحف شاميان و « لا حكم إلَّا للَّه » گفتن خوارج نهروان ، و بلكه دست بالاى آنها است ، لازم است دو مطلب بيان شود :\r\n\r\n[ تعريف بدعت 
  ]\r\nاول آنكه : اين مطلب از اظهر بديهيّات اسلاميه و متفق عليه كلّ علماى امّت و از ضروريات است كه مقابلى با دستگاه نبوّت و در مقابل شارع مقدّس ، دكَّان باز كردن ، كه در لسان اخبار بدعت و به اصطلاح\r\n","description":"","footnote":"","page_name":" 106 ","page_number":106},
  {"content":"\r\nفقها تشريعش هم گويند ، در صورتى متحقّق و صورت پذير گردد كه غير مجعول شرعى ، خواه حكم جزئى شخصى باشد و يا عنوان عام و يا كتابچه و دستور كلَّى ، هر چه باشد به عنوان آنكه مجعول شرعى و حكم الهى - عزّ اسمه - است ، ارائه و اظهار و الزام و التزام شود ؛ و الَّا بدون اقتران به عنوان مذكور ، هيچ نوعى الزام و التزامى بدعت و تشريع نخواهد بود ، خواه شخصى باشد مانند التزام و الزام خود يا غير ، به مثل خوابيدن و بيدار شدن و غذا خوردن در ساعت معيّنه و نحو ذلك از تنظيمات شخصيه ، و يا نوعى باشد قليلة الافراد مثل التزام و الزام اهل يك خانه يا قريه و شهرى مثلا به تنظيم امورشان بر وجه خاص و طرزى مخصوص ، و يا كثيرة الافراد مانند الزام و التزام اهل قطر يا اقليمى به تنظيم امورشان بر وجه مذكور ؛ و خواه آنكه قرار داد تنظيمات مذكوره محض بناى عملى و صرف قرارداد خارجى باشد ، يا به ترتيب كتابچه دستوريّه و نظامنامه ؛ چه بالضروره معلوم است ملاك تحقّق تشريع و بدعت و عدم تحقق آن ، اقتران و عدم اقتران به قصد و عنوان مذكور است ، نه بود و نبود كتابچه و قانون نامه در بين .\r\n\r\n[ لزوم مقدّمهء واجب 
  ]\r\nدوم آنكه : همچنانكه امور غير واجبهء بالذّات به تعلق نذر و عهد و يمين و امر آمر لازم الاطاعه و اشتراط در ضمن عقد لازم و نحو ذلك ، واجب و لازم العمل مىشود همين طور اگر اقامهء واجبى هم بر آن متوقّف شود لا محاله عقلا لازم العمل و بالعرض واجب خواهد بود ، هر چند اتّصاف مقدّمهء واجب را به وجوب شرعى استقلالى هم قائل\r\n","description":"","footnote":"","page_name":" 107 ","page_number":107},
  {"content":"\r\nنباشيم ؛ چه ، بالضروره توقّف واجب بر آن عقلا موجب لزوم اتيان است و اين مقدار از لزوم مقدّمهء فيما بين تمام علماى اسلام اتّفاقى و از ضروريات است .\r\nو چون اين دو مطلب مبيّن شد ، وجوب اصل ترتيب دستور اساسى به طورى كه به همان كيفيت سابقه ، تحديد استيلاى جورى را بر وفق مقتضيات مذهب كاملا متكفّل و متضمّن باشد ، نظر به توقّف حفظ نظام و صيانت اساس محدوديت و مسئوليت سلطنت غاصبه بر آن ، از بديهيات ، و عدم اندراجش من حيث نفسه ، و بدون ارائه و ادعاى آنكه مندرجاتش من عند اللَّه است ، در عنوان تشريع و بدعت و مقابلى با دستگاه نبوّت ظاهر و هويدا ، و مأخوذ بودن مغالطهء مغرضانه و عاميانهء مذكوره بعينها از جهلهء اخباريّه - كه به واسطهء نفهميدن حقيقت تشريع و بدعت از براى نفس رسائل عمليّه نوشتن فقهاى عصر غيبت بعينه همين هفوات را بافته ، مقابلى با دستگاه نبوتش خواندند - هم از واضحات است .\r\nسبحان اللَّه شدّت انهماك « 1 » در غرضانيّت و داستان * ( أَخْلَدَ إِلَى الأَرْضِ وَاتَّبَعَ هَواه ُ ) * « 2 » كار انسان را به اينجاها مىرساند كه به غرض ابطال تحديد استيلا و هدم اساس مسئوليت جائرين از ارتكابات دل بخواهانه در نفوس و اعراض و اموال مسلمين ، چنين اراجيف بر هم ببافد ؛ شبهات واهيهء جهلهء اخباريه را ، بالاولويّه ثانيا احيا و اساس ديانت مسلمين و نتيجهء زحمات حفّاظ دين مبين خصوصا مجدّدين قرن\r\n\r\n","description":"","footnote":"\r\n« 1 » . اصرار و لجاجت .\r\n« 2 » . اعراف ، آيهء 176 * ( وَلَوْ شِئْنا لَرَفَعْناه ُ بِها وَلكِنَّه ُ أَخْلَدَ ) *\r\nاگر مىخواستيم ( مقام ) او را با اين آيات ( و علوم و دانشها ) بالا مىبرديم ، ولى او به پستى گراييد و از هواى نفس خود پيروى كرد .\r\n","page_name":" 108 ","page_number":108},
  {"content":"\r\nسيزدهمين را ، من حيث لا يشعر ، به باد فنا دهد * ( فَاعْتَبِرُوا يا أُولِي الأَبْصارِ ) * « 1 » مگر حقيقت تشريع و بدعت با اين كمال وضوح و بداهت مجهول بود ؟ و يا از روى نقشهء سابقين كه در آخر خطبهء مباركهء شقشقيه در وصفشان فرمود : « بلى لقد سمعوها و وعوها و لكنّهم حليت الدّنيا في اعينهم و راقهم زبرجها » « 2 » ، رفتار شد ؟\r\nو گويا مساعدتهاى فوق العادهء مشهوده در اجراى قانون نامهء نظامى ، كه بعد از هدم اساس سعادت ملَّت ايران به تعليم روسيان ترتيب يافت و آن همه احكام مخالفهء با ضرورت دين اسلام را متضمّن بود و اجراى آن هم به عهدهء تحكيم و تسلَّط لياخف « 3 » روسى بر نفوس و اعراض و اموال مسلمين موكول و زياده از تمام احكام اسلاميّه و آيات قرآنيّه در اجراى آن و قطع نفس ملَّت بذل اهتمام شد ، موجب تعيين شقّ دوم باشد !\r\n\r\n[ د ) مغالطه دربارهء هيئت نظَّار و مجلس شوراى ملَّى 
  ]\r\nچهارم : مغالطات راجعه به گماشتن هيئت نظَّار و عقد مجلس شوراى ملَّى است ، و چون اين مطلب فى الحقيقه جزء اخير علَّت\r\n\r\n","description":"","footnote":"\r\n« 1 » . حشر ، آيهء 2 « پس عبرت بگيريد اى صاحبان ديده و بصيرت » .\r\n« 2 » . امام على عليه السّلام در خطبهء شقشقيه در وصف مخالفان حكومت خود مىفرمايد : « گويا نشنيدند كه خداى سبحان مىفرمايد * ( تِلْكَ الدَّارُ الآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الأَرْضِ وَلا فَساداً وَالْعاقِبَةُ لِلْمُتَّقِينَ ) * ( قصص ، آيهء 83 ) اين سراى آخرت را براى كسانى قرار مىدهيم كه ارادهء برترى جوئى در زمين و فساد را ندارند و عاقبت نيك از آن پرهيزكاران است . حضرت سپس مىفرمايد : آرى ، به خدا سوگند شنيدند و حفظ كردند ، ولى دنيا در چشمان آنان آراسته و زينت آن ايشان را فريفته است .\r\n« 3 » . أ ، د ، لياهف .\r\n","page_name":" 109 ","page_number":109},
  {"content":"\r\nتحديد استيلاى جورى و لجام دهان ظالمين است ، لهذا در ابطالش بيشتر كوشيده تا توانستند منتخبين دورهء اول را به هر افك « 1 » متّهم و نسبت به اصل مطلب هم ، چه مضحكات و منسوجات عنكبوتيّه بر هم بافتند !\r\n\r\n[ 1 . مداخلهء امت در امر امامت 
  ]\r\nاول : هفوات حمليّه از جهله و متنسّكين اهل تبريز است كه با چه آب و تابى كتابچهء آيات و اخبار دالَّهء بر عدم جواز مداخلهء امّت در امر امامت را - كناقل التّمر الى الهجر و داعي مسدّده الى النّضال - « 2 » به نجف اشرف ارسال و به اين عبارت كه « رعيت را به مداخله در امامت و سلطنت حضرت ولى عصر - ارواحنا فداه - چه كار است ؟ اعتراض « 3 » كردند ، همانا از شدّت غرضانيت گمان كردند ، طهران ناحيهء مقدّسهء امام زمان - ارواحنا فداه - است و يا كوفهء مشرّفه ، و زمانمان ، عصر خلافت شاه ولايت عليه السّلام . و مغتصبين مقام هم ، آن بزرگواران و منتخبين ملَّت به يكى از آن دو مركز براى مداخله در آن خلافت حقّه يا ولايت مطلقه مبعوثند !\r\n\r\n","description":"","footnote":"\r\n« 1 » . س : آنك .\r\n« 2 » . مؤلف به دو ضرب المثلى استناد كرده كه امام على عليه السّلام در پاسخ معاويه به آنها استناد فرموده بودند . چون معاويه در نامهء خود از نعمات الهى و نبوت پيامبر اكرم صلى اللَّه عليه و آله سخن گفته بود ، حضرت در پاسخ او مىفرمايند : مثل تو مثل آن كسى است كه از بصره خرما بار كرده و به هجر ( شهرى در حوالى بحرين كه مركز خرماست ) برد و مانند تير اندازى است كه به استاد خود در اين فن ، تير اندازى بياموزد . ( ر . ك : نهج البلاغه ، نامهء 28 ؛ ميدانى ، مجمع الامثال ، ج 2 ، ص 152 ؛ ابن ميثم بحرانى ، شرح نهج البلاغه ، ج 4 ، ص 436 ) ؛ ضرب المثل دوم در چاپ سوم حذف شده است .\r\n« 3 » . د ، اعراض ؛ س : عرضه داشتند .\r\n","page_name":" 110 ","page_number":110},
  {"content":"\r\n\r\n[ پاسخ : 
  ]\r\nخدا كند نفس مسيحاوشى به فرياد اسرا و اذلَّاء ايران و مرز و بوم از ظلم ويرانش برسد و دم روح القدس هم كمك كند و اين امر عيانى ادراك شود كه نه طهران ناحيهء مقدّسه است و نه كوفهء مشرّفه و نه مغتصبين مقام ، آن بزرگوارانند و نه مبعوثان ملَّت به غير از جلوگيرى غاصب و تحديد استيلاى جورى براى مقصد ديگر مبعوثند .\r\nشايد بعد از ادراك اين همه محسوسات عيانيّه ، دفع اين شبههء ابن كمونيّه « 1 » ممكن و عويصهء اشكل از جذر اصم « 2 » منحل گردد ! ان شاء الله تعالى .\r\n\r\n[ 2 . دخالت مردم در امور حسبيه 
  ]\r\nدوم : وساوس دستهء ديگر است كه بعد از تسليم اصل وجوب تحديد استيلاى جورى به قدر قوّه و امكان ، و لزوم گماشتن هيئت نظَّار و براى نظارت و جلوگيرى از تجاوزات متصدّيان ، مع هذا براى هدم اين اساس تحديد ، وسوسهء ديگرى القاء نمودند .\r\nحاصلش آنكه هر چند هيچيك از اين دو مقدّمه جاى شبهه و مجال\r\n\r\n","description":"","footnote":"\r\n« 1 » . ابن كمونهء بغدادى ( م 690 ه . ق ) به دليل شبههء معروف و دشوارى كه در مبحث « توحيد واجب » وارد كرده ، شهرت يافته . گرچه حكما از شبههء او پاسخ گفته‌اند ، اما هر شبه‌اى كه بسيار قوى و دشوار باشد به نام او نسبت داده مىشود . و صدر المتألهين از او به افتخار الشياطين ياد كرده است . ( ر . ك : الاسفار الاربعه ، ج 1 ، ص 132 ) مؤلف در اينجا از باب طنز شبهه را ابن كمونيّه خوانده است .\r\n« 2 » . در رياضيات به عددى گويند كه جذر صحيح ندارد مانند عدد ده كه مجذور ( تقريبى ) عدد سه و دو دهم ( 2 / 3 ) مىباشد ، اين عدد اعشارى را به خاطر آنكه به طور صحيح بر مجذور خود دلالت ندارد جذر اصمّ ناميده‌اند ، در برابر جذر منطق و گويا مانند عدد سه كه جذر عدد نه مىباشد .\r\n( ر . ك : لغت نامهء دهخدا ) .\r\n","page_name":" 111 ","page_number":111},
  {"content":"\r\nانكار نباشد ، لكن چون قيام به سياست امور امّت از وظائف حسبيّه و از باب ولايت است ، پس اقامهء آن از وظائف نوّاب عام و مجتهدين عدول است نه شغل عوام و مداخلهء آنان در اين امر و انتخاب مبعوثان بى جا ، و از باب تصدّى « 1 » غير اهل و از انحاء اغتصاب مقام است .\r\n\r\n[ پاسخ : 
  ]\r\nو هر چند اين شبهه فى الجمله به لسان علمى است و مانند ساير تلفيقات واهيه چندان بى سر و پا نيست و هم چون متضمّن تسليم اصل وجوب تحديد ، و گماشتن هيئت نظَّار و رفع يد از انكار اصل مطلب و ادّعاى مداخله در امر امامت بودن آن است ، لهذا موجب كمال تشكَّر و امتنان است ، و لكن مع هذا از مصاديق واضحهء مثال معروف « حفظت شيئا و غابت عنك اشياء » ، « 2 » است .\r\nچه ، بالضروره از وظائف حسبيه - نه از تكاليف عموميّه - بودن وظائف سياسيه اولا و بالذات ، مسلَّم و مجال انكار نباشد ، و لكن گذشته از آنكه نظر به شورويّه بودن اصل سلطنت اسلاميّه - چنانچه سابقا مبيّن شد - عموم ملَّت از اين جهت و هم از جهت مالياتى كه از براى اقامهء مصالح لازمه مىدهند ، حقّ مراقبت و نظارت دارند ، و هم از باب منع از تجاوزات در باب نهى از منكر مندرج ، و به هر وسيله [ اى 
  ] كه ممكن شود واجب و تمكن از آن در اين باب به انتخاب ملَّت متوقّف است .\r\nعلاوه بر همهء آنها از جهات سياسيّه « 3 » هم وظيفهء فعليّه نظر به مغصوبيت مقام و عدم تمكَّن از تحديد صحيح جز بر اين وجه ، موجب\r\n\r\n","description":"","footnote":"\r\n« 1 » . أ ، د : متصدى .\r\n« 2 » . چيزى را آموختى ولى چيزهاى ديگرى را فراموش كردى .\r\n« 3 » . أ : سياستيّه .\r\n","page_name":" 112 ","page_number":112},
  {"content":"\r\nتعيّن آن است ، چه بالضروره در باب وظائف حسبيّه دو امر ديگر هم مسلَّم و از واضحات است :\r\n\r\n[ عدم لزوم تصدى شخص مجتهد 
  ]\r\nاول : عدم لزوم تصدّى شخص مجتهد و كفايت اذن او در صحّت و مشروعيّت آن ؛ و اين مطلب از فرط وضوح و كمال بداهت مستغنى از بيان ، و حتى عمل عوام شيعه هم مبتنى بر آن است .\r\n\r\n[ مراتب تصدى امور حسبيّه 
  ]\r\nدوم : آنكه عدم تمكَّن نوّاب عام - بعضا و كلَّا - از اقامهء آن وظائف ، موجب سقوطش نباشد ، بلكه نوبت ولايت در اقامه به عدول مؤمنين ، و با عدم تمكَّن ايشان به عموم ، بلكه به فسّاق مسلمين هم ، به اتّفاق كلّ فقهاى اماميّه ، منتهى خواهد بود و چون وسيلهء اقامهء وظائف لازمه و تحديد مذكور به همين مشروطيت رسميّهء بين الملل و انتخاب نوع ملَّت ، نظر به اشتراك در آن جهات عموميّه ، منحصر ، و جز به همين عنوان و به غير از اين وسيلهء رسميّه با اين حالت حاليّه ، نه اصل گماشتن نظَّارى براى فقهاى عصر غيبت ممكن ، و نه بر فرض گماشتن جز اهانت و تبعيد ، ترتّب نتيجه و اثر ديگرى محتمل [ است 
  ] ، و نه آن اساس اطَّراد و رسميّتى كه دانستى وسيلهء منحصرهء تحديد است ، مرتّب تواند بود ؛ لهذا با اغماض از آن جهات مشتركهء عموميّه و خارجه از باب ولايات ، از نفس همين جهت ولايتيّه هم بر همين وجه متعيّن ، و غايت آنچه مع التمكَّن ، محض رعايت اين جهت من باب الاحتياط\r\n","description":"","footnote":"","page_name":" 113 ","page_number":113},
  {"content":"\r\nلازم الرعايه تواند بود ، وقوع اصل انتخاب و مداخلهء منتخبين است به اذن مجتهد نافذ الحكومه ، و با اشتمال هيئت مبعوثان به طور اطَّراد و رسميّت بر عدّه‌اى از مجتهدين عظام براى تصحيح و تنفيذ آراء صادره ، چنانچه فصل دوم دستور اساسى متضمّن است ، تمام جهات و احتياطات مرعى و مجال شبههء غير مغرضانه نبودن حتى بر عوام شيعه هم ، فضلا عن اهل العلم ، بديهى است .\r\n\r\n[ 3 . عدم انطباق هيئت نظَّار با وكالت شرعيه 
  ]\r\nسيم : مضحكاتى است كه در اثبات عدم انطباق گماشتن هيئت نظَّار به باب وكالت شرعيّه تلفيق و باز هم - كناقل التّمر الى الهجر - كتابچه ها به نجف اشرف فرستاده شد ! [ پاسخ : 
  ] و لكن گذشته از آنكه از جهت مالياتى كه براى صرف در اقامهء مصالح نوعيّه داده مىشود و هم از ساير جهات مشتركهء عموميّه كه جز ولَّى منصوب من اللَّه احدى در آنها ولايت ندارد ، تطبيق به باب وكالت شرعيّه ممكن است ؛ علاوه بر همهء آنها گويا ما معمّمين عوام نه معنى لغوى و عرفى وكالت را كه « مطلق واگذاردن زمام امر » ، و اطلاقش به عقد وكالت هم به اين مناسبت است ، دانسته و نه به مفاد آيهء مباركهء * ( حَسْبُنَا اللهُ وَنِعْمَ الْوَكِيلُ ) * ، « 1 » و آيهء مباركهء * ( وَما أَنْتَ عَلَيْهِمْ بِوَكِيلٍ ) * ، « 2 » و آيهء مباركهء * ( وَاللهُ عَلى كُلِّ شَيْءٍ وَكِيلٌ ) * « 3 » ، و نحوها كه با وضوح عدم\r\n\r\n","description":"","footnote":"\r\n« 1 » . آل عمران ، آيهء 173 .\r\n« 2 » . انعام ، آيهء 107 .\r\n« 3 » . هود ، آيهء 12 .\r\n","page_name":" 114 ","page_number":114},
  {"content":"\r\nانطباق بر وكالت شرعيه ، مع هذا اطلاق وكالت فرموده‌اند ، برخورده و نه لا اقلّ اين مقدار را تصور كرديم كه بعد از صحّت اصل مطلب و لزوم گماشتن هيئت مذكوره ، از انطباق و عدم انطباق آن به باب وكالت شرعيّه جز مناقشهء لفظيّه و از باب حقيقت يا مجاز بودن اطلاق وكالت در اين باب ، چه اثر و محذور ديگرى مترتّب تواند بود ؟ همانا اگر تحديد استيلاى جورى شخصا با مقاصد و اغراضمان منافى نبود ، محض مساعدت با ظالمين درجهء ختم بر قلوب و بستگى چشم و گوش به اينجاها نمىرسيد و در چنين ترّهات بافىها لا اقلّ به همان تشويش اذهان عوام قناعت و ارسال خطَّهء قدسيّه و دايرهء علميّه نجف اشرف - على مشرّفها السّلام - نمىشد .\r\n\r\n[ 4 . بدعت بودن اعتبار رأى اكثريت 
  ]\r\nچهارم : مغالطه و خطا بياتى است كه براى عدم مشروعيت و تأويل به اكثريت آراء و بدعت بودن آن ارائه و اظهار شد ! [ پاسخ : 
  ] اما فساد دعوى بدعت بودن آن از آنچه سابقا در بيان حقيقت تشريع و بدعت گذشت ، ظاهر و محتاج به اعاده نيست . و گذشته از آنكه لازمهء اساس شورويّتى كه دانستى به نصّ كتاب ثابت است ، اخذ به ترجيحات است عند التّعارض ، و اكثريّت عند الدّوران ، اقواى مرجّحات نوعيّه و اخذ طرف اكثر عقلا ارجح از اخذ به شاذّ و عموم تعليل وارد در مقبولهء عمر ابن حنظلة « 1 » هم مشعر به آن است ؛ و با اختلاف آراء و\r\n\r\n","description":"","footnote":"\r\n« 1 » حرّ عاملى ، وسائل الشيعه ، ج 27 ، ص 106 ؛ اين روايت را كلينى ، صدوق و شيخ طوسى به اسناد\r\nخود از عمر بن حنظله از امام صادق عليه السّلام نقل كرده‌اند كه وقتى سؤال مىكند : چنان كه راوى هر دو روايتى كه از شما نقل شده ، عادل و صادق و فقيه باشند و هيچكدام بر ديگرى ترجيح نداشته باشند ، چه بايد كرد ؟ حضرت مىفرمايد : « ينظر الى ما كان من روايتهم عنّا في ذلك الَّذي حكما به المجمع عليه بين أصحابك فيؤخذ به من حكمهما و يترك الشّاذّ الَّذي ليس بمشهور عند أصحابك فإنّ المجمع عليه لا ريب فيه » يعنى در چنين صورتى روايتى كه مورد اجماع و اتفاق اصحاب است ، اخذ كنند و حديث نادرى كه غير مشهور است ، رها نمايند ، چون روايتى كه مورد اجماع باشد ، بى شبهه و ترديد است . مؤلف محترم به عموم تعليل « فإنّ المجمع عليه لا ريب فيه » استناد كرده كه دلالت ضعيفى بر اعتبار رأى اكثريت در امور عرفى و اجتماعى دارد .\r\n","page_name":" 115 ","page_number":115},
  {"content":"\r\nتساوى در جهات مشروعيّت ، حفظا للنّظام متعيّن و ملزمش همان ادلَّهء دالَّهء بر لزوم حفظ نظام است .\r\n\r\n[ سيرهء پيامبر در عمل به رأى اكثريت 
  ]\r\nعلاوه بر همهء اينها موافقت حضرت ختمى مرتبت صلى اللَّه عليه و آله با آراء اكثر اصحاب در مواقع عديده ، به نقل روايت فريقين مأثور و فعل حضرتش در غزوهء احد ، كه سابقا اشاره كرديم ، و همچنين در غزوهء احزاب كه در عدم مصالحه با قريش به مقدارى از خرماى مدينه با اكثر اصحاب موافقت فرموده « 1 » .\r\n\r\n[ امام على عليه السّلام و عمل به رأى اكثريت 
  ]\r\nو همچنين موافقت حضرت سيد اوصياء - عليه و آله أفضل الصّلاة\r\n\r\n","description":"","footnote":"\r\n« 1 » . واقدى ، مغازى ، ج 2 ، ص 477 - 478 . پيامبر اكرم صلى اللَّه عليه و آله پس از چهار روز محاصرهء مدينه و براى درهم شكستن اتّحاد جبهه دشمن به دو تن از سران قبائل پيشنهاد كرد كه ثلث محصول خرماى مدينه را به آنان دهد تا ايشان قريش را از ادامه محاصره مدينه منصرف سازند . ولى وقتى آمادگى سعد بن عباده و سعد بن معاذ دو تن از بزرگان شهر مدينه را براى صبر و استقامت مشاهده كرد ، تصميم گيرى را به ايشان وانهاد و از عقد قرار داد با قبائل ياد شده صرفنظر فرمود .\r\n","page_name":" 116 ","page_number":116},
  {"content":"\r\nو السّلام - در قضيهء ميشومهء تحكيم با آراء سوء اكثر ، كه فريب رفع مصاحف شاميان را خورده ، بر آن متّفق شدند ، و فرمايش حضرتش كه فرمود نصب حكمين ضلالت نبود بلكه سوء رأى بود ، و چون اكثر بر آن متّفق شدند موافقت كردم « 1 » ، الى غير ذلك از آنچه استقصاء آن خارج از وضع رساله و مستغنى عنه است ؛ براى ابطال دعواى مذكوره كافى و سنگ دندان شكن مغرضين است .\r\nو چون عمدهء شبهات مغرضانه نسبت به اصول و اركان اين اساس سعادت ، امور مذكوره بود ، لهذا محض آنكه ابتناء آن بر غرضانيت بر احدى مستور نماند ، تعرّض و دفعش لازم بود . حال بقيّه هفوات هم ، از آنچه گذشت ، ظاهر و هويدا و اوقات اشرف از تعرّض و اعتناء به آنهاست .\r\n\r\n[ عاقبت انديشى آخوند خراسانى 
  ]\r\nو خوب است كلامى را كه در همين اوقات بعض ايرانيان مقيمين اسلامبول در طى ابلاغات شفاهيه كه از لسان حضرات مشيخهء اسلاميّه ، به نجف اشراف به حضرت آية اللَّه آقاى آخوند ملَّا محمد كاظم خراسانى - دام ظله - نوشته بودند ، به علاقهء ضدّيت نامه « 2 » با شنائع و هفوات صادره\r\n\r\n","description":"","footnote":"\r\n« 1 » . چنين جمله‌اى در سخنان امام على عليه السّلام در ماجراى حكميت يافت نشد ، تنها جملاتى وجود دارد كه شايد مراد مؤلف اشاره به آنها باشد . امام در دو خطبه از خطبه هاى نهج البلاغه خطاب به خوارج مىفرمايد : من نمىخواستم به شما ضررى برسانم ، بلكه شما را از حكميت در اين ماجرا نهى كردم ولى نپذيرفتيد و مانند پيمان شكنان مخالفت كرديد تا آنكه به ميل و خواهش شما رفتار كردم . ( ر . ك : نهج البلاغه ، خ 36 و خ 127 ) .\r\n« 2 » س : حذف شده است .\r\n","page_name":" 117 ","page_number":117},
  {"content":"\r\nاز ظالم پرستان ايران ، در اين مقام ذكر و اين فصل را ختم دهيم .\r\nدر طى بيانات مفصّله‌اى كه در لزوم اهتمام در تشييد اين اساس سعادت از لسان آن خير خواه بزرگ اسلام نوشته بود اين عبارت بود :\r\n« اين سيل عظيم كه به نام « 1 » تمدّن بشرى از بلاد غرب به سمت ممالك اسلاميّه سرازير است ، اگر ماها رؤساى اسلام جلوگيرى نكنيم و تمدّن اسلامى را كاملا به موقع اجرا نگذاريم ، اساس مسلمانى تدريجا از آثار آن سيل عظيم محو و نابود خواهد بود انتهى » ! ببين تفاوت ره از كجا است تا به كجا ! اين مرد بزرگ در مقام حفظ اسلام با اينكه - به حمد الله تعالى - استقلال دولت عليّه عثمانى هنوز كاملا محفوظ است ، مع هذا عواقب را ملتفت و در حفظ اسلام چنين عاقبت انديشى مىفرمايد و اقامهء اين اساس سعادت را از روى بداهت مأخوذ بودنش از كتاب و سنّت ، اجراى تمدّن اسلامى مىشمارد . و ما ظالم پرستان ايران كه خود را متمسّك به مذهب جعفرى مىشماريم ، با اينكه هر قدر از مقتضيات دين و مداليل كتاب و سنّت و سيرهء پيغمبر و امام خود بى خبر باشيم ، لا اقلّ قيام ضرورت مذهبمان را بر غاصب بودن اين دستهء متصدّيان ، و لزوم تحديد استيلا و قصر تصرّفشان به قدر قوّه و امكان ، مجال انكار نداريم و هم عيانا مىبينم كه يك روزگارى اولين ملل عالم بوديم و حالا به واسطهء فعّال ما يشاء بودن و مسئوليت از ارتكابات نداشتن هواپرستان دچار چه محنت و در چه ورطه و مهلكهء قريبة التّهلكه گرفتاريم !\r\n\r\n","description":"","footnote":"\r\n« 1 » . س : سيل عظيم بناء تمدن .\r\n","page_name":" 118 ","page_number":118},
  {"content":"\r\n\r\n[ بهانه جوئىها با هدف حمايت از استبداد 
  ]\r\nمع هذا كلَّه به خيال آنكه در چند صباح باقى ماندهء اعمارمان ، تطاول و چپاولمان كما كان باقى و استبدادات و استيثاراتمان محفوظ بماند ، با فراعنه و طواغيت امت و بر باد دهندگان مملكت و هدر كنندگان دماء و اعراض و اموال ملَّت ، موافقت كرديم ، و بلكه با غنيمان خارجى هم - كه استوار شدن اين اساس سعادت در ايران موجب هدر شدن تمام زحمات آنان است - همدست شديم و به برداشتن اين لجام تحديد از دهان ظالمين ، كمر همّت بستيم و به اختلاف مقتضيات اوقات ، هر روز نقشى تازه زديم .\r\nگاهى به غرض استحكام اساس استبداد خود و كاشتن « 1 » تخم فتنه و فساد در فصل دائر به نظارت هيئت مجتهدين عظام ، مسئلهء طراز اول را ، كه هميشه تعيين مصداقش محلّ تنازع و تشاجر و مايهء مخاصمه و اختلاف است ، عنوان كرديم ؛ و به اين هم قناعت نكرده ، براى اخراج مجلس شوراى ملَّى از تماميّت و ابطال رسميّتش داستان عدم عضويت ، و خارج المجلس بودن هيئت نظَّار را به ميان آورديم ، و با صراحت فصل دائر به نظارت در مطاعيّت و حاكميت امضاء و ردّ هيئت مجتهدين نسبت به مخالفت و موافقت مواد قانونيّه معنونه در مجلس با شرعيّات و بداهت اجنبى و متأخّر بودن اكثريت آراء از اين مطلب ؛ مع هذا به طمع فريب دادن و همدست نمودن ساده لوحان با خود ، شبههء واهيهء آنكه « با عضويت هيئت مجتهدين تصديقشان در\r\n\r\n","description":"","footnote":"\r\n« 1 » . أ : گماشتن .\r\n","page_name":" 119 ","page_number":119},
  {"content":"\r\nمخالفت و عدم مخالفت با شرعيّات ، مغلوب اكثريت خواهد شد » را القاء و چون به خرج كسى نرفت و واهى و مغرضانه بودنش بر هر ذى شعورى مكشوف بود ، حيلهء رفع مصحفيّهء ديگرى به غرض ابطال مشروطيّت رسميّه ابداء شد و با قيام ضرورت مذهب بر عدم مشروعيّت و حرمت اصل تصدّى غاصبين على كلّ تقدير ، مع ذلك به اميد همراهى ساده لوحان در اين مقصد و هدم اساس مشروطيّت رسميّه ، به اين وسيله پاى نوشتن لفظ « مشروعه » به ميان آمد ، و از براى نوشتن اين كذب بيّن آن هنگامه ها بر پا و به حسب صورت « اهتمام در مشروعيّت » اظهار « 1 » و واقع غرض ، هدم اساس تحديدى و الغاء لجام از دهان ظالمين بود .\r\nو بالجمله مادامى كه خود آنان در الغاى اين لجام و ابقاء طاغوتيّت خود به دسائس و حيل و تحريك موادّ اغتشاشات داخليّه و سرحديّه و ساير موجبات انصراف قلوب توسّل مىنمودند ، ما ظالم پرستان نيز از روى همان نقشه حركت و در هدم اين اساس سعادت فنون حيل و تزويراتى را - كه الحق سزاوار و در خور است نه تنها دهات معروفين عرب ، بلكه تمام حيله گران عالم به قصور باع خود از اين درجهء دهى و تزوير اعتراف كنند - به كار برديم .\r\nو بعد از يأس هر دو شعبهء استبداد از وصول به مقصد به اين گونه دسائس و حيل عمر و عاصيّه ، آنان به هدر دماء و اعراض و اموال مسلمين و احياء سيرهء ملعونهء چنگيزيّه اقدام ، و ما ظالم پرستان هم براى تصحيح اين شنايع - به منافى اسلاميّت ، و بلكه موجب خروج از ربقهء\r\n\r\n","description":"","footnote":"\r\n« 1 » . س : حذف شده است .\r\n","page_name":" 120 ","page_number":120},
  {"content":"\r\nمسلمانى شمردن سلب صفات خاصّهء احديت - تعالى شأنه - از جبابره و طاغيان و حكم دينى جلوه دادن بدعت استبداديّه مأخوذه از معاوية بن ابى سفيان - قيام كرديم ! ساحت مقدّسهء دين قويم اسلام را به اين اتّهام خلاف ضرورى در نزد سائر ملل لكَّه دار و مذهب جعفرى - على مشيّده أفضل الصلاة و السّلام - را هم به واسطهء اين افك و بهتان عظيم نزد سائر فرق اسلام سر به زير و شرمسار نموديم ! آرى آرى دخول در وادى تحصيل علم به غرض دنيا طلبى و بذر مال مردم خورى كاشتن و چراغ سرقت مصحوب « 1 » خود داشتن و علم چپاول و تطاول افراشتن ، چگونه جز اين قبيل شنايع نتيجهء ديگرى تواند بخشيد ؟ ! و لنعم ما قيل :\r\nتيغ دادن در كف زنگى مست * به كه آيد علم نادان را بدست « 2 »\r\n\r\n","description":"","footnote":"\r\n« 1 » . همراه .\r\n« 2 » . مولوى ، مثنوى معنوى ، دفتر چهارم ، بيت 1437 .\r\n","page_name":" 121 ","page_number":121},
  {"content":"\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n[ فصل پنجم : 
  ] [ صحت و مشروعيت مداخلهء نمايندگان مجلس و شرائط و وظائف آنان 
  ]\r\nفصل پنجم : ذكر شرايط صحّت و مشروعيّت مداخلهء مبعوثان ملَّت در سياسيات و بيان وظيفهء عمليّهء ايشان .\r\n\r\n[ الف ) صحت و مشروعيت مداخله 
  ]\r\nامّا مقام اول : شرايط معتبره در صحّت و مشروعيّت مداخلهء مبعوثان ملَّت در اين وظائف حسبيّه و عموميّه از آنچه سابقا گذشت ، ظاهر و مبيّن شد كه جز اذن مجتهد نافذ الحكومه و اشتمال مجلس ملَّى به عضويّت عدّه‌اى از مجتهدين عدول عالم به سياسات براى تصحيح و تنفيذ آراء - چنانچه فصل دوم دستور اساسى كاملا متضمّن و - به حمد اللَّه تعالى - در تماميّت هم فوق مأمول است - شرط ديگرى معتبر نباشد .\r\n","description":"","footnote":"","page_name":" 123 ","page_number":123},
  {"content":"\r\n\r\n[ ب ) شرائط نمايندگان مجلس 
  ]\r\nعمده و اصل مطلب اجتماع شرايط « 1 » و اتّصاف به كمالات نفسانيّهء معتبره در اين باب است و اصول لازمه و امّهات آنها چند امر است :\r\n\r\n[ 1 . اجتهاد در فن سياست 
  ]\r\nاول : علميّت كامله در باب سياسات و فى الحقيقه مجتهد بودن در فنّ سياست ، حقوق مشتركهء بين الملل و اطَّلاع بر دقائق و خفاياى حيل معمولهء بين الدّول ، و خبرت كامله به خصوصيات وظائف لازمه و اطَّلاع بر مقتضيات عصر ، كه - بعون اللَّه تعالى و حسن تأييده - به انضمام اين علميّت كاملهء سياسيّه به فقاهت هيئت مجتهدين منتخبين براى تنقيض آراء و تطبيقش بر شرعيّات ، قوهء علميّهء لازمه در سياست امور امّت به قدر قوّهء بشريّه كامل و نتيجهء مقصوده مرتّب گردد ان شاء اللَّه تعالى .\r\n\r\n[ 2 . وارستگى از هوى و طمع 
  ]\r\nدوم : بى غرضى و بىطمعى ، و الَّا چنانچه پاى ادنى شائبهء غرضانيت يا اندك طمع چپاول و اذخار اموال و يا خيال نيل رياست و نفوذى - خداى نخواسته - در كار باشد ، موجب تبدّل استبداد شخصى به استبداد جمعى و اسوء از اوّل خواهد بود ؛ و بلكه مهذّب بودن از بخل و جبن و حرص را هم حضرت سرور اوصياء - عليه أفضل الصلاة و السلام - در طى فرمان تفويض ولايت مصر به مالك اشتر - رضى اللَّه عنه -\r\n\r\n","description":"","footnote":"\r\n« 1 » . س : شرط .\r\n","page_name":" 124 ","page_number":124},
  {"content":"\r\nدر اهل مشورت الزام فرموده و مىفرمايد : « و لا تدخلنّ فى مشورتك بخيلا يعدل بك عن الفضل و يعدك الفقر و لا جبانا يضعفك عن الأمور و لا حريصا يزيّن لك الشّره بالجور » الى آخر ما كتبه - صلوات اللَّه عليه - « 1 » .\r\n\r\n[ 3 . خيرخواه دين و دولت و مملكت 
  ]\r\nسيم : غيرت كامله و خير خواهى نسبت به دين و دولت و وطن اسلامى و نوع مسلمين بر وجهى كه تمام اجزاء و حدود و ثغور مملكت را از خانه و ملك شخصى خود به هزار مرتبه عزيزتر ، و دماء و اعراض و اموال آحاد ملَّت را مثل جان و عرض و ناموس شخصى خود گرامى بداند ؛ ناموس اعظم كيش و آئين را اهمّ نواميس و استقلال دولت اسلاميّه را ، كه رتبهء حراست و نگهبانى همه را در عهده دارد ، تالى آن شمارد ، و حتى نسبت به فرق غير اسلاميّه هم هرچند نظر به اشتراكشان در ماليّه و غيرها و هم به واسطهء توقّف تماميّت و رسميّت شورويّت عموميّه بر دخولشان در امر انتخاب لا محاله بايد داخل شوند ، و البته اگر از صنف خود كسى را انتخاب كنند حفظ ناموس دين از او مترقّب نباشد ، لكن خير خواهى نسبت به وطن و نوع از آنان هم مترقّب و اتّصافشان به اوصاف مذكوره در صلاحيت براى عضويّت كافى است .\r\nو بالجمله عقد مجلس شوراى ملَّى براى نظارت متصدّيان و اقامهء وظائف راجعهء به نظم و حفظ مملكت و سياست امور امّت و احقاق\r\n\r\n","description":"","footnote":"\r\n« 1 » . نهج البلاغه ، نامهء 53 ، « در مشورت خويش بخيل را وارد مكن كه تو را از فضل و بخشش باز مىدارد و از فقر و نادارى مىترساند ، و با ترسو نيز مشورت نكن كه تو را در انجام امور سست مىگرداند ، و با حريص نيز مشورت مكن كه آزمندى را با ظلم به مردم در نظرت نيك جلوه مىدهد . »\r\n","page_name":" 125 ","page_number":125},
  {"content":"\r\nحقوق ملَّت است ، نه از براى حكومت شرعيّه و فتوى و نماز جماعت ، و شرايط معتبره در اين باب اجنبى و غير مرتبط به اين امر است ، چنانچه صفات لازمه در اين باب هم كه امّهات آنها ذكر شد ، اجنبى و بى ربط به آن ابواب است ، و از براى مراقبت در عدم صدور آراء مخالفهء با احكام شريعت ، همان عضويّت هيئت مجتهدين و انحصار وظيفهء رسميّهء ايشان در همين شغل ، اگر غرض و مرضى در كار نباشد ، كفايت مىكند .\r\n\r\n[ توصيه : دقت در انتخاب نمايندگان 
  ]\r\nپس اولين وظيفه كه بعد از استقرار اين اساس سعادت - بعون اللَّه تعالى و حسن تأييده - در عهدهء ديندارى و وطن خواهى ايرانيان است ، اين است كه در مسئلهء انتخاب ، چشم و گوش خود را باز كنند ، اغراض شخصيّه و قرابت با زيد و صداقت با عمرو و عداوت با بكر را در اين مرحله كنار گذارند ، مصداقيّت : « شرّ النّاس من باع دينه به دنيا غيره » « 1 » را مانند جمله‌اى از ظالم پرستان عصر بر خود روا ندارند ، اين معنى را خوب نصب العين خود نمايند كه اين انتخاب براى چه و اين منتخبين را بر چه دستهء مردم و از براى چه مقصد مىگمارند ؟ هر كه را - بينهم و بين اللَّه - داراى اوصاف مذكوره و وافى به مقصد يافته ، در محكمهء عدل الهى - عزّ اسمه - از عهدهء جواب آن توانند بر آيند انتخاب كنند ، و الَّا مسئوليت حقوق سى كرور خلق را علاوه بر مسئوليتهاى از جهات\r\n\r\n","description":"","footnote":"\r\n« 1 » . شيخ مفيد ، الاختصاص ، ص 243 « قال رسول اللَّه صلى اللَّه عليه و آله : خير النّاس من انتفع به النّاس و شرّ النّاس من تأذّى به النّاس و شرّ من ذلك من اكرمه النّاس اتّقاء شرّه و شرّ من ذلك من باع دينه به دنيا غيره » يعنى بدترين مردم كسى است كه دينش را به دنياى ديگران بفروشد .\r\n","page_name":" 126 ","page_number":126},
  {"content":"\r\nعديدهء ديگر كه اجمالا مبيّن شد ، به محض قرابت يا صداقت يا سائر اغراض نفسيه به عهدهء خود وارد نياورند . حفظ ناموس دين مبيّن و تحفّظ بر استقلال دولت و قوميّت خود و حراست حوزه و ممالك اسلاميّه را بر هر غرضى ، چنانچه از ساير ملل مشهود است ، مقدّم دارند . نسأله سبحانه تعالى أن يؤيّدنا و يسدّدنا و ان يجمع على الهدى كلمتنا و على التّقى شملنا بمحمّد و إله الطَّاهرين .\r\n\r\n[ ج ) وظائف اصلى نمايندگان 
  ]\r\nمقام دوم : در بيان اصول وظائف عمليّهء مبعوثان ملَّت بر وجه اجمال .\r\nو لازم است اصول وظائف سياسيّهء عصر غيبت را با اغماض از مغصوبيّت مقام ، بيان نموده ، وظيفهء حاليّه را از آن اقتباس كنيم :\r\n\r\n[ 1 . تطبيق دخل و خرج مملكت 
  ]\r\nاول و اهمّ تمام وظائف اين باب ضبط و تعديل خراج و تطبيق دخل و خرج مملكت [ مىباشد 
  ] و از بديهيات است كه حفظ نظام و تحفظَّ بر حوزه و بيضهء اسلام جز به ترتيب قواى نظميّه و حفظيه و تهيّهء استعدادات داخليّه و سرحديّه غير ممكن ، و توقّف تمام ترتيبات مذكوره به تصحيح و تعديل خراج و ضبط آن از حيف و ميل و صرف در مشتهيات شخصيّه و ارادات طاغوتيه از واضحات است و حضرت سيد اوصياء - عليه أفضل الصلاة و السلام - در طى فرمان مبارك كه به مالك اشتر - رضوان اللَّه عليه - هنگام تفويض ولايت مصر به او شرف اصدار فرموده‌اند و متضمّن دستورات كليّه است ، در خصوص خراج\r\n","description":"","footnote":"","page_name":" 127 ","page_number":127},
  {"content":"\r\nچنين مقرّر فرموده‌اند : « و تفقّد امر الخراج بما يصلح أهله ، فإنّ في صلاحه و صلاحهم صلاحا لمن سواهم ، و لا صلاح لمن سواهم إلَّا بهم ، لأنّ النّاس كلَّهم عيال على الخراج « 1 » و اهله » - إلى ان قال صلىّ اللَّه عليه - ، « و من طلب الخراج به غير عمارة أخرب البلاد ، و أهلك العباد و لم يستقم أمره إلَّا قليلا » - « 2 » الى اخر ما كتبه صلوات اللَّه عليه .\r\nو ظاهر است كه چنانچه در صدر اسلام بعد از هجرت و قبل از فتوحات اسلاميّه و استيلاى مسلمين بر اراضى خراجيّهء مفتوحة العنوة ، سيرهء مقدّسهء نبوّت ختميّه - صلوات اللَّه عليها - بر بسط و توزيع مصارف لازمهء نوعيّه بر عموم مسلمين ، و معاهدين من اليهود و غيرهم ، به اندازهء تمكَّن و دارائى به نسبت متساويه مستقرّ و التزام به آن هم از شروط معاهدهء با معاهدين بود ، و حتى تشريف فرمائى حضرتش به حصن يهودان بنى نضير هم براى مطالبهء حصّه‌اى از ديهء واردهء بر مسلمين بود كه به موجب عهدنامه ، دادنى بودند و بالأخره به نقض عهد نمودن آنان و جلا دادنشان مؤدّى گرديد « 3 » ، همين طور در اين عصر هم چون اراضى خراجيّهء مفتوحة العنوة علاوه برآنكه عينا مجهول است ، استقرار يد مالكانهء متصرّفين و احتمال استناد آن به نقل صحيح شرعى\r\n\r\n","description":"","footnote":"\r\n« 1 » . أ ، د ، س : للخراج .\r\n« 2 » . نهج البلاغه ، نامهء 53 « در خصوص ماليات دقت كن به طورى كه وضع ماليات دهندگان اصلاح شود ، زيرا در تنظيم و اصلاح وضع ماليات و ماليات دهندگان ، صلاح و آسايش ديگران است و آسايش ديگران جز در پرتو پرداخت ماليات فراهم نمىشود ، زيرا همهء مردم از طريق ماليات و پرداخت آن تأمين مىشوند و كسى كه ماليات را مطالبه كند بى آنكه به عمران و آبادانى بپردازد ، به ويرانى شهرها و هلاكت مردم مبادرت ورزيده و كار او جز اندكى سامان نخواهد يافت . »\r\n« 3 » . طبرى ، تاريخ طبرى ، ج 2 ، ص 224 .\r\n","page_name":" 128 ","page_number":128},
  {"content":"\r\nبر فرض معلوميت عين هم ، مانع از اجراى احكام مقرّرهء در باب اراضى خراجيّه است ، لهذا وظيفهء حاليّه در تصحيح عمل ماليّه ، منحصر است كه بر طبق همان سيرهء مقدّسهء صدر اسلام ، مصارف لازمهء نظم و حفظ مملكت و اخراجش از حلق غنيمان خارجى كه به وسيلهء خيانتهاى مملكت فروشان بلعيده‌اند ، صحيحا تعيين شود و به تعديل صحيح و مميّزى علمى به نسبت متساويه و به اندازهء انتفاع از تمكَّن و دارايى ، بر طبقات ارباب مستغلات و تجارات و مواشى و غيرهم توزيع و از براى طبقات كارگزاران و متصدّيان امور هم به اندازهء لياقت خدمتشان به نوع ، مقرّر و ايصال گردد ، و در جلوگيرى از حيف و ميل و صرف در انحاء « 1 » فسوق و فجور و مشتهياتى كه روزگار دين و دولت و مملكت و ملَّت را چنين تباه نموده ، مراقبت و نظارت كامله به عمل آيد .\r\nو بعد از تصحيح امر خراج به اين كيفيت و تطبيق آن بر سيرهء مقدّسهء نبويّه صلى اللَّه عليه و آله به اين ترتيب البته اداى آن بر هر مسلمان ، نظر به توقّف حفظ و نظم بلاد اسلاميّه بر آن ، واجب و گرفتن آن هم بر تمام طبقات متصدّيان در صورت عدم تجاوز از اندازهء لياقت خدمت و عملشان حلال و بدون شبهه و اشكال خواهد بود .\r\nو اگر چه بديهى است قناعت اين دستهء چپاولچيان و غارتگران معمّم و كلاهى به مقدار مذكور ، بعد از اعتياد به آن همه چپاولات و تطاولات مملكت ويرانه ساز و خانمان ملَّت برانداز ، عادتا از محالات [ است 
  ] و به واسطه اندك دخول مبعوثان ملَّت در اين وادى و قطع تيول و تسعير و كاستن اندكى از تجاوزات فوق العاده ، تمام اين هنگامه ها برخاست !\r\n\r\n","description":"","footnote":"\r\n« 1 » . س : انجام .\r\n","page_name":" 129 ","page_number":129},
  {"content":"\r\nو لكن مع هذا اميد است كه چنانچه - بعون اللَّه تعالى و حسن تأييده - حكيمانه در اين باب اقدام و شالوده و اساس مطلب صحيحا تأسيس شود و به وسيلهء احداث مكاتب و مدارس كافيه به جهات تربيت « 1 » و تهذيب اخلاق و تكميل قواى علميّه و عمليّه ، عموم طبقات كارگزاران و نوع مسلمانان را در بطون و طبقات لاحقه ، به فطرت اصليّهء اسلاميّه توان ارجاع ، و از رذايل موروثه از معاويه و ساير اغصان شجرهء ملعونهء امويّه توان تهذيب نمود ، و هم وجوب اداء خراج مضروب براى حفظ و نظم ممالك اسلاميّه و حلَّيّت ، بلكه لزوم صرفش در مصارف مذكوره را بعد از تعديل و توزيعش به نهج مذكور و تفريقش به اندازهء خدمت به نوع و حفظش از حيف و ميل به عموم مسلمين ، توان فهمانيد كه - بعون اللَّه تعالى و حسن تأييده - هم چنان كه در سائر حقوق واجبهء الهيّه - عزّ اسمه - به اقتضاى ديانت اسلاميّه از اداء آن نوعا تكاهل ندارند ، همين طور نسبت به خراج هم بعد از تطبيق بر سنّت مقدّسهء نبويّه صلى اللَّه عليه و آله همين رفتار را وظيفه و تكليف دينى خود دانسته ، تهاون در اداء را روا ندارند و به حالت حاليّه كه اخذ و استيفاء و صرف آن چون همه بر طبق شهوات طاغوتيّه و مظالم استبداديّه است ، لهذا حرام اندر حرام ؛ بعد از اين تصحيح و تسويه و تعديل « 2 » و ضبط و ترتيب ، قياسش نكنند و در اداء حقوق واجبهء نوعيّه كه در شريعت مطهّره حفظا للنّظام و صيانة لحوزة الاسلام تشريع فرموده‌اند - كما ينبغي - ، اهتمام نموده ، اهميت آن را از ساير تكاليف محضه رعايت كنند .\r\nو لازم است جمله [ اى 
  ] از فرمايشات و دستور العملهاى صادره از\r\n\r\n","description":"","footnote":"\r\n« 1 » . أ ، د : ترتيب .\r\n« 2 » س : تعديه .\r\n","page_name":" 130 ","page_number":130},
  {"content":"\r\nحضرت سيد اوصياء - عليه افضل الصّلاة و السّلام - را در اين باب براى فهميدن آنكه ديگران هر چه دارند از اين سرچشمه فرا گرفته و ماها چه قدر به نفس خود ظالم و از تشيّع به محض ادّعا قناعت داريم ، ذكر شود .\r\nدر همان خطبهء مباركهء صادره در بيان حقوق والى بر رعيّت و رعيّت بر والى مىفرمايد :\r\n« امّا بعد فقد جعل اللَّه لي عليكم حقّا بولاية أمركم ، و لكم عليّ من الحقّ مثل الَّذي لى عليكم ، فالحقّ أوسع الأشياء في التّواصف و أضيقها في التّناصف ، لا يجري لأحد إلَّا جرى عليه ، و لا يجري عليه إلَّا جرى له ، و لو كان لأحد ان يجري له و لا يجري عليه ، لكان ذلك خالصا للَّه سبحانه دون خلقه ، لقدرته على عباده ؛ و لعدله في كلّ ما جرت عليه صروف قضائه ، و لكنّه جعل حقّه على العباد أن يطيعوه ، و جعل جزاءهم عليه مضاعفة الثّواب تفضّلا منه و توسّعا بما هو من المزيد اهله .\r\nثمّ جعل سبحانه من حقوقه حقوقا افترضها لبعض النّاس على بعض ، فجعلها تتكافأ في وجوهها ، و يوجب بعضها بعضا ، و لا يستوجب بعضها إلَّا ببعض ، و اعظم ما افترض اللَّه سبحانه من تلك الحقوق حقّ الوالي على الرّعيّة ، و حقّ الرّعيّة على الوالي ، فريضة فرضها اللَّه سبحانه لكلّ على كلّ ، فجعلها نظاما لألفتهم ، و عزّا لدينهم ، فليست تصلح الرّعيّة إلَّا بصلاح الولاة ، و لا تصلح الولاة ، إلَّا باستقامة الرّعيّة ؛ فإذا ادّت الرّعيّة إلى الوالي حقّه و أدّى الوالي إليها حقّها عزّ الحقّ بينهم ، و قامت مناهج الدّين ، و اعتدلت معالم العدل ، و جرت على أذلالها السّنن ، فصلح بذلك الزّمان ، و طمع فى بقاء الدّولة ، و يئست مطامع الاعداء ، و إذا غلبت الرّعية و اليها ، و أجحف الوالي برعيّته احتلفت هنالك الكلمة و ظهرت معالم الجور ، و كثر الادغال في\r\n","description":"","footnote":"","page_name":" 131 ","page_number":131},
  {"content":"\r\nالدّين ، و تركت محاجّ السّنن ، فعمل بالهواء ، و عطَّلت الأحكام ، و كثرت علل النّفوس ، فلا يستوحش لعظيم حق عطَّل ، و لا لعظيم باطل فعل ، فهنالك تذلّ الأبرار و تعزّ الاشرار ، و تعظم تبعات اللَّه عند العباد ، فعليكم بالتّناصح في ذلك و حسن التّعاون عليه ، فليس أحد - و ان اشتدّ على رضا اللَّه حرصه ، و طال في العمل اجتهاده - به بالغ حقيقة ما اللَّه اهله من الطَّاعة له ، و لكن من واجب حقوق اللَّه على العباد النّصيحة به مبلغ جهدهم ، و التّعاون على إقامة الحقّ بينهم » ، إلى أن قال - صلوات اللَّه عليه - « و إنّ من أسخف حالات الولاة عند صالح النّاس أن يظنّ بهم حبّ الفخر و يوضع أمرهم على الكبر » .\r\nإلى أن قال - صلوات اللَّه عليه - « فلا تكلَّمونى بما تكلَّم به الجبابرة » ، إلى « 1 »\r\n\r\n","description":"","footnote":"\r\n« 1 » نهج البلاغه ، خ 216 « اما بعد ، بى گمان خداى سبحان مرا بر شما با ولايت امرتان و شما را بر من حقى قرار داده و اين حقوق متقابل ميان من و شما برابر است ، حق در مقام سخن فراخترين ميدان ، ولى در مقام عمل و انصاف ميدانى بسيار تنگ است . حق چون به سود كسى اجرا شود ، ناگزير به زيان او نيز به كار خواهد رفت و به زيان هر كسى اجرا شود ، به سود او نيز جريان مىيابد . اگر حق در موردى تنها به سود كسى باشد و ضررى را متوجه او نكند ، تنها خداى سبحان است نه آفريده هاى او ، زيرا بر بندگانش قادر است و در قلمرو قضاى او عدالت جريان دارد . در عين حال در اين مورد نيز حق را متقابل قرار داده ، حق خود بر بندگان را اطاعت خويش قرار داده ، و در برابر پاداش آن را ، از سر فضل و گشايشى كه او را شايسته است ، ثواب مضاعف مقرّر فرموده است . خداى سبحان حقوق متقابل در روابط اجتماعى انسانها را بخشى از حقوق خود قرار داده كه بزرگترين حقى كه واجب كرده ، حقوق متقابل مردم و زمامداران است . و اين فريضه‌اى الهى است كه خداوند سبحان آن را براى هر يك بر ديگرى واجب كرده است و آن را نظام همبستگى و وسيلهء شكوه دينشان قرار داده ، چنان كه مردم جز با اصلاح زمامداران و زمامداران نيز جز به پايمردى مردم صلاح و فلاح نمىيابند . پس هرگاه مردم حق زمامدار را بپردازند و زمامدار نيز حق مردم را ادا كند ، حق در ميانشان عزيز گردد و راههاى دين استوار شود و نشانه هاى عدالت راست شود و سنّتها در روندى صحيح جريان يابد بدين سان زمانه اصلاح گردد و به دوام دولت اميد رود و طمعهاى دشمنان به يأس مبدّل شود و هرگاه مردم بر\r\nزمامدار خويش چيره شوند يا زمامدار با مردم زورگويى كند ، اختلاف كلمه رخ نمايد و نشانه هاى ستم آشكار شود و فريب و دغلبازى در دين فزونى گيرد و راههاى اصلى سنّت ترك شود . هوى و هوس مبناى عمل شود و احكام تعطيل گردد و بيماريهاى نفوس افزايش يابد ، به طورى كه از تعطيل حق هر چند بزرگ ، و انجام باطل هر چند عظيم كسى دچار نگرانى و وحشت نشود ، لذا نيكان ذليل شوند و اشرار عزت يابند و بندگان گرفتار عذاب خدا شوند .\r\nپس بر شما باد پند دادن متقابل در اين زمينه و همكارى نيك بر آن ، هيچكس هر چند كه بر رضاى الهى سخت حريص باشد و در كوشش و عمل سابقه‌اى طولانى داشته باشد ، به حقيقت اطاعت الهى چنان كه شايستهء اوست ، نخواهد رسيد . اما بخشى از حقوق واجب خدا بر بندگان اين است كه به قدر توان خود از نصيحت و دلسوزى دريغ نورزند و بر اجراى حق در ميان خود همكارى كنند . ( تا آنجا كه حضرت مىفرمايد : ) بى گمان از پستترين حالات زمامداران در نگاه مردم شايسته آن است كه در حق آنان گمان رود كه دوستدار ستايشاند و امر خود را بر كبر و غرور بنا نهاده‌اند ( تا آنجا كه حضرت مىفرمايد : ) با من آن گونه كه با ستمگران و جباران سخن مىگوئيد ، سخن مگوئيد . .\r\n","page_name":" 132 ","page_number":132},
  {"content":"\r\nآخر ما تقدّم . .\r\nقواعد و فوائد مستفاده از هر يك از فقرات اين خطبهء مباركه و مأخوذ بودن اصل علم حقوقى كه حكماى اروپا تدوين نموده و بدان مباهات دارند ، از اشباه و نظاير اين خطبهء مباركه ، موكول به رسالهء على حده است كه - بعون اللَّه تعالى - بعد از اين خواهيم نوشت .\r\n\r\n[ 2 . تشخيص وضع قوانين و تميز ثابت از متغير 
  ]\r\nدوم : از اصول و مهامّ وظائف مذكوره تشخيص كيفيت قرار داد دستورات و وضع قوانين و ضابط تطبيق آنها بر شرعيّات و تميّز مواد قابلهء نسخ و تغيير از ماعداى آن است .\r\n\r\n[ احكام ثابت و متغير 
  ]\r\nبدان كه ، مجموعهء وظايف راجعه به نظم و حفظ مملكت و سياست\r\n","description":"","footnote":"","page_name":" 133 ","page_number":133},
  {"content":"\r\nامور امّت ، خواه دستورات اوليهء متكلَّفهء اصل دستور العملهاى راجعه به وظائف نوعيّه باشد ، و يا ثانويّهء متضمّنهء مجازات بر مخالفت دستورات اوليّه ، على كلّ تقدير ، خارج از دو قسم نخواهد بود ؛ چه ، بالضروره يا منصوصاتى است كه وظيفهء عمليّهء آن بالخصوص معيّن و حكمش در شريعت مطهّره مضبوط است ، و يا غير منصوصى است كه وظيفهء عمليّهء آن به واسطهء عدم اندراج در تحت ضابط خاصّ و ميزان مخصوص غير معيّن و به نظر و ترجيح ولىّ نوعى موكول است . و واضح است كه هم چنان كه قسم اول نه به اختلاف اعصار و امصار قابل تغيير و اختلاف و نه جز تعبّد به منصوص شرعى الى قيام الساعة وظيفه و رفتارى در آن متصوّر تواند بود ؛ همين طور قسم ثانى هم تابع مصالح و مقتضيات اعصار و امصار و به اختلاف آن قابل اختلاف و تغيير است ، و چنانچه با حضور و بسط يد ولىّ منصوب الهى - عزّ اسمه - حتى در ساير اقطار هم به نظر و ترجيحات منصوبين از جانب حضرتش - صلوات اللَّه عليه - موكول است ، در عصر غيبت هم به نظر و ترجيحات نوّاب عام يا كسى كه در اقامهء وظائف مذكوره عمّن له ولاية الإذن مأذون باشد ، موكول خواهد بود و بعد از كمال وضوح و بداهت اين معنى فروع سياسيّهء مترتّبهء بر اين اصل بدين ترتيب است :\r\n\r\n[ چند فرع سياسى : 
  ]\r\n\r\n[ 1 . انطباق قوانين مجلس با احكام ثابت 
  ]\r\nاول : آنكه قوانين و دستوراتى كه در تطبيق آنها بر شرعيات - كما ينبغى - بايد مراقبت و دقّت شود ، فقط به قسم اول مقصور و در قسم\r\n","description":"","footnote":"","page_name":" 134 ","page_number":134},
  {"content":"\r\nدوم اصلا اين مطلب بدون موضوع و بلا محلّ است .\r\n\r\n[ 2 . مشورت فقط در حوزهء احكام متغير 
  ]\r\nدوم : آنكه اصل شورويّتى كه دانستى اساس سلطنت اسلاميّه به نص كتاب و سنّت و سيرهء مقدّسه نبويّه صلى اللَّه عليه و آله مبتنى بر آن است ، در قسم دوم است و قسم اول چنانچه سابقا اشاره شد ، رأسا از اين عنوان خارج و اصلا مشورت در آن محلّ ندارد .\r\n\r\n[ 3 . الزام آور بودن قوانين حكومتى در احكام متغير 
  ]\r\nسيم : آنكه همچنانكه در عصر حضور و بسط يد حتى ترجيحات ولات و عمّال منصوبين از جانب ولىّ كلّ - صلوات اللَّه عليه - هم ملزم قسم دوم است و به همين جهت است كه اطاعت ولى امر عليه السّلام را در آيهء مباركهء * ( أَطِيعُوا اللهَ وَأَطِيعُوا الرَّسُولَ وَأُولِي الأَمْرِ مِنْكُمْ ) * « 1 » در عرض اطاعت خدا و رسول اللَّه صلى اللَّه عليه و آله و بلكه اطاعت مقام رسالت و ولايت - صلوات اللَّه عليها - را باز هم در عرض اطاعت خلَّاق عالم - عزّ اسمه - تعداد فرموده‌اند ، و بلكه از وجوه و معانى « اكمال دين » به نصب ولايت يوم الغدير هم همين امر است ؛ « 2 » همين طور در عصر غيبت هم ترجيحات نوّاب عام و يا مأذونين از جانب ايشان لا محاله به مقتضاى نيابت ثابتهء قطعيّه على كل تقدير ، ملزم اين قسم است ، و از اين بيان به خوبى حال هفوات و اراجيف مغرضين كه اين الزام و التزامات قانونيّه\r\n\r\n","description":"","footnote":"\r\n« 1 » . سورهء نساء ، آيهء 59 « خدا را اطاعت كنيد و رسول خدا و صاحبان امر را اطاعت كنيد » .\r\n« 2 » . اشاره به آيهء 3 از سورهء مائده است * ( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلامَ دِيناً ) *\r\nكه پس از ماجراى غدير خم بر پيامبر اكرم صلى اللَّه عليه و آله نازل شد .\r\n","page_name":" 135 ","page_number":135},
  {"content":"\r\nرا شرعا بلا ملزم پنداشته ، منكشف و ظاهر شد كه جز كمال غرضانيّت و يا عدم اطلاع به مقتضيات اصول مذهب ، منشأ ديگرى ندارد .\r\n\r\n[ 4 . تدوين قوانين در حوزهء احكام متغير 
  ]\r\nچهارم : آنكه چون معظم سياسات نوعيّه از قسم دوم و در تحت عنوان ولايت ولى امر عليه السّلام و نوّاب خاصّ يا عام و ترجيحاتشان مندرج ، و اصل تشريع شورويّت در شريعت مطهّره « 1 » به اين لحاظ است پس البتّه با توقّف حفظ نظام و ضبط اعمال مغتصبهء متصدّيان و منع از تهاون و تجاوزشان بر تدوين آنها به طور قانونيت بر همين وجه متعيّن [ است 
  ] ، و قيام به اين وظيفهء لازمهء حسبيّه با اين حالت حاليّه و توقّف رسميّت و نفوذ آن به صدور از مجلس رسمى شوراى ملَّى ، سابقا مبيّن شد ، كه در عهدهء درايت كامله و كفايت كافيهء مبعوثان ملَّت است ، و با امضاء و اذن من له ولاية « 2 » الامضاء و الإذن - چنانچه مشروحا گذشت - تمام جهات صحّت و مشرعيّت مجتمع ، و شبهات و اشكالات مندفع ، و مرجع مقنّنه و قوّهء علميّه « 3 » بودن هيئت منتخبين ملَّت هم به اين معنى [ است 
  ] ، و واهى بودن شبهات مغرضانهء مفسدين « 4 » كه نفس « 5 » تقنين قوانين را اقتراحانه و دل بخواهانه ، مقابلى با دستگاه نبوّت شمرده بودند ، از اين بيان مزيدا على ما سبق ظاهر و هويدا و وجوب حسبى اين وظيفه ، نظر به توقّف حفظ نظام و ضبط\r\n\r\n","description":"","footnote":"\r\n« 1 » . س : حذف شده است .\r\n« 2 » . س : حذف شده است .\r\n« 3 » . أ ، د : قوهء عمليه .\r\n« 4 » . س : حذف شده است .\r\n« 5 » . س : حذف شده است .\r\n","page_name":" 136 ","page_number":136},
  {"content":"\r\nتصرّفات مغتصبه بر آن ، آشكار گرديد .\r\n\r\n[ 5 . احكام متغير ، تابع مصالح و مقتضيات زمان 
  ]\r\nپنجم : آنكه چون دانستى قسم دوم از سياسات نوعيّه در تحت ضابط و ميزان معيّن غير مندرج و به اختلاف مصالح و مقتضيات مختلف و از اين جهت در شريعت مطهره غير منصوص و به مشورت و ترجيح من له ولاية النّظر موكول است ، پس البتّه قوانين راجعه به اين قسم ، نظر به اختلاف مصالح و مقتضياتش به اختلاف اعصار ، لا محاله مختلف و در معرض نسخ و تغيير است و مانند قسم اول مبنى بر دوام و تأييد نتواند بود . و از اينجا ظاهر شد كه قانون متكفّل وظيفهء نسخ و تغيير قوانين به اين قسم دوم مخصوص ، و چه قدر صحيح و لازم و بر طبق وظيفهء حسبيّه [ است 
  ] و الحقّ موجب كمال حيرت است كه غير مطَّلعين به دقايق اسلاميّه چگونه اينچنين وظائف دقيقه را استفاده و صحيحا ترتيب نمودند ! و از اين عجبتر آنكه منتحلين اسلام چگونه از لوازم و مقتضيات اصول مذهب غفلت و يا تغافل و تجاهل نموده ، مغالطهء ترديديهء خيلى بى ربط ، كه « آيا اين نسخ و تغيير ، عدول از واجب به حرام و يا از حرام به واجب و يا از مباح به مباح ديگر است ؟ » براى تشويش اذهان عوام القاء ، و بر هر تقدير نغمهء مضحكه سرودند ! چه ، دانستى كه اين نسخ و تغيير از تمام شقوق ترديد مغرضانهء مذكوره خارج و از باب عدول از فرد واجب است به فرد ديگر ، و قدر مشترك آنها كه حفظ نظام و سياست امور امّت است واجب حسبى ، و اختيار افراد تابع خصوصيات\r\n","description":"","footnote":"","page_name":" 137 ","page_number":137},
  {"content":"\r\nمصالح و مقتضيات اعصار و به ترجيح من له ولاية النظر موكول و با اصلحيّت و ارجحيّت فرد ديگر ، البتّه عدول لازم خواهد بود . و خوب است هم در آن اصابهء محيّرة العقول و هم در اين مغالطه ضدّ مأمول به مثال مبارك « لقد حنّ قدح ليس منها » « 1 » تمثل شود و لنعم ما قيل :\r\nبد گهر را علم و فن آموختن * دادن تيغ است به دست راهزن « 2 »\r\n\r\n[ 3 . تفكيك قواى مملكت 
  ]\r\nسيم : از وظايف لازمهء سياسيه تجزيهء قواى مملكت است كه هر يك از شعب ، وظائف نوعيه را در تحت ضابط و قانون صحيح علمى منضبط نموده ، اقامهء آن را با مراقبت كامله در عدم تجاوز از وظيفهء مقرره به عهدهء كفايت و درايت مجريين در آن شعبه سپارند و اصل اين تجزيه را مورّخين فرس از جمشيد « 3 » دانسته‌اند ، حضرت سيد اوصياء\r\n\r\n","description":"","footnote":"\r\n« 1 » ضرب المثلى است در لغت عربى و دربارهء كسى به كار برده مىشود كه به قومى افتخار كند كه از آن قوم و قبيله نباشد يا به صفتى فخر بفروشد كه فاقد آن باشد . ( ميدانى ، مجمع الامثال ، ج 1 / 191 ) .\r\nامام على عليه السّلام در پاسخ نامهء معاويه از اين مثل استفاده كردند و فرمودند : كسى كه در زمرهء طلقاء ( آزاد شدگان پيامبر در روز فتح مكه ) است ، چگونه مىتواند دربارهء مهاجرين و درجات و مراتب آنان اظهار نظر كند ؟ ! ( ر . ك : نهج البلاغه ، نامهء 28 ) عمر بن خطاب نيز در پاسخ وليد بن عقبه كه خود را مفتخر به قريش شمرده بود ، از اين ضرب المثل استفاده كرد . ( ابن منظور ، لسان العرب ، ج 3 / 368 ) اين مثل و شعر فارسى در عبارت نائينى ، در چاپ سوم كتاب حذف شده است .\r\n« 2 » مولوى ، مثنوى معنوى ، دفتر چهارم ، بيت 1436 .\r\nبد گهر را علم و فن آموختن * دادن تيغى است به دست راهزن\r\n« 3 » جمشيد بن ذاد بعد از برادرش طهمورث بر تخت سلطنت نشست . بيش از ششصد سال سلطنت كرد ، ابتدا اهل عدالت ورزى بود ، ولى بعدا به استبداد گراييد . مردم را به چهار طبقه\r\nكتّاب ، صنّاع ، فقها ، حراثين تقسيم كرد و براى هر كدام مهرى ساخت گفته‌اند در عصر او خداوند هود و صالح را برانگيخت . او در اواخر عمرش ادعاى ربوبيت كرد و خداوند بوسيلهء ضحاك او را هلاك كرد . ( ر . ك : شيخ محمد حسين سليمان اعلمى ، دائرة المعارف ) .\r\n","page_name":" 138 ","page_number":138},
  {"content":"\r\n- عليه افضل الصلاة و السلام - هم در طى فرمان تفويض ولايت مصر به مالك اشتر - رضوان اللَّه عليه - امضاء فرموده ، مىفرمايد : « و اعلم أنّ الرّعيّة طبقات لا يصلح بعضها إلَّا ببعض و لا غنى ببعضها عن بعض ، فمنها جنود اللَّه ، و منها كتّاب العامّة و الخاصّة ، و منها قضاة العدل و عمّال الإنصاف و الرّفق ، و منها اهل الجزية و الخراج من اهل الذّمّة و مسلمة النّاس ، و منها التّجّار ، و أهل الصّناعات » ، الى أن قال - صلوات اللَّه عليه - « فالجنود بإذن اللَّه حصون الرّعيّة ، و زين الولاة ، و عزّ الدّين ، و سبل الامن ، و ليس تقوم الرّعيّة الَّا بهم ، ثمّ لا قوام للجنود إلَّا بما يخرج اللَّه لهم من الخراج الَّذي يقوون به فى جهاد عدوّهم ، و يعتمدون عليه فيما يصلحهم ، و يكون من وراء حاجتهم ، ثمّ لا قوام لهذين الصّنفين إلَّا بالصّنف الثّالث من القضاة و العمّال و الكتّاب لما يحكمون من المعاقد ، و يجمعون من المنافع ، و يؤتمنون عليه من خواصّ الأمور و عوامّها ، و لا قوام لهم جميعا إلَّا بالتّجار ، و ذوى الصّناعات » ، - إلى آخر ما كتبه صلوات اللَّه عليه - « 1 » .\r\n\r\n","description":"","footnote":"\r\n« 1 » نهج البلاغه ، نامهء 53 « بدان كه تودهء مردم طبقاتى هستند كه اصلاح بعضى از آنها به اصلاح بعضى ديگر بستگى دارد و بعضى از آنها از بعضى ديگر بىنياز نيستند ، يك طبقه لشكرهاى خدايند ، و دستهء ديگر نويسندگان و كاتبان امور عمومى و خصوصىاند ، و دسته‌اى ديگر قاضيان عادل و كارگزاران انصاف و مدارايند و دسته‌اى ديگر اهل جزيه و مالياتند از اهل ذمه و مسلمانان و گروهى تجار و صنعتگرانند ( تا آنجا كه فرمود : ) سپاهيان به اذن پروردگار دژهاى مردم و زينت حمكرانان و عزت دين و راههاى امن و آسايشاند و مردم جز به وجود آنها بر پا نمىمانند . و آسايش و نظامى هم براى سپاهيان نيست مگر با خراجى كه خداوند براى آنان مقرّر فرموده كه به وسيلهء آن به جنگ با دشمنانشان توانا مىگردند و به اصلاح كارشان اعتماد مىكنند و نيازشان\r\nبه وسيلهء آن بر طرف مىشود . اين دو گروه ( سپاهيان و ماليات دهندگان ) نظام و آسايش ندارند جز با حضور دستهء سوم كه عبارت از قضات و كارگزاران و كاتباناند . زيرا اينان در قراردادها حكم مىكنند و منافع را جمع آورى مىنمايند و در جريانات و امور خصوصى و عمومى مورد اعتمادند و همهء اين گروهها جز با حضور تجار و صاحبان صنايع قوام پيدا نمىكنند .\r\n","page_name":" 139 ","page_number":139},
  {"content":"\r\nاندراج تمام شعب وزارتخانه هاى حاليّهء دول متمدّنه در اصناف مذكوره ظاهر است ، چه بالضروره شغل وزارت داخليه و ماليه و دفتر در تحت عنوان « كتّاب » مندرج ، و جميع محاكم در تحت عنوان « قضاوت » داخل ، و وزارتخارجه در آن عصر بى محل بوده .\r\nو بعد از اين فرمايشات براى منتخبين ، به جهت رياست هر يك از اصناف مذكوره اوصافى اعتبار فرموده كه در اين جزء زمان از كبريت احمر نايابتر [ است 
  ] و چقدر سزاوار است چنانچه مرحوم حضرت آية اللَّه العظمى سيّدنا الاستاد العلَّامة آقاى ميرزاى شيرازى قدّس سرّه غالبا به مطالعهء اين فرمان مبارك و سرمشق گرفتن از آن مواظبت مىفرمود ، همين طور تمام مراجع امور شرعيّه و سياسيّه هر كس به اندازهء مرجعيّتش اين سيرهء حسنه را از دست نداده ، اين فرمان مبارك را كه به نقل موثّقين ، اروپائيان ترجمه ها نموده و در استنباط قوانين سرمشق خود ساخته‌اند ، كان لم يكن نشمارند .\r\nو خوب است در استقصاء اصول وظايف سياسيّهء عصر غيبت به آنچه ذكر شد قناعت و بقيّه را به عهدهء درايت مبعوثان ملَّت و هيئت مجتهدين نظَّار - بعد تحديده و تشييده - بعون اللَّه تعالى و حسن تأييده - موكول داريم .\r\n","description":"","footnote":"","page_name":" 140 ","page_number":140},
  {"content":"\r\n\r\n[ خاتمه 
  ]\r\n\r\n[ مقصد اول : قواى حافظ استبداد 
  ]\r\nو اما خاتمه مشتمل بر دو مقصد است : اول در استقصاء قواى ملعونهء استبداد است .\r\n\r\n[ 1 . جهل مردم 
  ]\r\nاول : از آن قوى كه اصل و منشأ و روح تمام آنها است ، جهالت و بى علمى ملَّت به وظائف سلطنت و حقوق خود [ مىباشد 
  ] . و بديهى است چنانچه علم سرچشمهء تمام فيوضات و سعادات است ، جهل هم منشأ و منبع تمام شرور و موصل به اسفل دركات است . جهل است كه انسان را به بتپرستى و تشريك فراعنه و طواغيت با ذات احديّت - تعالى شأنه - در اسماء و صفات خاصّهء الهيّه - عزّ اسمه - وا مىدارد ، به واسطهء جهل است كه انسان بيچاره ، آزادى خدادادى و مساواتش در جميع امور با جبابره و غاصبين حرّيّت و حقوق ملَّيه را ، رأسا فراموش و به دست خود طوق رقّيّتشان را به گردن مىگذارد و بلكه اين اعظم مواهب و نعم الهيه - عزّ اسمه - و اهمّ مقاصد انبيا و اوليا عليهم السّلام را موهوم مىشمارد ،\r\n","description":"","footnote":"","page_name":" 141 ","page_number":141},
  {"content":"\r\nنادانى و جهالت است كه اين بهيمه صفت و ديو سيرت انسان صورت را به بذل تمام قوى و دارائيش در استحكام اساس اسارت و رقّيّت خودش وادار و به جاى آنكه با برادران دينى و وطنيش در استنقاذ حرّيّت و تخليص خود از اين اسارت و رقّيّت و حفظ دين و وطنش همدرد و همدست باشد ، به ريختن خون و نهب اموال و هتك اعراضشان همت مىگمارد .\r\nو چنين بى دينى و بى ناموسى و ظالم پرستى و اشنع انحاء راهزنى را شجاعت و شهامت ، بلكه خدمت به وطن و دولت و موجب سربلندى و شرافت هم مىپندارد ، مانند اراذل كوفه و اوباش شام به قتل و اسر علما و سادات و اخيار و احرار و هتك اعراض و نهب اموالشان افتخار و از اندراج در عداد يزيديان هيچ پروا ندارد . بى ادراكى و غباوت است كه اين صنف حيوان دو پا و اضلّ از انعام به جاى جانفشانى در حفظ دين و حراست وطن اسلامى با دشمنان روسى ، كه جز اعدام دين و دولت و استيصال ملَّت و بلعيدن مملكت همّى ندارند ، همدست و به اسم ديندارى و يا دولتخواهى چنين شنايع را بر پا مىدارد ! مسجوديّت فراعنه و طاغيان ، و معبوديّت گاو در هندوستان ، و مالك رقاب شدن امويه و عباسيّه و اخلافشان ، و اتباع كلّ ناعق بودن ايرانيان ، و بلكه نوع اسلاميان ، و گناه بخشى پايان و پادريان در فرنگستان ، و به انتظار نبى موعود نشستن يهوديان ، و مفعول من اراد را خالق عالم و فاعل ما يريد دانستن ازليان و بهائيان ، و پيروى و تبعيّت مسلمين از ظالم پرستان زمان و بقاياى خوارج نهروان ، الى غير ذلك من الشنايع ، همه از اين امّ الشّرور و الامراض ناشى ، و از ابتدا تا انقراض عالم\r\n","description":"","footnote":"","page_name":" 142 ","page_number":142},
  {"content":"\r\nهر بلائى كه بر سر امّت آمده و بيايد از اين مادر متولَّد و از اين منشأ بر پا [ مىشود 
  ] و احصاء شمّه [ اى 
  ] از آنها خارج از وضع رساله و محتاج به دفاتر و طومارها است .\r\n\r\n[ 2 . استبداد دينى 
  ]\r\nدوم : از آن قواى ملعونه - كه بعد از جهالت ملَّت از همه اعظم و علاجش هم به واسطهء رسوخش در قلوب و از لوازم ديانت محسوب بودن ، از همه اصعب و در حدود امتناع است ، همان شعبهء استبداد دينى است كه اجمالا در مقدّمه مبيّن و حقيقتش را هم دانستى كه عبارت از ارادات خود سرانه است كه منسلكين در زىّ رياست « 1 » روحانيّه به عنوان ديانت اظهار و ملَّت جهول را به وسيلهء فرط جهالت و عدم خبرت به مقتضيات كيش و آئين خود به اطاعتش وا مىدارند ، و هم دانستى كه اين اطاعت و پيروى چون غير مستند به حكم الهى - عزّ اسمه - است ، لهذا از مراتب شرك به ذات احديّت و به نصّ آيهء مباركه ، كه * ( اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ اللهِ وَالْمَسِيحَ ابْنَ مَرْيَمَ ) * « 2 » و اخبار وارده در تفسيرش ، « 3 » عبوديت ايشان و در عنوان روايت شريفهء مرويّهء در احتجاج هم مندرج است .\r\n\r\n","description":"","footnote":"\r\n« 1 » . س : سياست .\r\n« 2 » . سورهء توبه ، آيهء 31 » ( آنها ) دانشمندان و راهبان خويش را معبودهايى در برابر خدا قرار دادند و نيز مسيح فرزند مريم را . »\r\n« 3 » . طبرسى ، تفسير مجمع البيان ، ج 3 ، ص 23 روى عن أبي جعفر و أبي عبد اللَّه عليما السّلام أنّهما قالا : « أما و اللَّه ما صاموا و لا صلَّوا و لكنّهم أحلَّوا لهم حراما و حرّموا عليهم حلالا فاتّبعوهم و عبدوهم من حيث لا يشعرون » .\r\n","page_name":" 143 ","page_number":143},
  {"content":"\r\n\r\n[ ريشهء استبداد دينى در تاريخ اسلام 
  ]\r\nاصل ابتداع و اختراع اين قوهء ميشومه و اعمالش در اسلام از بدع معاويه است كه از براى مقابله با سرور اوصياء - عليه أفضل الصلاة و السلام - عدّه‌اى از دنيا پرستان از قبيل عمرو عاص و محمد بن مسلمة « 1 » و مسلمة بن مخلد « 2 » و مغيرة بن شعبه « 3 » و اشباههم را كه در انظار عوام امّت در عداد صحابه محسوب و در مغلطه كارى به اسم ديندارى به واسطهء اتّصاف به صحابيّت ، نفوذ و مطاعيتى داشتند ، در تفريق كلمه و معارضهء با مقام ولايت - سلام اللَّه عليها - با خود همدست نمود ؛ و هم از دستهء ديگر [ ى 
  ] امثال « 4 » ابو موسى اشعرى كه از معيّت علنيّهء ايشان مأيوس بود ، به همان اعتزال و تقاعدشان از نصرت حق و خذلان شاه ولايت عليه السّلام و تزهّد صورى به ترك نصرت و خذلان حضرتش به خرج بىخردان امّت دادن قناعت [ نمودند 
  ] ، و به وسيلهء معيّت آن دستهء دنيا پرست با او و\r\n\r\n","description":"","footnote":"\r\n« 1 » . محمد بن مسلمة بن سلمة انصارى با على عليه السّلام بيعت نكرد و در جنگ جمل و صفين از جنگ كناره گرفت و در سال 46 ه . ق در مدينه به قتل رسيد ( ر . ك : ابن حجر عسقلانى ، الإصابه فى تمييز الصحابه ، ج 6 ، ص 34 ؛ شيخ مفيد ، الارشاد ، ج 1 ، ص 243 ) در چاپ سوم و ترجمه هاى عربى كتاب محمد بن مسلم آمده است .\r\n« 2 » . مسلمة بن مخلد بن صامت انصارى خزرجى والى مصر و مغرب از سوى معاويه و يزيد بود كه در سال 62 درگذشت . ( همان ، ص 117 ) در چاپ سوم و ترجمه هاى عربى كتاب مسلم بن مخلد آمده است .\r\n« 3 » . از هوشياران و حيله گران عرب شمرده شده كه در زمان عمر و عثمان والى كوفه بود ، در جمل و صفين امام على عليه السّلام را همراهى نكرد و در ماجراى حكميّت به معاويه پيوست . ( شيخ مفيد ، امالى ، ص 240 ، مجلس 25 ) .\r\n« 4 » . س : حذف شده است .\r\n","page_name":" 144 ","page_number":144},
  {"content":"\r\nسكوت و اعتزال اين دستهء ديگر ، رفته رفته اساس استبداد و استعباد « 1 » و تحكمات خود سرانه را در اسلام استحكام و حتى سبّ آن حضرت عليه السّلام را هم بر منابر مسلمين رواج داد ، همه شنودند و محض حفظ اعتبار خود و منفعت عاجله بر اين كفر بيّن ، اعانت يا سكوت اختيار نمودند ! شدت حاجت فراعنه و طواغيت اخلافش من الامويّة و العبّاسيّة و اخلافهم المغتصبين الظَّالمين ، در تملَّك رقاب امّت و محو احكام شريعت به آن مساعدت و اين سكوت هر دو رشته « 2 » را تكميل و به مرور دهور و اعصار و توارد حيل و افكار ، اتّحاد و ارتباط استبداد دينى موروث از امثال عمرو عاص و ابو موسى با استبداد سياسى موروث از معاويه و به هم آميختگى و متقوّم به هم بودن اين دو شعبهء استبداد و استعباد به درجهء مشهوده و حالت حاليّه كه همدستى با ظلمه و طواغيت موجب نفوذ كلمه و مطاعيت ، و مساعدتشان به سكوت و عدم اعانت بر دفع ظلم مايهء زهد فروشى و گرويدن عوام اضلّ از انعام است ، منتهى گرديد و لا بيان بعد العيان و لا أثر بعد عين ، و لنعم ما قيل :\r\n\r\nرگ رگ است اين آب شيرين آب شور\r\nدر خلايق مىرود تا نفخ صور « 3 »\r\n\r\nو مضمون اين بيت از اخبار طينت « 4 » مأخوذ است .\r\n\r\n","description":"","footnote":"\r\n« 1 » . س : حذف شده است .\r\n« 2 » . س : دسته .\r\n« 3 » . مثنوى مولوى ، دفتر اول ، بيت 746 .\r\n« 4 » . مجلسى ، بحار الانوار ، ج 64 ، ص 77 به بعد « عن أبي عبد اللَّه عليه السّلام قال : خلق اللَّه تبارك و تعالى شيعتنا من طينة مخزونه لا يشذّ منها شاذّ و لا يدخل فيها داخل أبدا إلى يوم القيامة » .\r\n","page_name":" 145 ","page_number":145},
  {"content":"\r\n\r\n[ 3 . شاه پرستى 
  ]\r\nسيم : از آن قواى ملعونه نفوذ دادن به شاه پرستى است در مملكت ، و به جاى مراتب و درجات قوّهء علميّه و عمليّه و ساير موجبات تفوّق و امتيازات نوعيّه اش مقرّر داشتن ، و مرجعيّت امور لشكرى و كشورى و ساير نوعيّات مملكت را تابع اين رذيلهء خبيثه قرار دادن و به اندازهء مراتب و درجاتش منصب دادن و زمام امور را مفوّض داشتن است . به درجهء رسوخش اعمال اين قوهء ملعونه اهمّ مقدّمات استعباد رقاب ملَّت و درجاتش هم به اختلاف درجات استعباد و تملَّك رقاب مختلف است . نفوذ شاه پرستى در مملكت است كه نادانى و جهالت عموميّه را بى علاج و ريشهء علم و دانش و ساير موجبات سعادت و حيات ملَّى را به واسطهء عدم فائده و بلكه مضرّ به ترقّى بودن ، به كلَّى از مملكت بر مىاندازد ، تمام قواى ملَّيّه را مضمحلّ و نابود و همه را در قبال غنيمان خارجى به منزلهء صعوه « 1 » در چنگال شاهين و در تمام حوائج شبانه روزى محتاجشان مىسازد .\r\nرسوخ شاه پرستى « 2 » در رگ و ريشهء ملَّت است كه حتى منسلكين در زىّ اهل علم هم ، فضلا عن العوام ، با علم به قيام ضرورت دين اسلام بر غاصبيّت و حرمت اعانت بر فعّال ما يشاء و حاكم ما يريد بودن طواغيت امّت ، مع هذا به اقتضاى جبلَّت ثانيه در اين اعانت و ظلم كه\r\n\r\n","description":"","footnote":"\r\n« 1 » . مرغى كوچك است كه در فارسى سنگانه گويند و برخى آن را مرغى مانند گنجشك دانسته‌اند كه سينه‌اى سرخ دارد . ( لغت نامهء دهخدا ) .\r\n« 2 » . س : اين رذيله .\r\n","page_name":" 146 ","page_number":146},
  {"content":"\r\nدانستى از اعظم كبائر و شرك به ذات احديّت - عزّ اسمه - است ، بى اختيار و به ترّهات بافى و حفظ دينش ناميدن ، ساحت مقدّسهء دين مبين را لكَّه دار و حتى به بذل هستى در استحكام اين بت پرستى من حيث لا يشعر وادارشان مىنمايد ، مرجعيّت « 1 » نوعيّات مملكت را تابع درجات اين رذيلهء خبيثه قرار دادن است كه هر رذل پست فطرت و دزد غارتگر و بى دانش و لياقتى ، به وسيلهء اظهارش زمام مهامّ مملكت و رقاب ملَّت را مالك و بدون تعب و مشقّت راهزنى ، با كمال قوّت و شوكت و از باب استحقاق و مالكيّت ، دارائى آن اذلَّاء و ارقّاء را انتزاع [ مىنمايد 
  ] ، و به واسطهء كمال بى علمى و جهالت و پست فطرتى و رذالت و از غيرت دينى و وطنى بهره و نصيب نداشتن ، و شرف استقلال و قوميّت نشناختن ، به طمع جزئى انتفاع شخصى و يا اندك چاپلوسى حريف طرّار « 2 » تمام مدخل و مخرج و شعب ثروت و مكنت و آبادانى مملكت و جميع جهات حفظ استقلال قوميّت مسلمين بىصاحب را به رهانت « 3 » و امتياز و معاهدات منحوسه به غنيم خارجى واگذار ، و ملَّت و دولت و مملكت را به حال تباه و روزگار سياه ما ايرانيان اذلّ از قوم سبأ مىنشاند .\r\nتفرّق كلمهء هر دولت و ملَّت و توحّش و تنفّر هر سلطان و رعيّت از همديگر و به باد فنا رفتن هر سلطنت قديمهء قوميه ، به خيانت اين دستهء مردم و اعمال اين قوّهء خبيثه و اتّكال به آن مستند است . عدم وقوفشان\r\n\r\n","description":"","footnote":"\r\n« 1 » . س : حذف شده است .\r\n« 2 » . س : حذف شده است .\r\n« 3 » . س : به وسيله .\r\n","page_name":" 147 ","page_number":147},
  {"content":"\r\nدر اغتصاب هستى و دارائى امّت بر هيچ حدّ ، موجب تنفّر قلوب رعيّت از سلطان ، و اهتمامشان در اظهار شاه پرستى و دولت خواهى و خود را حافظ و حارس سلطنت به خرج دادن و دفع هجوم و اغتيالات امّت را وانمود نمودن ، موجب توحّش سلطان است از رعيّت ، و به ضرورت و تكثر « 1 » تجربت و تصفّح تواريخ اعصار سابقه ، مآل اين توحّش و تنفّر و نتيجهء نفوذ دادن به شاه پرستى در مملكت ، جز زوال و انقراض نباشد .\r\nو حضرت سيد اوصياء - عليه أفضل الصلاة و السلام - در طى فرمان تفويض ولايت مصر به مالك اشتر - رضوان اللَّه عليه - در وصف اين دست مردم چپاولگر و تحذير از مساعدتشان مىفرمايد : « و ليس أحد من الرّعيّة أثقل على الوالي مئونة في الرّخاء ، و أقلّ معونة له في البلاء ، و أكره للانصاف ، و أسأل بالإلحاف ، و أقلّ شكرا عند الإعطاء ، و أبطأ عذرا عند المنع و أضعف صبرا عند ملمّات الدّهر من أهل الخاصّة ، و إنّما عماد الدّين و جماع المسلمين و العدّة للأعداء ، العامّة من الأمّة فليكن صغوك لهم و ميلك معهم » « 2 » .\r\nمراد از اهل خاصّه ، همين دستهء مفتخواران است كه به عنوان دولت خواهى و شاه پرستى خود را به ولات و مراجع حكومات مىچسبانند .\r\nو هم در لزوم حسم مادّهء ايشان در همان فرمان مبارك مىفرمايد :\r\n\r\n","description":"","footnote":"\r\n« 1 » . س : حذف شده است .\r\n« 2 » . نهج البلاغه ، نامهء 53 ، و هيچيك از مردم از جهت مخارج سنگينتر و از جهت يارى رساندن در سختيها بىارزشتر و به انصاف بى رغبتتر و در مقام درخواست مصرّتر و هنگام عطا و بخشش ناسپاستر و وقت عدم بخشش عذر ناپذيرتر و هنگام پيشامدهاى زمانه بى طاقتتر از خواص نيستند و تنها استوانه هاى دين و جمعيت مسلمين و نيروهاى آماده در مصاف با دشمن عامّه مردماند پس بايد با آنان همراه بوده و قلب تو به آنان متمايل باشد .\r\n","page_name":" 148 ","page_number":148},
  {"content":"\r\n« ثمّ إنّ للوالي خاصّة و بطانة فيهم استيثار و تطاول ، و قلَّة إنصاف في معاملة ، فاحسم مادّة أولئك بقطع أسباب تلك الأحوال و لا تقطعنّ لأحد من حاشيتك و حامّتك قطيعة ، و لا يطمعنّ منك في اعتقاد عقدة تضرّ به من يليها من النّاس في شرب أو عمل مشترك يحملون مئونته على غيرهم فيكون مهنأ ذلك لهم دونك و عيبه عليك في الدّنيا و الآخرة و ألزم الحقّ من لزمه من القريب و البعيد ، إلى آخر ما كتبه صلوات اللَّه عليه و آله الطَّاهرين « 1 » » .\r\n\r\n[ 4 . اختلاف كلمه بين مردم 
  ]\r\nچهارم : از آن قواى ملعونه القاء خلاف فيما بين أمّت و تفريق كلمهء ملت است . و هر چند اصل اين قوّهء خبيثه و اساسش همان جهالت « 2 » و فعليّت خارجيه اش غالبا به شعبهء استبداد دينى و مقدارى هم به شاه پرستى مستند ، و مستقلَّا در عرض آنها نباشد ، لكن چون تمام استعبادات واقعه در امم سابقه و اين امّت ، به همين تفرّق كلمهء ملَّيّه منتهى و قواى ثلاثهء سابقه به منزلهء مقدّمات آن ، و نتيجهء مطلوبهء از آنها ، همين تفرّق و اختلاف و فى الحقيقة جزء اخير علَّت ، و اصول سابقه\r\n\r\n","description":"","footnote":"\r\n« 1 » . همان « سپس حكمرانان را نزديكان و درباريانى است كه به خودسرى و گردنكشى و دست درازى و كمى انصاف خو گرفته‌اند ، ريشه و اساس شر آنان را با جدا كردن موجبات آن صفات از بين ببر و به كسى از آنان كه در اطرافت هستند و خويشاوندانت زمينى واگذار مكن و نبايد كسى در تو طمع كند به گرفتن مزرعه و كشتزارى كه به همسايهء آن در آب يا كارى كه مشتركا بايد انجام شود ، ضرر برساند و سختى كار مشترك را به همسايگان تحميل كند ، چنين رفتارى موجب خوشى آنان بوده و عيب و سرزنش آن در دنيا و آخرت نصيب تو است ، و حق را براى آنكه شايسته است اجرا كن چه از نزديكان تو باشد يا از افراد دور و غريبه » .\r\n« 2 » . س : جهات .\r\n","page_name":" 149 ","page_number":149},
  {"content":"\r\nمعدّات آن است ؛ از اين جهت در لسان آيات و اخبار ، تمام استعبادات را به همين تفرّق كلمهء ملَّيّه و تشتّت اهواء و اختلاف آراء مستند فرموده‌اند ، قال عزّ من قائل :\r\n* ( إِنَّ فِرْعَوْنَ عَلا فِي الأَرْضِ وَجَعَلَ أَهْلَها شِيَعاً يَسْتَضْعِفُ طائِفَةً مِنْهُمْ يُذَبِّحُ أَبْناءَهُمْ ) * « 1 » .\r\nكلمهء مباركهء « شيعا » را ، به معنى متفرّقين تفسير فرموده‌اند ، دلالت آيهء مباركه بر ترتّب فرعونيّت و استعباديه بودن سلطنت فرعون بر همين تفريق كلمه ، بسى ظاهر و هويداست .\r\nو حضرت سيد اوصياء - عليه و آله أفضل الصلاة و السلام - در همان خطبهء مباركهء قاصعه ، - سابق و لا حق آنچه « 2 » در تحقيق سلطنت استعباديه ، سابقا در طى مقدّمه نقل كرديم - فرمايشاتى فرموده‌اند كه از براى معرفت داء و پى بردن به دواء لازم است همه را نقل كنيم ، و صادقين در دعوى تشيّع و خالصين از اغراض استبداديّه و استعباديّه را به دستور العمل امامشان آگاه و به شناعت ظالم پرستى و عدم موافقت در استنقاذ « 3 » حرّيّت مغصوبهء خود متنبّه سازيم ، قال - صلوات اللَّه عليه و آله - :\r\n« و احذروا ما نزل بالأمم من قبلكم ، من المثلات بسوء الأفعال ، و ذميم الأعمال ، فتذكَّروا في الخير و الشّر أحوالهم ، و احذروا أن تكونوا أمثالهم ، فإذا\r\n\r\n","description":"","footnote":"\r\n« 1 » . قصص ، آيهء 4 « فرعون در زمين برترى جويى كرد و اهل آن را به گروههاى مختلفى تقسيم نمود ، گروهى را به ضعف و ناتوانى مىكشاند ، پسران را مىكشت و سر مىبريد و . » .\r\n« 2 » . س : حذف شده است .\r\n« 3 » . س : استفاده .\r\n","page_name":" 150 ","page_number":150},
  {"content":"\r\nتفكَّرتم في تفاوت حاليهم ، فألزموا كلّ أمر لزمت العزّة به شأنهم « 1 » ، و زاحت الأعداء له عنهم ، و مدّت العافية فيه عليهم ، و انقادت النّعمة له معهم ، و وصلت الكرامة عليه حبلهم من الاجتناب للفرقة ، و اللَّزوم للألفة ، و التّحاض عليها ، و التّواصي بها ، و اجتنبوا كلّ أمر كسر فقرتهم ، و أوهن منّتهم ، من تضاغن القلوب و تشاحن الصّدور ، و تدابر النّفوس ، و تخاذل الأيدي ، و تدبّروا أحوال الماضين من المؤمنين قبلكم ، كيف كانوا في حال التّمحيص و البلاء ؟ ألم يكونوا أثقل الخلائق أعباء ، و أجهد العباد بلاء ، و أضيق أهل الدنيا حالا ؟ اتّخذتهم الفراعنة عبيدا فساموهم سوء العذاب ، و جرّعوهم المرار ، فلم تبرح الحال بهم في ذلّ الهلكة و قهر الغلبة لا يجدون حيلة في امتناع و لا سبيلا إلى دفاع حتى إذا رأى اللَّه جدّ الصّبر منهم على الأذى في محبّته و الاحتمال للمكروه من خوفه ، جعل لهم من مضائق البلاء فرجا فأبدلهم العزّ مكان الذّل ، و الأمن مكان الخوف ، فصاروا ملوكا حكَّاما و أئمّة أعلاما و [ قد 
  ] بلغت الكرامة من اللَّه لهم ما لم تذهب الآمال إليه بهم .\r\nفانظروا كيف كانوا حيث كانت الأملاء مجتمعة و الأهواء متّفقة ، و القلوب معتدلة ، و الأيدي مترادفة و السّيوف متناصرة و البصائر نافذة ، و العزائم واحدة ، ألم يكونوا أربابا في أقطار الأرضين ، و ملوكا على رقاب العالمين ! فانظروا إلى ما صاروا إليه في آخر أمورهم ، حين وقعت الفرقة ، و تشتّت الألفة ، و اختلفت الكلمة و الأفئدة ، و تشعّبوا « 2 » مختلفين ، و تفرّقوا متحاربين ، قد خلع اللَّه عنهم لباس كرامته ، و سلبهم غضارة نعمته ، و بقي قصص أخبارهم فيكم عبرة للمعتبرين .\r\n\r\n","description":"","footnote":"\r\n« 1 » . س : العبرة بشأنهم .\r\n« 2 » . آ ، د ، س : تشيّعوا .\r\n","page_name":" 151 ","page_number":151},
  {"content":"\r\nفاعتبروا به حال ولد إسماعيل و بني إسحاق و بني إسرائيل عليهم السّلام فما أشدّ اعتدال الأحوال و أقرب اشتباه الأمثال ! تأمّلوا أمرهم في حال تشتّتهتم و تفرّقهم ، ليالي كانت الأكاسرة و القياصرة أربابا لهم ، يحتازونهم عن ريف الآفاق و بحر العراق ، و خضرة الدّنيا إلى منابت الشّيح ، و مها في الرّيح و نكد المعاش فتركوهم عالة مساكين إخوان دبر و و بر ، أذلّ الأمم دارا و أجدبهم قرارا ، لا يأون إلى جناح دعوة يعتصمون بها ، و لا إلى ظلّ ألفة يعتمدون على عزّها فالأحوال مضطربة و الأيدي مختلفة و الكثرة متفرّقة ، في بلاء ازل ، و إطباق جهل من بنات موؤدة ، و أصنام معبودة ، و أرحام مقطوعة ، و غارات مشنونة ، فانظروا إلى مواقع نعم اللَّه عليهم حين بعث إليهم رسولا فعقد [ بملَّته 
  ] « 1 » طاعتهم و جمع على دعوته ألفتهم كيف نشرت النّعمة عليهم جناح كرامتها ، و أسالت لهم جداول نعيمها ، و التفّت الملَّة بهم في عوائد بركاتها [ فأصبحوا في نعمتها « 2 » 
  ] غرقين ، و عن خضرة عيشها فكهين ، قد تربّعت الأمور بهم في ظلّ سلطان قاهر ، و آوتهم الحال إلى كنف عزّ غالب ، و تعطَّفت الأمور عليهم في ذرى ملك ثابت ، فهم حكَّام على العالمين ، و ملوك في أطراف الأرضين » « 3 » إلى آخر ما أفاض - صلوات اللَّه عليه - على الأمّة من\r\n\r\n","description":"","footnote":"\r\n« 1 » . أ ، د ، س : حذف شده است .\r\n« 2 » . أ ، د ، س : حذف شده است .\r\n« 3 » نهج البلاغه ، خ 192 « از عذابهايى كه بر اثر زشتيها بر امتهاى گذشته وارد شد ، بترسيد پس خير و شر احوال آنان را به ياد آوريد و از اينكه شما هم مانند آنان شويد ، بپرهيزيد و هرگاه در تفاوت حالات آنان انديشه كرديد ، پس كارى را كه به خاطر آن عزت يافتند و شر دشمنان بواسطهء آن بر طرف شد و عافيتشان تداوم يافت و نعمت را به سوى ايشان كشانيد و رشتهء كرامت را بين آنان وصل نمود تا از تفرقه بپرهيزند و مهربان بوده و يكديگر را بدان سفارش كنند ، انتخاب كنيد ؛ و متقابلا از انجام هر عملى كه پشت آنان را شكست و قدرتشان را سست كرد به خاطر كينه ورزى\r\nدر دلها و دشمنى در سينه ها و پشت كردن اشخاص به هم و يارى نكردن دستها يكديگر را بپرهيزيد . و در احوال مؤمنان گذشته بينديشيد كه چگونه در حال امتحان و آزمايش بودند ؟ آيا از مردم ديگر گرانبارتر و از سايرين رنجبرتر و از اهل دنيا زندگىشان سختتر نبود ؟ ! كه فرعونها آنان را به بندگى و بردگى گرفتند .\r\nپس سختترين شكنجه ها را به آنان چشاندند و تلخى را جرعه جرعه به كامشان ريختند .\r\nپيوسته حالشان بدين منوال بود ، در ذلت رگبار و تحت سلطهء جبار بسر مىبردند ، نه چاره‌اى براى سرپيچى داشتند و نه راهى براى دفاع ؛ و چون خداوند صبر و استقامت آنان را در برابر سختيها به خاطر محبت خويش و تحمل آنان را در برابر ناملايمات به خاطر ترس از پروردگار مشاهده كرد ، آنان را در گرفتارىها فرج و گشايشى عطا كرد ، عزت را جايگزين ذلت و امنيت را جانشين هراس ساخت ، در نتيجه پادشاهان فرمانروا و پيشوايان راهنما شدند ، چنان كرامتى از جانب خدا نصيبشان شد كه تصور نمىكردند .\r\nبنگريد كه سران آنها چگونه جمع شدند و انديشه ها متفق و قلبها رام و دستها در يك جهت و شمشيرها كمك يكديگر و بصيرتها نافذ و عزمها واحد و جزم گرديد ، آيا در اطراف زمين ارباب و برجهانيان پادشاهانى نبودند ؟ ! پس بنگريد به آنچه كه در پايان امرشان بدان گرفتار آمدند ، آنگاه كه بينشان جدايى افتاد و مهربانى و الفت از بين رفت و سخنان و قلبهايشان متفرق شد و حزبها و شعبه هاى مختلفى شدند و دسته دسته به جان هم افتادند ، از اين رو خداوند لباس كرامت و بزرگوارى را از تنشان بيرون كرد و فراوانى نعمتش را برگرفت و تنها داستانهاى آنان در صفحات تاريخ باقى ماند تا عبرت گيرندگان شما پند گيرند .\r\nعبرت بگيريد از حال فرزندان اسماعيل و اسحاق و اسرائيل عليهم السّلام كه چقدر احوال ملتها يكسان و به يكديگر شبيه است ! در وضع آنان در حال پراكندگى بينديشيد ، شبهايى كه كسرىها و قيصرها ارباب آنها بودند ، آنان را از سرزمينهاى آباد و كشتزارها و درياى عراق به بيابانهاى خشك و با بادهاى تند و زندگى ناگوار راندند و مستمند و عائله مند و پريشان روزگار و همدم احشام و پشم حيوان رها ساختند ، از نظر محل زندگى خوارترين و از جهت آسايش بدبختترين اقوام بودند .\r\nبه زير بار كسى نمىرفتند كه بدان پناه يابند و زير سايهء محبت و الفتى كه به عزت آن تكيه كنند ، قرار نمىگرفتند .\r\nپس احوالشان پريشان و دستها پراكنده و جمعيت متفرق ، در رنج و مشقت فراوان و جهل و\r\nنادانى بسر مىبردند ، دختران زنده به گور و بتها معبود و ارتباط با خويشان قطع و غارتگرى دسته جمعى رواج داشت .\r\nپس بنگريد به نعمتهاى الهى كه به ايشان عطا فرمود هنگامى كه پيامبرى را به سوى ايشان برانگيخت و آنان را مطيع شريعت او ساخت و بوسيلهء دعوت او آنان را با يكديگر مهربان نمود ، چگونه نعمت بالهاى كرامتش را بر ايشان گشود و نهرهاى نعمت خيز را بر آنان جارى ساخت و شريعت آنها را در سودهاى پر بركت خود گرد آورد تا در نعمت آن غرق شدند و در خرّمى زندگى آن خشنود گشتند . زندگىشان در پرتو سلطان قدرتمندى سامان يافت و نيكويى حالشان با عزت و بزرگوارى توأم شد و كارها در پناه حكومتى استوار آسان شد ، پس بر جهانيان فرمانروا و در اطراف زمينها و ممالك مختلف پادشاهند . ( تا پايان خطبه كه آن حضرت از علم و حكمت بر امت افاضه فرمود ) .\r\n","page_name":" 152 ","page_number":152},
  {"content":"\r\n\r\n","description":"","footnote":"","page_name":" 153 ","page_number":153},
  {"content":"\r\nالعلم و الحكمة .\r\nو در مواقع عديدهء ديگر از خطب مباركه و ساير اخبار وارده هم استناد ذلَّت و اسارت و اضمحلال قوميّت هر قومى را به تفرّق كلمهء خودشان تصريح فرموده‌اند ، و برهانا هم از بديهيات اوليّه است ، چه ، بالضروره حافظ حقوق نوعيّهء هر قومى كه اعظم همه ، حرّيّت رقاب و ناموس اكبر كيش و آئين و استقلال وطن و قوميتشان است ، به همان جامعهء نوعيه منحصر ، و متوقّف بر استحكام آن است ، و اول آفت مترتّبه برفتور و اختلال اين حصن حصين ، ذهاب حرّيّت و ابتلاى به اسارت و رقّيّت طواغيت امّت و اقوياى داخليّه است كه به قوّت قاهره بر سائر طبقات ، و انتفاء قوّهء دافعهء ملَّيّة ، كه فقط عبارت از اتّحاد است ، همه را به زير بار رقّيّت خود مىكشاند و تدريجا به غرض استيصال قواى دفع و تخلَّص از اسارت و رقّيّت خود تمام قواى ملَّيّه و جامعهء نوعيّه و موجبات حفظ از صولت و شوكت غنيمان خارجى را هم بالتبع ، مضمحلّ و نابود و همه را مىميراند و به وسيلهء اعمال قواى\r\n","description":"","footnote":"","page_name":" 154 ","page_number":154},
  {"content":"\r\nاستعباديّه و برانداختن ريشهء علم و دانش از مملكت و نفوذ دادن به شاه پرستى و غيرها از قواى ملعونه و شدّت و مواظبت بر منع از اجتماعات و ساير موجبات حيات و يقظت ملَّت قهرا همه را به چنگال آنان گرفتار و به حالت * ( تَخافُونَ أَنْ يَتَخَطَّفَكُمُ النَّاسُ ) * « 1 » مىرساند ، حالت حاليهء فلك زدگان ايران و مرز و بوم ويرانش عيان اين بيان و وجدان اين برهان است .\r\n\r\n[ 5 . ترساندن و آزار و اذيت آزادى خواهان 
  ]\r\nپنجم : از آن قواى ملعونه ، قوّهء ارهاب و تخويف و تعذيب است كه به سيرت مأخوذهء فراعنه و طواغيت سلف ، دعات حرّيّت موهوبهء الهيّه - عزّ اسمه - و بر پا دارندگان سيرهء مقدّسهء انبياء و اولياء عليهم السّلام را ، به انواع عذابهاى وارده بر آن انوار طيّبه من الاسر و القتل و التّنكيل و التّمثيل و الحبس فى المضائق و دسّ السّموم و هتك الاعراض و نهب الأموال و غيرها « 2 » معذّب و بر احدى ابقاء و هيچ فروگذارى نشود .\r\nاعمال اين بى رحمىها خلفا عن سلف هم تشفّع قلبى است از آن شرفا و امجاد و هم به طمع قلع و قمع شجرهء طيّبهء اباء و حرّيّت و منع از سرايتش به عموم [ مردم 
  ] ، و هم به غرض تخويف و تمكين ملَّت است به اسارت و ذلّ رقّيّت و اغماض از شرافت و مجد حرّيّت ، و درجات اعمالش به اختلاف مراتب بى رحمى و قساوت و انسلاخ از فطرت\r\n\r\n","description":"","footnote":"\r\n« 1 » . انفال ، آيهء 26 « مىترسيد كه مردم شما را بربايند » .\r\n« 2 » . از اسارت و كشتن و آزار و اذيّت و مثله كردن و زندانى كردن در زندانها و مسموم كردن و هتك آبرو و غارت اموال و امثال آن .\r\n","page_name":" 155 ","page_number":155},
  {"content":"\r\nانسانيت و بى اعتقادى به مبدأ و معاد و عذاب آخرت و قيامت مختلف ، و در اين روزگار همچنانكه بعون اللَّه - سبحانه و تعالى - دورهء طاغوتيّت طواغيت و گرفتارى امّت به اسارت و ذلّ رقّيّتشان به نقطهء آخر رسيده ، همين طور شقاوت و قساوت و انسلاخ از فطرت و بى رحمى و بىدينى فراعنه و طبقات اعوانشان هم به اعلى درجه منتهى و حتى امورى كه هيچ تاريخى نشان نمىدهد ، هم مشهود و صحّت و صدق مقالهء معروفه در السنه و افواه را كه « هميشه يزيد و ابن زياد و ابن سعد و شمر و سنان بسيار و فقط سرور مظلومان و احرار - صلوات اللَّه عليه و على المستشهدين بين يديه - در مقابل نيست » ، بر عالميان آشكار ساخت ؛ و در اخبار وارده در ابواب طينت هم روايات دالَّهء بر همين تشابه مكمونات و مكنونات نفوس مأثور و سابقا به مأخوذ بودن شعر معروف - « رگ رگ است اين آب شيرين آب شور » - الخ از آنها اشاره شد .\r\n\r\n[ 6 . عادى و طبيعى بودن زورگويى اقويا 
  ]\r\nششم : از آن قواى ملعونه ، ارتكاز رذيلهء استبداد و استعباد رقاب ضعفاء و زيردستان است در جبلَّت و فطرت نوع بزرگان و اقوياى مملكت بطبقاتهم ، و طبيعى شدن زورگوئى و معاملهء استبداديه و تحميلات دل بخواهانه و تحكَّمات خودسرانهء فيما بين تمام طبقات ، و از اين جهت است كه نوع اقوياى مملكت و خاصّه ملَّاكين ايشان به واسطهء منافات تسويه و عدالت از جهات عديده با مقاصد و اغراضشان ، و بى خبرى و غفلت از توقّف حفظ دين و شرف و\r\n","description":"","footnote":"","page_name":" 156 ","page_number":156},
  {"content":"\r\nاستقلالشان به اغماض از آنها ، و غلبهء حبّ عاجله و اهواء زائله بر عاقبت انديشى و ادراكات عقلانيه ، با منشأ و اصل استبداد همدرد و همدست و نسبت به اين شجرهء خبيثه به منزلهء فروع و اغصانند .\r\nدر ابتداى قدم نهادن مشروطيت به ايران و وزيدن نسيم عدالت به مرز و بوم ويرانش تا مطلب در پرده و چنين گمان مىشد كه سلب استبداد مخصوص دولتيان ، و مرگ فقط براى همسايه است ، از تمام طبقات من المعمّمين الغاصبين لزيّ العلماء و الملَّاكين و غيرهم ، به چه درجه بذل مجهود و در اقامهء اساسش به چه اندازه مساعدت مشهود بود ؟ و به محض برداشته شدن پرده از روى كار و دانستن آنكه روزگار را چه روى در پيش و مطلب از چه قرار است ؟ چگونه ورق را برگردانيده ، شعبهء استبداد دينى به اسم حفظ دين ، و شاه پرستان به دست آويز دولتخواهى ، و سائر چپاولچيان و مفت خوران ، هر كس با هر سلاحى كه داشت حمله ور گرديد ؛ مخالفت و ردّ احكام حفّاظ دين و پيشوايان مذهب و اندراج در عنوان : « فإنّما به حكم اللَّه استخفّ ، و علينا ردّ ، و الرّادّ علينا كالرّاد على اللَّه و هو فى حدّ الشّرك باللَّه » « 1 » ، كالعدم و داستان\r\n\r\n","description":"","footnote":"\r\n« 1 » . كلينى ، كافى ، ج 1 ، ص 113 در بخشى از روايت عمر بن حنظله امام صادق عليه السّلام در پاسخ سؤال او مىفرمايد : « ينظران من كان منكم ممّن قد روى حديثنا ، و نظر فى حلالنا و حرامنا ، و عرف أحكامنا فليرضوا به حكما فانّي قد جعلته عليكم حاكما ؛ فإذا حكم بحكمنا فلم يقبل منه فإنّما استخفّ به حكم اللَّه و علينا ردّ و كالرادّ علينا الرّادّ على اللَّه و هو على حدّ الشّرك باللَّه » بايد نگاه كنند ، ببينند از شما چه كسى است كه حديث ما را روايت كرده و در حلال و حرام ما مطالعه نموده و صاحبنظر شده و احكام و قوانين ما را شناخته است . بايد او را به عنوان قاضى بپذيرند ، زيرا من او را بر شما حاكم قرار دادم ، اگر او بر اساس حكم ما حكمى صادر كرد و از او پذيرفته نشد ، حكم خدا مورد استخفاف قرار گرفته و ما را ردّ كرده است و كسى كه ما را ردّ كند ، در حقيقت خداوند را ردّ كرده و اين عمل در حدّ شرك به خدا است .\r\n","page_name":" 157 ","page_number":157},
  {"content":"\r\n« نكثت طائفة و فسقت أخرى و مرق آخرون » « 1 » ، تجديد شد و سزاوار است باز هم به شعر سابق « رگ رگ است اين آب شيرين آب شور » إلخ كه مأخوذ از اخبار است ، تمثّل كنيم .\r\n\r\n[ 7 . استفاده از امكانات مملكت براى سركوبى ملَّت 
  ]\r\nهفتم : از آن قواى ملعونه ، اغتصاب قواى حافظهء ملَّيّهء من الماليّة و العسكريّة و غيرهما ، و صرف آنها در سركوبى خودشان است ، انتخاب سرداران عسكريه از اجانب و معاندين دين مبين ، و زمام عساكر اسلاميّه را به آنان واگذاشتن ، و تربيت جند را به ايشان مفوّض داشتن ، همه براى تكميل اين قوّه و به غرض عدم مبالات و استنكاف نداشتن آن بى خردان از همه چيز بى خبر و وظيفهء مقاميّه ناشناس است ، از مخالفت احكام شريعت و جسارت به قتل نفوس و هتك اعراض و نهب اموال ملَّت ، تهريش عشاير و ايلات وحشيّه هم ، مكمّل اين قوّه و سرآمد علَّت و علَّة العلل همه ، همان نادانى و جهالت است ، چنانچه ساير خرابىها هم همه ، مترتّب بر آن و از فروع آن است .\r\n\r\n[ مقصد دوم : راههاى علاج قواى استبداد 
  ]\r\nمقصد دويم : در اشارهء اجماليه به علاج قواى ملعونه :\r\n\r\n","description":"","footnote":"\r\n« 1 » . نهج البلاغه ، خ 3 « فلمّا نهضت بالامر نكثت طائفة و مرقت اخرى و قسط آخرون » اشاره به سه گروه ناكثين و مارقين و قاسطين است يعنى وقتى من بر ولايت امر مردم برخاستم و حكومت را بدست گرفتم ، عده‌اى پيمان شكستند و عدهء ديگرى فاسق شدند و بقيه نيز ظلم و ستم روا نمودند .\r\n","page_name":" 158 ","page_number":158},
  {"content":"\r\n\r\n[ 1 . آگاهى دادن به ملَّت 
  ]\r\nاول و اهمّ همه ، علاج جهالت و نادانى طبقات ملَّت است و اين مطلب نسبت به جهل بسيط ، با دخول از طريق علاج و تشريح حقيقت استبداد و مشروطيّت و تفهيم آن چه در مقدّمه و فصول خمسه بيان نموديم ، در كمال سهولت است ، لكن به شرط ملايمت و عدم خشونت در بيان و حفظ اذهان از شوائب غرضانيت ، و تحرّز از موجبات تنفّر و انزجار قلوب و تحفّظ از رميدن و مشوب شدن اذهان .\r\nقال عزّ من قائل * ( ادْعُ إِلى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجادِلْهُمْ بِالَّتِي هِيَ أَحْسَنُ ) * « 1 » . حقيقت دعوت به حرّيّت و خلع طوق رقّيّت ظالمين به نصّ آيات و اخبار سابقه ، دعوت به توحيد و از وظائف و شئون انبيا و اوليا عليهم السّلام است ، پس هر كس در اين وادى قدم نهد و در اين صدد بر آيد خواه صاحب جريده باشد يا اهل منبر يا غير ايشان ، هر كه باشد ، بايد بر طبق همان سيرهء مقدّسه رفتار ، دستور العمل آيهء مباركه را سرمشق خود نموده ، به رفع جهالت و تكميل علميات « 2 » و تهذيب اخلاق ملَّت همّت گمارد و لسان بدگوئى را چون محمول بر غرضانيّت است ، مطلقا كنار گذارد .\r\nتا خود كاملا عالم نباشد به غرض خود نمايى و عوام ربايى و هنگامه جويى و امثال ذلك در اين وادى داخل نشود ، مانند جمله‌اى از\r\n\r\n","description":"","footnote":"\r\n« 1 » . نحل ، آيهء 125 « با حكمت و اندرز نيكو به راه پروردگارت دعوت كن و با آنان به روشى كه نيكوتر است استدلال و مناظره نما » .\r\n« 2 » . س : عمليات .\r\n","page_name":" 159 ","page_number":159},
  {"content":"\r\nجرائد سابقه و بعض اهل منبر و ناطقين سابق كه يا دوستان نادان ، و يا دشمنانى بودند دانا ، و معظم صدمات و لطمات وارده بر اين اساس سعادت به هفوات آنان مستند است ، بهانه و دست آويز تشويش اذهان ، به دست اصول و اركان استبداد ندهد ، ملَّت فلك زده را به جاى دلالت و آگاهى به حرّيّت و حقوق خود منزجر و از مقصد اصلى به كلَّى تبعيد نكند ، شرف ارباب شرف را حفظ و دستى براى استبداد و فعّال ما يشاء بودن ظالمين معين و ياور نتراشد ، آزادى قلم و بيان و نحوهما را كه از مراتب آزادى خدادادى و حقيقتش هم عبارت از رها بودن از قيد تحكَّمات طواغيت و نتيجهء مقصودهء از آن بى مانعى در موجبات تنبّه « 1 » ملَّت و باز شدن چشم و گوش امّت ، و پى بردنشان به مبادى ترقّى و شرف استقلال وطن و قوميّت شناسى ، و اهتمامشان در حفظ دين و تحفّظ بر ناموس اكبر كيش و آئين ، و اتّحادشان در انتزاع حرّيّت موهوبهء الهيّه و استنقاذ حقوق مغصوبهء ملَّيّه ، و برخوردنشان به تحصيل معارف و تهذيب اخلاق و استكمالات نوعيّه و وطنيّه « 2 » ، و امثال ذلك است ، وسيلهء هتك اعراض محترمين و گرفتن حق السكوت از زيد يا اجرت تعرّض به عمرو و يا كينه خواهى از بكر و نحو ذلك ننمايد ؛ در دفع اقاويل و اباطيل اعوان ظالمين با اجتماع جهات علميّت و اهليّت به همان كليات گوئى اكتفاء و تعرّض به اشخاص خاصّه را حتّى به كنايه و اشاره و تلويحات هم موقوف و وظيفهء خود را وصل كردن داند ، نه فصل نمودن .\r\n\r\n","description":"","footnote":"\r\n« 1 » . س : تنبيه .\r\n« 2 » . س : وظيفه .\r\n","page_name":" 160 ","page_number":160},
  {"content":"\r\nو امّا نسبت به جهل مركَّب و خاصّه آنكه داستان لجاج و عناد و دو دستگى و هم چشمى و طرفيت و برسر حرف خود ايستادن و به لسان حال ، « النّار و لا العار » گفتن ، هم به ميان آمده باشد ، در كمال صعوبت و شايد به مسالكت « 1 » و مدارات و طرفيت نداشتن و موادّ لجاج و عناد و دوئيّت را از ميانه برداشتن تدريجا مبادى آن رفع ، و ممكن العلاج شود ان شاء اللَّه تعالى . فقط خصوص اشخاصى كه نه از روى اشتباه و جهالت ، بلكه به واسطهء غلبهء هوى و غرضانيّت با ساير ظالم پرستان همدست و در ابقاى شجرهء خبيثهء استبداد و استعباد رقاب ملَّت به هر بىدينى و شقاوت و بى رحمى و قساوت مقدم و مانند سائر فراعنه و طواغيت تا همه جا حاضرند ، جز يأس كلَّى و انقطاع آمال ملعونه ، علاج ديگرى براى امراض نفسانيه و اغراض شهوانيه متصوّر نباشد و معهذا مقابله و تعرّض شخصى به آنان هم هر چند موجب تنّبه « 2 » ملَّت و تحذّر از مكائدشان است ، باز هم ترك آن و اكتفا به همان كلَّيّات گوئى از جهات عديدهء ديگر شايد اولى باشد ، و هو المسدّد للصّواب .\r\n\r\n[ 2 . علاج استبداد دينى با تهذيب نفس 
  ]\r\nدوم : كه اصعب و اشكل همه و در حدود امتناع است ، علاج شعبهء استبداد دينى است ، چه ، بالضروره رادع و مانع از استبدادات و اظهار مرادات شهوانيه به عنوان ديانت به همان ملكهء تقوى و عدالت منحصر ، و جز اجتماع اوصافى كه در روايت « احتجاج » تعداد [ نموده 
  ] و « صائنا\r\n\r\n","description":"","footnote":"\r\n« 1 » . س : ملايمت .\r\n« 2 » . س : تنبيه .\r\n","page_name":" 161 ","page_number":161},
  {"content":"\r\nلدينه ، حافظا لنفسه ، مطيعا لأمر مولاه ، مخالفا لهواه » « 1 » بودن را در مرجعيت شرعيّه اعتبار فرموده‌اند ، عاصم ديگرى متصوّر نباشد و با اتّصاف به اضداد مذكورات و اجتماع اوصافى كه در همان روايت شريفهء « احتجاج » براى علماى سوء و راهزنان دين مبين و گمراه كنندگان ضعفاى مسلمين تعداد و در آخر همه : « أولائك أضرّ على ضعفاء شيعتنا من جيش يزيد ( لعنه اللَّه ) على الحسين عليه السّلام » « 2 » فرموده‌اند .\r\nنه از اعمال استبداد و استعباد رقاب و اظهار تحكَّمات خود سرانه بعنوان ديانت ، مانعى متصوّر و نه ضعفا و عوام امّت بر تميّز فيما بين اصناف و اوصاف متضادّهء مذكوره در روايت شريفه ، و تحذّر از وقوع در شبكه و دام صيّادان راهزن مقتدر و نه بعد از افتادن در اين دام از روى تقصير يا قصور و لازمهء ديانت پنداشتن اين پيروى و تمكين [ را از 
  ] استحكام مبانى دين ، و جهل مركَّب و شرك به ذات احديّت - عزّ اسمه - مفرّى از آن دارند ، و از اين جهت طريق علاج مسدود و تخليص از اين ورطه متعذّر به نظر مىآيد ، و لكن معهذا چون فاعليّت ما يشاء و حاكميّت ما يريد و قاهريّت بر رقاب و لا يسأل عمّا يفعل و شريك البارى بودن جبابره و طواغيت ، نه مطلبى است كه در هيچ شريعت و دين و مذهب و كتابى ، فضلا از دين قويم اسلام و خاصّه بر مذهب اماميه ، لباس مشروعيتش توان پوشانيد ، و اعانت براين بت پرستى - به\r\n\r\n","description":"","footnote":"\r\n« 1 » طبرسى ، احتجاج ، ج 2 ، ص 511 امام حسن عسكرى عليه السّلام مىفرمايد : « فامّا من كان من الفقهاء صائنا لنفسه ، حافظا لدينه مخالفا على هواه ، مطيعا لأمر مولاه ، فللعوام أن يقلَّدوه » يعنى آن گروه از فقهاء كه نگهدار نفس خويش ، حافظ دين خود و مخالف با هواى نفس خود ، مطيع امر مولاى خويشاند ، بر عوام لازم است كه از او تقليد كنند .\r\n« 2 » همان ، ص 512 .\r\n","page_name":" 162 ","page_number":162},
  {"content":"\r\nنصّ آيات و اخبار سابقه - را ، چه به مساعدت و همدستى با فراعنه و ظالمين باشد ، و يا به سكوت و ترك نصرت و خذلان حق به صورت اعانت بر حفظ دين و به حساب تورّع و احتياط از شبهات ، به خرج توان داد ؛ لهذا در اين جزء زمان كه به حمد اللَّه چشم و گوش ملَّت باز و به اين امراض مزمنهء مهلكهء نوع پى برده ، آزادى از اين استعبادات را اندكى برخورده‌اند ، ان شاء اللَّه هر دو رشتهء استبداد دينى بى اثر خواهد بود ، بلكه به مقتضاى حديث مأثور : « يعرف الرّجال بالحقّ لا الحقّ بالرّجال » « 1 » ، كه مفادش از مستقلات عقليّه و موجب تماميّت حجّت و عدم معذوريت است . اين ظالم پرستى چه به همدستى باشد يا به عدم موافقت در سلب صفات خاصّهء الهيّه - عزّ اسمه - از ظالمين ، على كلّ تقدير كاشف از مكنونات سرائر و اين تقابل حقّ و باطل فى الحقيقة محك امتحان است ، قال عزّ من قائل * ( أَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ وَلَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ ا للهُ الَّذِينَ صَدَقُوا وَلَيَعْلَمَنَّ الْكاذِبِينَ ) * « 2 » .\r\n\r\n","description":"","footnote":"\r\n« 1 » . مجلسى ، بحار الأنوار ، ج 6 ، ص 179 ؛ امام على عليه السّلام خطاب به حارث همدانى فرمود : « إنّ دين اللَّه لا يعرف بالرّجال بل بآية الحقّ فاعرف الحقّ تعرف اهله » يعنى دين خدا با مردان شناخته نمىشود ، بلكه با نشانهء حق شناخته مىشود ، پس حق را بشناس تا اهل حق را بشناسى . شبيه اين مطلب را در پاسخ به حارث بن حوط از امام على عليه السّلام نقل كرده‌اند كه وقتى در جنگ جمل با تعجب از حضرت پرسيد كه آيا مىتوان اصحاب جمل را گمراه دانست ؟ حضرت فرمود : تو حق را نشناختى تا اهلش را بشناسى و باطل را نشناختى تا اهلش را تشخيص دهى . ( ر . ك : نهج البلاغه ، حكمت 262 ) .\r\n« 2 » . عنكبوت ، آيات 2 و 3 « آيا مردم گمان كردند همين كه بگويند : ايمان آورديم ، به حال خود رها مىشوند و آزمايش نخواهند شد ؟ ما كسانى را كه پيش از آنان بودند آزموديم ، بايد علم خدا دربارهء كسانى كه راست مىگويند و كسانى كه دروغ مىگويند ، تحقق يابد » .\r\n","page_name":" 163 ","page_number":163},
  {"content":"\r\n\r\n[ 3 . علاج شاه پرستى با تكيه بر شايسته سالارى 
  ]\r\nسيم ؛ قلع شجرهء خبيثهء شاه پرستى و ترويج علم و دانش و مرجعيّت امور نوعيّه را تابع لياقت و درايت قرار دادن و ريشهء چپاول و مملكت فروشى شاه پرستان را بر انداختن است ، و بالضروره تا شجرهء ملعونهء استبداد بر قرار و بنيان استعباد در مملكت استوار است ، سلب اين قوّه و تبديلش به علم و دانش از محالات ، و مادامى كه حقيقت سلطنت و ولايت بر حفظ و نظم و به منزلهء شبانى گله بودن آن به واسطهء شدّت انهماك در هواپرستى بر شخص سلطان مجهول و سلطنتش را عبارت از مشاركت با ذات احديت - عزّت كبرياؤه - در مالكيت و قاهريّت و فاعليّت ما يشاء و عدم مسئوليّت عمّا يفعل پندارد ، و عدم تمكين امّت را از اين مقهوريّت و جدّ در تخليص رقابشان از اين عبوديّت را ياغى گرى ، و مساعدت بر اين فرعونيّت را دولت خواهى شمارد ، لا محاله بر استيصال دستهء اولى كه به گمانش ياغى دولتند و نفوذ دادن به فرقهء ثانيه كه دولتخواهشان پنداشته ، همّت گمارد ، موجبات ترقّى و نفوذ و مرجعيّت نوعيّات مملكت فقط به اظهار شاه پرستى منحصر و سلطان و رعيّت به واسطهء افساد و چپاول شاه پرستان از همديگر مستوحش « 1 » و متنفّر ، و مهرهء سلطنت بازيچهء اين چپاولچيان غارت گر خواهد بود .\r\nشخص سلطان در زاويهء اختفاء و خوف منزوى و همّش به اعدام ملَّت و تخريب مملكت مصروف و از لذّت سلطنت و بسط عدل و\r\n\r\n","description":"","footnote":"\r\n« 1 » س : متوحش .\r\n","page_name":" 164 ","page_number":164},
  {"content":"\r\nآباد كردن مملكت و محبوبيّت در قلوب ملَّت محروم و از ذكر خير و همسرى با سلاطين جهان بىبهره و آلت چپاول غارتگران و بدنام عالميان است ، و بلكه به نصّ مجرّب « الملك يبقى مع الكفر و لا يبقى مع الظَّلم » ، كه برهانش ظاهر و عيانا هم مشاهد و محسوس است و صريح فرمايشات حضرت سيد اوصيا - عليه و آله أفضل الصلاة و السلام - در طى فرمان تفويض ولايت مصر به مالك اشتر و خطبهء مباركهء صادره در بيان حقوق والى و رعيّت بر همديگر كه سابقا نقل شد ، بقاء و دوام ملك و دولت به اتّحاد والى با رعيّت منوط و اجحافات و استيثارات و ظلم ولات به انقراض عاجل مؤدّى [ است 
  ] « 1 » و حتى بر پا بودن سماوات را هم در طى اخبار مأثورهء ديگر به عدل الهى - جلَّت عظمته - اسناد فرموده‌اند « 2 » الى غير ذلك و به مقتضاى اين اخبار و به حكم ضرورت و تجربه و برهان و اعتبار ، اسباب زوال نعمت و انقراض سلطنتش را هم به اين ارتكابات ظالمانه و مساعدت به اغراض وحشيانهء شاه پرستان به دست خود فراهم و جز چند صباحى با چنين حال پليد اشدّ از شب اوّل قبر يزيد ، تمتّعى نخواهد يافت * ( سُنَّةَ اللهِ فِي الَّذِينَ خَلَوْا مِنْ قَبْلُ وَلَنْ تَجِدَ لِسُنَّةِ اللهِ تَبْدِيلًا ) * « 3 » ، الى آخر الابد مانند بخت النصر و ضحاك و چنگيز و تيمور و يزيد مشهور و به بدنامى و لعنت مذكور و از اظهر\r\n\r\n","description":"","footnote":"\r\n« 1 » نهج البلاغه ، خ 216 « فإذا أدّت الرّعيّة إلى الوالى حقّه ، و أدّى الوالى إليها حقّها فصلح بذلك الزّمان و طمع في بقاء الدّولة ، و يئست مطامع الأعداء ، و إذا غلبت الرّعيّة و اليها أو أحجف الوالي برعيّته ، اختلفت هنالك الكلمة ، و ظهرت معالم الجور » .\r\n« 2 » . فيض كاشانى ، تفسير صافى ، ج 5 ، ص 107 عن النّبى صلى اللَّه عليه و آله : بالعدل قامت السماوات و الأرض .\r\n« 3 » احزاب ، آيهء 62 ؛ « اين سنت خداوند در اقوام گذشته است و براى سنت الهى هيچگونه تغييرى نخواهى يافت » .\r\n","page_name":" 165 ","page_number":165},
  {"content":"\r\nمصاديق آيهء مباركهء * ( خَسِرَ الدُّنْيا وَالآخِرَةَ ذلِكَ هُوَ الْخُسْرانُ الْمُبِينُ ) * « 1 » خواهد بود .\r\n\r\n[ رواج امر به معروف و نهى از منكر 
  ]\r\nو بالجمله علاج اين قوّهء خبيثهء مملكت ويرانه ساز قبل از قلع اصل شجرهء ملعونهء استبداد ممتنع و چون مسلمانان به [ حسب 
  ] اخبار غيبى پيغمبر و امامشان كه فرمودند : « لتأمرنّ بالمعروف و لتنهنّ عن المنكر أو ليسلَّطنّ عليكم شراركم فيسومونكم سوء العذاب » « 2 » به واسطهء اهمال اين دو وظيفهء مهمهء شرعيه كه به نصّ اخبار از دعائم و مبانى اسلاماند ، از چنان سعادت و حظَّى كه سلطانشان به صرافت طبع خود و به اقتضاى مسلمانى و يا فطرت انسانى از مقام * ( أَنَا رَبُّكُمُ الأَعْلى ) * « 3 » تنزّل و به همان اغتصاب مقام ولايت قناعت و از اغتصاب رداء كبريائى اغماض و آزادى خدادادى ايشان را واگذارد و از تحكَّمات خودسرانه رفع يد كند ، محرومند ، و استنقاذ حرّيّت و حقوق مغصوبه و جلوگيرى از\r\n\r\n","description":"","footnote":"\r\n« 1 » . حج ، آيهء 11 ، « هم دنيا را از دست داده و هم آخرت را و اين همان خسران و زيان آشكار است » .\r\n« 2 » . به اين مضمون روايات متعددى نقل شده ، امام على عليه السّلام در وصاياى خود به امام حسن و امام حسين عليما السّلام مىفرمايد : « لا تتركوا الأمر بالمعروف و النّهي عن المنكر فيولَّى عليكم شراركم ، ثمّ تدعون فلا يستجاب لكم » يعنى امر به معروف و نهى از منكر را ترك نكنيد كه در نتيجه بدان شما بر شما تسلط يابند ، سپس هر چه بخواهيد ( يا دعا كنيد ) ، به شما پاسخ ندهند ( يا دعايتان مستجاب نشود ) . ( ر . ك : نهج البلاغه ، نامهء 47 ) نظير همين روايت با جملهء « فليسومنكم سوء العذاب » در انتها در منابع اهل سنت از رسول خدا صلى اللَّه عليه و آله نقل شده است . ( ر . ك : هندى ، كنز العمال ، 3 / 687 ) .\r\n« 3 » نازعات ، آيهء 24 ؛ فرعون به ساحران و مردم گفت : من پروردگار برتر شما هستم .\r\n","page_name":" 166 ","page_number":166},
  {"content":"\r\nتحكَّمات و ترتيب موجبات حفظ استقلالشان به غيرت دينى و اتّفاق ملَّى و ترك تهاون خودشان در امر به خود همين معروف و نهى از همين اعظم منكرات منوط و با اندك توانى از رقّيّت فجره هم ترقّى و به عبوديّت كفره - العياذ باللَّه تعالى - منتقل خواهند بود ؛ لهذا اميد است كه اين آخرين نفس را - بعون اللَّه تعالى و حسن تأييده - از دست ندهند ، تهاون اين امر به معروف و نهى از منكر را بيش از اين روا ندارند . اساس عدل را كه موجب بقاء ملك است . اقامه و بنيان ظلم را كه مايهء انقراض است ، منهدم سازند . رقاب و حقوق مغصوبهء ملَّيّه را استنقاذ و ريشهء شاه پرستى كه سلسله جنبان تمام خرابىها است از مملكت براندازند ، لذّت عدل و احسان را به كام سلطان بچشانند و از مقام راهزنى و چپاولگرى و قصّاب بشر بودن ترقّيش داده ، به تخت سلطنتش بنشانند ، همين كه چند صباحى حقيقت سلطنت و حلاوت معدلت و محبوبيّت قلوب ملَّت را ادراك و از عالم سبعيّت و راهزنى به وادى انسانيّت و مملكت دارى و نوع پرورى قهرا قدم نهاد ، اگر از فطرت منسلخ نشده باشد البته در رفع موجبات توحّش و تنفّر و قلع موادّ تفرّق از بذل مجهود بى دريغ و دستهء شاه پرستان و غارت گران مفسد را بالطبيعه به خود راه نخواهد داد ؛ إن شاء اللَّه تعالى و لا حول و لا قوّة إلَّا باللَّه العليّ العظيم .\r\n\r\n[ 4 . وحدت كلمه 
  ]\r\nچهارم : علاج تفريق كلمه و ترتيب موجبات اتّحاد است .\r\nو اين مطلب چنانچه از فرمايشات برهانيّهء حضرت سيد اوصيا -\r\n","description":"","footnote":"","page_name":" 167 ","page_number":167},
  {"content":"\r\nعليه و آله افضل الصلاة و السلام - كه سابقا نقل شد مستفاد و برهانا هم از بديهيّات است ، نه تنها حفظ حرّيّت رقابت و صيانت حقوق ملَّيّه از اغتصاب و منع تعدّيّات اشرار و دفع تجاوزات گرگان آدمى خوار بر آن متوقّف و فائده اش فقط منحصر در اين امور است ، بلكه حفظ تمام موجبات شرف و نواميس دينيّه و وطنيّه و استقلال قوميّت و عدم وقوع در اشدّ از محنت بنى اسرائيل الى غير ذلك همه بر اين اتّحاد كلمه و عدم تشتّت آراء و مختلف نشدن اهواء مترتّب و از اين جهت است كه در شريعت مطهّره در حفظ آن و رفع موجبات اختلاف و تفرّق اين همه اهتمام فرموده‌اند و حتى از حكمتهاى منصوصه براى تشريع جمعه و جماعت كه هر شبانه روزى پنج مرتبه مسلمانان در عبادات با هم مجتمع و از حال يكديگر با خبر شوند ، همين حفظ اتّحاد در اخبار وارده منصوص است « 1 » ، و همچنين تحريص بر سائر اجتماعات موجبهء الفت و تحبّب « 2 » و ترغيب به ضيافتهاى بى تكلَّف و احسانهاى بىمنّت و عيادت مرضى و تشييع جنايز و تعزيت مصاب و معاونت بر قضاء حوائج و اجابت خواهش و عفو و صفح از زلَّات و نسخ انزوا و رهبانيّت و تحريم نميمه و ايذاء و تفتين و افساد الى غير ذلك از تشريعات راجعه به استحكام اتّحاد و الفت و دفع و رفع منافرت ، تماما براى حفظ اين حصن حصين امّت است ، بلكه شدّت اهتمام شارع\r\n\r\n","description":"","footnote":"\r\n« 1 » . در روايات با صراحت چنين حكمتى براى تشريع جمعه و جماعت به چشم نمىخورد ، جز اينكه اجتماع كردن نيكو شمرده شده و صفوف نمازگزاران به صفوف فرشتگان الهى تشبيه شده و حضور در نماز جماعت سبب شناسايى مؤمنان از منافقان بشمار آمده است .\r\n( ر . ك : محمد باقر مجلسى ، بحار الانوار ، ج 85 ، باب فضل الجماعة و عللها و ج 86 باب وجوب صلاة الجمعة و فضلها ) .\r\n« 2 » س : محبت .\r\n","page_name":" 168 ","page_number":168},
  {"content":"\r\nمقدّس در تهذيب از اخلاق رذيلهء خودخواهى و نفس پرستى - به مراتب و درجاتش - و تخلَّق به مواسات و ايثار و نحو ذلك همه براى استحكام مبانى اتّحاد و قلع مواد تفرّق است ، چه ، بالضروره مبدأ تفرّق كلمه و تشتّت اهواء و اختلاف آراء به همان رذيلهء خود خواهى و نفس پرستى و حركت بر طبق اغراض شخصيه و تقديم و تحكيم آنها بر مصالح و اغراض نوعيّه منتهى است ، و مادامى كه اين رذائل و ملكات بهيميّهء مالك اختيار ، و خودپسندى و نفس پرستى در كار ، و مبادى مواسات و ايثار و لا اقلّ گذشت از اغراض شخصيّه و تقديم نوعيّات بر آنها عند الدوران در نفوس متمكَّن نباشد ، حفظ اين حصن حصين « 1 » از محالات و هر دم رخنهء جديد متّسعى پديدار گردد ، سلب صفات خاصّهء الهيّه - عزّ اسمه - از طواغيت ، منافى اسلاميّت و قرآن بشمار آيد . ظالم پرستى ، حمايت و حفظ دين خوانده شود ، حرّيّت موهوبهء الهيّه - عزّ اسمه - علاوه بر مظلوميّت و اغتصاب ، لباس اباحهء مذهبى پوشد ، و موهومه موسوم گردد ؛ مساوات آحاد امّت با غاصبين حرّيّت و حقوقشان ، به صورت رفع امتياز فيما بين اصناف مختلفة الاحكام جلوه كند ؛ مغالطه و تمويهات معاويه و عمر و عاص در نسبت قتل عمّار به سيد اوصياء - عليه و آله افضل الصلاة و السلام - به واسطه شهادت در ركاب مباركش « 2 » تجديد و خونريزيهاى چنگيزى و ساير\r\n\r\n","description":"","footnote":"\r\n« 1 » . س : حذف شده است .\r\n« 2 » . طبرى ، تاريخ طبرى ، ج 4 ، ص 29 در جنگ صفين وقتى عمّار ياسر به شهادت رسيد ، عده‌اى در سپاه شام كه از پيامبر شنيده بودند « عمار را گروه طغيانگرى خواهند كشت » لب به اعتراض گشودند كه پس آن سپاه طاغى مائيم ، عمرو عاص با همفكرى معاويه دست به خدعه زدند و گفتند : قاتل عمار كسى است كه او را به ميدان جنگ آورده است . مردم نادان نيز فريب خورده و اين سخن را پذيرفتند .\r\n","page_name":" 169 ","page_number":169},
  {"content":"\r\nشنايع ظالمانهء ناشيه از همدستى در استعباد رقاب امّت ، به عدالت و حقوق شرعيّه طلبى « 1 » و حرّيّت و رفع ظلم خواهى [ از 
  ] ملَّت مظلومه منتسب گردد ، الى غير ذلك .\r\nپس اولين وظيفه [ اى 
  ] كه بعد از رفع جهالت امّت و تشريح حقيقت استبداد و مشروطيت و مساوات و حرّيّت ، فريضهء ذمّت دعات حرّيّت و توحيد و حمات دين و وطن و ترقّى خواهان نوع است ، بذل جهد و صرف مهجه در تهذيب اخلاق امّت است از اين رذائل ملكات و قلع مواد خبيثهء « 2 » خودپسندى و نفس پرستى و غير ذلك از مبادى و تفرّق كلمه و اختلاف آراء و تقديم اغراض شخصيّه بر نوعيات و اهمّ مقاصد اين باب . « 3 »\r\n\r\n[ رسيدن به وحدت با تشكيل انجمنهاى صحيح 
  ]\r\nو مقدّمه مهمّه در تحصيل حقيقت اتحاد ، تشكيل انجمنهاى صحيحهء علميّه و مرتب نمودن آنها است از اعضاى مهذّب و كامل در علم و عمل و اخلاق و نوع خواه ترقّى طلب ، و با درايت و كفايت در حفظ جامعهء اسلاميّه و احياى رابطهء نوعيّه ؛ نه مثل بعضى انجمنهاى مبنيّه در اجتماع در خود عرضى « 4 » و زورگوئى و هنگامه جوئى و مال مردم خورى و رفعت طلبى و اعمال هر نوع غرض و مرض شخصى كه منتج عكس مقصود و موجب رميدن و انصراف قلوب از اصل دخول\r\n\r\n","description":"","footnote":"\r\n« 1 » . س : حذف شده است .\r\n« 2 » س : حذف شده است .\r\n« 3 » س : حذف شده است .\r\n« 4 » س : انجمنهاى تأسيس شده بر غرضورزى .\r\n","page_name":" 170 ","page_number":170},
  {"content":"\r\nدر وادى اتّحاد و استبداداتى است به مراتب اضرّ و امرّ « 1 » از استبداد اصلى و موجب توسّل و التجاى ملَّت به آن استبداد ملعون است در تخلَّص از آنها ، و با كمال شوق و طيب نفس بدان اسارت ملعونه رضا دادن و به آن رقّيّت بهيميّه از لاعلاجى تن در دادن . و بالجمله غرض از تشكيل انجمنها ، و قرآن مجيد و ساير معظمات دينيه را به مبادى « 2 » نهادن و قسم ياد كردن ، رفع يد از اغراض شخصيّه و همدستى بر اعلاى كلمه اسلاميّه و حفظ جامعهء نوعيّه و ترقّى دادن نوع است به عمل ، نه همدستى و مساعدت بر اغراض همديگر و صرف قلوب نوع عقلا و بى غرضان از اين داستان .\r\nو از آفات عظيمه و دردهاى بى درمان اين باب ، همين دخول مغرضين و چپاولچيان و كلاهبرداران است در اين وادى و اين فرصت را غنيمت شمردن و مهره كار را بدست خود گرفتن و به اسم ملَّت خواهى ، ملَّت فلكزده را به خاك سياه نشانيدن است .\r\nهم چنان كه عنوان شاه پرستى وسيلهء چپاول شاه پرستان ، و اسم حفظ دين شبكه و دام آن دستهء صيادان است ؛ ملَّت خواهى هم بهانه و دست آويز اين دستهء مردم ، و اغلب انزجارات ، مستند به شنايع اعمال آنان است ، قولا مشروطه خواه و عملا در استحكام مبانى استبداد از اغلب قواى ملعونه اقوى ، و از اعظم موجبات تفرّق كلمه و انزجار قلوب ، و بلكه ضررش بر اين اساس سعادت از همه بيشتر و سزاوار است در عداد همان قواى ملعونهء معدود و عقلاى ملَّت بر علاجش مقدّم بر همهء آنها همّت گماشته ، به حكمتهاى عمليّه ، اين باب از فساد\r\n\r\n","description":"","footnote":"\r\n« 1 » . زيان بارتر و پايدارتر .\r\n« 2 » س : به ميان .\r\n","page_name":" 171 ","page_number":171},
  {"content":"\r\nعظيم را - بعونه تعالى - مسدود سازند .\r\nو بالجمله مبنا و اساس تفرّق در اقامهء وظايف نوعيّهء راجعه به هيئت جمعيّه ، از صدر اول تا به حال و الى آخر الابد ، به همين ارائه و اظهار غرض شخصى است به صورت غرض نوعى و ابواب آن از حدّ احصاء خارج ، و به مقتضاى اخبار وارده در تفسير آيهء مباركهء * ( قُلْ هُوَ الْقادِرُ عَلى أَنْ يَبْعَثَ عَلَيْكُمْ عَذاباً مِنْ فَوْقِكُمْ أَوْ مِنْ تَحْتِ أَرْجُلِكُمْ أَوْ يَلْبِسَكُمْ شِيَعاً وَيُذِيقَ بَعْضَكُمْ بَأْسَ بَعْضٍ ) * « 1 » . كه به دعاى نبى رحمت صلى اللَّه عليه و آله عذابهاى آسمانى و زمينى نازلهء بر امم سابقه از اين امّت مرفوع ، و به همين تفرّق و به هم افتادن و بأس و شدّت و قتل و نهب و هتك نواميس و ساير عذاب دنيوى به همديگر چشانيدن تبديل شده است ، « 2 » مبادى اين اختلاف و افسادها - چه مركز استبداد باشد ، يا شعبهء استبداد دينى و يا شاه پرستان و يا سائر قواى ملعونه و يا عنوان ملَّت خواهى را بهانه و دست آويز نمودن ، الى غير ذلك از آنچه منشأ تفرّق و اختلاف و بهم افتادن است - تماما مبادى عذاب الهى - عزّ اسمه - اند بر اين امّت ، و\r\n\r\n","description":"","footnote":"\r\n« 1 » سوره انعام ، آيهء 65 ؛ « بگو : او قادر است كه از بالا يا از زير پاى شما عذابى بر شما نازل كند يا به صورت دسته هاى پراكنده شما را به هم بياميزد و طعم جنگ ( و اختلاف ) را به هر يك از شما به وسيلهء ديگرى بچشاند . »\r\n« 2 » . طبرسى ، تفسير مجمع البيان ، ج 2 ، ص 315 ؛ « پس از نزول اين آيه پيامبر وضو ساخت و به نماز ايستاد ، سپس از خداى سبحان خواست كه بر امت او عذاب نازل نكند ؛ آنان را از يكديگر پراكنده نسازد و جنگ و اختلاف را از ميان آنها برچيند . جبرئيل فرود آمد و خبر آورد كه خداوند خواستهء اول تو را بر آورده ساخت ، اما بقيه را نه ؛ پيامبر از بروز جنگ در ميان امتش اظهار نگرانى كرده و بار ديگر دست به دعا برداشت ، آيهء شريفهء * ( أَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ ) *\r\nنازل شد كه حكايت از آزمون الهى دارد كه راستگويان از امت پيغمبر از دروغگويان باز شناخته شوند » .\r\n","page_name":" 172 ","page_number":172},
  {"content":"\r\nعلاج آن از دست علماى امّت و عقلا و دانايان ملَّت هم خارج و جز به توبه و انابه و تضرّع و ابتهال و الحاح و توسّل و استشفاع از مظاهر رحمت - صلوات اللَّه عليهم - علاج ناپذير است .\r\n* ( رَبَّنَا اكْشِفْ عَنَّا الْعَذابَ إِنَّا مُؤْمِنُونَ ) * « 1 » و اجمع على التّقى كلمتنا ، و على الهدى شملنا بمحمّد و آله الطَّاهرين - صلوات اللَّه عليهم اجمعين .\r\n\r\n[ قلع شجرهء استبداد ، علاج بقيه قواى آن 
  ]\r\nو امّا علاج بقيهء قواى ملعونه جز به قلع شجرهء خبيثهء استبداد و سلب فعاليت ما يشاء و انتزاع قواى فعّالهء مغصوبه ممكن نگردد . تا اين شجرهء ملعونه بر قرار و اساس دل بخواهانهء حكمرانى استوار ، و قواى فعاليّهء ملَّيّه مغصوب است ، نه تعذيب و قتل و اسر و حبس و استيصال نفوس ابيّه و احرار و امجاد امّت به حدّى واقف ، و نه اغتصاب هستى و دارائى ملَّت و صرف در سركوبى خودشان به جائى منتهى ، و حالت مملكت چنان است كه شاعر از لسان جغد ساكن خرابه به جغد ديگر گفته :\r\n\r\nگر ملك اين است و همين روزگار\r\nزين ده ويران دهمت صد هزار « 2 »\r\n\r\nتا قانون جامع وظايف تمام طبقات در مملكت مجرى و عدم تفرقه بين قوى و ضعيف در احكام قانونيّه به حدّى كه لا يطمع القوىّ فى باطله و لا ييأس الضّعيف من حقّه مستحكم نباشد ، زورگوئى اقوياى\r\n\r\n","description":"","footnote":"\r\n« 1 » سورهء دخان ، آيهء 12 « پروردگارا ! عذاب را از ما بر طرف كن كه ايمان مىآوريم » .\r\n« 2 » نظامى گنجوى ، كليات خمس ( مخزن الاسرار ) ، ص 56 ، حكايت انوشيروان با وزير خود .\r\nگر ملك اين است ، نه بس روزگار * زين ده ويران دهمت صد هزار\r\n","page_name":" 173 ","page_number":173},
  {"content":"\r\nمملكت بطبقاتهم بر ضعفاء بلا علاج باشد ، تا قواى فعّالهء ملَّيّه من الماليّة و العسكريّة و غيرهما مغصوب و ماليّه در تحت نظارت وكلاى ملَّت از حيف و ميل و صرف در مشتهيات شخصيّه و چپاول شاه پرستان مصون نباشد ، و عسكريه هم به واسطه كمال جهالت و فرط غباوت ، به ولى نعمت خود - كه قاطبه ملَّتند نه غاصبين رقابشان - ناشناس و از وظيفهء مقاميّهء خود هم ، كه به نصّ مبارك سرور اوصياء - عليه و آله أفضل الصلاة و السلام - حصون حافظهء رعيّت بودن است نه آليت اعدامشان « 1 » ، بى خبر و در تحت ارادات طاغوتيّه مسخّر باشند ، البته جز صرف قواى فعالهء ملَّيّه در شهوت و غضبرانى و سركوبى و استيصال خود ملَّت مترقّب نباشد ، صدور حكم به تحريم دادن ماليات به اين ملاحظهء « 2 » [ است 
  ] ، و همانا نوع عساكر و اغلب عشاير وحشى ايران حتى از شاميان اتباع معاويه و يزيد هم در بى ادراكى و غباوت ، گوى سبقت ربوده‌اند ، نه از ديانت و مسلمانى بهره و نه از فطرت انسانى نصيب و نه از وطن و نوع خواهى عرقى دارند و جز انتزاع قوى و سلب فعاليت بالكليه - بعونه تعالى و حسن تأييده - علاج ديگرى متصوّر نباشد .\r\nو خوب است بقيه همان رؤياى سابقهء مرحوم آيت اللَّه آقاى حاجى ميرزا حسين طهرانى - قدّس سره - را كه متعلَّق به همين رساله است ، ذكر و رساله [ را 
  ] بدان ختم كنيم .\r\n\r\n","description":"","footnote":"\r\n« 1 » . س : اعدائشان .\r\n« 2 » . اشاره به حكم تحريم پرداختن ماليات بعد از تعطيلى مجلس توسط محمد على شاه قاجار است كه از سوى علماى نجف صادر شد . ( ر . ك : ناظم الاسلام كرمانى ، تاريخ بيدارى ايرانيان ، ج 2 ، ص 293 ، 353 و 358 ) .\r\n","page_name":" 174 ","page_number":174},
  {"content":"\r\nاول شروع در نوشتن اين رساله ، علاوه بر همين فصول خمسه ، دو فصل ديگر هم در اثبات نيابت فقهاى عدول عصر غيبت در اقامهء وظائف راجعه به سياست امور امّت و فروع مرتّبهء بر وجوه و كيفيات آن مرتّب ، و مجموع فصول رساله ، هفت فصل بود ، در همان رؤياى سابقه بعد از آنچه سابقا نقل شد از تشبيه مشروطيت به شستن دست كنيز سياه از لسان مبارك حضرت ولى عصر - ارواحنا فداه - حقير سؤال كردم كه رساله [ اى 
  ] كه مشغولش هستم حضور حضرت مطبوع است يا نه ؟ فرمودند : « بلى مطبوع است مگر دو موضع » و به قرائن معلوم شد كه مرادشان از آن دو موضع همان دو فصل بود و مباحث علميّه كه در آنها تعرّض شده بود با اين رساله كه بايد عوام هم منتفع شوند ، بى مناسبت بود ، لهذا هر دو فصل را اسقاط و به فصول خمسه اقتصار كرديم .\r\nو قد ختم بيد مصنّفه الفقير الجاني محمّد حسين الغرويّ النّائيني من الواد المقدّس الغريّ على مشرّفها أفضل الصّلاة و السّلام في شهر ربيع الأوّل سنة ألف و ثلاثمائة و سبع و عشرين - 1327 - من الهجرة المقدّسة على هاجرها و آله أفضل الصّلاة و السّلام .\r\n\r\n","description":"","footnote":"","page_name":" 175 ","page_number":175}
  ]