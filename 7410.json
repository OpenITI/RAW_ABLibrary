[
  {"content":"\r\n\r\nالأرشاد\r\nللشيخ المفيدرة المتوفي سنة 413 ه ق\r\nدر شناسائي مقام چهارده معصوم عليهم السلام و زندگاني ايشان ترجمه و شرح فارسي\r\nبقلم دانشمند محترم آقاي حاج شيخ محمد باقر ساعدي خراساني\r\nبتصحيح دانشمند محترم آقاي\r\nمحمد باقر بهبودي\r\nحق چاپ محفوظ\r\nانتشارات اسلاميه\r\nخيابان پانزده خرداد تلفن 5635448\r\nدور نگار : 5621966\r\n1380 هجري شمسي\r\n\r\n","description":"","footnote":"","page_name":" 345 ","page_number":1},
  {"content":"\r\n\r\n\r\nجلد دوم\r\n بِسْمِ اللَّهِ الرَّحْمنِ الرَّحِيمِ \r\n\r\nباب اول امام دوم شيعيان\r\nاين باب كه آغاز مجلد دوم كتاب ارشاد است در ذكر احوال پيشواى پس از امير المؤمنين على ع و تاريخ تولد و دلائل امامت و مدت خلافت و تاريخ درگذشت و محل قبر و عدد فرزندان و بخشى از اخبار اوست .\r\n( 1 ) پيشواى پس از حضرت امير على ع فرزند بزرگوارش حضرت امام حسن مجتبى است كه فرزند سيده زنان عالم فاطمه دختر پيغمبر اكرم ص مىباشد .\r\nكنيه آن جناب ابو محمد است كه در شب نيمه رمضان سال سوم هجرت در مدينه منوره متولد شده .\r\nروز هفتم ولادتش فاطمه زهرا عليها سلام فرزند بزرگوارش را در خرقه از حرير بهشتى كه جبرئيل حضور اقدس حضرت پيغمبر ص تقديم داشته پيچيده حضور جد بزرگوارش آورد پيغمبر يادگار همايونى خود را بدست مبارك گرفته او را حسن ناميده و گوسفندى براى او عقيقه كرد .\r\nاينخبر را عده‌اى از قبيل احمد بن صالح تميمى از عبد اللَّه بن عيسى از امام صادق ع روايت كرده‌اند .\r\n\r\n","description":"","footnote":"","page_name":" 346 ","page_number":2},
  {"content":"\r\n\r\n( 1 ) حسن ع از جهت اخلاق و رويه و رهبرى افراد از همه بيشتر برسول خدا شباهت داشت .\r\nانس بن مالك گفته هيچ كسى به اندازه امام حسن ع شباهت برسول خدا ص نداشت زينب دختر ابو رافع روايت كرده در بيمارى آخرين رسول خدا ص فاطمه ع فرزندان خود حسنين را حضور رسول خدا ص آورده عرضكرد اينان دو فرزند تواند و اكنون كه هنگام رحيل است از خصال پسنديده خود چيزى به ارث و يادگارى به آنان عنايت فرما فرمود بزرگى و آئين دارى خود را بحسن دادم و بخشش و دلاورى خود را بحسين مرحمت كردم .\r\nحسن عليه الصلاة و السلام پس از شهادت پدر بزرگوارش امور فرزندان و خاندان و يارانش را به عهده گرفت و از طرف آن جناب مأمور بود نظارت موقوفات و صدقات آن حضرت را داشته باشد .\r\nعلى ع براى آنكه سمت نامبرده در اين باره مسلم باشد ، عهدنامه كه همه از آن باخبرند نوشته و در اين عهدنامه چنانچه آئين هميشگى على ع بوده راههاى دين و چشمهاى حكمت و آداب را بيان فرموده .\r\nاين وصيت‌نامه را عده بسيارى از علماء نقل كرده‌اند و آنان كه چشم باطنى و فكر روشن داشته با توجه به آن ، بينائى دين و دنيا يافته‌اند .\r\nهنگامى كه على بشمشير كين دار فانى را وداع گفت حضرت امام حسن ع بمنبر رفته خطبه خواند و احقاق حق نمود در نتيجه ياران پدرش با او بيعت كردند كه با هر كه بجنگد پيكار كنند و با هر كه سازش نمايد صلح نمايند .\r\n\r\n","description":"","footnote":"","page_name":" 347 ","page_number":3},
  {"content":"\r\n\r\n( 1 ) ابو مخنف از عده روايت كرده فرداى آن شبى كه حضرت امير ع بدرود زندگى گفت حضرت امام حسن خطبه خواند پس از حمد و ثنا و صلوات بر پيغمبر ص فرمود در شب گذشته مردى رخت از جهان بربست كه هيچ يك از پيشينيان در انجام وظيفه بر او پيشدستى نگرفتند و آيندگان هم نتوانند پا بپاى او به كارهاى خود بپردازند او در ركاب پيمبر پيكار مىكرد و در راه نگهدارى او از خودگذشتگى نشان ميداد و رسول خدا ص ويرا پرچمدار خود قرار ميداد و جبرئيل از طرف راست و ميكائيل از جانب چپ از وى نگهدارى مىكردند و او از ميدان باز نمىگشت تا خداى متعال بكمك او لشكر اسلام را پيروز مىساخت .\r\nعلى ع در شبى از دنيا رفت كه در آن شب عيسى ع به آسمان صعود كرد و يوشع بن نون وصى موسى درگذشت .\r\nوى جهان را وداع گفت در حالى كه سيم و زرى از خود باقى نگذارده بود آرى هفتصد درهم از عطايايش مانده كه مىخواست خدمتگزارى براى كسان خود بخرد .\r\nاين هنگام گريه گلوگير آن جناب شده گريست و مردم هم با او هم‌صدا شدند .\r\nسپس به بيانات خود ادامه داده فرمود من پسر بشيرم من پسر نذيرم من زاده كسى هستم كه مردم را باذن خدا بجانب او دعوت مىكرده من پسر چراغ تابانم من از خاندانى هستم كه خدا پليدى را از آنان دور ساخته و به خوبى آنان را پاكيزه نموده من از خانوادهء هستم كه خدا دوستى آنان را در كتاب خود واجب فرموده  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً  « 1 »\r\n\r\n\r\n\r\n\r\n","description":"","footnote":"\r\n( 1 ) آيه 23 سوره شورى .\r\n","page_name":" 348 ","page_number":4},
  {"content":"\r\n\r\nبگو اى پيغمبر در برابر رنجهائى كه براى هدايت شما تحمل كردم پاداشى نمىخواهم و مزد من منحصر است باينكه نزديكان مرا دوست بداريد و كسى كه كار پسنديده انجام دهد ما به پاداش او مىافزائيم .\r\n( 1 ) بنا بر اين دوستى ما همان حسنه‌ايست كه خدا اشاره فرموده .\r\nحسن ع پس از آنكه خود را به اين كيفيت معرفى كرد در جاى خود نشست .\r\nعبد اللَّه عباس در برابر آن حضرت ايستاد گفت اى مردم اين بزرگوار فرزند پيمبر شما و وصى امام شماست با او بيعت كنيد مردم خواسته او را پذيرفته گفتند چقدر او را دوست ميداريم و حق او بر ما واجب است پس از اين بعنوان خلافت با او بيعت كردند و در روز جمعه بيست و يكم ماه رمضان سال چهلم هجرت اين موضوع عملى شد .\r\nحضرت امام حسن بعد از آنكه بمقام خلافت ظاهرى نائل گرديد كارگزاران خود را تعيين فرمود و امراء را معلوم كرد از آن جمله عبد اللَّه بن عباس را به طرف بصره فرستاد تا نظارت در امور داشته باشد .\r\nهنگامى كه معويه از رحلت حضرت امير المؤمنين ع باخبر شد و فهميد كه مردم با فرزند بزرگوارش حضرت امام حسن ع بيعت كرده‌اند مردى را از قبيله حمير بكوفه و ديگرى را از بنى القين به بصره به عنوان جاسوسى فرستاد تا قضاياى اين دو شهر را براى او بنويسند و مردم را عليه آن حضرت تحريك نمايند حضرت امام حسن از مأموريت اين دو مرد اطلاع يافته دستور داد حميرى را از خانه مرد حجام كه بر او وارد شده بيرون آورند و سر ببرند و آن ديگر كه به بصره و بر مردم بنى سليم وارد شده نيز بكشند سپس امام حسن ع بمعاويه نوشت .\r\n\r\n","description":"","footnote":"","page_name":" 349 ","page_number":5},
  {"content":"\r\n\r\n( 1 ) اما بعد همانا مردمى را پنهانى براى روشن كردن آتش مكر و حيله و شيطنت مىفرستى و جاسوسانى را مأمور ميدارى و چنانچه معلوم است آرزوى مرگ دارى آرى چقدر دست مرگ بسوى تو دراز است منتظر باش كه به زودى گريبان ترا خواهد گرفت و اطلاع پيدا كرده‌ام از رحلت على ع خرسند گرديدهء با آنكه « مرگ چنين خواجه نه كاريست خورد » و هيچ خردمندى از رحلت او خوشحال نمىشود و همانا سرانجام كار تو چنانست كه اين مرد سراينده گفته .\r\nبه آدمى كه در صدد بدست آوردن مخالف كار گذشته خود است بگو خود را آماده براى مانند آن بنمايد كه وارد شده يا واقع خواهد شد زيرا ما و كسى كه از ما درگذشته مانند شخص مسافرى هستيم كه شب را تا صبح در منزلى بسر بريم .\r\nمعويه در پاسخ آن جناب نامه نگاشته كه ما به حمد اللَّه نيازى بذكر آن نداريم پس از اين نامه‌هائى ميان امام حسن و معويه رد و بدل ميشد و احتجاجاتى آن جناب مىفرمود و در تمام آنها استحقاق خود را ثابت مىكرد و متقدمان بر پدرش را غاصب خلافت الهى قلمداد مىفرمود ( چنانچه شكى در اين نبود ) و واضح مىكرد كه آنان به ستم حق پسر عم رسول خدا را از بين بردند و او را از مقام حق خود جلوگيرى كردند و بالاخره هر گاه ما بخواهيم كليه احتجاجات حضرت او را بيان كنيم با وضع فعلى كتاب ما سازگار - نمىباشد .\r\nمعويه براى پيش بردن مقاصد شوم خود از شام عزيمت عراق كرد و به آهنگ پيروزى به آن سرزمين با لشكرى حركت نمود هنگامى كه به جسر منبج حلب رسيد حضرت امام حسن ع از آهنگ او باخبر شد حجر بن عدى را مأمور كرد تا كارگزاران و ساير مردم را بجهاد با معاويه دعوت نمايد ( 2 ) مردم\r\n\r\n","description":"","footnote":"","page_name":" 350 ","page_number":6},
  {"content":"\r\n\r\nنخست از پيكار با معويه خوددارى كردند و آخر الامر ناچار براى رزم با او آماده شدند و آنان كه در ركاب آن حضرت آماده كارزار گرديده برخى شيعه او و پدرش بوده و بعضى خوارج بودند كه براى كينه با معويه آماده جنگ شده نه آنكه نظرشان كمك به فرزند پيغمبر بوده باشد و عده هم مردمى فتنه‌جو و غنيمت‌طلب بودند و بعضى در امامت آن حضرت شك داشتند و جمعى مردمى متعصب و پيرو رؤساى قبيله‌هاى خود بودند و تابع آئين ديگران نمىشدند .\r\nبالاجمال حضرت امام مجتبى ع با اين عده مردم مختلف العقيده براى پيكار با معويه حركت كرده تا بحمام عمر رسيد از آنجا بجانب دير كعب متوجه شده و در ساباط نزديك پل نزول اجلال فرمود و شب را آنجا برگزار كرد فرداى بامداد خواست لشكريان خود را آزمايش نمايد و ببيند آيا راستى حاضرند در راه خدا و ولى او از خودگذشتگى نشان دهند يا خير و ضمنا دوست از دشمن تميز داده شده و با كمال بينائى براى روبرو شدن با معويه و شاميها آماده شود بدين مناسبت دستور داد مردم گرد آيند چون همه اجتماع كردند بمنبر رفت حمد و ستايش خدا و درود بر پيغمبر را با بهترين طرزى ادا كرده فرمود .\r\nاز خدا آرزومندم هنگامى كه سر از بالش راحت برميدارم و با مردم روبرو مىشوم از همه بهتر بتوانم مردم را پند و اندرز دهم و هيچ گاه در نظر نداشته‌ام كينهء مسلمانى را در دل بگيرم و عمل زشتى و عقيدهء سوئى و حيلهء در بارهء او به كار برم بدانيد چه بسا آنچه را از دسته جمعى مكروه ميداريد بهتر است براى شما از آنچه در تنهائى خيال مىكنيد بدانيد كه من از شما بهتر نظر شايستهء به حال شما دارم بنا - بر اين با من مخالفت نكنيد و از رأى من بازنگرديد تا خدا من و شما را بيامرزد و براهى كه دوست\r\n\r\n","description":"","footnote":"","page_name":" 351 ","page_number":7},
  {"content":"\r\n\r\nدارد و خشنود است هدايت فرمايد .\r\n( 1 ) چون سخن بدينجا رسيد برخى از مردم به ديگران توجه كرده گفتند از فرمايش او چه استفاده مىكنيد گفتند از بيان او استفاده مىشود كه مىخواهد با معويه سازش كند و امر خلافت را به عهده او واگذار نمايد بلافاصله حكم تكفير حضرت امام مجتبى را صادر كرده اطراف خيمه او را گرفته و اموالش را به يغما برده تا جا نماز را از زير پاى آن حضرت كشيدند پس از ايشان عبد الرحمن جعال ازدى بر وى هجوم كرده و عباى مباركش را از شانه حضرت كشيد و امام مجتبى همچنان كه شمشير حمايل داشت بدون عبا بجاى خود نشسته بود بعد از آن اسب خود را طلبيده بر آن سوار شده و عدهء از شيعيان و مخصوصان اطراف او را گرفته و كسانى را كه قصد سوء به او داشتند ممانعت مىكردند .\r\nامام مجتبى فرمود مردم ربيعه و همدان را به يارى من بخوانيد نامبردگان حضور يافته و ياران بىوفا و بىآزرم را از اطراف او دور مىساختند حضرت با اين عده و جمعى از مردم ديگر حركت كرد تا بساباط تاريكى رسيد مردى از بنى اسد بنام جراح بن سنان پيش آمده عنان استر حضرت را بدست گرفته گفت اللَّه اكبر تو هم مانند پدرت مشرك شدى آنگاه با عصاى تيغ‌دار كه در دستش بود بر ران مبارك حضرت زد و شكافت چنان كه به استخوان رسيد ، حضرت به او درآويخت و هر دو به روى زمين افتادند مردى از شيعيان بنام عبد اللَّه خطل طائى خود را به او رسانيده و عصا را از او گرفته بشكمش فروكرد و ديگرى بنام ظبيان بن عماره بر او تاخت آورده دماغش را بريد و همان جا همدست ويرا نيز بقتل آوردند پس از اين حضرت مجتبى را روى سريرى گذارده بمدائن برده و در منزل سعد بن مسعود ثقفى كه از طرف على ع\r\n\r\n","description":"","footnote":"","page_name":" 352 ","page_number":8},
  {"content":"\r\n\r\nعامل مدائن بود و امام مجتبى نيز او را بدين سمت برقرار داشته وارد ساختند حضرت در منزل نامبرده به معالجه زخم خود پرداخت .\r\n( 1 ) در آن هنگام كه اين پيش‌آمد ناگوار اتفاق افتاد سران قبائل كه از دين و ديانت دست برداشته و حاضر نبودند تحت حكومت الهى درآيند بمعاويه پنهانى نوشتند كه ما حاضريم از تو اطاعت كنيم و گوش بفرمان باشيم و او را وادار كردند هر چه زودتر بجانب آنان كوچ نمايد و ضمانت نمودند بمجردى كه با لشكر معويه ملاقات نمايند فرزند زهرا را تسليم دست او كنند و يا در اولين فرصت او را بقتل رسانند .\r\nحضرت مجتبى از عمل ناروا و بىوفائى اين عده باخبر و همانوقت نيز نامهء از قيس بن سعد به حضرت امام مجتبى رسيد .\r\nامام مجتبى ع هنگامى كه مىخواست از كوفه رو به پيكار معويه كند عبيد اللَّه بن عباس را امير لشكرى قرار داده و مأموريت داشت تا معويه را از عراق دور سازد و قيس نامبرده را با او همراه كرد و فرمود اگر تو در اين رزم به پيش‌آمد ناگوارى دچار شدى ( كه اى كاش به بلاى آسمانى نابود مىگرديد ) قيس را پس از خود برقرار دار و مردم را تحت نظر او فرمان بده .\r\nبارى با آن همه گرفتارى كه از اطراف و اكناف گرد فرزند زهرا را احاطه كرده بود نامه قيس رسيد كه معويه در حبوبيه برابر مسكن نزول كرد و نامهء براى ابن عباس ارسال داشت و او را بجانب خود دعوت نمود و ضمانت كرد كه هزار درهم به او بدهد و اضافه كرده بود نيم آن را به زودى مىفرستم و نيم ديگرش را هنگام ورود بكوفه خواهم پرداخت .\r\nعبيد اللَّه ابن عباس آشناى امام مجتبى و خويشاوند او\r\n من از بيگانگان هرگز ننالم * كه با من هر چه كرد آن آشنا كرد \r\n\r\n","description":"","footnote":"","page_name":" 353 ","page_number":9},
  {"content":"\r\n\r\n( 1 ) آرى پسر عباس قوم امام مجتبى بود ( بر چنين قوم تو لعنت نكنى شرمت باد ) بارى آن بىوفاى بىحيا شبانه با عدهء از نزديكان خود بلشكرگاه معويه رفت فردا صبح لشكريان امام مجتبى امير خود را از دست داده بودند قيس با آنها نماز گزارد و امور آنها را تحت نظر گرفت .\r\nحسن ع كاملا از بيچارگى لشكريان خود و نيتهاى فاسدهء خوارج باخبر شد و فهميد منظورشان از اينكه به او بد مىگويند و تكفير مىكنند و خونش را حلال مىشمرند و اموالش را به يغما مىبرند چيست . و در آن هنگام جز عدهء از مخصوصان و شيعيان او و پدرش كس ديگرى باقى نماند و آنها هم معدودى بيش نبودند و تاب مقاومت با لشكر معويه را نداشتند .\r\nمعويه از نظر اينكه بسادگى بتواند به مقصد خود برسد و هدف خويش را با كمال راحتى تعقيب نمايد نامهء به حضرت امام حسن ع نوشته و تقاضاى صلح و سازش كرد و از آن طرف نامه‌هاى سرى اصحابش را كه تضمين كرده بودند امام را بكشند يا تسليم دست معويه بنمايند حضور اقدسش تقديم نمود و براى انعقاد صلح ، شروطى را خود معويه به عهده گرفت كه به آنها وفا نمايد و مصلحت عمومى را در نظر بگيرد .\r\nليكن امام حسن ع به تعهدات او اطمينانى نداشت زيرا ميدانست آنچه گفته به غير از حيله و مكر غرض ديگرى ندارد و از آن طرف چاره هم منحصر بسازش بود كه بايد دست از جنگ بردارد و با او صلح نمايد وضعيت اصحابش بطورى كه نقل كرديم چنين معنائى را ايجاب مىكرد براى اينكه آنان بطور كلى بينائى به حق او نداشتند و همه گونه اسباب فساد را براى او ايجاد مىكردند و بوعده‌شان وفا نمى - نمودند و بسيارى از آنان خون ويرا حلال مىشمردند و عقيده داشتند او را تسليم دست دشمن نمايند بالاتر از همه قوم بدكار و پسر عم بىوفايش ابن عباس كه بجانب معويه رفت و با دشمنش سازگار شد و بالاخره حد اكثر ياران او در فكر آش و پلو بودند و از عالم آخرت به كلى خاطر كرده بودند .\r\n\r\n","description":"","footnote":"","page_name":" 354 ","page_number":10},
  {"content":"\r\n\r\n( 1 ) امام حسن ع ناچار تن زير بار صلح با معويه داد و حجتى اكيد بر معويه تمام كرد و هيچ گونه عذرى ميان خود و معويه در پيشگاه خدا و مردم باقى نگذارد و ضمنا شرط كرد در قنوت نمازها امير - المؤمنين ع را سب ننمايد و متعرض شيعيان على ع نشود و حق هر ذى حقى را ادا كند .\r\nمعويه هم صلح‌نامهء امام مجتبى ع را امضا كرد و شرائط آن را به عهده گرفت و سوگند ياد كرد به آنها وفا نمايد .\r\nمعويه پس از امضاء قرارداد صلح از حبوبيه حركت كرد و روز جمعه وارد نخيله نزديك كوفه شد نماز ظهر را با مردم خواند و خطبهء انشا كرد و در ضمن خطبه براى اينكه بدبختى مخالفان امام حسن ع را ثابت كند .\r\nگفت سوگند به خدا من با شما نمىجنگم كه نماز بخوانيد و روزه بگيريد و حج بيت اللَّه برويد و زكات مال خود را بپردازيد زيرا همهء اين كارها را خود انجام ميدهيد بلكه من با شما پيكار كردم تا بر شما امارت كنم و خدا هم آن را با آنكه شما نمىخواستيد به من ارزانى داشت . بدانيد در شرط ضمن عقد صلح وعده‌هائى به حسن بن على ع دادم و شرائطى به عهده گرفتم كه هم اكنون همه را زير پا انداخته و به هيچ يك وفا نخواهم كرد .\r\nآنگاه از نخيله حركت كرد تا وارد كوفه شد چندى در آنجا ماند و از مردم كوفه بيعت گرفت پس از اتمام بيعت بمنبر رفت خطبه خواند و سخنان ناسزا نسبت بعلى ع و حسنين كه حضور داشتند گفت امام حسين ع طاقت نياورده از جا برخاست تا پاسخ آن ولد الزنا را بگويد امام حسن دست حضرتش را گرفت و نشانيد خود از جا برخاست و فرمود .\r\n\r\n","description":"","footnote":"","page_name":" 355 ","page_number":11},
  {"content":"\r\n\r\n( 1 ) اى زبان بريده‌اى كه نام على را بناسزا مىبرى اينك من حسنم و پدرم على ع است و تو معويه و پدرت صخر است مادر من فاطمه است و مادر تو هند . جد من رسول خدا است و جد تو حرب جدهء من خديجه و جدهء تو فتيله نفرين خدا بر هر يك از ما كه گمنام‌تريم و حسب و نسب‌مان پست‌تر و از قديم به شرارت معروف و كفر و نفاق‌مان زيادتر است . عده از آنها كه در مسجد حضور داشتند آمين گفتند و از خداى متعال استجابت خواستند .\r\nهنگامى كه عقد سازش چنانچه گفتيم ميان امام حسن ع و معويه برقرار شد حضرت مجتبى ع به طرف مدينه رهسپار شد و در آنجا اقامت گزيد و بدون هيچ گونه اظهار نگرانى و يا شورانيدن مردم را عليه معويه گوشه انزوا اختيار كرد و منتظر فرمان خداى متعال بود .\r\nده سال از مدت خلافت و امارت معويه گذشت در اين وقت عزيمت كرد تا براى فرزند خود يزيد از مردم بيعت بگيرد كسى را پيش جعده دختر اشعث همسر امام حسن ع فرستاد تا ويرا تطميع كرده و در نتيجه زاده زهرا را مسموم كند و به او وعده داد كه اگر چنين عملى انجام دادى ترا بهمسرى فرزندم يزيد درآورم و نيز صد هزار درهم هم مقدمة براى او فرستاد .\r\nجعده كه فريب همسرى يزيد را خورده و اين مقدار ثروت بادآورده را مشاهده كرد امام مجتبى ع را مسموم ساخت .\r\nامام مجتبى از اين پس چهل شبانه روز بيمار گرديد و در ماه صفر سال پنجاهم هجرت در سن چهل و هشت سالگى رحلت فرمود و از آزار خويش و بيگانه آسوده شد لعنة اللَّه على مخالفيه .\r\nامام حسن ع ده سال خلافت كرد و برادر و وصيش حضرت امام حسين ع ويرا غسل داد و در كنار جده‌اش فاطمه بنت اسد در قبرستان بقيع مدفون ساخت .\r\n\r\n","description":"","footnote":"","page_name":" 356 ","page_number":12},
  {"content":"\r\n\r\n\r\nفصل - 1 سبب وفات\r\n( 1 ) در اين فصل اخبارى در خصوص وفات امام حسن و سمى كه معويه براى قتل آن حضرت فرستاده و پيش‌آمدهاى هنگام دفنش را بيان مىكنيم .\r\nمغيره گفت : معويه كسى را پنهانى پيش جعده فرستاده كه من مىخواهم ترا بهمسرى فرزندم يزيد درآورم مشروط باينكه امام مجتبى را مسموم بسازى و صد هزار درهم هم پيش از انجام كار براى وى فرستاد او هم فرزند زهرا را مسموم ساخت ليكن معويه چنان كه عادت ديرينه اوست بعهد خود وفا نكرد يعنى او را بهمسرى يزيد در نياورد .\r\nپس از رحلت امام مجتبى ع مردى از آل طلحه ويرا بهمسرى خود انتخاب كرد و جعده از او چند بچه آورد هر گاه ميان فرزندان جعده و عده از قريش ، مخالفتى پيش مىآمد آنان را سرزنش كرده و مىگفتند اى فرزندان زنى كه شوهر خود را مسموم كرد .\r\nعمر بن اسحق گفت من در منزل حضرت امام مجتبى حضور آن حضرت و برادر بزرگوارش بودم امام مجتبى ع بمتوضا رفته چون برگشت فرمود چندين مرتبه مرا زهر خورانيدند و هيچ مرتبه مانند ايندفعه نبود زيرا اين بار پاره از جگرم بيرون افتاد و من آن را با چوب حركت دادم .\r\nامام حسين ع پرسيد اين بار چه بىوفائى بشما زهر خورانيد ؟ ! فرمود نظر شما از دانستن نام او چيست آيا مىخواهى او را بقتل بياورى اگر آن كسى را كه من بايد معرفى كنم همان باشد كه مرا به اين روز نشانيده خدا از تو بهتر از او انتقام مىگيرد و اگر او نباشد من نمىخواهم كسى كه مرتكب كارى نشده\r\n\r\n","description":"","footnote":"","page_name":" 357 ","page_number":13},
  {"content":"\r\n\r\nبدون جرم به بيچارگى بيفتد .\r\n( 1 ) زياد مخارقى گفته هنگامى كه وفات امام حسن ع نزديك شد حضرت امام حسين ع را طلبيده فرمود اى برادر به همين زودى از تو جدا مىشوم و بديدار خداى خود نائل مىگردم ، من مسموم شدم و امروز پاره جگر خود را در ميان طشت ديدم و ميدانم چه كسى اين جفا را بر من كرده و از كجا سرچشمه گرفته و من در پيشگاه خدا با وى دشمنى خواهم كرد اينك سوگند بحقى كه بر تو دارم از اين پيش‌آمد و مرتكب آن ، تعقيب مكن و منتظر باش تا خدا در باره من چه خواهد كرد .\r\nاينك هر گاه من از دنيا رحلت كردم چشم مرا بپوشان و غسل بده و كفن كن و بر سرير گذارده كنار مرقد همايون جدم ص ببر تا عهدى تازه كنم سپس مرا پهلوى قبر جده‌ام فاطمه بنت اسد ببر و در آنجا به خاك بسپار و به زودى خواهى دانست كه جمعى مىپندارند مىخواهى مرا در كنار قبر جدم مدفون بدارى و براى جلوگيرى گرد مىآيند اكنون به تو سفارش مىكنم براى خاطر خدا سعى كن در پاى جنازه من ، خون باندازهء شيشه حجامتى ريخته نشود .\r\nآنگاه بوى وصيت كرد كسان و فرزندان و بازمانده‌هاى او را تحت نظر خود قرار داده و به وصيت على ع كه به حضرت مشار اليه نموده عمل كند و بالاخره مانند امام مجتبى در هنگامى كه بخلافت رسيد و پدرش او را سرپرست خاندان خود قرار داد و مردم را بانجام فرامين امام مجتبى هدايت نمود و پس از خود او را بعنوان جانشينى معرفى كرد حضرت امام حسين همان رويه را پيشه بگيرد .\r\nچون امام حسن ع رحلت فرمود حضرت امام حسين ع برادر را غسل داد و كفن كرد و بر روى سرير گذارده حسب الوصيه براى آخرين وداع با قبر مقدس پيغمبر ص آمادهء مرقد مطهر او شد .\r\n\r\n","description":"","footnote":"","page_name":" 358 ","page_number":14},
  {"content":"\r\n\r\n( 1 ) مروان و سايرين از بنى اميه كه با وى همقدم بودند گمان داشتند كه حضرت مشار اليه بدن پاك برادر بزرگوارش را در كنار پيغمبر دفن خواهد كرد آنها دست پيش زده گرد آمده و لباس جنگ پوشيدند چون امام حسين ع جنازهء برادر را براى آخرين وداع خواست وارد حرم مطهر رسول خدا ص يعنى جد امجد حضرت امام حسن ع نمايد بيگانگان از ورود جنازهء امام مجتبى جلوگيرى كرده و ضمنا عايشه خانم كه با مروان قرار داد قبلى داشت بر قاطرى سوار شد و باد در دماغ انداخته گفت مگر چه ناراحتى از من ديده كه مىخواهيد دشمن مرا وارد خانهء من كنيد « شكسته باد دهانى كه اين چنين گويد » .\r\nو مروان براى تشجيع اطرافيان خود مىگفت اى مردم آماده شويد و از حق خود دفاع كنيد زيرا بسيارى از اوقات ، پيكار با رقيبان برتر از آسايش با خاندانست .\r\nآيا سزاوار است كه عثمان بيگانه در دورترين محل مدينه دفن شود و حسن زادهء خود پيغمبر ص در كنار وى مدفون گردد ؟ ! من هرگز نخواهم گذاشت چنين پيش‌آمدى صورت واقعى به خود بگيرد من هم اكنون شمشير خواهم كشيد . گفتار نابجاى آن بدبخت آتش آشوب را دامن زد و نزديك بود ميان بنى هاشم و بنى اميه ، فتنهء برپا شود .\r\nعبد اللَّه بن عباس مروان را مخاطب ساخته گفت اى مروان از هر كجا آمدهء بهمانجا برگرد كه ما نمىخواهيم بدن پاك دوست و آقاى خود را در كنار رسول خدا ص دفن كنيم بلكه مىخواهيم عهدى با رسول خدا ص تازه كند آنگاه او را مطابق با وصيت خودش در كنار جده‌اش فاطمه بنت اسد مدفون خواهيم ساخت و اگر حضرت او وصيت كرده بود جنازهء او را كنار قبر جدش مدفون بسازيم ميديدى كه تو عاجزتر و درمانده‌ترى از اينكه بتوانى از ما جلوگيرى نمائى آرى امام مجتبى به خوبى ميدانست كه بايد از قبر جدش احترام كرد و حاضر نشد براى دفنش در حرم مطهر رسول خدا خونريزى شود چنانچه ديگران\r\n\r\n","description":"","footnote":"","page_name":" 359 ","page_number":15},
  {"content":"\r\n\r\nاز مرقد مطهر رسول خدا احترام نگذارده و بدون اجازه وارد خانهء او شدند .\r\n( 1 ) سپس بعايشه خانم توجه كرده گفت واى بر تو . . . روزى بر قاطر مىنشينى و هنگامى بر شتر ميجهى مىخواهى بدين وسيله نور خدا را خاموش كنى و با دوستان او بجنگى برگرد از آنچه مى - ترسيدى كفايت شدى و بهدف خود رسيدى و خدا هر گاه باشد انتقام اهل بيت عصمت را از دشمنانشان خواهد گرفت .\r\nحضرت امام حسين ع فرمود سوگند به خدا اگر برادرم با من پيمان نه بسته بود كه در پاى جنازهء او باندازهء شيشهء حجامت خون ريخته نشود ميديديد چگونه شمشيرهاى الهى از نيامها بيرون مى - آمدند و دمار از روزگار شما برمىآوردند . شما همان بيچارگان روسياهان بوديد كه عهد ميان ما و خودتان - را شكستيد و شرائط فيما بين را باطل ساختيد آنگاه جنازهء مظلوم امام مجتبى ع را به طرف بقيع برده و در كنار قبر جده‌اش فاطمه بنت اسد دفن كردند الهى داد مظلوم را از ظالم بگير اللهم انشدك بدم المظلوم و حقه توجه الينا بما تحب و ترضى .\r\n\r\nباب دوم فرزندان امام حسن\r\n( 2 ) امام مجتبى عليه السّلام پانزده فرزند پسر و دختر داشته 1 و 2 و 3 زيد بن الحسن و دو خواهرش ام الحسن و ام الحسين مادرشان ام بشير دختر ابو مسعود عقبة بن عمرو بن ثعلبة الخزرجى است 4 حسن ابن حسن مادرش خوله دختر منظور فزاريه است 5 و 6 و 7 عمرو بن حسن و قاسم و عبد اللَّه مادرشان\r\n\r\n","description":"","footnote":"","page_name":" 360 ","page_number":16},
  {"content":"\r\n\r\nام ولد بود 8 عبد الرحمن مادرش ام ولد بود 9 و 10 و 11 حسن اثرم ( به كسى مىگويند كه از اصل دندانش شكسته باشد ) و برادرش طلحه و خواهرشان فاطمه مادر آنها ام اسحق بنت طلحة بن عبيد اللَّه تيمى بوده 12 ام عبد اللَّه 13 فاطمه 14 ام سلمه 15 رقيه از مادران ديگر بوده‌اند .\r\n\r\nفصل - 1 زيد بن الحسن\r\n( 1 ) مشار اليه از همه فرزندان امام مجتبى ع بزرگتر و شاهزادهء بزرگوار و كريم الطبع و پاك - طينت و متولى صدقات رسول خدا ص بود سرايندگان عصر جناب او را بسيار ميستائيده و مردم از اطراف به دو متوجه مىشدند .\r\nتاريخ نويسان مينويسند نامبرده چنانچه گفتيم متولى صدقات رسول خدا ص بود و چون سليمان ابن عبد الملك بخلافت رسيد به عامل مدينه‌اش نوشت بمجردى كه نامهء من به تو برسد زيد را از توليت صدقات رسول خدا عزل كن و فلان كس را كه از نزديكان او بود بتوليت صدقات مأمور كن و احتياجات از هر چه بخواهد برآور . و السلام .\r\nو چون عمر بن عبد العزيز بخلافت رسيد به كارگزار مدينه نوشت زيد بزرگوار و آقاى بنى - هاشم است چون نامه من به تو برسد توليت صدقات را به او واگذار و در انجام كارهايش تسريع كن و السلام .\r\n\r\n","description":"","footnote":"","page_name":" 361 ","page_number":17},
  {"content":"\r\n\r\n( 1 ) محمد بن بشير خارجى در ستايش زيد گفته :\r\nهر گاه فرزند رسول خدا بسرزمين بلند خشكى برسد چوبهاى خشك آن سرسبز مىشوند زيد در هر تابستانى كه ستاره‌هاى باران دار و رعد تخلف كنند بهار مردمانست .\r\nاو كسى است كه ديه همه جراحتها را به عهده مىگيرد و چراغ تابان شبهاى تار است .\r\nزيد بن حسن در سن نود سالگى درگذشت و بسيارى از سرايندگان در مرثيه او اشعارى سروده و از فضائل او ياد ميكردند از آن جمله قدامة بن موسى جمحى در سوك او گفته .\r\nاگر چه زمين ، بدن زيد را ناگهانى در خود فروبرد و از ديدگان ما مخفى داشت معلوم شد كه معروفى در آنجا وجود يافت .\r\nاو اگر چه در دل خاك غنوده ليكن مردى نيك رفتار بوده .\r\nبسخن بيچارگان گوش ميداد و ميدانست او براى نيازمندى مىآيد و برميگردد هر گاه نيازمندى - بار سفر در خانه او مىافكند همواره از او نميپرسيد هدف تو كجاست و هر گاه شخص بدكار و پستى در احترام او كوتاهى كند او با بزرگى خاندان خود با وى رفتار و از كرده‌اش درميگذرد .\r\nآنان كه به بندگان مىبخشايند و از ميهمانان پذيرائى مىكنند و در پيكارها شيران بيشه شجاعت‌اند .\r\nهر گاه آبروى تازه از آنها سلب شود عزت قديمى و ارث هميشگيشان باقى است هر گاه بزرگى از آنان بميرد بزرگ ديگرى جانشين آنان ميگردد و كريم ديگرى خواهد آمد كه بناهاى او را استوار بدارد .\r\n\r\n","description":"","footnote":"","page_name":" 362 ","page_number":18},
  {"content":"\r\n\r\n( 1 ) و بالاخره از اين قبيل مرثيه‌ها بسيار براى او گفته شده و اگر ما بخواهيم همه آنها را ياد كنيم كتاب ما طولانى خواهد شد .\r\nزيد از دنيا رفت در حالى كه به هيچ وجه ادعاى امامت نكرد و همچنين هيچ يك از شيعيان هم همه در باره او ادعاى امامتى نداشتند .\r\nاين جمله از آن جهت آورده شد كه شيعه به دو دسته تقسيم شده امامى و زيدى : امامى معتقد است كه امامت منصوص است و بلا شك امامت در فرزندان امام حسن نبوده و هيچ يك از فرزندان آن جناب چنين ادعائى براى خود ننموده تا شيعيان را به شك و شبهه بيندازند ليكن زيدى : پس از على و حسنين معتقد است بايد قيام كرد و با مخالفان جنگيد در صورتى كه زيد با بنى اميه نياويخت بلكه از ناحيه ايشان امور مربوطه را انجام ميداد و عقيده داشت بايد كارها را به تقيه برگزار كرد و با دشمنان مدارا نمود با آنكه زيديه بر خلاف اين مرام رفتار ميكردند و آنان مىگفتند بايد قيام كرد و بر دشمنان چيره شد و چنان كه گفتيم مرام زيد با عقيده زيديه سازگار نيست پس امام نميباشد .\r\nحشويه : بنى اميه را امام ميدانند و اصولا فرزندان رسول خدا را شايسته مقام امامت نميدانند .\r\nمعتزله : كسى را امام ميدانند كه با آنان در عقيده اعتزال همكارى كند و بالاخره امام كسى است كه شوراى معتزله او را اختيار كرده و برسميت شناخته باشد و چنانچه در احوال زيد اشاره شد او با اين گونه رويه‌ها سر و كارى نداشته .\r\nخوارج : امامت كسى كه امير المؤمنين ع را دوست ميدارد نمىپذيرند با آنكه زيد بلا خلاف دوستار پدر و جدش بوده .\r\n\r\n","description":"","footnote":"","page_name":" 363 ","page_number":19},
  {"content":"\r\n\r\n\r\nفصل - 2 حسن بن حسن\r\n( 1 ) حضرت مشار اليه مردى بزرگوار و رئيس و فاضل و پارسا و متولى صدقات جد بزرگوارش امير المؤمنين على ع بود .\r\nاتفاقى ميان او و حجاج بن يوسف افتاد كه آن را زبير بن به كار چنين روايت كرده : نامبرده گفته حسن بن حسن متولى صدقات امير المؤمنين على ع بود هنگامى كه حجاج امير مدينه بود روزى با موكب خود گذارش بر حسن افتاده بوى پيش نهاد داد تا عمر بن على را كه عمو و از خاندانش بوده در توليت خود شركت بدهد وى به سخن حجاج اعتنائى نكرده گفت من نميتوانم شرطى را كه على ع نموده تغيير داده و او را با خود شركت بدهم حجاج گفت اينك من او را شريك توليت تو قرار خواهم داد .\r\nحسن سخن ديگرى نگفت و بىخبر از حجاج بجانب عبد الملك روانه شد چون ببارگاه او رسيد و اذن خواست يحيى بن ام الحكم با وى ملاقات كرده سلام نمود از آمدن او پرسيد حسن علت آمدنش را گفت نامبرده پاسخ داد من به زودى كارت را درست كرده و حضور عبد الملك سفارشت را خواهم كرد .\r\nحسن پس از استيذان بر عبد الملك وارد شد عبد الملك مقدمش را گرامى داشته و با كمال مهربانى با وى سخن گفت آن روزگار ، حسن شكسته شده و آثار پيرى در وى نمايان بود در همان مجلس كه يحيى هم حضور داشت عبد الملك به حسن گفت اى ابو محمد زود پير شدى .\r\n\r\n","description":"","footnote":"","page_name":" 364 ","page_number":20},
  {"content":"\r\n\r\n( 1 ) يحيى پيشدستى كرده گفت مانع پيرى او چيست ؟ آرى آرزوها و وعده‌هاى عراقيها كه هر روز فوج فوج بر او وارد ميشوند و او را وعده خلافت ميدهند و وفا نمىكنند موى سر و صورت او را سپيد كرده حسن بوى خطاب كرده فرمود سخنى بس نابجا گفتى و عطائى بسيار ناقابل نمودى چنين نيست كه مىپندارى ما خانوادهء هستيم كه به زودى پير ميشويم .\r\nعبد الملك كه تا بدينجا بسخنانشان گوش ميداد سخن را عوض كرده پرسيد اينك براى چه از مدينه بجانب ما آمدى ، حسن قضيه حجاج و اينكه نامبرده ميخواهد عمر را با وى شريك بسازد به اطلاع رسانيد عبد الملك گفت او هيچ گاه چنين حقى نخواهد داشت من به او مينويسم تا به حق تو تجاوز ننمايد و نامه در اين باره به حجاج نوشت و از حسن به خوبى احترام كرد .\r\nهنگامى كه حسن از پيش عبد الملك خارج شد يحيى با وى ملاقات كرد حسن كه از سخنان نابجاى وى سخت ناراحت شده بود بوى عتاب كرده گفت همين بود و عدهء كمكى كه به من داده بودى بجاى آنكه از من حمايت نمائى سعايت كردى .\r\nيحيى گفت آرام باش و بيش از اين ناراحت مشو زيرا عبد الملك همواره از تو بيم دارد و اگر خوفى از تو نميداشت حاجتت را برنمىآورد و من در احسان و كمك به تو كوتاهى ننمودم .\r\nگويند حسن در قضيه كربلا حضور داشت و چون عموى بزرگوارش شهيد شد و خاندان وى به اسارت افتادند او نيز در رديف اسيران درآمد ليكن روزگار بوى مهلت داد اسماء پسر خارجه آمد و او را از ميان اسيران خارج كرد و گفت سوگند به خدا هيچ گاه نبايد پسر خوله به بند اسارت درآيد و دست كسى به او نميرسد عمر سعد هم گفت او را به ابو حسان پسر خواهرش به‌بخشيد .\r\n\r\n","description":"","footnote":"","page_name":" 365 ","page_number":21},
  {"content":"\r\n\r\n( 1 ) و هم گويند وى جريحه‌دار شده و با همان حال اسير گرديد و پس از آن بهبودى يافت و چندى زيست كرد .\r\nگويند حسن از عموى بزرگوارش يكى از دخترانش را خواستگارى كرد حضرت فرمود اى يادگار برادر هر يك از دختران مرا كه ميخواهى بهمسرى خود انتخاب نما . حسن خجالت كشيده پاسخى عرض نكرد حضرت امام حسين ع فرمود من اينك دخترم فاطمه را كه از ديگران بيشتر بمادر بزرگوارم فاطمه زهرا ع شباهت دارد بهمسرى تو درمىآورم .\r\nحسن بن حسن در سن سى و پنجسالگى رحلت كرد .\r\nحسن با آنكه برادرش زيد در قيد حيات بود در عين حال ابراهيم بن محمد برادر مادريش را وصى خود قرار داد .\r\nچون حسن رحلت كرد ، همسرش فاطمه بنت الحسين بر سر قبر او خيمه زد و شب و روز را در آنجا به نماز و روزه بسر ميبرد فاطمه از نظر زيبائى مشابه حوريه بهشتى بود چون يك سال از اين قضيه گذشت بكنيزان خود گفت چون شب شد اين خرگاه را جمع كنيد شبانگاه فاطمه شنيد كسى مىگويد « آيا آنچه را از دست داده يافتند » ديگرى پاسخ داد « بلكه نااميد شده دست برداشتند » .\r\nحسن بن حسن از دنيا رفت و به هيچ وجه ادعاى امامت نكرد و نيز كسى هم اين سمت را براى او مدعى نبود چنانچه همين موضوع را براى زيد تذكر داديم .\r\nعمر و قاسم و عبد اللَّه هر سه در كربلا شهيد شدند خداى متعال از آنان خشنود باد و از طرف اسلام\r\n\r\n","description":"","footnote":"","page_name":" 366 ","page_number":22},
  {"content":"\r\n\r\nو مسلمانان به آنان پاداش نيك دهاد .\r\nعبد الرحمن همراه عمويش به حج بيت اللَّه مشرف شد و در ابواء همچنان كه در لباس احرام بود درگذشت .\r\nحسين بن حسن معروف به اثرم مردى فاضل بود ليكن كسى متعرض احوال او نشده .\r\nطلحة بن حسن ، مردى جوانمرد و جواد بود .\r\n\r\n","description":"","footnote":"","page_name":" 367 ","page_number":23},
  {"content":"\r\n\r\n\r\nباب سوم امام حسين عليه السّلام\r\n( 1 ) اين باب مشتمل بر احوال حضرت سيد الشهداء امام پس از امام حسن و تاريخ ولادت و دلائل امامت و مدت عمر و خلافت و زمان درگذشت و علت وفات و محل دفن و عدد اولاد و مختصرى از اخبار او .\r\nامام پس از حضرت مجتبى برادرش حسين بن على ع و پسر فاطمه دختر رسول خدا ص است كه به تصريح پدر و جد و وصيت برادر بزرگوارش بمقام خلافت نائل گرديده .\r\nكنيه آن حضرت ابو عبد اللَّه و در پنجم شعبان سال چهارم هجرت در مدينه متولد شد مادرش فاطمه او را حضور پدر بزرگوارش پيغمبر اكرم ص آورده از ميلاد وى مژده داد رسول خدا ص او را حسين ناميد و گوسفندى براى او عقيقه كرد امام حسين ع و برادر بزرگوارش بگواهى رسول خدا ص دو آقاى جوانان بهشت‌اند و باتفاق علماء و بدون شك دو نوادهء پيغمبر رحمت‌اند .\r\nحسن ع از سر تا به سينه و حسين از سينه تا به پا برسول خدا شباهت داشتند و هر دو از ميان همه فرزندان و خاندانش محبوب‌تر در نزد رسول خدا ص بودند .\r\nسلمان گفت از رسول خدا ص شنيدم در بارهء حسين ميفرمود پروردگارا من اين دو فرزند را دوست ميدارم تو هم آنها را دوست بدار و دوست بدار دوستان ايشان را .\r\n( 2 ) و نيز فرموده كسى كه حسنين را دوست بدارد من او را دوست ميدارم و كسى كه من او را دوست\r\n\r\n","description":"","footnote":"","page_name":" 368 ","page_number":24},
  {"content":"\r\n\r\nبدارم خدا او را دوست ميدارد و كسى كه خدا او را محبوب بدارد به بهشت ميبرد و كسى كه آنها را دشمن بدارد من او را دشمن ميدارم و كسى كه مبغوض من باشد خدا او را مبغوض ميدارد و بجهنم ميبرد .\r\nو ميفرمود حسنين دو شاخهء ريحان دنياى منند .\r\nابن مسعود گفت رسول خدا ص مشغول نماز بود حسنين آمدند و بر پشت آن جناب قرار گرفتند چون رسول خدا ص مىخواست سر بردارد آنها را به آرامى مىگرفت و بر زمين مىگذارد و چون به سجده ميرفت باز آنها بر پشت حضرت قرار مىگرفتند و بالاخره چون از نماز فارغ ميشد يكى را بر زانوى راست و ديگرى را بر زانوى چپ مينشانيد و مىفرمود كسى كه مرا دوست ميدارد بايد اين دو يادگار مرا نيز دوست بدارد .\r\nو اين دو فرزند در قضيه مباهله دو نفر حجت و دليل استوار پيمبر بودند و نيز پس از على ع دو حجت الهى بر مردم بوده كه دين و ملت اسلام را يارى نمايند .\r\nحضرت صادق ع فرمود امام حسن ع به اصحابش مىفرمود خدا دو شهر در مشرق و مغرب آفريده و در آنها مردمى بسر مىبرند كه هيچ گاه اهتمام بنافرمانى خدا ننموده و سوگند به خدا در ميان آنها و در خود آنها حجت خدائى جز من و برادرم حسين ع نميباشد .\r\nو مانند همين روايت از حضرت ابا عبد اللَّه ع نقل شده كه در واقعه كربلا به اصحاب پسر زياد\r\n\r\n","description":"","footnote":"","page_name":" 369 ","page_number":25},
  {"content":"\r\n\r\nفرمود چه شده عليه من قيام كرده و دشمنان مرا يارى مىنمائيد ؟ ( 1 ) سوگند به خدا اگر مرا بكشيد حجت خدا را كشته‌ايد و بدانيد در ميان جابلقا و جابرسا پسر پيغمبرى كه حجت خدا بر خلقش باشد جز من نيست منظور از جابلقا و جابرسا همان دو شهريست كه امام مجتبى فرموده .\r\nو بالاترين دليل كمال حسنين و اينكه اين دو بزرگوار حجت و برگزيده خدايند علاوه بر قضيه مباهله همانست كه پيغمبر ص با آنكه آنها دو فرزند خورد سالى بودند با آنان بيعت اسلامى را بجا آورد با آنكه ظاهرا با هيچ بچه خوردسالى بيعت نفرموده بود و ديگر آنكه قرآن عمل آنها را با آنكه خوردسال بودند پذيرفته و بهشت را پاداش عملشان قرار داده با آنكه در برابر كار كودك ديگرى چنين آيتى نرسيده خداى متعال در سوره هل اتى مىفرمايد      وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً إِنَّا نَخافُ مِنْ رَبِّنا يَوْماً عَبُوساً قَمْطَرِيراً فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً وَ جَزاهُمْ بِما صَبَرُوا جَنَّةً وَ حَرِيراً      در عين حالى كه خود نيازمندند غذاشان را به درمانده و بىپدر و گرفتار ميدهند ( و چنان گمان كنيد كه به آنان مىگويند ) ما بشما براى خدا كمك كرديم و پاداش و تقديرى از شما نمىطلبيم و ما از خداى خود از روز گرفتارى و بيچارگى ميهراسيم و خدا هم آنان را از آن روز نگهدارى كرد و با شادمانى با آنان ملاقات نمود و بهشت و نعمتش را در برابر آنان پاداش داد .\r\nو چنانچه اين آيه مباركه عمل حسنين را در رديف اعطاء پدر و مادرشان قرار داده حاكى از آنست كه نيت اين دو بزرگوار هم مساوى با نيت آنهاست و از اينجا مىفهميم كه هر دو بزرگوار آيت آشكار خدا و حجت عظماى حضرت پروردگارند چنانچه سخن گفتن عيسى در گهواره دليل بر نبوت و برگزيدگى\r\n\r\n","description":"","footnote":"","page_name":" 370 ","page_number":26},
  {"content":"\r\n\r\nاو از جانب خدا و حاكى از موقعيت او بود .\r\n( 1 ) بارى رسول خدا ص هم پيش از اين تصريح بر امامت ايشان نموده كه حسنين دو امامند بنشينند يا برخيزند يعنى حكومت ظاهرى داشته باشند كه كسى حق آنها را ضايع نكند يا در خانه باشند و مخالفان بجايشان برقرار شوند .\r\nو نيز امام مجتبى هم او را وصى خود قرار داد چنانچه على مرتضى هم فرزند خود امام حسن را وصى پس از خود تعيين كرد و رسول خدا ص على ع را بعد از خود بوصايت امامت مفتخر فرمود .\r\n\r\nفصل - 1 دليل بر امامت\r\n( 2 ) بطورى كه پيش از اين نوشتيم سمت پيشوائى حضرت ابا عبد اللَّه ع پس از رحلت برادر بزرگوارش به وصيت خود آن جناب و تصريح جد و پدرش ثابت و بر همه افراد لازم بوده كه از آن حضرت پيروى كنند هر چند خود آن جناب بر اثر تقيه و صلحى كه با معاويه داشت و بايد بدان وفا كند از ابراز امامت و دعوت به پيشوائى خود جلوگيرى مىفرمود چنانچه پيشوائى پدر والاگهرش پس از درگذشت پيغمبر اكرم و ثبوت امامتش با آنكه هيچ گونه اظهارى نمىكرد مسلم خاص و عام بود و مانند پيشوائى برادر ارجمندش كه در زمان سازش با معويه بسكوت برگزار كرد و از تصرف در امور خوددارى نمود و در حقيقت اين پدر بزرگوار و دو فرزند نامدارش برويه پيغمبر ص رفتار مىكردند در آن هنگام كه در شعب ابو طالب ، محصور بود و بالاخره مخفيانه بجانب مدينه مهاجرت كرد .\r\n\r\n","description":"","footnote":"","page_name":" 371 ","page_number":27},
  {"content":"\r\n\r\n( 1 ) پس از آنكه معويه مرد و زمان سازشى كه اجازه نميداد امام حسين ع اظهار امامت نمايد و پرده از روى كار ولايتى خود بردارد بسر آمد حسين ع باندازهء كه ممكن بود اظهار دعوت كرد و هر وقتى كه موقعيت بدست مىآورد حق الهى خود را براى آنها كه بىخبر بودند آشكار مىساخت تا اينكه ظاهرا يارانى پيدا كرد بعد از اين مردم را به جهاد در راه خدا دعوت نمود و خود را براى قتال با دشمنان حق آماده ساخت و با خانواده خود از حرم خدا و رسول به طرف عراق رهسپار گرديد تا شيعيان خود را كه حضرتش را براى نابود كردن دشمنان دعوت كرده بودند يارى فرمايد .\r\nامام حسين ع پيش از خود ، پسر عمويش مسلم بن عقيل رضي اللَّه عنه را براى دعوت بسوى خدا و جهاد با اعدا مأمور داشت ، مسلم حسب الامر بكوفه وارد شد و مردم كوفه با او به همين عنوان بيعت كرده و با او پيمان بسته و ضمانت نمودند كه ويرا يارى كنند و از آنچه بصلاح اوست دست برندارند و بالاخره ويرا مطمئن ساخته و عقد بيعت محكم نمودند .\r\nليكن طولى نكشيد كه پيمان شكستند و حضرت مشار اليه را خوار ساخته و او را بدست دشمنان تسليم كردند مسلم در ميان همانها كه با وى بيعت كرده بودند شربت شهادت نوشيد و كسى از وى يارى ننمود .\r\nپس از شهادت مسلم بىوفايان كوفه كه سابقه بىوفائيشان روى تاريخ را سياه نموده براى پيكار با فرزند زهرا حركت كردند و اطراف او را محاصره نمودند و او را از توجه بشهرهاى ديگر ممانعت نمودند و بالاخره چنان اسباب درماندگى او را فراهم ساختند كه نه يارى داشت و نه ميتوانستند به طرفى فرار كند و ميان او و آب فرات ، حائل شدند و تشنگى را بر او روا داشتند تا بر وى دست يافته و او را شهيد كردند .\r\nآرى حسين ع با لب تشنه شهيد شد ، حسين ع مجاهد راه خدا بود حسين ع در برابر تمام سختيها پابرجا بود حسين ع ستم ديد و مظلوم شهيد گرديد بيعت او را شكستند و پرده احترامش را\r\n\r\n","description":"","footnote":"","page_name":" 372 ","page_number":28},
  {"content":"\r\n\r\nدريدند و به پيمان او وفا نكردند و هدف و عهدى كه او با ديگران داشت مراعات ننمودند او از همان راهى شربت شهادت نوشيد كه پيش از او پدر و برادرش كام شيرين گرديده بودند .\r\n\r\nفصل - 2 پس از رحلت امام حسن\r\n( 1 ) خلاصهء از اخبارى كه حاكى از دعوت و بيعت و خروج و شهادت امام حسين ع است - چون امام حسن رحلت كرد شيعيان عراق بجنب و جوش آمده و موقع را مغتنم شمرده به امام حسين ع نوشتند كه ما پس از فاجعه كبرى و مصيبت حضرت مجتبى حاضريم معويه را از خلافت خلع كنيم و با شما بيعت نمائيم .\r\nامام حسين ع بايشان نوشت من براى اين كار حاضر نيستم زيرا با معويه پيش از اين پيمانى بسته‌ام كه تا مدت آن سر نيايد نميتوانم دست بكارى بزنم و نقض عهد كنم . آرى چون معويه خود و ديگران را راحت كند ممكن است در اين باره دقتى به عمل آورم .\r\nدر نيمه رجب سال شصت هجرت كه معويه مرد ، يزيد به وليد بن عتبه كه از طرف معاويه كارگزار مدينه بود نوشت به زودى از حسين ع بيعت بگير و به او هيچ گونه مهلتى مده .\r\nوليد شبانگاه امام حسين ع را به پيش خود خواند و حضرت هم دريافت كه سبب دعوت او در اين هنگام از شب براى چيست به همين مناسبت عدهء از دوستان خود را گردآورد و فرمان داد تا همه اسلحه جنگى همراه داشته باشند و به آنان اطلاع داد در اين هنگام كه وليد مرا بحضور خوانده بىگمان مرا به انجام كارى مىخواند كه من او را اجابت نخواهم كرد و با اين وصف خيال نمىكنم بىزيان از خانه او بدر\r\n\r\n","description":"","footnote":"","page_name":" 373 ","page_number":29},
  {"content":"\r\n\r\nآيم بهتر آنست شما همراه من بيائيد چون بر او وارد شوم شما دم در منتظر باشيد هر گاه صداى مرا شنيديد بر او وارد شويد و مرا از چنگال او برهانيد .\r\n( 1 ) حسين ع به خانه وليد رفت چون وارد شد مروان حكم هم حضور داشت وليد ، مرگ معويه را بحضور حضرت عرضه داشت امام حسين ع كلمه استرجاع فرمود سپس نامهء يزيد را در خصوص اينكه بايد از آن حضرت براى يزيد بيعت بگيرد بعرض امام ع رسانيد .\r\nامام حسين ع فرمود خيال نمىكنم به بيعت نهانى من براى يزيد قناعت كنى بلكه من بايد علنا با او بيعت كنم تا همه مردم از بيعت من باخبر شوند وليد گفت آرى چنانست كه مىفرمائيد .\r\nامام حسين فرمود بنا بر اين موضوع بيعت را تا فردا صبح بتأخير بينداز و فردا در اين باره انديشهء كن و تصميم بگير .\r\nوليد گفت اينك بنام خدا به خانه خود برو تا فردا با جماعتى حضور پيدا كرده و با زادهء معويه يزيد پليد بيعت نمائى .\r\nمروان از دستور وليد ناراحت شده گفت سوگند به خدا اگر حسين ع هم اكنون از اين خانه بيرون رود و با تو بيعت نكند هيچ گاه بچنين فرصتى دست پيدا نخواهى كرد كه از وى بيعت بگيرى مگر آنكه عدهء از طرفين كشته شوند بنا بر اين بهتر آنست كه مشار اليه را اجازه خروج ندهى مگر آنكه بيعت كند يا آنكه گردن او را بزنى .\r\nحسين ع سخت ناراحت شده فرمود اى پسر زرقاء تو يا اين شخص مرا مىكشيد سوگند به خدا دروغ ميگوئى آنگاه از پيش وليد بيرون رفته با دوستان خود به منزل خويش برگشت .\r\n( 2 ) مروان بعد از اين بوليد گفت بسخن من اعتنائى نكردى و پس از اين براى هميشه چنين\r\n\r\n","description":"","footnote":"","page_name":" 374 ","page_number":30},
  {"content":"\r\n\r\nفرصتى بدست نخواهى آورد كه بتوانى از او بيعت بگيرى ، وليد گفت اف بر غيرت تو ، راهى را براى من اختيار كردى كه هلاك دين من در آن مسلم است سوگند به خدا هيچ گاه حاضر نيستم تمام ثروت دنيا را كه خورشيد بر آن طلوع و غروب مىكند در برابر خون حسين به من ارزانى بدارند ، عجيب است من حسين را براى آنكه گفته با يزيد بيعت نمىكنم بكشم سوگند به خدا يقين ميدانم كسى كه قاتل حسين باشد فرداى قيامت تمام حسنات او بر باد خواهد رفت و ميزان اعمال شايستهء او سبكبار است .\r\nمروان گفت اگر عقيده تو چنين است عمل شايسته‌اى انجام دادهء آرى اينسخن را مروان از روى نارضايتى گفت زيرا خود عقيده نداشت كه قتل حسين ع مستلزم گناهى باشد .\r\nآن شب را امام حسين ع كه شب شنبه بيست و هشتم رجب سال شصت هجرت بود بسر آورد .\r\nوليد پس از اين نامهء به پسر زبير نوشت و او را به بيعت يزيد دعوت كرد پور زبير از بيعت با وى خوددارى كرده و شبانه از مدينه به مكه حركت كرد فردا صبح كه وليد از فرار پسر زبير باخبر شد هشتاد نفر از ياران بنى اميه را به تعقيب نام‌برده فرستاد ليكن آنان بوى دست پيدا نكرده بازگشتند .\r\nآخر روز شنبه وليد عده‌اى را مأمور داشت تا حسين ع را حاضر كرده براى يزيد بيعت بگيرد حسين ع فرمود امشب را هم مهلت بدهيد تا فردا ما و شما در اين باره فكرى بكنيم آن شب را به امام حسين ع مهلت داده و اصرارى نكردند .\r\nحسين ع شب يك شنبه بيست و نهم رجب همراه با فرزندان و فرزندان برادر و خواهران و بيشتر از اهل بيت خود به استثناى محمد حنفيه به طرف مكه رهسپار شد .\r\n( 1 ) محمد حنفيه كه نميدانست برادرش بكجا عازم است و از حركت وى باخبر شد حضور اقدسش\r\n\r\n","description":"","footnote":"","page_name":" 375 ","page_number":31},
  {"content":"\r\n\r\nآمده عرضه داشت اى برادر تو از همه در نزد من محبوبتر و عزيزترى و من هر گاه از نصيحت ديگران خوددارى كنم هيچ گاه از نصيحت كردن تو دست برنميدارم و ترا از هر جهت شايسته بدان ميدانم و آن اينست كه بشما پيشنهاد مىكنم كه يزيد بر سرير دوران‌دارى مىخواهد بنشيند بهتر آنست كه با وى بيعت نكنى و از اينجا به هيچ كجا نروى بلكه رسولان خود را به اطراف بفرستى و مردم را به بيعت خود بخوانى اگر مردم با تو بيعت كردند و آنانهم براى تو از ديگران بيعت گرفتند از خدا سپاسگزارى كن و حمد و ستايش او را بجاىآور و اگر مردم به غير تو متوجه شدند دين و خرد ترا كه خدا از تو نمىگيرد و جوانمردى و برترى تو هم از بين نميرود زيرا بيم من از آنست كه در يكى از اين شهرهائى كه در نظر گرفتهء وارد شوى مردم در ميان خود و توجه بجناب تو با يك ديگر اختلاف نمايند چنانچه برخى له تو و عده عليه تو باشند و به پيكار بپردازند و تو در اولين فرصت هدف تير اختلاف آنان باشى در نتيجه بهترين همه مردم از حيث شخصيت و پدر و مادر خونش هدر شود و كسانش نابود گردند .\r\nحسين ع پرسيد اينك مىگوئى در كجا نزول كنم . عرضكرد در مكه مكرمه نزول اجلال فرمائيد اگر اطمينان خاطر پيدا كرديد و مردم از شما استقبال نمودند به مقصود خود نائل‌شدهء و اگر وضع آنجا با شما سازگار نبود بريگستانها و قله‌هاى كوه پناهنده شده و بالاخره از شهرى به شهر ديگر كوچ مىكنى تا به‌بينى كار مردم بكجا مىكشد زيرا هنگامى كه آهنگ كارى داشته باشى رأى تو از همه كس بصواب نزديكتر است .\r\nامام حسين ع فرمود اى برادر ، خوش نصيحت كردى و مهربانى نمودى و آرزومندم رأى تو محكم و استوار باشد و همواره موفق باشى .\r\n\r\n","description":"","footnote":"","page_name":" 376 ","page_number":32},
  {"content":"\r\n\r\n( 1 ) حسين ع به طرف مكه رهسپار شد و اين آيه را تلاوت كرد :  فَخَرَجَ مِنْها خائِفاً يَتَرَقَّبُ قالَ رَبِّ نَجِّنِي مِنَ الْقَوْمِ الظَّالِمِينَ  « 1 » موسى بيمناك از مصر خارج و همواره در انديشه بود و از خدا خواست تا او را از آزار ستمگران نگه بدارد حضرت امام حسين از جاده معمولى حركت كرد همراهيان بعرض رسانيدند شما هم مانند پسر زبير از بىراهه حركت كنيد كه هر گاه در صدد تعقيب شما برآيند بجناب شما دست پيدا نكنند .\r\nامام ع كه اهل حيله و مكر نيست پاسخ داد به خدا سوگند هيچ گاه از راه عمومى به بيراهه نخواهم رفت و همچنان از همين راه به طرف هدف خود پيش خواهم رفت تا به‌بينم قضاى خدا در بارهء من چگونه حكومت خواهد كرد .\r\nحسين ع در شب جمعه سوم شعبان وارد مكه مكرمه شد و هنگام ورود اين آيه را تلاوت كرد  وَ لَمَّا تَوَجَّهَ تِلْقاءَ مَدْيَنَ قالَ عَسى رَبِّي أَنْ يَهْدِيَنِي سَواءَ السَّبِيلِ  « 2 » هنگامى كه موسى ع به طرف مدين توجه كرد و بدان جا رسيد گفت آرزومندم خداى متعال مرا به راه راست هدايت فرمايد مردم مكه كه از ورود حضرتش باخبر شدند دسته دسته از ساكنين و آنها كه به قصد عمره آمده بودند به زيارت آن حضرت مىآمدند .\r\nابن زبير هم آن اوقات در مكه بود و در يكطرف از خانه كعبه به بست نشسته و به نماز مشغول بود وقتى از ورود امام حسين ع باخبر شد او هم مانند ديگران به زيارت آن جناب مىآمد گاهى دو روز پشت سر هم و گاهى روز در ميان بحضور مىشتافت .\r\nورود امام حسين ع از همه بيشتر بر پسر زبير گران تمام شد زيرا ميدانست با بودن حسين ع مردم با وى بيعت نخواهند كرد و مسلما حلقه اطاعت و ارادت او را جلوتر از وى به گوش خواهند كرد .\r\n\r\n\r\n\r\n\r\n","description":"","footnote":"\r\n( 1 ) آيه 20 سوره قصص\r\n( 2 ) آيه 20 سوره قصص\r\n","page_name":" 377 ","page_number":33},
  {"content":"\r\n\r\n( 1 ) مردم كوفه از هلاكت معويه باخبر گرديدند و از آن طرف وقتى شنيدند يزيد بجاى آن حيله‌گر روباه سيرت برقرار شده مضطرب گرديده در انديشه فرورفتند و كم كم به ياد گفتار على ع و روز سياه خود افتاده و نيز اطلاع پيدا كردند حسين ع از بيعت با يزيد خوددارى كرده و ضمنا از خروج و سرپيچى پسر زبير هم باخبر گرديدند و دانستند كه هر دو به مكه رفته‌اند .\r\nبارى نتيجهء اين اطلاعات آن شد كه در منزل سليمان بن صرد گرد آمدند و از هلاكت معويه اظهار خوشوقتى كردند و حمد و ثناى خدا بجا آوردند كه اين خار را از سر راه مسلمانان برداشت .\r\nسليمان پس از اين بحاضران خطاب كرده گفت معويه هلاك شد و حسين هم حاضر نشده با يزيد بيعت كند و پافشارى نموده و به همين منظور به طرف مكه رهسپار شده و شما هم شيعه او و پدرش هستيد اينك اگر ميدانيد و قول ميدهيد كه ويرا يارى كنيد و با دشمن او پيكار نمائيد و در راه او جانفشانى نمائيد نامهء به آن حضرت بنويسيد و او را از تصميم خود اطلاع دهيد و اگر مىترسيد در راه يارى او ضعف و سستى بخرج دهيد و چنانچه بايد او را يارى نكنيد ويرا مغرور نساخته و از حرم خدا خارج نگردانيد و او را به حال خود بگذاريد .\r\nحاضران گفتند چنان نيست بلكه حاضريم در راه او جان‌فشانى كنيم و از خون خود بگذريم و پرچم شاهانه او را باهتزاز درآوريم سليمان كه آنان را راسخ قدم خيال كرد گفت اينك نامه به آن حضرت مرقوم بداريد آنان نامهء به اين مضمون نگاشتند .\r\n بِسْمِ اللَّهِ الرَّحْمنِ الرَّحِيمِ  نامه‌ايست بسوى حسين بن على ع از جانب سليمان بن صرد و مسيب بن نجبه و رفاعة بن شداد بجلى و حبيب بن مظاهر و شيعيان مؤمن و مسلمان اهل كوفه .\r\nسلام بر تو خداى يكتاى بىانباز را ستايش مىكنيم ( 2 ) اما بعد ستايش خدائى را كه پشت دشمن\r\n\r\n","description":"","footnote":"","page_name":" 378 ","page_number":34},
  {"content":"\r\n\r\nسركش ستم‌گر ترا شكست همان دشمنى كه با زور و بر خلاف رضا كار اين امت را در دست اختيار خود قرار داد و ماليه و حقوق الهيه را غصب كرد و بدون اندك رضايتى بر آنان امير شد سپس بهترين آنها را كشت و بدترينشان را برجا گذارد و حقوق الهى را در ميان ستمگران و ثروتمندان تقسيم كرد و ناتوانان را محروم داشت خدا او را مانند قوم ثمود از رحمت خود نااميد سازد اينك اى حسين بدان كه ما اميرى نداريم و شما بجانب ما بيائيد آرزومنديم خدا ميان ما و شما را بحقيقت جمع فرمايد و اين نكته را هم براى تأييد گفتار خود بعرض مىرساند با آنكه نعمان بن بشير در قصر دار الاماره حضور دارد در عين حال به او توجهى نداريم و با او در هيچ يك از مراسم دينى شركت نمىكنيم و اگر اطلاع پيدا كنيم كه شما به طرف ما توجه مىكنيد او را از كوفه بيرون كرده بشام ميفرستيم .\r\nچون نامه باتمام رسيد و امضا شد آن را به عبد اللَّه بن مسمع همدانى و عبد اللَّه بن وال داده و سفارش كردند با سرعت هر چه تمامتر آن را بعز حضور امام حسين ع تقديم بدارند آنها هم حسب الامر با سرعت تمام از كوفه خارج شده و دهم ماه رمضان نامه را بعز عرض رسانيدند .\r\nپس از آنكه دو روز از ارسال نامه گذشت نامبردگان قيس بن مسهر صيداوى را باتفاق عبد اللَّه و عبد الرحمن فرزندان شداد ارحبى و عماره سلولى بجانب حسين ع گسيل داشته و صد و پنجاه نامهء ديگر از يكنفر و دو نفر و چهار نفر كه بتأييد نامبردگان نوشته بودند همراه بردند و بعد از دو روز هانى بن هانى سبيعى و سعيد بن عبد اللَّه حنفى را با نامهء به اين مضمون فرستادند .\r\n بِسْمِ اللَّهِ الرَّحْمنِ الرَّحِيمِ  نامه‌ايست به حسين بن على از جانب مسلمانان و شيعيان او .\r\n\r\n","description":"","footnote":"","page_name":" 379 ","page_number":35},
  {"content":"\r\n\r\n( 1 ) با سرعت و به زودى بسوى ما حركت كن كه « همه چشم انتظار تواند » و به غير از ديدار تو آرزوى ديگرى ندارند و نامه را باينجمله خاتمه دادند فالعجل العجل ثم العجل العجل هر چه ميتوانى تعجيل كن و السلام .\r\nپس از اين ، شبث بن ربعى و حجار بن ابجر و يزيد بن الحارث بن رويم و عروة بن قيس و عمرو بن حجاج زبيدى و محمد بن عمرو تميمى نامهء به اين مضمون بعز عرض رسانيدند .\r\nاما بعد باغهاى كوفه سبز و خرم گرديده و ميوه‌ها رسيده هر گاه ارادهء همايونى تو تعلق گرفته باشد ممكن است با لشكر پيروز خود بسوى ما حركت فرمائى و السلام .\r\nهمه نامه بران حضور حضرت شرفياب شده و در آنجا با يك ديگر ملاقات كردند حضرت همه نامه‌ها را قرائت فرمود و احوال مردم كوفه را جويا شد سپس نامه زير را در پاسخ نامه‌هاى وارده نوشته و بوسيله هانى بن هانى و سعيد بن عبد اللَّه كه آخرين چاپار كوفه بودند عنايت فرمود .\r\n بِسْمِ اللَّهِ الرَّحْمنِ الرَّحِيمِ  نامه‌ايست از حسين بن على عليهما السّلام بگروه مؤمنان و مسلمانان كوفه .\r\nاما بعد هانى و سعيد ، حضور رسيده و نامه شما را تقديم كردند و نامبردگان آخرين رسولانى بودند كه شرف زيارت ما را دريافتند و من نامه شما را دقيقا خوانده و هدف و مقصود شما را در بارهء آنچه نوشته بوديد كاملا متوجه گرديدم و خلاصه بسيارى از نامه‌هاى وارده آن بود كه ما پيشوائى نداريم شايسته است بجانب ما بيائى و بر ما نزول اجلال كنى تا خدا ما را بوسيله تو به حق و هدايت رهبرى فرمايد .\r\nاينك من برادر و پسر عمو و مطمئن‌ترين افراد خانواده‌ام مسلم بن عقيل را بسوى شما ميفرستم هر گاه او به من نامه نوشت كه همه شما يك رأى و يك جهتيد و خردمندان و دانايان شما همان عقيده را دارند كه نامه‌هاشان حاكى از آنند و من يك يك آنها را از پيش نظر دقيق خود گذراندم ، به زودى و با خواست خدا بسوى شما خواهم آمد .\r\n\r\n","description":"","footnote":"","page_name":" 380 ","page_number":36},
  {"content":"\r\n\r\n( 1 ) و در آخر نامه مردم را با اين جمله توجه داد بجان خودم سوگند پيشوا كسى است كه مطابق با دستور كتاب خدا رفتار كند و بر مردم حكومت نمايد و عدل و داد را در ميان افراد رواج دهد و خود هم بدين حق ، متدين و پابند باشد و خود را مطيع و فرمان‌بردار خدا بداند و السلام .\r\nپس از اين ، مسلم بن عقيل را احضار كرده ويرا با قيس بن مسهر صيداوى و عمارة بن عبد اللَّه سلولى و عبد اللَّه و عبد الرحمن فرزندان شداد ارحبى همراه كرده و به او فرمان داد در همه كار از خدا فراموش مكن و تقوى پيشه ساز و كار خودت را پوشيده بدار و لطف و مهربانى را از دست مده و در نتيجه اگر ديدى مردم براستى بر سر گفتار خود هستند و اطمينان كاملى به آنها هست بلافاصله نامه نوشته و مرا از اقبال و توجه آنان باخبر گردان .\r\nمسلم ، حسب الامر از مكه حركت كرد بمدينه وارد شد در مسجد رسول خدا ص نماز گزارده و با آنها كه لازم بود توديع نمود و با دو نفر دليلى كه از مردم قيس براى راهنمائى خود گرفته بود از بيراهه بجانب مقصود خود حركت كرد نامبردگان راه را گم كرده و تشنگى بىاندازهء به آنها روى آورد بطورى كه از راه رفتن باز ماندند و چون آثار بيچارگى را در خود احساس كردند او را راهنمائى كرده و گفتند از چه راهى به مقصد حركت كند ، مسلم جادهء مقصود را بطورى كه آنان اشاره كرده بودند پيمود ليكن آنها از شدت عطش از پاى درآمدند .\r\nمسلم از آنجا حركت كرده به محلى موسوم به ( مضيق ) رسيد و اين پيش‌آمد را در ضمن نامه به اين مضمون بعرض مبارك رسانيده و به قيس بن مسهر داده تا حضور حضرت تقديم بدارد .\r\n\r\n","description":"","footnote":"","page_name":" 381 ","page_number":37},
  {"content":"\r\n\r\n( 1 ) اما بعد حسب الامر باتفاق دو نفر راهنما از مدينه خارج شده به جهتى از بيراهه رفته راهنمايان راه را گم كرده و تشنگى بر آنان غلبه كرده نتوانستند خوددارى نمايند و در راه جان سپردند ما پس از درگذشت آنها به طرف مقصود حركت كرده تا با نيمه جانى كه باقى مانده بود خود را بكنار آبى كه بنام مضيق خوانده ميشد و از بطن الخبت بود رسيديم من اين پيش‌آمد را بفال نيك نگرفتم اكنون اگر صلاح بدانيد مرا از اين مأموريت معاف فرمائيد و ديگرى را بجاى من براى انجام ارادهء خود منصوب داريد و السلام .\r\nحضرت ابا عبد اللَّه در پاسخ وى نوشت :\r\nبيم من از آنست كه از آن نظر استعفا خواسته و مأموريتت را به ديگرى محول كرده باشى كه از مرگ و مقابل شدن با دشمن ميهراسى ، بايد دل قوى كنى و مأموريتت را چنانچه دستور داده‌ام بانجام آورى .\r\nمسلم هنگامى كه نامه آن حضرت را خوانده گفت استعفاء من از ترس دشمن و فرار از مرگ نبوده آنگاه با عزمى ثابت بر مركب مقصود سوار شد از مضيق حركت كرد تا به آبى كه متعلق بمردم طى بود رسيد آنجا نزول اجلال كرده پس از اندك استراحتى از آن محل كوچ كرد چشمش به شكارچى افتاد كه تيرى بشكارى پرتاب كرد چون نزديك رسيد معلوم شد آهو به زخم تير از پاى درآمده مسلم اين پيش‌آمد را بفال نيك گرفته گفت اميد است بخواست خدا بر دشمن چيره شويم .\r\nمسلم راه را بهر قسمى كه بود پيمود تا وارد كوفه شده و به خانه مختار بن ابى عبيد كه امروز آنجا به نام خانه مسلم بن مسيب شهرت دارد نزول كرد شيعه كه از آمدن حضرت مشار اليه باخبر شدند دسته دسته بديدار آن جناب شتافتند چون عدهء حضور يافتند مسلم نامه امام حسين ع را براى مردم قرائت كرد آنان از شنيدن كلمات نامه مىگريستند و با وى بيعت كردند تا هيجده هزار نفر كوفى با وى بيعت نمودند .\r\n\r\n","description":"","footnote":"","page_name":" 382 ","page_number":38},
  {"content":"\r\n\r\n( 1 ) مسلم نامه بحسين ع نوشته و حضرت او را از بيعت اين عده كه دست بيعت به او داده باخبر ساخت و اضافه كرد كه به زودى بكوفه بيايد شيعيان از همه طرف بسوى مسلم مىشتافتند تا اقامتگاه او مشهود همگان گرديد .\r\nنعمان بن بشير از ورود مسلم و بيعت مردم با او خبردار شد نامبرده در آن اوقات از جانب معويه حكومت كوفه داشت و يزيد هم او را به سمت سابقى برقرار داشت .\r\nنعمان براى آنكه هر چه زودتر مردم را از آشوب‌گرى جلوگيرى كند بمنبر رفته پس از حمد خدا گفت اى بندگان خدا بترسيد و آشوب نكنيد و تفرقه در ميان مردم ايجاد ننمائيد و اسباب هلاكت مردم را فراهم نسازيد و بخونريزى و غصب و چپاول مال و ثروت خود حاضر نشويد و اين نكته را هم بدانيد من با كسى كه سر قتال با من نداشته باشد با او مقاتله نمىكنم و كسى كه عليه من قيام ننمايد عليه او اقدامى نمىكنم و خوابيده و آسودهء شما را بيدار نمىكنم و بدون جهت متعرض شما نمىشوم و كسى را به تهمت گرفتار نمىسازم و متهم نمىگردانم و ليكن شما اگر از من اعراض كنيد و بيعت مرا بشكنيد و با امام خود مخالفت نمائيد سوگند بخداى يكتا تا وقتى كه شمشير من در قائمه خود باقى است گردن شما را ميزنم و اگر كسى هم به يارى من قيام ننمايد بازهم دست از كار خود برنميدارم در عين حال آرزومندم مردم حق‌شناس شما بيشتر از نمك نشناس شما باشند عبد اللَّه حضرمى كه هم‌قسم با بنى اميه بود از جاى برخاست گفت اى امير با اين گونه سخنى كه تو گفتى مخالفان دست از مخالفت خود برنميدارند چارهء آنها منحصر بجنگ است زيرا اين گونه بيانات تهديد آميز رويه مردم ناتوانست .\r\n\r\n","description":"","footnote":"","page_name":" 383 ","page_number":39},
  {"content":"\r\n\r\n( 1 ) نعمان پاسخ داد هر گاه من در اطاعت از فرمان خدا در رديف مستضعفين و ناتوانان باشم دوستر ميدارم كه از خدا نافرمانى كنم و پيش مردم دنيا آبرومند باشم آنگاه از منبر به زير آمده بدار الاماره رفت .\r\nعبد اللَّه كه ديد تير سخنش بهدف مقصود نرسيد نامه به اين مضمون به يزيد نوشت .\r\nمسلم بن عقيل بكوفه وارد شد و شيعيان حسين ع با وى بيعت كردند و هر گاه تو بكوفه احتياجى دارى مردى دلاور را به اين صوب بفرست تا بتواند امر ترا در اين شهرستان نفوذ دهد و مانند تو كه بر دشمن چيره مىشوى بر او دست يابد زيرا نعمان مردى ناتوان يا تظاهر به ضعف و ناتوانى مىكند .\r\nپس از او عمارة بن عقبه و عمر بن سعد نيز نامهء به همان مضمون ارسال داشتند .\r\nاين نامه‌ها كه بدست يزيد رسيد ، سرجون ، غلام معويه را احضار داشته گفت بطورى كه شنيده‌ام حسين بن على ع مسلم را بكوفه فرستاده تا از آنها براى او بيعت بگيرد و نعمان هم ضعف و سستى نشان داده اينك رأى تو در اين باره چيست ؟ و چه كسى را سزاوار آستاندارى كوفه ميدانى .\r\nيزيد آن اوقات عبيد اللَّه زياد را مورد عتاب قرار داده و مبغوض خود ساخته بود .\r\nسرجون گفت اگر معاويه زنده شود و به تو فرمانى بدهد طبق فرمان او عمل مىكنى ؟ گفت آرى . سرجون همان دم ابلاغ آستاندارى پسر زياد را كه معويه براى عبيد اللَّه نوشته بود بيرون آورد و اضافه كرد اينك اين ابلاغيه رأى معويه است كه پيش از مرگ نامبرده را به آستاندارى كوفه نامزد كرده است و ضمنا آستاندارى بصره را هم به او تفويض داشته .\r\nيزيد كه سرانجام كار خود را چنان ديد كه معويه برقرار نموده بسرجون گفت اينك ابلاغيه\r\n\r\n","description":"","footnote":"","page_name":" 384 ","page_number":40},
  {"content":"\r\n\r\nعبيد اللَّه را براى او بفرست سپس مسلم بن عمرو باهلى را احضار كرده و نامه بضميمه ابلاغيه براى عبيد اللَّه نوشت .\r\n( 1 ) رعاياى من از كوفه نوشته‌اند پسر عقيل در كوفه آمده و مردم را گرد خود جمع كرده و مى - خواهد بدين وسيله آشوب و فتنه‌جوئى نمايد و تفرقه در ميان مسلمانان برقرار بسازد بمجردى كه از مضمون نامه من اطلاع يافتى به طرف كوفه حركت كن او را گرفته يا محكم به‌بند و يا بكش و يا تبعيد نما و السلام .\r\nچنانچه اشاره شد نامه ايالتى كوفه را هم به اين نامه ضميمه كرد .\r\nمسلم بن عمرو به بصره آمده و ابلاغيه و نامه را به عبيد اللَّه تسليم كرد عبيد اللَّه هم بلا فاصله اسباب سفر كوفه را فراهم ساخته فردا بعزم كوفه حركت كرد و برادر خود عثمان را جاىنشين خود قرار داد .\r\nعبيد اللَّه بهمراهى مسلم بن عمرو باهلى و شريك بن اعور و خاندان و لشكريانش از بصره حركت كرده وارد كوفه شد .\r\nپسر زياد هنگام ورود بكوفه عمامه سياهى بسر گذارده و پوزبندى به صورت افكنده مردم كه از آمدن حسين ع باخبر بودند خيال كردند حسين ع وارد شده بهر دسته از مردم كه ميرسيد به او سلام مى - كرده و مىگفتند خوش آمدى و صفا آوردى اى پسر رسول خدا ص عبيد اللَّه از اشتباه مردم بسيار ناراحت شد مسلم بن عمرو هنگامى كه ديد مردم بيگدار به آب زده و از راه نادانى بوى اظهار محبت مىكنند گفت دور شويد اين شخص پسر زياد است و حسين نيست .\r\n\r\n","description":"","footnote":"","page_name":" 385 ","page_number":41},
  {"content":"\r\n\r\n( 1 ) پسر زياد شبانه با همراهيان خود بكنار قصر دار الاماره رسيد و لجاره‌اى كه اطراف او گرد آمده يقين داشتند شخص تازه وارد حسين ع است .\r\nنعمان كه از ورود شخص تازه واردى باخبر شد و از آن طرف سابقه آمدن امام حسين را داشت براى آنكه اسباب مسئوليت براى خود درست نكرده باشد دستور داد در دار الاماره را به روى پسر زياد و نزديكان او بستند كسى فرياد زد در دار الاماره را باز كنيد نعمان از بام دار الاماره ابن زياد را به گمان آنكه حسين ع است مخاطب قرار داده گفت سوگند به خدا از كنار دار الاماره دور شو به حق خدا امانتى كه بدست من سپرده شده به تو نخواهم داد و حاجتى به پيكار با تو هم ندارم عبيد اللَّه سخن نعمان را ميشنيد ليكن براى آنكه آسيبى نبيند پاسخى به او نميداد تا پشت قصر آمد به نعمان گفت در را بگشا با فتح و گشايش كه شب امارتت طولانى شد و عمرت سرآمد - شخصى كه پشت سر پسر مرجانه بود صداى او را شنيد به طرف جمعيتى كه به گمان حسين همراه وى آمده بودند متوجه شده گفت به حق خدائى كه شريك ندارد اين موجود تازه وارد پسر مرجانه است و امام حسين ع نميباشد - نعمان كه صداى پسر مرجانه را شنيد به زودى در را به روى او باز كرد او و همراهيانش وارد شده و در را محكم به روى مردم بستند و مردم كه از زيارت آقاى خود محروم گرديده و امر بر خلاف انتظار را مشاهده كردند پراكنده شده بخانهاى خود رفتند .\r\nفردا صبح مردم را در ميان مسجد كوفه گردآورد بمنبر رفت پس از حمد و ثنا گفت يزيد مرا آستان‌دار شهر شما قرار داده و همه چيز اين ولايت را در تحت اختيار من گذارده و دستور داده با ستمديدگان مراعات كنم و به محرومان و بىبضاعتان كمك نمايم و هر كسى سخن مرا بشنود و اطاعت كند به او احسان كنم و مانند پدر مهربانى براى او باشم و هر كسى مخالفت و سرپيچى نمايد او را با شمشير و\r\n\r\n","description":"","footnote":"","page_name":" 386 ","page_number":42},
  {"content":"\r\n\r\nتازيانه به راه بياورم بنا بر اين كسى كه خود را دوست ميدارد بايد از مخالفت احتراز كند و راستى پيشه نمايد تا از هلاكت در امان باشد .\r\n( 1 ) پس از اين از منبر پائين آمد و از آغاز كار با درشتى و سختى رفتار كرد و دستور داد سرشناسان كوفه و آنها كه مردم را مىشناسند حاضر كرده تا معروفان و هواخواهان يزيد و مخالفان و آشوبگران را معرفى نمايند و خاطرنشان ساخت كسانى كه نامبردگان را معرفى كنند و بحضور آورند آسيبى از ما نخواهند ديد و كسى كه براى اين كار حاضر نمىشود بايد ضمانت كند آنها كه معروف در نزد او هستند در صدد مخالفت و ستمگرى عليه ما نباشند و كسى كه به اين امر هم راضى نشود يا آنكه سرشناسان قوم را معرفى ننمايد بايد بداند كه در امان ما نبوده و خون او را خواهيم ريخت و مال او بر ما حلالست و هر سرشناسى كه از يكى از دشمنان يزيد باخبر بوده و او را بمقام ما معرفى نكرده باشد براى عبرت ديگران او را در كنار خانه‌اش بدار مىآويزيم و از عطيه ملوكانه محروم خواهيم داشت .\r\nهنگامى كه حضرت مسلم بن عقيل ع از آمدن عبيد اللَّه باخبر شد و از سخنان بيخردانه او اطلاع حاصل نمود و متوجه شد سرشناسان را براى معرفى شيعيان على و مخالفان يزيد بحضور طلبيده از خانه مختار خارج شده و به منزل هانى بن عروه رفت شيعيان مخفيانه حضور حضرتش ميرسيدند و ضمنا به يكديگر توصيه مىكردند مبادا كسان عبيد اللَّه از جايگاه مسلم باخبر شود .\r\nعبيد اللَّه براى آنكه هر چه زودتر به مقصود خود برسد غلامى داشت بنام معقل به او سه هزار درهم داده گفت در طلب ياران مسلم برآى و هر گاه با يكى يا عدهء از آنان ملاقات كردى اين وجه را بايشان بده و بگو اين مقدار وجه را بگيريد و صرف نابودى دشمن خود بنمائيد و براى از بيخ و بن درآوردن او اسلحه\r\n\r\n","description":"","footnote":"","page_name":" 387 ","page_number":43},
  {"content":"\r\n\r\nبخريد ( 1 ) و به آنان چنان وانمود كن كه تو هم از آنهائى زيرا ثابت است هر گاه وجه مزبور را به آنها پرداختى ايشان به تو اطمينان پيدا كرده و ترا مورد وثوق خود قرار داده و هيچ خبرى را از تو پوشيده نمى - دارند پس از اين پيوسته با آنها رفت و آمد كن تا سرانجام از محل مسلم باخبر شوى و با او ملاقات كنى .\r\nاو طبق دستور رفتار كرده و به جستجو پرداخته تا وارد مسجد اعظم كوفه شده در آنجا مسلم بن عوسجه مشغول نماز بود شنيد عدهء مىگفتند اين مرد براى حسين ع بيعت مىگيرد معقل از استماع اين سخن موقع را مغتنم شمرده پهلوى مسلم نشست چون نامبرده از نماز فارغ شد با صورت حق بجانبى گفت اى بندهء خدا ، من يكى از مردم شامم خداى متعال نعمت دوستى اهل بيت پيغمبر و دوستان ايشان را به من ارزانى داشته و بلافاصله براى آنكه هر چه بيشتر خود را راستگو قلمداد كند شروع كرد بگريستن و اضافه كرد اكنون سه هزار درهم در اختيار دارم مىخواهم آنها را به مردى كه شنيده‌ام چندى وارد كوفه شده و مىخواهد براى فرزند دختر پيغمبر ص بيعت بگيرد تسليم نمايم و من از ساعتى كه وارد كوفه شده در تعقيب كسى هستم تا مرا بحضور او دلالت نمايد متأسفانه هنوز كسى را نديده‌ام كه مرا به زيارت او نائل گرداند و از محل او اطلاع دهد و اينك كه در مسجد نشسته بودم از يكى از مؤمنان شنيدم مىگفت اين مرد يعنى شما از كسانى است كه از محل شخص معهود باخبر است من كه تمام آرزويم همين بود از فرصت استفاده كرده حضور شما آمدم تا اين وجه را گرفته و مرا به حضور آقاى خود رهبرى نمائيد زيرا منهم يكى از برادران و محل وثوق شمايم و اگر هم بخواهى بيشتر به من اطمينان پيدا كنى ممكن است قبل از رسيدن بحضور او از من براى او بيعت بگيرى .\r\n\r\n","description":"","footnote":"","page_name":" 388 ","page_number":44},
  {"content":"\r\n\r\n( 1 ) پسر عوسجه كه خيال مىكرد اين مكار بدكار آنچه گفته از روى صدق و صفا بوده سپاس خدا را بجا آورده گفت خدا را سپاسگزارم كه مرا از ديدار تو خرسند فرموده و آرزومندم به زودى بمطلوب خود نائل شوى و كسى را كه دوست ميدارى بزيارتش برسى و خداى متعال بكمك تو اهل بيت پيغمبرش را يارى فرمايد ليكن من نمىخواستم پيش از آنكه از ترس اين بدكار در امان باشم مردم مرا به سمت محبت اهل بيت پيغمبر بشناسند .\r\nمعقل گفت اكنون نبايد اندوهناك باشى و آنچه خير است به زودى هويدا خواهد شد بلكه مرا به بيعت با او مفتخر ساز و آتش درونى مرا كه مدتى است شعله‌ور گرديده خاموش كن .\r\nپسر عوسجه از وى بيعت گرفته و پيمانهاى محكم در ميان آورده و شرط كرد مبادا اين قضيه را با كسى بيان كنى و دشمنان را باخبر گردانى معقل هم به تمام معنى خود را در تحت اختيار فرزند عوسجه درآورده و هر گونه شرطى كه او مىكرد كاملا مىپذيرفت .\r\nمسلم كه او را از خود ميدانست گفت چند روزى بخانهء من بيا تا من از آقاى تو اجازهء حضور ترا بگيرم .\r\nاو هم حسب الامر روزها همراه مردم به خانه مسلم ميرفت تا هنگامى كه پسر عوسجه توانست براى او اجازهء حضور اخذ نمايد .\r\nمسلم بن عقيل بنامبرده اجازهء ورود داد او بحضور شرفياب شده با حضرتش بيعت نمود و وجه مزبور را تقديم داشته حضرت مسلم به ثمامه صائدى كه رئيس بيت المال و كارها تحت نظر او اداره ميشد و اسلحه جنگى مىخريد و در اين خصوص بينائى كاملى داشت و علاوه بر اين يكى از سوارگان زبردست عرب و از بزرگان شيعه بود دستور داد تا وجه مزبور را اخذ نمايد .\r\nمعقل از اين پس كه در رديف خودمانيها درآمد پيوسته به منزل مسلم رفت و آمد مىكرد و نخستين كسى بود كه وارد ميشد و آخرين كسى بود كه از حضور مرخص مىگرديد و بالاخره با اين رفت و آمد توانست آنچه مورد نظر پسر زياد بود تحصيل نمايد و هر وقت با پسر زياد ملاقات مىكرد او را از اسرار مسلم و مردم او باخبر مىساخت .\r\n\r\n","description":"","footnote":"","page_name":" 389 ","page_number":45},
  {"content":"\r\n\r\n( 1 ) هانى از وقتى كه پسر زياد وارد كوفه شده نظر به آنكه از وى بيمناك بود خود را به بيمارى زده و به مجلس او حضور پيدا نكرد .\r\nابن زياد از اطرافيان خود جوياى احوال نامبرده شد گفتند او بيمار است پسر زياد از بيمارى او اظهار بىاطلاعى كرد و گفت هر گاه ميدانستم او بيمار است بعيادت او ميرفتم پس از اين از محمد بن اشعث و اسماء خارجه و عمرو بن حجاج كه هانى دخترش رويحه مادر يحيى بن هانى را بهمسرى اختيار كرده بود بحضور طلبيده پرسيد : چرا در اين مدت هانى بديدار ما نيامد گفتند ما از نيامدن او اطلاعى نداريم و همان جا يكى از آنها گفت بطورى كه شنيده‌ايم بيمار است .\r\nپسر زياد گفت شنيده‌ام بهبودى يافته و بر در سراى خود مىنشيند با وى ملاقات كنيد و بگوئيد بديدار ما بيايد و حق ما را پامال نكند زيرا من دوست نميدارم مانند هانى شخصى كه از بزرگان عرب است در نظر من لكه دار شود .\r\nنامبردگان حسب دستور اول شبى با هانى كه دم درب خانه‌اش نشسته بود ملاقات كردند و گفتند علت عدم ملاقات تو با پسر زياد چيست زيرا او امروز جوياى احوال تو شده و گفته بود اگر ميدانستم او بيمار است از وى عيادت مىكردم .\r\nهانى گفت همچنان كه بعرض رسيده بيمار بودم و مريضى مرا از حضور ممانعت كرد .\r\nگفتند راست است ليكن پسر زياد اطلاع يافته كه بهبودى يافته‌اى و شبها دم منزلت مىنشينى و از حضور نزد پسر زياد خوددارى مىكنى و بايد بدانى كه بىاعتنائى كردن بسلطان بر خلاف عادت اشخاص سرشناس بوده و شخص شاه به اين گونه جفاها حاضر نمىشود اينك براى رفع كدورت ترا به خدا سوگند ميدهيم با ما سوار شده بحضور پسر زياد بيائى .\r\n( 2 ) هانى گفتهء آنان را پذيرفته دستور داد لباس و مركبش را حاضر كردند سوار شد نزديك قصر\r\n\r\n","description":"","footnote":"","page_name":" 390 ","page_number":46},
  {"content":"\r\n\r\nدار الاماره كه رسيد احساس خطر كرده به حسان بن اسما توجه كرده گفت اى برادرزاده به خدا سوگند من از پسر زياد بيمناكم عقيدهء تو در اين باره چيست ؟ او گفت اى عمو به خدا قسم من هيچ گونه خوفى از او نسبت به تو احساس نمىكنم و هيچ بيمى بر خود راه مده . آرى حسان كه اين گونه اظهار عقيده كرد براى آن بود كه نميدانست پسر زياد براى چه امرى نامبرده را احضار كرده . هانى كه تا اندازهء قوت قلب پيدا كرده بود بر عبيد اللَّه وارد شد و همانوقت هم عدهء از نزديكان حضور داشتند بمجردى كه چشم عبيد اللَّه به او افتاد گفت « احمقى بپاى خود بخانهء هلاكت وارد شد » هنگامى كه هانى نزديك پسر زياد كه شريح قاضى هم حاضر بود رسيد پسر زياد به شريح توجه كرده گفت .\r\n اريد حياته و يريد قتلى * عذيرك من خليلك من مراد \r\nمن مىخواهم او زنده بماند و با كمال راحتى بياسايد و او آرزومند است كه مرا بكشد و نابود سازد هر گاه اين نظريه من مورد پسند نيست بگو كسى را بياورد كه عذر خطاى خود را بخواهد « 1 » وقتى كه اين شعر را هانى از او شنيد در انديشه فرورفته و دانست كه نظر سوئى در بارهء او دارد زيرا روز اولى كه پسر زياد وارد كوفه شد هانى را كاملا محترم شمرده و گرامى داشت و اين بار كه بر او وارد شد احترام كه نكرده اراده قتل او را هم داشت به همين مناسبت هانى گفت چگونه شده اين دفعه رأى تو از من برگشته و با اين لحن با من سخن مىگوئى ! ( 1 ) پسر زياد گفت آرام باش چگونه از من توقع احترام دارى با آنكه در خانه خود مقدماتى را\r\n\r\n\r\n\r\n\r\n","description":"","footnote":"\r\n( 1 ) هر گاه توجه داشته باشيد همين شعر را نيز حضرت امير ع براى پسر ملجم خواند و فرمود من اراده حياتش را داشتم آرى على ع راست فرمود حيات دنيا و آخرت پسر ملجم بسته بولايت على ع بود ليكن پسر زياد كه همواره كار از روى تقليد و تقلب مىكرد يقين نداشت يا داشت كه همراهى با او باعث مرگ دنيا و آخرتست نه حيات آن .\r\n","page_name":" 391 ","page_number":47},
  {"content":"\r\n\r\nفراهم آوردهء كه براى يزيد و همه مؤمنان زيان‌آور است . مسلم بن عقيل را بخانهء خود جاى داده و مبارزان و اسباب رزم در منزل خود گرد كردهء و خيال مىكنى اين گونه كارهائى كه انجام داده بر من پوشيده مى - ماند و خبرى از آنها ندارم .\r\nهانى گفت اين گونه كارهائى كه مىگوئى من انجام نداده‌ام و مسلم هم در خانه من نميباشد . پسر زياد گفت . آرى آنچه را مىگويم انجام داده و مسلم هم به خانه تست .\r\nاين سخن چندين بار ميان آنها رد و بدل شد و هانى شديدا انكار مىكرد . ابن زياد كه ديد هانى دست از انكارش برنميدارد و مىخواهد پرده بر روى كردهء خود بپوشاند جاسوس خود معقل را خواند .\r\nمعقل در برابر پسر زياد ايستاد پرسيد آيا اين مرد را مىشناسى جواب داد آرى .\r\nهانى پس از ورود وى فهميد كه معقل جاسوس پسر زياد بوده و اين مدتى كه بخانهء او رفت و آمد مىكرده و اظهار دوستى مينموده براى آن بوده كه بتواند اطلاعات لازم را كسب كرده و به پسر زياد خبر دهد آنگاه يك ساعتى با كمال تحير ايستاده پس از آن به پسر زياد گفت سخن مرا بشنو و گفتهء مرا تصديق نما كه دروغ نمىگويم سوگند به خدا من او را به منزل خود دعوت نكرده و از كار او به هيچ وجه اطلاعى نداشتم تا آنكه به خانه من آمد و درخواست كرد او را به منزل خود به پذيرم من هم چارهء نديدم جز اينكه از او در خانه خود پذيرائى كنم و در نتيجه بايستى متعهد ميهمان‌نوازى او بوده باشم و خواسته‌هاى او را عملى سازم اين بود خلاصهء آنچه جاسوس بيوفايت براى تو بيان كرده و اگر هم بخواهى اكنون ميتوانم به تمام معنى با تو تعهد نمايم كه در صدد آزار تو برنيايم و اسباب ناراحتى ترا فراهم نسازم و آمادهء بيعت با تو باشم و اگر هم بخواهى ممكن است گروى به تو بدهم كه رفته و نامبرده را از خانه خود خارج بسازم و بدين وسيله تعهد ميهمان‌نوازى او را از گردن خود بردارم .\r\nپسر زياد گفت سوگند به خدا هيچ گاه از تو دست برنميدارم تا اينكه او را تسليم دست من نمائى\r\n\r\n","description":"","footnote":"","page_name":" 392 ","page_number":48},
  {"content":"\r\n\r\n( 1 ) هانى گفت سوگند به خدا هيچ گاه چنين كارى نخواهم كرد و چگونه ممكن است ميهمان عزيزم را بدست بريدهء تو تسليم نمايم تا خون پاك او را بريزى . پسر زياد گفت چارهء جز انجام خواسته من نيست . هانى گفت قسم به خدا او را هيچ گاه تسليم تو نخواهم كرد . چون اين سخن چندين مرتبه ميان ايشان رد و بدل شد مسلم بن عمرو باهلى كه در كوفه ، شامى و بصرى غير از او نبود از جاى برخاسته گفت اجازه بده تا من چند كلمه با او سخن بگويم شايد بتوانم او را قانع سازم . مسلم از جا برخاسته او را به گوشهء از قصر دار الامارة كه ابن زياد آنها را مىديده و صداشان را كه اگر بلند مىكردند مىشنيد برده شروع كرد به اندرز دادن و او را سوگند داد كه خود را به كشتن ندهد و در بلا را به روى كسان خود نگشايد و وانمود كرد كه من از كشته شدن سخت متأثرم و اضافه كرد مسلم بن عقيل پسر عموى يزيد و كسان اوست و اينان هيچ گاه پسر عموى خود را نميكشند و زيانى به او وارد نمىآورند بنا بر اين او را بايشان تسليم كن و مطمئن باش كه از اين رهگذر خوارى و نقيصهء متوجه تو نخواهد بود بلكه يكى از افراد را تسليم دست سلطان وقت نمودهء .\r\nهانى پاسخ داد كه ميگوئى عار و ننگى بر من نيست ؟ كدام عار و ننگ از اين بالاتر است كه من ميهمان و پناهنده‌ام را بدست ستمگرى تسليم نمايم با آنكه من زنده و توانا هستم مىبينم و مىشنوم و بازوانم قوى و يارانم بسيارند و سوگند به خدا هر گاه همه از يارى من دست بردارند و مرا بدون ياور گذارند دست از يارى او برندارم تا خود در راه او جان سپارم .\r\nمسلم بن عمرو او را سوگند داد و غرضش آن بود شايد بدين وسيله بتواند ويرا راضى كند ليكن دم سرد او در آهن گرم وى تأثيرى نكرد و هانى ميگفت به خدا قسم هيچ گاه او را بدست پسر زياد تسليم نخواهم كرد . پسر زياد سخن او را شنيد دستور داد او را نزديك من بياوريد چون نزديك وى رسيد گفت سوگند به خدا بايد ويرا تسليم دست من نمائى و در صورتى كه خوددارى نمائى گردنت را خواهم زد .\r\n\r\n","description":"","footnote":"","page_name":" 393 ","page_number":49},
  {"content":"\r\n\r\n( 1 ) هانى گفت عجب انديشهء نابجائى كردهء خيال كردى هر گاه گردن مرا زدى كسى از تو بازخواست نميكند بلكه بمجردى كه چنين كردهء ناپسندى از تو بظهور رسد شمشيرهاى بران از نيام كشيده و گرداگرد خانه ترا احاطه كنند ابن زياد از شنيدن اين سخن پنداشت كه هم اكنون كسان هانى به يارى وى آمده و منتظرند تا به‌بينند كار وى بكجا كشيده خواهد شد گفت واى بر تو و بدا به حال تو مرا از شمشيرهاى كشيده مى - ترسانى آنگاه فرمان داد تا ويرا نزديك تخت او آوردند بلا درنگ چوب دستى كه در دستش بود بالا برده و آنقدر بسر و صورت هانى زد تا دماغش را شكست و رو و محاسنش را خون‌آلود كرد و پوست صورتش كنده شد و در نتيجه چوب‌دستى پسر زياد شكست هانى كه اين عمل وحشيانه و ناجوانمردانه را از پسر زياد ديد دست دراز كرد و خواست شمشير مأمورى كه در كنارش بود بگيرد و زاده زياد را به پيشينيان خود ملحق سازد وى ممانعت كرد .\r\nابن زياد براى رسوا كردن و ناسزا گفتن به هانى اظهار داشت اين مرد از خوارج است و خون او بر ما حلال است او را كشان كشان و از حضور ما خارج كنيد . غلامان بگفته آن ناپاك ، هانى را چنان كه گفته بود از پيش پسر زياد برده و در خانهء محبوس ساخته و در را به روى او بستند و بدستور وى پاسبانهائى بر آنجا موكل داشتند حسان بن اسماء كه از عمل ناپسند پسر زياد ناراحت بود بوى خطاب كرده گفت پسر زياد عجب مكر نامناسبى آوردى يعنى او را خارجى خواندى و آزار كردى تو بما گفتى براى استحكام ارتباط و همكارى با تو ويرا بحضور آورديم و تو بجاى آنكه با وى به نيكى رفتار نمائى دماغش را شكستى و صورتش را خون آلود ساختى و محاسنش را خونين نمودى و اراده كردى او را از پاى درآورى پسر زياد كه از اظهار نامبرده سخت ناراحت شد از روى تمسخر گفت تو اينجا هستى ! آنگاه او را هم دستور داد با مشت زده بگوشهء نشانيدند محمد اشعث كه از سرانجام حسان بيمناك شد دهان چاپلوسى گشاده گفت ما از آنچه امير به سود يا زيان ما كند خوشنوديم زيرا امير ميخواهد با انجام دادن مقاصد خود ما را تأديب نمايد .\r\n\r\n","description":"","footnote":"","page_name":" 394 ","page_number":50},
  {"content":"\r\n\r\n( 1 ) پس از اين پيش‌آمد خبر به عمرو بن حجاج رسيد كه هانى كشته شده وى بجانب مردم مذحج رهسپار شده و با عدهء بسيارى اطراف قصر پسر زياد را احاطه كردند نامبرده صدا بلند كرده . هان من پسر حجاجم و اينان سوارگان و بزرگان مذحج‌اند دست از مقصود خود برندارند و پراكنده نشوند و تا آخرين قطرهء خون ايستاده‌اند زيرا اينان شنيده‌اند كه بزرگشان كشته شده و اكنون براى خونخواهى آمده‌اند .\r\nبه پسر زياد از آمدن نامبردگان اطلاع دادند .\r\nپسر زياد به شريح قاضى گفت اينك به حبس رفته و وضع هانى را از نزديك مورد بررسى قرار داده و نتيجهء مطالعاتت را به آنها اعلام كن و معلوم ساز كه وى زنده است و كشته نشده .\r\nشريح حسب الامر وارد بر هانى شد هانى كه ويرا ديد دانست كه به طمع مال و مقام براى شهادت نابجا آمده او را از خدا بيم داده و بجناب الهى او پناهنده شده گفت نابود شدند مردم من ، كجايند دينداران و كجايند اهل مصر و اين سخنان را در هنگامى ميگفت كه خون بر رخسارش جارى ميشد در اين هنگام صداى همهمه و غوغاى مردم خود را كه كنار قصر آمده بودند استماع كرد گفت خيال ميكنم اين همهمهء مردم مذحج و پيروان مسلمان منست و يقين دارم هر گاه ده نفر از آنها بتوانند بر من وارد شوند مرا از اين بيچارگى رهائى خواهند داد .\r\nشريح كه صداى هانى را شنيد بجانب مردم مذحج رفته اظهار داشت پسر زياد از موقعيت شما و بستگى و علاقه شما نسبت به هانى اطلاع پيدا كرد و چون شما را ناراحت ديد به من دستور داد تا از نزديك با هانى ملاقات كرده و خبر سلامتى او را بشما اطلاع دهم منهم حسب الامر با وى ملاقات كرده و اينك ميگويم مشار اليه زنده و كسى كه خبر قتل او را بشما داده دروغ گفته است .\r\nعمرو بن حجاج و ياران او كه خيال كردند قاضى شهر راست ميگويد ( واى بر اين قاضيان بىحيا\r\n\r\n","description":"","footnote":"","page_name":" 395 ","page_number":51},
  {"content":"\r\n\r\n) خدا را سپاسگزارى كرده مراجعت نمودند .\r\n( 1 ) پسر زياد كه خود را از آسيب مذحجيها آسوده يافت از قصر دار الاماره خارج شده با عدهء از بزرگان و لشكريان خود به مسجد وارد شد و بمنبر رفت و گفت اى مردم از خدا و پيشوايان خود پيروى كنيد و در ميان خود تفرقه ايجاد ننمائيد زيرا ممكن است بر اثر دوئيت به هلاكت برسيد و خوار گرديد و كشته شويد و آزار بينيد و سرانجام بكارزار منجر شود و بدانيد كه برادر شما كسى است كه بشما راست بگويد و كسى كه شما را از راه ناشايست بترساند معذور است و جاى اعتراضى براى او نيست .\r\nسخن را بدينجا رسانيد هنوز از منبر فرود نيامده بود ديده‌بانان و مفتشان از باب تمارين وارد شده با تأكيد تمام ميگفتند مسلم بن عقيل آمد . پسر زياد براى آنكه غافل گير نشود بسرعت از مسجد خارج شد و وارد قصر شده درب را محكم بستند .\r\nعبد اللَّه حازم گويد به خدا سوگند من از طرف مسلم بن عقيل مأمور بودم تا به‌بينم سرانجام كار هانى بكجا خواهد رسيد هنگامى كه مشار اليه مضروب و محبوس گرديد بر اسب سوار شده و نخستين كسى بودم كه بر مسلم وارد شدم و خواستم نامبرده را از پيش‌آمد هانى باخبر سازم عدهء از زنان بنى مراد را ديدم كه اظهار دريغ و افسوس ميكردند مسلم كه از اين خبر شوم اطلاع پيدا كرد دستور داد تا اصحاب او كه چهار هزار نفر بودند و همه در اطراف منزل او سكونت داشتند بخوانم و آنان را به اين شعار دعوت نمايم ( يا منصور امت ) من هم آنها را با همين شعار خوانده اصحاب مسلم در اندك وقتى حاضر شده حضرت مسلم لواى جنگ را براى سرداران كنده و مذحج و تميم و اسد و مضر و همدان ترتيب داد و مردم\r\n\r\n","description":"","footnote":"","page_name":" 396 ","page_number":52},
  {"content":"\r\n\r\nرا آماده كارزار فرمود ( 1 ) فاصلهء نشد بازار و مسجد از جمعيت مردم پر شد و تا شب يكى بعد از ديگرى به افراد مسلم ميپيوست تا از همه طرف كار بر پسر زياد سخت شد و او تا ميتوانست از در دار الاماره مواظبت ميكرد و در قصر به غير از سى نفر نوكر و بيست نفر از اشراف و خواصش ديگرى وجود نداشت و عده از اشراف مردم كه حضور نداشتند وقتى از پيش‌آمد مسلم باخبر شدند به آهنگ او حركت كرده و از درى كه كنار دار روميين بود بر او وارد ميشدند و آنها كه با پسر زياد بودند از پشت بام بمشاهده ياران مسلم آمده بودند و آنان را اصحاب مسلم با سنگ ميزدند و به آنها و عبيد اللَّه و پدرش بد ميگفتند .\r\nابن زياد براى آنكه هر چه زودتر به منظور خود نائل شود كثير بن شهاب را خوانده و به او گفت به قبيله مذحج وارد شده و آنها را كه ممكن است در اطاعت او درآيند از يارى مسلم منصرف بسازد و از كارزار بيم دهد و از مخالفت با سلطان بترساند و به محمد بن اشعث گفت به قبيله كنده و حضرموت وارد شده و آنها كه از او پيروى نمايند در تحت لواى امان خود قرار دهد و همين دستور را به قعقاع ذهلى و شبث بن ربعى و حجار بن ابجر عجلى و شمر بن ذى الجوشن عامرى داده و ما بقى را امر كرد تا در دار الاماره بمانند زيرا ميترسيد هر گاه آنها را بمأموريتى بفرستد جز معدودى با وى نخواهند ماند .\r\nكثير بن شهاب حسب الامر مردم را از يارى مسلم منصرف ميساخت و محمد بن اشعث براى انجام مأموريت خود آمده تا كنار خانه‌هاى بنى عماره رسيد ، ( 2 ) مسلم از كار او باخبر شده عبد الرحمن شبامى را فرستاده تا ويرا دستگير نمايد او هم كه جمعيت همراهيان ويرا ديده جا خالى كرد و به اتفاق\r\n\r\n","description":"","footnote":"","page_name":" 397 ","page_number":53},
  {"content":"\r\n\r\nكثير و قعقاع و شبث مردم را از همراهى با مسلم بازمىداشتند و از مخالفت با سلطان بيم ميدادند تا در نتيجه عده بسيارى از مردم خود و ديگران را گردآورده و به اتفاق آنان از جانب دار الروميين وارد قصر شدند كثير به پسر زياد گفت خدا كار ترا اصلاح كند اينك عده بسيارى از اشراف مردم و لشكريان و دوستان ما در قصر حضور دارند بنا بر اين مناسب است بكمك اين عده خروج كرده و بر دشمنان خود حمله نمائيم ليكن پسر زياد بسخن او اعتنائى نكرد و لوائى براى شبث بن ربعى ترتيب داد و او را بيرون فرستاد و مردم همچنان تا شب هنگام همراه مسلم بودند و شديدا اظهار پشتيبانى مينمودند پسر زياد براى آنكه هر چه زودتر مردم را از اطراف مسلم پراكنده سازد اشراف را گردآورده و دستور داد از پشت بام دار الاماره با مردم گفتگو نمايند و به آنان كه اطاعت كنند وعده صلهء زيادترى داده و ثابت كنند كه مىتوانند از اين رهگذر موقعيت بيشترى نزد امير بدست آورند و آنها كه مخالفت كنند از همه گونه جائزه محروم و به عقوبت گرفتار شوند و ضمنا خاطر نشان سازند كه بدين نزديكى لشكر از شام وارد كوفه خواهد شد .\r\nكثير بن شهاب طبق دستور با مردم از همين قبيل سخنان گفت تا وقتى كه نزديك بود آفتاب غروب كند آنگاه اضافه كرد اى مردم شب دررسيد بهتر آنست كه بخانهاى خود برگرديد و دست از آشوب برداريد و خود را بكشتن ندهيد زيرا به همين زودى لشكر يزيد وارد كوفه خواهد شد و امير با خداى خود پيمان بسته هر گاه به همين تصميم كه داريد برقرار باشيد و بكارزار بپردازيد و امشب را بخانهاى خود برنگرديد بازماندگان شما را از عطيه ملوكانه محروم بسازد و جنگجويان شما را در كوچهاى شام سرگردان نمايد و تندرست شما را بجرم ناتندرست و حاضر شما را بگناه غائبان مؤاخذه كند تا سرانجام به يك يك از\r\n\r\n","description":"","footnote":"","page_name":" 398 ","page_number":54},
  {"content":"\r\n\r\nنافرمانان همين شراب ناگوار را بياشاماند و بجزاى خود برساند .\r\n( 1 ) و نيز اشراف كوفه هم با همين بيان مردم را بيمناك ساختند .\r\nمردم كه اين سخنان را شنيدند تحت تأثير قرار گرفته و اندك اندك متفرق شدند تا كار به جايى رسيد كه مادر پيش فرزند و برادرش مىآمد و او را از مسلم منصرف ميساخت و پدر نزد فرزند و برادرش مىآمد و او را از ارادهء كه كرده باز ميداشت و ميگفت فردا لشكر شام خواهد آمد تو چگونه مى - توانى با آنان نبرد كنى و خود را از دام فتنه آنان برهانى اكنون تا وقت دير نشده به خانه خود بازگرد و از تصميم خود دست بردار و به همين كيفيت مردم يكى پس از ديگرى از اطراف مسلم پراكنده شدند تا وقتى كه مسلم در ميان مسجد به نماز مغرب پرداخت و آن هنگام جز سى نفر از چهار هزار نفر باقى نماندند مسلم كه ديد به غير از همين عده كس ديگرى با او باقى نمانده « 1 » از مسجد به طرف ابواب كنده متوجه شد هنوز به ابواب نرسيده بيست نفر ديگر هم از آن عده جدا شدند از باب كه خارج شد همان ده نفر هم دست از يارى او برداشتند و كسى نبود كه ويرا به طرفى دلالت كند مسلم توجه كرد از ياران بىوفا كسى نمانده كه او را در اين وقت شب راهنمائى كند و يا بمنزلش ميهمان نمايد و با او همكارى و همگامى كند و اگر با دشمنى مصادف شود بوى يارى نمايد .\r\nمسلم در ميان كوچه‌هاى كوفه متحير و سرگردان از اين طرف به آن طرف ميرفت و نميدانست به كجا ميرود و همچنان به راه خود ادامه ميداد تا بخانهاى بنى جبله از مردم كنده رسيد و آمد تا بدر خانهء\r\n\r\n\r\n\r\n\r\n","description":"","footnote":"\r\n( 1 )\r\n فريضهء ظهر و عصر و مغرب آنجا * ادا كرد و جماعت بود برپا\r\nچو مسلم فرض خفتن را ادا كرد * پس از اتمام رو اندر قفا كرد\r\nنديد از اهل بيعت يك مددكار * نمانده كس به غير از فرد دادار\r\nبه خود ميگفت و ميناليد مسلم * چه شد مسلم چه باشد لا نسلم \r\n","page_name":" 399 ","page_number":55},
  {"content":"\r\n\r\nزنى طوعه نام نزديك شد .\r\n( 1 ) طوعه كنيز اشعث بن قيس بود و از او فرزندى داشت اشعث ويرا آزاد كرد و اسيد حضرمى او را بهمسرى خود انتخاب نمود و از او فرزندى آورد بنام بلال نامبرده در آن روز كه مردم به يارى مسلم حركت كرده بودند او هم باتفاق آنان به مسجد رفته بود مادرش كه از پيش‌آمد روز تا اندازهء خبردار بود دم در خانه ايستاده و منتظر آمدن فرزندش بود .\r\nمسلم كه بر خلاف انتظار چشمش به آدمى افتاد بر او سلام كرد طوعه جواب سلام داده مسلم اظهار تشنگى كرده و از او درخواست آب كرد زن به اندرون خانه رفته جامى آب تقديم حضور مبارك نمود مسلم آب آشاميد و همان جا نشست طوعه جام آب را به خانه برد و بازگشت ديد هنوز مسلم منتظر است گفت اى بندهء خدا مگر آب نياشاميدى جواب داد آرى گفت پس چرا بخانهء خود نميروى . مسلم پاسخى نداد بار ديگر همين سخن را اعاده كرد جوابى نشنيد بار سوم طوعه ناراحت شده گفت سبحان اللَّه اى بنده خدا از اينجا برخيز و به خانه خود برو زيرا مناسب نيست بر در خانه من بنشينى و من روا ندارم در اين وقت شب كنار خانه من بيارامى .\r\nمسلم كه چند ساعت قبل بر روى ديدگان مردم بيوفا جا داشت و اصحابش براى ميهمانى او بر يك ديگر پيشدستى ميجستند و اكنون زنى با وى چنين معامله مىكند - سخت متأثر شده گفت اى زن من در اين شهر غريبم و خانه و يارى ندارم « 1 » ممكن است امشب را به من احسان نموده و در منزل خود جاى داده و پس از اين پاداش احسان ترا بنمايم پرسيد اى بندهء خدا تو كيستى كه پس از اين خدمت مرا\r\n\r\n\r\n\r\n\r\n","description":"","footnote":"\r\n( 1 )\r\n غريب كوفه با چشم پراختر * بدان زن گفت كاى فرخنده مادر\r\nمرا سوز عطش بربوده از تاب * رسان بر كام خشكم قطرهء آب\r\nيكى چوبين قدح آب گوارا * بدادش طوعه از روى تمنا\r\nپس آنكه گفت با صد مهربانى * به آئين زنان چونان كه دانى\r\nشب است و كوفه پر آشوب و تشويش * روان شو سوى آسايشگه خويش\r\nبرون انداخت راز خويش از دل * بگفتش نيستم در كوفه منزل\r\nمر اين آشوب و گيراگير و غوغا * براى من نموده چرخ برپا \r\n","page_name":" 400 ","page_number":56},
  {"content":"\r\n\r\nپاداش ارزانى فرمائى ( 1 ) فرمود من مسلم بن عقيلم كه اين مردم به من دروغ گفتند و از راه حيله‌گرى درآمدند و سرانجام مرا تنها گذارده و از كس و كار دور نمودند . طوعه كه انتظار چنين كسى را نداشت و ضمنا سخن تازهء استماع نمود از روى تعجب پرسيد براستى تو مسلم بن عقيلى ؟ فرمود آرى گفت .\r\n گر خانه محقر است و تاريك * بر ديده روشنت نشانم \r\nاينك خانهء محقر من در اختيار شماست آنگاه مسلم را در اطاق ديگرى كه خود سكونت نداشت راهنمائى كردهء و لوازم استراحت آن حضرت را فراهم ساخته غذا حاضر كرد ليكن مسلم از آنجا كه از دست كوفيان بدسيرت سخت ناراحت شده بود غذا ميل نفرمود فاصلهء نشد فرزندش بلال به خانه آمد ديد مادرش بر خلاف معمول در اطاق ديگرى زياد رفت و آمد مىكند از اين عمل مادرش به شك افتاده گفت اى مادر به خدا قسم از رفت و آمد زيادى كه بر خلاف معمول در اين اطاق مىنمائى مرا مشكوك ساختهء و خيال مىكنم در آنجا سر و سرى پيدا كردهء . پاسخ داد دست از اين پرسش بردار گفت چنين نيست بلكه به خدا سوگند بايد مرا از اين سر باخبر كنى گفت بهتر آنست دست از اين كار برداشته و بگذارى تا اين امر پنهان بماند پسر اصرار زياد كرد مادر كه ديد انكار او فائده ندارد و ممكن است سرانجام خوبى نداشته باشد چاره نديده گفت هر گاه از حقيقت اين قضيه باخبر شوى قول خواهى داد كه با كسى اين راز را بميان نياورى و كسى را با خبر نسازى جواب داد آرى . مادر ، او را سوگند داد و نزول اجلال ميهمان تازه وارد كه موجب بركات الهى است بوى اطلاع داد پسر كه از آمدن مشار اليه باخبر شد سخنى نگفت و گوشهء سر گذارد و خوابيد .\r\nپس از آنكه مردم از اطراف مسلم پراكنده شدند فاصله زيادى شد كه سر و صداى اطرافيان مسلم به گوش پسر زياد نرسيد با آنكه پيش از اين پيوسته سخنان و فرياد نامبردگان گوش آن بيهوش را كر ميكرد ، وى به كسان خود دستور داد از پشت بام دار الاماره بخارج نگران باشند كه آيا از همراهيان\r\n\r\n","description":"","footnote":"","page_name":" 401 ","page_number":57},
  {"content":"\r\n\r\nمسلم كسى باقى مانده يا خير ؟ ( 1 ) آنان پس از اخذ اطلاع بوى خبر دادند كه كسى از آنان باقى نيست . پسر زياد گفت خوب جستجو كنيد ممكن است در مخفيگاه در كمين شما باشند آنها نيز تختهاى مسجد را كشيده و مشعلها بدست گرفته و از اطراف مسجد و صفه‌هاى آن آويزان ميكردند و چون بطورى كه بايد و شايد نميتوانستند كاملا بررسى به عمل آورند قنديلها را افروخته و نيهائى كه با پارچه سرهاى آنها را بسته بودند روشن نمودند و بدين وسيله دور و نزديك و همه تاريكيها و حتى اطراف منبر را نيز مورد بررسى قرار داده اثرى از كسى نيافتند معلوم شد آنها كه سنگ يارى حسين و نائب او را به سينه ميزدند هم اكنون در خواب ناز و در بستر نازنينانشان آرميده‌اند هنگامى كه كاملا اطلاع پيدا كردند كسى از ياران مسلم باقى نمانده ابن زياد را از فداكارى ياران مسلم و پشتيبانى از حضرت او را به آن ناستوده خبر دادند او هم با كمال راحتى دستور داد در پيشگاه دار الاماره را كه به مسجد باز ميشده بگشايند آنگاه خود و يارانش وارد مسجد شده بمنبر رفت و امر كرد همه كسان او گرداگرد منبر قرار بگيرند هنوز موقع نماز خفتن نرسيده بود فرمانداد عمرو بن نافع در ميان كوفه مردم را ندا كرده بگويد هر كسى كه از نوكران و سرشناسان و جنگجويان كه نماز خفتن را در مسجد بجا نياورد در امان امير نخواهد بود . ساعتى نگذشت اين ندا مانند شهاب ثاقب در دلهاى آن بيچارگان تأثير كرد و در اندك وقتى مسجد پر از جمعيت شد منادى مردم را براى نماز جماعت اعلام كرد پسر زياد دستور داد پاسبانان و نگهبانان اطراف او را مواظبت كرده مبادا يكى از ياران مسلم بوى حمله نمايد و او را از پاى درآورد بى خبر از آنكه اگر آنان اهل غيرت و مردانگى بودند نبايد با يك بادى از اطراف نائب خاص حسين ع پراكنده شوند مجملا با كمال آرامى نماز خفتن را بجا آورده بمنبر رفت پس از حمد و ستايش خدا گفت : ( 2 ) همانا فرزند نادان و سفيه عقيل دست بمخالفتى زد و پرده نفاقى دريد كه همه شما از آن -\r\n\r\n","description":"","footnote":"","page_name":" 402 ","page_number":58},
  {"content":"\r\n\r\nباخبريد و در امان خدا نخواهد بود كسى كه فرزند عقيل را در خانه خود نگهدارى و پذيرائى نمايد و كسى كه او را بياورد و تسليم دست ما كند ديه او را بوى خواهيم پرداخت هم اكنون اى بندگان خدا از خدا بهراسيد و دست از بيعت و اطاعت خود برمداريد و وسيله براى نابودى خود فراهم مسازيد .\r\nآنگاه به حصين بن نمير خطاب كرده گفت مادرت بعزايت بنشيند هر گاه يكى از كوچه‌هاى كوفه را خاطر كنى يا طورى بىاحتياطى بخرج بدهى كه فرزند عقيل از دست تو فرار كند و نتوانى او را بحضور ما بياورى ، اينك ما اختيار تمام خانهاى كوفه را بدست تو داديم و بر تو لازمست كه در تمام كوچه‌هاى كوفه نگهبانان و مفتشان قرار داده و بامداد خود شخصا همه خانه‌ها را وارسى خواهى كرد تا مسلم را تسليم ما كنى حصين بن نمير از مردم بنى تميم و سرپاسبان پسر زياد بود .\r\nپس از اين بيان و دستور پسر زياد وارد قصر دار الاماره شد و همانوقت رايتى براى عمرو بن حريث ترتيب داد و او را امير مردم ساخت و صبحگاه بر مسند امارت جلوس كرد و اذن عام داد مردم دسته دسته بسلام پسر زياد آمدند از جمله واردين محمد بن اشعث بود پسر زياد از او كاملا احترام گذارده و او را در كنار خود نشانيد و گفت آفرين به كسى كه با امير خود حيله‌گرى ننمايد و سر بفرمان باشد .\r\nفردا صبح ، بلال پهلوى عبد الرحمن بن محمد اشعث آمده او را از محل مسلم باخبر ساخت و خاطرنشان كرد ديشب را نامبرده در منزل مادر او بسر برده عبد الرحمن كه از چنين مژدهء باخبر شد بلا درنگ نزد پدرش كه پيش پسر زياد بود آمد و او را با سرگوشى از محل مسلم باخبر ساخت ابن زياد هم كه احساس كرد ممكن است خبرى از مسلم آورده باشد به محمد گفت هم اكنون از جاى برخيز و او را دستگير كرده پيش ما بياور محمد آماده انجام وظيفه شد ابن زياد ميدانست هر گاه ديگران را به يارى محمد مأمور بدارد ممكن است آمادگى نشان ندهند لا جرم مردم او را بهمراهى محمد مأمور داشت ( 1 ) و\r\n\r\n","description":"","footnote":"","page_name":" 403 ","page_number":59},
  {"content":"\r\n\r\nعبيد اللَّه سلمى را با هفتاد نفر از مردم قيس همراه محمد كرد تا به آهنگ خانه طوعه حركت كردند مسلم صداى پاى اسبان و سر و صداى سوارگان را شنيد دانست براى دستگيرى او مىآيند او هم پيشدستى كرده شمشير از نيام كشيده بر آنان حمله كرد و آنها را از خانه بيرون نمود بار ديگر وارد خانه شدند باز آن شير بيشه شجاعت بر آن روبهان حمله كرد اين بار بكر بن حمران با وى درآويخت و شمشيرى بر دهان مسلم فرود آورد لب بالائين آن حضرت را بريد و بر لب پائين رسيده و دو دندان او را شكست و مسلم ع با همان حال ضربتى بر سر او وارد آورد و ضربت ديگرى بر پشت گردن او زد كه نزديك بود از شكم او سر بيرون آورد وقتى كه مردم ديدند به اين سادگى ممكن نيست مسلم را از پاى درآورند به پشت بام رفته او را او را هدف سنگها قرار داده و نيها را آتش ميزدند و روى سر او ميريختند مسلم ع كه اين گونه نامردى را از آنان مشاهده كرد با شمشير كشيده از خانه طوعه خارج شد و بمقاتله پرداخت محمد اشعث به او عرض امان كرده و اظهار داشت خود را بكشتن مده و دست از جنگ بردار ليكن حضرت مسلم بگفته او اعتنا نكرده همچنان جنگ ميكرد رجز ميخواند و ميفرمود من حاضر نيستم برده شما شوم و كشته شوم بلكه ميخواهم جوانمردانه از دنيا بيرون روم با اينكه مرگ سخت و بر من ناگوار است و ميدانم با اين حال كه شما نامردان اطراف مرا گرفته‌ايد هر گاه اندكى بگذرد شعاع خورشيد ميتابد و آب سرد را گرم و تلخ مىكند و كار را بر من دشوار ميسازد و خبر دارم كه هر كسى در زندگى روز سختى را در پيش دارد و من ميترسم هر گاه به امان شما تن در دهم ديگران مرا دروغگو به پندارند و بگويند او ناتوان بود و دستگير شد يا او را بحيله گرفتيم محمد اشعث گفت چنين نيست كسى منكر دلاورى تو نميباشد و بحيله دستگير نميشوى بلكه بدون سبب بيتابى مكن زيرا پسر عموهاى تو ترا نميكشند و زيانى به تو وارد نمىآورند .\r\n\r\n","description":"","footnote":"","page_name":" 404 ","page_number":60},
  {"content":"\r\n\r\n( 1 ) مسلم از زيادى كارزار و سنگهاى بسيارى كه بر بدنش وارد آمده بود از جنگ درمانده شده و از كار افتاده و پشت به ديوار خانه طوعه - كه ديشب پيرزنى با كمال مردانگى از او پذيرائى كرد و امروز زنانى به شكل مردان او را بنامردى از پاى درآوردند - داد پسر اشعث دوباره ويرا امان داد . مسلم كه يقين داشت آنان دروغ ميگويند از روى انكار پرسيد آيا چنان كه ميگوئى در امانم ! گفت آرى در امانى از مردمى كه حضور داشتند نيز همين سؤال را كرده آنان نيز ويرا امان دادند مگر عبيد اللَّه سلمى كه ويرا امان نداده و گفت « لا ناقة لى في هذا و لا جمل » من در باره امان تو شتر نر و ماده ندارم و خلاصه از طرف من در امان نيستى اين سخن را گفت و خود را دور ساخت مسلم فرمود اگر مرا امان نداده‌ايد من حاضر نيستم دست در دست شما گذارم ليكن آنان كه صلاح خود را در امان مسلم ديدند به امان او اعتراف كرده و استرى آورده ويرا بر آن سوار كردند و اطراف او گرد آمدند و شمشير از او برگرفتند اينجا بود كه مسلم ع از خود نااميد شد و ديدگانش گريان شده قطرات مرواريد چشم بر رخسار مباركش كه آفتاب آسمان جلال الهى بود جارى شد و همان جا فرمود اين عمل نخستين حيله شما بود .\r\nپسر اشعث گفت آرزومندم از اين پيش‌آمد آزارى به تو نرسد فرمود آرى بايد به همين آرزو بود ليكن امان شما كجاست آنگاه كلمه استرجاع  إِنَّا لِلَّهِ وَ إِنَّا إِلَيْهِ راجِعُونَ  را به زبان جارى كرده گريست عبيد اللَّه سلمى از روى تمسخر گفت كسى كه در صدد بدست آوردن كارى است كه تو بطلب آن برآمده ديگر گريه نميكند .\r\nمسلم فرمود سوگند به خدا من براى خود نمىگريم و از كشته شدن باكى ندارم و با آنكه به اندازه يك چشم بهمزدن حاضر براى مرگ نمىباشم در عين حال گريه من براى كسان منست كه بفريب شما\r\n\r\n","description":"","footnote":"","page_name":" 405 ","page_number":61},
  {"content":"\r\n\r\nروبه صفتان به آنان نگاشتم تا بدين صوب عزيمت كنند گريه من براى حسين و ياران اوست .\r\n( 1 ) آنگاه به پسر اشعث توجه كرده فرمود ميدانم از اين امانى كه به من دادهء نتيجهء نخواهم برد ليكن اگر بتوانى قدم خيرى براى من بردار و آن اينست كه از جانب من كسى را به طرف امام حسين ع روانه كنى كه هم اكنون در راه است و به زودى به طرف شما خواهد آمد به آن حضرت چنين عرضه بدارد « پسر عقيل كه گرفتار جفاى دشمنان است و به زودى كشته مىشود مرا به طرف شما گسيل داشته و مىگويد پدر و مادرم فداى تو و خاندانت باد با همراهيان خود بازگرد و به طرف كوفه ميا مبادا بگفته و خواسته كوفيان اطمينان داشته باشى زيرا كوفيان همان مردمى هستند كه پدر بزرگوارت همواره درخواست مىكرد مرگ يا قتل او را از آنان جدا سازد . مردم با تو دروغى بيعت كردند و آدم دروغگو رأى صحيحى ندارد » .\r\nپسر اشعث گفت چنين نيست كه از امان من نتيجهء حاصل نشود بلكه به خدا سوگند فرمودهء ترا عملى مىكنم و به پسر زياد اطلاع مىدهم كه ترا امان داده‌ام .\r\nبالاخره پسر اشعث حضرت مسلم ع را با چنان وضع ناگوارى به در قصر آورده اجازه خواسته ويرا اذن دخول دادند چون بحضور آن بينور رسيد پيش آمد مسلم و ضربهء كه بكر بر دهان مباركش وارد آورده و امان نامهء كه به حضرت مشار اليه تقديم كرده بوى اطلاع داد عبيد اللَّه از كار بر خلاف انتظار وى برآشفت و گفت بچه دليل و از كجا بوى امان دادى تو پنداشتى ما ترا به تعقيب او فرستاديم كه ويرا امان بدهى بلكه ما ترا مأموريت داديم تا ويرا دستگير نمائى پسر اشعث كه تيرش را بخطا خورده يافت ساكت شد و حرفى نزد .\r\n( 2 ) هنگامى كه مسلم ع به در قصر رسيد از گرمى هوا و گرفتارى و برابرى با دشمن و بيوفائى\r\n\r\n","description":"","footnote":"","page_name":" 406 ","page_number":62},
  {"content":"\r\n\r\nآنان به سختى تشنه شد و در كنار قصر عدهء از مردم از جمله عمارة بن عقبه و عمرو بن حريث و مسلم بن عمرو و كثير بن شهاب نشسته و منتظر اذن دخول بودند مسلم چشمش بكوزه آب خوشگوارى افتاد كه در كنارى گذارده‌اند فرمود جرعهء از اين آب به من بدهيد تا اندكى راحتى پيدا كرده رفع عطشم بشود .\r\nمسلم بن عمرو بجاى آنكه از يادگار خاندان رسول خدا پذيرائى كرده جام آبى به او بدهد گفت اى مسلم مىبينى چقدر آب خوشگوار و سرديست سوگند به خدا قطرهء از آن نخواهى آشاميد مگر اينكه بجهنم وارد و از حميم آن بياشامى .\r\nيادگار عقيل پرسيد تو كيستى اى بيحياى روبه صفت كه با شير بيشه ولايت چنين سخن مىگوئى پاسخ داد من همان كسى هستم كه هنگامى كه پرده از چهرهء حق يعنى پسر زياد برداشته شد آن را شناختم و تو آن را زير پا انداختى و با پيشواى خود بنحو شايستهء رفتار كردم و تو با حيله وارد شدى و من از او پيروى كردم و تو سرپيچى نمودى من مسلم بن عمرو باهليم . مسلم فرمود مادرت بعزايت به نشيند چقدر جفاكار و دل‌سختى اى پسر باهله تو از من سزاوارترى كه از حميم و آب ناگوار جهنم بنوشى و در آن وارد شوى .\r\nآنگاه ضعف عجيبى بمسلم ع دست داد و چارهء نديد جز اينكه به‌نشيند و تكيه بر ديوار دهد .\r\nعمرو بن حريث كه شاهد پيش‌آمد مسلم و پسر باهلى بود بغلامش دستور داد كوزهء آبى با ظرف حضور مشار اليه ببرد غلام جامى از كوزه پر كرده تقديم حضور داشت ، مسلم جام را گرفت بمجردى كه نزديك دهان آورد از خون دهان مباركش ممتلى شد و يك بار يا دو بار ديگر همين عمل تكرار شد و هر دفعه آب را ميريخت مرتبه سوم كه جام را از آب پر كرد و نزديك دهان آورد دندانهاى آسيب ديده بيش دهانش در ميان جام ريخت مسلم پس از اين خدا را سپاسگزارى كرده فرمود اگر اين آب ، رزق مقسوم من بود ممكن بود از آن استفاده كنم ليكن معلوم مىشود از آن بهرهء ندارم .\r\n( 1 ) در اين وقت فرستادهء پسر زياد آمد و او را اذن دخول داد مسلم هنگامى كه بر زادهء برباددادهء پسر\r\n\r\n","description":"","footnote":"","page_name":" 407 ","page_number":63},
  {"content":"\r\n\r\nزياد وارد شد سلام نكرد شكمپرستانى كه اطراف آن روباه مثل را گرفته بودند اعتراض كردند هان چرا بر او سلام نكردى پاسخ فرمود اگر او آهنگ كشتن مرا دارد هيچ گاه سلام بر او مباد و اگر به قصد كشتن من نيست بسيار بر او سلام خواهم كرد .\r\nپسر زياد گفت بجان خودم سوگند كشته خواهى شد فرمود چنين است و براستى عازم قتل منى ! گفت آرى . فرمود اينك كه فرصت باقى است به من اجازه بده تا با يكى از نزديكان خود وصيتى كنم .\r\nپسر زياد گفت اجازه دادم .\r\nمسلم ع توجهى باطرافيان پسر زياد كرده از ميان همه آنها چشمش به عمر سعد افتاد فرمود اى زاده سعد من با تو خويشاوندم اكنون در اين خانه ستم ، نيازى به تو دارم و بر تو لازم است نياز مرا بر - آورى و آن را از ديگران پوشيده بدارى .\r\nپسر سعد ابتدا حاضر نشد بسخن حضرت مسلم توجهى كرده و حاجتش را برآورد پسر زياد از اينكه نامبرده به آئين خويشاوندى اعتنائى نكرده بشگفت آمده پرسيد چرا نياز پسر عمت را برنمىآورى و به انجام حاجت او قيام نمىكنى ؟ ! عمر سعد چارهء نديد ، هر دو بگوشهء از قصر كه پسر زياد هم آنها را ميديد رفتند .\r\nحضرت مسلم فرمود اى پسر سعد از آغازى كه بكوفه وارد شدم هفتصد درهم وام گرفتم پس از من شمشير و زره مرا به فروش و قرض مرا ادا كن و چون به تيغ كين پسر زياد كشته شدم و برياض رضوان خراميدم بدن پاك مرا از آن ناپاك سفاك بگير و به خاك سپار و كسى را امر كن تا حسين ع را كه در راه ملاقات مىكند از آمدن بكوفه منصرف بسازد زيرا من بحسين ع نوشته بودم كه به زودى بجانب كوفه كوچ فرمايد و يقينا هم اكنون در راه است .\r\nحضرت مسلم ع وصيتهايش را بزادهء ناپاك سعد نمود او هم بمجردى كه به طرف تخت پسر زياد روان شد براى خوش‌آيند وى گفت اميرا متوجه شدى مسلم چه وصيتهائى به من كرد آنگاه همه آنها را به او\r\n\r\n","description":"","footnote":"","page_name":" 408 ","page_number":64},
  {"content":"\r\n\r\nخبر داد ( 1 ) پسر زياد گفت كسى كه بمسند امانت دارى قرار مىگيرد خيانت نمىكند و تو بايد اسرار او را نهفته ميداشتى ليكن مسلم خائنى را امين خود ساخت .\r\nپسر زياد پس از اين بزادهء سعد خطاب كرده گفت آنچه را مسلم در اختيار تو گذارد تا به فروش رسانى و وام او را بدهى ما از تو ممانعت نخواهيم كرد و هر كارى كه خود ميخواهى بانجام خواهى آورد و اما بدن او را چون ما سر از بدنش جدا كرديم پروائى نداريم هرجا خواهد شد به خاك سپرده شود يا بر خاك بماند و اما در خصوص حسين ع اگر او به آهنگ ما برنخيزد ما آهنگ او نخواهيم كرد .\r\nآنگاه وصيتهاى مسلم پسر زياد را تحريك كرده چون كوره شعله‌ور شد گفت آرام باش اى پسر عقيل آمدى و جمعيت مردم را متفرق ساختى و آنها را بدشمنى بر يك ديگر تحريك نمودى .\r\nحضرت مسلم ع فرمود چنان نيست كه مىپندارى من براى اختلاف ميان مردم نيامدم بلكه مردم اين شهر معتقداند كه پدر تو هنگامى كه بر آنها حكومت ميكرد نيكانشان را كشت و خونهاشان را ريخت و آئين كسرى و قيصر را در ميانشان رواج داد ما آمديم كه رسم دادگرى را برقرار سازيم و مردم را به دستور كتاب آسمانى امر فرمائيم .\r\nابن زياد كه از پاسخ چنين جواب بسزائى درمانده شد گفت ترا چه با اين حرفها چرا آن روز كه در مدينه بودى چنين اراده نداشتى بلكه در آنجا بجاى ترويج احكام دين و داد شراب ميخوردى و مستى ميكردى .\r\nمسلم ع فرمود به خدا سوگند دروغ ميگوئى من هيچ گاه شراب نخورده‌ام تو از روى عداوت و كمال بىاطلاعى چنين نسبتى را به من ميدهى و ثابت است كه تو بباده‌گسارى از من شايسته‌ترى و باده‌گسار كسى است كه مانند سگ ديوانه چنگال و پوز خود را به خون مسلمانان آلوده بسازد و آدم كشى نمايد و خون ناحق بريزد و با مسلمانان دشمنى نمايد و به افراد و اشخاص بدگمان باشد و روزگار به لهو و لعب\r\n\r\n","description":"","footnote":"","page_name":" 409 ","page_number":65},
  {"content":"\r\n\r\nبگذراند و با اينكه همه اين اعمال ناپسند را مرتكب مىشود خيال مىكند كار نامناسبى نكرده و خطائى از او سر نزده .\r\n( 1 ) پسر زياد گفت تو خود را پارسا و دلسوز مردم قلمداد ميكنى با آنكه نفس تو ترا بسوداى خلافت وادار كرد و خدا ترا شايسته براى اين كار نميداند و نمىگذارد به آرزوى خود برسى .\r\nمسلم فرمود هر گاه ما شايسته مقام خلافت نباشيم چه كسى به غير از ما سزاوار آن مقام خواهد بود .\r\nپسر زياد گفت امروز باز خلافت بر سر يزيد سايه افكنده و او شايسته اين منصب و مقام است .\r\nمسلم ع فرمود خدا را در همه حال سپاسگزاريم و بدان چه او ميان ما و شما حكومت فرمايد خرسنديم .\r\nپسر زياد كه بيش از اين موقع را مقتضى براى گفتگو ندانست گفت خدا مرا بكشد هر گاه ترا بوضعى نكشم كه هيچ كسى در اسلام مرتكب چنان قتلى نشده باشد .\r\nمسلم فرمود آرى چنان كه مىگوئى تو سزاوارى كه در اسلام بدعتى برپا بدارى و تو از كشتنهاى سخت و مثله كردن و بدباطنى نمودن و اعمال ناشايست رو گردان نميباشى .\r\nابن زياد بيتاب شده و به او و حسين و على و عقيل عليهم السّلام حرفهاى نامناسب و ناسزا گفت .\r\nحضرت مسلم ع كه به خود اجازه نميداد با وى معاملهء به مثل نمايد و دهانش را كه همواره به ذكر خدا مترنم بوده بناسزا بگشايد به هيچ وجه پاسخ او را نداده و ساكت بماند .\r\nابن زياد كه خود را پيروز و مسلم را مغلوب يافته دستور داد ويرا به بالاى قصر دار الاماره برده و گردنش را بزنند و جسدش را از روى پشت بام قصر به زير بيفكنند .\r\n( 2 ) مسلم فرمود سوگند به خدا اگر با من خويشاوندى ميداشتى بقتل من فرمان نميدادى پسر زياد\r\n\r\n","description":"","footnote":"","page_name":" 410 ","page_number":66},
  {"content":"\r\n\r\nگفت كجاست كسى كه مسلم با شمشير بسر او زد . بكر بن حمران كه در منزل طوعه از شمشير مسلم آسيب ديده بود حاضر شد ابن زياد دستور داد تو بايد بر بام دار الاماره رفته و سر مسلم را از بدنش جدا سازى .\r\nبكر باتفاق مسلم بر بام دار الاماره بالا رفت مسلم همچنان تكبير ميگفت و از خداى متعال طلب آمرزش مىنمود و صلوات ميفرستاد و ميگفت پروردگارا ميان ما و اين قوم حكومت فرما ، اينان مردمى بودند ما را فريب داده و تكذيب كرده و خوار ساختند آنگاه او را بالاى دار الاماره از آن سو كه امروز بنام خفافان ( چارق دوزان ) خوانده مىشود برده و گردن زد و جسدش را از بام قصر به زير انداخت . « 1 »\r\nپس از شهادت حضرت مسلم ع محمد بن اشعث در بارهء هانى با پسر زياد گفتگو كرد و نتيجه سخنانش باينجا منتهى شد كه تو از موقعيت هانى در كوفه و مردم او باخبرى و كسان او ميدانند كه من و اسماء خارجه او را بحضور تو آورديم آرزومندم او را به من به‌بخشى و از كشتنش درگذرى زيرا هر گاه او بدست تو كشته شود مردم كوفه و كسان او با من دشمنى خواهند كرد پسر زياد هم به او وعده داد تا مطابق دلخواهش با هانى رفتار كند ليكن فاصلهء نشد از وعده‌اى كه داده پشيمان شد دستور داد هانى را به بازار برده و گردنش را بزنند هانى را حسب الامر دست بسته ببازار برده و در محلى كه گوسفندان را ميفروختند درآمدند .\r\n\r\n\r\n\r\n\r\n","description":"","footnote":"\r\n( 1 )\r\n به بام قصر شد عمزاده شاه * دهان پرخون و دل پر ناله و آه\r\nچو ديد از زندگانى بىوفائى * صبا را گفت اى پيك خدائى\r\nبرو از من بگو سلطان دين را * خليفهء حق امام راستين را\r\nسفيرت در كف دشمن اسير است * نفس زن مرغ روحش در صفير است\r\nبجرم عشقت اى سبط پيمبر * سراپا چاكم از شمشير و خنجر\r\nبرهنه تيغ خود آن بىحيا كرد * سرش را فارغ البال از نوا كرد\r\nچو باز روح او جست از نشيمن * بدست شاه مردان كرد مسكن\r\nنگون افكند نيكو پيكرش را * به پيش دشمن آوردى سرش را \r\n","page_name":" 411 ","page_number":67},
  {"content":"\r\n\r\n( 1 ) هانى كه خود را با مرگ برابر ميديد مردم مذحج را كه همواره بوى افتخار مىكردند به يارى خود طلبيد و هر چه مذحج مذحج گفت كسى پاسخش را نداد و بفريادش نرسيد در اين وقت غيرت مردانگى ويرا تحريك كرد و دست از ريسمان بيرون آورد و گفت آيا عصا يا كارد يا سنگ و يا استخوانى بهم مى - رسد كه مردى از خود دفاع نمايد مأموران بلا درنگ اطراف او را گرفته و دستهاى او را استوار بستند و يكى از آنها گفت گردنت را آماده تيغ كين ساز پاسخ داد من اين چنين سخاوتى نمىكنم و حاضر نيستم شما را عليه خود يارى نمايم رشيد غلام تركى پسر زياد شمشير كشيد و برهانى فرود آورد ليكن كارگر نشد .\r\nهانى توجهى به خدا كرده گفت بازگشت من بسوى خداست پروردگارا بجانب بخشش و رضوان تو ميخرامم آنگاه شمشير ديگرى بر وى فرود آورده و او را از پاى درآوردند .\r\nعبد اللَّه زبير اسدى در مرثيه مسلم و هانى سروده .\r\nهر گاه از سرانجام مرگ بىخبرى در بازار برو و پيش‌آمد هانى و پسر عقيل را مورد دقت قرار بده يعنى دلاورى را به‌بين كه شمشير استخوان صورتش را درهم شكسته و شجاعى را كه از بالاى قصر به زير انداختند آرى فرمان ناپاكى آنان را بدين روز افكند و پيش‌آمد آنها سخن محافل شد . اندام پاكى را مىبينى كه مرگ رنگ آن را تغيير داده و خون طيب او تمام راهها را فراگرفته . جوانى كه از همه جوانان پاكدامنتر و از هر شمشير بران تيزتر بود .\r\nاسماء خارجه خيال مىكند پس از اين ميتواند با كمال آسايش بر اسب سوار شود با آنكه\r\n\r\n","description":"","footnote":"","page_name":" 412 ","page_number":68},
  {"content":"\r\n\r\nچنين نيست به زودى مردم مذحج بخونخواهى وى قيام خواهند كرد و اطراف او را فرامىگيرند و با شمشيرهاى كشيده گردنها ميزنند و دم شمشيرها را از خون گردنها سيراب ميسازند . اى مذحجيها اگر شما بخونخواهى برادر خود برنخيزيد بايد شما بدكارانى باشيد كه باندكى خوشنود ميشويد .\r\n( 1 ) هنگامى كه مسلم و هانى كشته شدند پسر زياد سر مطهر آنان را بهمراهى هانى بن ابى حيه و زبير تميمى بشام فرستاد و به عمرو بن نافع كه كاتبش بود دستور داد نامهء در خصوص پيش‌آمد مسلم و هانى و قضايائى كه اتفاق افتاده بنويسد او هم نامه طولانى در اين بارهء نوشته ابن زياد نامهء طويل الذيل او را نه پسنديده و گفت اين همه درازگوئى براى چه آنگاه خود دستور داد چنين بنويس .\r\nاما بعد سپاس خدا را كه حق امير مؤمنان را گرفت و او را بر دشمنش پيروزى داد . يزيد بداند مسلم هنگامى كه بكوفه وارد شده به خانه هانى پناهنده بود و من براى اطلاع از حال او جاسوسهائى به خانه نامبرده فرستادم و همه گونه حيلها به كار بردم تا بر آنها دست پيدا كردم و خدا مرا بر آنان چيره ساخت و آنها را دستگير كرده گردنشان را زدم و سرهاشان را همراه هانى بن ابى حيه و زبير تميمى كه مردمى شنوا و فرمانبردار و اهل نصيحت‌اند فرستادم و يزيد ميتواند تمام پيش‌آمدها را از آنان بازجوئى كند كه آنها دانا و راستگو و پرهيزگارند و السلام .\r\nيزيد در پاسخ نامه وى نوشت .\r\nاما بعد در بارهء آنچه ميخواستم به هيچ وجه فروگذارى ننمودى و با كمال احتياط خواسته مرا\r\n\r\n","description":"","footnote":"","page_name":" 413 ","page_number":69},
  {"content":"\r\n\r\nانجام دادى و مانند دلاور پردلى بر دشمن خود حمله بردى و مهم مرا كفايت نمودى و گمان مرا به خود راست و درست ساختى و عقيده‌ام را در بارهء خودت استوار كردى منهم رسولان ترا بحضور خواندم و سؤالاتى كه بايد از آنان نموده و اسرارى كه بايد ، از آنان شنيدم و رأى و فضلشان را بمرتبهء كه نوشتهء يافتم و توصيه مىكنم از هيچ گونه كمكى در باره‌شان خوددارى ننمائى و ذيلا بايد خاطر نشان بسازم كه حسين به طرف عراق متوجه شده در سر راهها جاسوسها برگمار و دهانه‌ها را سخت و استوار كن و هر كس كه مورد اتهام بدانى بكش و بهر كه گمان بد برى محبوس كن ، پس از رسيدن نامه من و انجام مقدمات كار مرا از پيش‌آمد و اقدامات خود باخبر ساز .\r\n\r\nفصل - 3 آغاز حركت حسين ع\r\n( 1 ) حضرت مسلم ع در روز سه‌شنبه هشتم ذى حجه سال شصتم هجرت در شهر كوفه خروج كرد و در روز چهارشنبه نهم همان ماه كه مصادف با روز عرفه بود شهادت يافت و حضرت امام حسين ع در روز خروج مسلم كه مصادف با روز ترويه بود از مكه به طرف عراق رهسپار شد .\r\nحضرت سيد الشهداء بطورى كه نوشتيم در بيست و نهم رجب به طرف مكه عزيمت فرمود و قسمتى از ماه شعبان را در راه و ما بقى آن و ماه رمضان و شوال و ذى قعده و هشت شبانه روز از ماه ذيحجه را در مكه مكرمه گذرانيد و هشتم ماه ذيحجه سال شصتم هجرت از مكه بجانب عراق متوجه شد و در اين مدت كه در مكه بسر برد عدهء از حجازيها و جمعى از مردم بصره با حضرتش ملاقات و بياران و اهل بيت او پيوستند .\r\nهنگامى كه امام حسين ع عزيمت عراق فرمود طواف كرده و سعى بين صفا و مروه نموده و از\r\n\r\n","description":"","footnote":"","page_name":" 414 ","page_number":70},
  {"content":"\r\n\r\nاحرام بيرون آمده و حج را بدل بعمره كرد زيرا بيم داشت هر گاه بماند تا حج را باتمام برساند ممكن است او را از جانب يزيد دستگير نمايند به همين مناسبت حضرت امام حسين ع با خاندان و شيعيانى كه به او پيوسته بودند عازم عراق شد و نظر باينكه عزيمت امام ع مصادف با خروج مسلم بود از پيش‌آمد مسلم اطلاعى نداشت .\r\nاز فرزدق روايت كرده‌اند سال شصتم هجرت باتفاق مادرم عازم مكه شدم در وقتى كه مهار شتر مادرم را مىكشيدم كه وارد حرم شوم با قافلهء امام حسين ع ملاقات كردم كه با شمشيرها و سپرها از مكه خارج مىشود پرسيدم اين كاروان از كيست ؟ گفتند از حسين ع است چون نام مباركش را شنيدم خوشحال شدم حضور اقدسش آمده عرض سلام كرده پرسيدم خدا شما را به آرزوهايتان نائل گرداند و مقضى المرام باشيد پدر و مادرم فداى تو باد هنوز كه آغاز مناسك حج است براى چه با اين عجله از مكه خارج مى - شويد فرمود هر گاه با اين عجله از مكه بيرون نروم مرا دستگير خواهند كرد .\r\nآنگاه از من پرسيد تو كيستى ؟ گفتم مردى از عربم و سوگند به خدا بيش از اين از احوال من پرسشى نكرد و پرسيد مردم كوفه نسبت به من چه عقيدهء ابراز مىكردند پاسخ دادم دلهاشان با تو و شمشيرهاشان عليه تست و قضاء الهى چنانچه بايد نازل خواهد شد و خدا هر چه بخواهد انجام ميدهد .\r\nفرمود آرى راست مىگوئى سررشته همه كارها بدست خدا و همه وقت در كار الهى خود مشغول است اگر قضاء الهى موافق با آنچه ما خواسته‌ايم نازل شود بايد از خدا سپاسگزارى نمائيم و او را يار خود بدانيم و اگر قضاء الهى بر خلاف انتظار ما جارى شود هر كه را نيتش حق است و باطنش با آب تقوى شستشو شده از خود دور نخواهد كرد عرضكردم آرى چنانست كه ميفرمائى خدا ترا به آرزويت\r\n\r\n","description":"","footnote":"","page_name":" 415 ","page_number":71},
  {"content":"\r\n\r\nنائل گرداند و از هر چه بيم دارى نگهدارى فرمايد .\r\n( 1 ) پس از اين مسائلى در خصوص مناسك حج سؤال كردم پاسخ داد ، كاروانش حركت كرد بر من سلام كرد و از هم جدا شديم .\r\nو هنگامى كه حضرت امام حسين ع از مكه خارج شد يحيى بن سعيد بن عاص با گروهى از ناحيه عمرو بن سعيد سر راه بر آن حضرت گرفت و آن حضرت را امر به بازگشت نمود حضرت بسخن او توجهى نكرده و به راه خود ادامه داد و بالاخره كسان يحيى مراجعت كردند حضرت از آنجا به تنعيم آمد و با كاروانى از يمن ملاقات نمود چند شتر براى بارهاى خود و اصحابش از آنها كرايه كرد و بجمالان پيش نهاد فرمود هر يك از شما كه بخواهيد ميتوانيد با ما بعراق بيائيد و ما ملتزم مىشويم كه كرايه شما را بپردازيم و به بهترين وجهى با شما همراهى نمائيم و هر كسى هم كه خواست مىتواند از وسط راه برگردد و به اندازه‌اى كه با ما همراهى كرده كرايه او را خواهيم داد .\r\nاين پيش نهاد سبب شد كه بعضى از شترداران همراه حضرت روانه شدند و برخى از همراهى با جناب او خوددارى نمودند و از كسانى كه به آن حضرت ملحق شدند عبد اللَّه بن جعفر و دو فرزندش عون و محمد بودند و پيش از اين نامهء به آن حضرت نوشته و بوسيلهء فرزندانش تقديم حضور مبارك نمود و در آن مينويسد .\r\nاما بعد خدا را واسطه قرار مىدهم بمجردى كه نامهء مرا قرائت فرمودى از تصميمى كه دارى منصرف شوى و من اين عرض را از راه مهربانى بحضور حضرتت مىنمايم و معتقدم كه اين سفر موجب هلاك تو و خاندان تست و اگر امروز شما از دنيا كوچ كنى و شهادت يا بى نور زمين خاموش مىشود\r\n\r\n","description":"","footnote":"","page_name":" 416 ","page_number":72},
  {"content":"\r\n\r\nبراى اينكه شخص شما نشانهء بزرگ هدايت يا بندگان و آرزوى مؤمنانى و خواهشمندم در اين سفر تعجيل مفرمائى كه منهم پس از وصول اين نامه بحضور اقدست خواهم رسيد و السلام .\r\n( 1 ) پس از آنكه نامه را بوسيلهء فرزندان خود بحضور مبارك فرستاد خود پيش عمرو بن سعيد رفته از او درخواست كرد تا امان نامه براى امام حسين ع نوشته و از او خواهش كند از اين سفر منصرف شود او هم نامه نوشته و در آن وعدهء جائزه به حضرت ابا عبد اللَّه داده و اضافه كرد كه هر گاه مراجعه فرمايد از هر جهت در امان باشد و اين نامه را بوسيله برادرش يحيى بن سعيد براى آن حضرت روانه كرد يحيى و عبد اللَّه پس از آنكه فرزندانش را فرستاده بود بحضور حضرت شرفياب شد و نامه عمرو را تقديم كرده و اصرار زيادى كرد كه از اين سفر منصرف شود و مراجعت فرمايد .\r\nحضرت امام حسين ع فرمود من از اين سفر مراجعت نخواهم كرد زيرا پيغمبر اكرم ص را در خواب زيارت كردم به من امر كرد حتما به اين سفر عزيمت كنم و منصرف نشوم . پرسيدند خوابى كه ديده‌ايد چيست ؟ براى ما بگوئيد فرمود خوابم را براى كسى نقل نخواهم كرد تا با خداى خود ملاقات نمايم كسى اين خواب را از من نخواهد شنيد عبد اللَّه كه مأيوس شد و تيرش بهدف نرسيد بفرزندانش توصيه كرد ملازم ركاب ظفر انتساب آن حضرت بوده و در برابر حضرت با دشمنان جهاد نمايند و خود او به اتفاق يحيى به مكه مراجعت كردند .\r\nحضرت امام حسين ع با سرعت هر چه تمامتر بجانب عراق عزيمت مىفرمود و به هيچ گونه مانعى توجه نمىكرد تا بذات العرق كه ميقات عراقيهاست نزول اجلال فرمود .\r\nهنگامى كه پسر زياد از حركت امام حسين ع بكوفه باخبر شد حصين بن نمير سرلشكر خود را فرمان داد تا بقادسيه رفته و در آنجا آماده كارزار باشد او حسب الامر بدان جا نزول كرده و لشكريان خود را از قادسيه تا خفان و از آنجا به قطقطانه كه زندان نعمان بن منذر در آن محل بوده آراسته كرد و به\r\n\r\n","description":"","footnote":"","page_name":" 417 ","page_number":73},
  {"content":"\r\n\r\nكسان خود گفت اكنون خود را از هر نظر آمادهء كارزار كنيد كه حسين عليه السّلام بجانب عراق عزيمت مىنمايد .\r\n( 1 ) و چون حسين ع به حاجز كه از بطن الرمه بشمار مىآيد رسيد بدون آنكه از پيش‌آمد ناگوار مسلم باخبر باشد قيس بن مسهر صيداوى يا عبد اللَّه بن يقطر برادر رضاعى او را بكوفه فرستاد و نامه بوسيله او بكوفيان نوشت بنام خداوند بخشنده مهربان نامهء است از حسين بن على به برادران مسلمان و مؤمن خود سلام بر شما ستايش مىكنم خداى يكتاى بىانباز را اما بعد نامه مسلم شرف نزول بخشيد از حسن رأى شما و اينكه همه آمادهء يارى ما هستيد و حق ما را از دشمنان ما خواهيد گرفت كمال اطلاع حاصل شد از خدا آرزومندم امور ما را نيكو گرداند و بشما در برابر چنين اقدام خداپسندانه پاداش بزرگ كرامت فرمايد و من هم به تعقيب اين نامه روز سه‌شنبه هشتم ذيحجه مصادف با روز ترويه از مكه بجانب عراق عزيمت نمودم و بمجردى كه رسول من بر شما وارد شود با سرعت تمامى خود را براى انجام مقصود آماده ساخته و هر چه بيشتر جدّيّت نمائيد و منهم به همين زودى بر شما وارد خواهم شد سلام و رحمت و بركات خدا بر شما باد .\r\nمسلم ع بيست و هفت شب پيش از شهادتش نامه براى حضرت نوشته و كوفيها نيز محض براى تأييد نامه عرض كردند كه صد هزار شمشير آماده نابود كردن دشمنانند و شما تا ميتوانيد در عزيمت خود تأخير نفرمائيد .\r\n( 2 ) قيس بن مسهر حسب الامر نامه را گرفته بمجردى كه وارد قادسيه شد حصين او را دستگير كرده و\r\n\r\n","description":"","footnote":"","page_name":" 418 ","page_number":74},
  {"content":"\r\n\r\nبلا درنگ نزد پسر زياد فرستاد پسر زياد از موقع استفاده كرده دستور داد بمنبر رفته و بحسين ع ناسزا بگويد او هم بر فراز منبر آمده پس از حمد و ثناى خدا گفت همانا حسين فرزند على بهترين آفريده خدا و فرزند فاطمه دختر رسول خداست و منهم فرستاده آن حضرتم اكنون خواسته او را اجابت نمائيد آنگاه پسر زياد و پدرش را لعنت كرد و براى على آمرزش خواسته و درود فرستاد .\r\nپسر زياد كه اسباب افتضاح خود را آماده ديد دستور داد او را به بام قصر برده از آنجا به زير بيندازند و بالاخره با اين كيفيت از پاى درآمد .\r\nو گويند نامبرده را دست بسته هنگامى كه به زير افكندند استخوانهايش شكست و هنوز رمقى باقى بود مردى بنام عبد الملك لخمى نزد او رفته او را كشت . برخى از چنين عمل ناشايست او عيبجوئى كردند وى گفت خواستم او را از رنج درد آسوده بسازم .\r\nپس از آنكه قيس از حضور امام ع مرخص شد خود آن حضرت از حاجز بجانب كوفه عزيمت فرمود و چون بيكى از منزلها رسيد با عبد اللَّه بن مطيع عدوى كه در آنجا نزول كرده ملاقات فرمود نامبرده بمجردى كه موكب همايونى آن حضرت را زيارت كرد از جا برخاست عرضكرد پدر و مادرم فداى شما باد براى چه امرى به اين صوب تشريف آورده و رنج سفر بر خود هموار نموده‌ايد ؟ فرمود پس از مرگ معويه عراقيها نامه‌هاى پى در پى به من نوشته و مرا براى انجام امور دينى و سرپرستى خود دعوت نمودند .\r\nعبد اللَّه بعرض رسانيد از جناب شما عاجزانه آرزومندم احترام اسلام را مراعات فرموده و كارى كنيد مردم نااهل پرده اسلام را ندرانند كه در نتيجه احترام قريش و عرب از بين خواهد رفت ( 1 ) و سوگند\r\n\r\n","description":"","footnote":"","page_name":" 419 ","page_number":75},
  {"content":"\r\n\r\nبه خدا هر گاه در صدد بدست آوردن مقام خود كه مردم بنى اميه آن را به ستم از شما گرفته‌اند برآئى ترا خواهند كشت و اگر خون ترا بريزند پس از تو براى هميشه احترام اشخاص را نابود خواهند ساخت و چنانچه بعرض رسيد حرمت اسلام و قريش و عرب از بين خواهد رفت و بالاخره از رفتن بكوفه منصرف شده و خود را بچنگال بنى اميه مبتلا مسازيد . ليكن امام حسين ع كه مأموريت باطنى داشت بسخن عبد اللَّه توجهى نكرده به طرف كوفه حركت نمود .\r\nپسر زياد مأمورانى ميان واقصه و راه شام و بصره برگمارده و دستور داده بود نگذارند كسى داخل و خارج شود . امام حسين ع بدون آنكه از اين پيش‌آمد اطلاعى داشته باشد به راه خود ادامه ميداد و در طريق با عدهء از عربها ملاقات كرد از پيش‌آمدها پرسشها كرد پاسخ دادند ما هيچ گونه اطلاعى نداريم همين قدر ميدانيم خروج و دخول بطور كلى ممنوعست حضرت باز هم بگفته آنها توجهى نكرده به راه خود ادامه داد .\r\nعدهء از فزاره و بجيله نقل كرده‌اند ما همراه زهير بن قين بجلى از مكه مراجعت مىكرديم تصادفا با كاروان حسينى حركت مىكرديم و از اينكه بايد در منزلى كه او نزول اجلال مىفرمايد ما هم منزل كنيم كاملا ناراحت و بىميل بوديم زيرا چارهء نداشتيم در هر منزلى كه او نزول مىكند ما هم فرود آئيم با اين تفاوت كه ما در جانبى و او در طرف ديگر خرگاه امامت را سراپا مىكرد در يكى از منازل كه مشغول غذا خوردن بوديم فرستادهء حسين ع وارد شد سلام كرد و گفت اى زهير ابو عبد اللَّه ترا بحضور مىطلبد اين پيغام چنان در ما تأثير كرد كه هر كس هر چه در دست داشت بىاختيار افكند و پيش‌آمد عجيبى كرد كه گويا عقاب مرگ بر سر ما نشست .\r\n( 1 ) زهير خواست بسخن فرستاده توجهى ننمايد همسرش گفت شگفت است كه فرزند رسول خدا ص\r\n\r\n","description":"","footnote":"","page_name":" 420 ","page_number":76},
  {"content":"\r\n\r\nترا بحضور مىطلبد و تو از رفتن امتناع ميورزى شايسته است بمقام ولايت شرفياب شده و اوامر او را بشنوى و بازگردى ، زهير از جا برخاسته بحضور همايونى شرفياب شد . فاصلهء نشد با صورت درخشانى خرم و خندان وارد شده دستور داد خرگاه و زاد و توشهء او را از محلى كه سراپا كرده بودند بجانب خيمه‌گاه حسينى سراپا نمايند .\r\nو بهمسرش گفت ترا از حباله زناشوئى خود خارج كرده و طلاق دادم اينك بجانب كسان خود رهسپار شو زيرا هدف اصلى من اين بوده كه از ناحيه من آسيبى به تو نرسد و با خير و خوشى با من بسر برى سپس بهمراهيان خود توجه كرده گفت هر كدام از شما مايليد ميتوانيد از من پيروى كرده و ببارگاه حسينى شرفياب شويد و الا هم اكنون از شما خداحافظى مىكنم .\r\nضمنا مطلبى خاطرنشان شما مىسازم سالى به كارزار دريائى پرداخته خداى متعال ما را بر دشمنانمان پيروزى داده و غنيمتهائى نصيب ما شد سلمان بما گفت آيا از اين فتح و اين همه غنائم كه خداى متعال بشما ارزانى داشته خشنوديد ؟ پاسخ داديم آرى . گفت هر گاه سيد جوانان آل محمد را دريابيد و در راه او با دشمنان مبارزه نمائيد سرور شما بيشتر از اين غنائمى است كه امروز نصيب شما شده و من امروز از شما وداع مىكنم و سرور هميشگى و نام نيك ابدى را براى خود برميگزينم . اين سخن را با ياران خود گفته وداع كرده و ملازم ركاب ظفر انتساب حسينى شد و پيوسته گوش بفرمان بود تا در يارى آن حضرت ، شربت شهادت نوشيد .\r\nعبد اللَّه و منذر اسدى گفته‌اند پس از انجام مناسك حج ، هدف اصلى ما اين بود هر چه زودتر در راه به امام حسين ع برسيم و شاهد پيش‌آمدهاى او باشيم به همين مناسبت ناقه‌هاى خود را بسرعت مى - رانديم تا در منزل زرود به آن حضرت رسيده نزديك كه شديم ( 1 ) مردى از اهل كوفه را ديديم بمجردى كه\r\n\r\n","description":"","footnote":"","page_name":" 421 ","page_number":77},
  {"content":"\r\n\r\nچشمش بحسين ع افتاد خود را از راه منحرف ساخت حسين ع كه اين حال را از او مشاهده كرد اندكى توقف فرمود و چنان وانمود كرد كه مىخواهد با وى ملاقات نمايد ليكن درنگى ننموده و از ديدار وى منصرف شد و به راه خود ادامه داد ما به يكديگر گفتيم بهتر آنست كه با وى ملاقات نمائيم ممكن است اطلاعات تازهء از كوفه و پيش‌آمدهاى آن از وى استفاده نمائيم ما هم فرصت را مغتنم شمرده نزد او رفته سلام كرده پرسيديم از چه مردمى هستى ؟ پاسخ داد از مردم بنى اسدم گفتيم ما هم از آن مردميم پرسيديم نام تو چيست ؟ گفت بكر بن فلان ما هم خود را براى او معرفى كرديم آنگاه از مردم كوفه و پيش‌آمد تازهء آنها كسب اطلاع نموديم گفت از كوفه بيرون نيامدم جز اينكه شهادت مسلم و هانى را دريافته و ديدم كه جسد آنها را روى زمين افكنده و پاهاى آنان را گرفته در بازار مىكشيدند .\r\nما از او درگذشته همراه امام حسين ع حركت كرده شبانگاه به منزل ثعلبيه رسيديم چون از مركب پياده شد ما هم بحضور شرفياب شده سلام كرديم جواب فرمود عرضكرديم خدا شما را در كنف رحمت خود از ناگواريها رهائى بخشد خبرى بتازگى اطلاع پيدا كرده اگر دستور فرمائى آشكارا به عرض رسانيم و اگر امر مىفرمائى در پنهانى تقديم حضور مبارك بداريم . آن حضرت نگاهى بما و توجهى به ياران خود نمود ، فرمود من از ياران خود امرى را نهفته نميدارم .\r\nعرضكرديم آيا از سوارهء كه ديروز از طرف كوفه مىآمد به ياد داريد فرمود آرى او را ديدم مىخواستم اطلاعاتى از او كسب كنم .\r\nعرضكرديم ما با او ملاقات كرديم و خبرهاى لازم را از او پرسيديم و او از مردم بنى اسد و آدمى خردمند و راستگو بود او مىگفت هنگامى از كوفه خارج شدم كه مسلم و هانى شربت شهادت\r\n\r\n","description":"","footnote":"","page_name":" 422 ","page_number":78},
  {"content":"\r\n\r\nنوشيدند و ديدم كه پاهاى آنان را گرفته و در بازار كوفه مىكشيدند .\r\n( 1 ) حضرت فرمود  إِنَّا لِلَّهِ وَ إِنَّا إِلَيْهِ راجِعُونَ  خدا آنها را بيامرزد و پيوسته اين جمله را تكرار مى - فرمود .\r\nما بعرض رسانيديم شما را به خدا سوگند ميدهيم به خود و خاندانتان رحم كنيد و از اين تصميمى كه داريد منصرف شويد زيرا در كوفه ياور و شيعه نداريد و ميترسيم ورود بكوفه عليه شما تمام شود .\r\nحضرت پس از استماع اينخبر ناگوار با نظر مهر و عطوفت بفرزندان مسلم توجهى كرده فرمود مسلم را كشتند عقيده شما در خصوص توجه بكوفه چيست ؟ عرضكردند سوگند به خدا از اين سفر برنمىگرديم تا از پدر خود خونخواهى نه نمائيم و يا آنكه ما هم مانند او شربت شهادت بنوشيم .\r\nحسين ع در اين وقت ما را مخاطب قرار داده فرمود پس از ايشان زندگى دنيا صفائى ندارد .\r\nما دانستيم كه او جدا براى رفتن بكوفه تصميم گرفته عرضكرديم هر چه خير است خدا براى شما مقدر فرمايد حضرت براى ما ترحم كرد .\r\nدر اين وقت ياران بعرض رسانيدند سوگند به خدا منزلت شما بدرجات از مسلم بيشتر است و مسلما هر گاه شما وارد كوفه شويد مردم هر چه بيشتر بحضور شما تسريع خواهند كرد .\r\nامام حسين ع سكوت كرده پاسخى نداد و همچنان در آن منزل بماند تا هنگام سحر رسيد سپس بجوانان و كاركنان خود فرمود آب زيادى با خود حمل نمائيد آنها هم حسب الامر پس از آنكه خود و مركبهاشان را سيراب كردند آب بسيارى هم برداشتند و از ثعلبيه حركت كرده به منزل زباله وارد شدند در اين موقع پيش‌آمد عبد اللَّه يقطر بعرض آن حضرت رسيد امام ع نامهء به اين مضمون براى ياران خود قرائت فرمود .\r\n( 2 )  بِسْمِ اللَّهِ الرَّحْمنِ الرَّحِيمِ  اما بعد خبر دلخراش شهادت مسلم و هانى و عبد اللَّه بسمع ما رسيد و\r\n\r\n","description":"","footnote":"","page_name":" 423 ","page_number":79},
  {"content":"\r\n\r\nمعلوم شد شيعيان ما از طريق مكارى وارد شدند و ما را ذليل ساختند اينك هر يك از شما كه مىخواهد با كمال ميل و رغبت برگردد ، از طرف ما هيچ گونه نگرانى نداشته باشد .\r\nمردم كه از اين خبر وحشت‌اثر با اطلاع شدند دسته دسته به طرف راست و چپ حركت كرده و متفرق شدند و آنها كه باقى ماندند اصحاب آن جناب بودند كه از مدينه ملتزم ركاب شده و كمى از آنها كه در راه شرف حضور دريافته بودند .\r\nبراى چه حسين ع ياران خود را از شهادت اين رادمردان باخبر ساخت ؟ براى آن بود كه ميدانست اين جمعيت از آن نظر پا بپاى او حركت مىكنند و آهنگ پيروى دارند كه خيال مىكنند چون بشهرى درآيند همه مردم شهر سر اطاعت در برابر آن حضرت فرود مىآورند و مطيع اوامرند و بالاخره شكمها از عزا بيرون خواهند آورد .\r\nحسين ع مناسب نميديد اصحابش را بدون اطلاع از چنين پيش‌آمدى بچنگال دشمن بيندازد به همين جهت آنان را از بيوفائى كوفيان باخبر ساخت تا هر كه خواهد به مقصد خود روانه شود .\r\nسحرگاه به ياران خود دستور داد خود و مركبهاشان آب آشاميده و مشكها را پر از آب كرده از زباله كوچ كرده به بطن العقبه وارد شدند آنجا منزل كردند پيرمردى از مردم قبيله عكرمه بنام عمرو بن لوذان با آن حضرت ملاقات كرد پرسيد عزيمت كجا داريد ؟ فرمود عازم كوفه‌ام . پيرمرد خواهش كرد و سوگند داد كه از اين سفر بازگرد و اضافه كرد سوگند به خدا بجانب نيزه‌ها و شمشيرها كوچ ميفرمائى زيرا مردمى كه نامه‌هاى پى در پى براى تو فرستاده‌اند اگر براستى پشتيبان تو باشند ممكن است بتوانى بر دشمنان چيره شوى ليكن بطورى كه از بيوفائى آنان سخن مىگوئى معلومست مردمى مكارند و به هيچ وجه حاضر نيستند در راه تو از خود گذشتگى نشان دهند بنا بر اين صلاح در آنست كه از اين تصميم منصرف شويد .\r\n\r\n","description":"","footnote":"","page_name":" 424 ","page_number":80},
  {"content":"\r\n\r\n( 1 ) امام ع فرمود منهم از صلاح‌ديد تو باخبرم و يقين دارم كه امر بر اين قرار گرفته كه من هم اكنون به طرف آن رهسپارم و كسى نميتواند بر تقدير خدا چيره شود و به خدا سوگند هر گاه مرا از پاى درآوردند و شمشيرهاى كين را عليه من از نيام كشيدند خداى متعال كسى را بر آنها مسلط مىفرمايد كه آنان را چنان بيچاره سازد كه از هر امتى ذليل‌تر شوند .\r\nآنگاه از بطن العقبه كوچ كرده به منزل شراف وارد شد سحرگاه به عادت قبلى دستور داد آب بسيارى برداشتند و همانوقت از منزل شراف عزيمت فرمود اول ظهرى كه كاروان اندوه حسين طى منازل مىكرد يكى از يارانش بىاختيار تكبير گفت حسين ع به بزرگى خدا اعتراف كرده پرسيد علت تكبير گفتنت چه بود ؟ عرض كرد از دور نخلستانى بنظرم آمد به همين مناسبت تكبير گفتم عدهء از اصحاب بعرض رسانيدند ما هيچ وقت در اين مكان نخلستانى نديده بوديم . حسين ع پرسيد پس آنچه از دور نمايان است چيست ؟ عرضكردند به خدا سوگند گوشهاى اسبانند كه از دور به شكل نخلستان به نظر مىآيند حسين ع فرمود منهم عقيده‌ام چنين است .\r\nحسين ع از ياران خود پرسيد آيا ممكن است در اين بيابان به پناهگاهى توجه كرده و آنجا را پشتيبان خود ساخته و از جلو با دشمنان خود نبرد كنيم ؟ عرضكرديم آرى در اين بيابان كوههاى چندى در طرف چپ شما به نظر مىآيد كه هر گاه زودتر بدانها دست پيدا كنيم ممكن است به مقصود خود نائل شده باشيم .\r\nحسين ع به همين مناسبت بجانب چپ خود توجه فرموده ما هم به پيروى از آن حضرت به طرف چپ برگشتيم فاصلهء نشد گردنهاى اسبان نمودار گرديد اينجا بود كه وجود دشمنان براى ما مسلم گرديد و ما هم بلافاصله به بيراهه درآمديم چون نامبردگان فهميدند كه از راه منحرف شديم آنان نيز متقابلا از راه انحراف يافتند و نيزه‌هائى كه در دست داشتند مانند جريده‌هاى خرما راست و مستقيم و پرچمهاشان\r\n\r\n","description":"","footnote":"","page_name":" 425 ","page_number":81},
  {"content":"\r\n\r\nمانند پرندگان در اهتزاز بود ما چنانچه قبلا پيش بينى شده بود زودتر از آنها بدامنه كوهها رسيديم .\r\n( 1 ) حسين ع دستور داد خيمه و خرگاه را سراپا كردند در اين هنگام هزار نفر سواره به سرپرستى حر بن يزيد رياحى در برابر حضرت امام حسين ع صف‌آرايى كردند .\r\nآن روز هوا بىاندازه گرم بود ياران ابا عبد اللَّه همگى عمامه بر سر نهاده و شمشير بر كمر بسته آماده فرمان بودند حضرت امام حسين ع بياران خود فرمود لشكريان و اسبان حر را آب بدهيد ياران وفادار حسب الامر كاسها و طاسها را از آب پر ميكرده و در برابر اسبان مىبردند و تمام آن را مى - خوراندند و چون آن حيوان سيراب ميشد همين عمل را با ديگرى بانجام مىآوردند تا بالاخره همه اسبان سيراب شدند .\r\nعلى بن طعان محاربى گويد آن روز من هم ملازم ركاب حر بودم پس از آنكه لشكريان همه سيراب شدند من از همه آخرتر بحضور اقدس حسينى شرفياب شده و چون آن حضرت مرا و مركبم را تشنه يافت فرمود شتر را بخوابان ( أنخ الراويه ) من خيال كردم منظور از راويه مشك آبست دوباره حضرت فرمود ( أنخ الجمل ) يعنى منظور از راويه شتر است منهم چنان كردم آنگاه دستور آب آشاميدن داد من نمىتوانستم به خوبى دهانه مشك را در اختيار بگيرم و آب مشك ميريخت حضرت فرمود دهانهء مشك را به‌پيچ ، من ندانستم چه ميگويد ؟ ؟ ؟ ، بالاخره حسين ع خود برخاسته و مرا كمك كرد و خود و اسبم را سيراب فرمود .\r\n( 2 ) حر در آن روز كه سر راه بر حسين ع گرفته بود از قادسيه آمده بود و پسر زياد براى آنكه هر چه زودتر و بهتر به مقصود برسد به حصين بن نمير دستور داد بقادسيه رفته و حر بن يزيد را با هزار نفر\r\n\r\n","description":"","footnote":"","page_name":" 426 ","page_number":82},
  {"content":"\r\n\r\nتحت سرپرستى نامبرده به استقبال حسين ع روانه كند او هم طبق مأموريت خود بجاى حر باقى مانده و او را با هزار سوار فرستاد و حر با عدهء همراهان خود همچنان در برابر ابا عبد اللَّه صف‌آرائى كرده و آماده بود تا هنگام نماز ظهر دررسيد در آن وقت حضرت امام حسين ع دستور داد حجاج بن مسروق اذان گفته ياران امام حسين ع را بر اداى تكليف دينى بخواند .\r\nپس از آنكه پيروان آن حضرت آماده نماز شدند حضرت ازار و رداء و نعلين پوشيده در برابر مردم آمده پس از حمد و ثنا فرمود اى مردم ، من بدون سبب بجانب كوفه نيامدم و علت اصلى توجه من نامه‌هاى پى در پى و رسولان شما بود كه يكى بعد از ديگرى مرا به آمدن به اين صوب تحريص مى - نمودند و اظهار ميداشتند ما پيشوائى نداريم شما بجانب ما توجه فرمائيد اميد است خدا به بركت شما ما را به راه حق و هدايت دلالت فرمايد . اينك هر گاه شما به همان رأى و پيمانى كه در نامه‌هاى خود اظهار داشته‌ايد باقى هستيد عهد و ميثاق استوار سازيد تا موجبات اطمينان من فراهم شود و با كمال آسودگى بهدف خود متوجه شوم و اگر حاضر نيستيد به عهد خود وفا كنيد و از آمدن من كراهت داريد به محل خود برمىگردم .\r\nپس از اين بيان هيچ يك از لشكريان حر ، پاسخ نداده و كاملا ساكت بودند حضرت بمؤذن فرمود اقامهء نماز بگويد آنگاه به حر فرمود تو هم اگر مىخواهى با ياران خود نماز بخوان ، عرض كرد خير بلكه از محضر شما استفاده كرده و به نماز شما اقتدا مىكنم آنگاه حضرت ابا عبد اللَّه نماز را به اتفاق هر دو لشكر بجا آورد پس از اداى تكليف الهى حضرت ابا عبد اللَّه بخيمه خود رهسپار شد و ياران حسينى چون پروانه‌ها اطراف خورشيد تابان امامت او گرد آمدند و حر نيز به مكان خود بازگشته و در خيمه مخصوص خود وارد شده و عدهء از ياران مخصوصش اطراف او گرد آمده و ما بقى به صف خود بر - گشتند و هر يك عنان اسب را بدست گرفته و در زير سايه آن حيوان نشستند .\r\n\r\n","description":"","footnote":"","page_name":" 427 ","page_number":83},
  {"content":"\r\n\r\n( 1 ) وقت عصر ، حضرت ابا عبد اللَّه به ياران خود فرمود آماده كوچ كردن شوند و بمنادى دستور داد مردم را براى اداى تكليف نماز عصر بخواند آنگاه خود پيش ايستاده و مردم هم با آن جناب نماز عصر را بپايان آورده پس از آن بمردم توجه كرده فرمود .\r\nاما بعد اى مردم اگر از خدا ميهراسيد و حق را براى صاحب حق ميدانيد كارى كنيد كه هر چه بهتر و بيشتر خشنودى خدا را بدست آوريد و ما آل محمد شايسته‌تريم كه امر ولايت را به عهده بگيريم از اين عده‌اى كه ادعاى امامت و ولايت بر شما مىنمايند زيرا آنان جز ستم و دشمنى كار ديگرى با شما نمىكنند و اگر امارت ما را بر خود كراهت داريد و حق ما را نشناخته و اكنون رأيتان بر خلاف اظهار نامه‌ها و رسولانتان مىباشد من از تصميم خود منصرف خواهم شد .\r\nحر گفت سوگند به خدا من از نامه‌ها و رسولانى كه ميفرمائى اطلاعى ندارم .\r\nحسين ع به عقبة بن سمعان فرمود خرجينى كه نامه‌هاى كوفيان در آنست بياور او هم خرجينى مملو از نامه‌هاى مرسله حضور اقدس حسينى تقديم داشت و در برابر حضرت روى زمين ريخت حر ، معروض داشت ما آن عدهء نيستيم كه نامه حضورتان ارسال داشته‌اند بلكه ما مأموريم بمجردى كه با شما ملاقات كرديم از شما جدا نشويم تا شما را بكوفه وارد ساخته و پيش پسر زياد ببريم .\r\nحضرت فرمود مرگ نزديكتر به تو است از آنكه بتوانى به اين مقصود نائل شوى آنگاه به ياران خود دستور داد سوار شويد و آماده حركت گرديد ياران سوار شده و منتظر سوار شدن زنان بودند حضرت بياران خود فرمود بازگرديد در اين وقت لشكر حر از بازگشت آنان ممانعت كردند .\r\n( 2 ) حضرت ابا عبد اللَّه به حر ، فرمود « مادرت بعزايت بنشيند آهنگ چه كارى دارى » حر از اين جمله\r\n\r\n","description":"","footnote":"","page_name":" 428 ","page_number":84},
  {"content":"\r\n\r\nدر خشم شده معروض داشت هر گاه ديگرى كه در چنين پيش‌آمدى قرار گرفته اين جمله را بر زبان ميراند منهم متقابلا با همين جمله پاسخ او را ميدادم ليكن به خدا سوگند من چارهء ندارم جز اينكه از مادر تو به نيكى نام ببرم .\r\nحسين ع فرمود بالاخره آهنگ چه كارى دارى ؟ عرضكرد نظر من آنست كه ترا پيش پسر زياد ببرم فرمود به خدا سوگند از نظريه تو پيروى نمىكنم پاسخ داد منهم از شما جدا نميشوم و اين گفتگو سه مرتبه در ميانشان رد و بدل شد پس از اين بعرض رسانيد من مأمور نيستم با شما كارزار كنم بلكه مأمورم از شما جدا نشوم تا وارد كوفه شويد و اگر از اين معنى نگرانيد براهى عزيمت فرمائيد كه نه بكوفه باشد و نه بمدينه تا راه انصاف بدست آورده باشيم نامهء به پسر زياد نوشتم آرزومندم پاسخ را طورى بدهد كه من از پيش‌آمدهاى ناگوار در امان باشم اينك بجانب چپ راه عذيب و قادسيه عزيمت فرما .\r\nآنگاه امام حسين ع از طرفى و حر بن يزيد هم از طرف ديگر حركت مىكردند او به امام حسين ع از راه نصيحت عرضه داشت اى حسين از اين تصميم برگرد و آهنگ كارزار مكن زيرا يقين مى - دانم هر گاه با پسر زياد بجنگى كشته خواهى شد . فرمود اى حر مرا از كشته شدن ميترسانى و خيال مى - كنيد هر گاه مرا بكشيد روزگار به آسايش بسر خواهيد برد و من امروز همان سخنى را مىگويم كه آن مرد اوسى - كه مىخواست به يارى رسول خدا ص برود و پسر عمش او را ميترسانيد و اظهار ميداشت هر گاه به اين كار اقدام نمائى كشته خواهى شد - به پسر عمش گفت .\r\n( 1 ) چنان نيست كه از گفته تو تحت تأثير قرار بگيرم و از تصميم خود برگردم زيرا مرگ براى\r\n\r\n","description":"","footnote":"","page_name":" 429 ","page_number":85},
  {"content":"\r\n\r\nجوانى كه مىخواهد احقاق حق كند و از دين اسلام يارى نمايد و در راه حق كشته شود و بر خلاف گنه‌كاران قدم بردارد ننگ نيست و در عين حال اگر زنده بمانم پشيمان نيستم و اگر بميرم كسى مرا سرزنش نخواهد كرد ليكن تو كه از يارى دين حق دست برميدارى ذليل خواهى شد و همه ترا سرزنش مى - كنند .\r\nحر كه از تصميم حقيقى حضرت امام حسين ع باخبر شد و دانست كه دم سرد او در آهن گرم آن جناب تأثير نمىكند از آن حضرت دور شده و با اصحاب خود از جانب ديگر حركت مىكرد تا به عذيب الهجانات رسيدند و از آنجا درگذشتند تا هنگامى كه حضرت امام حسين ع به قصر بنى مقاتل رسيد و در آنجا نزول اجلال فرمود ، خيمهء سراپا ديد پرسيد اين خيمه از كيست ؟ گفتند از عبيد اللَّه جعفى فرمود او را بحضور بخوانيد رسول حضرت پيش وى رفته گفت اينك حسين ع در اين منزل فرود آمده و ترا بحضور مىطلبد گفت  إِنَّا لِلَّهِ وَ إِنَّا إِلَيْهِ راجِعُونَ  سوگند به خدا از كوفه خارج نشدم مگر اينكه از ورود آن حضرت كراهيت داشتم و نمىخواستم در هنگام ورود او در كوفه باشم و سوگند به خدا نمىخواهم او را به‌بينم و نه او مرا ببيند . فرستاده برگشت و گفته‌هاى او را بعرض رسانيد . حضرت خود بخيمهء او وارد شده سلام كرد و نشست و او را به يارى خود خواند عبيد اللَّه همان سخنان را تكرار كرد و خواهش داشت او را واگذارد حضرت فرمود اينك كه به يارى ما اقدام نمىكنى از خدا بترس و با ما كارزار مكن سوگند به خدا هر كس نداى ما را بشنود و از ما يارى نكند هلاك مىشود عبيد اللَّه پاسخ داد هيچ گاه عليه شما قيام نخواهم كرد .\r\nحسين ع پس از اتمام حجت از خيمهء او بيرون آمده بخرگاه خود وارد شد .\r\nدر آخر شب به ياران خود فرمود آب برداشته و عزم رحيل كنند و از قصر بنى مقاتل خارج شوند .\r\n\r\n","description":"","footnote":"","page_name":" 430 ","page_number":86},
  {"content":"\r\n\r\n( 1 ) عقبه بن سمعان مىگويد پس از آنكه به اندازهء يك ساعت راه رفتيم همچنان كه بر پشت زين قرار داشت اندكى خوابيده از خواب بيدار شد و فرمود  إِنَّا لِلَّهِ وَ إِنَّا إِلَيْهِ راجِعُونَ   الْحَمْدُ لِلَّهِ رَبِّ الْعالَمِينَ  و دو بار يا سه بار اين جمله را مكرر فرمود فرزندش على بن الحسين پيش آمده عرضه داشت براى چه موضوعى حمد خدا بجا آورده و كلمه استرجاع به زبان رانديد فرمود اى فرزند هم اكنون بخواب رفته بودم سوارهء را ديدم مىگفت اين قوم حركت مىكنند و مرگ هم آهنگ آنها را دارد از خواب بيدار شدم دانستم كه گفتهء او متوجه بما است و مرگ در تعقيب ما مىباشد .\r\nعلى اكبر عرضه داشت همواره از گزند روزگار در امان باشى ، مگر ما برحق نيستيم ؟ فرمود آرى سوگند به كسى كه بازگشت همگان به اوست ما برحقيم .\r\nآن دست‌پرورده بوستان حسينى و آن يادگار نبوى و آن آئينهء سراپا نماى على عمرانى « 1 » معروض داشت بعد از اينكه ما برحقيم چه بيمى از مرگ داريم حسين ع از اينسخن شايسته فرزند عزيزش بسيار خرسند شده فرمود خدا به تو پاداش دهد بهترين پاداشى كه فرزند را از پدرش عنايت مىفرمايد .\r\nبامداد براى انجام تكليف الهى نزول اجلال كرد پس از آن بلا درنگ سوار شده و خواست از لشكر حر كناره‌گيرى نموده به طرف چپ عزيمت نمايد حر از تصميم آن حضرت باخبر شد با ياران خود\r\n\r\n\r\n\r\n\r\n","description":"","footnote":"\r\n( 1 )\r\n اين كيست كه نقارهء دارائى حسنش * كوبند سلاطين جهان در همه كشور\r\nمنسوخ كن نام شجاعان جهان است * باشد مگر اين ابن عم ساقى كوثر\r\nابروش قريب است بابروى محمد * گيسوش شبيه است به گيسوى پيمبر\r\nاين يوسف ثانى كه تف شعله حسنش * بر سينه شرر مىزند و بر جگر آذر\r\nنور دل ليلا بود و نخبهء زهرا * از شعبه سلمى بود و دودهء هاجر\r\nآرام دل فاطمه و سبط رسول است * فرزند حسين باشد و نامش على اكبر \r\n( ملا باقر بينوا كازرونى )\r\n","page_name":" 431 ","page_number":87},
  {"content":"\r\n\r\nسر راه بر آن حضرت گرفت و شديدا ممانعت كرد و آن جناب را به طرف كوفه هدايت مىنمود حضرت هم جدا امتناع مىفرمود و همچنان به طرف يسار راه حركت مىكرد تا به نينوا رسيده نزول اجلال كرد .\r\n( 1 ) در اين هنگام سوارى كه سلاح جنگى پوشيده و كمانى به پشت انداخته بود از جانب كوفه روان بود همگى متوقف شده و منتظر رسيدن او بودند چون نزديك آمد بحر و ياران او سلام كرده و به حسين و اصحاب او اعتنائى ننمود و نامهء از پسر زياد به حر بن يزيد تسليم كرد ، در آن نگاشته بود .\r\nبمجردى كه رسول من بر تو وارد شد و نامهء مرا تسليم كرد كار را بر حسين ع دشوار ساز و او را در سرزمينى فرودآور كه آب و گياهى در آن نباشد و متوجه باش بفرستادهء خود دستور داده همواره با تو باشد و از تو دور نشود تا از نزديك شاهد اعمال تو بوده و نحوهء رفتار تو را در بازگشت به من اطلاع دهد .\r\nهنگامى كه حر ، نامهء پسر زياد را ملاحظه كرد به حسين ع و ياران او خطاب كرده گفت اين نامه‌ايست كه پسر زياد به من نگاشته و دستور ميدهد هر كجا نامهء او به من رسيد كار را بر شما دشوار بسازم و به اين شخص كه فرستادهء اوست دستور داده از من جدا نشود تا امر او را ، چنانچه دستور دادم اجرا نمايم .\r\nيزيد بن مهاجر كندى كه از ملتزمين ركاب امام حسين ع بود رسول پسر زياد را شناخت به او گفت مادرت بعزايت بنشيند براى چه امرى آمدى و چرا بچنين كارى اقدام نمودى پاسخ داد از پيشواى خود پيروى كرده و به بيعت خود وفا نمودم . پسر مهاجر گفت اشتباه كردى بلكه با اين عملت معصيت خدا نمودى و چون خواستهء پيشواى خود را انجام دادى به هلاكت افتادى و ننگ دنيوى و عذاب اخروى را براى\r\n\r\n","description":"","footnote":"","page_name":" 432 ","page_number":88},
  {"content":"\r\n\r\nخود خريدارى كردى و بد امامى براى خود برگزيدى ( 1 ) خدا مىفرمايد  وَ جَعَلْناهُمْ أَئِمَّةً يَدْعُونَ إِلَى النَّارِ وَ يَوْمَ الْقِيامَةِ لا يُنْصَرُونَ  ما آنها را پيشوايانى قرار داديم كه مردم را بسوى آتش مىخوانند و فرداى قيامت كسى از آنها يارى نمىكند و مسلما پيشواى تو از همان عده‌ايست كه آيه شريفه حاكى از احوال آنهاست .\r\nحر بن يزيد پس از ملاحظه نامه ، براى آنكه مأموريتش را بىكم و كاست انجام داده باشد حسين ( ع ) را در بيابانى خالى از آب و گياه و دور از آبادى فرود آورد ، حسين ع فرمود واى بر تو بگذار تا در اين قريه‌اى كه نزديك به اين محل است يا در نينوا و يا در غاضريه و يا در شفيه نزول نمائيم . پاسخ داد به خدا قسم نميتوانم چنين اجازهء بشما بدهم زيرا چنانچه مىبينيد اين مرد را پسر زياد ، جاسوس براى كارهاى من قرار داده و نمىتوانم دست از پا خطا كنم .\r\nزهير بن قين معروض داشت پس از اين ، كار ما دشوارتر خواهد شد و هم اكنون كه دشمنان ما اندك‌اند مىتوانيم با آنان نبرد كنيم زيرا بطورى كه مسلم است پس از اين عدهء لشكريان باندازهء خواهند بود كه ما نمىتوانيم متعهد كارزار آنان بشويم .\r\nحسين ع در پاسخ نامبرده فرمود من نمىخواهم نخست به نبرد با آنان بپردازم و مايل نيستم آغاز اين كار از ناحيه من باشد آنگاه از مركب فرود آمده نزول اجلال فرمود .\r\nمجملا اين پيش‌آمد در روز پنجشنبه دوم محرم سال شصت و يكم هجرت اتفاق افتاده « 1 »\r\n\r\n\r\n\r\n\r\n","description":"","footnote":"\r\n( 1 )\r\n نواى وصل چون بشنيد ناگاه * بدشت كربلا افراشت خرگاه\r\nز اسب آمد فرود آن سرور دين * بياران گفت آخر منزل است اين\r\nمر اين وادى شما را سد عشق است * نه سد عشق خود سرحد عشق است\r\nفزون باشد مقام قرب داور * مقامى نيست از اينجا فزونتر\r\nببارانداز عشق آن پاكبازان * بيفكندند بار عشق آسان \r\n","page_name":" 433 ","page_number":89},
  {"content":"\r\n\r\n( 1 ) روز سوم محرم عمر بن سعد به سرپرستى چهار هزار سواره از كوفه حركت كرد و در نينوا وارد شد به مجرد ورود به عروة بن قيس دستور داد حضور حسين ع رفته سؤال كند براى چه مقصودى به اين سرزمين وارد شدى و هدف شما چيست ؟ عروه از همان عدهء بود كه دعوت نامه براى حسين ع نوشته بود به همين مناسبت از انجام امريه پسر سعد خوددارى كرده و بالاخره بهر يك از رؤسائى كه به آن حضرت نامه نوشته بودند همين امريه را نمود . ليكن تيرش بخطا خورده و غرضش عملى نشد و تنها كسى كه براى اين كار پيش قدم شد كثير بن عبد اللَّه شعبى است كه سوارى دلاور و از هيچ چيزى رو گردان نبود براى شرفيابى حضور اقدس پيشنهاد داده و گفت من بجانب حسين خواهم رفت و هر گاه دستور باشد مىتوانم او را ناگهان بقتل برسانم .\r\nعمر گفت نمىخواهم او را بقتل آورى بلكه مأموريت تو آنست كه پيش وى رفته و بپرسى براى چه هدفى بدين صوب آمده .\r\nكثير طبق مأموريت بجانب خيام طاهرات روان شد ابو ثمامه صائدى بمجردى كه او را ديد به حضرت ابا عبد اللَّه عرضه داشت اينك بدترين و خونريزترين مردم روى زمين بجانب شما مىآيد آنگاه به طرف او توجه كرده چون نزديك خيام طاهرات رسيد گفت هر گاه مىخواهى بحضور اقدس حسينى شرفياب شوى شمشيرت را به من بده گفت سوگند به خدا چنين كارى نخواهم كرد و مناسب هم نميدانم و من فرستادهء بيش نيستم اگر حاضر شديد سخن مرا به پذيريد مأموريتم را انجام مىدهم و گر نه بازمىگردم ابو ثمامه گفت هر گاه حاضر نمىشوى شمشيرت را به من بدهى اجازه بده تا وقتى مشغول ابراز مأموريتى من قائمه شمشير ترا بدست بگيرم گفت هيچ گاه بدان دست پيدا نخواهى كرد .\r\n( 2 ) ابو ثمامه گفت اكنون مأموريتت را به من بگو تا بحضور مبارك معروض بدارم و من ترا براى\r\n\r\n","description":"","footnote":"","page_name":" 434 ","page_number":90},
  {"content":"\r\n\r\nآنكه آدمى بدكار و خونريزى اجازه نميدهم با اين حال بحضور مبارك شرفياب شوى ، كثير متغير شده و به يكديگر ناسزا گفتند و مراجعت كرد و پيش‌آمد را به اطلاع پسر سعد رسانيد نامبرده قرة بن قيس حنظلى را بحضور خوانده و گفت واى بر تو بدون چون و چرا بحضور مبارك حسينى شرفياب شده سبب آمدن او را به اين سرزمين جويا شو .\r\nقره حسب الامر بجانب خيام طاهرات روان شد بمجردى كه حسين ع او را ديدار كرد از ياران خود پرسيد آيا اين مرد را مىشناسيد ؟\r\nحبيب بن مظاهر بعرض رسانيد آرى اين مرد پسر خواهر ما و از مردم حنظله تميم است و من كاملا با او آشنائى دارم و او را آدمى راستگو ميدانم و خيال نمىكردم جزء ياران پسر زياد باشد مجملا نامبرده وارد شد و سلام كرد و خواستهء پسر سعد را بعرض مبارك رسانيد .\r\nحضرت فرمود سبب نزول من آن بوده كه همشهريهاى شما دعوت نامه‌ها براى من نوشتند و مرا به اين سرزمين دعوت كردند اينك هر گاه از آمدن من اكراه داريد مراجعت مىنمايم .\r\nحبيب در مراجعت نامبرده با وى ملاقات كرد و گفت واى بر تو چگونه از يارى اين مرد كه خداى متعال ترا ببركت وجود پدرانش هدايت كرده و لباس بزرگوارى بر اندام تو پوشانيده دست بر - ميدارى و بجانب مردم ستمگر بازمىگردى پاسخ داد من اينك مأمورم بايد بروم نتيجهء مأموريتم را معروض بدارم آنگاه در كار خود انديشه خواهم كرد .\r\nقره پيش پسر سعد آمده نتيجه را بازگفت پسر سعد اظهار داشت اميد است خداى متعال مرا به نبرد با او دچار نفرمايد آنگاه نامهء ذيل را به پسر زياد نوشت .\r\n( 1 ) بنام خدا بمجردى كه در برابر حسين فرود آمدم رسولى فرستادم تا از هدف او اطلاع حاصل\r\n\r\n","description":"","footnote":"","page_name":" 435 ","page_number":91},
  {"content":"\r\n\r\nكرده و بدانم براى چه بصوب عراق آمده در نتيجه معلوم شد مردم عراق او را به اين صوب دعوت كرده و او طبق درخواست نامبردگان بسرزمين عراق وارد شده و اضافه كرد : هر گاه از آمدن من ناراحتيد و رأيتان برگشته به محل خود عودت خواهم كرد .\r\nاين نامه را براى پسر زياد فرستاد . حسان عبسى مىگويد من در حضور پسر زياد بودم نامه پسر سعد رسيد وى پس از مطالعه نامهء او گفت « الان كه چنگالهاى كينه ما بر گردن او فرورفته آرزومند است كه رهائى پيدا كند خيال نابجائى است و راه فرارى ندارد » آنگاه اين نامه را به پسر سعد نوشت .\r\nنامه تو بما رسيد و مضمون آن را ملاحظه كرديم اينك پس از رسيد اين نامه بحسين پيشنهاد كن او و يارانش با يزيد بيعت كنند و اگر براى انجام اين خواسته اقدام كردند و به بيعت يزيد درآمدند ما پس از اين در بارهء آنها انديشه خواهيم كرد .\r\nهنگامى كه نامهء پسر زياد را خواند گفت مىترسم پسر زياد آخر الامر هم غرض شوم خود را عملى كند و بلافاصله نامه ديگرى به پسر سعد رسيد و دستور داده بود بمجردى كه نامه مرا قرائت كردى ميان آب و حسين و ياران او حائل شو و مگذار قطرهء از آب بياشامند چنانچه آنان همين عمل را با عثمان انجام دادند :\r\nپسر سعد همانوقت عمرو بن حجاج را با پانصد سوار مأمور ساخت اطراف شريعه فرات را احاطه نمايند و نگذارند قطره از آب بياشامند اين پيش‌آمد سه روز قبل از شهادت حسين ع اتفاق افتاد .\r\n( 1 ) عبد اللَّه ازدى كه در رديف مردم بجيله بود براى خوش آيند امير خود با صداى بلند فرياد زد اى\r\n\r\n","description":"","footnote":"","page_name":" 436 ","page_number":92},
  {"content":"\r\n\r\nحسين مىبينى اين آب در صفا و گوارائى مانند وسط آسمانست به خدا قسم قطره از آن نخواهى آشاميد تا هنگامى كه از تشنگى جان تسليم كنى .\r\nحسين ع كه از گفته اين نابكار سخت متأثر شده بود نفرين كرده فرمود پروردگارا او را تشنه بقتل بياور و گناهان او را براى هميشه ميامرز .\r\nحميد بن مسلم گويد پس از واقعه كربلا بيمار شده بود بعيادت او رفتم بخدائى كه جز او خداى ديگرى نيست او را در حالى مشاهده كردم كه آنقدر آب مىآشاميد تا سيراب ميشد پس از آن همه آنها را بيرون ميداد و قى مىكرد و پيوسته اظهار تشنگى مىكرد باز كه به او مىآشاماندند مانند دفعه اول همه را بيرون ميداد و از تشنگى و حرارت فرياد ميزد و بالاخره به همين بلا مبتلا بود تا هلاك شد لعنة اللَّه عليه .\r\nحسين ع هنگامى كه متوجه شد پى در پى كمك براى پسر سعد مىآيد و آماده كارزارند كسى را پيش پسر سعد فرستاد و اظهار داشت مىخواهم با تو ملاقات كنم شب را براى ملاقات مقرر داشتند و بالاخره در ميان دو لشكر مدتى طولانى با يك ديگر مذاكره كردند پس از آن پسر سعد به طرف لشكريان خود رفته و نامه به اين مضمون به پسر زياد نوشت .\r\nاما بعد خداى متعال آتش جنگ را خاموش كرد و سخن را يكى كرد و كار امت را بسازش كشانيد اينك حسين ع متعهد مىشود به همان جايى كه بوده مراجعت نمايد و يا بيكى از سرحدات پناهنده شود و مانند يكى از مسلمانان زيست نمايد و موظف بانجام قوانين معموله باشد و يا پيش يزيد رفته دست در دست او بگذارد تا او خود تصميم بگيرد و من خيال مىكنم تعهد حسين مورد خرسندى تو و بصلاح امت تمام مىشود .\r\n\r\n","description":"","footnote":"","page_name":" 437 ","page_number":93},
  {"content":"\r\n\r\n( 1 ) هنگامى كه پسر زياد اين نامه را خواند تصديق كرده گفت آرى اين نامه مشفقانه و اندرز براى ماست و شايسته است مطابق با مضمون آن رفتار كرد .\r\nشمر ذى الجوشن كه حضور داشت و احساس كرد پسر زياد تحت تأثير مضامين آن واقع شده گفت آيا سخنى كه پسر سعد از گفته حسين يادآورى كرده مىپذيرى با آنكه او اكنون بسرزمين تو فرود آمده و پهلوى تو واقع شده سوگند به خدا اگر از اين صوب عزيمت كند و دست در دست تو نگذارد او به نيرو نزديكتر و تو بناتوانى سزاوارترى اكنون بايد به هيچ وجه او را به خود وانگذارى و سستى از خود نشان ندهى و بايد او و يارانش را تحت رژيم خود درآورى و هر گاه او را عقوبت نمائى شايسته آنى و اگر درگذرى منتى بر او نهاده باشى .\r\nپسر زياد گفت خوب انديشهء كردى و رأى بصواب دادى آنگاه گفت نامهء مرا به پسر سعد تسليم كن و بحسين ع پيشنهاد بده كه خود و يارانش تحت فرمان درآيند اگر پذيرفتند آنان را بدون هيچ گونه آسيبى بجانب من روانه كن و اگر از فرمان من خوددارى نمودند با آنان نبرد كن و همين معنى را با پسر سعد گفتگو بنما و بوى خاطر نشان ساخته كه بايد در صورت مخالفت با آنها بجنگد و اگر پسر سعد حاضر براى انجام فرمان من شد تو نيز از وى اطاعت كن و اگر مخالفت كرد به سپهدارى لشكر بر - خاسته و گردنش را بزن و سر او را براى من بفرست . و نامهء به اين مضمون براى پسر سعد نوشت .\r\nمن ترا نفرستادم تا از حسين پشتيبانى كرده و به او وعدهء سلامت و راحتى داده و از او در نزد من شفاعت كنى ، متوجه باش هر گاه حسين و يارانش تحت فرمان من درآمدند و تسليم شدند آنان را بىگزند بجانب ما روانه كن و اگر از اين معنى خوددارى كردند به آنها حمله بياور تا سرانجام ايشان را\r\n\r\n","description":"","footnote":"","page_name":" 438 ","page_number":94},
  {"content":"\r\n\r\nبقتل آورده ( 1 ) و گوش و دماغشان را جدا كن زيرا آنان سزاوار همين عقوبت‌اند و هر گاه حسين از پاى درآمد اسبها را بر پشت و سينه او بتازان كه او نفرين شده و ستمكار است و من معتقدم چنين عملى پس از مرگ به حال او زيانى ندارد زيرا خود من هر گاه او را مىكشتم همين عمل را با وى انجام ميدادم .\r\nدر پايان تذكر داد : هر گاه دستور ما را بطورى كه خواسته‌ايم انجام دادى ما ترا مانند كسى كه فرمان آقاى خود را كاملا بجا آورده پاداش ميدهيم و اگر حاضر نشدى زير بار فرمان ما درآئى از سمتى كه به تو تفويض كردم استعفا داده و از لشكريان ما كناره بگير و امور لشكر را بشمر ذى الجوشن واگذار نما زيرا ما او را بدستوراتى مأمور داشته‌ايم .\r\nشمر نامه پسر زياد را به پسر سعد تسليم كرد پس از قرائت نامه بوى گفت واى بر تو خدا ترا بىخانمان فرمايد چقدر ناگوار است شربتى كه براى من آوردى سوگند به خدا ميدانم تو او را از عمل كردن مطابق با مضمون نامهء من بازداشتى و كارى كه آرزومند بودم بصلاح گرايد بفساد نزديك كردى سوگند به خدا حسين از افرادى نيست كه به اين سادگى تسليم دست پسر زياد شود او پدر بزرگوارش را ( كه هيچ گاه زير بار دونان نميرفت بالمشاهده مىبيند ) .\r\nشمر گفت بگو هدف فعلى چيست ؟ آيا خواستهء اميرت را انجام ميدهى و با دشمن او نبرد مى - كنى يا آنكه از فرمان او سرپيچى مىنمائى ؟ هر گاه حاضر نيستى دستور او را به كار بندى از منصب امارت لشكر دست بردار و آنان را تحت سرپرستى من بگذار .\r\nپسر سعد كه خود را در دنيا و آخرت بيچاره يافت گفت هيچ وقت سپهسالارى لشكر را بعهدهء تو وانمىگذارم و ترا لايق اين مقام نميدانم و من خود بموجبات مقام خود حركت مىكنم و تو همچنان رياست پيادگان را به عهده داشته باش .\r\n( 2 ) عصر روز پنجشنبه كه مصادف با شب نهم محرم بود پسر سعد و شمر كنار خرگاه حسينى آمدند\r\n\r\n","description":"","footnote":"","page_name":" 439 ","page_number":95},
  {"content":"\r\n\r\nشمر گفت پسران خواهر ما كجايند ، عباس و جعفر و عبد اللَّه و عثمان فرزندان على ع از خيمه بيرون آمده گفتند غرض تو چيست و براى چه ما را مىخوانى ؟ پاسخ داد شما فرزندان خواهر من هستيد و اينك در اين صحرا در امانيد .\r\nآن بزرگواران فرمودند خدا تو و امانت را لعنت كند اى بدبخت تو ما را امان ميدهى كه فرزندان خواهر توايم ليكن فرزند رسول خدا در امان نميباشد پس از اين عمر سعد لشكر را متوجه كرده گفت اى لشكر خدا سوار شويد و بكوشيد كه اينك شما را مژده بهشت مىدهم اينسخن ، ياران عمر را تحت تأثير قرار داده و طرف عصرى بود بجانب خرگاه حسينى ع حمله آوردند .\r\nحسين ع در آن هنگام در پيش خيمه خود نشسته و تكيه بشمشير داده و سر مبارك بر روى زانو قرار داده بخواب رفته بود زينب ع كه صداى همهمه اسبان و لشكريان را شنيد نزديك برادرش آمده عرضه داشت اى برادر آيا صداهاى مخالفان را نميشنوى كه اينك به طرف خيام طاهرات نزديك مى - شوند .\r\nحسين ع سر برداشت فرمود هم اكنون رسول خدا ص را در خواب ديدم فرمود حسين جان بدين زودى بر ما وارد خواهى شد .\r\nزينب بمجردى كه اين سخن دلخراش را شنيد سيلى به صورت زد و اظهار دردمندى و بيچارگى نمود حضرت او را دلدارى داده و امر بآرامش فرمود « 1 » ( 1 ) آنگاه حضرت ابو الفضل آمدن لشكر را بعرض\r\n\r\n\r\n\r\n\r\n","description":"","footnote":"\r\n( 1 )\r\n يا اخيه خدك لا تلطمى * مادرى كن بر بنات فاطمى\r\nخواهرا ناموس حى داورى * بر يتيمانم تو جاى مادرى\r\nزينبا غارت شود چون خيمها * جمع كن اطفال حيران مرا\r\nبعد يغما موسم آتش زدن * هين مبادا چاك سازى پيرهن\r\nپيكرم بينى چو اندر خاك و خون * پا منه از نقطه طاقت برون\r\nخواهرا در ماتمم افغان مكن * موى سر اندر غمم افشان مكن \r\n","page_name":" 440 ","page_number":96},
  {"content":"\r\n\r\nرسانيد حسين ع از جا برخاسته فرمود برادرا اينك بر مركب سوار شو و با لشكر ملاقات كن و علت حمله آوردن به طرف خيام و هدف اصلى آنان را بازجوئى فرما حضرت ابو الفضل باتفاق بيست نفر سواره از قبيل زهير بن قين و حبيب بن مظاهر براى انجام مأموريت سر راه بر لشكر گرفته فرمود عزيمت كجا داريد و براى چه به طرف ما يورش آورده‌ايد .\r\nپاسخ داد امريه پسر زياد رسيده و دستور داده بشما پيشنهاد كنيم يا تحت فرمان او درآئيد و سر تسليم فرود آوريد و يا با شما نبرد كنيم .\r\nابو الفضل فرمود تعجيل مكنيد و آرام باشيد تا من خواسته شما را بحضور اقدس حسين عرضه داشته پاسخ بگيرم .\r\nلشكر حسب الامر توقف كرد و گفتند با وى ملاقات كن و او را از يورش و هدف ما مطلع ساز و نتيجه را براى ما بيان فرما .\r\nابو الفضل بازگشته تا حسين ع را از علت آمدن لشكر باخبر سازد و ياران ابو الفضل در اين هنگام به پند و اندرز لشكر پرداخته و آنان را از كارزار با حسين كه يادگار رسول خدا ص است باز مى - داشتند ابو الفضل حضور اقدس شرفياب شده مراتب را بعرض رسانيد .\r\nحسين ع فرمود مراجعت كن و اگر بتوانى امشب را براى ما مهلت بگيرى و نبرد را بفردا بيندازى به اين منظور كه ما بتوانيم امشب را به نماز و دعا و استغفار بسر بريم زيرا خدا ميداند من دوست ميدارم نماز بخوانم و قرآن مجيد را تلاوت نمايم و همواره بدعا و استغفار بپردازم ابو الفضل حسب الامر مراجعت كرده و فرمودهء امام ع و خواسته آن حضرت را چنانچه شنيده بود براى لشكريان بيان كرد .\r\nلشكر از خواسته حضرت اطلاع حاصل كرده پسر سعد رسولى همراه ابو الفضل روانه خدمت امام ع نموده و به او دستور داده بود هنگام شرفيابى بعرض برساند ( 1 ) « ما تا فردا صبح بشما مهلت ميدهيم در\r\n\r\n","description":"","footnote":"","page_name":" 441 ","page_number":97},
  {"content":"\r\n\r\nنتيجه هر گاه تسليم شديد شما را پيش پسر زياد خواهيم برد و هر گاه زير بار تسليم ما درنيامديد ما از شما دست برنميداريم » اين پيشنهاد را بعرض رسانيده مراجعت كرد .\r\nپس از بازگشت فرستادهء پسر زياد ، نزديك غروب آفتاب حسين ع ياران خود را گردآورد ، حضرت سجاد ع ميفرمايد من در آن هنگام بيمار بودم خواستم بدانم پدرم چه بياناتى با آنان اظهار مى - دارد به همين دليل نزديك خرگاه آن حضرت آمده پدر بزرگوارم با كمال شايستگى به حمد و ستايش خدا پرداخته و اظهار داشت ستايش خدائى را كه ما را بنعمت نبوت گرامى داشت و كتاب خود را بما آموخت و آئين دين را بما ياد داد و ما را بينا و شنوا و از شكرگزاران قرار داد اما بعد من يارانى بهتر و باوفاتر از اصحاب خود سراغ ندارم و خويشاوندانى نيكوكارتر و بحقيقت نزديكتر از خويشاوندان خود نمىشناسم خدا شما را از من پاداش نيك دهد .\r\nياران من متوجه باشيد يك امشب بيش در اين عالم بسر نمىبريم و ما فردا از دست اين مردم بسلامت نخواهيم بود ، من بشما اجازه مىدهم كه همه‌تان دسته‌جمعى از اين سرزمين خارج شويد و من بيعت خود را از شما برداشتم و اينك شب و تاريك است مىتوانيد با كمال آسودگى خود را از چنگال دشمنان برهانيد . « 1 »\r\n( 1 ) پس از اين بيان ، برادران و فرزندان و برادرزادگان و فرزندان عبد اللَّه جعفر اظهار داشتند\r\n\r\n\r\n\r\n\r\n","description":"","footnote":"\r\n( 1 )\r\n شب است و تار حق ستار و ره دور * رويد اين دم كه تا باشيد منصور\r\nگزينيد اشتر اين شام سيه را * بدينسان ناقه پيمائيد ره را\r\nمرا خواهند و ديگر كس نخواهند * سر موئى ز جسم كس نكاهند\r\nهمى بينم كه شاه شهر عشقم * تن اندر ماريه سر در دمشقم\r\nبرون شد هر كه همچون پوست بودى * برفت آن كس كه دنيا دوست بودى\r\nبماندى محرمان سر وحدت * خدا را بنده از روى حقيقت \r\n","page_name":" 442 ","page_number":98},
  {"content":"\r\n\r\nما چنين كارى نمىكنيم و نمىخواهيم پس از شما بجا بمانيم و هيچ گاه خدا ما را بچنين كيفيتى نبيند .\r\nمقدم بر همه در اين اظهاريه حضرت ابو الفضل ع بود و پس از او ديگران از وى پيروى كرده و نظير اين مقال را بعرض رسانيدند .\r\nپس از اين حضرت امام حسين فرزندان مسلم بن عقيل را مخاطب ساخته فرمود شهادت مسلم براى شما كافى است شما مأذونيد و هر كجا بخواهيد مىتوانيد رهسپار شويد .\r\nنامبردگان تعجب كرده بعرض رسانيدند هر گاه ما از حضور شما مفارقت كنيم مردم چه خواهند گفت ؟ آرى مردم خواهند گفت ما از بزرگ و آقا و بهترين عموزادگانمان دست برداشتيم و در ركاب او تير و نيزه و شمشير به كار نبرديم و بالاخره نميدانيم چه پاسخى به آنها بدهيم به خدا سوگند هيچ گاه از شما جدا نمىشويم و خود و ماليه و كسانى كه در اختيار ماست همه را فداى شما خواهيم كرد و پابپاى شما مىجنگيم تا ترا از خويش خرسند سازيم و در ركاب تو بفيض شهادت نائل گرديم و دوست نميداريم پس از شما بمانيم ، خدا زشت سازد زندگى پس از شما را .\r\nمسلم بن عوسجه پس از اين از جا برخاست معروض داشت هر گاه ما از شما دست برداريم فرداى قيامت چگونه خداى متعال پوزش ما را كه حق ترا ادا نكرديم خواهد پذيرفت به خدا سوگند از شما دست برنميدارم تا نيزه‌ام را به سينه پر از كينه دشمنان فروبرم و تا وقتى قائمه شمشير در دست من است با آنان نبرد كنم و هر گاه اسلحه حاضر نداشته باشم با سنگ آنها را نابود سازم و سوگند به خدا دست از تو برنميدارم تا خدا بداند و امضا فرمايد كه ما وصيت رسول او را در بارهء شما به كار برديم و سوگند به خدا اگر بدانم كشته مىشوم سپس زنده مىگردم باز سوخته مىشوم باز زنده مىگردم و بالاخره همين عمل هفتاد مرتبه با من مكرر مىشود دست از تو برنميدارم تا در برابر شما شربت مرگ را بياشامم\r\n\r\n","description":"","footnote":"","page_name":" 443 ","page_number":99},
  {"content":"\r\n\r\nو اينك چگونه دست از يارى تو بردارم با اينكه يك كشتن بيش نيست و معتقدم كه براى هميشه زنده و از اين كرامت برخوردارم .\r\n( 1 ) پس از او زهير بن قين عرضه داشت سوگند به خدا دوست ميداشتم كشته شوم دوباره زنده گردم و به همين كيفيت هزار مرتبه كشته شوم و زنده گردم و خداى متعال بدين وسيله تو و جوانان اهل بيتت را از آسيب دشمنان نگه‌دارى فرمايد .\r\nو بالاخره هر يك از ياران آن حضرت سخنانى از همين قبيل بعرض رسانيد ، حضرت از همه تقدير كرده و بخيمهء خود بازگشت .\r\nعلى بن الحسين ع فرمايد در شبى كه پدر بزرگوارم فرداى آن شهيد شد در خيمه نشسته بودم و عمه‌ام زينب به پرستارى من مشغول بود پدرم به خيمه خود رفته جوين غلام ابو ذر ، شمشير آن حضرت را اصلاح مىكرد و پدرم مىفرمود .\r\nواى بر تو و تفو بر تو اى روزگار در هر بامداد و شبانگاهى بسيارى از ياران و دوستان را نابود مىسازى و به عوض هم اكتفا نمىكنى آرى سر رشته همه در دست خداست و هر ذى حياتى براهى خواهد رفت كه من ميروم .\r\nو همين مضامين را دو يا سه بار مكرر فرمود من از شنيدن اين مضامين به هدف آن حضرت توجه كرده گريه گلوى مرا فراگرفت ليكن خوددارى كرده و آرام گرفتم و دانستم كه بلا نازل شده ( 2 ) و اما\r\n\r\n","description":"","footnote":"","page_name":" 444 ","page_number":100},
  {"content":"\r\n\r\nعمه‌ام زينب بمجردى كه مضامين اشعار را استماع فرمود بر اثر رقت قلبى كه ويژهء زنانست نتوانست خود - دارى فرمايد دامن كشان و متحير از خيمه خارج شده بجانب آن حضرت روان گرديد اظهار بيخودى كرده معروض داشت اى كاش مرگ گريبان مرا گرفته و بزندگى من پايان ميداد امروز مادرم فاطمه و پدرم على و برادرم حسن وفات يافتند اى يادگار گذشتگان و سرپرست بازماندگان .\r\nحضرت امام حسين ع به خواهر بزرگوارش توجهى كرده با ديده اشكبار فرمود خواهرا كارى كن شيطان به تو دست پيدا نكند و پرده حلمت را پاره نكند و فرمود اگر مرغ قطا را به حال خود مىگذاردند آسوده مىخوابيد .\r\nزينب ع بعرض رسانيد برادرا خود را براى مرگ آماده ساختهء اين آمادگى شما قلب مرا مجروح ساخت و طاقتم را طاق نمود و بلا درنگ سيلى به صورت خود زد و گريبان چاك نمود و غشوه بر او عارض شده به زمين افتاد .\r\nحسين ع كنار خواهر آمده آب به صورتش ريخت و او را به حال آورده فرمود خواهرا آرام باش و از خدا بپرهيز و بخواست او خوشنود شو و بدان كه اهل زمين مىميرند و آسمانيها باقى نمىمانند و ما سواى خدا نابود مىشوند و جز او كه موجودات را آفريده و مردم را مبعوث مىسازد و يكتاى بيهمتاست ديگرى برقرار نخواهد ماند . جد و پدر و مادر و برادرم از من بهتر بودند « 1 » و من و هر مسلمانى بايد قدم\r\n\r\n\r\n\r\n\r\n","description":"","footnote":"\r\n( 1 )\r\n آه از دمى كه با غم دل شهريار دين * گفتا به خواهر از ره مهر و وفا چنين\r\nاى خواهر از برت چو بفردا جدا شوم * در خون خويش غرقه بدشت بلا شوم\r\nچون گل مكن ز دورى من چاك پيراهن * چون از برت روانه چو باد صبا شوم\r\nمخراش روى خويش و مكن موى خود كه من * شرمنده پيش بارگه كبريا شوم\r\nرفتند مادر و پدر و جد من ز پيش * من هم پى زيارتشان از قفا شوم \r\n","page_name":" 445 ","page_number":101},
  {"content":"\r\n\r\nجاى قدم رسول خدا ص بگذاريم ( 1 ) و بالاخره خواهرش را با امثال اين سخنان دلدارى داد و اضافه فرمود خواهرا ترا سوگند مىدهم و آرزومندم سوگند مرا به پذيرى و متوجه باشى چون من شهادت يافتم گريبانت را ندرى و صورتت را نخراشى و بيتابى ننمائى آنگاه زينب را بخيمهء من آورد و خود بجانب ياران رهسپار شد .\r\nبه اصحاب خود فرمود خيمه‌ها را نزديك يك ديگر سراپا كرده و طنابها درهم نموده و در خيمه‌ها آماده بوده و در هنگام نبرد از يكطرف بدشمن حمله آورند و در آن حال خيمه‌ها را پشت سر و طرف راست و چپ خود قرار دهند و بالاخره جز از يكجانب كه بايد با دشمن بجنگند از جهات ديگر خيمه‌ها اطراف را احاطه كرده باشد .\r\nآنگاه بخرگاه خود رفته و تمام شب را او و اصحابش بدعا و استغفار و زارى بپايان آوردند .\r\n در آن شب شاه و لشكر جمله باهم * عبادت را كمر بستند محكم \r\nضحاك بن عبد اللَّه گويد در آن هنگام كه حضرت امام حسين ع به تلاوت قرآن مشغول بود گروهى از لشكريان پسر سعد براى اطلاع از احوال امام حسين ع و ياوران او نزديك خيام طاهرات آمدند حسين ع اين آيه را تلاوت كرد   « وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ   » مردم كافر خيال نكنند ما بر اثر علاقه به آنها ايشان را مهلت داده‌ايم بلكه مهلت دادن ما بايشان از نقطه نظر اين بوده تا گناهشان زيادتر شود و به عذاب دردناك مبتلا شوند خداى متعال بندگان مؤمن را به وضعى كه شما هستيد وانمىگذارد مگر براى اينكه بد از خوب نمودار شود .\r\nيكى از آنها بنام عبد اللَّه بن سمير كه مردى مسخره و دلاور و سواره و خونريز و پردل بود به -\r\n\r\n","description":"","footnote":"","page_name":" 446 ","page_number":102},
  {"content":"\r\n\r\nمجردى كه آيه شريفه را شنيد گفت بخداى كعبه سوگند ما همان خوبانيم كه از شما امتياز پيدا كرده‌ايم .\r\n( 1 ) برير گفت اى بدكار شگفت است كه مانند تو از جمله خوبان و نمونهء آنان باشى ، عبد اللَّه پرسيد تو كيستى ؟ جواب داد من بريرم آنگاه به يكديگر ناسزا گفتند .\r\nبامداد : حسين ع ياران خود را براى نماز صبح آماده ساخت پس از انجام تكليف الهى به آنها كه سى و دو نفر سواره و چهل نفر پياده بودند دستور صف‌آرايى داد ، زهير را در ميمنه و حبيب را در ميسره قرار داد و پرچم نصرت را بدست برادر بزرگوارش ابو الفضل مرحمت فرمود و چنانچه فرموده بود خيمه‌ها را پشت سر قرار دادند و فرمود هيزمها و نيهائى كه پشت خيمه‌ها بود در خندقى كه اطراف خيمه‌ها احداث شده بود ريخته و آنها را افروختند البته علت اين كار پيش بينى براى جلوگيرى از دشمن بود مبادا هنگام زد و خورد لشكر از پشت خيمه‌ها دستبردى بزند .\r\nو فرداى آن شب كه روز جمعه يا شنبه بود پسر سعد لشكريان خود را مهيا ساخته ميمنه را به عمرو بن حجاج و ميسره را به شمر ذى الجوشن داد و سرپرستى سواره را به عهده عروة بن قيس و پياده را به شبث بن ربعى واگذار نمود و پرچم بيدادگرى را بمولاى خود دريد داد .\r\nحضرت سجاد ع فرمود هنگامى كه لشكر بجانب پدر بزرگوارم عزيمت كردند حضرتش دست نياز بدرگاه چاره ساز برداشته عرضكرد پروردگارا در تمام پيش‌آمدهاى ناگوار پشتيبان منى و در هر سختى به تو آرزومندم و تو در هر پيش‌آمدى كه براى من اتفاق مىافتد يار و ياور منى و اطمينان من به\r\n\r\n","description":"","footnote":"","page_name":" 447 ","page_number":103},
  {"content":"\r\n\r\nتست ( 1 ) بسيارى از اندوههايى كه كه به من رو مىآورد و قلب را ناتوان مىكند و راه چاره را مسدود مىسازد و دوست را خوار و دشمن شماتت مىنمايد همه را به توجه تو بر خود هموار ساختم و بجز تو با ديگرى بميان ننهادم و بجز وصول به حضرت تو به ديگرى اعتنائى ننمودم و تو درب گشايش را به روى من گشودى و يقين دارم كه كليد همه نعمتها بدست تست و همه نيكوئيها به حضرت تو متوجه و تمام آرزوها نگران بجانب تو مىباشد .\r\nابتدائى كه لشكر آمادهء كارزار شد اندكى اطراف خيام طاهرات جولان كرده در پشت خيام خندقى احداث شده و آتش افروخته از هيزم و نى در آن جلب توجه آنان را نموده شمر با فرياد بلند پارس زده گفت حسينا پيش از رسيدن قيامت آتش براى خود افروختى ، حسين ع كه اين پارس را شنيده فرمود خيال مىكنم اين پارس زننده شمر ذى الجوشن باشد ؟ عرضكردند آرى فرمود اى پسر زن بزچران تو سزاوارتر به آتش دوزخى .\r\nمسلم بن عوسجه كه از اين توهين سخت ناراحت شده بود خواست او را هدف تير قرار دهد حسين ع از او ممانعت كرده عرضكرد يا ابن رسول اللَّه اجازه فرمائيد تا او را بضرب تير از پاى درآورم زيرا اين بدكار يكى از دشمنان خدا و از بزرگان ستمكاران است و امروز خدا مرا در نابودى او كمك فرموده حسين ع پاسخ داد هرگز چنين كارى مكن زيرا من دوست نميدارم آغاز جنگ از طرف ما باشد .\r\nآنگاه فرمود مركبش را آورده سوار شد و با صداى بلند كه همه مىشنيدند فرمود اى عراقيها اگر از در انصاف درآئيد بسعادت نزديكتريد و اگر گوش حقيقت شنو نداريد و منصف نيستيد انديشه‌هاى خود را يكى كنيد و كار را بر خود مشتبه نكنيد بعد به من متوجه شويد و به من مهلت ندهيد زيرا كه دوست\r\n\r\n","description":"","footnote":"","page_name":" 448 ","page_number":104},
  {"content":"\r\n\r\nو پشتيبان من همان كسى است كه قرآن را فرود آورده و او پشتيبان نيكوكارانست ( 1 ) پس از اين مقدمه حمد و ثناى خدا به بهترين طرزى كه ويژهء مقام آن حضرت بود بجاى آورده و بر رسول خدا و فرشتگان و پيمبران درود فرستاد و چنان سخن ايراد كرد كه هيچ كسى پيش از او و پس از او در چنين مقامى بدان بلاغت قفل از دهان نگشوده « هر كو شنيد گفتا للَّه در قائل » .\r\nفرمود اما بعد به حسب و نسب من توجه كنيد و به‌بينيد من كيستم آنگاه به خود بازگشته خواهيد فهميد كه سخت اشتباه نموده‌ايد و شايسته است خود را ملامت نمائيد متوجه باشيد آيا كشتن و دريدن پردهء احترام من مناسب با حال شماست آيا من پسر دختر پيغمبر شما نمىباشم آيا من فرزند وصى و پسر عم پيغمبر شما و نخستين مؤمنان به خدا و تصديق‌كنندهء به آئينى كه از طرف خدا آورده نمىباشم آيا حمزه سيد الشهداء عموى من نيست آيا جعفر طيار كه با دو بال در بهشت پرواز مىكند عموى من نمىباشد مگر فرمودهء رسول خدا ص را در بارهء من و برادرم نشنيده‌ايد كه فرمود حسن و حسين دو آقاى جوانان بهشت‌اند .\r\nاگر آنچه را اظهار ميدارم تصديق كرديد به حق رسيده و درب حقيقت را به روى خود گشوده‌ايد زيرا من از آغاز عمر كه شنيدم خدا دروغگويان را سرزنش مىفرمايد دروغ نگفته‌ام و اگر سخن مرا نمى - پذيريد و تكذيب مىكنيد در ميان شما افرادى هستند كه اگر اين حقيقت را از آنان جويا شويد براستى پاسخ شما را خواهند داد اينك از جابر انصارى و ابا سعيد خدرى و سهل ساعدى و زيد بن ارقم و انس بن مالك كه همين بيانيه را از رسول خدا ص شنيده‌اند باز پرسى نمائيد آيا همين فرموده كافى نيست كه دست از كشتن من برداريد ؟ !\r\n\r\n","description":"","footnote":"","page_name":" 449 ","page_number":105},
  {"content":"\r\n\r\n( 1 ) شمر گفت من خدا را با شك و ترديد عبادت كرده باشم اگر بدانم كه تو چه مىگوئى ، حبيب ابن مظاهر بپاسخ او گفت به خدا من چنان مىبينم كه تو با هفتاد شك و ترديد خدا را عبادت مىكنى و من گواهم اينكه مىگوئى نميدانم چه مىگويد حق همين است زيرا قلب تو سياه و مهر شده است حسين ع پس از اين باز قفل خموشى برداشته فرمود اگر در شكيد و گمان نداريد كه من بر حق باشم ليكن در اينكه فرزند دختر پيغمبرم كه قابل براى شك و انكار نيست زيرا سوگند به خدا در شرق و غرب عالم فرزند دختر پيغمبرى به غير از من در ميان شما و سايرين نمىباشد واى بر شما مگر كسى از شما را كشته يا مال شما را نابود كرده‌ام يا آهنگ قصاص داريد كه اين گونه آمادهء قتل من شده‌ايد هيچ كس پاسخ نداد .\r\nآنگاه حسين ع شبث بن ربعى و حجار بن ابجر و قيس بن اشعث و يزيد بن حارث را مخاطب ساخته فرمود مگر شما نامه ننوشتيد كه باغهاى ما سبز و خرم شده و ميوه‌ها رسيده با ياران خود بصوب ما عزيمت كن قيس پاسخ داد ما از اين حرفها اطلاعى نداريم و همين قدر ميدانيم بايد زير بار حكم پسر عم خود درآئى و او حتما با تو به نحوى كه دوست ميدارى رفتار مىكند .\r\nحسين ع فرمود به خدا سوگند من دست خوارى بشما نميدهم و مانند بندگان فرار نمىكنم آنگاه اضافه كرد اى بندگان خدا بخداى خود و شما پناهنده‌ام كارى نكنيد از دربار فيض خدا رانده شويد من بخداى خود و شما پناه مىبرم از هر خودخواهى كه بروز قيامت ايمان نمىآورد آنگاه مركب خود را خوابانيده و به عقبة بن سمعان دستور داد ناقه‌اش را پابند زد ( اين عمل حاكى از آنست كه ما سر نزاع با شما نداريم ) .\r\nبمجردى كه سخن آقا بپايان رسيد گفتار الهى او در دلها هيچ گونه اثرى نگذارد و از اطراف\r\n\r\n","description":"","footnote":"","page_name":" 450 ","page_number":106},
  {"content":"\r\n\r\nآماده نبرد با او شدند .\r\n( 1 ) حر رياحى كه متوجه شد كوفيها عزيمت جدال با آن حضرت را دارند از عمر سعد پرسيد آيا با اين مرد نبرد خواهى كرد ؟ گفت آرى به خدا سوگند نبرد سختى كنم كه كمترين درجهء آن پريدن دست و سرها باشد پرسيد آيا از آنچه كه بيان فرمود عبرت نگرفتيد و پى بمقام او نبرديد پاسخ داد اگر كار بدست من بود چنانست كه تو در نظر گرفته‌اى ليكن پسر زياد نمىگذارد خواستهء من عملى شود .\r\nحر از پيش پسر سعد رفته و در محل ويژهء خود آرام گرفت مردى از نزديكانش بنام قرة بن قيس با او بود حر رياحى از او پرسيد آيا امروز اسبت را آب دادهء ؟ گفت نه پرسيد نمىخواهى او را سيراب كنى .\r\nقره مىگويد به خدا سوگند خيال مىكردم هدف او اينست كه مىخواهد در معركه قتال شركت نكند و نمىخواست او را به اين حال به‌بينم من گفتم چنانچه مىگوئى اسبم را آب نداده‌ام بعزيمت آب دادن آن شتافتم و حر نيز از جاى خود منحرف شد و سوگند به خدا اگر مرا از آهنگ خود باخبر ساخته بود منهم از او پيروى مىكردم .\r\nپسر رياحى ، كم كم بحسين ع نزديك ميشد .\r\nمهاجر بن اوس او را با وضع غير عادى ديده پرسيد ارادهء كجا دارى آيا مىخواهى بر حسينيان حمله كنى ؟ حر ، پاسخى نداده و همانوقت لرزهء سختى اندامش را فراگرفته بود . مهاجر كه وضع غير عادى او را مشاهده مىكرد اظهار داشت عمل امروز تو مرا به شك مىاندازد سوگند به خدا در هيچ كارزارى ترا مانند امروز بيمناك نديده بودم و هر گاه از دلاورترين اهل كوفه از من بپرسند از تو تجاوز نمى - كنم و امروز چه پيش آمده كه ترا بر خلاف انتظار مىبينم ؟\r\n\r\n","description":"","footnote":"","page_name":" 451 ","page_number":107},
  {"content":"\r\n\r\n( 1 ) حر ، پاسخ داد امروز به خدا قسم خود را مخير ميان بهشت و دوزخ مىيابم و به خدا سوگند اگر تيكه تيكه و سوخته شوم هيچ مقام و موقعيتى را بر بهشت برنمىگزينم اين سخن را گفت و اسب را رانده به امام حسين ع ملحق شد « 1 » .\r\nعرضه داشت خدا مرا فداى تو گرداند من همان درماندهء هستم كه ترا از بازگشت بوطنت جلوگيرى كردم و در راه همه جا قدم بقدم با تو آمدم و نگذاردم از راه منحرف شوى و ترا در اين مكان وحشتناك و خونخوار فرود آوردم و خيال نمىكردم اين مردم حق جد ترا رعايت نكنند و ترا باينحال گرفتار سازند و به خدا سوگند اگر از هدف آنها باخبر بودم هيچ گاه چنان رفتارى با تو انجام نميدادم اينك از در توبه و انابه درآمده و از خدا مىخواهم از كردهء من درگذرد شما كه سيدى كريميد در بارهء من چه انديشهء داريد آيا توبهء مرا مىپذيريد ؟\r\nحسين ع فرمود آرى خدا توبهء ترا مىپذيرد اينك فرود آى .\r\nعرض كرد هر گاه سواره باشم بهتر از آنم كه پياده شوم آرزومندم به من اجازه فرمائى هم اكنون به پيكار با اين مردم بىوفا بپردازم ، آخر الامر كه پياده خواهم شد .\r\n\r\n\r\n\r\n\r\n","description":"","footnote":"\r\n( 1 )\r\n ربودش ناگهان از آن ميانه * بزد بر رخش همت تازيانه\r\nروان‌شد سوى جيش رحمت حق * به حق پيوست و با حق گشت ملحق\r\nبگفت اى شه منم آن عبد گمراه * كه بگرفتم سر راهت به اكراه\r\nدل دلدادگان عشق يزدان * شكستم من بنادانى و طغيان\r\nندانستم كه اين قوم ستمكار * بود مقصودشان پيكار دادار\r\nخطايم بخش اى شاه عدوبند * گنه از بنده و عفو از خداوند\r\nيم عفو ازل شد در تلاطم * گنه گرديد از آن نامور گم\r\nز خشنودى نمىگنجيد در پوست * كه گشتم قابل قربانى دوست \r\n","page_name":" 452 ","page_number":108},
  {"content":"\r\n\r\n( 1 ) حسين ع فرمود هر كارى كه در نظر گرفته‌اى انجام بده خدا ترا در كنف رحمت خودش پايدار بدارد .\r\nحر رياحى با اخذ دستور از مقام حسينى ع برابر كوفيان آمده اظهار داشت اى كوفيان مادرتان بعزايتان بنشيند و اشك حسرت در مرگ شما بريزد اين بنده نيكوكار خدا را دعوت كرديد و تعهد كرديد بمجردى كه بر شما وارد شود بوى تسليم شويد و در راه او جانفشانى نمائيد اينك بر خلاف وعدهء خود عليه او شوريده‌ايد و مىخواهيد او را بكشيد و از يارى با او كوتاهى ميورزيد و كينهء او را در دل گرفته‌ايد و از همه طرف به او حمله مىكنيد و نمىگذاريد در يكى از شهرهاى خدا زيست نمايد و مانند اسيرى او را گرفتار خود ساخته‌ايد چنانچه اختيار نفع و ضرر خود را ندارد و او و زنان و فرزندانش را از وطن آواره نموده‌ايد و آبى كه يهود و نصارى و مجوس و سگ و خوك از آن مىآشامند از وى دريغ ميداريد چنانچه نزديك است كسان او از تشنگى به هلاكت رسند بد معامله كرديد با يادگارهاى محمد ص خدا در روز تشنگى شما را سيراب نسازد .\r\nسخنان پسر رياحى كه بپايان رسيد لشكر از هر طرف او را هدف تير ساختند وى بجانب امام حسين ع بازگرديد .\r\nپسر سعد بغلامش دريد دستور داد پرچم را نزديك بياورد و خود در سايه پرچم قرار گرفت تيرى بكمان گذارده رها كرد و لشكر را مخاطب ساخته گفت گواهى دهيد نخستين كسى كه خيام طاهرات حسينى را هدف تير ستم قرار داد من بودم پس از او لشكر ناسعد پسر سعد خيام حسينى را هدف تيرها ساخته و مبارز طلبيدند .\r\nاز لشكر پسر سعد يسار غلام زياد بن ابى سفيان پيش قدم شد و از خرگاه حسينى عبد اللَّه بن عمير بمبارزه آمد يسار از او پرسيد تو كيستى ؟ وى خود را معرفى كرد . ( 2 ) يسار گفت من ترا نمىشناسم و شأن\r\n\r\n","description":"","footnote":"","page_name":" 453 ","page_number":109},
  {"content":"\r\n\r\nمن نيست با تو پيكار كنم بازگرد تا زهير بن قين يا حبيب بن مظاهر بكارزار من آيند ، عبد اللَّه گفت اى فاحشه‌زاده ترا به اين حرفها چكار ، به جائى رسيدهء كه خود را قابل مبارزه با مردان ميدانى آنگاه با ضربهء او را از پاى درآورد هنوز به او مشغول بود كه سالم مولاى پسر زياد بميدان آمده شمشير كشيد ياران حسين عبد اللَّه را از آمدن او باخبر كردند ليكن وى توجهى نكرد تا آنكه سالم ، شمشير بجانب او دراز كرد وى در اينجا توجه كرده دست خود را پيش آورده شمشير انگشتانش را جدا كرد ، عبد اللَّه پيش‌دستى كرده با ضربهء كار او را ساخت پس از كشتن اين دو بجانب خرگاه حسينى روانه شده رجز مىخواند .\r\nاگر مرا نمىشناسيد من عبد اللَّه پسر كلب و مردى خشمگين و خونريزم و از هيچ پيش‌آمد ناگوارى اظهار ناتوانى نمىنمايم .\r\nپس از اين ، عمرو بن حجاج با عدهء از كسان خود به ميمنه امام حسين ع حمله آورد ، چون نزديك رسيدند اصحاب از جا جسته نيزه‌ها را به طرف آنان راست كردند اسبانشان از پيشروى مانده سر به عقب برداشتند اصحاب از فرصت استفاده كرده آنان را هدف تيرها قرار دادند جمعى را كشتند و عده‌اى را مجروح نمودند بعد از اين مردى از بنى تميم بنام عبد اللَّه بن حوزه به طرف خرگاه حسينى روان شد اصحاب پرسيدند كجا مىآئى مادرت بعزايت بنشيند گفت مىخواهم كارى كنم تا به پروردگار مهربان و شفيع مطاع نزديك شوم حسين ع پرسيد اين مرد كيست ؟ او را معرفى كردند ( 1 ) حسين ع فرمود پروردگارا او را به آتش بيفكن\r\n\r\n","description":"","footnote":"","page_name":" 454 ","page_number":110},
  {"content":"\r\n\r\nتير دعا بهدف اجابت مقرون بلافاصله اسبش رم كرده او را در نهر كوچكى انداخته پاى چپش بركاب گرفت و پاى ديگرش بالا ماند مسلم بن عوسجه ضربتى بر آن زد و آن را بريد اسب همچنان او را به اين طرف و آن طرف مىبرد و سرش را بهر سنگ و كلوخى ميزد تا بجهنم و اصل شد .\r\nآتش جنگ شعله‌ور شد و جمعى كشته شدند .\r\nپسر رياحى بلشكريان پسر سعد حمله آورد و شعر عنتره را مىخواند همواره گلوگاه و سينهء او را با تير زدم تا پيراهنى از خون پوشيد .\r\nمردى از قبيله حارث بنام يزيد بن سفيان برابر او آمد حر او را مهلت نداده از پاى درآورد .\r\nنافع بن هلال از لشكر امام حسين ع بيرون آمده رجز مىخواند و مىگفت من پسر هلال بجلى و بر دين عليّم و از جانب پسر سعد ، مزاحم بن حريث بمبارزه آمد و مىگفت من بدين عثمانم نافع گفت چنين نيست بلكه تو بر دين شيطانى و بر او حمله آورده او را كشت .\r\nعمرو بن حجاج كه ديد ممكن است تمام لشكريانش به همين وسيله از پاى درآيند و شكست متوجه آنان شود ياران خود را مخاطب ساخته گفت اى مردم احمق ميدانيد با چه كسانى نبرد مىكنيد ؟\r\nبا دلاوران مصر يعنى گردان شهير شهر و آنها كه خود را براى هر گونه پيش‌آمد مهيا كرده و از مرگ هراسى ندارند مىجنگيد هيچ يك از شما نبايد بمبارزه با آنان برآئيد زيرا عدهء آنها اندكست و به زودى از پاى خواهند افتاد و سوگند به خدا اگر آنها را هدف سنگها قرار ندهيد بدست شما بقتل خواهند رسيد و بالاخره نظرش به آن بود كه همه با هم بياران حسين ع حمله بياوريد .\r\n( 1 ) پسر سعد رأى او را پسنديد بمأمورى دستور داد تا بلشكريان اخطار كند يك يك بميدان مبارزه\r\n\r\n","description":"","footnote":"","page_name":" 455 ","page_number":111},
  {"content":"\r\n\r\nنروند در تعقيب اين دستور و توجه بعقيدهء عمرو بن حجاج او و يارانش از كنار فرات باصحاب حسين ع حمله آورده و يك ساعت جنگ تن بتن ادامه داشت در نتيجه مسلم بن عوسجه يار فداكار امام حسين ع از پاى درآمد و ياران عمرو به محل خود بازگشتند پس از آنكه گرد و غبار فرونشست معلوم شد مسلم ، آسيب ديده و به زمين افتاده .\r\nحسين ع در حالى كه هنوز رمقى داشت ببالين او آمده براى وى آمرزش خواست و اين آيه را خواند : «  فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا  » از مردان راستگو و وفادار برخيشان درگذشتند و بعضى هنوز در انتظار مرگند و تغيير و تبديلى در كار ندادند .\r\nپس از اين ، حبيب بن مظاهر ببالين او آمده گفت مسلما مرگ تو بسيار براى من گران تمام شد اينك ترا مژده بهشت باد ، مسلم گفت خدا ترا مژدهء خير دهاد ، حبيب اظهار داشت ميدانم فاصلهء نخواهد شد كه منهم به تو ملحق مىشوم و الا حاضر بودم هر گونه وصيتى كه داشته باشى آن را كاملا انجام دهم .\r\nدر همين وقت لشكر زادهء ناآزادهء سعد به طرف امام حسين ع دوباره حمله آورده اين دفعه شمر ذى الجوشن كه سرپرستى ميسرهء لشكر كوفه را دارا بود بر ميسرهء حسين ع حمله آورد دلاوران حسينى پاى مردى استوار كرده و آمادهء نبرد با دشمن شدند و از هر طرف كه آن بيحيا مردم حمله مىكردند آنان بمبارزه مىپرداختند و بالاخره با آنكه سى و دو نفر سواره بيش نبودند سخت با دشمنان خدا جنگيدند و لشكر كوفه را چون خيار مىشكافتند و نابود مىساختند عروة بن قيس كه از ياران پسر سعد بود كسى را پيش او فرستاد و اظهار داشت مىبينى امروز از اين گروه اندك چه بسيار اندوه ديدم و چقدر مردان ما را نابود كرده‌اند اكنون اگر بخواهى بر ايشان چيره شويم بايد پيادگان و تيراندازان را بكمك ما بفرستى .\r\n\r\n","description":"","footnote":"","page_name":" 456 ","page_number":112},
  {"content":"\r\n\r\n( 1 ) در اين گيرودار اسب حر بن يزيد ، پى شد وى از مركب به زير آمده پياده آماده كارزار شده و رجز مىخواند اگر اسب مرا پى كرديد بدانيد من حر و دلاورتر از شير ژيانم آنگاه شمشير از نيام كشيده با آن بىحيا مردم مىجنگيد و بالاخره لشكر گرداگرد او را گرفته و ايوب بن مسرح باتفاق دلاور ديگرى از مردم كوفه او را از پاى درآوردند « 1 » و ياران حسين ع تا ظهر با دشمنان خدا شديدا كارزار كردند .\r\nحصين بن نمير كه سرپرست تيراندازان بود هنگامى كه پافشارى ياران حسين ع را ديد دستور داد تا همه به يك بار اصحاب امام حسين را تيرباران كنند آنان نيز مأموريت خود را انجام و ياران با وفاى حسين ع را هدف تيرها قرار دادند در اندك وقتى اسبانشان را پى كرده و خود آنها را زخم‌دار ساخته و پياده‌شان نمودند و يك ساعت جنگ و جدال در ميانشان برقرار بود .\r\nدر اين وقت شمر ذى الجوشن با ياران خود بخرگاه حسينى حمله آورده زهير بن قين با ده نفر از ياران حسين ع به آنها روى آورده و آنان را از خيمه‌هاى حسين ع دور كردند شمر به طرف ايشان توجه كرده در نتيجه عدهء بدست زهير كشته و ما بقى به محل خود بازگشتند .\r\n[ زهير اين مضمون را بعرض رسانيد .\r\nامروز بر اثر جانفشانى در راه تو جد تو پيغمبر و برادرت حسن و پدرت على مرتضى و عمويت جوان دلاور كه با دو بال پرواز مىكند يعنى جعفر طيار را بديده خونين خود ديدم 
  ] .\r\n\r\n\r\n\r\n\r\n","description":"","footnote":"\r\n( 1 )\r\n ز پا افتاد مرد آهنين چنك * به تيغ دشمن اندر پهنهء جنگ\r\nببالين شد شه آخر زمانش * پذيرا گشت از نو ميهمانش\r\nغبار از چهره رفتش دست لولاك * چه بود ار بودمى من جاى آن خاك\r\nهمى فرمود سلطان لعمرك * و انت الحر كما سمتك امك \r\n","page_name":" 457 ","page_number":113},
  {"content":"\r\n\r\n( 1 ) چنانچه ميدانيم ياران حسين ع معدود بودند و اين گونه پيش‌آمدهاى ناگوار كه ميشد كار را بر حسين سختر و بالاخره آثار شكست ظاهرى در ياران حسين ع هويدا مىشد ليكن ياران پسر سعد كه زياد بودند اثرى از شكست در آنها ظاهر نمىگرديد و به همين ترتيب آتش جنگ از هر دو طرف شعله‌ور و كشتار زياد ويژه ياران حسين ع و تا هنگام ظهر از دست نامسلمانان كوفه و شام آسيبهاى بسيارى ديدند .\r\nهنگام ظهر ، امام حسين ع با ياران خود نماز خوف كه تكليف روز پيكار است بجاى آورد .\r\nپس از اين حنظله شبامى در برابر كوفيان آمده گفت اى مردم بيم دارم امروز هم كارى كنيد كه مانند روز احزاب به آسيب مبتلا گرديد امروز از ارادهء شوم خود دست برداريد تا فرداى قيامت به عذاب خدا معذب نشويد اى مردم خون حسين ع مريزيد تا در نتيجه از شكنجه خدا آسوده باشيد و بدانيد دروغ نمىگويم زيرا ثابت است آدم دروغگو زيانكار است پس از اين به آهنگ پيكار برآمده شهيد شد .\r\nبعد از او شوذب غلام شاكر حضور اقدس حسين ع شرفياب شده عرض سلام كرده توديع نموده بميدان رفت و بمبارزه پرداخته و شربت شهادت نوشيد .\r\nپس از پيش‌آمد جانسپارى نامبردگان ، عابس شاكرى حضور اقدس آمده عرض سلام كرد و با حضرت او وداع كرده بميدان رفت و جنگيد تا كشته شد .\r\nو همچنان ياران حسين ع يكى پس از ديگرى بميدان ميرفت و جام شهادت مىنوشيد تا به غير از خاندانش ديگرى باقى نماند .\r\nاين هنگام فرزند بزرگوارش على بن الحسين ع كه مادرش ليلى دختر ابو قره ثقفى و جوانى خوش سيما كه در آن وقت بىنظير و نوزده سال از عمر شريفش گذشته پاى مردى در ميدان نهاده خود را\r\n\r\n","description":"","footnote":"","page_name":" 458 ","page_number":114},
  {"content":"\r\n\r\nمعرفى كرده ( 1 ) فرمود من على بن الحسين ع هستم و ما بخانهء خدا سوگند از ديگران به پيغمبر خدا شايسته - تريم سوگند به خدا ، پسر زن بدكار نميتواند در ميان ما حكومت نمايد و من امروز با ضرب شمشير هاشمى شما را مىكشم و از پدرم يارى مىكنم .\r\nچند مرتبه كار را بر لشكر پسر سعد سخت گرفت و كوفيان تاب كشتن او را نداشتند .\r\nمرهء قيس وقتى كه ديد لشكر از كشتن وى خوددارى مىكنند گفت گناهان عرب به گردن من باشد كه اگر هر گاه اين جوان گذارش به من افتاد او را از پاى درنيارم و پدرش را بعزايش ننشانم .\r\nعلى اكبر اين بار هم مانند دفعه پيش بلشكر حمله مىآورد مره سر راه بر او گرفت و نيزهء به آن حضرت زد على از زين به زمين افتاد لشكر اطراف او را محاصره كرده و بدن او را با شمشيرهاى خود قطعه قطعه نمودند .\r\nحسين ع كه از شهادت على ع باخبر شد از خيمه بيرون آمده ببالين جوان قرار گرفت و همچنان كه مىگريست و اشك اندوه مىباريد فرمود جوان من خدا بكشد كشندگان ترا چقدر اين بيحيا مردم بر خدا جرى شدند و چگونه پرده احترام رسول خدا را دريدند پس از اين اضافه كرد پس از شهادت تو خاك بر سر دنيا و زندگانى آن . « 1 »\r\n( 2 ) زينب عليها سلام كه از شهادت يادگار برادرش باخبر شد بسرعت از خيمه بيرون آمده با\r\n\r\n\r\n\r\n\r\n","description":"","footnote":"\r\n( 1 )\r\n چو رفت از دست شاه عشق ، دلبند * روان شد از پى گمگشته فرزند\r\nعقابى ديد ناگه پر شكسته * على افتاده زين از هم گسسته\r\nسرى بىافسر و فرقى دريده * بجانان بسته جان وز خود بريده\r\nتوانائى شدش از تن ز سر هوش * گرفت آن پيكر خونين در آغوش\r\nشهش فرمود كاى شبه محمد * چكيده جان جان عشق سرمد\r\nپس از تو خاك بر دنيا و عيشش * نيرزد مهر و مه با كين و طيشش \r\n","page_name":" 459 ","page_number":115},
  {"content":"\r\n\r\nنالهء اندوهناكى برادر و برادرزاده را ندا ميداد و بالاخره بيتاب شده خود را بر اندام پاك او افكند حسين ع كه خواهر را سخت ناراحت ديد پيش آمده او را از روى نعش فرزند بزرگوارش برداشت و او را بخيمه‌ها روانه كرد و بجوانان دستور داد و فرمود اينك بيائيد نعش برادرتان را برداريد آنها حسب الامر آمده نعش پاكيزه يادگار حيدر كرار را در پيش خيمه‌اى كه برابر آن كارزار مىكردند گذاردند .\r\nپس از اين واقعه جانگداز ، عمرو بن صبيح كه از لشكريان پسر سعد بود تيرى به طرف عبد اللَّه بن مسلم بن عقيل رها كرده و بالاخره دست و پيشانى او را كه دست بر آن نهاده بود به يكديگر دوخت چنانچه نتوانست آن را حركت دهد در همين هنگام ديگرى آمده نيزه بقلب او وارد آورد و آن بزرگوار را از پاى درآورد .\r\nو نيز عبد اللَّه طائى بر عون بن عبد اللَّه يادگار جعفر طيار حمله آورد و او را شهيد كرد .\r\nو عامر تميمى بر برادرش محمد بن عبد اللَّه حمله كرد و او را شهيد نمود . و عثمان بن خالد ، عبد الرحمن فرزند عقيل را شهيد كرد .\r\nحميد بن مسلم گويد در اين گيرودار جوانى كه صورتش قرص قمر بود و شمشيرى حمايل داشت و پيراهنى پوشيده و نعلينى به پا كرده كه بند يكى از آنها گسيخته بود وارد معركه كارزار شد عمر بن سعد ازدى به من گفت سوگند به خدا هم اكنون بر اين جوان حمله مىكنم و او را از پا درمىآورم گفتم سبحان اللَّه تعجب مىكنم از اين اراده كه كردهء دست از اين كار بردار و بگذار ديگران كه بر كوچك و بزرگ حسين ع رحم نمىكنند او را به پدران نامدارش ملحق سازند پاسخ داد چنين نيست ( 1 ) به خدا قسم سر راه بر او مىگيرم و او\r\n\r\n","description":"","footnote":"","page_name":" 460 ","page_number":116},
  {"content":"\r\n\r\nرا نابود مىكنم اينسخن را گفت و بقاسم ع حمله كرده شمشيرى بر سر مباركش زد سرش شكافت قاسم به روى زمين افتاد عمويش حسين ع را بداد خواهى دعوت كرد .\r\nحسين ع كه فرياد برادرزاده‌اش را شنيد مانند باز شكارى خود را ببالين وى رسانيده و چون شير ژيانى شمشير كشيده بقاتل وى حمله كرد شمشير بدست پسر ازدى فرود آمد و آن را به پوست آويخت آن نابكار چنان فريادى زد كه همه لشكريان صداى آن مرد را شنيدند ، لشكر يورش كرده بمنظورى كه بتوانند او را از دست حسين ع برهانند در نتيجه بدن او پامال سم ستوران شد « 1 » .\r\nحميد گويد پس از آنكه گرد و غبار ميدان فرونشست ديدم حسين ع ببالين آن جوان نشسته و او پاشنه پا به زمين ميمالد و آخر لحظات عمر را مىپيمايد حسين ع كه از اين پيش‌آمد سخت متأثر بود فرمود از رحمت خدا دور باد قومى كه ترا كشتند و فرداى قيامت جد تو دشمن آنان خواهد بود و فرمود گران است بر عموى تو كه او را به يارى خود بخوانى و پاسخ ندهد و اگر جوابى فرمايد سودى به حال تو نداشته باشد سوگند به خدا دشمنان او بسيار و ياوران او اندكند آنگاه بدن فشرده قاسم را كه از سم اسبان كوبيده شده به سينه چسبانيد و همچنان كه پاهاى او به زمين كشيده ميشد به طرف خيام طاهرات برده و او را كنار فرزندش على و ساير اهل بيتش كه به تيغ بيداد از پاى درآمده بودند بر زمين نهاد .\r\n\r\n\r\n\r\n\r\n","description":"","footnote":"\r\n( 1 )\r\n در آن هنگامه و غوغاى پيكار * عمر نامى ز لشكر شد پديدار\r\nبخسف آورد ماه منجمع را * بكشت آخر عمر سبط على را\r\nفتاد از زين امير هاشمىزاد * بزد از پردهء دل سخت فرياد\r\nكه اى فريادرس فرياد من رس * فدايت گردم اين دم داد من رس\r\nصف دشمن دريد آن شاه ذو المن * بريد آن بدسير را دست از تن\r\nگروهى بىشمر از هر كناره * باستخلاص او جستند چاره\r\nدر آن هنگامه شد با خاك يكسان * تن قاسم به زير سم اسبان \r\n","page_name":" 461 ","page_number":117},
  {"content":"\r\n\r\n( 1 ) حميد بن مسلم گويد من آن جوان را كه قلب حسين و همه خاندانش را جريحه‌دار كرد نمىشناختم از كسى احوال او را پرسيدم گفت او قاسم پسر حضرت امام حسن مجتبى ع است .\r\nپس از شهادت حضرت قاسم ، حضرت امام حسين ع برابر خرگاه همايونى خود نشسته بود فرزند خوردسالش بنام عبد اللَّه را آورده و در دامن او كه روزى فرزند بزرگوارش على اكبر ع را در همان دامن نوازش مىكرده گذاردند « 1 » مردى از بنى اسد آن طفل به ظاهر صغير و در معنى كبير را هدف تير ستم قرار داد و او را به پدران نامدارش ملحق ساخت ، حسين ع دست مباركش را زير گلوى آن طفل مى - گرفت و چون از خون پاك آن نوباوه على مرتضى پر ميشد به طرف آسمان مىپاشيد .\r\n شاه خون على اصغر بسما مىپاشيد * يعنى عاشق من و معشوق تو اين سنگ محك \r\nو مىفرمود پروردگارا اگر درب نصرت و يارى آسمانى را بسوى ما بستهء اين قربانى را بجاى بهترين تقديميها از ما بپذير و داد ما را از اين گروه ستمگر بگير .\r\nآنگاه اندام آزرده او را با گلوى تير خورده آورده و كنار كشتگان ديگر گذارد .\r\nو عبد اللَّه غنوى ، ابو بكر بن حسن ع را هدف تير قرار داده شهيد كرد ( 2 ) هنگامى كه حضرت ابو الفضل\r\n\r\n\r\n\r\n\r\n","description":"","footnote":"\r\n( 1 )\r\n بود طفلى شيرخوار اندر حرم * كافرينش را پدر بد در كرم\r\nخورده از پستان فضل آن پسر * شير رحمت طفل جان بو البشر\r\nممكنات از عالم و آدم همه * از دم جان پرورش يكدم همه\r\nگرچه خوانند اهل عالم اصغرش * من ندانم جز ولى اكبرش\r\nبر اميد جان نثارى آن زمان * خويش را افكند از مهد امان\r\nبانك برزد كاى غريب نينوا * نيستى بيكس هنوز اين سو بيا\r\nمانده باقى بين ز اصحاب كرم * شيرخوار خسته جانى در حرم\r\nشيرخوارم گرچه من شير حقم * زهره شيران به درد ابلقم\r\nگر كه نتوانم بميدان تاختن * سوى ميدان جان توانم باختن\r\nگر ندارم گردن شمشير جو * تير عشقت را سپر سازم گلو \r\n","page_name":" 462 ","page_number":118},
  {"content":"\r\n\r\nديد از اهل بيت حسين ع عده زيادى شهادت يافتند به برادران مادرى خود عبد اللَّه و جعفر و عثمان پيشنهاد كرده اينك در ميدان كارزار درآئيد و مخلصانه در راه يارى دين خدا با دشمنان او نبرد كنيد زيرا يقين ميدانم از اين عمل ، زيانى نخواهيد ديد سخن حق ابو الفضل در دل برادران مؤثر واقع شده عبد اللَّه بميدان رفته و نبرد سختى كرد و بالاخره با هانى بن شبيب بمبارزه پرداخت و با دو ضربت كه در ميانشان رد و بدل شد بدست هانى ، شهادت يافت . پس از او جعفر قدم در ميدان نهاد و او را نيز هانى شهيد كرد .\r\nو خولى اصبحى ، عثمان را كه بجاى برادران برقرار بود هدف تير قرار داد او را از مركب به زير انداخت و مردى از بنى دارم بجانب او آمده سرش را بريد .\r\nدر اين وقت لشكر پسر سعد بجانب خيام طاهرات حمله آوردند حسين ع با آنان نبرد كرد در نتيجه تشنگى عجيبى بجناب او روىآور شد حسين ع بر شتر آب كش خود سوار شده و پيشاپيش آن حضرت برادر بزرگوارش ابو الفضل حركت مىكرد و بجانب فرات رهسپار شدند لشكر پسر سعد سر راه بر آنها گرفتند و در ميان آنها مردى از بنى دارم بود لشكر را مخاطب ساخته گفت واى بر شما ميان حسين و آب فرات ، حائل شويد و نگذاريد دسترسى به آب پيدا كند .\r\nحسين ع از پارس كردن اين سگ دارمى ناراحت شده فرمود پروردگارا او را تشنه بدار وى متأثر شده شخص حسينى ع را هدف تير قرار داد و تيرى به دهان مباركش زد حسين ع تير را بيرون كشيده و دستش را زير دهانه زخم گرفته چون پر از خون ميشد به طرف آسمان مىپاشيد و ميگفت پروردگارا از كار ناپسندى كه با فرزند دختر پيامبرت انجام ميدهند بدرگاه تو مينالم آنگاه در حالى كه تشنگى بشدت بر وى دست يافته بود به محل خود بازگشت .\r\n( 1 ) همانوقت لشكر اطراف ابو الفضل ع را احاطه كرده و ميان او و برادر عاليمقامش حائل گرديدند\r\n\r\n","description":"","footnote":"","page_name":" 463 ","page_number":119},
  {"content":"\r\n\r\nو او به تنهائى با آنان نبرد ميكرد و بالاخره پس از جراحتهاى بسيار و ضعف عجيبى كه بجناب او عارض شده بود بدست زيد بن ورقاء حنفى و حكيم بن طفيل سنسنى شربت شهادت نوشيد صلوات اللَّه عليه « 1 » حسين ع با ناتوانى و تشنگى شديد بخيام طاهرات مراجعت كرد فاصلهء نشد شمر ذى الجوشن با عدهء از مردم خود اطراف امام حسين را احاطه كردند نامردى از آنها بنام مالك بن يسر به آن جناب ناسزا گفته و شمشيرى بر سر آن حضرت فرود آورد چنانچه كلاه همايونش را كه افسر پادشاهان جهان بود دريد و بسر مباركش اصابت كرد و شكافت و آن كلاه را خون آلود ساخت حضرت او را نفرين كرده فرمود هيچ گاه با دست راستت نخورى و نياشامى و خدا ترا با مردم ستمكار محشور فرمايد آنگاه كلاه ديگرى خواسته و با پارچهء سر مباركش را استوار كرد و عمامهء بر سر بست ، شمر كه خود را به گمان خويش پيروز يافت\r\n\r\n\r\n\r\n\r\n","description":"","footnote":"\r\n( 1 )\r\n خروشان گفت شبل شير داور * غلام خويش درياب اى برادر\r\nسليل رحمت معبود دادار * شنيد از دشت كين آواز سالار\r\nصف دشمن دريدى همچو كرباس * رسيد آنگاه بر بالين عباس\r\nبدامان برگرفت آنگه سرش را * همى بوئيد خون پيكرش را\r\nبرآورد از دل تفتيده آهى * كه سوزانيد از مه تا بماهى\r\nبگفتش كاى سپهدار قبيله * ز مرگت مرمرا كم گشت حيله\r\nشكستى پشتم اى شمشاد قامت * نمىيابد درستى تا قيامت\r\nدريغ از بازوى زورآزمايت * دريغ از پنجه خيبرگشايت\r\nدريغ از اهل بيت بىپناهم * دريغ از ياور و مير سپاهم\r\nدريغ از باغبان نخل اميد * دريغ از آبيار باغ توحيد\r\nنظر بگشود چون فرزند حيدر * به تمثال خداى فرد داور\r\nزبان بگشود و لختى گفتگو كرد * حديث عشق با شه مو بمو كرد\r\nزبان عاشق و معشوق با هم * چه دانم من كه عشقم كرده درهم \r\n","page_name":" 464 ","page_number":120},
  {"content":"\r\n\r\nخندان و شادان كه دل همه انبيا و اوليا را هدف تيرخندهاى خود قرار داده بود با لشكريان خود بازگشت و پس از اندكى دوباره به حضرت او حمله آورده و اطرافش را احاطه كردند .\r\n( 1 ) در اين هنگام عبد اللَّه بن حسن ع كه هنوز به حد بلوغ نرسيده با سرعت از ميان خيمه‌ها بيرون آمده و مىخواست خود را بكنار عموى بزرگوارش رساند زينب ع خواست او را از رفتن ممانعت كند و حسين ع هم بخواهرش دستور داد او را از آمدن كنار عمش جلوگيرى نمايد ليكن آن پاك گهر شديدا از رفتن به خيمه‌ها امتناع ميورزيد و ميگفت سوگند به خدا از عمويم جدا نخواهم شد .\r\nاين وقت ابجر بن كعب با شمشيرى بجانب حسين ع حمله آورده عبد اللَّه فرمود واى بر تو اى زنازاده مىخواهى عمويم را شهيد كنى و مرا داغدار سازى ابجر بسخن او اعتنائى نكرده تيغ فرود آورد و دست آن طفل را كه فدائى حسين ع بود به پوست آويخت « 1 » عبد اللَّه مادر خود را بفرياد خواند حسين ع يادگار برادر را به سينه چسبانيده فرمود اى فرزند برادر آرام بگير و شكيبا باش و اين پيش‌آمد را به خير خود بشمارآور زيرا به همين زودى خداى متعال ترا به پدران نيكوكارت ملحق خواهد ساخت .\r\nآنگاه حسين دست برداشته عرضه داشت پروردگارا هر گاه در ارادهء حتميت گذشته كوفيان را تا مدت معينى از دنيا برخوردار سازى آنان را بفرقه‌هاى مختلف و دسته‌جات متعدد قرار بده و هيچ گاه واليان را از آنان خرسند مساز زيرا اينان ما را دعوت كردند تا يارى كنند و بر خلاف انتظار با ما دشمنى\r\n\r\n\r\n\r\n\r\n","description":"","footnote":"\r\n( 1 )\r\n بناگه كافرى زانقوم گمراه * حوالت كرد تيغى بر سر شاه\r\nز بهر حفظ شه كودك حذر كرد * بر آن تيغ دست خود سپر كرد\r\nجدا گرديد دست كودك از تن * بشه گفتا به‌بين چون كرد با من\r\nبگفتش جان عمو اندر اين دم * شوى نزد پدر بىمحنت و غم\r\nچو ديدش حرمله آن كفر يك لخت * بزد بر سينه‌اش تيرى چنان سخت\r\nكه كودك جان بداد و بىمحابا * پريد از دست شه تا نزد بابا \r\n","page_name":" 465 ","page_number":121},
  {"content":"\r\n\r\nكردند و ما را كشتند .\r\n( 1 ) پس از اين پيادگان بر حسين و عدهء از ياران او كه باقى مانده بودند حمله آورده و همه را از پاى درآوردند و در نتيجه به غير از سه نفر يا چهار از مردان حسين ع بجاى نماندند .\r\nحسين ع كه وضع خود و يارانش را بدين حال مشاهده كرد زير جامهء يمنى كه چشم را خيره مىكرد خواسته و چند جاى آن را به منظور اينكه پس از قتل از بدنش بيرون نياورند پاره كرد ليكن ابجر بن كعب آن جامه را پس از شهادت از بدن حضرت بيرون آورد و نتيجهء اين كار زشتش آن بود كه در تابستان دو دست او مانند چوب خشك از كار مىافتاد و در زمستان به حال عادى بر مىگشت و چرك و كثافت از آن مىآمد و به همين حال بود تا به يزيد و يزيديان پيوست .\r\nگفتيم بر اثر حمله اخير به غير از سه نفر يا چهار نفر ما بقى از ياران حسين ع شربت شهادت نوشيدند در عين حال حسين ع با لشكر جرار كوفه نبرد مىكرد و آن سه نفر از وى پشتيبانى مىنمودند تا آنها نيز شهيد شدند و آن جناب با بدن آزرده و پر از جراحت يكه و تنها ماند و با اين حال دست از پيكار برنميداشت و آنان را از طرف راست و چپ متفرق مىساخت .\r\nحميد بن مسلم گفته سوگند به خدا هيچ مغلوبى را مانند حسين كه فرزندان و ياران و اهل بيتش را شهيد كرده باشند پابرجاتر و قويدل‌تر نديده بودم زيرا آن حضرت با اين همه گرفتارى كه ديده بود باز هم هر گاه رجاله پسر سعد بوى حمله مىآوردند شمشير مىكشيد و آنها را مانند روباهان كه شير شرزه در ميانشان افتاده باشد از راست و چپ متفرق مىساخت .\r\nشمر كه ديد بسادگى نمىتواند بر حسين ع دست پيدا كند سواره‌ها را بكمك خوانده و آنها را\r\n\r\n","description":"","footnote":"","page_name":" 466 ","page_number":122},
  {"content":"\r\n\r\nپشت سر پياده‌ها قرار داده ( 1 ) و به تيراندازان دستور داد تا بدن شريف او را هدف تيرها ساختند و بالاخره آنقدر تير بر بدن آن حضرت وارد شد كه گوئيا از تير پر برآورده بود .\r\n هماى جان زهرا و پيمبر * عقاب‌آسا ز پيكان گشت پرپر \r\nحسين ع از زيادى خستگى و نوك پيكانهاى بيداد از كار ماند و دست از نبرد برداشت لشكر هم در برابر او ايستادند زينب كه برادر را از هر جهت بىيار و ياور ديد پيش خيمها آمده عمر سعد را مخاطب ساخته فرمود اى پسر سعد مىبينى زاده زهرا را مىكشند و تو همچنان ايستاده و تماشا مى - كنى « 1 » پسر سعد پاسخى نداد و رو از آن جناب برگردانيد .\r\nزينب ع بلشكر توجه كرده گفت آيا در ميان شما مسلمانى نيست ؟ بازهم پاسخى نشنيد در اين وقت شمر ذى الجوشن سواره و پياده را مخاطب ساخته گفت واى بر شما در انتظار چه هستيد مادرتان به عزايتان بنشيند چرا كار او را بپايان نميرسانيد لشكر كه خود را جيره خوار پسر زياد ميدانستند ديدند از ادب دور است پاسخ او را هم ندهند به همين مناسبت از هر طرف به او حمله آوردند :\r\nزرعة بن شريك شمشيرى به شانه چپ آن حضرت زد و آن را جدا نمود و ديگرى شمشير به گردن حضرت زد و آن جناب را برو به زمين انداخت و سنان بن انس از فرصت استفاده كرده نيزهء به آن جناب زد و قلب زهرا ع را شكافت پس از اين خولى اصبحى پيش آمده تا سر از بدن مباركش جدا سازد ليكن لرزهء بر اندامش افتاده نتوانست به اين كار خطير اقدام نمايد شمر كه او را بيچاره يافته گفت خدا بازوى ترا از كار بيندازد چرا اين قدر ميلرزى آنگاه خود آن نابكار پيش آمده و سر مباركش را از بدن جدا كرد .\r\n\r\n\r\n\r\n\r\n","description":"","footnote":"\r\n( 1 )\r\n پس آن محزونه افكار دلريش * نظر افكند بر سردار بد كيش\r\nبفرمودش كه اى بن سعد كافر * مگر اين نيست فرزند پيمبر\r\nكه پيش چشمت اى مردود رحمت * كشندش با هزاران رنج و زحمت\r\nز رويش روى گرداند آن ستمگر * چو ابليس از بر خلاق داور \r\n","page_name":" 467 ","page_number":123},
  {"content":"\r\n\r\n بشمشير شقاوت شمر گمراه * بريد از مد بسم اللَّه اللَّه \r\n( 1 ) سر بريده حسين ع را به خولى داده و گفت آن را به پسر سعد تسليم كن .\r\nبعد از آنكه لشكر ناسعد پسر سعد خود را پيروز يافته بغارت كردن حسين ع كه كار هميشگى آنان بود پرداختند پيراهنش را اسحق حضرمى غارت كرد و زيرجامه‌اش را ابجر بن كعب به يغما برد و عمامه‌اش را اخنس بن مرثد دزديد و شمشيرش را نامردى از بنى دارم ربود و بالاخره آنچه در اختيار داشت از مركب سوارى و لباس و اساس خود و زنانش را به يغما بردند « 1 » .\r\nحميد بن مسلم گويد در غارت خيمه‌ها ميديدم زنان و دختران حسين ع در ندادن روپوشهاى خود سخت پافشارى مىكردند و نمىگذاردند لشكر بسادگى چادر و معجرشان را از سرشان بربايند ليكن ناتوانى و داغدارى و اسيرى بالاخره آنان را مغلوب دست ستم مىكرد و چادر و معجرشان بغارت ميرفت .\r\nو ما باتفاق شمر و عده از رجاله بخيمهء امام سجاد رسيديم و ديديم آن حضرت از شدت بيمارى بر فراش خود افتاده و تاب حركت ندارد عده‌اى كه با شمر ملعون بودند پيشنهاد قتل آن آقا را نموده و گفتند خوبست اين جوان بيمار را شهيد كنيم من از اين پيشنهاد بشگفت آمده گفتم عجيب است مگر امر چنين مقرر شده كه فرزندان هم كشته شوند اين بيمارى و ناتوانى كافى به حال اوست و بالاخره از اين گونه\r\n\r\n\r\n\r\n\r\n","description":"","footnote":"\r\n( 1 )\r\n چو كار شاه و لشكر بر سر آمد * سوى خرگه سپه غارت‌گر آمد\r\nبدست آن گروه بيمروت * به يغما رفت ميراث نبوت\r\nز طوق و ياره و خلخال و معجر * ز ملبوسات و از اسباب ديگر\r\nهر آن چيزى كه بد در خرگه شاه * فتاد اندر كف آن قوم گمراه\r\nبسى پا و سر از معجر كشيدند * برهنه گشت و خونين از دويدن\r\nبسى گوش از پى تاراج گوهر * دريد از دست قوم كينه پرور\r\nبسى رخساره گلرنگ نيلى * نمود اين آسمان از ضرب سيلى \r\n","page_name":" 468 ","page_number":124},
  {"content":"\r\n\r\nسخنان بسيار گفتم تا آنها را از كشتن او ممانعت كردم .\r\n( 1 ) در اين وقت پسر سعد رسيد زنان و دختران حسين ع « 1 » اطراف او را گرفته با آه و ناله از جفاى شمر به بىمهرى پسر سعد پناهنده شد ، او دستور داد كسى وارد خيمهء زنان نشود و متعرض حال بيمار نگردد و زنان كه تا اندازه احساس راحتى كردند از وى درخواست كردند امر كند چادر و روپوشهائى كه از آنان به غارت رفته به آنها مسترد بدارند تا بتوانند سر و صورت خود را از نامحرمان بپوشانند پسر سعد خواستهء پردگيان رسول خدا ص را اجابت كرد و بياران خود دستور داد هر كس هر چه از خيمه‌ها به يغما برده باز گرداند ليكن به خدا قسم چون از روى جد و ايمان واقعى چنين امريهء صادر نكرد كوچكترين اعتنائى بفرمان او نگذاردند .\r\nپس از اين عده‌اى را مأمور خيمه‌هاى غارت شده و زنان و على بن الحسين ع قرار داده و دستور داده كاملا از آنها مواظبت كرده تا زنان از خيمه‌ها خارج نشوند و صدمهء بايشان وارد نياورند « 2 » ( 2 ) آنگاه\r\n\r\n\r\n\r\n\r\n","description":"","footnote":"\r\n( 1 )\r\n سپهدار سپاه كفر آثار * عمر آن كافر غدار خونخوار\r\nنمايان شد چو آتش اندر آن دود * روان شد سوى خيمهء شاه ذيجود\r\nچو ديدندش حريم آل يس * بگفتندش كه اى خونخوار بيدين\r\nزمين از خونمان گلرنگ كردى * فراخاى جهانمان تنگ كردى\r\nندارى سيرى از خون پيمبر * نترسى از خدا در روز محشر\r\nمكش اين نوجوان ناتوان را * مزن آتش دگر اين خانمان را\r\nبگفت آن كفر آئين ستمگر * بشمر آن ملحد بدتر ز كافر\r\nكه اين رنجور را با رنج بسيار * براى اين حرم آسوده بگذار\r\nبد آن جور و ستم آن روز تا شام * غلط گفتم كز آنجا بود تا شام \r\n( 2 )\r\n بتول دومين ام المصائب * چو خود را ديد بىسالار و صاحب\r\nبر ايتام برادر مادرى كرد * بنات النعش را جمع‌آورى كرد\r\nشفا بخش مريضان شاه بيمار * غم قتل پدر بودش پرستار\r\nشدندى داغداران پيمبر * درون خيمه سوزيده ز اخگر\r\nبپاشد از جفا و جور امت * قيامت بر شفيعان قيامت\r\nشبى بگذشت بر آل پيمبر * كه زهرا بود در جنت مكدر\r\nشبى بگذشت بر ختم رسولان * كه از تصوير آن عقل است حيران \r\n","page_name":" 469 ","page_number":125},
  {"content":"\r\n\r\nبجايگاه خود رهسپار شده ياران خود را مخاطب ساخته گفت كدام‌يك از شما مىتوانيد اسبها را بر بدن حسين ع بتازانيد ده نفر از آن جمله اسحق بن حيوه و اخنس بن مرثد براى اين كار شوم پيشنهاد داده و اسبها بر بدن آزرده و پر از جراحت حسين ع راندند چنانچه پشت مباركش را درهم شكستند .\r\nدر همان روز كه روز عاشورا بود پسر سعد براى آنكه هر چه زودتر مأموريت خود را انجام داده باشد و ثابت كند تا چه پايه زنازاده و بيدين بوده سر بريده حضرت ابا عبد اللَّه ع را باتفاق حميد بن مسلم و خولى بن يزيد براى پسر زياد فرستاد و دستور داد سرهاى ساير شهدا را كه هفتاد و دو نفر بوده نيز از بدنها جدا نموده و آنها را همراه شمر و قيس بن اشعث و عمرو بن حجاج بكوفه فرستاد .\r\nپسر سعد عصر روز عاشورا و روز يازدهم را تا اول ظهر در كربلا بود آنگاه دستور داد بياران خود آماده كوچ كردن به طرف كوفه شوند و نيز فرمان صادر كرد تا دختران و خواهران و ساير زنان و كودكان و حضرت على بن الحسين ع را كه بيمار و مشرف بموت بود بر مركب اسيرى سوار كرده همراه خود به كوفه ببرند . « 1 »\r\nهنگامى كه پسر سعد باتفاق اسيران به طرف كوفه كوچ كردند گروهى از بنى اسد كه در غاضريه منزل كرده بودند بقتلگاه شهيدان آمده بر اجساد طاهرات آنان نماز گزارده و امام حسين ع را در محلى كه اكنون مرقد شريف آن حضرت است دفن كردند و على اكبر را در پائين پاى مبارك مدفون ساختند ( 1 ) و نيز در\r\n\r\n\r\n\r\n\r\n","description":"","footnote":"\r\n( 1 )\r\n حدى زد ساربان كفر و طغيان * بياوردند اشترهاى عريان\r\nبه بعضى محمل بشكسته شد بار * به بعضى بار شد درهاى شهوار\r\nيكى پير اشترى زارى ضعيفى * ز ره افتاده‌اى خوارى نحيفى\r\nبياوردند آن قوم ستمكار * كه تا بر او نشيند شاه بيمار\r\nبه زير ناقه پاى آن مكرم * چو عقد عشق بر بستند محكم \r\n","page_name":" 470 ","page_number":126},
  {"content":"\r\n\r\nپائين پاى مبارك قبرى حفر كرده و اجساد پاك شهيدان را كه در راه يارى حسين ع از تيغ بيداد سر از بدنشان جدا و آنان را آماج تيرها و نيزه‌ها ساخته بودند در آن دفن كردند و بدن پاك حضرت قمر بنى - هاشم پيشواى اهل وفا و سقاى دشت بلا ابو الفضل عباس را در محلى كه كمر حسين ع را شكسته و دل رسول خدا ص را داغدار ساخته و در سر راه غاضريه قرار گرفته و هم اكنون مطاف فرشتگان ملاء اعلاست مدفون ساختند .\r\nهنگامى كه سر بريدهء حسين ع و فرداى آن كه اسيران آل رسول وارد كوفه شدند پسر زياد در قصر دار الاماره جلوس كرده و اذن عام داده تا مردم از هر طبقه در آنجا حضور پيدا كنند و دستور داد تا سر مبارك حسين ع را در ميان طبقى پيش روى آن ناپاك حاضر نمايند پسر زياد به سر بريده حسين ع مينگريست و لبخند ميزد و با چوب دستى كه در دست داشت بر دندانهاى حسين ع مىنواخت .\r\nزيد بن ارقم كه از اصحاب رسول خدا ع و مرد پيرى بود و آن روز در مجلس پسر زياد حضور داشت و كنار پسر زياد نشسته بود هنگامى كه اين بيحيائى را از پسر زياد مشاهده كرده تاب نياورد گفت اى پسر مرجانه با اين چوب بلب و دندان حسين ع مزن سوگند بخداى يكتا مكرر در مكرر ميديدم رسول خدا ص همين لبها را ميبوسيد و لب بر لب او ميگذارد « 1 » سپس شروع كرد بگريستن ، ( 1 ) پسر زياد برآشفت و گفت\r\n\r\n\r\n\r\n\r\n","description":"","footnote":"\r\n( 1 )\r\n پور ارقم را از آن كردار زشت * دل برآشفت و شكيب از دست هشت\r\nلب گزان گفت اى لعين چوب جفا * بازگير از بوسه‌گاه مصطفى\r\nعين نادانى بود بر روبهان * شير نر را دست بردن بر دهان\r\nاين لبى كش ميزنى چوب اى غبى * سوده بر وى بارها لعل نبى\r\nلؤلؤ بحرين گوهرزاست اين * كز نژاد حيدر و زهراست اين\r\nسالها اين درّ لاهوتى صدف * قدسيان پرورده در بحر شرف\r\nآرى آرى نى شگفت از بد گهر * كاين گهر را نزد او نبود خطر\r\nچون گدائى را فتد درى بچنگ * از جهالت بشكند او را به سنگ \r\n( حجة الاسلام )\r\n","page_name":" 471 ","page_number":127},
  {"content":"\r\n\r\nخدا چشمان ترا بگرياند براى اينكه فتح و پيروزى نصيب ما شده ميگريى و اگر نه اين بود كه پيرمرد و از خرد محروم گرديدهء گردنت را ميزدم زيد كه سخت ناراحت شده از جا برخاست و به منزل خود رهسپار شد .\r\nهمانوقت اسيران آل پيغمبر اكرم ص را بمجلس پسر زياد وارد كردند در ميان اسيران زينب كبرى يا آئينه عفت و پاكدامنى و فصاحت على ع كه سخت اندوهناك بود و كهنه‌ترين جامه‌ها را پوشيده بود بطور ناشناس در يكطرف مجلس قرار گرفت و كنيزان اطرافش را احاطه كردند .\r\nابن زياد پرسيد اين زن كه از برابر ما گذشت و در يكطرف مجلس قرار گرفت و زنان اطراف او را گرفتند كيست ؟ زينب ع پاسخ او را نداد پسر زياد بار ديگر همان سؤال را مكرر كرد يكى از كنيزان او را معرفى كرده گفت اين زن يادگار زهرا دختر رسول خداست ابن زياد كه او را شناخته مخاطب ساخته گفت ستايش خدا را كه شما را رسوا كرد و از دم تيغ گذرانيد و دروغ شما را آشكار نمود .\r\nزينب ع در اينجا طاقت نياورده فرمود ستايش خدا را كه ما را به بركت پيمبر بزرگوارش گرامى داشته و از پليدى پاك و پاكيزه نموده و همانا آدم بد كار رسوا مىشود و دروغ ميگويد و او هم غير از ماست .\r\nپسر زياد پرسيد چگونه يافتى كارى كه خدا با خاندان تو بانجام آورد ؟ فرمود خداى متعال كشتن در راه خودش را براى آنان مقدر فرموده بود و آنها بطورى كه او تعالى اراده كرده بود كشته شدند و به آرامگاههاى هميشگى خود رهسپار شدند و به زودى خدا ميان تو و ايشان گرد خواهد آورد و در پيشگاه داد او حجت خواهند كرد و با شما دشمنى خواهند نمود .\r\nاز اين سخنان كه بر خلاف انتظار پسر زياد بود و نميخواست در چنان محفلى با اين گونه سخنان روبرو شود آتش خشمش شعله‌ور شد و خواست او را سياست كند عمرو بن حريث بشفاعت برخاسته اظهار داشت اى پسر زياد ، گوينده اين سخنان زن است و زن را نميتوان در برابر گفته‌هايش مؤاخذه كرد و از او خورده‌گيرى نمود .\r\n\r\n","description":"","footnote":"","page_name":" 472 ","page_number":128},
  {"content":"\r\n\r\n نميشايد زنان را سخت گفتن * ببد گفتن جزاى بدشنفتن \r\n( 1 ) پسر زياد كه پاسخ صحيحى نداشت دهان نحس خود گشوده گفت خداى متعال دل مرا از كشتن سركشان و عاصيان خاندان تو شفا داد زينب از شنيدن اين گفته سخت ناراحت شد چنانچه سراپاى او را آتش زد و شروع كرد بگريستن و فرمود اى بيحيا بجان خودم سوگند بزرگ مرا شهيد كردى و پردهء عزت و آبروى مرا دريدى و شاخهء بارور مرا جدا نمودى و اصل مرا از بن برانداختى و هر گاه از چنين امر خطيرى كه اساس آسمان و زمين را بلرزه درآورد شفا پيدا كردى چنانست كه ميگوئى شفا يافتهء .\r\nپسر زياد كه اين بار هم با سخنان درشت و در عين حال اندوه‌آور روبرو شد گفت اين زن سخن پرداز است و پدر او هم سرايندهء سخن‌پردازى بود .\r\nزينب فرمود زن را با سخن‌پردازى چه مناسبت من علاوه بر اين مأموريت و كار ديگرى دارم كه بايد بانجام آن بپردازم :\r\n زنان را با سخن‌سنجى چكار است * مرا اينسان سخن گفتن شعار است \r\nليكن بيحيائى و خونريزى تو كار مرا به جائى رسانيد كه بايد آتش درونى خود را بدين وسيله خاموش بسازم .\r\nدر آن هنگام على بن الحسين ع را در برابر آن سفاك آورده پرسيد تو كيستى ؟ ! فرمود من على ابن الحسينم گفت على بن الحسين كه در پيكار با ما كشته شد و خدا او را از پاى درآورد . فرمود آن شير بيشهء شجاعت كه شربت شهادت نوشيد برادر من على ع بود كه او را بر خلاف انتظار تو مردم شهيد كردند نه خدا . پسر زياد گفت چنان نيست كه ميگوئى بلكه خدا او را كشت حضرت سجاد ع اين آيه را تلاوت فرمود كه مردمان را در هنگام فرارسيدن مرگشان ميميراند .\r\nپسر زياد خشمگين شده گفت شگفتا هنوز آن جرأت و توانائى در تو باقى مانده كه پاسخ مرا بدهى و گفته مرا زير پا بيندازى اينك بيائيد او را برده و گردن بزنيد .\r\n\r\n","description":"","footnote":"","page_name":" 473 ","page_number":129},
  {"content":"\r\n\r\n( 1 ) زينب ع بيتاب شده خود را بدامن سيد سجاد انداخته پسر مرجانه را مخاطب قرار داده فرمود آن همه خونها كه از ما ريختى هنوز كاسه انتقام ترا لبريز نكرده و آرام نگرفته كه باز هم ميخواهى گرگوار خون ما را بياشامى آنگاه دست به گردن سيد سجاد درآورده فرمود سوگند به خدا دست از يادگار برادر برنميدارم و از او جدا نميشوم و اگر ميخواهى او را بقتل آورى مرا هم با او بكش .\r\n مرا با او بكش تا هر دو باهم * شويم آسوده از اين محنت و غم \r\nپسر زياد نگاه عجيبى بعمه و برادر زاده نموده گفت شگفت از خويشاوندى و مهر پيوندى سوگند به خدا خيال ميكنم زينب دوست ميدارد هر گاه قرار شود برادرزادهء او را بكشم او را هم با وى بقتل برسانم آنگاه دستور داد دست از او بداريد و بيمارى و ناتوانى براى بيچارگى او كافى است .\r\nبعد از اين پسر مرجانه از جا برخاسته و از قصر خارج شده به مسجد رفت و بر منبر صعود كرد و گفت ستايش خدا را كه حق را آشكار فرمود و اهل حق را روسپيد ساخت و يزيد و لشكريانش را يارى كرد و دروغگوزاده و ياران او را نابود ساخت و از ميان برد .\r\nعبد اللَّه عفيف كه از شيعيان امير المؤمنين على ع بود بمجردى كه چنين ناروائى را از آن نابكار شنيد بىطاقت شده گفت اى دشمن خدا دروغگو تو و پدرت و يزيد و پدر اوست كه ترا بولايت كوفه برگماشته . اى پسر مرجانه حيا نميكنى فرزندان پيمبران را ميكشى و بر منبر راستگويان صعود ميكنى و چون عقرب كورى بجاى ماه مىنشينى .\r\nپسر زياد كه انتظار چنين پيش‌آمدى را نداشت و خيال ميكرد نفس در سينه‌هاى دوستان اهل بيت عصمت حبس شده دستور داد او را نزديك من بياوريد مأمورين از اطراف ريخته او را دستگير كردند عبد اللَّه بشعار مرسوم قبيله ازد ، صدا بلند كرده بلافاصله هفتصد نفر مرد ازدى در مسجد ريخته و او را از دست مأموران پسر مرجانه رها كردند .\r\n\r\n","description":"","footnote":"","page_name":" 474 ","page_number":130},
  {"content":"\r\n\r\n( 1 ) ابن زياد آن روز را براى آنكه آتش فتنه را خاموش سازد سخنى نگفت ليكن شبانگاه دستور داد مأمورى به خانه عبد اللَّه رفته او را از خانه بيرون آورده گردن بزند و براى عبرت ديگران اندام او را در سبخه [ زباله‌دانى كوفه 
  ] بدار بياويزند .\r\nبامداد كه سر از بالش ستم برداشت دستور داد سر پرنور حضرت امام حسين ع را در ميان تمام كوچه‌ها و قبيله‌هاى كوفه بگردانند زيد ارقم گويد در آن روز من در ميان غرفه نشسته بودم هنگامى كه سر بريدهء حسين ع كه بر فراز نيزه جا داشت از برابرم گذشت شنيدم آيه سوره كهف را قرائت ميفرمود آيا خيال كردهء كه پيش‌آمد ياران كهف و رقيم از گزارشات ما شگفت‌آورتر است « 1 » به خدا سوگند بمجردى كه اين آيه را از آن سر بريده نورانى شنيدم موى بر اندامم راست شد و عرض كردم به خدا سوگند سر بريده شما اى فرزند رسول خدا شگفت‌آورتر از پيش‌آمد اصحاب كهف است . و چون انجام مأموريت دادند و سر بريده را چنانچه دستور داشتند در كوچه‌ها و قبيله‌هاى كوفه گرداندند سر را به دار الاماره عودت دادند پسر زياد سر مبارك حضرت امام حسين ع و سرهاى ياران آن جناب را به زحر بن قيس تسليم كرده و او را بهمراهى ابو برده ازدى و طارق بن ابى ظبيان و عدهء از كوفيها بشام عزيمت داد تا سر بريدهء يادگار زهرا ع را به يزيد بن معويه تسليم نمايند و ثابت كنند كه از هيچ گونه فداكارى خوددارى ننموديم و\r\n\r\n\r\n\r\n\r\n","description":"","footnote":"\r\n( 1 )\r\n اى خرگه عزاى تو اين طارم كبود * لبريز خون ز داغ تو پيمانهء وجود\r\nوى پر ستاره قطره خونى كه علويان * در ماتم تو ريخته از ديدگان فرود\r\nگريه است بر تو هر چه نوازنده را نوا * ناله است بىتو هر چه سراينده را سرود\r\nتنها نه خاكيان بعزاى تو اشك ريز * ماتم سراست بهر تو از غيب تا شهود\r\nاز خون كشتگان تو صحراى ماريه * باغى و سنبلش همه گيسوى مشكسود\r\nكى بر سنان تلاوت قرآن كند سرى * بيدار كهف ملك توئى ديگران رقود \r\n","page_name":" 475 ","page_number":131},
  {"content":"\r\n\r\nدل پيغمبر و خاندان او را سخت به درد آورديم و كينه ديرين خود را چنانچه ملاحظه ميكنى از آنها گرفتيم .\r\n( 1 ) عبد اللَّه حميرى گويد من در شام ، پيش يزيد بن معاويه بودم همان وقت زحر بن قيس وارد بارگاه يزيد شده وى كه از پيش‌آمد كربلا سابقه داشت بمجردى كه نامبرده را ديده پرسيد واى بر تو چه خبر آوردهء و پس از تو چه واقعهء رخ خواهد داد .\r\nپاسخ داد مژده فتح و پيروزى آورده‌ام كه خدا ترا بر مخالفانت يارى كرد و خلاصهء پيش‌آمد آنست كه حسين ع باتفاق هيجده نفر از اهل بيت و شصت نفر از يارانش بر ما وارد شد و ما بمجردى كه از ورود او اطلاع حاصل كرده بجانب او كوچ نموديم و پيشنهاد كرديم يا تسليم شوند و يا تحت فرمان پسر زياد درآيند و يا نبرد كنند آنان كارزار را بر تسليم دست ما برگزيدند ما هم بامداد كه خورشيد سر از نقاب حجاب برآورد بر آنها تاختيم و از هر طرف آنان را در محاصره خود درآورديم و شمشيرهاى خود را بر فراز سرهاى آنان قرار داديم آنها كه خود را اسير چنگال ما ديده راه گريز براى خود مهيا ميكردند و بدون آنكه پناهگاهى در نظر داشته باشند از دست ما فرار ميكردند و مانند كبوتران بينوا كه از چنگال خونين باز به اين سو و آن سو پرواز ميكنند از ضرب تيغ و شمشير ما بگودالها و نيزارها پناهنده ميشدند و سوگند به خدا زيادتر از نحر شتر يا مقدار خواب قيلوله تاب مقاومت نياورده در نتيجه ما كوچك و بزرگ آنها را از پاى درآورديم و سر از تنهاشان جدا كرديم و بدنهاشان را برهنه در روى خاك افكنده و جامه‌هاشان را بخونشان آغشته و صورتهاشان به خاك آلوده كرديم و سرانجامشان به آنجا رسيد كه خورشيد بر آنها ميتابيد و باد بر بدنهاشان مىوزيد و زيارت‌كنندگانشان عقاب و كركس بودند .\r\nچنانچه ملاحظه ميكنيد همه اين سخنان واهى و بىاصل را اين مأمور بىخرد تنها براى خوش آيند دل يزيد گفته و تاريخ مقام حسينى و احقاق حق و پافشارى او و يارانش را كاملا ثابت كرده و معلوم مىكند آنان مردمى نبودند از نبرد فرار كنند و بسوراخها پناهنده شوند و در خميره آنها ترس از غير خدا وجود نداشته و حسين ع قتيل عشق بوده نه كشته راه رياست او بعهد خود وفا كرد و گر نه هيچ نيروئى نميتوانست او را از پاى درآورد و بزندگانيش خاتمه دهد .\r\n قتل شهيد عشق نه كار خدنگ بود * دنيا براى شاه جهاندار تنگ بود \r\n\r\n","description":"","footnote":"","page_name":" 476 ","page_number":132},
  {"content":"\r\n\r\n عصفور هر چه باد هماورد باز نيست * شهباز را ز پنجه عصفور ننگ بود\r\nعهد الست گر نگرفتى عنان او * شهد بقا بكام مخالف شرنگ بود\r\nاز عشق پرس حالت جانبازى حسين * پاى براق عقل در اين عرصه لنگ بود \r\n( 1 ) يزيد كه ابن پيش‌آمد بر خلاف انتظار را شنيد اندكى سرش را به زير انداخته آنگاه سر برداشت و گفت هر گاه حسين را هم نميكشتيد من شما را مردمى مطيع و فرمانبردار ميدانستم و هر گاه من بجاى پسر زياد بودم از كردهء حسين ع درميگذشتم .\r\nپس از آنكه پسر زياد سرهاى شهدا را بشام فرستاد دستور داد زنان و فرزندان اسير را نيز آمادهء عزيمت شام نمايند و فرمان داد غل جامعهء آوردهء دست و گردن امام سجاد ع را مغلول نموده و اسرا را بهمراه محفر بن ثعلبه و شمر بن ذى الجوشن بشام گسيل داشت و آنان طى طريق كرده تا در راه به زحر بن قيس و همراهيانش كه مأمور سر مبارك بودند ملحق شدند .\r\nدر تمام راه تا ورود بشام حضرت على بن الحسين ع با يكى از آنها كه حامل سر مبارك بود سخن نگفت و چون به درب بارگاه يزيد رسيدند ، محفر بن ثعلبه پارس‌كنان صدا كرده گفت اينست محفر كه هم اكنون بدكاران و اسيران را بحضور يزيد آورده است .\r\nعلى بن الحسين ع در اينجا تاب نياورده و سخن راست و درستى كه شائبه هيچ گونه هوا و هوسى در آن نبود بيان كرده و فرمود مادر محفر ، شريرتر و نابكارتر از وى نزائيده است .\r\nهنگامى كه سرهاى شهدا را در برابر يزيد قرار دادند و سر نورانى حسين ع ديدگان نابيناى او را خيره كرد گفت :\r\nسرهاى مردم عزيزى در بارگاه ما درخشيد كه آنان نفرين شده و شايان ستم بودند .\r\n\r\n","description":"","footnote":"","page_name":" 477 ","page_number":133},
  {"content":"\r\n\r\n( 1 ) يحيى بن حكم برادر مروان حكم كه حضور داشت گفت آرى اينها همان سرهائى هستند كه در سرزمين طف بدست پسر زياد كه داراى حسب و نسب پستى است از پاى درآمدند ، آرى نسل اميهء باندازهء ريگها دنيا را پر كرده و براى دختر رسول خدا ص نسلى باقى نماند .\r\nيزيد سخن او را بريده و به سينه‌اش زد و دستور داد ساكت شود .\r\nآنگاه روى سخن بجانب سيد سجاد معطوف داشته گفت اى پسر حسين ، پدرت خويشاوندى مرا بريد و حق مرا زير پا گذارد و با من در بارهء سلطنت بنزاع پرداخت در نتيجه خدا با او چنين معاملهء كرد كه اكنون مشاهده مىنمائى .\r\nحضرت سجاد ع در پاسخ آن بدبنياد اين آيه را تلاوت فرمود هيچ ناگوارى و مصيبتى بوجود نمىآيد و در شما ظهور پيدا نميكند جز اينكه پيش از اين ما آن را در كتاب مقدرات ثبت كرده‌ايم و همانا اين كار براى خدا آسانست .\r\nيزيد كه خيال ميكرد فرزندش خالد ميتواند پابپاى فرزند داغدار حسين ع حركت كند گفت پاسخ او را بده خالد نتوانست پاسخى بمقام همايونى حضرت على بن الحسين ع عرضه بدارد خود يزيد گفت مضمون اين آيه را بعرض مبارك تقديم بدار هر پيش‌آمد ناگوارى كه بشما ميرسد بر اثر كارهاى نامناسب خود شماست و خدا از بسيارى از آنها درميگذرد .\r\nپس از گفتگو دستور داد زنان و فرزندان حسين ع را وارد كرده آنان را در برابر وى نشانيدند و چون يزيد فرزندان پيغمبر ص را به وضع بسيار نامناسبى ديد ناراحت شده گفت خدا روى پسر مرجانه را زشت كناد اگر او با شما خويشاوندى ميداشت چنين پيش‌آمدى را براى شما ايجاد نميكرد و شما را با اين وضع بشام نميفرستاد .\r\n\r\n","description":"","footnote":"","page_name":" 478 ","page_number":134},
  {"content":"\r\n\r\n( 1 ) فاطمه دختر حسين ع فرموده هنگامى كه ما را با آن وضع رقت بار وارد مجلس يزيد نمودند يزيد از مشاهده حال ما متأثر شد همانوقت يكى از شاميها كه آدمى سرخ‌گون بود چشمش به من كه دخترى زيباچهرهء بودم افتاد به يزيد گفت چقدر مناسب است اين كنيزك را به من به‌بخشائى موى بر اندام من راست شد و لرزه سراپاى مرا فراگرفت و خيال كردم چنين واقعهء هم بايد اتفاق بيفتد بيتابانه جامه عمه‌ام را بدست گرفته و بدامن او پناهنده شدم .\r\n ز حرف شامى آن كودك برآشفت * در آن آشفتگى با عمه‌اش گفت\r\nيتيمى بس نبود اين ناتوان را * كه خدمتكار باشم اين خسان را \r\nعمه‌ام كه ميدانست هيچ گاه چنين اتفاق صورت مقصود به خود نميگيرد به آن مرد شامى خطاب كرده گفت به خدا دروغ ميگوئى و براى هميشه مورد سرزنش خويش و تبار خواهى بود چنان نيست كه پنداشته‌اى نه تو ميتوانى به اين مقصود برسى و نه يزيد ميتواند به اين آرزو نائل گردد .\r\nيزيد در خشم شده گفت دروغ ميگوئى من ميتوانم به او دست پيدا كنم و اگر بخواهم ارادهء خود را صورت عمل ميپوشانم .\r\nزينب فرمود هيچ گاه بمراد خود نميرسى و خدا ترا توان چنين منظورى نخواهد داد و هر گاه بخواهى بيش از اين در انجام اين منظور پافشارى بنمائى بايد از آئين ما دست بردارى و بدين ديگران درآئى يزيد از زيادى خشم پريشان شده گفت با مثل منى چنين سخن ميگوئى و مرا به بيدينى نسبت ميدهى همانا برادر و پدر تو از دين خارج شدند .\r\nزينب فرمود اى يزيد اگر هم اندك دينى تو و جد و پدرت داشته‌ايد از بركت راهنمائيهاى پدر و برادر من بوده .\r\nيزيد گفت دروغ ميگوئى اى دشمن خدا ! زينب فرمود آرى تو امروز بر حمار مقصود سوار شده و بر اريكه سلطنت نشستهء بايد ستم كنى\r\n\r\n","description":"","footnote":"","page_name":" 479 ","page_number":135},
  {"content":"\r\n\r\nو به نيروى جهاندارى خاندان حضرت رسالت را هدف فحش و ناسزا قرار دهى .\r\n( 1 ) يزيد مانند آنكه از اين سخن به خود آمده خجالت كشيد و ساكت شد آن مرد شامى كه خيال كرد بالاخره ممكن است به مقصود خود برسد و از اين سفرهء ظلمى كه گسترده شده او هم سهمى برده باشد دوباره خواهش خود را اعاده كرد يزيد كه سخت افسرده شده و به بىخردى و بىدينى نسبت داده شده بود گفت دور شو خدا ترا بكشد .\r\nبعد از اين دستور داد خانوادهء عصمت را باتفاق حضرت سجاد در خانه عليحده كه متصل به خانهء خود بود جا دادند ، يادگارهاى پيغمبر ص چند روز در آنجا زيستند .\r\nپس از اين نعمان بن بشير را احضار داشته گفت بايد خود را آماده كنى كه تو بايد زنهاى اسير را بمدينه برگردانى .\r\nو پيش از آنكه اسباب سفر آنان را فراهم سازد با على بن الحسين ع خلوت كرده و اظهار داشت خدا پسر مرجانه را لعنت كند هر گاه من با پدر تو روبرو ميشدم هر چه از من طلب ميكرد انجام ميدادم و تا جايى كه ميتوانستم او را از كشتن ميرهانيدم ليكن چنان كه مىبينى قضاى الهى به همين كيفيت جارى شد و اكنون كه بايد عزيمت مدينه نمائى پس از ورود با من مكاتبه كن و احتياجات خود را از من بخواه آنگاه دستور داد جامهء او و كسانش را به حضرت او تقديم كردند .\r\nكاروان غم باتفاق نعمان بجانب مدينه حركت كرد يزيد رسولى را نزد نعمان فرستاد و به او دستور داد ، شبانه كاروان را حركت ده و خود از عقب آنها برو و آنقدر از آنها دور باش كه از چشم تو نيفتند و چون در محلى نزول كردند در جاى دورترى از آنها فرود آى و خود و يارانت متوجه حراست آنها باش و بالاخره در وقت نزول قافله آنقدر از خاندان رسالت دور شو كه اگر بخواهند قضاء حاجت كنند يا وضو بگيرند خجالت نكشند .\r\n\r\n","description":"","footnote":"","page_name":" 480 ","page_number":136},
  {"content":"\r\n\r\nاين دستورات را براى آن داد تا مردم بگويند يزيد باوفاتر و ديندارتر از پسر زياد بود بىخبر از آنكه ( ترك واجب كرده و سنت بجا مىآورد ) .\r\nنعمان حسب الامر ، قافلهء غم و اندوه را به طرف مدينه حركت ميداد و همواره در راه كمال محبت را رعايت مىكرد و از هيچ خدمتى فروگذارى نمىنمود تا وارد مدينه شدند « 1 » .\r\n\r\nفصل - 4 [ اطلاع مردم مدينه از شهادت آن سرور 
  ]\r\n( 1 ) پس از آنكه پسر زياد سر مبارك حضرت امام حسين ع را بشام فرستاد عبد الملك سلمى را احضار كرده گفت بمدينه رفته و عمرو بن سعيد عاص را از كشتن حسين ع باخبر كن .\r\nعبد الملك گفته حسب الامر براحلهء خود سوار شده و جانب مدينه رهسپار گرديدم چون نزديك مدينه رسيدم مردى از قريش با من ملاقات كرد و پرسيد چه خبر تازهء آوردهء گفتم هر خبرى باشد از امير خواهى شنيد گفت  إِنَّا لِلَّهِ وَ إِنَّا إِلَيْهِ راجِعُونَ  به خدا سوگند حسين ع شهيد شده .\r\nچون بر عمرو وارد شدم پرسيد چه خبر آوردهء گفتم خبرى كه امير را شاد و خندان خواهد كرد !\r\n\r\n\r\n\r\n\r\n","description":"","footnote":"\r\n( 1 )\r\n سوى ملك حجاز آن لشكر آه * به پيمودند ره را گاه و بىگاه\r\nچو پيدا گشت راه يثرب از دور * حرم را شد عيان بر سر دگر شور\r\nورود شهر و آن بنگاه و منزل * بدى اهل حرم را سخت مشكل\r\nپس آنگه گفت شاه دل پر از درد * روان شو سوى يثرب اى جوانمرد\r\nخبر ده اى دليل راه‌پيما * از آن غوغا كه آمد بر سر ما\r\nبشير از امر آن سلطان ذيجود * برانگيزيد اسب خويشتن زود\r\nشد اندر شهر و كرد اين شعر انشاد * بزد از پردهء دل سخت فرياد\r\nبگفت اى پيروان دين احمد * شهيد تيغ كين شد شاه سرمد\r\nشهى بگذشت از اين دار فانى * كه تلخ آمد پس از او زندگانى\r\nخديوى شد نگون از باره بر خاك * كه جايش بود دوش شاه لولاك\r\nابا آن تشنه كامى آن شه داد * به راه دين جد خويش سر داد \r\n","page_name":" 481 ","page_number":137},
  {"content":"\r\n\r\n( 1 ) امير بداند كه حسين ع كشته شد عمرو دستور داد هم اكنون مردم را از شهادت او باخبر كن بمجردى كه مردم مدينه را از شهادت حضرت مشار اليه اطلاع دادم چنان ناله و فريادى از خانهاى بنى هاشم به گوش رسيد كه تا آن روز چنان ناله سوزناك و فرياد دلخراش سابقه نداشت پس از اعلام عمومى پيش عمرو رفتم چون مرا ديد لبخندى زده و بنشاط اين پيش‌آمد مضمون شعر عمرو معديكرب را براى من خواند .\r\nزنهاى بنى زياد امروز چنان ناله و فرياد ميزنند كه زنهاى ما در فرداى روز جنگ ارنب بفرياد آمدند .\r\nو اضافه نمود اين ناله و فرياد در برابر ناله و فريادى كه پس از كشتن عثمان پيش‌آمد كرد .\r\nآنگاه بمنبر رفته و مردم را از كشته شدن حسين باخبر ساخت و از كار ناپسند يزيد اظهار قدردانى نموده از منبر فرود آمد .\r\nيكى از كارگزاران عبد اللَّه بن جعفر بر او وارد شد و او را از كشتن فرزندانش تسليت داده و كلمه استرجاع گفت ابو السلاسل كه نيز از كارگزاران وى بود اظهار خودنمائى كرده گفت اين هم ناراحتى كه از ناحيهء حسين ع بما رسيد ! عبد اللَّه متأثر شده با كفش به دهان او كوبيده گفت اى پسر مادر ختنه نكرده ترا چه حد چنين نسبت ناروائى بحسين ع بدهى سوگند به خدا اگر همراه او بودم دوست ميداشتم از وى دست برندارم تا در ركاب او شهيد شوم و سوگند به خدا عملى كه مرا مسرور مىكند و اندوه فرزندان مرا بر من هموار ميسازد همانست كه يادگارهاى من در ركاب برادر و پسر عموى من شهيد شده و پا بپاى او حركت كرده و به ستم ستمگران شكيبائى ورزيده‌اند آنگاه رو بحاضران كرده گفت سپاس خدا را كه اندوه مرا بشهادت حسين ع بزرگ ساخت و هر گاه من نتوانستم با حضرت او مواسات نمايم فرزندان من در راه\r\n\r\n","description":"","footnote":"","page_name":" 482 ","page_number":138},
  {"content":"\r\n\r\nوى جان سپاردند و مرا روسپيد ساختند .\r\n( 1 ) در آن روز ام لقمان دختر عقيل بن ابى طالب بمجردى كه از شهادت حسين ع باخبر شد باتفاق خواهرانش ام هانى و اسماء و رمله و زينب با سر برهنه گريه كنان از منزل خود خارج شد و اين مضمون را در سوگوارى شهيدان كربلا مىخواند .\r\nچه جواب پيغمبر خدا را خواهى داد هر گاه از شما بپرسد شما كه امت آخر الزمانيد چرا با فرزندانم چنين معاملهء كرديد كه پس از درگذشت من برخيشان را اسير و جمعى را به خون خود آغشته نموديد بجاى آنكه شما را به راه راست هدايت نمودم مناسب نبود با خويشان من چنين رفتار زشتى انجام دهيد .\r\nچون آن روز بپايان رسيد و آسمان تيره و تار عالم را در لباس سياه پوشانيد ، نيمه شب مردم شنيدند صدائى به گوش ميرسد ليكن گويندهء او را نمىبينند و مىگويد .\r\nاى مردميكه از روى نادانى حسين ع را شهيد كرديد بدانيد به همين زودى به عذاب و گرفتارى الهى مبتلا خواهيد شد تمام آسمانيها از پيغمبر و فرشته و كليه قبيله‌ها بر شما نفرين مىكنند نه تنها مردم آسمان بر شما لعنت مىكنند ، موسى و عيسى هم شما را لعنت مىكنند .\r\n\r\nفصل - 5 [ نام شهداء اهل بيت 
  ]\r\n( 2 ) اسامى عدهء كه در پيش‌آمد كربلا در ركاب حضرت امام حسين ع شهيد شده‌اند باتفاق خود سيد\r\n\r\n","description":"","footnote":"","page_name":" 483 ","page_number":139},
  {"content":"\r\n\r\nالشهداء هيجده نفر بوده به اين اسامى 1 عباس 2 عبد اللَّه 3 جعفر 4 عثمان اين چهار نفر فرزندان امير - المؤمنين ع و مادرشان ام البنين بوده « 1 » 5 عبد اللَّه 6 ابو بكر فرزندان امير المؤمنين كه مادرشان ليلى دختر مسعود ثقفى است 7 على 8 عبد اللَّه فرزندان خود امام حسين ع 9 قاسم 10 ابو بكر 11 عبد اللَّه فرزندان امام حسن مجتبى 12 محمد 13 عون فرزندان عبد اللَّه بن جعفر بن ابى طالب 14 عبد اللَّه 15 جعفر 16 عبد الرحمن فرزندان عقيل 17 محمد بن ابو سعيد نوادهء عقيل بن ابى طالب رحمة اللَّه عليهم اجمعين .\r\nاين هفده نفر كه از خاندان هاشم بودند برادر و برادرزادگان و پسر عموهاى حضرت امام حسين ع اند كه همه در پائين پاى آن حضرت مدفون شده و تنها از اين عده حضرت ابو الفضل مستثنى است كه آن جناب را در محلى كه شهيد شده مدفون ساختند كه هم اكنون مرقد مطهر آن حضرت چشم خورشيد عالمتاب را خيره\r\n\r\n\r\n\r\n\r\n","description":"","footnote":"\r\n( 1 ) زبان حال ام البنين را آقاى مروج چنين سروده .\r\n مخوان جانا دگر ام البنينم * كه من با محنت دنيا قرينم\r\nبدم ام البنين روزى كه بودى * بسر سايهء امير المؤمنينم\r\nمرا ام البنين گفتند چون من * پسرها داشتم زان شاه دينم\r\nجوانان هر يكى چون ماه تابان * بدندى از يسار و از يمينم\r\nبنام عبد اللَّه و عثمان و جعفر * دگر عباس آن در ثمينم\r\nولى امروز هستم بىپر و بال * نه فرزندان نه سلطان مبينم\r\nمرا ام البنين هر كس كه خواند * كنم ياد از بنين نازنينم\r\nبخاطر آورم زان مه جبينان * زنم سيلى برخسار و جبينم \r\n","page_name":" 484 ","page_number":140},
  {"content":"\r\n\r\nساخته ( 1 ) و چنانچه ميدانيم برادران و عدهء ديگرى كه نام برديم قبرهاى مشخصى ندارند و زائرين در هنگام زيارت اشاره بقسمت پائين پاى حضرت كه نامبردگان مدفونند مىنمايند و حضرت على بن الحسين ( على - اكبر ) ع نيز با همان شهيدان مدفونست و چنانچه مىگويند از سايرين نزديكتر بحسين ع مدفون شده است .\r\nو اما ياران حسين ع كه در ركاب او شهيد شده اطراف آن حضرت مدفون گرديده‌اند و ما مرقد معينى براى آنان سراغ نداريم آرى آنچه كه مسلم و به حقيقت نزديكست همانست كه حائر مبارك حسينى بر آنها احاطه دارد و نامبردگان خارج از حائر مدفون نيستند خداى متعال از همه آنها خشنود باشد و همه را خشنود گرداند و بهشت جاويدان را مسكن آنان قرار دهد .\r\n\r\nباب چهارم در اين باب به برخى از فضائل حسين و زيارت و ذكر مصيبت او اشاره مىشود .\r\n( 2 ) رسول خدا ص فرموده حسين از منست و من از حسينم دوست بدارد خدا كسى كه حسين ع را دوست بدارد . حسين ع نواده‌ايست از نواده‌گان .\r\nو فرموده حسن و حسين دو گوشواره عرش خدايند ، هنگامى بهشت بخداى متعال ناليد پروردگارا مرا جايگاه بيچارگان و بينوايان قرار دادى ، خدا فرمود به اين اندازه اكتفا نكرده و خوشحال نيستى كه اركان هستى ترا بوجود حسن و حسين ع زينت داده‌ام .\r\n\r\n","description":"","footnote":"","page_name":" 485 ","page_number":141},
  {"content":"\r\n\r\nرسول خدا ص فرمود اين هنگام بهشت مانند عروسى به خود باليد .\r\n( 1 ) حضرت صادق ع فرموده روزى حسنين ع در برابر رسول خدا ص با يك ديگر كشتى مىگرفتند رسول خدا ص امام حسن ع را تشجيع مىكرد اينك حسين را بگير و او را بر زمين بزن ، فاطمه ع كه حضور داشت بعرض رسانيد مناسب نيست بزرگ را بر كوچك تشجيع فرمائى رسول خدا ص فرمود من تنها نيستم بلكه جبرئيل هم حاضر است و حسين ع را تشجيع مىكند .\r\n( 2 ) ابراهيم رافعى از جدش روايت كرده سالى كه به حج خانه خدا مشرف ميشدم آن سال شرف صحبت حسنين نصيب ما شد و آن هنگام آن دو بزرگ عالم وجود پياده به حج ميرفتند و هر سوارهء كه مى - رسيد ، براى احترامشان از مركب به زير مىآمد و به پيروى از آنان پياده حركت مىكرد تا بالاخره اين گونه پياده روى به برخى از مسافران گران آمد پيش سعد وقاص آمده از عمل خود اظهار ناراحتى كرده و اضافه نمودند در صورتى كه اين دو سيد عاليمقام پياده حركت كنند ما از نظر احترامشان نمىتوانيم سوار شويم خوب است چارهء اين كار را بنمائى سعد وقاص به حضرت امام حسن ع عرضه داشت پياده روى بعدهء از همراهيان شما گران آمده و آنها در صورتى كه مىبينند حضرات شما پياده حركت مىكنيد به خود اجازه نميدهند سوار شوند بنا بر اين هر گاه شما هم بمركب سوار شويد مسافران خسته را از آزار خستگى ميرهانيد .\r\nامام حسن ع فرمود ما سوار نمىشويم زيرا ما متعهدشده‌ايم اين سفر را با پاى پياده به‌پيمائيم و اينك كه معلوم مىشود عدهء از پياده روى بستوه آمده‌اند چارهء نداريم مراعات حال آنها را كرده از بيراهه حركت كنيم .\r\n\r\n","description":"","footnote":"","page_name":" 486 ","page_number":142},
  {"content":"\r\n\r\n( 1 ) ام الفضل دختر حارث روزى حضور رسول خدا ص شرفياب شده عرضه داشت ديشب خواب وحشتناكى ديدم پيغمبر اكرم ص پرسيد خواب خود را بگو عرضه كرد خواب عجيبى است كه از اظهار آن خوددارى مىكنم فرمود در عين حال باز هم خوابت را نقل كن عرض كرد در خواب ديدم مانند آنكه قطعهء از بدن شما جدا شد و در دامن من افتاد . رسول خدا فرمود خواب بسيار خوبى ديدى بدين زودى فاطمه ع فرزندى خواهد آورد و آن فرزند در دامن تو خواهد بود و چون حسين ع متولد شد آن حضرت در دامن من قرار گرفت روزى همچنان كه حسين ع در دامن من بود بر رسول خدا ص وارد شدم حضرت رسول اكرم ص نگاهى بحسين ع نموده ديدگانش اشك آلود شد عرضه داشتم پدر و مادرم فداى شما باد چرا گريستيد ؟ فرمود هم اكنون جبرئيل بر من نازل شد و خبر داد امت من به زودى همين فرزند مرا شهيد مىكنند و خاكى از خاك سرخ رنگ او براى من آورد .\r\n( 2 ) ام سلمه گويد روزى رسول خدا ص نشسته بود و حسين ع در دامن آن جناب بود توجه كردم آن حضرت مىگريد عرضكردم پدرم فداى شما باد چرا گريه مىكنيد فرمود هم اكنون جبرئيل بر من نازل شد و مرا بدرگذشت و شهادت فرزندم حسين ع تسليت داد و اظهار داشت عدهء از امتان من كه خدا آنها را از شفاعت من محروم ساخته او را شهيد خواهند كرد .\r\n( 3 ) و همو گفته شبى حضرت رسول اكرم ص از خانهء من بيرون رفت و مدتى فاصله شد در مراجعت ديدم گرد و غبار سر و صورت آن حضرت را فراگرفته و مشت خود را مانند اينكه چيزى در آن مخفى داشته محكم بسته اين حال بىسابقه را كه از آن حضرت مشاهده كردم علتش را پرسيدم فرمود در اين ساعت مرا\r\n\r\n","description":"","footnote":"","page_name":" 487 ","page_number":143},
  {"content":"\r\n\r\nبه محلى از عراق بنام كربلا بردند و قتلگاه فرزندم حسين و عدهء از فرزندان و اهل بيت خود را از نزديك مشاهده نمودم و تا در آنجا بودم همواره خونهاى آنها را جمع مىكردم و اينك نمونهء از آنها را آورده‌ام و به تو مىسپارم بايد آنها را كاملا نگهدارى نمائى . من امانت رسول خدا را كه مانند خاك قرمز رنگى بود گرفته و در شيشهء ريخته و سر آن را محكم بسته و نگهدارى نمودم .\r\nو هنگامى كه حسين ع از مكه بجانب عراق عزيمت كرد روز و شب آن شيشه را بر ميداشتم و مى - بوئيدم و نگاه مىكردم و براى مصيبتهاى آن حضرت مىگريستم و چون روز دهم محرم كه روز شهادت آن حضرت بود رسيد اول روز آن شيشه را به حال عادى هميشگى خود ديدم آخر روز چشمم به آن شيشه افتاده محتويات آن را خون تازهء يافتم و دانستم حسين ع شهادت يافته و فرمودهء رسول خدا ص مصداق خارجى پيدا كرده در خانه خود به ضجه و ناله پرداخته و مىگريستم و در عين حال پرده از روى اين كار برنميداشتم و بيم داشتم مبادا دشمنان اهل بيت كه در مدينه‌اند مرا تمسخر كرده و سرزنش نمايند و بالاخره تاريخ تبديل شدن خاك را به خون تازه در نظر داشتم تا هنگامى كه خبر شهادت آن حضرت در مدينه انتشار پيدا كرد و مساوى با همان روز بود كه من آن خاك را به صورت خون ديده بودم .\r\n( 1 ) روايت شده روزى پيغمبر اكرم ص نشسته بود و على و فاطمه و حسنين نيز حضور داشتند پيغمبر فرمود چه بر شما خواهد گذشت هنگامى كه از دنيا برويد و مرقدهاى شما از يك ديگر دور باشد .\r\nحسين ع پرسيد آيا ميميريم يا ما را مىكشند ؟\r\nفرمود تو و برادرت را به ستم مىكشند و فرزندان شما در روى زمين پراكنده و آواره مى -\r\n\r\n","description":"","footnote":"","page_name":" 488 ","page_number":144},
  {"content":"\r\n\r\nشوند . حسين ع پرسيد چه كسى ما را ميكشد ؟\r\nفرمود بدترين مردم .\r\nپرسيد آيا پس از شهادت ما كسى ما را زيارت خواهد كرد ؟\r\nفرمود آرى عدهء از پيروان من كه مىخواهند حق مرا ادا كنند و به من احسان نمايند به زيارت شما مىآيند در نتيجه فرداى قيامت كه شود منهم در موقف قيامت خواهم آمد و دستهاى آنان را گرفته از سختيها و گرفتاريهاى قيامت نجات مىدهم .\r\n( 1 ) عبد اللَّه عامرى گفته از اصحاب على ع در هنگامى كه عمر سعد وارد مسجد ميشد مىشنيدم مىگفتند اين شخص كشندهء حسين ع است و البته اين پيش‌آمد مدتها سال قبل از شهادت آن حضرت بود .\r\n( 2 ) سالم بن ابى حفصه گفته عمر سعد به حسين ع عرضه ميداشت از مردم نادانى مكرر شنيده‌ام كه مرا كشندهء تو ميدانند .\r\nحسين ع فرمود آنها كه چنين مىگويند مردمى نادان و سفيه نمىباشند و راست مىگويند ليكن آنها مردمى باخردند و من خوشحالم پس از آنكه دست به خون من آلودى و دل خويشاوندان مرا داغدار ساختى اندكى بيش از گندم عراق بهره‌مند نشوى .\r\n( 3 ) محمد بن سيرين مىگفته تا پيش از شهادت حسين ع قرمزى آسمان سابقه نداشته .\r\n( 4 ) حضرت باقر ع فرموده كشندهء يحيى بن زكريا و حسين ع زنازاده بودند و قرمزى آسمان براى شهادت ايشان بوده .\r\n\r\n","description":"","footnote":"","page_name":" 489 ","page_number":145},
  {"content":"\r\n\r\n( 1 ) از حضرت سجاد ع روايت شده فرمود در هر منزلى كه حضور اقدس حسين ع فرود مىآمديم پدر والاگهرم از حضرت يحيى و كيفيت قتل او ياد ميفرمود تا روزى فرمود از جمله نشانهاى پستى و خوارى دنيا آنكه سر پاك يحيى ع را براى زنازادهء از زنازادگان بنى اسرائيل به تعارف بردند .\r\nو از اخبار بيشمارى استفاده مىشود كشندگان حسين و ياران او يا كشته شدند و يا به بليه مبتلا گرديده و پيش از مرگ رسوا شدند .\r\n\r\nفصل - 1 [ ثواب زيارت آن سرور 
  ]\r\n( 2 ) حسين ع در روز شنبه دهم محرم سال شصت و يكم هجرت پس از اداء فريضهء ظهر شربت شهادت نوشيد و چنانچه شرح داديم آن جناب را به ستم و با لب خشكيده و صابر در انواع داغها و مصيبتها كه همه را در پيشگاه خدا محسوب ميداشت شهيد كردند .\r\nحسين ع در روز شهادت پنجاه و هشت ساله بود كه هفت سال آن را در خدمت جدش رسول خدا ص و سى و هفت سال را با پدرش على ع و چهل و هفت سال را با برادرش حسن ع بسر برد و پس از شهادت برادرش يازده سال خلافت كرد .\r\nو عادت آن حضرت آن بود كه محاسن شريفش را با رنگ و حنا ، خضاب ميكرد و در روز شهادت اثر خضاب در محاسنش هويدا بود .\r\nروايات بسيارى در فضل زيارت آن حضرت بلكه وجوب آن رسيده .\r\n( 3 ) حضرت صادق ع فرموده زيارت مرقد مقدس امام حسين ع بر هر كسى كه او را از ناحيه خدا\r\n\r\n","description":"","footnote":"","page_name":" 490 ","page_number":146},
  {"content":"\r\n\r\nامام ميداند و بدان معترفست واجب مىباشد .\r\n( 1 ) و فرموده زيارت امام حسين ع معادل با صد حج و صد عمره مقبوله است .\r\n( 2 ) رسول خدا ص فرموده كسى كه حسين ع را پس از شهادت زيارت كند بهشت از براى اوست .\r\nو چنانچه گفتيم اخبار در خصوص زيارت او بسيار است و ما قسمت زيادى از آنها را در كتاب ( مناسك المزار ) خود نقل كرده‌ايم .\r\n\r\nباب پنجم اين باب متعلق بنام فرزندان حسين ع است .\r\n( 3 ) حسين ع شش فرزند داشت 1 على بن الحسين اكبر كه كنيه‌اش ابو محمد و مادرش شاه زنان دختر يزدگرد شاه ايران است 2 على بن الحسين اصغر كه در كربلا در ركاب پدر بزرگوارش شهيد شد و ما شهادت او را پيش از اين ياد كرديم و مادرش ليلى دختر ابو مرهء ثقفى است 3 جعفر بن الحسين نسلى از وى باقى نماند و مادرش از قبيله بنى قضاعه بود و در زمان خود ابا عبد اللَّه وفات يافت 4 عبد اللَّه در قضيه كربلا همچنان كه در دامن پدرش بود به تير بيداد جان تسليم كرد و ما پيش از اين شهادت او را ياد كرديم 5 سكينه مادرش رباب دختر امرء القيس و اين مجلله مادر عبد اللَّه نامبرده هم بوده 6 فاطمه مادرش ام اسحق دختر طلحه تيميه است .\r\n\r\n","description":"","footnote":"","page_name":" 491 ","page_number":147},
  {"content":"\r\n\r\n\r\nباب ششم اين باب متعلق به امام پس از حسين ع است كه تاريخ ولادت و دلائل امامت و مدت عمر و خلافت و زمان وفات و سبب شهادت و محل دفن و فرزندان و مجملى از اخبار او را ذكر\r\nمىكنيم .\r\n( 1 ) امام پس از حضرت امام حسين ع فرزندش ابو محمد على بن الحسين زين العابدين است كه كنيه او ابو الحسن نيز مىباشد .\r\nمادرش شاه زنان دختر يزدگرد شاهنشاه ايرانست كه او را شهربانو هم مىگفته‌اند .\r\nگفته‌اند امير المؤمنين على ع حريث بن جابر حنفى را بحكومت يكى از نواحى مشرق بر - گمارد و او در زمان حكومت خود دو دختر يزدگرد را بحضور على ع فرستاده آن حضرت هم شاهزنان را بفرزندش حسين ع بخشيد از آن مخدره حضرت سجاد ع متولد شد و ديگرى را بمحمد بن ابو بكر بخشيد و قاسم بن محمد از او بوجود آمد بنا بر اين حضرت سجاد و قاسم خاله‌زاده‌اند .\r\nعلى بن الحسين ع در مدينه سال سى و هشتم هجرت متولد شد و دو سال با جدش على ع و دوازده سال با عمويش امام حسن ع و بيست و سه سال با پدرش حسين ع بسر برد و پس از شهادت پدر تاجدارش سى و چهار سال زندگى كرد و سال نود و پنجم هجرت در سن پنجاه و هفت سالگى شهادت يافت و سى و چهار سال مدت امامت آن حضرت بود و در بقيع جوار مرقد عموى بزرگوارش امام حسن مجتبى ع مدفون\r\n\r\n","description":"","footnote":"","page_name":" 492 ","page_number":148},
  {"content":"\r\n\r\nگرديد صلوات اللَّه عليه .\r\n( 1 ) امامت آن حضرت ع را از وجوهى ميتوان اثبات كرد .\r\nيكى آنكه على بن الحسين ع پس از پدر بزرگوارش از همه مردم برتر و بالاتر بود زيرا هم داراى مقام علم بود و هم آخرين پايه عمل را حائز گرديده و چنانچه ادله عقلى حاكى است امامت بايد خاصهء افضل باشد و مفضول بهرهء نخواهد داشت .\r\nديگر آنكه على بن الحسين شايسته‌تر به پدرش و احق بمقام او بوده زيرا هم داراى فضيلت بوده و هم از حيث نسب نزديكتر به آن جناب بوده و به دلالت آيه ذوى الارحام و قصهء زكريا كسى كه اولويت به امام ماضى داشته باشد شايسته‌تر بمقام اوست تا كسى كه چنين نيست .\r\nدليل ديگر در هر زمانى به حكم عقل لازمست امامى باشد تا امور مردم را بطور كلى اداره نمايد و چنانچه ميدانيم در عصر حضرت على بن الحسين ع هر كسى كه ادعاى امامت مىكرد چون نمى - توانست از عهده بيرون بيايد باطل بود و بطورى كه گفتيم هيچ زمانى خالى از امام نبوده امامت آن حضرت ثابت است .\r\nوجه ديگر از راه خبر و نظر صحيح دقيق ثابت شده كه امامت منحصر به خاندان رسول اكرم است و هر گاه كسى امامت را براى محمد بن حنفيه ادعا كند فاسد و باطل است زيرا نصى بر امامت نامبرده نرسيده بنا بر اين ثابت مىشود كه امامت مخصوص على بن الحسين ع باشد زيرا از عترت پيغمبر ص مدعى به غير از محمد نبوده و او هم نظر به اينكه تصريحى بر امامتش نشده از موضوع امامت خارج است .\r\nوجه ديگر به تصريح رسول خدا ص در حديث لوح ، امامت ويژه آن حضرتست .\r\n\r\n","description":"","footnote":"","page_name":" 493 ","page_number":149},
  {"content":"\r\n\r\nحديث مزبور را جابر از پيغمبر اكرم و امام باقر از پدرش از جدش از حضرت زهرا ع روايت كرده .\r\nو نيز جدش على ع در زمان حيات پدرش حسين ع به امامت او تصريح كرده و نيز پدرش حسين ع او را وصى خود قرار داد و به ام سلمه امانتى سپرده بود و فرموده بود هر كسى كه در صدد گرفتن اين امانت برآمد بدان كه او امام پس از منست بعد از شهادت آن حضرت على بن الحسين ع امانت مزبور را از ام سلمه درخواست كرد .\r\nو اثبات امامت به امثال وجوه مذكوره بابيست كه هر گاه كسى در صدد جستجوى آن برآيد مى - تواند بسادگى بحقيقت آن برسد و ما در اين كتاب نخواستيم كاملا تمام وجوه مربوطه را استقصا نمائيم به همين مناسبت بدين مقدار اكتفا نموديم .\r\n\r\nباب هفتم در بيان بخشى از اخبار و فضائل آن حضرت\r\n( 1 ) 1 - عبد اللَّه موسى از جدش روايت كرده مادرم فاطمه بنت الحسين ع همواره مرا وصيت ميكرد حضور دائى بزرگوارم شرفياب شوم و من هر گاه در خدمت آن جناب مشرف ميشدم چون از جا حركت ميكردم و اجازهء مرخصى ميگرفتم خير كاملى نصيب من شده بود و دست خالى مراجعت نميكردم زيرا يا آن حضرت را بيمناك از خدا مييافتم در نتيجه دل من هم از خدا خائف ميشد و يا بيان علمى ميفرمود بر معلوماتم اضافه ميكرديد .\r\n\r\n","description":"","footnote":"","page_name":" 494 ","page_number":150},
  {"content":"\r\n\r\n( 1 ) 2 - ابن شهاب زهرى گفته على بن الحسين ع كه برترين هاشميهائى بود كه ما محضر مباركش را دريافته بوديم ميفرمود ما را چنان دوست بداريد كه دين مقدس اسلام دستور داده نه آنچنان كه اظهار علاقه شما نسبت بما موجب عار و ننگ ما شود .\r\nيعنى هر گاه ما را به حد غلو دوست بداريد و ادعاى الوهيت در بارهء ما بنمائيد البته دشمنان ، ما را تمسخر كرده و موجبات ننگ ما را فراهم ميسازيد ( 2 ) 3 - عبد العزيز بن ابو حازم گفته پدرم ميگفت هيچ يك از هاشميها را برتر و بالاتر از على بن الحسين ع نديدم .\r\n( 3 ) 4 - سعيد بن كلثوم گفته حضور حضرت صادق ع شرفياب بودم آن جناب از ذات بيهمال مولاى متقيان امير المؤمنين على عليه السّلام ياد كرد و آن حضرت را بطورى كه مناسب با مقام امامت خود و حضرت ولايتمآب او بود ستود پس از اين اضافه كرد سوگند به خدا تا وقتى كه على ع حيات داشت از هيچ حرامى استفاده نكرد و هر گاه دو امرى كه خشنودى خدا در آنها بود بوى عرضه ميشد جنابش هر يك را كه دشوارتر و بيشتر و بهتر بدينش بستگى داشت همان را انتخاب ميكرد و هر گاه پيش‌آمدى براى رسول خدا ص اتفاق مىافتاد بر اثر اطمينانى كه بعلى مرتضى داشت آن حضرت را براى انجام حاجت خود دعوت ميكرد و هيچ كسى به اندازه آن حضرت متحمل دشواريهاى حضرت رسول اكرم نشد و هر گاه مشغول انجام كارى ميشد مانند كسى بود كه بهشت و دوزخ را در برابر چشم خود مىبيند كه به ثواب بهشت آرزومند و از عذاب دوزخ هراسان باشد و هزار بنده را از رنج بازوى خود و مزد عملى كه براى ديگران انجام داده بود در راه خدا آزاد كرد و هدفش آن بود تا خشنودى خدا را بدست آورد و از شكنجهء او در امان بماند ، خوراك او\r\n\r\n","description":"","footnote":"","page_name":" 495 ","page_number":151},
  {"content":"\r\n\r\nو خاندانش روغن زيت و سركه و عجوه ( نوعى از خرما ) بود و جامه‌اش منحصر بكرباس بود و هر گاه آستين آن از دستش تجاوز ميكرد ما زاد آن را با مقراض ميچيد .\r\nو بالاخره در ميان فرزندان و اهل بيت آن حضرت هيچ يك از نظر لباس و دانائى باندازهء على بن الحسين ع نبودند . چنانچه روزى فرزند بزرگوارش حضرت ابو جعفر باقر ع بر او وارد شد و آن حضرت را از عبادت و بندگى بپايهء ديد كه هيچ پارسائى بدان مقام نرسيده ملاحظه كرد كه رنگ صورت مباركش از بيدارخوابى زرد شده و ديدگانش از زيادى گريه ورم نموده و دماغ و پيشانيش پينه بسته و پاهايش از قيام براى نماز متورم شده .\r\nحضرت باقر ع فرمود هنگامى كه اين حال را در پدر بزرگوارم مشاهده كردم نتوانستم از گريه خوددارى نمايم . پس از اندك انديشهء بجانب من توجه كرده فرمود بخشى از صحيفه‌هائى كه عبادات على ع در آن نوشته شده بياور چون آنها را بحضور انور تقديم كردم پس از آنكه پاره از آن را قرائت كرد و عبادات خود را در برابر آنها ناچيز ديد دلتنگ شده صحيفه را به زمين گذارده فرمود چه كسى ميتواند پا بپاى على ع عبادت كند .\r\n( 1 ) 5 - عبد اللَّه قرشى گفته عادت على بن الحسين ع آن بود هر گاه وضو ميگرفت رنگ صورتش زرد ميشد ، كسانش كه اين حال را در وى مشاهده ميكردند ميپرسيدند در اين وقت چه امرى براى شما اتفاق مىافتد كه اين گونه رنگ شما زرد ميگردد .\r\nفرمود مگر نميدانيد هنگامى كه وضو ميگيرم خود را براى حضور در برابر چه شخصى آماده ميسازم .\r\n\r\n","description":"","footnote":"","page_name":" 496 ","page_number":152},
  {"content":"\r\n\r\n( 1 ) 6 - حضرت باقر ع فرموده حضرت على بن الحسين ع در هر شبانه روزى هزار ركعت نماز مى - خواند و از لاغرى زياد بمرتبهء بود كه هر گاه بادى ميوزيد او را مانند خوشه گندمى حركت ميداد .\r\n( 2 ) 7 - روزى حضور عبيد اللَّه موهب از فضائل على بن الحسين ع سخن بميان آمد و پاسخ داد در باره حضرت مشار اليه همين بس كه از نيكوكاران خويشاوندان ماست .\r\n( 3 ) 8 - طاوس يمانى گفته شبانگاهى وارد حجر اسماعيل شده على بن الحسين ع را ديدم مشغول نماز بود و به اندازه كه خدا ميدانست نماز خواند بعد از آن سر به سجده گذارد با خود گفتم مرد نيكوكارى از خانواده برجسته است مناسب است بسخن او گوش بدهم تا چه ميگويد و چه راز و نيازى با خداى خود مى - كند اين دعا را در سجده ميخواند بنده حقير تو در پيشگاه تست بيچاره بدرگاه تست ناتوانى در بارگاه تست گدائى بدر خانهء تو آمده .\r\nطاوس گويد در هر پيش‌آمد ناگوارى اصل اين دعا را ميخواندم و درب فرجى براى من گشوده ميشد .\r\n( 4 ) 9 - ابراهيم از پدرش روايت كرده سالى همراه حضرت سجاد به حج خانهء خدا مشرف ميشدم در راه ناقهء آن حضرت از راه رفتن كندى كرد حضرت با تازيانه‌اى كه در دست داشت آهسته بر آن حيوان زد بلافاصله متأثر شده فرمود واى بر من اگر در برابر اين عمل از من باز خواست نمايند .\r\n( 5 ) 10 - و گفته‌اند على بن الحسين ع سالى پياده به مكه مشرف ميشد و مدت سفر او از مدينه تا مكه\r\n\r\n","description":"","footnote":"","page_name":" 497 ","page_number":153},
  {"content":"\r\n\r\nبيست روز طول كشيد .\r\n( 1 ) 11 - زرارهء اعين گفته نيمه شبى بود مردى شنيد كسى ميگويد كجايند آنها كه از دنيا اعراض كرده و به آخرت روى آورده‌اند ؟\r\nهمانوقت از گوشهء بقيع آوازى كه گوينده آن معلوم نبود به گوش رسيد اين شخص ، على بن الحسين ع است .\r\n( 2 ) 12 - زهرى گويد از اهل بيت پيغمبر ص كسى را برتر از على بن الحسين ع نيافتم .\r\n( 3 ) 13 - گويند جوانى از مردم قريش پهلوى سعيد بن مسيب نشسته بود حضرت سجاد ع وارد شد آن جوان از سعيد پرسيد اين مرد كيست او را به من معرفى كن ؟ گفت او سيد عبادت‌كنندگان على بن الحسين نواده على بن ابى طالب است .\r\n( 4 ) 14 - گفته‌اند مردى از خويشاوندان آن حضرت بر او وارد شده ناسزا گفت حضرت پاسخى بوى نداد چون از حضور آن جناب خارج شد حضرت سجاد بحاضران توجه كرده فرمود گفته‌هاى اين مرد را شنيديد ؟\r\nمنهم مىخواهم با من بيائيد تا به‌بينيد به او چه خواهم گفت عرضكردند البته همراه شما خواهيم آمد و دوست ميداريم گفتگوى شما را با او بشنويم حضرت از جا برخاسته و اين آيه را مىخواند آنها كه خشم\r\n\r\n","description":"","footnote":"","page_name":" 498 ","page_number":154},
  {"content":"\r\n\r\nخود را فرومىنشانند و از كرده مردم درميگذرند و خدا مردم نيكوكار را دوست ميدارد .\r\nما از تلاوت اين آيه استفاده كرديم كه حضرتش به او سخنى نخواهد گفت چون در خانه آن مرد رسيديم ويرا آواز داده و فرمود بگوئيد اينك على بن الحسين ع درب خانهء تو آمده نامبرده بمجردى كه نام آن حضرت را شنيد خود را براى هر گونه ناراحتى آماده كرد و يقين داشت حضرتش براى آن درب خانه وى آمده تا مكافات كردهء او را بنمايد هنگامى كه برابر با آن حضرت شد حضرت به او فرمود اى برادر اندكى پيش از اين بخانهء من آمدى و چنين و چنان گفتى اگر نسبتهائى را كه به من داده‌اى راست و بجا بوده از خدا مىخواهم از كرده‌هاى من درگذرد و اگر آنچه را به من نسبت دادى در من وجود نداشته خدا از گناه تو درگذرد .\r\nآن مرد متأثر شده و ميان دو چشم آن حضرت را بوسيد و با كمال شرمسارى عرضكرد آرى آنچه بشما نسبت دادم و در باره شما گفتم در شخص شما وجود ندارد و من خود سزاوارتر به آنم .\r\nراوى اين حديث گفته شخص مزبور ، حسن بن حسن بوده .\r\n( 1 ) 15 - حسن بن محمد از جدش از پيرمرد يمنى نود و چند سالهء از مردى بنام عبيد اللَّه بن محمد روايت كرده از عبد الرزاق شنيدم ميگفت يكى از كنيزان حضرت سجاد آب بدست امام ع ميريخت تصادفا چرت زده ابريق از دستش افتاد و دست حضرت را خراشيد حضرت سر برداشت كنيزك كه از بىاحتياطى خود باخبر شد و بخطاى خود رسيد عرضكرد خدا مىفرمايد  وَ الْكاظِمِينَ الْغَيْظَ  فرمود آتش خشم خود را خاموش ساختم عرضكرد  وَ الْعافِينَ عَنِ النَّاسِ  فرمود خدا از تو درگذشت عرضكرد  وَ اللَّهُ يُحِبُّ الْمُحْسِنِينَ  فرمود منهم به تو احسان كرده و ترا در راه خدا آزاد نمودم .\r\n\r\n","description":"","footnote":"","page_name":" 499 ","page_number":155},
  {"content":"\r\n\r\n( 1 ) 16 - محمد بن عمر بن على ع گفته هشام بن اسماعيل با ما كمال بد رفتارى را انجام ميداد و نيز على بن الحسين از او آزار بسيارى ديده بود چون از حكومت معزول شد و وليد بجاى او برقرار شد دستور داد او را در كنار خانه مروان نگهدارند تا مردم ستمديده از كنار او گذشته و شكايات و آزارى كه از او ديده بعرض حاكم برسانند از جمله على بن الحسين ع از كنار او گذشت و قبلا بكسان خود گفته بود از وى به هيچ نحو ابراز شكايتى ننمائيد وى بر حضرت سلام كرد و گويا پوزش خواست حضرت متعرض او نشد و شكايتى نكرد .\r\n( 2 ) 17 - گويند آن حضرت دو مرتبه يكى از غلامانش را صدا زد و او جواب نداد مرتبه سوم كه صدا زد پاسخ عرضكرد حضرت فرمود مگر در دو مرتبه اول صداى مرا نشنيدى ؟ عرضكرد آرى فرمود پس چرا جواب مرا ندادى ؟ عرضكرد براى اينكه ايمن از شر شما بودم فرمود سپاس خدا را كه غلام مرا ايمن از من قرار داده .\r\n( 3 ) 18 - حضرت على بن الحسين فرموده از خانه خود بيرون آمدم تا به اين ديوار رسيدم و بر آن تكيه دادم .\r\nدر اين هنگام مردى كه دو جامهء سفيد پوشيده بود در برابر من آمد و به صورت من مينگريست آنگاه گفت اى على بن الحسين براى چه ترا محزون و اندوهناك مىبينم ؟ آيا براى دنيا اندوهناك‌شدهء و حال آنكه دنيا اندوه و غمى ندارد زيرا روزى را خدا براى بدكار و نيكوكار مقرر فرموده فرمود اندوه\r\n\r\n","description":"","footnote":"","page_name":" 500 ","page_number":156},
  {"content":"\r\n\r\nمن براى دنيا نيست زيرا دنيا چنانست كه مىگوئى گفت براى آخرت محزون و مغموم‌شدهء آن هم اندوهى ندارد زيرا عالم حقى است كه پادشاه توانائى در آن حكومت مىكند فرمود براى اين هم محزون نيستم و آن عالم هم چنانست كه ميگوئى پرسيد بنا بر اين پس حزن شما از چيست ؟ فرمود از فتنه‌جوئى پسر زبير بيمناكم .\r\nچون اين سخن را از من شنيد ، خنديد ! گفت اى على بن الحسين آيا تا به حال كسى را ديدهء كه به خدا توكل كرده باشد و خدا امور او را كفايت ننمايد گفتم نه . گفت آيا كسى را ديدهء كه از خدا بيمناك باشد و خدا او را از گرفتارى نجات ندهد گفتم نه . گفت آيا كسى را ديدهء كه از خدا درخواستى بنمايد و خدا خواستهء او را اجابت ننمايد ؟ گفتم نه . بمجردى كه پاسخش را دادم در برابر خود شخصى را نديدم .\r\n( 1 ) 19 - ابن اسحق گفته در مدينه خانوادهء چندى بودند كه امورشان در خور احتياجشان اداره ميشد و نميدانستند از كجا و بوسيلهء چه شخصى به آنها كمك مىشود و چون حضرت سجاد ع شهيد شد دانستند شخصى كه متكفل امور آنها ميشده على بن الحسين ع بوده .\r\n( 2 ) 20 - عمرو بن دينار گفته در احتضار زيد بن اسامه حضور داشتم و او در آن حال ميگريست حضرت سجاد از وى پرسيد براى چه گريه مىكنى عرضكرد گريه من براى آنست كه پانزده هزار دينار مقروضم و ما تركى ندارم كه بتواند قرض مرا بپردازد حضرت سجاد فرمود گريه نكن قرض تو بعهدهء منست و من آن را ادا مىكنم و پس از او چنانچه فرموده بود قرضش را داد .\r\n\r\n","description":"","footnote":"","page_name":" 501 ","page_number":157},
  {"content":"\r\n\r\n( 1 ) 21 - هنگامى كه عبد الملك مروان بخلافت نشست امور صدقات رسول خدا و على مرتضى عليهما السّلام كه هر دو معين و بايد بعهدهء يكنفر متولى باشد به على بن الحسين ع واگذار نمود .\r\nعمر بن على در صدد حق‌كشى برآمده و بعنوان دادخواهى از حضرت سجاد پيش عبد الملك رفته شكايت كرد . عبد الملك هم در پاسخ وى اشعار ابن ابى الحقيق را به اين مضمون جوابداد .\r\nهر گاه خواهندگان هوا و هوس تمايل پيدا كنند و شنونده بسخن گوينده گوش بدهد و هر كسى با فكر خود ديگرى را از پا درآورد ما در آن هنگام حكومت عادلانه خواهيم كرد و بطورى كه بايد و شايد فصل خصومت مىنمائيم و باطل را به صورت حق و حق را به صورت باطل جلوه نميدهيم ، ميترسيم مبادا ما را بسفاهت و ديوانگى نسبت دهند و نام نيك ما از صفحه روزگار نابود شود .\r\n( 2 ) 22 - سالى حضرت على بن الحسين به حج بيت اللَّه مشرف شد مردم كه حضرت او را زيارت كرده جمال با كمالش ديدگانشان را حيران كرده ، چشمها به او دوخته و از يك ديگر ميپرسيدند اين مرد نورانى كيست و اين شخصيت كه داراى اين جاه و جلالست از كدام خانواده است ؟\r\nفرزدق كه همان سال و همان جا حضور داشت با زبان شعر آن حضرت را چنين معرفى كرد .\r\nملا عبد الرحمن جامى سروده‌هاى نامبرده را به طرز بسيار پسنديدهء در لباس نظم پارسى درآورده و ما آنها را تا اندازه‌اى كه مناسب با اين كتابست ذيلا ياد مىكنيم .\r\n آن كس است اينكه مكه و بطحا * زمزم و بو قبيس و خيف و منا\r\nحرم و حل و بيت و ركن و حطيم * ناودان و مقام ابراهيم \r\n\r\n","description":"","footnote":"","page_name":" 502 ","page_number":158},
  {"content":"\r\n\r\n هر يك آمد به قدر او عارف * بر علو مقام او واقف\r\nقرة العين سيد الشهداست * زهرهء شاخ دوحه زهراست\r\nميوه باغ احمد مختار * لالهء راغ حيدر كرار\r\nبر نكوسيرتان و بدكاران * دست او ابر موهبت باران\r\nفيض آن ابر بر همه عالم * گر بريزد نمى ، نگردد كم\r\nز حيا نايدش پسنديده * كه گشايد به روى كس ديده\r\nخلق از او نيز ديده خوابانند * كز مهابت نگاه نتوانند\r\nنيست بىسبقت تبسم او * خلق را طاقت تكلم او\r\nهمه بند ارادتش بر پا * بندگانش ز پير و هم برنا\r\nلايح از روى او فروغ هدى * فايح از خوى او شميم وفا\r\nچون كند جاى در ميان قريش * رود از فخر بر زبان قريش\r\nكه بدين سرور ستوده شيم * بنهايت رسيده فضل و كرم \r\n( 1 ) 23 - حسين بن زيد از آن حضرت روايت كرده هيچ كارى را در سرعت اجابت و وصول بهدف مانند دعا نيافتم زيرا چنان نيست كه هميشه اوقات تير درخواست بنده به مقصود برسد در عين حال بايد دست از دعا برنداشت ( 2 ) 24 - از جمله ادعيه آن حضرت دعائى بود كه هنگام توجه مسرف بن عقبه ( كه نامش مسلم و از زيادى قتل و اسيرى او را مسرف گفتند ) بجانب مدينه بيادگار مانده .\r\nپروردگارا نعمتهاى بسيارى به من ارزانى داشتى و من در برابر آنها كمتر به سپاسگزارى تو پرداختم و به پيش‌آمدهاى بسيارى گرفتارم نمودى و در برابر آنها تاب نياوردم پس اى خدائى كه در برابر\r\n\r\n","description":"","footnote":"","page_name":" 503 ","page_number":159},
  {"content":"\r\n\r\nنعمت او سپاسگزارى من اندك و مرا نااميد نميسازد و در برابر بلاء او توانم ناچيز و مرا خوار نمى - فرمايد و اى خدائى كه داراى همه گونه بخشش هستى و مرا از احسانت دور نميدارى و اى خدائى كه داراى نعمتهاى بيشمارى بر محمد و خاندان او درود بفرست و مرا از شر اين دشمن برهان و من از آزار او به تو پناه مىبرم .\r\nمسرف هنگامى كه وارد شد مردم همه متفقا مىگفتند تنها هدف نامبرده على بن الحسين است و به ديگرى آسيبى نخواهد رساند ، بر خلاف انتظار حضرت مشار اليه از رنج او راحت ماند و مورد اكرام و احسان او واقع شد .\r\n( 1 ) 25 - و بطريق ديگر روايت شده هنگامى كه نامبرده وارد مدينه شد على بن الحسين ع را احضار كرد چون حضرت بر او وارد شد عرضكرد امير به من دستور داده تا به تو احسان كنم و براى تو امتياز خاصى قائل شوم و چنانچه مأمور بود آن حضرت را اكرام كرد . آنگاه باطرافيان خود دستور داد استر مخصوصش را زين كردند و درخواست كرد تا بر آن سوار شود و به منزل خود بازگردد و اضافه نمود مىبينم كه خاندان ترا از احضار تو بيمناك ساختيم و ترا نيز از آمدنت بحضور ما برنج درآورديم و هر گاه ما آنقدر صله و جايزه كه سزاوار مقام تو باشد در اختيار ميداشتيم به حضرت تو اعطا مىكرديم .\r\nحضرت از وى قدردانى كرده و پوزش طلبيده به منزل خود بازگشت چون آن جناب از دربار مسرف خارج شد وى باطرافيان خود گفت اين مرد با آن منزلت و مكانى كه نسبت برسول خدا ص دارد خيرى است كه در او شرى نميباشد .\r\n( 2 ) 26 - روايت كرده‌اند روزى حضرت سجاد ع در مسجد رسول خدا ص نشسته بود همانوقت هم عدهء گرد\r\n\r\n","description":"","footnote":"","page_name":" 504 ","page_number":160},
  {"content":"\r\n\r\nيك ديگر نشسته و بالاخره سخنانشان باينجا منتهى شد كه خداى متعال را تشبيه بخلق مىكرده و او را مانند آفريده‌هاى حضرت وى ميدانستند حضرت سجاد از شنيدن اين تشبيه نابجا و كفر آميز بيمناك شده از جا برخاست و كنار مرقد مطهر رسول اكرم ص آمده با صداى بلند مناجات مىكرد و بمقام كبريائى معروض ميداشت .\r\nپروردگارا توانائى تو آشكارا شد ليكن هيئت جلال و عظمت تو ظهور ننمود مردم در بارهء تو به چاه نادانى فرورفتند و ترا بر خلاف آنچه برآنى پنداشتند و به آفريده‌هاى خودت همانند كردند و من از آنها كه داراى چنين پندارى هستند بيزارم زيرا ميدانم مانندى براى تو نيست ، روزيهاى آشكارى كه به آنان دادهء كافى براى شناسائى تست و مردم كوچكتر از آنند كه بتوانند براستى به تو پى ببرند تا چه رسد كه ترا همانند مردم تو دانند و چون داده‌هاى ترا چنانچه بايد مورد توجه خويش قرار ندادند از شناخت تو درماندند و برخى از يادگارهاى ترا خداى خود دانستند و ترا همپايه با آن شمردند و بدان ستودند پس تو برترى از آنچه اينان پنداشته و ستوده‌اند .\r\nتا بدينجا احاديث متفرقى آورده شد كه همه حاكى از فضيلت و موقعيت حضرت سجاد ع بودند .\r\nفقهاء سنى علوم بيشمارى از آن حضرت روايت كرده‌اند .\r\nو پندها و اندرزها و دعاها و فضائل قرآن و حرام و حلال و پيش‌آمدها و اتفاقات روزهاى عرب از آن جناب نقل شده و در ميان علماء شهرت بسزائى دارد و ما هر گاه بخواهيم همه آنچه كه نزد نامبردگان شهرت يافته در اينجا بياوريم كتاب ما از حد اختصار خود تجاوز خواهد كرد و وقت مطالعه باقى نخواهد گذارد و علاوه بر اين نويسندگان شيعه معجزات بسيارى از آن جناب روايت كرده‌اند كه باز به همان\r\n\r\n","description":"","footnote":"","page_name":" 505 ","page_number":161},
  {"content":"\r\n\r\nجهت در اين كتاب آورده نميشوند و همانچه را كه نامبردگان در كتابهاى خود ايراد كرده‌اند چنان است كه ما در اين كتاب بياوريم .\r\n\r\nباب هشتم اسامى و عدد فرزندان حضرت سجاد ع .\r\n( 1 ) حضرت على بن الحسين ع پانزده فرزند داشت 1 محمد كه كنيهء حضرتش ابو جعفر و لقبش باقر و مادرش ام عبد اللَّه دختر حضرت امام حسن مجتبى ع بود 2 عبد اللَّه 3 حسن 4 حسين مادرشان ام ولد بود 5 زيد 6 عمر مادرشان ام ولد بود 7 حسين اصغر 8 عبد الرحمن 9 سليمان مادرشان ام ولد بود 10 على و اين شهزاده كوچكترين فرزندان آن جناب بود 11 خديجه مادرشان ام ولد بود 12 محمد اصغر مادرش ام ولد بود 13 فاطمه 14 عليه 15 ام كلثوم مادرشان ام ولد بود .\r\n\r\n","description":"","footnote":"","page_name":" 506 ","page_number":162},
  {"content":"\r\n\r\n\r\nباب نهم بيان احوال امام پس از على بن الحسين و تاريخ ولادت و دلائل امامت و مدت عمر و خلافت و هنگام وفات و سبب شهادت و محل قبر و عدد فرزندان و اندكى از فضائل و اخبار او .\r\n( 1 ) حضرت امام باقر كه نام شريفش چنانچه ذكر شد محمد است از ميان همه برادران بمنصب خلافت الهى پس از پدر والاگهرش رسيد و وصى او شد و امور امامت را پس از شهادت وى اداره مىكرد و از همه‌شان فضيلت و علم و زهد و بزرگواريش بيشتر و برتر بود و همه كس او را بعظمت مىستود و عوام و خواص او را احترام مىكردند و قدر و منزلتش از ديگران بيشتر بود و از هيچ يك از فرزندان حسن و حسين باندازهء او در خصوص علم دين و نشر آثار و سنت نبوى و حقائق قرآنى و سيرت الهى و فنون اخلاق و آداب ، يادگارهاى گرانبها و آثار خالده باقى نمانده .\r\nو از ياران پيغمبر همانها كه مانده و درك محضر آن جناب را نموده امور دينى و آئين اسلامى را از وى روايت مىكردند و همچنين بزرگان تابعين و زمامداران فقهاء مسلمين از حضرت او بهره‌هاى بسيارى مىبردند .\r\nو بالاخره پايه فضل و بزرگوارى آن حضرت به جائى رسيده بود كه در ميان اهل علم و كمال ضرب المثل بود و سرايندگان ، اشعار بسيارى در ستايش او ميسروده و آثار خود را بنام او مزين ميداشته از جمله قرظى در ستايش آن جناب ميگويد .\r\nاى بزرگى كه شكافنده علم و مايه مباهات پرهيزگارانى و اى بهترين كسى كه در قله كوههاى عالم علم و توحيد خداى خود را ميخوانى و پاسخ ميشنوى .\r\n\r\n","description":"","footnote":"","page_name":" 507 ","page_number":163},
  {"content":"\r\n\r\n( 1 ) و مالك جهنى در ستايش او ميسرايد .\r\nهر گاه مردم بخواهند كاملا از حقايق قرآنى واقف شوند بايد حلقه در خانهء بزرگى را بدست بگيرند كه قريش با آنكه اهل قرآن و مردمى باكمالند ريزه‌خوار خوان كمالات اويند و هر گاه در صدد استفاده از چنين بزرگى برآمدى و گفتى پسر دختر پيغمبر خدا كجاست به اصول و فروع كمالات قرآنى پى بردهء او مانند ستاره‌ى تابناكى است كه چراغ تاريكى شبهاى تار مسافرانند و مانند كوههاى عظيمى است كه مملو از علم و كمال است .\r\nامام باقر ع سال پنجاه و هفتم هجرت در مدينه متولد شد و سال 114 صد و چهارده در پنجاه و هفت سالگى در همان جا رحلت فرمود .\r\nامام باقر ع نخستين هاشمى است كه از پدر و مادر هاشمى بوجود آمده و عنصرى علوى است كه از دو علوى به دنيا آمده ( نسب از دو سو دارد اين نيك پى ) و مرقد همايون او در بقيع يكى از محال متبرك مدينه منوره است .\r\nحضرت صادق ع از پدر بزرگوارش روايت كرده فرمود بر جابر انصارى هنگامى كه نابينا شده بود وارد شدم و بر او سلام كردم پاسخ داده پرسيد شما كيستيد ؟ خود را معرفى كردم عرضكرد فرزند من نزديك من بيا چون نزديك او رفتم دست مرا بوسيد و خواست پاى مرا ببوسد از نظر احترام پير - مردى او خوددارى كردم .\r\nجابر عرضه داشت رسول خدا ص بتوسط من به تو سلام رسانيد گفتم سلام و رحمت و بركت خدا بر رسول او باد آنگاه پرسيدم چه پيش‌آمدى كرد كه رسول خدا ص بر من سلام رسانيد و علتش چه بود ؟ گفت\r\n\r\n","description":"","footnote":"","page_name":" 508 ","page_number":164},
  {"content":"\r\n\r\n( 1 ) روزى حضور اقدس همايونى او شرفياب بودم فرمود اى جابر مىبينم تو باقى ميمانى تا يكى از فرزندان مرا بنام محمد بن على كه خداى متعال خورشيد علم و حكمت را در آسمان پهناور قلب او درخشان فرموده ملاقات خواهى كرد سلام مرا به او ابلاغ كن .\r\nو نيز در وصيتى كه امير المؤمنين على ع بفرزندان خود نموده از حضرت او نام برده و او را وصى خود شمرده .\r\nو چنانچه راويها نقل كرده‌اند رسول خدا ص از وى نام برده و او را بقلب باقر العلوم معرفى فرموده .\r\nجابر گويد رسول خدا ص روزى به من فرمود تو باقى مىمانى و يكى از فرزندان مرا از پشت حسين ع بنام محمد ملاقات خواهى كرد او بزرگى است كه سرزمين پهناور علم را مىشكافد چون او را دريافتى سلام مرا به او ابلاغ كن .\r\nشيعه روايت كرده‌اند جبرئيل در هبوط خود لوحى از بهشت براى پيغمبر اكرم ص آورد و آن لوح را پيغمبر خاتم به يگانه ميوه بستان نبوتش سيده عالميان و واسطه آفرينش كون و مكان ام الائمه و غوث الامه زهرة الزهراء و درة البيضاء « فاطمه » عليها و على ابيها و بعلها و ذرياتها آلاف التحية و الثناء عنايت فرمود در آن لوح اسامى ائمه طاهرين كه پس از رحلت او بمنصب هدايت و مسند خلافت الهى مىنشينند ذكر شده از جمله نام مقدس حضرت محمد بن على كه پس از رحلت پدر تاجدارش مقام خلافت و ولايت او را حائز مىشود آورده شده .\r\n( 2 ) و روايت شده خداى متعال كتابى كه مشتمل بر دوازده مهر بود براى پيغمبر اكرم نازل فرمود و دستور داد تا آن را به امير المؤمنين على ع عنايت فرمايد و به او بگويد پس از رحلت من مهرى كه مربوط به\r\n\r\n","description":"","footnote":"","page_name":" 509 ","page_number":165},
  {"content":"\r\n\r\nتست از آن كتاب بردار و بدان چه دستور داده شده عمل كن و در هنگام وفات بفرزندت حسن ع مرحمت كن و به او نيز دستور بده تا خاتم خود را گرفته و طبق دستور الهى رفتار نمايد و در وقت وفات به برادرش حسين ع تسليم نمايد او نيز به همين دستور رفتار كرده و در هنگام رحلت بفرزندش على بن الحسين داده او نيز بنا به دستور قبلى عمل كرده و در وقت درگذشت بفرزندش محمد تسليم نموده او نيز به همين رويه عمل كند تا برسد به آخرين پيشواى از خاندان تو .\r\nو علاوه بر آنچه گفته شد نصوص بسيارى در خصوص امامت آن حضرت از پيغمبر و امير المؤمنين و حسنين و على بن الحسين ع روايت كرده‌اند .\r\nو مردم عامه نيز در باره فضائل و مناقب آن جناب بيانات بسيارى ايراد كرده‌اند كه هر گاه ما بخواهيم همه آنها را ياد كنيم مناسب با وضع اختصار كتاب حاضر نبوده و همان قدرى كه نقل كرديم كافى به مقصود ما مىباشد .\r\n( 1 ) 1 - عبد اللَّه مكى گفته همواره علما و دانشمندان را در برابر ابو جعفر محمد ، حقير و كوچك ميديدم چنانچه حق نفس كشيدن به خود نميدادند با آنكه آنها را در برابر ديگران اين گونه بيچاره و ناتوان مشاهده نمىكردم .\r\nو ميديدم حكم بن عتيبه با آن جلالت مقامى كه در نزد خود داشت در برابر آن حضرت مانند كودك خردسالى در مقابل معلم بود .\r\nعادت جابر جعفى آن بود هر گاه سخنى از آن حضرت نقل مىكرد مىگفت حدثنى وصى الاوصياء\r\n\r\n","description":"","footnote":"","page_name":" 510 ","page_number":166},
  {"content":"\r\n\r\nو وارث علوم الأنبياء محمد بن على .\r\n( 1 ) 2 - قيس بن ربيع گفته در خصوص مسح كردن بكفش و حكم آن از ابو اسحق سبيعى ، سؤال كردم پاسخ داد عده‌اى را ميديدم همواره بر كفش خود مسح مىكردند تا هنگامى كه مردى از بنى هاشم كه مانند او را در علم و فضل و خصال حميده نديده بودم بنام محمد بن على دريافتم و در اين باره از وى پرسش كردم مرا از اين كار نهى كرد و اضافه فرمود امير المؤمنين على ع بر كفش خود مسح نمىكرد و مىفرمود هنوز كه مسح بر كفش شيوع پيدا نكرده بود كتاب خدا مسح بر آن را تجويز ننمود و مسلما حكم خدا و كتاب او مقدم بر عقيده مردم است ابو اسحق گفته از آن وقت كه باقر آل رسول مرا از مسح بر آن نهى فرمود تا به حال مرتكب نشده‌ام .\r\nو قيس بن ربيع هم گفته از آغازى كه چنين سخنى را از نامبرده استماع كردم منهم بر كفش خود مسح ننمودم .\r\n( 2 ) 3 - حضرت صادق ع فرموده محمد بن منكدر ميگفت خيال نمىكردم پس از رحلت على بن الحسين ع كسى از خاندان او باشد كه بتواند حائز مسند فضل و كمال او بوده باشد و چون فرزند او محمد بن على ع را دريافتم خواستم او را پند دهم او مرا موعظه كرد ياران وى پرسيدند چه پندى به تو داد ؟ پاسخ داد يكى از روزهاى گرم در يكى از نواحى مدينه با محمد بن على ع كه مرد فربهى بود و به دو نفر غلام سياه يا دو تن از موالى خود تكيه داده و به كار پرداخته بود برخورد كردم من از طرز رفتار او در چنين هواى گرم بشگفت آمده با خود گفتم چنانچه هويداست اين مرد يكى از بزرگان عربست و با اين حالى كه دارد در چنين روز گرمى\r\n\r\n","description":"","footnote":"","page_name":" 511 ","page_number":167},
  {"content":"\r\n\r\nبراى گرد كردن مال دنيا آمده مناسبت است او را پند دهم شايد از اين كار دست بردارد .\r\nپيش رفته سلام كردم حضرت باقر با كمال خستگى كه عرق چون دانه‌هاى مرواريد از گونه‌هاى مباركش ميريخت پاسخ مرا داد و اين حال را هم كه ديدم بيشتر به خود اميدوار شده گفتم خدا كار ترا اصلاح كند تو بزرگى از بزرگان قريش هستى و شايسته نيست مانند تو بزرگى در چنين موقع بگرد كردن مال دنيا بپردازد اگر در همين حال مرگ تو در رسد چگونه بر تو خواهد گذشت ؟ ! بمجردى كه اين سخن را از من شنيد خود را از غلامان بر كنار كرده و بطور عادى ايستاده فرمود سوگند به خدا اگر در همين حال مرگ من فرارسد هيچ بيمى ندارم زيرا يقين دارم مشغول بطاعتى از طاعات خدايم براى اينكه خود را بمنت تو و ساير مردم نيازمند نسازم و نان از عمل خويش مىخورم و منت از دونان نمىكشم « 1 » آرى آن هنگام بايد از مرگ بهر اسم كه مشغول ارتكاب معصيت خدا باشم من از شنيدن اين پاسخ دندان شكن معروض داشتم خدا ترا رحمت كناد نظر من آن بود ترا نصيحت كنم و شما مرا پند داديد .\r\n( 1 ) 4 - شريف ابو محمد مىگفت جد من از پيرمرد مسنى از مردم رى حكايت كرد يحيى بن عبد الحميد حمانى از معويه دهنى روايت مىكرد حضرت باقر ع ذيل آيه شريفه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  هر چه را ندانستيد از اهل ذكر بپرسيد فرمود اهل ذكر ما خانواده‌ايم .\r\nشيخ رازى گويد معنى همين آيه را از محمد بن مقاتل پرسيدم او مطابق با رأى خود پاسخ داده و گفت اهل ذكر افراد بخصوصى نبوده بلكه مصداق اين آيه همه دانشمندانند .\r\n\r\n\r\n\r\n\r\n","description":"","footnote":"\r\n( 1 )\r\n چهار چيز كه اصل فراغتست و منال * نيرزد آن به چهار دگر در آخر حال\r\nگنه بشرم ملامت عمل بخجلت عزل * بقا به تلخى مرگ و طمع به ذل سؤال \r\n","page_name":" 512 ","page_number":168},
  {"content":"\r\n\r\nمن همين معنى را هنگامى كه از نامبرده براى ابو زرعه نقل كردم از تفسير برأيى كه پسر مقاتل كرده بود بشگفت آمد پس از آنكه روايت حمانى را براى او نقل كردم تصديق كرده گفت محمد بن على راست گفته آنان اهل ذكرند بجان خودم سوگند ابو جعفر از بزرگترين دانشمندانست .\r\nحضرت باقر ع اخبار پيشينيان و انبيا را بسيار روايت فرموده و معاصرانش در بارهء نبردها و جنگها از وى سخنانى نوشته و همچنين سنتهاى بسيارى از وى بيادگار باقى گذارده‌اند و در خصوص مناسك حج آنچه را از رسول اكرم ص روايت فرموده مورد اعتماد قرار داده‌اند و از تقريرات او در تفسير قرآن نوشتهائى گرد آورده‌اند « 1 » و سنى و شيعه اخبار بسيارى از آن حضرت روايت كرده‌اند و خود آن جناب با اهل آراء كه حضور اقدسش شرفياب ميشدند مناظره مىكرد و حقائق الهى را چون خورشيد تابان براى آنان آشكارا ميساخت و مردم ، مسائل بسيارى در خصوص علم كلام از حضرت او روايت كرده‌اند .\r\n( 1 ) 5 - عبد الرحمن زهرى گفته سالى هشام بن عبد الملك به حج بيت اللَّه مشرف شد و همچنان كه متكى بر غلامش سالم بود وارد مسجد شد همان سال هم امام باقر ع مشرف و در مسجد نشسته بود .\r\nسالم ، امام ع را به هشام معرفى كرد ، هشام گفت اين همان كسى است كه عراقيها واله علم و دانش اويند ؟ گفت آرى .\r\nهشام گفت نزد او رفته بگو امير ميگويد فرداى قيامت كه مردم در صحنهء پرسش قرار گرفته‌اند هنوز كه از حسابشان فارغ نشده‌اند و بسزاى اعمال خود نرسيده چه مىخورند و چه مىآشامند ؟\r\n\r\n\r\n\r\n\r\n","description":"","footnote":"\r\n( 1 ) ابن نديم در الفهرست ذيل كتب مصنفه براى قرآن ، كتابى از حضرت باقر ع نقل كرده و مينويسد آن كتاب را ابو الجارود از آن حضرت روايت نموده .\r\n","page_name":" 513 ","page_number":169},
  {"content":"\r\n\r\nحضرت پاسخ داد مردم فرداى قيامت در زمينى كه مانند گردهء نان پاكيزه‌ايست محشور ميشوند و در روى آن نهرهائى جارى است تا از حساب خود فارغ نشده‌اند به قدر ما يحتاج از آن مىخورند و مىآشامند .\r\nهشام كه خيال كرد تيرش بهدف رسيده و بر امام ع چيره شده بشگفت آمده گفت اللَّه اكبر عجب پاسخى است پيش او رفته بگو امير ميگويد آن روز با آن همه گرفتارى كه از همه طرف آنها را احاطه كرده چگونه به ياد خوردن و آشاميدن مىافتند ! .\r\nحضرت پاسخ داد بوى بگو جهنميها با آنكه در ميان شعله‌هاى آتش ميسوزند از خوردن و آشاميدن فراموش نميكنند و درخواست آب و رزقى كه خدا ارزانى فرموده مىنمايند و اين آيه را از سوره اعراف دليل آورده كه خدا از گفته جهنميها نقل مىكند مردم جهنم از بهشتيها درخواست مىنمايند  أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّهُ  شربت آبى يا چيزى ديگر از آنچه خدا بشما ارزانى داشته بما كرم كنيد .\r\nاينجا هشام فهميد كه مغلوب شده و ايراد ديگرى ندارد .\r\n( 1 ) 6 - گويند نافع بن ازرق حضور اقدس باقر العلوم ع شرفياب شده مسائل چندى از حلال و حرام پرسيد حضرت در طى پاسخهاى خود فرمود از خوارج خونريز سؤال كن براى چه بكشتن على ع حاضر شديد و مردم را از نعمت وجود او محروم ساختيد با آنكه شما همان مردمى بوديد كه خونهاى خود را در برابر او ميريختيد و خود را مطيع ميدانستيد و معتقد بوديد هر گاه از او يارى نموديد بهتر ميتوانيد تقرب به خدا پيدا كنيد .\r\nآنها ناگزير از اين راه پيش مىآيند و مىگويند علت برگشت ما از على ع اين بود كه او در دين خدا حكم قرار داده بود پاسخ بده على ع عمل بىسابقهء مرتكب نشده خداى متعال در شريعت اسلامى دستور داده براى رفع اختلاف ، دو نفر شخص را مصلح و حكم قرار دهيد چنانچه در سورهء نساء ميفرمايد\r\n\r\n","description":"","footnote":"","page_name":" 514 ","page_number":170},
  {"content":"\r\n\r\nهر گاه از اختلاف فيما بين زن و شوهر بيم داشتيد و خواستيد آنها را با يك ديگر سازش دهيد مصلحى از طرف شوهر و مصلح ديگرى از طرف زن انتخاب كنيد تا خدا هم با شما همراهى نموده سازش ميانشان برقرار سازد . و نيز رسول خدا ص سعد بن معاذ را در ميان بنى قريظه ، حكم قرار داده و به او فرموده بود طبق دستور الهى در ميانشان حكومت نمايد .\r\nآيا فراموش كرده‌ايد آن روزى كه امير المؤمنين ع حكمين را پذيرفت و رأيشان را امضا كرد به آنها دستور داد در صورتى حكومت شما پذيرفته است كه از قانون قرآن تجاوز ننماييد و بدان چه قرآن بيان كرده رأى دهيد و ضمنا شرط كرده بود هر گاه معلوم شود يكى از آنها بر خلاف قرآن رأى داده باشد حكومتش از درجه اعتبار ساقط است .\r\nو هم در پاسخ آنها كه گفتند كسى را به حكميت واداشتى كه عليه تو حكومت كرد و به له ديگرى رأى داد ، فرمود من مخلوقى را به حكومت برقرار نساختم بلكه كتاب خدا را بحكومت واداشتم .\r\nاكنون بايد معلوم شود خوارج چگونه گمراهى على ع را ثابت مىكنند و مىگويند در اين خصوص راه گمراهى را پيموده با اينكه على ع تمام جوانب كار را كاملا مواظب بود چنانچه امر كرد بايد طبق دستور قرآن رأى دهند و حكومت مخالف قرآن از درجهء اعتبار ساقط است آرى آنان راهى براى اثبات اين معنى ندارند و با آنكه بدعت در دين خدا مىگذارند بچنان شخصى هم بهتان ميزنند .\r\nنافع در پايان گفتار امام باقر ع گفت سوگند به خدا تا به حال چنين سخنى از كسى نشنيده و به قلبم هم خطور ننموده و حق همين است .\r\n( 1 ) 7 - علما روايت كرده‌اند عمرو بن عبيد ، حضور اقدس حضرت ابو جعفر شرفياب شده براى آزمايش آن جناب سؤالى طرح كرد و پرسيد معنى رتق و فتق در اين آيه كه ميفرمايد  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما  ( آيا نديده‌اند كافران كه آسمانها و زمين بسته بودند ما آنها را\r\n\r\n","description":"","footnote":"","page_name":" 515 ","page_number":171},
  {"content":"\r\n\r\nگشاديم ) چيست ؟ حضرت ابو جعفر فرمود مراد اينست كه آسمان بسته بود يعنى باران از آن نميباريد و زمين بسته بود يعنى گياه از آن نميروئيد .\r\nعمرو كه از همه طرف درهاى اعتراض را به روى خود بسته ديد سخنى نگفت و از حضور حضرت خارج شد دوباره شرفياب شده عرضكرد خدا مرا فداى تو گرداند منظور از غضب خدا در اين آيه كه ميفرمايد  وَ مَنْ يَحْلِلْ عَلَيْهِ غَضَبِي فَقَدْ هَوى  ( و كسى كه به شكنجه من مبتلا شود هلاك ميگردد ) چيست ؟\r\nفرمود مراد از غضب ، عقاب پروردگار است نه آنكه حالتى مانند مردم براى خدا پيش مىآيد كه در نتيجه او را از وضع عادى خارج ميسازد زيرا اگر كسى چنين عقيده‌اى را در باره خدا داشته باشد مسلما كافر است .\r\nبارى با آن مقام فضيلت و دانش و بزرگوارى و رياست و امامتى كه داشت به خودى و بيگانه بخاص و عام ، اكرام ميفرمود و همه را از سفرهء احسان خودش بهره‌ور ميساخت و با آنكه حضرت او نان خور بسيارى داشت بفضل و احسان به ديگران شهرت داشت .\r\n( 1 ) 8 - حسن بن كثير گفته حضور ابو جعفر شرفياب شده از گرفتارى و آزار برادران شكايت كردم فرمود « بد برادرى است آن برادرى كه در هنگام دارائى همواره يار و انيس باشد و در وقت تنگدستى از برادر خود دورى نمايد » آنگاه بغلام خود دستور داد كيسهء كه در آن هفتصد درهم داشت حاضر ساخت آن كيسه را به من عنايت كرده فرمود اين مقدار را در رفع حاجت خود به كار بند و باز هر گاه نيازمند شدى مرا با - خبر كن .\r\n( 2 ) 9 - عمرو بن دينار و عبد اللَّه بن عمير ميگفتند هر گاه بملاقات حضرت ابو جعفر توفيق مييافتيم پول\r\n\r\n","description":"","footnote":"","page_name":" 516 ","page_number":172},
  {"content":"\r\n\r\nو جائزه و لباس بما ارزانى ميداشت و ميفرمود اينها پيش از آنكه بملاقات ما نائل شويد براى شما آماده گرديده .\r\n( 1 ) 10 - سليمان قرم گويد همواره حضرت ابو جعفر ما را مشمول عطيات حضرت خود قرار ميداد و از صد درهم تا ششصد درهم و تا هزار درهم عنايت ميفرمود و هيچ وقت از مساعدت به برادران و آنها كه آهنگ او ميكرده و به اميدى حضور انورش شرفياب ميشدند ناراحت نميشد .\r\n( 2 ) 11 - آن حضرت از رسول اكرم ص روايت ميكرد كه فرموده برترين و محكمترين كارها سه امر است با برادران در مال و ثروت مواسات نمودن ، و با مردم به انصاف رفتار كردن و در همه حال به ياد خدا بودن .\r\n( 3 ) 12 - حسن بن صالح گويد آن حضرت ميفرمود بردبارى توأم با دانش از هر دو چيزى كه با يك ديگر مخلوط شوند بهتر است .\r\n( 4 ) 13 - گاهى از اوقات آن حضرت احاديث را بطور ارسال نقل ميفرمود و سندش را ذكر نميكرد سؤال كردند علت اينكه حديث را مرسل نقل ميفرمائيد چيست ؟ فرمود هر گاه حديثى را مرسل نقل كردم سند من در آن اينست ابى عن جدى عن أبيه عن جده رسول اللَّه ص عن جبرئيل عن اللَّه عز و جل يعنى پدرم على از جدم حسين از پدرش على از جدش رسول خدا از جبرئيل از خداى متعال روايت كرده .\r\n( 5 ) 14 - آن حضرت ميفرمود گرفتارى مردم براى ما از هر چيزى بزرگتر و دشوارتر است زيرا اگر\r\n\r\n","description":"","footnote":"","page_name":" 517 ","page_number":173},
  {"content":"\r\n\r\nآنان را به راه حق و حقيقت بخوانيم دعوت ما را نمىپذيرند و اگر آنها را به حال خود بگذاريم ديگران نميتوانند آنها را هدايت كرده به راه راست رهنمائى نمايند .\r\n( 1 ) 15 - و ميفرمود چرا مردم در صدد آزار ما برمىآيند و ديدار ما را مكروه ميدارند با آنكه ما اهل بيت رحمتيم و درخت بارور نبوت در خانه ماست و ما معدن حكمت و دانشيم و فرشتگان در خانهاى ما رفت و آمد ميكنند و وحى الهى در خانه ما نازل مىشود .\r\nحضرت ابو جعفر هنگامى كه از دنيا رحلت فرمود و بسراى جاويد شتافت هفت نفر فرزند از وى بيادگار ماندند .\r\nو برادران آن حضرت همه مردمى فاضل و بزرگوار بودند ليكن هيچ يك از آنها بمقام امامت و رتبهء ولايت و خلافت حضرت خاتم انبياء كه از ناحيهء خدا معلوم مىشود نرسيده بودند .\r\nو مدت امامت آن حضرت و سنينى كه بجاى پدر والاگهرش برقرار شده بود و بندگان خدا را بشاهراه سعادت هدايت ميفرمود نوزده سال بوده .\r\n\r\nباب دهم در اين باب مجملى از احوال برادران آن حضرت و اخبار مربوط بايشان را ذكر ميكنيم .\r\n( 2 ) 1 - عبد اللَّه بن على : مردى فاضل و فقيه و امور مربوط به صدقات رسول اكرم و امير المؤمنين على ع در دست او اداره ميشد و توليت آنها به عهده او بود .\r\nو او از پدرانش از رسول خدا ص اخبار بسيارى روايت كرده و مردم نيز احاديثى از وى نقل كرده\r\n\r\n","description":"","footnote":"","page_name":" 518 ","page_number":174},
  {"content":"\r\n\r\nو آثارى از او بيادگار گذارده‌اند .\r\nاز آن جمله عمارة بن غزيه از مشار اليه روايت كرده رسول خدا ص فرمود بخيل به تمام معنى كسى است كه هر گاه نام مرا در حضور او ببرند از من احترام نكرده و صلوات نفرستد .\r\nعبد اللَّه بن سمعان گفته با عبد اللَّه بن على بن الحسين ع ملاقات كردم حديثى از پدرانش از امير - المؤمنين روايت ميكرد كه آن حضرت فرموده دست دزد را در اول‌بار قطع ميكنند و اگر بازهم دزدى كرد پاى چپش را مىبرند و اگر مرتبه سوم دزدى نمود ، حبس ابدش ميكنند .\r\n( 1 ) 2 - عمر بن على : مردى فاضل و بزرگوار بود و توليت صدقات رسول خدا و امير المؤمنين ع را در دست تصرف داشت و مردى سخاوتمند و پرهيزكار بود حسين بن زيد ميگويد عموى من عمر بن على ، عادتش آن بود هر گاه خريدارى براى صدقات على ع پيدا ميشد با او شرط ميكرد در ديوار باغى كه خرماى آن را خريدارى كرده سوراخهاى چندى باز بگذارد تا اگر كسى بخواهد از ميوه‌هاى آن استفاده كند بتواند و مانعى نباشد .\r\nعبد اللَّه جرير قطان ميگفت عمر بن على ميفرمود كسى كه در دوستى ما افراط مىكند مانند كسى است كه در دشمنى ما تفريط مىنمايد زيرا براى ما دو حق معلوم شده يكى حق قرابت و خويشاوندى با رسول خدا ص و ديگر حقى كه خدا براى ما مقرر فرموده و كسى كه حق ما را زير پا بگذارد امر بزرگى\r\n\r\n","description":"","footnote":"","page_name":" 519 ","page_number":175},
  {"content":"\r\n\r\nرا ضايع ساخته ، اينك همان منزلتى را براى ما قائل باشيد كه خداى متعال بما عنايت فرموده و آنچه را كه ما نداريم و در ما موجود نيست بما نسبت ندهيد و در ما نبينيد و بدانيد هر گاه خدا ما را شكنجه فرمايد بر اثر گناهانى بوده كه مرتكب‌شده‌ايم و اگر ما را مشمول بخشش خود قرار دهد بر اثر رحمت و بزرگوارى حضرت او بوده .\r\n( 1 ) 3 - زيد بن على : حضرت معظم له پس از برادر بزرگوارش ابو جعفر از ساير برادران بزرگوارتر و دانشمندتر و مردى پارسا و پرهيزكار و فقيه و سخاوتمند و دلاور بود .\r\nزيد ، شمشير مردى بدست گرفته و با دلاورى مخصوص به خودش امر بمعروف و نهى از منكر مى - فرمود و از كشندگان حسين ع خونخواهى فرمود .\r\nابو الجارود گويد هنگامى كه وارد مدينه شدم از هر كسى كه احوال زيد را جويا ميشدم ميگفتند او هم‌سوگند قرآنست .\r\nهشام بن هشام گويد از خالد بن صفوان كه احوال زيد را براى ما نقل ميكرد پرسيدم زيد را در كجا ملاقات كردى ؟ گفت در رصافهء كوفه ، پرسيدم زيد چگونه مردى بود ؟ گفت همانطور كه ميدانى ، بزرگوارى بود كه هر گاه از خوف خدا مىگريست آب چشم و بينى او مخلوط ميشد .\r\nعدهء زيادى از شيعه مذهبان او را امام ميدانند و علت اينكه نامبرده را امام ميدانند اينست كه حضرت مشار اليه خروج كرد و غرض از خروجش آن بود كه بتواند رضايت آل محمد را جلب كرده و\r\n\r\n","description":"","footnote":"","page_name":" 520 ","page_number":176},
  {"content":"\r\n\r\nدشمنانشان را سرنگون بسازد مردم خيال كردند او بنفع خود خروج كرده و افراد را بامامت خويش ميخواند با آنكه مشار اليه هيچ گاه چنين نظرى نداشت زيرا ميدانست برادر تاجدارش پيش از او مستحق اين مقام بوده و هنگام رحلت هم فرزند والاگهرش ابو عبد اللَّه صادق ع را به اين منصب نامزد فرموده بنا - بر اين چگونه چنين ادعائى خواهد كرد .\r\n( 1 ) و علت اينكه ابو الحسين زيد بن على ع خروج كرد علاوه بر آنچه ياد كرديم كه خروج وى براى خونخواهى از حضرت سيد الشهداء ع بوده آنست كه حضرت مشار اليه روزى بر هشام وارد شد و آن روز مردم شام در بارگاه پسر عبد الملك گرد آمده بودند وى دستور داد مجلسيان طورى جا را تنگ كنند كه دست زيد بهشام نرسد و نتواند خود را نزديك وى برساند .\r\nزيد كه اين عمل بر خلاف انتظار را مشاهده كرد فرمود مقام هيچ بندهء بالاتر از آن نيست كه ديگران او را به تقوى و بيم از خدا وصيت ننمايند و مقام هيچ بندهء فروتر از آن نيست كه ديگران را به تقوى وادار كند اينك من ترا بتقواى از خدا توصيه مىكنم .\r\nهشام كه خيال نمىكرد با چنين سخنى روبرو شود خواست ويرا بيشتر شرمنده بسازد گفت اى زيد تو خود را شايسته براى خلافت ميدانى و آرزومندى روزى بر سرير خلافت آرام گيرى چنين نيست و تو لايق اين مقام نميباشى زيرا تو كنيززادهء .\r\nزيد فرمود اى هشام موقعيت هيچ فردى از افراد در پيشگاه خدا مساوى با منزلت و مقام آن پيغمبرى نميباشد كه كنيز زاده بود و هر گاه كنيززادگى ايجاب مىكرد كه فرزندان كنيز موقعيت و مقامى نداشته باشند اسماعيل فرزند ابراهيم خليل كه كنيززاده است نبايد بمنصب نبوت بر - قرار شود اكنون اى هشام از تو ميپرسم مقام نبوت در پيشگاه خدا عاليتر است يا خلافت و جهاندارى علاوه بر اينها كنيززادگى براى كسى كه پدرش رسول خدا و خود پسر على بن ابى طالب است ننگى نيست و از\r\n\r\n","description":"","footnote":"","page_name":" 521 ","page_number":177},
  {"content":"\r\n\r\nمقام او نميكاهد .\r\n( 1 ) هشام كه از شنيدن اين سخنان ناراحت شده و پاسخى نداشت چون روباهى از جا پريد و سپه‌دار خود را طلبيده گفت بايد اين مرد را از مركز خارج كنى چنانچه شب را در اينجا بروز نرساند .\r\nزيد همان دم از شام خارج شده و شعارش آن بود هيچ قومى از تيزى شمشير نهراسيدند جز اينكه خوار و زبون گرديدند .\r\nزيد بمجردى كه وارد كوفه شد مردم را از نظريه خود واقف گردانيد و آنها هم كه ويرا دلاورى شايسته ميدانستند يك دل و يك جهت با وى بيعت كردند ليكن چنان كه خوى اين نامردانست بيعتشان را شكستند و آن حضرت را بدست ستم تسليم نمودند تا شهيد شد و اندام پاك يادگار زهرا مدت چهار سال براى عبرت ديگران كه مبادا سخن حق بگويند و مردم را از زير بار ناحق بيرون آورند بر فراز دار نگه داشتند و هيچ يك از خوك‌صفتان كوفه كه خود را فدائى او قلمداد كرده بودند اين پيش‌آمد را ناروا نديده و بدست و زبان خود از وى پشتيبانى ننمودند .\r\nچون زيد شهيد شد خبر شهادت او بسمع حضرت صادق ع رسيد و پيش‌آمد ناگوار او را چنانچه بايد به آن جناب اطلاع دادند حضرتش سخت اندوهناك شد چنانچه آثار اندوه از وجنات همايونش هويدا بود همان وقت ذات ملكوتى صفات او هزار دينار از ماليه خود ببازماندگان آنهائى كه در ركاب زيد كشته شده بودند عنايت فرمود .\r\nچنانچه ابو خالد واسطى گويد حضرت صادق ع هزار دينار پول در اختيار من گذارد و فرمود آنها را در ميان بازماندگان كسانى كه در ركاب زيد كشته شده‌اند تقسيم نمايم منهم طبق دستور وجه مزبور را بخانواده‌هاى مقتولان داده از آن جمله ببازماندگان عبد اللَّه زبير برادر فضيل رسان چهار دينار رسيد .\r\nمجملا حضرت زيد ع روز دوشنبه دوم صفر سال صد و بيستم هجرت در سن چهل و دو سالگى شهادت يافت .\r\n\r\n","description":"","footnote":"","page_name":" 522 ","page_number":178},
  {"content":"\r\n\r\n( 1 ) 4 - حسين بن على : مردى فاضل و پرهيزكار بود و احاديث بسيارى از پدر بزرگوارش حضرت سجاد ع و عمه‌اش فاطمه بنت الحسين ع و برادر بزرگوارش حضرت باقر ع روايت مىكرد .\r\nاحمد بن عيسى روايت كرده پدرم مىگفت حسين بن على سجاد را در هنگام دعا بكيفيتى يافتم كه معتقد بودم اگر در بارهء همه مردم دعا كند تير دعاى او بهدف اجابت ميرسد و مردود نمىگردد .\r\nسعيد ، مصاحب حسن بن صالح مىگويد در ميان پارسايان هيچ كس را بيمناك‌تر و خائف‌تر از خدا مانند حسن بن صالح نديده بودم تا هنگامى كه وارد مدينه شدم و با حسين بن على سجاد ملاقات كردم ديدم او از همه بيشتر از خدا خائف است و چنان بيم داشت كه گويا او را در آتش برده و بيرون آورده‌اند .\r\nاز آن جناب روايت كرده‌اند فرمود اوقاتى كه ابراهيم مخزومى ، حاكم مدينه بود هر روز جمعه ما را گرد مىآورد و نزديك منبر مىنشانيد و خود بر فراز منبر رفته على ع را سب مىكرد و ناسزا ميگفت روزى من به عادت هميشه وارد مسجد شدم و آن روز مردم زيادى حضور يافته بودند من نزديك منبر نشسته خوابيدم در خواب ديدم گوئيا قبر مقدس نبوى شكافته شد و مرد سفيدپوشى از آن بيرون آمد به من گفت اى ابو عبد اللَّه آيا از ناسزاگوئيهاى اين بدبخت اندوهناك نيستى ؟\r\nگفتم آرى به خدا قسم سخت اندوهناكم گفت اكنون چشمهاى خود را بگشا و به‌بين خداى متعال با او چه معاملهء خواهد كرد چشم گشودم ديدم او مشغول ناسزا گفتن على ع است همين هنگام از روى منبر به زير افتاد و مرد لعنه اللَّه تعالى .\r\n\r\n","description":"","footnote":"","page_name":" 523 ","page_number":179},
  {"content":"\r\n\r\n\r\nباب يازدهم در اين باب فرزندان حضرت باقر و اسامى و عدد آنها را ذكر مىكنيم\r\n( 1 ) پيش از اين گفتيم فرزندان حضرت مشار اليه هفت نفر بوده 1 ابو عبد اللَّه جعفر 2 عبد اللَّه مادر اين دو ام فروه دختر قاسم بن محمد بن ابى بكر است 3 ابراهيم 4 عبيد اللَّه مادرشان ام حكيم دختر اسيد ثقفى است و اين دو در خوردسالى درگذشتند 5 على 6 زينب مادرش ام ولد بود 7 ام سلمه مادر اين مخدره نيز ام ولد بوده .\r\nدر ميان فرزندان ابو جعفر هيچ يك باستثناء حضرت ابو عبد اللَّه جعفر شايسته مقام امامت نبودند و تنها آن حضرت مأمور به ارشاد و پيشوائى مسلمانان بود .\r\nو برادرش عبد اللَّه مرد فاضل و نيكوكارى بود و همه او را به همين عنوان مىشناختند .\r\nروايت كرده‌اند نامبرده ببارگاه يكى از بنى اميه وارد شد ، او در صدد قتل مشار اليه برآمد .\r\nعبد اللَّه درخواست كرد از كشتن من درگذر تا خدا را در ارشاد دين او يارى كنم و نيز در پيشگاه مقدس او با تو همراهى نمايم . منظور آن بزرگوار آن بود كه من در حضرت كردگار داراى مقام و موقعيت‌ام از كشتن من صرف نظر كن تا از تو بحضور او شفاعت نمايم .\r\nآن دشمن بيخرد گفت تو آن پايه را در پيشگاه خدا ندارى كه از ما شفاعت نمائى آنگاه او را مسموم كرده بقتل آورد .\r\n\r\n","description":"","footnote":"","page_name":" 524 ","page_number":180},
  {"content":"\r\n\r\n\r\nباب دوازدهم در احوال امام پس از حضرت ابو جعفر و تاريخ تولد و دلائل امامت و مدت عمر و خلافت و هنگام وفات و محل دفن و عدد فرزندان و بخشى از فضائل و اخبار او .\r\n( 1 ) حضرت صادق ع كه نام همايونش جعفر بوده از ميان همه برادرانش بمنصب خلافت پدر بزرگوارش برقرار شده و وصى او بوده و چنان كه بايد و شايد به لوازم امامت قيام كرده و از نظر فضل و دانش بر ديگران برترى داشته و همه جا از وى بعظمت ياد ميشده و منزلت و مقامش از همه عاليتر و در ميان عامه و خاصه بجلالت قدر معروف بوده و اهل سنت ، علوم و اطلاعات بسيارى از وى نقل كرده‌اند و طالبان علم و دانش از اطراف و اكناف براى فيض كمالات او بر در سراى او بار مىافكندند و آوازهء او در شهرها پيچيده بود و از هيچ يك از اهل بيت او باندازه‌اى كه دانشمندان از خرمن فضائل او استفاده كرده‌اند بهره‌مند نشده‌اند و همچنين ناقلان آثار و مطلعان اخبار بقدرى كه از آثار و اخبار او نقل كرده‌اند از ديگرى كسب اطلاع ننموده‌اند دليل بر اين موضوع آنست كه اصحاب حديث اسامى راويان او را كه مورد وثوق و اطمينان بوده و هر يك صاحب رأى و گفتار خاصى هستند گردآورده چهار هزار نفر بوده‌اند .\r\nو دلائل امامت او از نظر وضوح و ثبوت بپايه‌ايست كه همه دلها بر صحت آن گواهى ميدهند و زبان مخالفان را از ايراد شبهات و اعتراض بر آنها لال مىسازد .\r\nميلاد آن حضرت سال هشتاد و سوم هجرت در مدينه منوره بوده و در ماه شوال سال صد و چهل و هشت\r\n\r\n","description":"","footnote":"","page_name":" 525 ","page_number":181},
  {"content":"\r\n\r\nدر سن شصت و پنجسالگى رحلت فرمود و در بقيع كنار جد و پدر و عمويش حسن آرميد .\r\nو مادرش ام فروه دختر قاسم بن محمد و مدت امامتش سى و چهار سال بود .\r\nو پدر بزرگوارش او را بالصراحه وصى خود قرار داد و علنا مقام امامت او را امضا كرد .\r\n( 1 ) 1 - هشام بن سالم از حضرت صادق ع روايت كرده هنگامى كه رحلت پدر بزرگوارم دررسيد فرمود اى جعفر به تو وصيت مىكنم نسبت به ياران من به نيكى معامله نمائى ، عرضكردم خدا مرا فداى شما گرداناد سوگند به حضرت كردگار بقدرى علم و دانش در ميان ياران و اصحاب پراكنده بسازم كه به هيچ فاضل و دانشمندى نيازمند نشوند .\r\n( 2 ) 2 - ابو صباح كنانى گويد حضور حضرت ابو جعفر شرفياب بودم حضرت نظرى به فرزند ارجمندش كرده به من فرمود اين فرزند مرا كه مىبينى مصداق اين آيه شريفه است كه خدا مىفرمايد :  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ  ما اراده كرده‌ايم منت گذاريم بر آنها كه ظاهرا در روى زمين ، ضعيف و ناتوان بشمار آمده‌اند تا آنها را پيشوايان مردم و وارثان علم و كمال خود قرار دهيم .\r\n( 3 ) 3 - از حضرت ابو جعفر سؤال كردند امام پس از شما كيست ؟ حضرت دست بر پشت مبارك امام صادق ع زده فرمود سوگند به خدا اين همان كسى است كه بايد آئين آل محمد عليهم السّلام را احيا كند .\r\n( 4 ) 4 - طاهر ، مصاحب امام ابو جعفر ع گفت حضور حضرتش شرفياب بودم ، جعفر ع وارد شد حضرت\r\n\r\n","description":"","footnote":"","page_name":" 526 ","page_number":182},
  {"content":"\r\n\r\nباقر ع فرمود اين آقا ، بهترين آفريدگان خداست .\r\n( 1 ) 5 - حضرت صادق ع فرمود پدر بزرگوارم در سينهء من علوم و كمالات بسيارى بوديعه گذارده و چون هنگام رحلتش دررسيد فرمود گواهانى حاضر كن ، من حسب الامر چهار نفر گواه از مردم قريش كه از آنها بود نافع مولاى عبد اللَّه بن عمر حاضر كردم فرمود وصيتى را بنويس كه يعقوب ع به فرزندانش وصيت كرد « اى فرزندان من همانا خداى متعال براى شما آئين راست و درست خود را برگزيده و بايد كارى كنيد كه مسلمان از دنيا برويد » .\r\nپس از اين اضافه كرد محمد بن على فرزندش جعفر بن محمد را وصى خود قرار داده و به او وصيت كرده تا ويرا در بردى كه با آن نماز جمعه مىگزارده كفن نمايد و عمامهء خود او را بسرش به‌پيچد و مرقد او را چهارگوشه ساخته و بيش از چهار انگشت فرانسازد و بندهاى كفنش را در هنگام دفن بگشايد ، چون وصيتش پايان يافت گواهان را مرخص فرمود و به آنها دعا كرد .\r\nحضرت صادق ع فرموده پس از رفتن آنان معروض داشتم اين گونه وصيت نيازمند بگواه نبود .\r\nفرمود بيم داشتم مخالفان بر تو چيره شوند و بگويند پدرش به او وصيتى نكرده و او را وصى خود قرار نداده و من پيشدستى كرده خواستم حجت را بر آنها تمام كرده باشم .\r\nو از اين قبيل حديث كه مستلزم همين معنى باشد بسيار است .\r\nو ما در حديث لوح كه پيش از اين بدان اشاره كرديم معلوم كرديم به حكم حديث مزبور حضرت مشار اليه از جانب حضرت پروردگار به امامت و پيشوائى خلق برگزيده شده .\r\nپيش از اين گفتيم ادلهء عقليه حاكى از آنند كه امام حتما بايد افضل از ديگران باشد و همان ادله در بارهء امامت حضرت صادق ع نيز حكومت مىكنند زيرا حضرت او از نظر پارسائى و برترى و\r\n\r\n","description":"","footnote":"","page_name":" 527 ","page_number":183},
  {"content":"\r\n\r\nدانش و به كار بستن آئين الهى از همه برادران و عموزادگان و از همه مردم زمانش برتر و بالاتر بود .\r\nدليل ديگر آنكه امام بايد مانند پيمبران ، معصوم باشد كه مرتكب هيچ گونه خطائى نشود و در علم و دانش بسرحد كمال رسيده باشد بنا بر اين مدعيان امامت در عصر آن حضرت كه خطاكار و ناقص بودند از درجه اعتبار ساقط بودند و از آنجا كه بايد در هر عصرى امام معصوم و كاملى وجود داشته باشد و آن جناب معصوم و كامل بود بايد امام زمان باشد و مردم در كليهء امور خود به او مراجعه نمايند .\r\nمردم ، معجزات و كرامات زيادى از آن حضرت نقل كرده‌اند و همهء آنها دليل بر امامت و حقانيت اوست و ثابت مىكنند ديگران به غير از ادعا ، فضيلت ديگرى نداشتند .\r\n( 1 ) 1 - از آن جمله روايت مىكنند منصور به ربيع دستور داد امام صادق ع را حاضر كند چون حضور يافت و چشم منصور بدان جناب افتاد گفت خدا مرا بكشد اگر ترا نكشم امروز كار تو به جائى رسيده كه با سلطنت من بازى مىكنى و از همه طرف اسباب شورش فراهم مىسازى ! .\r\nحضرت صادق ع فرمود سوگند به خدا آنچه را به من نسبت دادى من انجام نداده و آهنگ آنها را هم نداشته‌ام و هر گاه خبرى در اين خصوص شنيدهء دروغ بوده و بر فرضى كه آنچه مىگوئى راست و بجا بوده درگذر زيرا حضرت يوسف ستم ديد و بخشيد و ايوب به بلا مبتلا شد صبر كرد و بسليمان نعمت بىسابقه اعطا گرديد سپاسگزارى نمود اينان همه پيمبران خدا و نسب تو هم كه بديشان مىپيوندد ! .\r\nمنصور شرمنده شده تصديق كرد و آن حضرت را روى تخت خود كه مقام الهى آن جناب بود و آن روز غاصب بىباكى بر فراز آن نشسته فراخواند و معروض داشت همانا فلان آنچه را كه بحضورت عرضه\r\n\r\n","description":"","footnote":"","page_name":" 528 ","page_number":184},
  {"content":"\r\n\r\nداشتم به من اطلاع داد .\r\n( 1 ) حضرت فرمود اكنون دستور بده تا او را احضار كنند و در برابر من اقرار كند و ثابت نمايد كه من چنين و چنان گفته‌ام .\r\nمنصور ويرا احضار كرده گفت آنچه را در بارهء جعفر براى من نقل كردى از خود او شنيدى ؟\r\nگفت آرى ، حضرت فرمود او را براى صحت شنيده‌هايش سوگند بده منصور از او پرسيد آيا حاضرى براى اثبات ادعاى خود سوگند ياد كنى ؟ گفت آرى و شروع كرد به سوگند ياد كردن .\r\nحضرت فرمود به من اجازه بده تا دستور سوگند را به او داده و چنانچه من مىگويم سوگند ياد كند ، منصور اجازه داد حضرت صادق ع به او كه در پيش منصور سعايت كرده بود فرمود چنين سوگند ياد كن از حول و قوت ( توانائى و نيروى ) خدا بيزار شده و بقدرت و توانائى خود پيوند كرده‌ام كه جعفر چنين و چنان گفت و كرد .\r\nوى نخست امتناع كرد و پس از اندكى تأمل همانطور كه حضرت دستور داده بود سوگند ياد كرد فاصلهء نشد كه همان جا جان به مالك دوزخ سپرد منصور دستور داد پاى او را كشيده از سراى او خارج ساختند .\r\nربيع گفته ديدم هنگامى كه حضرت صادق ع وارد بر منصور شد لبهاى مباركش را حركت ميداد و هر دفعه كه لبهاى جناب او به حركت مىآمد از غضب آن بدانديش كاسته ميشد تا بالاخره حضرت را پيش خواند و از وى درگذشت .\r\nچون حضرت از پيش منصور بيرون رفت من همراه آن جناب رفته عرضه داشتم منصور سخت نسبت بشما خشمناك بود و در آن وقت هيچ آفريدهء به قدر او نسبت بشما خشمگين نبود و من متوجه بودم هنگامى كه وارد شديد لبهاى خود را حركت ميداديد و هر بار كه لبهاى شما حركت مىكرد از خشم او كاسته\r\n\r\n","description":"","footnote":"","page_name":" 529 ","page_number":185},
  {"content":"\r\n\r\nميشد آرزومندم آنچه را در آن وقت مىفرمودى به من بياموزى ( 1 ) فرمود در آن وقت دعاء جدم حسين ع را مى - خواندم عرضكردم چه دعائى فرمود به خدا عرضه مىكردم اى خدائى كه در سختيها به من همراهى مىكنى و اى خدائى كه در گرفتاريها ياور من هستى بديدگان خودت كه خواب بر آنها عارض نمىشود مرا نگه‌دارى كن و در ظل عنايتت كه هيچ گاه ناپديد نمىگردد پناهم ده .\r\nربيع گويد دعاء مزبور را آموختم و هر گاه گرفتارى از براى من پيش‌آمد مىكرد همين دعا را مىخواندم و درب گشايش به روى من باز ميشد .\r\nربيع گويد از حضرت پرسيدم چرا اجازه ندادى آن مرد به خدا سوگند ياد كند فرمود براى آنكه نخواستم خدا را بوحدانيت و بزرگوارى ياد كرده باشد و در نتيجه خداى متعال بردبارى فرموده شكنجه او را به تأخير بيندازد به همين جهت او را بدان كيفيت كه شنيدى سوگند دادم و خدا هم به زودى او را به سزايش رسانيد .\r\n( 2 ) 2 - روايت شده هنگامى كه داود بن على ، معلى بن الخنيس غلام آن حضرت را كشت و مالش را گرفت حضرت از شدت اندوه عباى مباركش را بر زمين مىكشيد و همانطور بر داود وارد شده فرمود غلام مرا كشتى و مال مرا گرفتى مگر ندانستهء كه شخص مصيبت ديده ممكن است در خانه خود آرام بخوابد ولى اگر حق او را پامال كنند آرام نميگيرد ؟ سوگند به خدا ذات پروردگار را عليه تو مىخوانم و بر تو نفرين مىكنم .\r\nداود با كمال تمسخر گفت ما را از نفرين خودت مىترسانى و تهديد مىكنى ! حضرت صادق ع سخنى نگفته به منزل خود بازگشت و آن شب را همواره به ركوع و سجود بسر آورد سحرگاه اين دعا را در مناجات خود مىخواند\r\nيا ذا القوة القوية و يا ذا المحال الشديد و يا ذا العزة\r\n\r\n","description":"","footnote":"","page_name":" 530 ","page_number":186},
  {"content":"\r\n\r\nالتى كل خلقك لها ذليل اكفنى هذه الطاغية و انتقم لى منه\r\nاى خدائى كه نيروى تو بالاترين نيروها و به سختى با مخالفان مكر مىكنى و صاحب عزتى هستى كه همه آفريدگانت در برابر آن خوارند شر اين سركش را كفايت كن و انتقام مرا از او بگير هنوز ساعتى فاصله نشده بود كه صداى ناله و فرياد از خانه داود بلند شد و گفتند هم اكنون مرد .\r\n( 1 ) 3 - ابو بصير گويد وارد مدينه شدم و همانوقت كنيزكى همراه من بود كام دلى از او گرفتم خواستم به حمام بروم ديدم اصحاب ما كه شيعيان حضرت صادق ع بودند بديدن آن حضرت متوجه‌اند من ترسيدم هر - گاه بحمام بروم و بازگردم ممكن است از زيارت آن جناب و تشرف بخدمتش محروم بمانم به همين مناسبت از رفتن بحمام منصرف شده و همراه آنان وارد منزل حضرت صادق ع شدم چون برابر آن جناب رسيدم به من توجهى كرده فرمود اى ابو بصير مگر نميدانى آدم جنب حق ندارد به حال جنابت به خانه انبياء و فرزندان آنان وارد شود ! من از اين فرموده شرمنده شده عرضكردم چنانست كه مىفرمائيد ليكن هنگامى كه مىخواستم بحمام بروم ياران خود را در راه ملاقات كردم كه آهنگ حضور حضرت شما را دارند ترسيدم هر گاه بحمام رفته و مراجعت كنم از زيارت شما محروم شوم و اكنون متعهد مىشوم بار ديگر با اين حال حضور حضرتت شرفياب نشوم و مرخص شدم .\r\nو از اين قبيل معجزات و اخبار غيبى در احاديث بسيارى از آن جناب رسيده كه هر گاه ما بخواهيم همه آنها را ذكر كنيم كلام ما طولانى خواهد شد .\r\n( 2 ) حضرت صادق ع مىفرمود علم ما غابر و مزبور و نكت در دلها و نقر در گوشهاست و جفر احمر\r\n\r\n","description":"","footnote":"","page_name":" 531 ","page_number":187},
  {"content":"\r\n\r\nو ابيض و مصحف فاطمه و جامعه كه مشتمل بر تمام نيازمنديهاى مردم است نزد ما مىباشد .\r\nآنها كه حضور داشتند پى بحقيقت اين فرموده نبرده درخواست كردند تا حضرت او بيان خود را تفسير فرمايد حضرت فرمود غابر ، علم به آينده است مزبور علم بگذشته نكت در دلها الهامى است كه ويژهء ما خانواده است نقر در اسماع ، خبرهاى فرشتگانست كه براى ما بيان مىكنند صداى آنها را مىشنويم و خود آنها را نمىبينيم ، جفر احمر ، ظرفى است كه اسلحه پيغمبر ص در آن محفوظ است و بيرون نمىآيد مگر آن هنگام كه قائم ما ظهور كند .\r\nجفر ابيض ، ظرفى است كه تورية موسى و انجيل عيسى و زبور داود و كتب پيشينيان از انبيا در آن محفوظ است و مصحف فاطمه كتابى است كه در آن تمام حوادث عالم بيان شده و تا فرداى قيامت نامهاى تمام پادشاهان روى زمين در آن آورده شده و جامعه ، كتابى است كه هفتاد ذراع طول آنست و اين كتاب را رسول اكرم ص از دو لب مباركش املا كرده و حضرت امير المؤمنين ع به خط خود در آن نوشته و كليه نيازمنديهاى مردم را تا فرداى قيامت در آن مكتوب ساخته حتى ارش خراش بدن را ذكر نموده .\r\nحضرت صادق ع مىفرمود حديث من ، حديث پدرم و حديث پدرم حديث جدم و حديث جدم حديث على بن ابى طالب امير المؤمنين و حديث على حديث رسول خدا و حديث رسول خدا فرموده خداست .\r\nابو حمزه ثمالى مىگفت امام صادق ع مىفرمود الواح موسى و عصاى او نزد ماست و ما وارثان پيمبرانيم .\r\n\r\n","description":"","footnote":"","page_name":" 532 ","page_number":188},
  {"content":"\r\n\r\n( 1 ) سعيد سمان گفته حضور حضرت صادق ع شرفياب بودم دو نفر مرد زيدى مذهب وارد شده پرسيدند آيا در ميان شما امامى هست كه پيروى از او واجب باشد ؟ حضرت براى تقيه فرمود نه ، گفتند مردمى مورد اطمينان بما اطلاع داده‌اند كه تو خود را امام مفترض الطاعه ميدانى و عده‌اى را نام برده گفتند اينان مردمى پرهيزگار و اهل اطلاعند و دروغ نمىگويند .\r\nحضرت خشمناك شده فرمود هيچ گاه به آنها كه نام برديد نه گفته بودم مرا امام مفترض الطاعه اعلام كنيد و چون آنها حضرت را خشمناك يافتند از خانه بيرون رفتند .\r\nپس از خارج شدن آنها حضرت از من پرسيد آيا اين دو را مىشناسى ؟ عرضكردم آرى اينها از بازاريهاى ما و از زيديه‌اند آن دو خيال مىكنند شمشير رسول خدا ص پيش عبد اللَّه بن حسن است فرمود دروغ مىگويند خدا آنها را لعنت كند به خدا سوگند شمشير مزبور را عبد اللَّه به دو چشم خود بلكه بيك چشم هم نديده بلكه پدر او هم شمشير مزبور را نديده مگر بگوئيم آن را نزد على بن الحسين ع ديده باشد و هر گاه آنها راست مىگويند ، در لبهء آن چه نشانى داشته ؟ خير چنان نيست كه آنان پنداشته‌اند بلكه شمشير و پرچم و زره و كلاه خود رسول خدا ص نزد منست و اگر راست مىگويند نشان زره رسول خدا چيست ؟\r\nو نزد منست پرچم ظفر آيت رسول خدا كه آثار پيروزى از آن هويداست و الواح موسى و عصاى او و انگشترى سليمان و طشتى كه موسى در آن قربانى مىكرده و اسمى كه رسول خدا ص هر گاه آن را در ميان مسلمانان و مشركان مىگذارد از مشركان آسيبى به مسلمانان نمىرسيد و مثل آنچه را ملائكه آورده‌اند نزد منست .\r\n\r\n","description":"","footnote":"","page_name":" 533 ","page_number":189},
  {"content":"\r\n\r\n( 1 ) مثل سلاح در خانوادهء ما مثل تابوت بنى اسرائيل است كه در هر خانه‌اى كه آن تابوت يافت ميشد آنجا خانه نبوت بود همچنين اسلحه پيغمبر ص در هر خانه‌اى كه يافت شود هماى امامت در آنجا سايه افكنده و خورشيد ولايت از آنجا طلوع نموده پدرم زره پيغمبر ص را پوشيد بر زمين كشيده ميشد و از اندام آن جناب درازتر بود و من نيز پوشيدم باز هم از اندام من بزرگتر بود و قائم ما كسى است كه اگر آن را بپوشد بر اندامش راست آيد .\r\nعبد الاعلى گفته از حضرت صادق ع شنيدم مىفرمود اسلحه پيغمبر اكرم ص نزد منست و من آن را بالاستحقاق ارث برده و به نزاع از كسى نگرفته‌ام و شرى در آن نيست اثرش آنست كه اگر آن را پيش بدترين خلق خدا گذارند از بهترين آنها شود . آنگاه فرمود سرانجام ، لباس خلافت به كسى منتقل خواهد شد كه مردم از طاعت او رو برگردانيده و چون اراده خدا تعلق گيرد خروج خواهد كرد مردم كه خروج او را بر خلاف انتظار مىيابند تعجب مىكنند و مىگويند چه شده كه چنين شخصى خروج كرده و بالاخره چون نوبت به او رسيد خداى متعال دست فتوت او را بر سر رعيتش برقرار مىسازد .\r\nعمر بن ابان گفته روزى از حضرت صادق ع پرسيدم در ميان مردم سخن از صحيفهء مهرشده‌ايست به ام سلمه وديعه سپرده شده حكايت آن چيست ؟ فرمود رسول خدا ص هنگامى كه رحلت فرمود علم و سلاح جنگى او و آنچه هم اكنون در دست اختيار ماست به ارث به على ع رسيد و از آن حضرت به امام حسن و از آن جناب به امام حسين ع انتقال يافت .\r\n\r\n","description":"","footnote":"","page_name":" 534 ","page_number":190},
  {"content":"\r\n\r\nمن عرضكردم بنا بر اين پس از او به على بن الحسين و آنگاه بفرزندش و از آن حضرت به شخص شما انتقال يافت ؟ فرمود آرى .\r\nو اخبار در اين خصوص بسيار و همان اندازه‌اى كه ما در اين كتاب آورديم منظور ما را عملى مىكند .\r\n\r\nباب سيزدهم در بيان بخشى از اخبار و گفتار حضرت صادق ع\r\n( 1 ) ابو الفرج اصفهانى در كتاب مقاتل الطالبين مينويسد گروهى از بنى هاشم از قبيل ابراهيم بن محمد و ابو جعفر منصور و صالح بن على و عبد اللَّه بن حسن و فرزندانش محمد و ابراهيم و محمد بن عبد اللَّه در ابواء « 1 » اجتماع كرد بودند و در بارهء مسائل روز و وضع خلافت صحبت مىكردند صالح بن على براى اينكه از اين اجتماع نتيجهء گرفته شود اظهار داشت ميدانيد شما جمعيت ، كسانى هستيد كه چشم و چراغ مسلمانانيد و همه افراد بشما متوجه و از كارهاى شما پيروى مىكنند و امروز چنان كه مىبينيد خداى متعال شما را در اين موضع گرد آورده براى اينكه از اين اجتماع بىسابقه نتيجهء عايد مسلمانان شود مناسب است يكى از حاضران را كه مورد توجه همه شما مىباشد انتخاب كرده و با او بيعت نموده و در كليهء امور\r\n\r\n\r\n\r\n\r\n","description":"","footnote":"\r\n( 1 ) نام محلى است ما بين مكه و مدينه كه حضرت باقر ع و موسى بن جعفر ع در آنجا متولد شده‌اند و مادر حضرت رسول اكرم ص در آنجا مدفون است .\r\n","page_name":" 535 ","page_number":191},
  {"content":"\r\n\r\nاو را محل اطمينان و وثوق خود قرار دهيد تا خداى متعال كه بهترين گشايندگانست فتح و گشايشى نصيب شما كند .\r\n( 1 ) عبد اللَّه بن حسن از موقعيت استفاده كرده حمد و ستايش خدا را بجاى آورده گفت ميدانيد اين پسر من ، مهدى است بنا بر اين همه‌مان بيائيم و با او بيعت كنيم .\r\nابو جعفر گفت امروز كه روز حيله‌گرى نمىباشد و شما هم مناسب نيست با خود بحيله‌گرى بپردازيد و سوگند به خدا ميدانيد كه همه مردم بيشتر و بهتر به محمد بن عبد اللَّه متوجه‌اند و زودتر ارادهء او را لباس عمل مىپوشانند بنا بر اين شايسته‌تر آنست با وى بيعت نمائيد ديگران گفتهء منصور را تصديق نموده اظهار داشتند سوگند به خدا اين پيشنهاد بسيار بجا و ما هم بدان معتقديم آنگاه همه از جا برخاسته و با وى بيعت نمودند .\r\nعيسى بن عبد اللَّه مىگويد عبد اللَّه بن الحسن كسى را پيش پدرم فرستاد كه ما هم اكنون براى امر خلافت اجتماع كرده‌ايم مناسب است . شما هم در اين انجمن با ما تشريك مساعى نمائيد و ضمنا كسى را روانه كنيد تا جعفر بن محمد را نيز براى حضور در اين اجتماع دعوت كند .\r\nراوى ديگرى نقل كرده پيشنهاد حضور حضرت صادق ع را ديگرى داد عبد اللَّه بحاضران گفت از حضور وى صرف نظر كنيد زيرا ميترسيم هر گاه مشار اليه حضور پيدا كند وضع ما را دگرگون ساخته و مفسدهء در ميان ما ايجاد كند .\r\nعيسى گفته هنگامى كه رسول عبد اللَّه نزد پدرم آمد و مأموريتش را بيان كرد پدرم به من دستور داده تا در انجمن نامبردگان حضور يافته و به‌بينم نتيجهء گفتگوشان بكجا ميرسد ، ( 2 ) من حسب الامر به انجمن\r\n\r\n","description":"","footnote":"","page_name":" 536 ","page_number":192},
  {"content":"\r\n\r\nحضور يافته ديدم محمد بن عبد اللَّه يا خليفهء بعد از اين ، سجاده تا كردهء گسترده و به نماز مشغول است من لدى الورود گفتم پدرم مرا مأمور كرده تا اجتماع شما را از نزديك ملاحظه كرده و بدانم غرض شما از اين اجتماع چيست ؟ عبد اللَّه پاسخ داد غرض ما آنست كه در اين محل با محمد بن عبد اللَّه كه مهدى امت است بيعت نمائيم .\r\nعيسى گويد در اين هنگام حضرت صادق ع نيز در اجتماع آنان وارد شد عبد اللَّه بن الحسن از حضرت او احترام گذارده و آن جناب را در پهلوى خود جايداد و علت اجتماعشان را بعز عرض رسانيد .\r\nحضرت فرمود هيچ گاه چنين انديشهء را كه وقوع پيدا نمىكند لباس عمل مپوشانيد زيرا اگر تو پسرت محمد را مهدى امت ميدانى مسلما او مهدى امت نمىباشد و اكنون هم هنگام ظهور او نيست و اگر نظر تو باينست كه ويرا امر بخروج كنى تا امر بمعروف و نهى از منكر نمايد ما هيچ گاه ترا كه پيرمرد ما هستى از دست نميدهيم كه با پسر جوانت بيعت كنيم .\r\nعبد اللَّه خشمناك شده عرضكرد خلاف آنچه مىگوئى براى من ثابت است و سوگند به خدا خيال نكنى اين اظهارى كه ميدارى از جمله اسراريست كه خداى متعال ترا از آن مطلع گردانيده بلكه حسادت ترا بر آن داشته كه با پسر من مخالفت نمائى .\r\nحضرت فرمود سوگند به خدا از راه حسادت چنين اظهارى نكردم و همانوقت دست به پشت ابو - العباس سفاح زده فرمود اين شخص و برادران و فرزندانشان نامزد براى خلافت‌اند و نيز دستى بر پشت عبد اللَّه بن الحسن زده فرمود آرام باش متأثر نشو كه باز خلافت بر سر تو و فرزندانت نخواهد نشست و خلافت از همانهاست كه گفتم و بدان كه فرزندان تو كشته خواهند شد .\r\nآنگاه از جا برخاسته و بدست عبد العزيز زهرى تكيه زده فرمود مىبينى آن مردى كه عباى زرد\r\n\r\n","description":"","footnote":"","page_name":" 537 ","page_number":193},
  {"content":"\r\n\r\nپوشيده يعنى ابو جعفر منصور را ؟ گفتم آرى فرمود سوگند به خدا مىبينيم همين مرد فرزندان عبد اللَّه را مىكشد .\r\n( 1 ) من از اين سخن به شگفت آمده عرضكردم آيا ابو جعفر ، محمد را خواهد كشت ؟ فرمود آرى ، با خودم گفتم به حق صاحب كعبه همه اين سخنان را از روى حسادت مىگويد . ليكن خود عبد العزيز گفته سوگند به خدا از دنيا نرفتم تا حقيقت سخن امام صادق ع براى من معلوم شد و ديدم كه ابو جعفر هر دو را كشت .\r\nبارى سخن حضرت صادق ع كارى كرد كه اجتماع مزبور را از هم پاشاند و اهل انجمن از جا برخاسته متفرق شدند .\r\nعبد الصمد و ابو جعفر با حضرت صادق ع همراه شده عرضكردند آيا اين اظهارى كه فرمودى صحت دارد و واقع خواهد شد يا آنكه براى تفرقه اجتماع بيان كردى فرمود سوگند به خدا راست گفتم ( مىگويم و مىآيمش از عهده برون ) .\r\nابو الفرج از عنبسه عابد روايت كرده حضرت صادق ع هر گاه محمد بن عبد اللَّه را ميديد ديدگان مباركش اشك آلود ميشد و مىفرمود فداى او اين همان كسى است كه مردم معتقدند بمقام خلافت نائل مىآيد با آنكه كشته مىشود و از اين مقام محروم مىگردد زيرا در كتاب على ع از او بعنوان خلفاء اين امت ياد نشده .\r\n\r\nفصل 1 [ بيان آن حضرت در توحيد و مواعظ 
  ]\r\n( 2 ) اين حديث هم مانند حديث پيش از آن حضرت مشهور است و مطلعان اهل خبر و حديث در باره صحتشان اختلافى ندارند و ضمنا آن دو دلالت بر امامت آن جناب دارند و ثابت مىكنند كه معجزات و خوارق عادات\r\n\r\n","description":"","footnote":"","page_name":" 538 ","page_number":194},
  {"content":"\r\n\r\nنيز بدست آن جناب ظهور پيدا مىكرده زيرا حضرت مشار اليه از آينده خبر ميداده و كار پيمبران مى - كرده كه آنان نيز به امتان خود از آينده اطلاع ميدادند و همين اخبار از آينده از نشانهاى نبوت و راستى آنان بود .\r\nيونس بن يعقوب گويد حضور حضرت صادق ع شرفياب بودم مردى از اهل شام وارد شد عرض كرد من مردى هستم از آئين كلام و فقه و واجبات ، مطلعم ، آمده‌ام تا با ياران تو گفتگو نمايم .\r\nحضرت فرمود كلامى كه ادعا مىكنى از كلام رسول خدا ص استفاده كردهء يا از خودت گفت برخى از آن را از كلام رسول خدا ص استفاده كرده و بعضى از آن را از فكر خود استنتاج نموده‌ام ، فرمود بنا بر اين تو همتاى رسول خدائى عرضكرد چنين نيست كه من شريك آن حضرت باشم فرمود گمان تو آنست كه از وحى استفاده مىكنى ، عرضكرد خير ، فرمود چنانچه معلوم است فرمانبردارى از تو مانند رسول خدا واجب است ، جواب داد نه .\r\nحضرت صادق ع در اين هنگام به يونس توجه كرده فرمود اين مرد پيش از آنكه بمناظره بپردازد با خود خصومت كرد و اضافه فرمود اى يونس اگر كاملا ميتوانى از عهدهء اين مرد برآئى با وى مناظره كن .\r\nيونس آه سردى كشيده اظهار اندوه كرده و عرضكرد چنانچه از جناب شما شنيده بودم اصحاب خود را از كلام و آئين آن باز ميداشتى و مىفرمودى واى بر اهل كلام كه مىگويند اين چيز منقاد است و آن ديگر نيست اين موضوع بروش معلوم آورده شده و آن يك چنين نيست اين موضوع را مىفهميم و آن را نمىفهميم .\r\nحضرت فرمود نظر من به كسانى بود كه دست از سخن من برداشته و بلاطائلات خود توجه\r\n\r\n","description":"","footnote":"","page_name":" 539 ","page_number":195},
  {"content":"\r\n\r\nكرده‌اند .\r\nآنگاه امر كرد از حضور خارج شده و با هر يك از متكلمين كه ملاقات كردى او را بحضور بياور .\r\n( 1 ) يونس مىگويد حسب الامر از حضور مبارك خارج شده با حمران بن اعين و محمد بن نعمان احول و هشام بن سالم و قيس ماصر كه همه از متكلمان زبردست بودند ملاقات كرده همه را حضور حضرت صادق ع بردم .\r\nآن روز چند صباحى به ايام حج مانده بود و حضرت صادق ع خيمهء در كنار كوه نزديك حرم سراپا كرده و ما هم حضور آن جناب در همان خيمه شرفياب بوديم ، حضرت ناگهان سر از خيمه بيرون كرده شتر سوارى را كه با سرعت مىآمد مشاهده كرده فرمود بخداى كعبه اين سواره ، هشام است ما خيال كرديم منظور آن حضرت ، هشام نامى است از فرزندان عقيل كه بىاندازه نسبت بجناب او اظهار علاقه مىكرد چون نزديك آمد ديديم هشام بن حكم است .\r\nهشام در آن روز تازه بستان صورتش خط سبزتر آورده و در ميان اصحاب حضرت صادق خردسالتر از او نبود .\r\nچون حضرت صادق ع او را ديد ، محض احترام او محلى معين كرده و فرمود اينست مردى كه ما را به زبان و قلب و دست يارى مىكند آنگاه به همراهان امر كرد تا با مرد شامى گفتگو كند حمران بر او چيره شد پس از او به محمد بن نعمان دستور داد با وى مناظره كند او نيز بر مرد شامى غالب آمد و به هشام بن سالم فرمود با وى گفتگو نمايد او نيز بر شامى پيروز شد بعد از او به قيس ماصر فرمود با وى حرف بزن او نيز بر وى غلبه كرد .\r\nحضرت از سخنان قيس و شامى كه بدست قيس منكوب شده بود تبسم كرد ( 2 ) و به او فرمود با هشام\r\n\r\n","description":"","footnote":"","page_name":" 540 ","page_number":196},
  {"content":"\r\n\r\nكه جوان تازه سالى است صحبت كن ، شامى پذيرفت گفت اى غلام در بارهء امامت اين شخص يعنى امام صادق ع از من سؤال كن هشام خشمناك شده باندازه‌اى كه بلرزه درآمد و از او پرسيد اى مرد آيا پروردگار تو بيناتر به آفريدگان خود است يا آنها داناتر بمصالح خوداند ، شامى پاسخ داد بلكه پروردگار تو داناتر بمصالح مردم است .\r\nهشام پرسيد بنا بر اين خداى متعال چه معاملهء با آنان انجام داد ؟ گفت تكاليفى براى آنان معين كرد و دليل و برهان بر حقانيت تكاليف خود اقامه فرمود و بدين وسيله رنج تكليف را از آنان بر طرف ساخت هشام پرسيد دليلى كه خدا براى مكلفان تعيين فرمود چيست ؟ پاسخ داد ، رسول خدا ص بهترين دليل حضرت پروردگار است ، هشام پرسيد پس از رسول خدا ص چه كسى جانشين و دليل است ؟ گفت كتاب خدا و سنت پيغمبر ص دليل تكاليف مردمند ، هشام پرسيد آيا امروز كتاب خدا و سنت رسول بپايهء ارتقا يافته‌اند كه بتوانند اختلافات را از بين ببرند و اتفاق را در ميان ما برقرار سازند .\r\nشامى گفت آرى چنانست كه مىگوئى ، هشام گفت هر گاه چنان باشد كه تو معتقدى يعنى كتاب و سنت مىتوانند رافع اختلاف باشند پس چرا ما و شما كه بكتاب و سنت متوجهيم با يك ديگر اختلاف داريم و تو از شام بعنوان مخالفت ، و خصومت با ما اين همه راه را مىپيمائى و خيال مىكنى ممكن است راه دين را با رأى شخصى پيمود با آنكه معترفى كه رأى شخصى هيچ گاه نميتواند مردمى كه داراى اقوال مختلفى هستند بيكرأى توجه‌شان دهد .\r\nمرد شامى مانند آدمى كه در حقيقت امرى انديشه مىكند همچنان ساكت ماند و پاسخى نداد .\r\n( 1 ) حضرت صادق ع پرسيد چرا پاسخ او را نميدهى ؟\r\nشامى گفت انديشهء من در آنست كه اگر بگويم ما و شما اختلافى نداريم ادعاى بر خلاف واقع\r\n\r\n","description":"","footnote":"","page_name":" 541 ","page_number":197},
  {"content":"\r\n\r\nنموده‌ام و اگر بگويم كتاب و سنت مىتوانند اختلافات فيما بين را بر طرف بسازند باز هم سخن نابجائى گفته‌ام زيرا ميدانم آيات كتاب و دستورات سنت هر يك داراى وجوه مختلفى ميباشند بنا بر اين صلاح در آنست منهم همان پرسشهائى كه هشام از من نموده بدون كم و زياد از او بنمايم حضرت فرمود درخواست بسيار ساده‌ايست هر چه مىخواهى از او بپرس كه او مملو از علم و كمال است .\r\n خوشا حال آن كس كه چون شخص صادق * ورا مملو از علم و حكمت بداند \r\nشامى پرسيد آيا آفريدگار بهتر از مصالح مردم باخبر است يا آنان بهتر بمصالح خود آشنايند ؟\r\nهشام گفت مسلم است كه خدا بهتر و بيشتر از مصالح آنان اطلاع دارد . شامى پرسيد آيا خداى متعال كسى را از طرف خود بر گماشته كه همه را بيك مبدء متوجه بسازد و اختلافات را از ميانشان بر طرف كند و حق را از باطل جدا نمايد ؟ هشام گفت آرى ، شامى پرسيد آن برانگيخته كه رفع اختلاف مىكند و آثار حق را ظاهر و نشانهاى باطل را نابود ميسازد كيست ؟ پاسخ داد در آغاز شريعت ، چنان شخصى كه ويرا معرفى كرده و مأموريتش را بيان نمودى رسول خدا ص بود و پس از رحلت او ديگرى از رويهء او تعقيب كرد و آثار خالده او را براى پژوهندگان حق و حقيقت تشريح فرمود شامى پرسيد آن ديگر كه جانشين پيغمبر و حجت بر حق پس از آن جناب بوده كيست ؟\r\nهشام گفت آن شخصى را كه ميخواهى براى تو معرفى كنم همان حجتى باشد كه ما امروز ريزه‌خوار خوان احسان اوئيم و سايه بلند پايه‌اش بر سر پير و برناى ما فراز است يا آن كس كه پيش از او تشنگان حق و حقيقت را از درياى بيكران خود سيراب ساخته .\r\nشامى گفت بلكه آن حجتى را معرفى كن كه امروز ديدگان ما بجمال با كمالش منور و روشن بگردد .\r\n( 1 ) هشام گفت :\r\n آن نور خدا و شمس آفاق * آن سيد اوصياء عالم\r\nآنكو بصداقتست يكتا * از آدم تا بعصر خاتم\r\nيعنى شه دين امام صادق * مسجود فرشته فخر آدم \r\n\r\n","description":"","footnote":"","page_name":" 542 ","page_number":198},
  {"content":"\r\n\r\nهمين بزرگى كه اكنون بر سرير امامت تكيه زده و پژوهندگان حق و حقيقت و علم و كمال از همه طرف بر مطيهء آرزو مىنشينند و بشوق ديدار او بيابانها مىپيمايند و شبها بروز مىآورند تا خود را براى كسب معارف الهى او بر فناى او برسانند و فنا شوند امام صادق ع از جد و پدر خود بالاستحقاق ارث برده و چون گذشتگان نامورش از خبرهاى آسمانى براستى بما اطلاع ميدهد .\r\nشامى گفت از كجا راستى گفتار تو براى من نمودار خواهد شد گفت ( گواه شاهد صادق در آستين باشد ) امريست بسيار ساده اينك حضرت او حاضر و هر گونه پرسشى كه دارى ميتوانى با كمال راحتى از جنابش استفاده نمائى .\r\nشامى گفت هيچ گونه راه فرارى براى من باقى نگذاردى و من اكنون پرسشهاى خود را بعرض مباركش تقديم ميدارم .\r\nحضرت صادق ع فرمود اكنون سخنى ميگويم و ، ترا از رنج سؤال آسوده ميسازم اى شامى از هنگامى كه از شام بدين صوب آمدهء و پيش‌آمدهائى كه در راه براى تو شده يكى بعد از ديگرى براى تو بيان ميكنم و ميگويم فلان روز از شام خارج شدى و از فلان راه حركت ميكردى و بر فلان چيز يا فلان كس گذر كردى و فلان كسى با تو ملاقات كرد و بالاخره هر يك از اتفاقات او را كه ميفرمود ، شامى تصديق ميكرد در پايان عرض كرد اكنون اسلام آوردم ، حضرت فرمود چنين نيست بلكه اكنون ايمان آوردى زيرا تو پيش از ايمان داراى اسلام بودى و ترا آدمى مسلمان ميشناختند اسلام همان آئينى است كه هر كسى داراى آن باشد از او ارث مىبرند و او هم از مسلمان ديگر ارث ميبرد و ميتواند از مسلمانان زن بگيرد و ايمان موهبتى است كه هر كس دارا باشد خدا او را ثواب ميدهد و مأجور است .\r\nمرد شامى تصديق كرده و گفت من اكنون گواهى مىدهم كه خدائى جز خداى يكتا نميباشد و محمد فرستادهء او و تو وصى اوصيائى .\r\n( 1 ) يونس گويد در اين هنگام حضرت صادق ع براى اينكه تمجيدى از هشام و تقديرى از او كرده\r\n\r\n","description":"","footnote":"","page_name":" 543 ","page_number":199},
  {"content":"\r\n\r\nباشد و ضمنا طريقه مناظره و راه صحيح علم كلام را بحاضران بياموزد به حمران توجه كرده فرمود اى حمران تو در وقت مناظره ميكوشى تا تمام گفتارت مطابق با اثر صحيحى باشد كه از مبدء نبوت و ولايت استفاده شده و سرانجام هم بمطلوب خود نائل ميگردى و بهشام بن سالم فرمود تو هم ميخواهى مانند حمران در اصول مناظرهء خود از اثر صحيح پيروى كرده و مناظره‌ات را موافق با آن بپايان آورى ليكن از اثر صحيح اطلاع كاملى ندارى سپس به محمد احول متوجه شده فرمود تو آدمى هستى كه در هنگام مناظره بسيار حيله ميكنى و سخنان خود را به آئين قياس مىپيوندى و بالاخره باطلى را به تيشهء باطلى از بن مىافكنى و چنانچه استفاده شده رويه باطل تو كه قياس باشد اظهر از حق است و بعد از او به قيس ماصر توجه كرده فرمود توهم در هنگام مناظره چنان گفتگو ميكنى كه مىپندارى آنچه ميگوئى نزديكتر به حق و خبريست كه از رسول خدا ص رسيده با آنكه گفتار تو دور تر از حق است و حق را با باطل ممزوج كردهء و بايد بدانى كه حق اندك ، برتر از باطل بسيار است و بالاخره تو و احول در علم كلام بسيار ماهر و چيره‌دستيد .\r\nيونس گفته خيال ميكردم نظير همين سخنانى كه بنامبردگان فرمود به هشام هم بگويد ليكن بمشار اليه فرمود اى هشام تو در هنگام مناظره هر گاه بدانى كه نزديك است مغلوب شوى و به زمين بخورى پاهاى خود را مىپيچانى و سخت بر زمين مناظره ميخكوب ميسازى و با بال دلاورى كه در اين ميدان دارى و باز بر دستى بخصوصى كه طرف مقابل تو هم متوجه نيست بشاخهء ديگر ميپرى بنا بر اين مانند تو هنرمندى بايد بر سرير مناظره بنشيند و با مردم بگفتگو بپردازد اينك از خدا بترس مبادا طورى سخن بگوئى كه لغزشى براى تو دست بدهد و هر گاه اين چنين احتياط را از دست ندادى شفاعت ما هم پشتيبان تست .\r\n\r\nفصل 2 [ در بيان فضائل آن حضرت 
  ]\r\nخبر مزبور علاوه بر آنكه از راه برهان ، امامت و حجت حضرت صادق ع را اثبات مىكند متضمن معجزه‌اى هم مانند دو خبر پيش از اين مىباشد زيرا در اين خبر حضرت از غائب اطلاع داده است .\r\n\r\n","description":"","footnote":"","page_name":" 544 ","page_number":200},
  {"content":"\r\n\r\n( 1 ) عباس فقيمى گفته سالى در موسم حج ، ابن ابى العوجاء و ابن طالوت و ابن اعمى و ابن مقفّع با گروهى از زنديقهاى آن زمان گرد هم اجتماع كرده بودند و آن سال هم حضرت صادق ع مشرف بود مردم چون پروانه اطراف شمع وجود او را گرفته و پرسشهائى ميكرده و حضرت هم پاسخهاى آنها را در خصوص تفسير قرآن و مسائل دينى و امثال آن با بينه و براهين استوارى بيان ميفرمود .\r\nعده‌اى كه اطراف ابن أبى العوجاء را گرفته بودند بوى پيشنهاد كردند ميتوانى كارى كنى كه اين شخص جالس يعنى امام صادق ع را در نزد افرادى كه اطراف او را گرفته و از او پرسشهائى ميكنند رسوا نمائى زيرا اين مرد داناى روزگار است و مردم هم از فرصت استفاده كرده گرد او اجتماع كرده‌اند .\r\nابن ابى العوجاء كه مردى مغرور بود و خيال ميكرد براستى ميتواند با امام صادق ع برابرى كند گفت آرى .\r\n اى مگس عرصه سيمرغ نه جولانگه تست * عرض خود ميبرى و زحمت ما ميدارى \r\nابن ابى العوجاء به همان خيال به طرف امام صادق ع حركت كرده مردم را متفرق ساخته به حضرت عرضه داشت ميدانيد كه وضع مجالس به آئين امانت دارى برقرار شده و ناگزير هر كسى كه پرسشى دارد بايد سؤالش را مطرح كند بنا بر اين به من اجازه ميدهى از شما پرسشى نمايم .\r\nحضرت فرمود هر چه ميخواهى بپرس ؟\r\nابن ابى العوجاء پرسيد تا كى چرخ خرمن‌كوبى را بدست گرفته و گندم خيالى اين خرمنگاه را ميكوبيد و خود را به اين سنگى كه هيچ گاه اثرى از آن هويدا نميشود پناهنده ساخته و اين خانه‌اى كه از خشت و گل پرداخته شده و سر بر آسمان برآورده ميپرستيد و اطراف آن مانند شترى كه از قطار شتران فرار كرده به اين سو و آن سو ميجهيد آرى آدم روشن فكرى كه اندكى در اين گونه كارهاى شما انديشه نمايد\r\n\r\n","description":"","footnote":"","page_name":" 545 ","page_number":201},
  {"content":"\r\n\r\nو بالا و پائين آن را با نظر دقيق خود بسنجد ميفهمد كه اين دستور حكيمانه و فرمان صاحب نظر دانا نميباشد .\r\n( 1 ) اينك تو كه سرپرست اين گروه و پايهء استوار اين دينى و نيز پدرت اساس اين آئين و ستون مستحكم اين شالوده بود پاسخ مرا چنانچه سزا ميدانى بيان فرما .\r\nحضرت صادق ع فرمود همانا كسى را كه خداى متعال گمراه كرده و چشم دل او را نابينا نموده حق را ناچيز مىانگارد و از لغزشهاى خود به حضرت او پناهنده نميشود در نتيجه شيطان او را دوست ميدارد و همه با وى همراهى و همكارى مىكند و پروردگار بزرگ او را به خود واگذارده و به پرتگاههاى نيستى كه ديگر روى بازگشت ندارد مىاندازد و نابود مىكند .\r\nو تو از آنجا كه اطلاعاتت اندك و از نعمت بندگى محروم هستى توجهى به اين خانهء محترم ندارى و به آن به نظر حقارت مينگرى با اينكه خداى منان اين خانه را وسيلهء عبادت و بندگى خود قرار داده تا بندگان خود را بدين وسيله آزمايش نمايد به همين مناسبت مردم را به احترام و زيارت آن واداشته و آن را قبلهء نمازگزاران قرار داده بنا بر اين اگر كسى ميخواهد خدا از او خرسند باشد و از گناهانش درگذرد بايد از اين خانه احترام نمايد زيرا اين خانه بر شالوده كمال بنيان شده و عظمت و بزرگى خدا را دربردارد ، خداى متعال اين خانه را دو هزار سال پيش از دحو الارض « 1 » آفريده بنا بر اين آن موجودى كه از هر نظر سزاوار بندگى است كه بايد از اوامر او اطاعت كرد و از نواهى او اجتناب نمود ، خداى متعال است كه ارواح موجودات و صورتهاى ما سوا را آفريده .\r\nابن ابى العوجاء گفت با اين بيان كه فرمودى پاسخى دادى و سرانجام حواله بغايب كردى .\r\nحضرت صادق ع فرمود از كجا ثابت كردى كه احاله بغايب نمودم و چگونه ممكن است خدا را غائب بدانيم با آنكه او همه جا با آفريدگان خود همراه و به اعمالشان متوجه و شاهد كارهاى آنها و از ريسمان گردن بدانها نزديكتر است چنانچه گفتارشان را ميشنود و از رازهاشان با خبر است و هيچ مكانى\r\n\r\n\r\n\r\n\r\n","description":"","footnote":"\r\n( 1 ) روز 25 ذى قعده را دحو الارض گويند و اخبار حاكى است كه در آن روز خداى متعال زمين را از تحت خانه كعبه ظاهر كرد .\r\n","page_name":" 546 ","page_number":202},
  {"content":"\r\n\r\nاز جناب او خالى نيست و محل معينى ندارد و مكانى نزديكتر از مكان ديگر نميباشد ( 1 ) شاهد بر اين بيان آثار حضرت اهليت و افعال جناب كردگارى اوست و سوگند به آن كسى كه نشانهاى استوار او در همه جا ظاهر و براهين آشكار او در همه جا هويداست اين گونه عبادت و امثال آن را كه ديده و شنيدهء ما از پيش خود درست نكرده بلكه محمد كه خاتم همه پيمبران و از جانب حضرت او مبعوث گرديده ما را بدان مأمور داشته اينك اگر باز همه حقيقت براى تو معلوم نشده و مشكوك ماندهء بيش از اين پرسش كن تا بيانات را چنان براى تو توضيح دهم كه جاى هيچ گونه شك و شبههء براى تو باقى نماند .\r\nابن ابى العوجاء پس از اين با كمال نااميدى كه نتوانسته تير نادانيش را بهدف مقصود برساند ساكت مانده و ندانست چه پرسشى بنمايد ناچار از حضور امام ع مراجعت كرد .\r\nابن ابى العوجاء در مراجعت كه با ياران خود ملاقات كرد با كمال شرمسارى به آنها گفت از شما خواستم تا مرا به يكى از افراد مسلمان معرفى كنيد كه بر او چيره شوم و در نتيجه از غلبه بر او مانند آدم مستى شاد و خندان و برافروخته گردم شما بر عكس مرا به پيكار دلاور دانا و دانشمند توانائى فرستاديد كه بر اثر چيرگى او و بيچارگى خود گوئيا در ميان تنور آتشى افتاده و سراپاى من سوخته .\r\nيارانش با كمال بىاعتنائى بوى گفتند ساكت باش به خدا سوگند بر اثر تحير و بيچارگى كه امروز به تو دست داده ما را رسوا كردى و تا امروز كسى را نديده‌ايم كه مانند تو در مجلس او بيچاره شود .\r\nپاسخ داد آيا اين سخنان را براى من ميگوئيد و مرا ناتوان و بيچاره دانسته و شكست خودتان را از ناحيه من مىپنداريد با اينكه اين مرد فرزند كسى است كه سرهاى همهء اين مردم را كه در اين صحراى سوزان گرد آمده و از يار و ديار خود دور افتاده‌اند تراشيده است .\r\nگويند ابو شاكر ديصانى روزى در مجلس حضرت صادق ع حضور يافته عرضه داشت تو يكى از ستارگان درخشان آسمان علم و دانشى و پدرانت نيز ماه‌هاى تمام درخشان آسمان معرفت و كمال بودند و مادرانت همه دانايان و اهل جمال و كمال بوده و پيوند تو از برترين پيوندهاست ( 2 ) و چون در مجلسى نام\r\n\r\n","description":"","footnote":"","page_name":" 547 ","page_number":203},
  {"content":"\r\n\r\nدانشمندان بميان آيد همه بالاتفاق بعظمت و كمال تو اشاره ميكنند و همه انگشتها بجانب تو متوجه ميشوند اينك اى درياى پهناور و مالامال از علم و دانش بفرما دليل بر حدوث عالم چيست ؟ و از كجا بدانيم عالم قديم نيست .\r\nحضرت صادق ع فرمود نزديكترين دليلى كه ميتوانم بوسيلهء آن حدوث عالم را براى تو اثبات كنم همانست كه عملا به تو نشان مىدهم .\r\nآنگاه فرمود تخم مرغى حاضر كرده و آن را در ميان كف دست خود گذارده فرمود اين قلعه و دژيست كه اطراف آن از همه جهت مسدود است و در ميان آن پيوست نازكى تعبيه شده كه حائل نقره روان و طلاى آب شده است يعنى نميگذارد سفيده و زرده با يك ديگر مخلوط شوند آيا در اين دژ و آنچه در آن تعبيه شده شك و شبههء دارى ؟ ابو شاكر عرضكرد در آنچه فرموديد شك و شبههء نيست .\r\nحضرت فرمود پس از اندك زمانى همان مايع داخل دژ به صورت طاوس زيبائى درمىآيد ، آيا كسى از بيرون دژ به اندرون آن علاوه بر آنچه گفتم چيزى وارد كرده كه به اين صورت درآمده ؟ ! گفت نه حضرت فرمود همين تخم مرغ و سرانجام آن ، دليل بر حدوث عالم است .\r\nابو شاكر تصديق كرده عرضكرد دليل آوردى و قلب تاريك مرا روشن ساختى و با گفتار مختصرى بزرگترين مطالب را بيان فرمودى زيرا شما سابقهء ما را داشته و ميدانستيد عادت ما بر آنست تا وقتى چيزى را بچشممان نبينيم و سخنى را بگوشمان نشنويم و چيزى را با دهانمان نچشيم و با دماغمان بو نكنيم و با دستمان لمس ننمائيم نمىپذيريم .\r\nحضرت صادق ع فرمود در ضمن اينكه فرمودهء مرا تصديق كردى متذكر شدى عادت همواره بر اينست كه بايد امورى را بپذيريم كه بوسيله حواس پنجگانه ( چشم ، گوش ، بينى ، ذوق ، لمس ) درك شود با آنكه حواس مزبور در صورتى ممكن است براى استنباط نافع باشد كه دليلى هم پشتيبان آنها باشد .\r\nچنانچه ممكن است آدمى در تاريكى شب براى انجام كارهاى خود عزيمت نمايد و از پا و ساير اعضاى ديگر\r\n\r\n","description":"","footnote":"","page_name":" 548 ","page_number":204},
  {"content":"\r\n\r\nنيز استفاده نمايد ليكن اگر بخواهد از گودالها و چالهاى رنج و زحمت در امان باشد بايد حتما چراغى با خود داشته باشد .\r\nمقصود امام ع آن بود كه حواس پنجگانه بدون آنكه عقل از آنها پشتيبانى كند نميتوانند انسان را با آنچه بايد بوسيلهء حواس مزبور درك شود آشنا نمايند و آن صورتى را كه به تو نماياندم امر معقولى بود كه پايهء علم بمحسوس بر آن بنيان شده .\r\n\r\nفصل 3 از سخنان آن حضرت در وجوب خداشناسى و آئين او\r\n( 1 ) فرمودند : اطلاعات مردم را چنانچه بايد مورد بررسى قرار داده و آنها را بيرون از اين چهار قسم نيافتم .\r\n1 - خداى خودت را بشناسى 2 - بدانى خدا با تو چه كرده 3 - بدانى از تو چه ميخواهد 4 - بدانى چه كارهائى ترا از دينت بيرون ميسازد .\r\nو مسلما اقسام مزبوره ، معارفى كه ما بايد داراى آنها باشيم بما ياد ميدهد زيرا نخستين امرى كه بر بنده لازم است خداشناسى است و چون دانست خدائى دارد واجب است كه بداند خدا با او چه كرده و چون از معاملهء خدا با خود اطلاع حاصل كرد به نعمت او پى برده و چون فهميد كه چنين و چنان نعمتى خدا به او ارزانى داشته بر او لازمست كه از خدا و نعمتهاى الهيت او سپاسگزارى نمايد و چون عزيمت سپاسگزارى نمود بايد از مقصود او اطلاع حاصل كند تا مطابق با خواسته و دستور او فرمانبر دارى كرده باشد و چون فرمان او را بر خود لازم ديد بايد بداند چه كارهائى او را از دين حضرت پروردگارى او خارج ميسازد تا در نتيجه دورى نمايد و با كمال اخلاص از وى فرمانبردارى كرده و از داده‌هاى او سپاسگزارى كند .\r\n\r\n","description":"","footnote":"","page_name":" 549 ","page_number":205},
  {"content":"\r\n\r\n\r\nفصل 4 از سخنان آن حضرت در يكتائى و بىانبازى خدا\r\n( 1 ) به هشام بن حكم فرمود خداى متعال مانند چيزى نيست و چيزى هم مانند او نميباشد و هر چه بوهم تو آيد و آن را خدا خيال كنى بر خلاف واقع است .\r\n\r\nفصل 5 از سخنان آن حضرت در عدل خدا\r\n. ( 2 ) به زرارة بن اعين ميفرمود ميخواهى سخن مختصرى در بارهء قضا و قدر با تو بگويم ؟ عرضكرد آرى . فرمود چون روز قيامت شود خداى متعال مردم را در صحنهء قيامت گرد مىآورد و از عهدى كه فيما بين خود و آنها داشتهء ميپرسد ليكن از آنچه قضاء كردگاريش بر آن قرار گرفته سؤال نميكند .\r\n\r\nفصل 6 از مواعظ و سخنان حكيمانه آن حضرت\r\n. ( 3 ) هر كسى آهنگ هر كارى داشته باشد نميتواند بدان دسترسى پيدا كند و هر كس كه توانائى بر كارى پيدا كرد براى انجام آن توفيق حاصل نمىنمايد و هر كس هم كه توفيق حاصل كرد بصواب نزديك نميباشد آرى هر گاه نيت ، توانائى ، وصول بهدف براى شخصى دست داد بداند آن هنگام نيكبختى او بسر حد كمال رسيده و سعادتمند است .\r\n\r\n","description":"","footnote":"","page_name":" 550 ","page_number":206},
  {"content":"\r\n\r\n\r\nفصل 7 از سخنان آن حضرت كه مردم را به امور دين و شناخت اولياء خدا وادار ميفرمايد :\r\n( 1 ) تا ميتوانيد دقت كنيد در خصوص امرى كه نبايد از آن جاهل باشيد و مواظب خود باشيد و خود را براى بدست آوردن كارى كه اگر در وصول به آن قدم جهل و نادانى برداريد معذور نبوده وادار سازيد زيرا دين خدا اركانى دارد كه اگر كسى به ظاهر آن پرداخته و به اركان آن توجهى نكرده و جاهلانه از ظاهر دين استفاده كند به حال او نتيجه نخواهد داشت چنانچه هر گاه كسى از آن حقايق و اركان اطلاع پيدا كند زيانى به حال او نخواهد داشت بلكه نافع براى اوست اينك براى بدست آوردن آنها از حسن اقتصاد و ميانه روى استفاده كرده و از خدا كمك بخواه كه جز بكمك او وسيله ديگرى براى وصول به اين هدف ميسر نخواهد بود .\r\n\r\nفصل 8 گفتار او در بارهء توبه و واداشتن به آن\r\n. ( 2 ) كسى كه توبه از گناه را بتأخير بيندازد آدم مغرورى است و همواره كارى را بآينده محول كردن نشانه سرگردانى است و در كار خدا تعلل كردن موجب هلاكت و بيچارگى است و انجام گناه و اصرار بر آن باعث ايمنى از مكر خداست و بجز از مردم زيانكار ديگران از مكر او خود را در امان نميدانند .\r\nاخبارى كه مشتمل بر كلمات حكمت آميز آن حضرت است در خصوص علم و حكمت و بيان حقايق الهى و ادلهء استوار و پارسائى و پند و اندرز و فنون علميه بيشتر از آنست كه بتوان به زبان آورد يا در كتاب نگاشت و ما همان مقدارى كه در اينجا آورديم به خوبى ميتواند نظر ما را تأمين كند و خدا توفيق دهنده حق و صوابست .\r\n\r\n","description":"","footnote":"","page_name":" 551 ","page_number":207},
  {"content":"\r\n\r\n\r\nفصل 9 [ در ستايش سيد حميرى امام صادق ع را 
  ]\r\n( 1 ) سيد اسماعيل حميرى كه از سرايندگان نامى عصر حضرت صادق ع بود نخست مرام كيسانيه را داشت و هنگامى كه متوجه شد حضرت صادق ( ع ) از مرام او بيزارى ميجويد دست از مذهب خود برداشته و به آئين جعفرى گرائيده و اشعارى بدين مضمون در ستايش آن حضرت و بازگشت از مذهب قديمى خود سرود .\r\nاى مسافرى كه با ناقه قوى و تندرو بيابانها را مىپيمائى و بجانب مدينه حركت ميكنى چون بهدايت خدا وارد مدينه شدى و بديدار جعفر ع نائل آمدى بگو اين دوست خدا و اى پسر كسى كه داراى اخلاق پسنديده است بسوى خدا بازگشتم و از تو ميخواهم در پيشگاه خدا از من شفاعت كنى تا گناه چندين هنگام كه همواره در بارهء آن ميكوشيدم ببخشايد و چنان كه ميدانيد گفتار من راجع به پسر خوله از نظر ديانت به او و دشمنى با شما نبوده ليكن از وصى محمد كه هيچ گاه بدروغ نميگفته شنيده‌ايم كه ولى امر ساليان چندى مانند آدم بيمناك پنهان مىشود و به جائى ميرسد كه بايد متعلقات او را تقسيم كنند كه گويا در آسمانهاى مرتفع مخفى شده اينك اگر بفرمائى چنان گفتار تو حق و فرمان تو بدون هيچ گونه تعصبى قابل اجراست و پروردگار عالم گواه است فرمان تو بر تمام بندگان از گنهكار و ثواب كار حجت است كه بفرمائى ولى امر و قائم آل محمد كه به دو متوجه و از لقاء او خرسنديم كسى است كه غيبت او طولانى است و چون ظاهر\r\n\r\n","description":"","footnote":"","page_name":" 552 ","page_number":208},
  {"content":"\r\n\r\nشود ، شرق و غرب عالم را پر از عدل خواهد كرد .\r\nاز اين سروده استفاده مىشود سيد ، از مرام كيسانى دست برداشته و قائل به امامت حضرت صادق ع شده و ثابت كرده كه دعوت به امامت در روزگار آن حضرت از طرف شيعه علنى بوده و او قائل به غيبت امام زمان ع و غيبت هم يكى از نشانهاى اوست كه اماميه بدان معترف‌اند .\r\n\r\nباب چهاردهم در بيان فرزندان حضرت صادق ع و عدد آنها و اسامى و بخشى از اخبارشان\r\n( 1 ) آن حضرت ده فرزند داشته 1 - اسماعيل 2 - عبد اللَّه 3 - ام فروه كه مادرشان فاطمه بنت الحسين بن على السجاد بوده 4 - موسى 5 - اسحاق 6 - محمد كه مادرشان ام ولد بوده 7 - عباس 8 - على 9 - اسماء 10 - فاطمه مادرانشان متفرق بوده‌اند اسماعيل در ميان تمام برادران از همه بزرگتر بود و حضرت صادق ع او را از ساير فرزندان دوستر ميداشت و بهتر از همه به او مهربانى ميكرد و عدهء از شيعه خيال ميكردند او پس از پدرش بجاى او مىنشيند و بمنصب خلافت نائل ميگردد زيرا از همه برادران بزرگتر و پدرش هم او را بسيار دوست ميدارد و احترام مىكند اسماعيل در روزگار پدر بزرگوارش در عريض وفات يافت ارادتمندان حضرت صادق ع جنازهء او را بدوش گذارده در مدينه حضور پدر والاگهرش آورده و در بقيع مدفون ساختند .\r\nگويند حضرت صادق ع در وفات او سخت متأثر بود و بىتابى بسيارى ميكرد و بدون كفش و\r\n\r\n","description":"","footnote":"","page_name":" 553 ","page_number":209},
  {"content":"\r\n\r\nعبا زير جنازهء او آمد و تا پيش از دفن چند مرتبه دستور داد جنازهء او را به زمين گذاردند و كفن از روى او برداشتند و حضرت به صورت او مينگريست و غرضش از اين عمل آن بود تا آنها كه گمان خلافت او را پس از حضرتش داشتند يقين كنند كه درگذشته و از دنيا رفته .\r\nو چون اسماعيل درگذشت برخى از آنها كه ميگفتند او امام پس از حضرت صادق ع است از امامت او بازگشتند . و بعضى ديگر كه از خواص حضرت و راويان از آن جناب نبوده بلكه كمتر بمجلس آن حضرت بار مييافتند عقيده‌مند بحيات او شدند .\r\nو چون امام صادق ع رحلت كرد عدهء از آن حضرت به امامت حضرت موسى بن جعفر ع معتقد شدند و ديگران به دو دسته تقسيم شدند دستهء اسماعيل را مرده دانسته و فرزندش محمد را جانشين او خيال كرده و گفتند پسر از برادر شايسته‌تر بمقام پدر است .\r\nديگران خود اسماعيل را زنده ميدانستند كه امروز معدودى بيش از آنها باقى نمانده و اين دو دسته را اسماعيليه ميگويند .\r\nو عقيدهء معروف آنها اينست كه نامبردگان امامت را پس از اسماعيل تا آخر الزمان منحصر به فرزندان او ميدانند .\r\n\r\nفصل 1 [ شرح حال فرزندان امام صادق ع 
  ]\r\n( 1 ) عبد اللَّه پس از اسماعيل از بزرگترين فرزندان حضرت صادق ع بود ليكن چنانچه بايد پدرش از او احترام نميكرد و با پدر بزرگوارش از نظر عقيده و مرام مخالفت داشت و باحشويه رفت و آمد\r\n\r\n","description":"","footnote":"","page_name":" 554 ","page_number":210},
  {"content":"\r\n\r\nميكرد و بمذهب مرجئه تمايل ميورزيد و پس از پدرش ادعاى امامت كرد و ميگفت چون من اكبر اولادم امامت حق منست و به همين مناسبت عدهء از ياران حضرت صادق ع به او گرويدند و خوشبختانه طولى نكشيد عدهء زيادى از آنها از وى برگشته و به امامت حضرت موسى بن جعفر اعتقاد پيدا كردند زيرا دانستند كه عبد اللَّه به غير از ادعا ، مطلب ديگرى ندارد و آدمى ناتوانست ليكن حضرت موسى بن جعفر سيدى بزرگوار و امامى عاليمقدار و حقانيت و براهين امامت او بر همگان لايح و آشكار است در عين حال عدهء كمى بعقيدهء خود باقيمانده و عبد اللَّه را به پيشوائى برگزيده و آنان بعنوان فطحيه شهرت كردند زيرا عبد اللَّه مردى فيل پا بود و آدمى كه چنين باشد او را افطح مىنامند .\r\nو هم گفته‌اند علتى كه نامبردگان را فطحى گفته‌اند براى اينست كه مبلغ آنان و شخصى كه عبد اللَّه را بعنوان امامت معرفى ميكرد مردى بود بنام عبد اللَّه بن افطح .\r\n( 1 ) 3 - اسحق بن جعفر : مردى دانشمند و نيكوكار و متقى و مجتهد بود و مردم احاديث و آثارى از او روايت كرده‌اند .\r\nابن كاسب هر گاه روايتى از او نقل ميكرد ميگفت حدثنى الثقة الرضى اسحاق بن جعفر .\r\nاسحاق ، برادر والاگهرش حضرت موسى بن جعفر را بامامت مىشناخت و از پدر تاجدارش تصريح بر امامت حضرت مشار اليه را روايت ميكرده .\r\n( 2 ) 4 - محمد بن جعفر : مردى دلاور و با سخاوت بود روزى را روزه ميگرفت و روزى را افطار ميكرد و هم‌عقيده با زيديه بود و معتقد بود بايد براى نابودى دشمنان دين خروج كرد .\r\n\r\n","description":"","footnote":"","page_name":" 555 ","page_number":211},
  {"content":"\r\n\r\nاز همسرش خديجه دختر عبد اللَّه بن الحسين ع نقل شده ميگفت هيچ گاه اتفاق نيفتاد محمد جامهء بپوشد و از خانه بيرون رود و با همان لباس بازگردد و عادتش آن بود هر روز يك گوسفند براى ميهمانان خود ذبح ميكرد .\r\nمحمد سال صد و نود و نه در مكه عليه مأمون قيام كرد و زيديه جاروديه با وى همداستان شدند عيسى جلودى از جانب مأمون براى سركوبى آنان مأموريت يافت و بالاخره جمعيت آنان را متفرق ساخت و محمد را اسير كرده پيش مأمون فرستاد .\r\nچون حضور مأمون باريافت مأمون ، مقدمش را گرامى داشته و او را نزديك خود نشانيد و صله و جايزهء مناسبى به او داد و با مأمون در خراسان بسر ميبرد و با بنى عمش سوار ميشد و مأمون كارهائى از او متحمل ميشد كه هيچ سلطانى از رعيت خود نظير آنها را تحمل نميكرد .\r\nگويند مأمون حاضر نميشد به بيند محمد با عدهء از طالبيها كه سال دويست بر وى خروج كرده سوار شوند به همين جهت توقيعى خطاب بنامبردگان صادر كرد « از اين تاريخ به بعد همراه با محمد سوار نشده بلكه با عبد اللَّه الحسين سوار شويد » نامبردگان امتناع كرده و به خانه نشستند ، مأمون بار ديگر توقيعى صادر كرده گفت با هر كه ميخواهيد سوار شويد آنها همه مانند پيش همراه محمد سوار ميشدند و به دربار مأمون ميرفتند و چون او بازمىگشت آنها نيز با وى باز ميگرديدند .\r\nموسى بن سلمه گفته به محمد خبر دادند غلامان ذو الرياستين هيزمهائى كه غلامان تو خريده .\r\nگرفتند و آنها را زدند ، محمد متأثر شده دو تا برد پوشيده و چند چوب دست بزرگ با خود برداشته رجز ميخواند كه مرگ از زندگانى با ذلت بهتر است و گروهى با وى همراه بودند محمد هيزمها را از غلامان\r\n\r\n","description":"","footnote":"","page_name":" 556 ","page_number":212},
  {"content":"\r\n\r\nذو الرياستين گرفته و آنها را زد .\r\n( 1 ) اين خبر بمأمون رسيده به ذو الرياستين ابلاغ كرد با محمد ملاقات كن و پوزش بخواه و از كار بر خلاف قاعده غلامان خود اعتذار بجو موسى بن سلمه گويد من حضور محمد نشسته بودم به او اطلاع دادند ذو الرياستين به منزل شما مىآيد محمد دستور داد ذو الرياستين بايد روى زمين بنشيند آنگاه تمام فرشهاى اطاق را به غير از محلى كه خود محمد نشسته بود جمع كردند چون ذو الرياستين وارد شد محمد از او احترامى نكرد بالاخره ذو الرياستين روى زمين نشست و از كار غلامان خود پوزش خواست و حق را بمحمد داد .\r\nمحمد در خراسان وفات يافت و هنگامى كه مأمون از درگذشت او باخبر شد سوار شد تا بتشييع جنازهء او حاضر شود ديد اصحاب وى جنازهء او را غسل داده ميخواهند به آرامگاه ببرند مأمون بمجردى كه تابوت او را ديد از مركب پياده شد و آمد زير دو چوب تابوت را گرفته خارج نشد تا جنازه نزديك قبر رسيد آنگاه خود پيش آمده و بر آن نماز گذارد چون جنازه را وارد قبر كردند خود نيز به اندرون قبر رفته و همان جا بود تا سرداب قبر را ساخته آنگاه بيرون آمده كنار قبر ايستاد تا قبر را از خاك انباشته كردند .\r\nعبيد اللَّه بن الحسين بوى خطاب كرده گفت امير امروز رنج فراوان ديد هر گاه سوار شده مراجعت فرمايد به حال او سازگارتر است .\r\nمأمون گفت اين شخص همان كسى است كه از دويست سال پيش حق پيوند و قرابتش قطع شده بود .\r\n\r\n","description":"","footnote":"","page_name":" 557 ","page_number":213},
  {"content":"\r\n\r\n( 1 ) اسماعيل بن محمد گفته در آن روز كه جنازهء پدرم را دفن ميكردند من كنار برادرم ايستاده و مأمون كنار قبر بود به برادرم پيشنهاد كردم هر گاه امروز از مأمون بخواهيم تا در خصوص قروض پدرمان انديشهء كند بسيار بموقع است زيرا ممكن است فرصت ديگرى مانند امروز بدست نياوريم در اين گفتگو بوديم مأمون پيش قدم شده پرسيد پدر شما چه مقدار قرض داشت گفتيم بيست و پنج هزار دينار گفت خدا قرض او را ادا فرمود و پرسيد وصى پدر شما كيست ؟ گفتيم فرزندى در مدينه داشت بنام يحيى او را وصى خود قرار داده بود ، مأمون گفت آن فرزند در مدينه نبوده بلكه در مصر است ما هم ميدانستيم او در مصر سكونت دارد و نميخواستيم او باخبر شود زيرا ميدانستيم هر گاه بگوئيم او از مدينه بمصر هجرت كرده ممكن است اسباب زحمتش را فراهم سازد .\r\n( 2 ) 5 - على بن جعفر : احاديث بسيارى روايت كرده و همواره با احتياط سر و كار داشت و بزرگى پرهيزكار و دانشمند بود و هميشه با برادر تاجدارش حضرت موسى بن جعفر ع ملازم بود و اخبار بسيارى از آن حضرت روايت كرده .\r\n( 3 ) 6 - عباس بن جعفر : مرد فاضل و بزرگوارى بود .\r\n( 4 ) 7 - موسى بن جعفر : بزرگوارترين فرزندان حضرت صادق ع بود و قدر و عظمتش از همه بيشتر و شهرت عمومى داشت و در عصر آن حضرت كسى بسخاوت و كرامت او نبود و از همه مردم پارساتر و پرهيزگارتر و بزرگوارتر و داناتر بود .\r\nعدهء بسيارى از ارادتمندان پدر بزرگوارش او را امام ميدانند و در برابر اوامر او تسليمند و از\r\n\r\n","description":"","footnote":"","page_name":" 558 ","page_number":214},
  {"content":"\r\n\r\nپدر او نصوص بسيارى در امامت او روايت كرده‌اند و او را خليفه پدرش ميدانند و امور دينى خود را از او اخذ ميكردند و معجزات بسيارى كه همه حاكى از مرتبهء ولايت اوست از وى نقل كرده‌اند .\r\n\r\nباب پانزدهم احوال امام پس از حضرت صادق عليه السّلام و فرزندان و تاريخ تولد و ادله امامت و مدت عمر و خلافت و زمان وفات و سبب شهادت و مرقد و مختصرى از اخبار و فضائل او\r\n( 1 ) چنانچه پيش از اين گفتيم امام پس از حضرت صادق ع فرزندش ابو الحسن موسى مشهور به عبد صالح بوده زيرا همه صفات فضل و كمال را داشته و پدرش او را بعنوان امامت پس از خود برگزيده و بمقام ولايت و خلافت مشار اليه تصريح فرموده .\r\nموسى بن جعفر سال صد و بيست و هشت در ابواء متولد شده و در بغداد ، ششم رجب سال صد و هشتاد و سه در سن پنجاه و پنج سالگى در زندان سندى بن شاهك رحلت فرموده و مادرش ام ولدى بوده بنام حميده بربريه .\r\nبنا بر اين سى و پنج سال پس از در گذشت پدر بزرگوارش امامت كرده كنيهء آن حضرت ابو ابراهيم و ابو الحسن و ابو على و شهرتش عبد صالح و معروف به كاظم بوده .\r\n\r\n","description":"","footnote":"","page_name":" 559 ","page_number":215},
  {"content":"\r\n\r\n\r\nفصل 1 [ نصوص امامت آن سرور 
  ]\r\n( 1 ) چنانچه گفتيم مكرر در مكرر پدر بزرگوارش به امامت او تصريح كرده اينك در اين فصل ، اخبارى كه دليل بر امامت نامبرده است بيان ميكنم .\r\nمفضل بن عمرو معاذ بن كثير و عبد الرحمن بن حجاج و فيض بن مختار و يعقوب سراج و سليمان بن خالد و صفوان جمال و امثال ايشان كه همه از پير مردان اصحاب حضرت صادق ع و مخصوصان و موثقان از فقهاء و نيكوكاران دربار آن حضرت بوده‌اند از حضرت او روايت كرده‌اند كه آن جناب بالصراحه موسى ابن جعفر ع را بعنوان امامت پس از خود معين كرده كه از پيشواى شيعيانست .\r\nو همين معنى نيز از دو برادرش اسحق و على كه مردمى فاضل و پرهيزكار بوده و آنان را همگان بلا خلاف بفضل و پرهيزكارى شناخته‌اند روايت شده .\r\n( 2 ) مفضل گويد حضور حضرت صادق ع مشرف بودم ابو ابراهيم موسى كه جوانى تازه سال بود وارد شد حضرت صادق ع به من فرمود اين جوان وصى من است و پس از رحلت من مسند خلافت الهى بوجود او مباهات مىكند و هر گاه يكى از دوستانت كه مورد اطمينان بود ميتوانى او را به همين سمت معرفى كنى .\r\n( 3 ) معاذ بن كثير گويد به حضرت صادق ع عرضه داشتم آرزومندم همانطور كه خداى متعال نعمت وجود ترا به پدر بزرگوارت روزى فرمود و اين منزلت را به تو اعطا نمود بشما هم پيش از رحلتتان فرزندى بدان منزلت و مقام عنايت فرمايد ، فرمود خداى متعال ترا بآرزويت نائل كرد ، پرسيدم آن بزرگ كه بايد\r\n\r\n","description":"","footnote":"","page_name":" 560 ","page_number":216},
  {"content":"\r\n\r\nپس از شما حائز مقام ولايت شود كيست ؟ اشاره به عبد صالح كه آن روز فرزندى تازه سال و خوابيده بود نموده و فرمود اين فرزند ، امام پس از منست .\r\n( 1 ) عبد الرحمن حجاج گويد به خانه حضرت صادق ع شرفياب شده و آن حضرت در اطاق معينى كه آنجا را مسجد براى خود قرار داده بود بدعا مشغول بود و حضرت موسى بن جعفر ع هم طرف راست آن جناب نشسته و آمين ميگفت : من عرض كردم ميدانيد مدتها است حضور شما رفت و آمد ميكنم و به خدمت ميپردازم اينك ميخواستم بدانم ولى امر پس از شما كيست ؟ فرمود اى عبد الرحمن همانا فرزندم موسى ، زره رسول خدا را پوشيد و بر اندام او راست آمد و او امام پس از منست ، من عرضكردم پس از اين ديگر حجتى براى تعيين امام پس از شما نميخواهم .\r\n( 2 ) فيض مختار گويد به حضرت صادق ع عرضكردم دست مرا بگيريد و از آتش جهنم برهانيد امام پس از شما كيست ؟ همانوقت ابو ابراهيم كه جوان تازه سالى بود وارد شد فرمود امام شما همين جوانست اگر ميخواهى از آتش جهنم رهائى پيدا كنى بايد دست از دامن اين جوان برندارى .\r\n( 3 ) منصور بن حازم گويد به حضرت صادق ع عرضه داشتم در اينكه مردم مىميرند و از دنيا ميروند شك و شبههء نيست و هر گاه همين امر ناگوار هم براى شما پيش‌آمد كرد چه كسى حجت پس از شماست ؟\r\nحضرت موسى بن جعفر ع كه پنجساله بود در آن حال حضور داشت و عبد اللَّه بن جعفر نيز نشسته بود حضرت صادق ع دست بشانهء راست موسى ع زده فرمود امام پس از من و پيشواى شما اين آقاست .\r\n( 4 ) عيسى بن عبد اللَّه كه از نواده‌هاى حضرت امير المؤمنين ع بود به حضرت صادق ع عرضكرد هر گاه\r\n\r\n","description":"","footnote":"","page_name":" 561 ","page_number":217},
  {"content":"\r\n\r\nسانحه رحلت شما كه آرزومندم آن روز را نبينم پيش‌آمد كرد بچه كسى اقتدا كنيم و مهمات دينى خود را از او اخذ نمائيم حضرت صادق ع بفرزندش موسى ع اشاره كرد عرضكردم اگر خداى نكرده همين پيش آمد براى موسى ع اتفاق افتاد فرمود بفرزندش عرضكردم اگر براى فرزندش نيز همين واقعه اتفاق افتاد فرمود به فرزند فرزندش عرضكردم اگر براى او هم همين واقعه رخ داد و برادر بزرگ و فرزندى داشت كداميك را براى پيشوائى برگزينيم فرمود فرزندش و همين معنى را براى هميشه در نظر داشته باشيد .\r\n( 1 ) طاهر بن محمد ميگفت روزى حضرت صادق ع فرزندش عبد اللَّه را سرزنش ميكرد و ميفرمود چرا مانند برادرت نيستى و چه امرى نميگذارد رويه او را دارا شوى ! سوگند به خدا نورى در او مشاهده مىكنم كه در تو اثرى از آن نمىبينم ، عبد اللَّه از اين سخن به شگفت آمده عرضكرد : مگر پدر من و او و اصل من و او يكى نيست ؟ ! فرمود آرى ليكن او از منست و تو پسر منى .\r\n( 2 ) يعقوب سراج گفت حضور حضرت صادق ع شرفياب شده ديدم آن حضرت كنار گهواره حضرت ابو الحسن موسى ع ايستاده و مدتى با كودك گهوارهء خود رازهائى ميگفت من نشستم تا حضرت او از راز نهانى فارغ شده آنگاه باحترام حضرت از جا برخاستم به من فرمود نزديك مولاى خودت بيا و بر او سلام كن من حسب الامر نزديك رفته عرض سلام كردم كودك گهوارهء كه بر پيران عالم استادى توانا بود سلام مرا به زبان فصيحى پاسخ داد و فرمود هم اكنون به خانه برو و نام دخترت را كه ديروز نامگذارى كردهء تغيير بده زيرا آن نامى است كه خدا دوست نميدارد .\r\nآرى چنان بودى دخترى داشتم و او را حميراء ناميده بودم .\r\nحضرت صادق ع فرمود فرمان فرزندم را به كار بند كه نجات در آنست .\r\n\r\n","description":"","footnote":"","page_name":" 562 ","page_number":218},
  {"content":"\r\n\r\n( 1 ) سليمان خالد گفته روزى حضور حضرت صادق ع شرفياب بوديم حضرت صادق ع فرزند بزرگوارش ابو الحسن را بحضور طلبيده بما فرمود امام پس از من اين فرزند است و بر شما لازم است از فرمان او خوددارى ننمائيد .\r\n( 2 ) صفوان جمال مىگويد از حضرت صادق ع پرسيدم خليفه و امام پس از شما كيست ؟ فرمود پيشوا و امام مردم كسى است كه بلهو و لعب نمىپردازد در آن هنگام حضرت ابو الحسن كه خورد سال بود و برهء همراه داشت وارد شد و به آن بره ميفرمود براى پروردگارت سجده كن .\r\nحضرت صادق ع فرزند بزرگوارش را به سينه چسبانيده فرمود پدر و مادرم فداى تو اى فرزند كه بلهو و لعب اوقاتت را نمىگذرانى .\r\n( 3 ) اسحق بن جعفر گفته روزى حضور پدر بزرگوارم بودم على بن عمر معروض داشت هر گاه پيش - آمد ناگوار رحلت شما ما را اندوهناك بسازد در امور دينى خود بچه كسى بايد رجوع كنيم و مردم چه بايد انجام دهند ؟ فرمود امام شما بزرگى است كه دو جامه زرد پوشيده و داراى دو گيسوان است و هم اكنون خورشيد جمال او از در طالع خواهد شد فاصلهء نشد دو دست مبارك ظاهر شد و درب اطاق را گشوده حضرت ابو ابراهيم كه دو جامه زرد پوشيده وارد گرديد .\r\n( 4 ) على بن جعفر ميگفت پدر بزرگوارم بگروهى از خواص و نزديكان خود توصيه ميفرمود تا ميتوانيد دست از نيكى بفرزندم موسى ع بر مداريد زيرا او از همه فرزندان من برتر و بالاتر است و او\r\n\r\n","description":"","footnote":"","page_name":" 563 ","page_number":219},
  {"content":"\r\n\r\nخليفهء پس از من و جانشين من و حجت خداست بر همه آفريدگان خدا .\r\nو على بن جعفر اعتماد عجيبى به برادرش موسى داشت و همواره ملازم آن جناب بود و كوشش بسيارى داشت كه امور دينى خود را از او اخذ نمايد و مسائل مشهورى دارد كه از برادر بزرگوارش سؤال كرده و پاسخهائى از آن جناب شنيده .\r\nو اخبار در بارهء ادله امامت آن حضرت بيشتر از آنست كه ما در اينجا آورده و توصيف نموديم .\r\n\r\nباب شانزدهم معجزات و خوارق عادات .\r\n( 1 ) هشام بن سالم گفته پس از رحلت حضرت صادق ع من و محمد بن نعمان معروف به صاحب الطاق در مدينه بوديم ديديم مردم گرد عبد اللَّه درآمده و او را پس از درگذشت پدرش امام ميدانند و مى - خواهند با او بعنوان ولايت بيعت كنند ما در حالى كه مردم اطرافش را گرفته بودند بر او وارد شده پرسيديم نصاب زكات چقدر است ؟ گفت در هر دويست درهمى ، پنج درهم پرسيديم در صد درهم چه مقدار ؟\r\nگفت دو درهم و نيم ! از اين پاسخ تعجب كرده گفتيم به خدا سوگند ، مرجئه هم‌چنين عقيدهء نخواهند داشت ، عبد اللَّه گفت به خدا قسم منهم نميدانم مرجئه در اين خصوص چه عقيدهء دارند ! هشام گويد ما دست خالى و بلكه گمراه كه نميدانستيم چه بايد كرد و بچه كسى پناهنده بايد شد از خانه عبد اللَّه بيرون آمده و باتفاق ابو جعفر احول وارد يكى از كوچه‌هاى مدينه شده و مىگريستيم و\r\n\r\n","description":"","footnote":"","page_name":" 564 ","page_number":220},
  {"content":"\r\n\r\nنميدانستيم بكجا توجه كنيم : ( 1 ) با خود مىگفتيم اكنون كه امام صادق ع رحلت كرده به طرف مرجئه متوجه شويم يا بجانب قدريه و معتزله و زيديه آهنگ نمائيم همچنان با امثال اين انديشه‌ها و اين سخنان در نبرد بوديم ناگهان پيرمرد ناشناسى پيدا شد با دست به طرف من اشاره كرد ، من از اينكه وى آدم ناشناسى است خيال كردم يكى از كارآگاهان ابو جعفر منصور است زيرا او در مدينه جاسوسانى مقرر كرده بود تا به‌بينند پس از رحلت حضرت صادق ع مردم شيعه به چه كسى متوجه مىشوند تا او را گرفته گردن بزنند منهم با اين سابقه كه داشتم گمان كردم نامبرده يكى از جاسوسان اوست به احول گفتم دور شو كه من بر خود و تو بيمناكم زيرا اين مردى كه به من اشاره مىكند مسلما شخص من مورد توجه او هستم و به تو كارى ندارد بنا بر اين از من فاصله بگير و به هلاكت خودت اعانت نكن او هم بطورى كه من دستور داده بودم از من دور شد .\r\nآنگاه من بهمراه آن پيرمرد ناشناس راه افتادم و يقين داشتم به هيچ وجهى از دست او رهائى پيدا نخواهم كرد و همواره با وى ميرفتم و در مسير راه بقدرى بيچاره شده بودم كه نزديك بود جان تسليم كنم تا هنگامى كه بكنار خانه حضرت ابو الحسن موسى ع رسيدم ، پيرمرد مرا در آنجا رها كرده و خود بازگشت من كه تا اندازه راحت شدم و دانستم كه همه افكارم نابجا بوده نفس آسوده كشيدم چشمم بغلامى افتاد كه كنار منزل ايستاده مرا اذن دخول داد ، چون وارد شدم ذات اقدس حضرت ابو الحسن موسى ع را زيارت نمودم حضرتش بلافاصله فرمود پيش من بيا پيش من بيا نه بجانب مرجئه ( خوارج ) برو و نه به سوى قدريه و معتزله و زيديه توجه كن .\r\nعرضكردم فداى شما پدر شما رحلت كرد فرمود آرى عرضكردم وفات كرد فرمود آرى عرض كردم پس از او به چه شخصى بايد رجوع كنيم فرمود ان شاء اللَّه خداى متعال ترا به زودى به خدمتگزارى او مشرف\r\n\r\n","description":"","footnote":"","page_name":" 565 ","page_number":221},
  {"content":"\r\n\r\nميسازد ( 1 ) عرضكردم برادر شما عبد اللَّه خيال مىكند او امام پس از پدر شماست فرمود عبد اللَّه مىخواهد بنده خدا نباشد ، عرضكردم پس امام ما كيست ؟\r\nفرمود به زودى خداى متعال دست ترا بدامن او مشرف خواهد كرد عرضكردم آيا شما امام پس از پدرتان هستيد ؟ فرمود چنين نمىگويم من با خودم گفتم راه سؤال را اشتباهى پيمودم عرضكردم آيا شما امامى داريد كه پيروى او بر شما لازم باشد ؟ فرمود نه .\r\nدر اين حال چنان هيبت و عظمتى از آن بزرگوار در دل من ايجاد شد كه جز خدا ديگرى اطلاع نداشت . عرضكردم اجازه ميدهيد همچنان كه حضور پدر عاليمقامتان ميرسيدم و پرسشهائى مىكردم از شما هم سؤالى بنمايم فرمود آرى هر چه مىخواهى بپرس پاسخ مىشنوى در عين حال مواظب باش آنچه شنيده براى كسى نگوئى كه به هلاكت خواهى رسيد .\r\nمن شروع كردم به پرسش نمودن ، پاسخها را مطابق با سؤال جواب ميداد و آن حضرت را درياى ژرفى يافتم كه كم و كاست ندارد عرضكردم شيعيان پدر شما اكنون در ضلالت افتاده و نميدانند در امور دينى خود بچه شخصى رجوع كنند آيا اجازه ميدهيد وجود محترم شما را به آنان معرفى كنم و مردم را به امامت شما دعوت نمايم اگر چه ساعتى قبل از من التزام گرفتيد كه مردم را از اين نعمتى كه برخوردار شده‌ام باخبر نسازم و ملاقات با شما را كتمان نمايم .\r\nفرمود هر يك از آنان را كه ميدانى ممكن است مايل بصراط هدايت بوده و در صدد حق و حقيقت‌اند مقام امامت را به آنان معرفى كن و ضمنا از آنها پيمان گرفته زنهار مقام مشار اليه را همه جا و نزد همه كس شهرت ندهند كه سرانجام به هلاكت منجر مىشود و اشاره بگلوى نازنينش فرمود .\r\nهشام مىگويد چون از حضور اقدسش مرخص شدم با ابو جعفر احول ملاقات نمودم ، گفت چه پيش‌آمدى كرد و كارت بكجا رسيد گفتم خوشبختانه درب هدايت به روى من گشوده شد و خورشيد امامت در آسمان قلب من پرتو افكند و قصه شرفيابى را به او گفتم ( 2 ) و پس از اين با زراره و ابو بصير ملاقات نمودم\r\n\r\n","description":"","footnote":"","page_name":" 566 ","page_number":222},
  {"content":"\r\n\r\nو قصه مزبوره را به آنها ابلاغ كردم آنان نيز حضور انور شرفياب شده سؤال و جواب فيما بين برقرار شده در نتيجه آنها هم بار آرزو را بدربار همايون او فرود آوردند و همچنان با شيعيان ديگر كه ملاقات مى - كرديم مقام امامت را معرفى مينموديم و مردم دسته دسته شرفياب ميشده تسليم مىگرديدند مگر آنها كه از عمار ساباطى پيروى مىكردند از نعمت ولايت محروم ماندند .\r\nبارى پس از معرفى از مقام ولايت ، مردم كم كم از اطراف عبد اللَّه پراكنده شده و جز عده قليلى از بيچارگان دنيا و آخرت ديگرى بمحضر او حضور پيدا نمىكرد .\r\nرافعى گويد پسر عمى داشتم بنام حسن بن عبد اللَّه كه مردى منزوى و از همه مردم معاصرش پارساتر بود و سلطان وقت بر اثر كوشش و پافشارى كه نامبرده در دين داشت از وى چشم ميزد و گاهى از اوقات طورى با سلطان روبرو ميشد و او را امر بمعروف و نهى از منكر مىكرد كه پادشاه را بخشم مى - آورد و شاه چون صلاح مقام سلطنتش در آن ميديد با وى بدرفتارى نكند به آزارش نمىپرداخت و اين پيش آمد مدتها برقرار بود تا روزى وارد مسجد شده در آنجا حضرت ابو الحسن موسى ع نيز تشريف داشت حضرت به او اشاره كردم چون نزديك آمده فرمود اى ابو على چقدر اين رويه‌اى كه براى خود انتخاب نمودهء مورد علاقه منست و مرا مسرور مىكند ليكن بايد بگويم معرفتت كم است بهتر آنست در صدد معرفت برآئى .\r\nعرضكرد فداى تو ، معرفت چيست ؟ فرمود فقه بياموز و حديث فراگير ، عرضكرد از چه كسى فقه و حديث ، بياموزم ؟ فرمود از فقهاء مدينه آنگاه آنچه را كه فراگرفته‌اى به من عرضه بدار تا صحت و سقم آنها را براى تو بيان كنم .\r\nپسر عموى من حسب الامر بفراگرفتن فقه و حديث پرداخت و تقريراتى كه ياد گرفته و شنيده بود آنها را نوشته بحضور انور عرضه داشت حضرت همه را از درجه اعتبار اسقاط كرد و خط بطلان بر\r\n\r\n","description":"","footnote":"","page_name":" 567 ","page_number":223},
  {"content":"\r\n\r\nآنها كشيد و فرمود بازهم در صدد معرفت برآى و از آن تعقيب كن .\r\n( 1 ) نامبرده كه مردى متدين و نميخواست هيچ دقيقه از دقايق دين را نابود گذارد همواره همراه موسى بن جعفر ع بود و از آن حضرت دور نميشد تا آنكه روزى حضرت بخارج شهر تشريف مىبرد در راه با آن جناب ملاقات كرد عرضكرد فداى شما اينك در پيشگاه خدا حجت بر شما تمام مىكنم كه بايد مرا بدان چه معرفت آن واجب است دلالت فرمائيد .\r\nحضرت ع حقوق امير المؤمنين ع و آنچه را بايد بدان معرفت پيدا كرد و نيز حقوق حسن و حسين و على بن الحسين و محمد بن على و جعفر بن محمد و امامت آنها را بيان كرد و ساكت ماند ، وى پرسيد امروز چه كسى بمنصب امامت نامزد شده و پيشواى مردم است ؟ فرمود اگر او را به تو معرفى نمايم از من مىپذيرى ؟ عرضكرد آرى . فرمود امام بر حق و پيشواى خلق ، امروز منم . عرضكرد براى ادعاى خود دليلى هم داريد فرمود نزديك بفلان درخت مغيلان رفته و به آن بگو موسى بن جعفر ميگويد نزديك ما بيا ، وى پيغام حضرت را به آن درخت رسانيد بلافاصله زمين را شكافته حضور حضرت رسيد ، حضرت باز اشاره كرده به محل اول خود بازگشت .\r\nپسر عموى من كه اين معجزه را ديد ايمان آورد و از آن به بعد سكوت اختيار كرد و از آن به بعد كسى او را نديد كه سخنى بگويد .\r\nابو بصير گويد به حضرت ابو الحسن موسى ع عرضه داشتم فداى شما امام را بچه صفتى بايد شناخت ؟ فرمود صفات چنديست كه بايد امام داراى آنها باشد نخستين آنها آنست كه پدرش او را بعنوان امامت تعيين كرده و او را به پيروان خود معرفى نمايد و بدين وسيله حجيت او بمرحله ثبوت برسد دوم از\r\n\r\n","description":"","footnote":"","page_name":" 568 ","page_number":224},
  {"content":"\r\n\r\nهر چه مىپرسند پاسخ بدهد و چون از سؤال باز بمانند خود او به سخن گفتن آغاز نمايد و از آينده خبر دهد و با هر كسى به زبان خودش سخن بگويد .\r\n( 1 ) آنگاه فرمود اى ابو محمد هنوز كه از اينجا خارج نشدهء نشانه از حقانيت امام براى تو بيان خواهم نمود فاصله نشد مردى از خراسانيها وارد شد با آن جناب به زبان عربى گفتگو مىكرد و حضرت به زبان پارسى پاسخ او را داد . آن مرد خراسانى بعرض رسانيد مخصوصا به زبان تازى با شما سخن گفتم زيرا خيال مىكردم شما به خوبى از زبان پارسى و آئين آن اطلاع نداريد ، فرمود هر گاه منهم نتوانم به خوبى از عهده زبان پارسى برآيم و با تو سخن بگويم پس چه مزيتى بر تو دارم .\r\nسپس فرمود اى ابو محمد امام از همه زبانها باخبر و آئين گفتگوى با هر كسى را به خوبى مى - داند و از زبان مرغان و هر ذى روحى با اطلاع است .\r\nابن سنان گفته يكى از روزها هرون الرشيد جامه‌هائى بعنوان صله و جائزه براى على بن يقطين فرستاد و در ميان آنها جامه شاهانه طلابافى نيز وجود داشت ، على همه آن جامه‌ها و حتى همان جامه را نيز با مقدارى پول كه مطابق معمول بعنوان خمس براى آن جناب ميفرستاد به حضور انور تقديم داشت .\r\nچون آن هدايا تقديم حضور مبارك شد حضرت همه جامها و پولها را پذيرفته جامه مزبور را برگردانيده و به على بن يقطين نوشت اين جامه را نيكو نگهدارى كن و از دست مده زيرا روزى به آن جامه احتياج پيدا خواهى كرد .\r\nعلى از اينكه حضرت ابو الحسن آن جامه را نپذيرفته مشكوك ماند ليكن نميدانست جهت نه - پذيرفتن آن چه بوده و بالاخره همچنان كه دستور داشت آن جامه را محافظت كرده و منتظر نتيجه بود .\r\n\r\n","description":"","footnote":"","page_name":" 569 ","page_number":225},
  {"content":"\r\n\r\n( 1 ) چند روزى كه از اين پيش‌آمد گذشت هنگامى على بن يقطين بر يكى از غلامان مخصوص خود خشمگين شده او را از خدمت خويش معزول كرد .\r\nغلام از تمايل على به ابو الحسن باخبر بود و ميدانست در اوقات معينى پول و هدايا براى آن حضرت ميفرستد غلام كه از رويه تازه على سخت متأثر شده بود از فرصت استفاده كرده بحضور هرون سعايت كرده و گفت على بن يقطين ، موسى بن جعفر را امام ميداند و هر سال خمس ماليه‌اش را براى او ميفرستد و در فلان روز جامه زربفتى را كه خليفه به او اعطا نموده به جهت آن جناب گسيل داشته .\r\nهرون از شنيدن اين سخن خشمناك شده و گفت بايد تحقيقات لازمه را در اين خصوص بانجام بياورم و اگر چنان باشد كه تو مىگوئى او را خواهم كشت .\r\nهرون بلافاصله على بن يقطين را احضار كرد ، چون حضور يافت از وى پرسيد جامه زربفتى را كه به تو ارزانى داشتم بچه مصرف رسانيدى ؟\r\nگفت آن را در ظرف مخصوصى گذارده و خوشبو نموده و كاملا نگهدارى كرده هر روز از آن ظرف خارج مىكنم و محض تيمن و تبرك بدان مينگرم و ميبوسم و دوباره در محل خودش ميگذارم و شبانگاه نيز همين عمل را با وى انجام مىدهم .\r\nهرون دستور داد الساعه آن را حاضر كن على بن يقطين بيكى از كارمندان خود دستور داد به فلان اطاق منزل من ميروى كليد را از خزينه‌دار من ميگيرى و صندوق معينى را ميگشائى ظرف سر به مهر كرده‌اى را بحضور خواهى آورد ، فاصلهء نشد غلام ، همان ظرف سر به مهر را در برابر رشيد گذارد ( 2 ) دستور\r\n\r\n","description":"","footnote":"","page_name":" 570 ","page_number":226},
  {"content":"\r\n\r\nداد ( مهر از سر آن سفط گرفتند ) درب صندوقچه باز شد هرون جامهء زربفت را كه به بوى خوش آلوده و كاملا نگهدارى شده ديد آتش خشمش خاموش شد و به على بن يقطين گفت هم اكنون صندوقچه را به محل اوليش برگردان و به زودى بحضور بيا كه من پس از اين ، سخن ساعيان را در بارهء تو نمىپذيرم و فرمان داد جايزهء گرانبهاترى هم بمشار اليه دادند و گفت غلام ساعى و سخن چنين را هزار تازيانه بزنند و چون پانصد تازيانه بر اندام او وارد آمد درگذشت و پانصد تازيانه باقيمانده موكول به سوط جهنم شد .\r\nمحمد بن فضل گفته در خصوص مسح رجلين در هنگام وضو ميان اصحاب ما اختلاف بود كه آيا از سر انگشتان تا كعبين يا از كعبين تا سر انگشتانست .\r\nعلى بن يقطين نامهء حضور حضرت موسى بن جعفر ع تقديم كرده و عرضه داشت در خصوص مسح رجلين ، اصحاب ما اختلاف كرده‌اند هر گاه صلاح باشد دستور العملى براى من مرقوم فرمائيد تا مساوى با آن عمل كنم حضرت نامهء بدين مضمون مرقوم فرمود اختلافى را كه نوشته بودى اطلاع يافتم و اكنون دستور العمل تو بدين كيفيت است كه سه مرتبه مضمضه و سه مرتبه استنشاق مىنمائى و سه دفعه صورتت را ميشوئى و آب ميان موى ريش خود ميرسانى و دست را از انگشتان تا مرفقين ميشوئى و همهء سرت را مسح ميكنى و ظاهر دو گوش و باطن آنها را نيز دست ميكشى و پاهايت را سه مرتبه تا كعبين ميشوئى و از اين دستور العمل تجاوز نميكنى .\r\nچون اين نامه به على بن يقطين رسيد از آنچه حضرت ابو الحسن كه بر خلاف اجماع مردم شيعه مذهب است مرقوم فرموده بود سخت بشگفت آمد آنگاه با خود گفت آقاى من از آنچه مرقوم فرموده كاملا باخبر است و بر من لازمست از فرمان او سرپيچى ننمايم در نتيجه على بن يقطين مطابق با\r\n\r\n","description":"","footnote":"","page_name":" 571 ","page_number":227},
  {"content":"\r\n\r\nهمان دستور العمل رفتار ميكرد و براى امتثال فرمان واجب الاذن حضرت موسى بن جعفر بر خلاف همه مردم شيعه عمل مىنمود .\r\n( 1 ) هنگامى در حضور هرون از وى سعايت كرده و گفتند او رافضى و مخالف با مرام تست .\r\nهرون بيكى از نزديكان خود گفت بسيارى از اوقات در خصوص على بن يقطين حرفهائى به من زده‌اند و او را بر خلاف رويه ما و تمايل بمذهب رافضيها متهم ساخته‌اند و من هيچ گونه تقصيرى از او نديده و مكرر او را آزمايش كرده و كارى كه موجبات اتهام او را فراهم سازد از نامبرده بظهور نرسيده ميخواهم تو پنهانى او را بمعرض آزمايش قرار دهى بطورى كه نفهمد از ناحيهء منست كه ممكن از من بيمناك شود و ما به مقصود خود نرسيم همان وقت باستحضار هرون رسانيد كه شيعيان در وضو و انجام آن با سنى مذهبان مخالفند و در اين عمل عبادى سهل انگارى ميكنند و پاهاى خود را نميشويند اينك اگر بخواهيد اتهام او به ثبوت رسد بايد او را در هنگام وضو آزمايش نمائيد هرون هم همين رويه را پسنديده گفت آرى ممكن است على بن يقطين را به اين كيفيت آزمايش كرد . مدتى از اين پيش‌آمد گذشت تا اينكه او را بانجام كارى در منزل خود مأموريت داد و چون هنگام نماز ميرسيد على بن يقطين بحجرهء معينى ميرفت و همان جا وضو ميگرفت و نماز ميخواند روزى موقع نماز ، هرون پشت ديوار ايستاده بطورى كه على او را نميديد .\r\nعلى فرمان داد آب وضو حاضر كردند سه مرتبه مضمضه و سه مرتبه استنشاق كرد و سه مرتبه صورتش را شست و آب ميان موى ريش خود رسانيد و دو دستش را سه مرتبه تا مرفق شست و سر و دو گوشش را مسح كرد و سه مرتبه پاهايش را شست .\r\n\r\n","description":"","footnote":"","page_name":" 572 ","page_number":228},
  {"content":"\r\n\r\n( 1 ) چون هرون اين گونه وضو گرفتن را از وى ديد تاب نياورده خود را ظاهر كرد و گفت دروغ ميگويد كسى كه خيال مىكند تو رافضى هستى و به همين دستور العمل حال او پيش هرون بسرحد كمال رسيد .\r\nفاصلهء نشد نامه از حضرت موسى بن جعفر رسيد از اين به‌بعد همانطور كه خدا فرموده وضو بگير يعنى يك مرتبه صورتت را بعنوان وجوب و يك بار بعنوان استحباب بشوى و دو دستت از مرفق تا سر انگشتان وضو بده و پيش سرت و ظاهر دو پايت را از زيادى آب وضو مسح كن زيرا از اين پس بيمى بر تو نيست و آسودهء .\r\nعلى بن حمزهء بطائنى گفت يكى از روزها حضرت ابو الحسن به طرف زمينى كه خارج مدينه داشت تشريف ميبرد منهم باتفاق آن حضرت رفتم آن جناب بر استر و من بر الاغى سوار بودم در قسمتى از راه شيرى سر راه بر ما گرفت من كه از زيادى خوف از نفس افتادم ليكن حضرت ابو الحسن بدون آنكه خوف و ترسى در خود راه بدهد همچنان تشريف ميبرد من ديدم آن حيوان با كمال كوچكى همهمه مىكند و به طرف آن حضرت روان است حضرت توقف كرد و به همهمه او گوش ميداد شير پيش آمد و دو دستش را به كفل استر حضرت گذارده و حضرت بسخنان او توجه ميكرد من از اين پيش‌آمد كه خيال كردم هم اكنون صدمهء از آن حيوان بوجود نازنين امام ميرسد سخت ناراحت شدم فاصلهء نشد ، شير بيك طرف از راه ايستاد و حضرت بجانب قبله متوجه شد سخنانى گفت كه من نفهميدم آنگاه بشير اجازهء مرخصى داد آن حيوان\r\n\r\n","description":"","footnote":"","page_name":" 573 ","page_number":229},
  {"content":"\r\n\r\nهمهمهء طولانى كرده و حضرت آمين ميگفت و آن حيوان رهسپار شد تا از چشم ما افتاد .\r\n( 1 ) و حضرت ابو الحسن به طرف مقصد خود حركت كرد منهم كه گويا روح تازه بر اندامم دميده شد به راه افتادم پس از اندكى راه بجانب او رسيدم عرضكردم فداى شما اين حيوان چه آهنگى داشت به خدا سوگند بمجردى كه نزديك شما رسيد من ترسيدم كه هم اكنون آسيبى بشما مىرساند و از اينكه صدمهء نرسانيده و با شما به طرز مخصوصى سخن ميگفت بشگفت آمدم حضرت فرمود اين حيوان ماده شير آبستنى داشت كه از سختى زايمان او بستوه آمده حضور من آمده تا از خدا بخواهم به آسانى وضع حملش بشود منهم چنان درخواستى از خدا كردم و علاوه بر اين بقلب من القا شد كه فرزند نرينهء خدا به او خواهد داد آن حيوان خرسند شد و در حق من دعا كرد كه خدا ترا حفظ فرمايد و بر تو و خاندان و هيچ يك از شيعيان تو درنده‌اى را مسلط ننمايد منهم آمين گفتم .\r\nاخبار در اين خصوص بسيار و همان اندازه‌اى را كه مطابق معمول ذكر كرديم غرض ما را تأمين مىكند .\r\n\r\n","description":"","footnote":"","page_name":" 574 ","page_number":230},
  {"content":"\r\n\r\n\r\nباب هفدهم بخشى از فضائل و مناقب و حالاتى كه دليل بر برترى او بر ديگرانست .\r\n( 1 ) حضرت ابو الحسن از همه مردم معاصرش پارساتر و داناتر و باسخاوت‌تر و گرامىتر بود .\r\nروايت شده آن حضرت نماز شب را ميخواند و آن را به نماز صبح ، متصل ميكرد و پس از آن به تعقيب نماز مشغول ميشد تا خورشيد طلوع ميكرد و تا زوال شمس سر به سجده ميگذارد و بدعا و حمد خدا مشغول بود و همواره ميگفت\r\nاللهم انى أسألك الراحة عند الموت و العفو عند الحساب\r\nپروردگارا از تو درخواست ميكنم مرا هنگام مرگ آسايش داده و به آسانى روح مرا قبض كنى و از كرده‌هاى من در وقت حساب من درگذرى .\r\nو از جمله دعاهاى آن جناب اين بود گناه بندهء تو بزرگ است و بخشش از جناب كبريائى تو نيكوست .\r\nو از خوف چنان ميگريست كه محاسن شريفش تر ميشد و از همهء مردم بيشتر به صلهء رحم و ديدار نزديكانش توجه داشت و شبانگاه از بينوايان مدينه دلجوئى ميكرد و براى آنان پول و زنبيل آرد و خرما ميفرستاد و آنان نميدانستند از ناحيه كدام يك از بزرگان اين عطيه ارسال شده .\r\nمحمد بكرى گويد وارد مدينه شدم شايد بتوانم وجهى بدست آورده قرضم را ادا كنم ليكن به مقصود نائل نشده و نااميد گرديدم با خود گفتم بهتر آنست حضور حضرت ابو الحسن ع شرفياب شده شايد بتوانم از بركات آن حضرت برخوردار گردم حضرت آن روز در زمينى كه متعلق بجنابش بود و در خارج\r\n\r\n","description":"","footnote":"","page_name":" 575 ","page_number":231},
  {"content":"\r\n\r\nمدينه واقع بود تشريف داشت ( 1 ) بحضور همايونيش شرفياب شدم آن حضرت بيرون آمده و غلامى همراه آن جناب بود و آن غلام دستمالى كه گوشت پختهء تنها در آن بود در دست داشت من باتفاق آن جناب از آن گوشت استفاده كردم پس از آن علت آمدن مرا جويا شد ، حكايتم را بعرض رسانيدم حضرت بدرون باغ رفته بلافاصله تشريف آورد غلام خود را مرخص كرد و سيصد دينار پول به من اعطا فرمود و تشريف برد و منهم بر مركب خود سوار شده شاد و خندان مراجعه كردم .\r\n زان سبب باب الحوائج شد لقب او را كه او * هر مراد و مطلبى حاصل كما ترضى كند \r\nعدهء از پيروان اصحاب روايت كرده‌اند مردى از فرزندان عمر خطاب كه در مدينه بود حضرت ابو الحسن را بقانون .\r\n پسر كو ندارد نشان از پدر * تو بيگانه خوانش مخوانش پسر \r\nآزار ميكرد و چون آن حضرت را ميديد سب ميكرد و به حضرت امير ع ناسزا ميگفت .\r\nروزى يكى از درباريان حضرت ابو الحسن ع اجازه خواست تا ويرا بقتل آورد حضرت سخت متأثر شد و كسى كه چنين پيشنهادى كرده بشدت زجر نمود و پرسيد يادگار خطاب در كجاست گفتند نام برده در يكى از نواحى مدينه به برزگرى مشغول است حضرت سوار شده به همان محل تشريف برد او را در كشتزارش ديد ، حضرت با مركب خود وارد مزرعه شده از روى زراعت حركت ميكرد هر چه او فرياد ميكرد كه زراعت ما را پامال مكن حضرت توجهى نكرد تا به او رسيد از مركب به زير آمد پهلوى او نشست با روى گشاده و لبخند دوستانه فرمود چه مقدار بودجه صرف اين كشتزار كردهء ؟ گفت صد دينار\r\n\r\n","description":"","footnote":"","page_name":" 576 ","page_number":232},
  {"content":"\r\n\r\n( 1 ) فرمود چه مقدار آرزومندى از اين زمين عائد تو شود ؟ گفت من از غيب اطلاعى ندارم ، فرمود چه اندازه خيال ميكنى حاصل نصيب تو شود ؟ عرضكرد خيال ميكنم دويست دينار بهره عائد من شود حضرت همان جا كيسهء كه سيصد دينار در آن بود بيرون آورده به او مرحمت كرد و فرمود اين كيسه نتيجه‌ايست كه بايد از اين زرع استفاده كنى و خدا هم از زرع تو آنچه را اميدوارى عنايت ميفرمايد :\r\nعمرى شرمنده شده از جا برخاست و سر مباركش را بوسيد و درخواست كرد از كردهء زشت او درگذرند . حضرت لبخندى زده تشريف برد راوى گويد هنگامى كه نامبرده حضرت ابو الحسن ع را در مسجد ديد گفت « خدا ميداند خورشيد رسالتش را در چه آسمانى ظاهر فرمايد » ياران حضرت كه اين سخن بر خلاف انتظار را از او شنيدند اطراف او را گرفته و گفتند چه پيش‌آمد كرده كه از جناب او ستايش مى - كنى با آنكه به او و خاندانش ناسزا ميگفتى گفت آنچه را شنيديد گفتم همين بود و براى آن حضرت دعا كرد بالاخره ياران حضرت براى اطلاع از حقيقت با وى بجدال پرداختند .\r\nحضرت از مسجد به منزل تشريف برد و به آنها كه آهنگ قتل نامبرده را داشتند فرمود آنچه را شما ميخواستيد انجام دهيد بهتر بود يا عملى را كه من نسبت به او انجام دادم زيرا من فيما بين خود و او را به همان اندازه كه فهميديد اصلاح كردم و شر او را از سر خود دور ساختم .\r\nعدهء از اهل علم گفته‌اند كه جائزه‌هاى حضرت ابو الحسن از دويست تا سيصد دينار ميرسيد و كيسه‌هاى آن جناب ضرب المثل بود .\r\n( 2 ) روايت كرده‌اند هنگامى كه هرون الرشيد به حج بيت اللَّه عزيمت كرد و نزديك مدينه رسيد بزرگان\r\n\r\n","description":"","footnote":"","page_name":" 577 ","page_number":233},
  {"content":"\r\n\r\nمدينه و پيشاپيش آنها حضرت ابو الحسن كه بر استرى سوار بود به استقبال هرون آمدند .\r\nربيع دربان هرون به حضرت عرضكرد مناسب نبود شخص شما بر چنين مركبى سوار شويد و به استقبال خليفه بيائيد زيرا مركبى است كه اگر بخواهيد برزم دشمنى برويد بوى دست پيدا نميكنيد و اگر بخواهيد از دشمنى بگريزيد امكان پيدا نمىكنيد .\r\nحضرت فرمود اين مركب از سرگرانى اسبهاى لاغر ميان بدور است و الاغ ذليلى هم كه با شئونات سواره‌اش سازگار نباشد نيز نميباشد و بالاخره از جمله مراكبى است كه حد وسط را داراست و بهترين كارها و چيزها حد وسط آنهاست گويند هنگامى كه رشيد وارد مدينه شد باتفاق همراهيان به زيارت مرقد مطهر حضرت رسول ص رفت و مقدم بر سايرين وارد در حرم شده بعنوان فخريه عرضه داشت سلام بر تو اى رسول خدا سلام بر تو اى پسر عم حضرت ابو الحسن در همان وقت شرفياب شده عرضه داشت سلام بر تو اى رسول خدا سلام بر تو اى پدر بزرگوار اينجا رنگ صورت رشيد تغيير كرد و كينه آن جناب را در دل گرفت .\r\nمحمد بن حسن در مكه مكرمه در حضور رشيد از حضرت ابو الحسن ع پرسيد محرم ميتواند از سايه محملش استفاده كند ؟ فرمود در حال اختيار چنين عملى براى او تجويز نشده پرسيد ميتواند در حال اختيار از زير سايه به آنها حركت نمايد ؟ فرمود آرى ، محمد بن حسن كه از سنت اسلامى اطلاعى نداشت خنديد .\r\nحضرت فرمود آيا از سنت رسول خدا تعجب مىكنى و با نظر استهزاء و تمسخر بدان مىنگرى با آنكه رسول خدا روپوش كجاوه‌اش را در حال احرام بازكرد و خود با حال اختيار از زير سايه به آنها\r\n\r\n","description":"","footnote":"","page_name":" 578 ","page_number":234},
  {"content":"\r\n\r\nعبور فرمود ( 1 ) و بايد بدانى كه دستورات الهى قابل قياس نميباشند و كسى كه احكام خدا را از روى قياس درست كند از راه راست گمراه شده .\r\nمحمد پاسخى نداشت و همچنان ساكت ماند .\r\nسنيها روايات بسيارى از حضرت ابو الحسن نقل كرده‌اند و چنانچه ما هم پيش از اين بيان كرديم حضرت مشار اليه را از همه معاصرانش داناتر و باخبرتر بكتاب الهى ميدانستند و مينويسند آن جناب از همه بهتر كتاب خدا را با صوت دلكش تلاوت ميكرد و در هنگام قرائت قرآن مجيد ميگريست و آنها كه حضور داشتند نيز گريه مىكردند و مردم مدينه آن جناب را زين المتهجدين ( زينت عبادت‌كنندگان ) ميناميدند و چون همواره آتش خشمش را فرومىنشانيد و از كار ستمگران متأثر نميشد چنانچه در بند و زندان آنان رحلت كرد او را كاظم مىگفتند .\r\n\r\nباب هجدهم سبب رحلت حضرت ابو الحسن ع و بخشى از اخبار مربوط به آن و علت دستگيرى آن حضرت و محبوس كردن و كشتن هرون آن حضرت ع را .\r\n( 2 ) پيرمردهاى راويان گفته‌اند علت آنكه هرون الرشيد ، موسى بن جعفر ع را دستگير و زندانى كرد آن بود كه رشيد ، فرزندش را تحت تربيت و سرپرستى جعفر بن محمد بن اشعث قرار داد يحيى برمكى به وى حسد برد و با خود گفت هر گاه زادهء هرون كه تحت سرپرستى نامبرده رشد مىكند بمقام خلافت\r\n\r\n","description":"","footnote":"","page_name":" 579 ","page_number":235},
  {"content":"\r\n\r\nنائل آيد دولت وزارت را از من و فرزندان من مىگيرد و به جعفر و كسان او ميسپارد به همين مناسبت در صدد حيلهء برآمد تا جعفر را از اين سمت ، عزل نمايد .\r\nجعفر از كسانى بود كه حضرت ابو الحسن را امام ميدانست و به ولايت و خلافت آن حضرت ايمان داشت ، يحيى كه از رويه او باخبر بود فرصت مناسبى بدست آورد و طرح الفت و دوستى تازهء با وى بر - قرار كرد و پيوسته به خانه او رفت و آمد ميكرد تا كاملا از رويه و مرام او باخبر شد و بالاخره تمام اسرار و نهانيهاى او را باضافه آنچه را خود درست كرده بود بعرض هرون ميرسانيد تا آخر الامر قلب هارون را عليه او تيره كرد .\r\nروزى يحيى به يكى از معتمدان خود گفت آيا يكى از آل ابى طالب را كه بىبضاعت و تهى دست باشد سراغ دارى ؟ او را به من معرفى كن تا نيازمنديهاى مرا برآورد ، او على بن اسماعيل برادرزادهء حضرت موسى بن جعفر را به او معرفى كرد ، يحيى از موقعيت استفاده كرد و پولى براى او فرستاد .\r\nعلى بن اسماعيل چنانچه نوشتيم برادرزاده حضرت ابو الحسن ع بود و حضرت با وى الفت داشت و به او همواره كمك مىكرد .\r\nيحيى براى پيش بردن غرض خود مالى براى او فرستاد و او را ترغيب كرد به بارگاه رشيد بيايد و به او وعدهء احسان و مقام داده بود نامبرده هم كه گول مقام و رياست سر و كله‌اش را پر كرده بود اسباب سفر بغداد را آماده كرد .\r\nحضرت موسى بن جعفر از آهنگ او باخبر شد ويرا طلبيده فرمود آهنگ كجا دارى ؟ عرضكرد ميخواهم سفرى به بغداد نمايم فرمود هدف تو از اين مسافرت چيست ؟ عرضكرد قرض‌دار و گرفتارم مى - خواهم شايد بدين وسيله بتوانم دينم را ادا كنم و هزينهء زندگى فراهم سازم ، حضرت فرمود قرضت را من ادا مىكنم و هزينهء زندگيت را به عهده مىگيرم ليكن نامبرده بسخن راست امام ع توجهى نكرده و بر مركب سفر سوار شد حضرت فرمود براستى عزيمت بغداد دارى ؟ ! عرضكرد آرى چارهء جز اين نيست\r\n\r\n","description":"","footnote":"","page_name":" 580 ","page_number":236},
  {"content":"\r\n\r\n( 1 ) حضرت فرمود اى برادر زاده بيا فكرى كن و از اين سفر منصرف شو و فرزندان مرا يتيم مكن آنگاه حضرت سيصد دينار زر و چهار هزار درهم سيم به او عنايت فرمود چون مرخص شد حضرت بحاضران فرمود سوگند به خدا اين آشناى بيگانه صفت در حق من سعايت خواهد كرد و فرزندان مرا يتيم مىنمايد آنها گفتند فداى شما با آنكه از هدف او باخبريد باز هم به او احسان مىكنيد و مساعدت مىنمائيد ؟ ! فرمود آرى پدرم از پدرانش از رسول خدا ص روايت كرده رحم هر گاه قطع شود و دوباره وصل گردد و بار ديگر قطع گردد خدا هم آن را قطع خواهد كرد و من ميخواهم پس از آنكه بسعايت نامبرده قطع شد وصل نمايم زيرا اگر من هم قطع رحم نمايد خدا هم قطع خواهد فرمود .\r\nبارى على بن اسماعيل وارد بغداد شد و بمحضر يحيى حضور يافت نامبرده چگونگى احوال موسى بن جعفر ع را از وى بازجوئى كرد و خود او با اضافاتى كه در نظر داشت آنچه كه شنيده بود به هرون اطلاع داد پس از اين ويرا پيش هرون برد هرون پرسشهائى راجع به حضرت موسى بن جعفر از وى نمود او تا توانست سعايت كرد و افزود كه پولها از مشرق و مغرب عالم براى او آورده مىشود و او بوستانى بنام ( يسير ) به سى هزار دينار خريده و هنگامى كه وجه را حاضر كرد تا به صاحب اوليش بپردازد اظهار داشت اين پول‌ها را كه داراى چنين نشانه‌اند نميخواهم بلكه بايد نقدينهء ديگرى باشد ابو الحسن دستور داد آن نقدينه را برگردانيده و وجه باغ را از همان پولى كه مورد توجه نامبرده بود پرداخت ( اين معنى حاكى از ثروت اوست ) .\r\nرشيد بسخنان اين ساعى بيچاره كاملا توجه كرد آنگاه مبلغ دويست هزار درهم از عوائد فلان نواحى بوى حواله كرد على بن اسماعيل به يكى از قراى مشرق رفت و رسولان خليفه براى اخذ وجه\r\n\r\n","description":"","footnote":"","page_name":" 581 ","page_number":237},
  {"content":"\r\n\r\nرفتند ، ( 1 ) على بن اسماعيل روزى براى قضاى حاجت رفته بود تصادفا شكمروى عجيبى به او دست داد كه تمام روده‌هاى او بيرون ريخت و هر چه كردند شايد بتوانند آنها را به محل اصلى خود برگردانند نتوانستند تا بر اثر اين پيش‌آمد در بستر مرگ افتاد و هنگامى كه وجه حواله رسيد وى در حال جاندادن بود چون او را از وصول وجه مژده دادند گفت اينك كه در حال نزعم با آن پول چه خواهم كرد .\r\nآرى « با آل على هر كه در افتاد ورافتاد » .\r\nهمان سال هرون عزيمت حج كرد نخست بمدينه رفت و موسى بن جعفر ع را دستگير نمود .\r\nگويند چون هرون وارد مدينه شد بزرگان شهر و حضرت ابو الحسن باستقبال او آمدند پس از ورود وى همه متفرق شدند مگر حضرت ابو الحسن كه مطابق با مرسوم به مسجد رسول خدا ص تشريف برد هرون شبانه به زيارت مرقد حضرت رسول اكرم ص مشرف شد و عرضه داشت يا رسول اللَّه از عزيمتى كه نموده‌ام پوزش ميخواهم يعنى هدف من اينست كه فرزند شما موسى ع را دستگير كرده زندانى نمايم زيرا او ميخواهد ميان امت شما تفرقه بيندازد و خونهاى بيچارگان را بريزد آنگاه فرمان داد موسى بن جعفر را از مسجد دستگير كرده پيش هرون بردند وى حضرت ابو الحسن ع را بزنجير كرد و فرمان داد دو محمل تشكيل داده و آنها را بهمراه عدهء از سپاهيان خارج كرده يكى را به طرف بصره و ديگرى را به طرف كوفه روانه كرد و موسى بن جعفر ع در محملى بود كه بجانب بصره حركت ميكرد و مخصوصا چنين طرحى را در نظر گرفت تا مردم از سرانجام حضرت ابو الحسن به زودى اطلاع پيدا نكنند و بهمراهيان\r\n\r\n","description":"","footnote":"","page_name":" 582 ","page_number":238},
  {"content":"\r\n\r\nحضرت موسى بن جعفر ع دستور داد تا معظم له را به عيسى بن جعفر كه حاكم بصره بود تسليم نمايند .\r\n( 1 ) او هم حسب الامر حضرت ابو الحسن ع را مدت يك سال نزد خود زندانى كرد پس از چندى هرون ، پيشنهاد قتل حضرت را به او نمود عيسى با برخى از نزديكان و معتمدانش در باب امريهء هرون مشورت كرد ويرا از اين عمل ممانعت كردند و به او ابلاغ نمودند تا استعفاء خود را در باره قتل حضرت موسى بن جعفر ع از هرون بخواهد .\r\nعيسى بن جعفر هم در نتيجهء مشورت با نامبردگان بهارون چنين نوشت مدت زندانى موسى بن جعفر نزد من به طول انجاميد و در ظرف اين مدت حال او را كاملا بررسى نمودم و جاسوسانى بر او برگماردم و او را هيچ گاه آزردهء از عبادت نيافتم يعنى همواره بعبادت مشغول بود حتى برخى را مأمور داشتم تا به بينند در دعاها و مناجاتهاى خود چه ميگويد هيچ گاه از وى شنيده نشد على تو يا من دعا كند و از ما به بدى ياد نمايد و براى خودش هم از خدا طلب رحمت و مغفرت مينمود بنا بر اين چاره منحصر باينست كه يا مأمورى را فرمان دهى تا مشار اليه را به او تسليم نمايم و يا او را از زندان آزاد نمايم زيرا من از زيادى ماندن او در محبس به خوف افتاده‌ام .\r\nگويند يكى از كارآگاهان عيسى بوى اعلام كرد بسيارى از اوقات از ابو الحسن شنيده ميشد در دعا عرض ميكرد « پروردگارا ميدانى كه همواره از تو درخواست ميكردم مكان خلوتى براى عبادت به من عنايت فرمائى پروردگارا ترا سپاسگزارم كه تير دعاى مرا بهدف اجابت رسانيدى » .\r\nهرون كه از عيسى مأيوس شد مأمورى فرستاد تا موسى بن جعفر را از زندان عيسى بيرون آورده به بغداد ببرد و بفضل بن ربيع تسليم نمايد حضرت مدتى طولانى نيز در زندان نامبرده بسر برد ، رشيد بوى نوشت تا حضرتش را بقتل آورد او نيز امتناع كرد .\r\n\r\n","description":"","footnote":"","page_name":" 583 ","page_number":239},
  {"content":"\r\n\r\n( 1 ) هرون به او نوشت تا حضرت را به فضل بن يحيى تسليم كند فضل ، معظم له را تحت نظر گرفت و آن حضرت را در يكى از خانهاى خود زندانى كرد و جاسوسى براى بررسى امور او بر وى مقرر كرد .\r\nحضرت ابو الحسن ع در زندان او بعبادت ميپرداخت و همهء شب را به نماز و قرائت قرآن و دعا و تهجد بپايان ميرسانيد و بيشتر از روزها روزه داشت و كمتر اتفاق مىافتاد صورت از محراب بگرداند .\r\nفضل بر خلاف انتظار از حضرت او زياد اكرام ميكرد و محل وسيعى در اختيار آن حضرت قرار داده بود .\r\nهرون روزى كه در رقه كوفه بود بوى اطلاع دادند كه فضل بجاى آنكه مساوى با يك زندانى با ابو الحسن رفتار كند همه گونه اسباب آسايش او را فراهم آورده .\r\nهرون نامهء بفضل نوشته و از اينكه اسباب آسايش موسى بن جعفر را فراهم آورده اظهار ناراحتى كرد و ضمنا به او نوشت بايد مشار اليه را بقتل آورد .\r\nفضل از چنين امريهء خوددارى كرد و سخن رشيد را زير پا انداخته براى انجام خواستهء او اقدامى ننمود .\r\nرشيد خشمناك شده مسرور خادم را احضار كرده گفت هم اكنون با سرعت تمام به بغداد رفته و بلافاصله بزندان موسى بن جعفر وارد شو اگر به‌بينى آن حضرت با كمال آسايش و رفاهيت بسر ميبرد اين نامه را به عباس بن محمد داده و بگو بلادرنگ بمضمون آن عمل نمايد و نيز نامهء ديگرى بوى داد تا آن را به سندى بن شاهك تسليم كند و در آن نامه نوشته بود بايد از فرمان محمد بن عباس سرپيچى ننمايد .\r\nمسرور بدون هيچ گونه سابقهء وارد منزل يحيى شده و كسى نميدانست علت آمدن نامبرده چيست سپس بلافاصله به خانه كه موسى بن جعفر ع تحت نظر بود رفت از نزديك ملاحظه كرد آنچه را بهارون\r\n\r\n","description":"","footnote":"","page_name":" 584 ","page_number":240},
  {"content":"\r\n\r\nگفته بودند مطابق با واقع بوده بلا تأمل پيش عباس بن محمد و سندى بن شاهك رفته و هر دو نامه را بنامبردگان تسليم كرد .\r\n( 1 ) فاصلهء نشد مأمورى دوان دوان بطورى كه همه مردم را به خود متوجه كرده بود به خانه فضل وارد شد و او را با كمال وحشتزدگى بيرون آورده بر مركب خود سوار كرد و به منزل عباس رفت .\r\nعباس قبلا دستور داده بود چوب و فلك حاضر كرده بودند بمجردى كه نامبرده وارد شد ويرا برهنه كرده و سندى بن شاهك در برابر عباس او را صد تازيانه زد .\r\nيحيى با روى بر افروخته از خانه عباس بيرون آمد و همان كسى كه به همه به چشم حقارت مينگريست اكنون بمردم چپ و راست خود سلام مىكند .\r\nمسرور ، مأموريت خود را كه كاملا انجام داده بود براى هرون نوشت و از طرف او مأمور شد تا موسى بن جعفر را به سندى بن شاهك تسليم نمايد .\r\nهرون در روزى كه گروه بسيارى در مجلس او حضور پيدا كرده بودند خطاب به جمعيت گفت بدانيد فضل بن يحيى از گفتهء من سرپيچى كرد و از اطاعت من بيرون رفت اينك او را لعنت ميكنم و شما هم او را لعنت كنيد جمعيت مردم و هر كس كه در هر كجا بود براى خوش آيند خليفه و محض اينكه شايد مأجور باشند چنان او را لعنت كردند كه زلزله در اركان در بار هرون الرشيد افتاد .\r\nيحيى بن خالد پدر فضل كه از اين رويه هرون باخبر شد خود را به دربار هرون رسانيده از درى كه مردم معمولا وارد ميشدند داخل نشده و از در ديگرى كه خواص حضور پيدا ميكردند بدون اطلاع قبلى وارد شده و پشت سر هرون قرار گرفته و بدون آنكه هرون از ورود وى باخبر شود ناگهان گفت امير التفات كند هرون كه از صداى ناگهانى وى بيمناك شد بسخن يحيى گوش داد ، يحيى اظهار داشت : فضل\r\n\r\n","description":"","footnote":"","page_name":" 585 ","page_number":241},
  {"content":"\r\n\r\nجوانست ( 1 ) و هر گاه نتوانست خواستهء امير را اجابت كند من آنچه را كه امير خواسته باشد انجام مىدهم اينجا امير خرسند شده صورت خود را با لبخند شاهانهء بجانب وى معطوف داشت و بمردم توجه كرده گفت همانا فضل در انجام مقصودى كندى كرد و سر بنافرمانى برداشت و من او را از اين نقطه ملعون و مطرود قرار دادم و اينك كه توبه كرده و مطيع و منقاد گرديده او را دوست بداريد .\r\nمردم گفتند ما هر كه را تو دوست بدارى دوست ميداريم و با هر كه دشمن باشى دشمن خواهيم بود و هم اكنون كه معلوم مىشود فضل را دوست ميدارى ما هم با او دوستيم .\r\nيحيى كه كار خود را كرده و به مقصود رسيده بود بسرعت تمامى به طرف بغداد رهسپار شد و چون وارد شهر گرديد ، مردم مضطرب شده و هر كسى براى آمدن او سخنى ميگفت و او خود اظهار داشت من از براى آن در اين هنگام بدين شهر وارد شدم تا به وضع شهر و كارهاى كارگزاران از نزديك رسيدگى نمايم و چند روزى خود را به امور مربوط به شهر و عاملان آن سرگرم كرد پس از آن سندى بن شاهك را طلبيده و مأموريتى كه از طرف هرون داشت بوى اعلام كرد او هم فرمان نامبرده را امتثال نمود .\r\nمأموريت سندى آن بود كه حضرت ابو الحسن ع را بوسيلهء زهر ، شهيد نمايد او هم حسب الامر زهرى در طعام ريخته و يا خرما را به زهر آلوده كرده به حضرت ابو الحسن ع خورانيد حضرت از آن تناول نمود و سه روز پس از آنكه از شدت زهر ، تب كرده بود بيش زنده نماند و جهانى را برحلت خود سوگوار ساخت و دنيا را بشكمخوارگان گرگ سيرت خوك طبيعت سپرد و خود پس از سه روز شهيد شد .\r\nهنگامى كه حضرت ابو الحسن ع دار فانى را وداع گفت سندى علما و بزرگان شهر را كه از جمله هيثم بن عدى و ديگران بودند بخانهء خود و در محلى كه بدن پاك يادگار زهرا بزهر جفا شهيد و آزرده گرديده دعوت كرد و به آنان دستور داد به‌بينند كه ابو الحسن ع به اجل خود از دنيا رفته آنانهم كه گواهان عادل از خدا برگشته بودند ديدند كه اثر جراحت و خفگى در وجود نازنينش ظاهر نيست گواهى دادند\r\n\r\n","description":"","footnote":"","page_name":" 586 ","page_number":242},
  {"content":"\r\n\r\nكه به اجل خود رحلت كرده .\r\n( 1 ) جنازهء حضرت ابو الحسن عليه السّلام را پس از شهادت گواهان از خانه بيرون برده بر جسر بغداد گذارده جار زدند اينست موسى بن جعفر كه به اجل خود رحلت كرده مردم مىتوانند به‌بينند و گفتهء ما را تصديق كنند .\r\nمردم دسته دسته مىآمدند و كاملا دقت ميكردند و بسر و صورت آن حضرت مىنگريستند و تصديق ميكردند كه به اجل خود وفات يافته .\r\nدر روزگار آن حضرت عدهء از مردم خيال ميكردند آن حضرت همان قائم موعود است و زندان او را غيبت براى امام قائم ميدانستند و معتقد بودند امام قائم كه در پرده غيب است همين آقاست كه مدتها در پرده غيبت زندان از انظار ارادتمندان دور بوده اين عقيده بىمعنى ايجاب كرد يحيى بن خالد جار بزند آنها كه موسى بن جعفر عليه السّلام را امام قائمى ميدانستند كه نمىميرد اكنون بيايند از نزديك مشاهده كنند كه مرده و دار فانى را وداع گفته مردم براى اينكه تعيين راستى درگذشته ، بديدار جنازه او مىآمدند .\r\nپس از كشمكشها جنازه حضرت ابو الحسن ع را تشييع كرده و در مقابر قريش در باب تين كه از زمانهاى قديم مقبره و آرامگاه قريش و نامداران روزگار بوده دفن كردند .\r\nگويند چون رحلت حضرت ابو الحسن ع نزديك شد از سندى بن شاهك درخواست كرد براى تغسيل و تكفين او فلان دوست مدنى او را كه مجاور خانهء عباس بن محمد در شارع قصب ، منزل دارد حاضر نمايد او هم خواسته امام ع را پذيرفته نامبرده را حاضر كرد .\r\nسندى گويد من پيشنهاد كردم به من اذن دهيد تا شما را خود كفن نمايم امتناع كرده فرمود كابين زنان و خرج سفر حج و كفنهاى مردگان ما از پاكترين پولهاى ما انجام مىشود و من خود كفن دارم و ميخواهم تغسيل و تكفين من به عهده فلان دوست من باشد و چنان هم شد .\r\n\r\n","description":"","footnote":"","page_name":" 587 ","page_number":243},
  {"content":"\r\n\r\n\r\nباب نوزدهم فرزندان و بخشى از اخبار مربوط به آنان\r\n( 1 ) حضرت ابو الحسن موسى ع سى و هفت فرزند پسر و دختر داشت :\r\n1 - على بن موسى الرضا ع 2 - ابراهيم 3 - عباس 4 - قاسم مادرشان ام ولد بود 5 - اسماعيل 6 - جعفر 7 - هرون 8 - حسن مادرشان ام ولد بود 9 - احمد 10 - محمد 11 - حمزه مادرشان ام ولد بود 12 - عبد اللَّه 13 - اسحق 14 - عبيد اللَّه 15 - زيد 16 - حسن 17 - فضل 18 - حسين 19 - سليمان مادرشان ام ولد بود 20 - فاطمه كبرى 21 - فاطمه صغرى 22 - رقيه 23 - حكيمه 24 - ام ابيها 25 - رقيه صغرى 26 - ام جعفر 27 - لبابه 28 - زينب 29 - خديجه 30 - عليه 31 - آمنه 32 - حسنه 33 - بريهه 34 - عايشه 35 - ام سلمه 36 - ميمونه 37 - ام كلثوم مادرشان ام ولد بوده .\r\nدر ميان تمام فرزندان حضرت ابو الحسن ع فرزند بزرگوارش حضرت ابو الحسن على بن موسى الرضا ع از همه بزرگوارتر و عاليقدرتر و داناتر و فاضلتر بوده .\r\nاحمد بن موسى : مردى كريم و بزرگوار و پرهيزكار بود و حضرت موسى بن جعفر اين فرزند بزرگوار را دوست ميداشت و بر ساير فرزندان مقدم ميداشت و بستان يسير خود را به او بخشيده بود .\r\nگفته‌اند ، احمد ، هزار بنده در راه خدا آزاد كرد .\r\n\r\n","description":"","footnote":"","page_name":" 588 ","page_number":244},
  {"content":"\r\n\r\n( 1 ) اسماعيل بن موسى ميگفته پدر بزرگوارم روزى با عده از فرزندانش بيكى از متعلقاتش كه خارج مدينه بود و نام آن را يحيى كه راوى اين خبر بوده فراموش كرده تشريف برد احمد نيز با ما بود و آن روز بيست نفر از خادمان حضرت موسى بن جعفر اطراف احمد را داشتند و پيوسته مواظب او بودند چنانچه اگر مىايستاد مىايستادند و اگر مىنشست مىنشستند و با آن همه كه غلامان پدرم مواظب بودند باز هم پدر بزرگوارم دقيقه از وى غفلت نميكرد در عين حال از آن محل خارج نشديم مگر اينكه از ميان همه ما تصادفا سر او شكست .\r\nمحمد بن موسى ، مردى فاضل و نيكوكار بود .\r\nهاشميه كه كارگذار رقيه بنت موسى بن جعفر بود حكايت ميكرد محمد اهل طهارت و نماز بود و تمام شب را بوضو و نماز ميگذرانيد و صداى ريزش آب وضوء به گوش ميرسيد و به نماز مشغول ميشد پس از آن ساعتى ميخوابيد پس از آن صداى ريزش آب وضويش به گوش ميرسيد باز به نماز برميخاست و به همين طريق تا بامداد بسر ميبرد .\r\nو هر گاه محمد را ميديدم به ياد فرموده خدا مىافتادم كه ميفرمايد  كانُوا قَلِيلًا مِنَ اللَّيْلِ ما يَهْجَعُونَ  ، بندگان با حقيقت خدا همانها هستند كه شب را كمتر ميخوابند .\r\nابراهيم بن موسى ؛ مردى دلاور و كريم بود .\r\nدر روزگار مأمون به امارت يمن مشغول بود و اين منصب را از ناحيه محمد بن زيد نواده حضرت\r\n\r\n","description":"","footnote":"","page_name":" 589 ","page_number":245},
  {"content":"\r\n\r\nعلى ع كه ابو السرايا با وى در كوفه بيعت كرده و آنجا را فتح نمود و مدتى در آنجا زيست توفيق يافته .\r\n( 1 ) ابو السرايا پس از چندى در كوفه بود به كارهاى خود مىپرداخت و اخيرا وضع او بر خلاف انتظار رو بناسازگارى گذارد ، ابراهيم براى او از مأمون امان نامه گرفت .\r\nهر يك از فرزندان ابو الحسن داراى فضيلت و منقبت مشهورى هستند و فرزند بزرگوارش رضا عليه السّلام بطورى كه نوشتيم از نظر فضل و برترى بر سايرين مقدم است .\r\n\r\nباب بيستم در بيان امام پس از ابو الحسن و تاريخ ميلاد و دلائل امامت و مدت عمر و خلافت و زمان وفات و مرقد و عدد فرزندان و مختصرى از اخبار آنان .\r\n( 2 ) پيشواى پس از موسى بن جعفر ع فرزند بزرگوارش حضرت ابو الحسن على بن موسى الرضا عليه السّلام بوده زيرا آن جناب از همهء برادران و خاندانش برتر و دانش و بردبارى و پرهيزكاريش در همه جا و براى همه كس مانند خورشيد درخشانى جلوه‌گرى ميكرد و خاصه و عامه بدين معنى اقرار داشته و متفقا جناب او را به همين اوصاف عاليه مىشناختند و پدر بزرگوارش هم به پيشوائى او تصريح و او را از ميان همه برادرانش به سمت امامت معرفى فرمود . حضرت رضا ع سال صد و چهل و هشت هجرى در مدينه\r\n\r\n","description":"","footnote":"","page_name":" 590 ","page_number":246},
  {"content":"\r\n\r\nمتولد شده و در ماه صفر سال دويست و سه در سن پنجاه و پنجسالگى در طوس از سرزمين خراسان رحلت فرموده .\r\nو مادر آن حضرت‌ام ولدى بوده بنام ام البنين و مدت امامت و پيشوائى آن حضرت پس از شهادت پدر بزرگوارش بيست سال بوده .\r\n\r\nفصل 1 [ نصوص امامت 
  ]\r\n( 1 ) عدهء از مخصوصان و معتمدان و پرهيزكاران و دانشمندان شيعه از قبيل داود رقى و محمد بن اسحاق ابن عمار و على بن يقطين و نعيم قابوسى و حسين مختار و زياد مروان و مخزومى و داود بن سليمان و نصر بن قابوس و داود زربى و يزيد بن سليط و محمد بن سنان اعتراف كرده‌اند كه پدر نامدارش به امامت حضرت معظم له پس از خودش تصريح كرده .\r\n( 2 ) داود رقى گفت به حضرت ابو ابراهيم عرضه داشتم پير شده‌ام اينك دست مرا بگير و از آتش جهنم برهان و بفرما امام ما پس از رحلت شما كيست ؟ حضرت به فرزند بزرگوارش اشاره كرده و فرمود امام شما پس از من اين عاليمقدار است .\r\n( 3 ) اسحاق بن عمار به حضرت ابو الحسن اول عرض كرد آيا مرا به بزرگى كه بايد پس از رحلت\r\n\r\n","description":"","footnote":"","page_name":" 591 ","page_number":247},
  {"content":"\r\n\r\nشما به دو مراجعه كنم و احكام دينم را از وى اخذ نمايم رهنمائى نميفرمائيد ؟\r\nفرمود پسر من على ع امام شماست و همانا پدرم دست مرا گرفت و وارد حرم مطهر جد بزرگوارم نمود و فرمود فرزند من خداى متعال ميفرمايد ( من ترا خليفهء در روى زمين قرار دادم ) و ثابت است هر گاه خدا امريه‌اى را صادر كند بدان وفا مىكند .\r\nيعنى اين فرزند بامر خدا خليفه بر خلق است و چنانچه تعيين فرموده وفا ميفرمايد .\r\n( 1 ) حسين بن نعيم صحاف گفته من و هشام بن حكم و على بن يقطين در بغداد بوديم على گفت حضور حضرت عبد صالح مشرف بودم فرمود فرزندم على ع سيد و بزرگ فرزندان منست و من كنيه خود را به او اعطا كردم .\r\nدر روايتى بمجردى كه هشام اين سخن را شنيد دست به پيشانى زده و گفت چه ميگوئى ؟ على بن يقطين پاسخ داد به خدا قسم چنانچه گفتم از حضرت او استماع نمودم .\r\nهشام اظهار داشت بنا بر اين امر امامت پس از حضرت ابو الحسن به جناب او متوجه خواهد شد ( 2 ) نعيم قابوسى از حضرت موسى بن جعفر روايت كرده فرزندم على از بزرگترين و با موقعيت ترين فرزندان من است و من او را از سايرين دوستر ميدارم و او با من در امور جفرى و توجه بدان كه جز پيغمبر و يا وصى او ديگرى حق توجه بدان را ندارد انبازى مىكند .\r\n\r\n","description":"","footnote":"","page_name":" 592 ","page_number":248},
  {"content":"\r\n\r\n( 1 ) حسين مختار گويد هنگامى كه حضرت ابو الحسن ع در زندان بسر ميبرد نامه‌هائى بما مرقوم فرمود كه با بزرگترين فرزندانم پيمان بستم كه او چنين و چنان كند و فلان كس از نعمت ولايت و خلافت بهره ندارد و دستور چنانست كه مرقوم نموده‌ام تا ترا ملاقات نمايم يا قضاء الهى بدرگذشت من جارى شود .\r\n( 2 ) زياد عبدى گويد حضور حضرت ابو ابراهيم شرفياب شدم فرزند بزرگوارش حضرت ابو الحسن نيز حضور داشت موسى بن جعفر فرمود اين فرزندم على است نوشتهء او نوشتهء من و فرموده او فرموده من و رسول او فرستاده و رسول من است و هر چه بفرمايد حق با اوست .\r\n( 3 ) مخزومى كه مادرش از فرزندان جعفر طيار بوده ميگفته روزى حضرت ابو الحسن ع ما را بحضور طلبيده و فرمود ميدانيد براى چه امرى شما را به حضور طلبيدم ؟ عرضكرديم خير . فرمود براى اينكه گواه باشيد كه همين فرزندم وصى من است و بايد امور مرا اداره كند و جانشين من باشد و هر كسى كه از من طلبى دارد به او مراجعه نمايد و كسى كه به او وعده دادم و هنوز موعدش نرسيده اين يادگار من بوعده او وفا خواهد كرد و كسى كه چاره از ملاقات من ندارد ملاقات من منحصر به نوشته اوست .\r\n( 4 ) داود سليمان گفت به حضرت ابو ابراهيم ع عرضكردم ميترسم خداى نكرده اتفاقى براى شما رخ بدهد و من از ملاقات شما محروم گردم اينك خواهشمندم امام پس از خودتان را براى من معرفى\r\n\r\n","description":"","footnote":"","page_name":" 593 ","page_number":249},
  {"content":"\r\n\r\nفرمائيد ، فرمود پسرم ابو الحسن امام پس از منست .\r\n( 1 ) نصر بن قابوس ميگويد به حضرت ابو الحسن موسى عرضكردم از پدر بزرگوارتان پرسيدم امام پس از شما كيست ؟ جناب شما را معرفى فرمود و چون وجود مقدس پدرتان رحلت فرمود و مردم به طرف راست و چپ متوجه شدند من حسب الامر به حضرت شما توجه كردم اينك همان سؤال را از حضرت شما مىنمايم ، حضرت ابو ابراهيم فرزندش ابو الحسن را معرفى فرمود .\r\n( 2 ) داود بن زربى گفته حضور حضرت ابو ابراهيم شرفياب شده و پولى تقديم كردم حضرت مقدارى از آن را گرفت و ما بقى را به من رد كرد عرضه داشتم خدا امور شما را اصلاح فرمايد براى چه ما بقى آن را به من برگردانيدى فرمود امام پس از من ، ما بقى آن را از تو باز خواست خواهد كرد .\r\nچون خبر وفات آن حضرت را شنيدم حضرت ابو الحسن ع كسى را فرستاد و همان مقدار معلوم را باز خواست كرد تقديم نمودم .\r\n( 3 ) يزيد بن سليط در ذيل حديثى طولانى از حضرت ابو ابراهيم ع روايت كرده سالى كه حضرت مشار اليه رحلت كرد به من فرمود امسال دار فانى را وداع ميگويم و امر خلافت متوجه بفرزندم على است كه همنام با على و على مىباشد كه منظور از على اول على بن ابى طالب و دوم على بن الحسين است از على اول فهم و بردبارى و يارى دين خدا و دوستى اولياء او و تقوى و دين او را به ارث برده و از على دوم محنت\r\n\r\n","description":"","footnote":"","page_name":" 594 ","page_number":250},
  {"content":"\r\n\r\nروزگار و صبر بر ناروائيهاى دنياى غدار را بيادگار برده است .\r\n( 1 ) ابن سنان گفته يك سال پيش از آنكه حضرت ابو الحسن به سفر عراق عزيمت نمايد حضورش شرفياب شدم و فرزندش على در برابرش نشسته بود چون حضرت مرا ديد فرمود اى محمد امسال پيش آمد و سفرى رخ خواهد داد بايد بيتابى ننمائى عرضكردم چه خواهد شد كه هم اكنون اضطرابى به من دست داد فرمود امسال بسوى اين طاغيه خواهم رفت و از او و كسان پس از او به من آسيبى نميرسد پرسيدم چه خواهد شد فرمود خدا ستمگران را گمراه مىكند و آنچه اراده فرمايد انجام ميدهد پرسيدم چه واقعهء رخ ميدهد فرمود كسى كه حق فرزندم على را ادا نكند و امامت او را پس از من انكار نمايد مانند كسى است كه بعلى بن ابى طالب ظلم كرده و حق او را پس از رسول خدا ص زير پا انداخته باشد ، من عرضكردم سوگند به خدا هر گاه خدا به من نعمت عمر ارزانى فرمايد حق او را بوى تسليم خواهم كرد و اقرار بامامت او خواهم نمود فرمود راست ميگوئى خدا به تو عمر خواهد داد كه حق او را بوى تسليم نمائى و به امامت او و فرزندش اقرار كنى .\r\nپرسيدم امام پس از او كيست ؟ فرمود فرزندش محمد عرضكردم در برابر فرمان او هم راضى و تسليمم .\r\n\r\n","description":"","footnote":"","page_name":" 595 ","page_number":251},
  {"content":"\r\n\r\n\r\nباب بيست و يكم بخشى از خصوصيات و فضائل حضرت رضا ع\r\n( 1 ) هشام بن احمد گفت حضرت موسى بن جعفر ع به من فرمود آيا فهميدهء كه يكى از مغربيها بتازگى آمده باشد ؟ عرضكردم نشنيده و نميدانم فرمود آرى يكى از مغربيها بتازگى وارد مدينه شده بيا باتفاق پيش او برويم حضور حضرتش سوار شده به طرف مرد مغربى رهسپار شديم چشمم به‌برده فروشى افتاد گفتم كنيزهائى كه براى فروش آوردهء حاضر كن نامبرده هفت تن از كنيزان خود را بر ما عرضه داشت ليكن هيچ يك از آنها مورد توجه حضرت ابو الحسن ع واقع نشد فرمود غير از اينها اگر كنيز ديگرى دارى بما عرضه كن گفت بجز از يك كنيز بيمار بردهء ديگرى حاضر ندارم و بالاخره آن را حاضر نشد بحضور مبارك عرضه بدارد حضرت منصرف شده برگشت .\r\nفردا مرا مأمور داشت كه نزد برده فروش رفته از وى بپرسم بالاخره بچه مبلغى حاضر خواهى شد آن را از تو ابتياع نمائيم مقدارى معين مىكند تو آن را به همان مبلغ كه ميگويد خريدارى كن .\r\nهشام ميگويد حسب الامر نزد برده فروش رفته و بمبلغى كه گفت كنيز نامبرده را خريدارى كردم برده فروش پس از آنكه كنيز را به من تسليم كرد پرسيد آن مردى كه ديروز با تو بود كه بود آن را به من معرفى بنما ؟ پاسخ دادم بزرگى از مردم بنى هاشم بود پرسيد از كدام تيرهء بنى هاشم است گفتم بيش از اين اطلاعى ندارم .\r\nگفت جهت پرسش من آن بود هنگامى كه اين كنيز را از دورترين شهرهاى مغرب خريدارى\r\n\r\n","description":"","footnote":"","page_name":" 596 ","page_number":252},
  {"content":"\r\n\r\nكردم زنى از اهل كتاب چون او را ديد پرسيد اين زن كيست و از كجا بدست تو آمده ؟ گفتم اين كنيز را براى خود خريده‌ام گفت تو ارزش و لياقت اين كنيز را ندارى اين كنيزك بايد در تحت اختيار بهترين مردم روى زمين باشد تا در اندك وقتى فرزند بزرگوارى بوجود آورد كه در شرق و غرب عالم مانندى نداشته باشد .\r\nهشام گفت چون آن كنيز را حضور انور حضرت ابو ابراهيم ع آوردم فاصلهء نشد فرزند بزرگوارش از اين مجلله بوجود آمد .\r\n( 1 ) صفوان بن يحيى گويد هنگامى كه حضرت ابو ابراهيم ع رحلت فرمود و فرزندش ابو الحسن بر سرير امامت قرار گرفت و اظهار دعوت كرد ما از اين معنى بيمناك شديم يكى از آنها كه حضور داشت بعرض رسانيد امر بزرگى اظهار داشتى و ما بيم داريم مبادا از اين طاغيه هرون الرشيد آسيبى بشما برسد فرمود هر چه بكوشد دست بر من پيدا نخواهد كرد و به مقصود نميرسد .\r\n( 2 ) غفارى گفته مردى به نام و نشان معين از خانواده ابو رافع مولاى رسول خدا طلبى از من داشت و اصرار زيادى ميكرد به زودى بدهى او را بپردازم و از آنجا كه خود را در دست او ناتوان ديدم نماز صبح را در مسجد رسول خدا بجا آورده بلا درنگ حضور حضرت رضا ع كه در عريض بود شرفياب شدم چون نزديك خانه آن حضرت رسيدم آن جناب را با پيراهن و عبائى بر الاغى سوار ديدم حيا مرا مانع شد چون نزديك من رسيد توقف كرد و به من مىنگريست عرض سلام كردم و تصادفا آن روز هم ماه رمضان بود\r\n\r\n","description":"","footnote":"","page_name":" 597 ","page_number":253},
  {"content":"\r\n\r\nعرضكردم فداى شما فلان مولاى شما طلبى از من دارد و به خدا سوگند مرا رسوا كرده و آرزومند بودم حضرت شما مرا از آسيب او حفاظت فرمائيد و حاضر نشويد بيش از اين آبروى من در ميان مردم بريزد بيش از اين سخنى نگفتم و اظهار نداشتم طلب او از من چقدر است و چه حقى بر من دارد حضرت دستور داد در عريض بمانم تا هنگامى كه حضرت او مراجعت فرمايد من حسب الامر همان جا بودم و روز را همچنان كه روزه‌دار بودم بپايان رسانيده و نماز مغرب را بجا آوردم و بالاخره از زيادى ماندن و ضعف روزه بيتاب شده خواستم مراجعت كنم حضرت را با عدهء از مردم كه اطراف او را گرفته و مخصوصا فقرا دست سؤال به طرف او دراز كرده و حضرت در خور هر كسى عطيهء ميداد از كنار من عبور كرده بخانهء خود تشريف برد پس از اندك زمانى بيرون آمده مرا بحضور خواند همراه آن جناب بمنزلش شرفياب شده در جايى كه دستور داد نشستم و همواره از احوال ابن مسيب براى آن حضرت نقل ميكردم و چون از عرايض خود فارغ شدم فرمود خيال ميكنم هنوز افطار نكرده‌اى عرضكردم آرى حضرت دستور داد غذا حاضر كرده و به غلام خود فرمود با من در افطار كردن شركت نمايد پس از افطار فرمود فرش را بالا بزن و هر مقدار پولى كه در زير آن مىبينى بردار چون آن محل را بالا زدم دينارهاى چندى ديدم برداشته و در آستينم نهادم و چون هوا تاريك بود و ممكن بود دستبردى به من زده شود به چهار نفر از غلامانش دستور داد مرا به منزل برسانند .\r\nعرضكردم فداى شما نظر باينكه شبگردان پسر مسيب در شهر مشغول گشت و حفاظت‌اند نمىخواهم آنها از بودن غلامان شما همراه من بفهمند كه من شرفياب حضور مبارك بوده‌ام حضرت تصديق فرموده و در حق من دعا كرد و دستور داد تا هر كجا مايل است با وى همراهى كنيد و از هر كجا كه دستور داد باز گرديد .\r\nغلامان حضرت حسب الامر همراه من آمده تا نزديك منزلم رسيدم و چون ديگر خوف و ترسى نداشته آنان را مرخص كردم وارد منزل كه شدم چراغ طلبيده دينارها را شمردم چهل و هشت دينار بود با آنكه\r\n\r\n","description":"","footnote":"","page_name":" 598 ","page_number":254},
  {"content":"\r\n\r\nمولاى مزبور بيش از بيست و هشت دينار از من طلبكار نبود .\r\nدر ميان دينارها دينار درخشندهء به چشم من آمد كه از صافى و روشنى آن بشگفت آمدم آن را برداشته نزديك چراغ آوردم نوشتهء بسيار واضحى بر آن ظاهر بود كه فلانى از تو بيست و هشت دينار طلب كار بود اينك طلب او را بپرداز و ما بقى كه بيست دينار ديگر است متعلق به تو است هر گونه تصرفى كه خواستى ميكنى .\r\nسوگند به خدا من مقدار بده كارى خود را به آن حضرت بطور قطع نگفته و معلوم نكرده بودم .\r\n( 1 ) گويند سالى هرون الرشيد به حج بيت اللَّه مشرف شد و همان سال هم حضرت رضا ع از مدينه به خانهء خدا عزيمت فرمود در راه بكوهى كه طرف چپ قرار گرفته رسيد خطاب كرده فرمود « اى فارع كه بانى و خراب‌كننده آن را قطعه قطعه خواهند كرد » ما معنى اين جمله را نفهميديم چون هرون و همراهيانش به آن محل رسيدند هرون منزل كرد و جعفر بن يحيى بر آن كوه بالا رفته دستور داد مجلسى ويژهء او بر روى همان كوه بنا كردند در مراجعت از مكه باز به همان محل كه رسيد دستور داد آن مجلس را ويران نمودند و چون بعراق بازگشت او را قطعه قطعه كردند اينجا مصداق فرمودهء امام ع ظاهر شد .\r\n( 2 ) ابراهيم بن موسى گفت خواستهء از حضرت ابو الحسن آرزومند بودم و بسيار اصرار ميكردم حضرت وعده ميفرمود تا روزى كه قرار بود حاكم مدينه وارد شود حضرت باستقبال او تشريف ميبرد منهم در ركاب آن حضرت بودم تا نزديك قصر فلان شخصى رسيدم منزل كرده جز من و آن حضرت ديگرى حضور\r\n\r\n","description":"","footnote":"","page_name":" 599 ","page_number":255},
  {"content":"\r\n\r\nنداشت از فرصت استفاده نموده عرضه داشتم فداى شما ، عيد نزديك است و درهمى ندارم حضرت با تازيانه خود زمين را بشدت شكافت و دست بر آن زده شمش طلائى بيرون آورد فرمود اين طلا را به مصرف خود برسان و آنچه را ديدى با كسى ابراز مدار .\r\n( 1 ) مسافر گويد در منى حضور حضرت ثامن الحجج بودم يحيى بن خالد از كنار ما عبور كرد بخاطر گرد و غبار سر و صورتش را پوشانيده بود حضرت فرمود اين بينوايان نميدانند چه پيش‌آمدهائى امسال براى آنان رخ خواهد داد و شگفت‌انگيزتر از اين من و هارونيم كه مانند اين دو انگشتيم و انگشتان خود را به يكديگر متصل فرمود مسافر گويد به خدا سوگند منظور آن حضرت را نفهميدم تا هنگامى كه حضرت را با هرون دفن كرديم ( يعنى در قبهء هارونيه ) .\r\n\r\nفصل 1 [ فضائل و مناقب آن حضرت 
  ]\r\n( 2 ) مأمون عدهء از آل ابى طالب از آن جمله حضرت رضا ع را بوسيلهء جلودى نامى از راه بصره به حضور خود خوانده پس از ورود نامبردگان را در خانهء و حضرت رضا ع را در منزل ديگرى وارد كرد و مقدمش را گرامى داشته و در تعظيم آن جناب كوتاهى ننموده پس از اين به آن حضرت ابلاغ كرد ميخواهم خود را از خلافت خلع كرده و حضرت شما را بدان مقام سرافراز دارم اكنون مناسب است شما هم رأى خودتان را ابراز فرمائيد حضرت نه پذيرفته و اظهار داشت به خدا سوگند از چنين هدفى كه در نظر دارى به خدا پناهنده ميشوم و شايسته است كسى هم از فكر تو خبردار نشود .\r\n\r\n","description":"","footnote":"","page_name":" 600 ","page_number":256},
  {"content":"\r\n\r\n( 1 ) فرستاده هنگامى كه رأى آن حضرت را بمقام خلافت معروض داشت مأمون فرستاده را مأمور ساخت خاطرنشان نموده عرضه بدارد هر گاه حاضر نميشويد بجاى من بمنصب خلافت برقرار شويد ناگزير بايد ولايت عهدى مرا بپذيريد تا پس از درگذشت من رأسا به سرير خلافت پايدار گرديد .\r\nحضرت رضا ع اين پيشنهاد را نيز به شدت هر چه تمامتر نپذيرفت مأمون كه ديد ممكن است به مقصود خود نرسد مجلس خلوتى كه جز او و حضرت رضا ع و فضل ذا الرياستين ديگرى حضور نداشت منعقد ساخته معروض داشت ميخواهم سررشتهء كار مسلمانان را بدست شما درآورم .\r\nحضرت رضا ع فرمود امير از خدا بترس و از او فراموش مكن و اين چنين زنجيرى به گردن من ميفكن زيرا من تاب آن را ندارم و نميتوانم چنين بار سنگينى را بدوش بكشم .\r\nمأمون گفت بنا بر اين شما را به سمت ولايتعهدى پس از خودم برگماردم حضرت فرمود بهتر آنست مرا هم از اين سمت ، معاف بدارى .\r\nمأمون ناراحت شده و آن حضرت را در صورتى كه ولايتعهدى را نپذيرد تهديد كرد و معروض داشت عمر خطاب ، شورا را در ميان شش نفر كه يكى از آنها جد تو امير المؤمنين على ع بود قرار داد و شرط كرد هر كدامشان مخالفت كردند كشته شوند بنا بر اين شما هم ناگزير بايد با هدف من مخالفت ننموده و خواستهء مرا به‌پذيريد زيرا من صلاح مقام خلافتم را در ولايتعهدى شما مىبينم و چارهء جز اين ندارم .\r\nحضرت رضا ع كه چاره را منحصر به پذيرش خواستهء او ديده اظهار داشت در صورتى ولايتعهدى ترا مىپذيرم كه امر و نهى نكنم و فتوا ندهم و قضاوت ننمايم و عزل و نصب نكنم و آئينى كه هم اكنون در خصر خلافت تو رائج است تغيير ندهم .\r\nمأمون همهء خواسته‌هاى حضرت را پذيرفت .\r\n\r\n","description":"","footnote":"","page_name":" 601 ","page_number":257},
  {"content":"\r\n\r\n( 1 ) موسى بن سلمه گفته در خراسان همراه محمد بن جعفر بودم روزى از ذو الرياستين شنيدم ميگفت امر شگفت‌آورى ديده‌ام ، نمىپرسيد چه بوده ؟ ! پرسيديم چه ديدهء ؟ .\r\nگفت امر عجيب آن بود كه مأمون به على بن موسى پيشنهاد ميكرد و ميگفت ميخواهم سررشتهء كارهاى مسلمانان را بدست تو بسپارم و بار گران خلافت را كه بدوش دارم در دست اختيار شما درآورم مشار اليه ميفرمود من تاب تحمل اين بار را ندارم و نميتوانم از عهدهء آن برآيم و من تا آن روز خلافتى به آن درجه بىارزش نديدم كه مأمون خود را از خلافت ، خلع مىكند و على بن موسى آن را نمىپذيرد .\r\nراويان اخبار خلفا نقل كرده‌اند هنگامى كه مأمون ميخواست على بن موسى ع را بخلافت برگمارد و با خود در اين باره انديشه ميكرد فضل بن سهل را احضار كرده و از عزيمت خود بوى اعلام نمود و دستور داد براى آنكه تصميم قطعى در اين خصوص گرفته شود با برادرش حسن حضور پيدا كند فضل هم حسب الامر با برادر حاضر شد حسن هنگامى كه از عزيمت مأمون با خبر شد بر وى گران آمده و انديشهء نامبرده را بر خلافت عادت تلقى كرده و خاطرنشان ساخت هر گاه انديشه خليفه لباس عمل به خود بپوشد خلافت از خاندان او بيرون خواهد رفت .\r\nمأمون اظهار داشت با خداى متعال تعهد كرده‌ام هر گاه بر برادرم امين پيروز شدم خلافت را به برترين يادگارهاى ابو طالب واگذار نمايم و امروز در روى زمين ، داناتر از او را سراغ ندارم .\r\nحسن و فضل كه از عزيمت قطعى او اطلاع يافتند سخنى نگفته و به خود بمناسبت اينكه مبادا بر آنها خشمگين شود اجازهء معارضه نداده و خواه ناخواه با رأى وى موافقت نمودند .\r\n\r\n","description":"","footnote":"","page_name":" 602 ","page_number":258},
  {"content":"\r\n\r\n( 1 ) مأمون هم كه نامبردگان را با هدف خود موافق ديد آنان را حضور حضرت رضا ع فرستاد ، برادران حسب الامر حضور اقدس شرفياب شده مقام امامت را از ارادهء مأمون باخبر ساختند و عرض خلافت را بخاكپاى همايونش تقديم داشتند ، حضرت از پذيرش خواستهء مأمون امتناع فرمود آنها اصرار زياد و بالاخره فهماندند كه چارهء از پذيرش آن نداريد حضرت ناچار با ارادهء مأمون موافقت فرمود .\r\nفرستادگان كه به مقصود رسيده بودند حضور مأمون آمده و ويرا از موافقت حضرت رضا ع اعلام كردند مأمون شاد شده و در روز پنجشنبه جلوس كرده و خواص دربار و لشكريانش را بار داده پس از تشكيل جلسه و حضور مدعوين ، فضل بن سهل علت انعقاد جلسهء خودمانى را بحاضران اطلاع داده و اعلام كرد رأى مأمون بر اين قرار گرفت كه على بن موسى ع را وليعهد خود قرار داد و آن جناب را بنام « رضا » ناميد .\r\nو از جانب مأمون بحاضران دستور داد از اين به بعد لباس سبز « 1 » بپوشيد و پنجشنبهء ديگر براى بيعت با آن جناب حضور بهمرسانيد و بافتخار اين ولايتعهدى حقوق يك سال شما قبلا پرداخت خواهد شد .\r\nروز پنجشنبه فرا رسيد طبقات مختلف مردم از سپهسالاران و دربانان و قاضيان و ساير افراد لباس سبز پوشيده بدربار مأمون ميرفتند .\r\nمأمون آن روز جلوس كرده و دو تشك بزرگ بر روى هم تا همتاى نشيمنگاه مأمون باشد براى حضرت رضا انداخته بودند جنابش با لباس سبز و عمامه و شمشير حمايل كرده بر روى آن تشك جلوس فرمود ، مأمون نخست دستور داد تا فرزندش عباس ، مقدم بر سايرين با حضرت رضا ع بيعت نمايد .\r\nحضرت رضا ع براى بيعت ، دست خود را به اين كيفيت نگه داشته بود كه پشت دستش مقابل صورت مباركش و كف دستش برابر با مردم بود ، مأمون گفت دست خود را دراز كنيد تا مردم بدرستى با شما\r\n\r\n\r\n\r\n\r\n","description":"","footnote":"\r\n( 1 ) پيش از اين دستور ، شعار بنى عباس لباس سياه بود و نيز پرچمهاى ملىشان را از پارچه‌هاى سياه درست ميكردند و از روزى كه حضرت رضا بولايتعهدى برقرار گرديد لباسها و پرچمها مبدل به سبز شد .\r\n","page_name":" 603 ","page_number":259},
  {"content":"\r\n\r\nبيعت نمايند ، ( 1 ) فرمود رسول خدا ص به همين آئين با مردم بيعت ميكرد بالاخره مردم يكى بعد از ديگرى براى بيعت حضور مىيافتند و حضرت ع دست مباركش را كه (  يَدُ اللَّهِ فَوْقَ أَيْدِيهِمْ  بود ) بالاى همه دستها قرار ميداد .\r\nدر آن روز بدره‌هاى زر در ميان حضار پخش شد و خطبا و شعرا در ستايش و نيايش آن حضرت و قدم بىسابقه‌اى كه مأمون برداشته خطبه‌ها خواندند و سرودها سرودند . پس از آن ابو عباد ، عباس فرزند مأمون را طلبيدند او به تندى آمده دست پدرش را بوسيده و كنار او نشست بعد از او محمد بن جعفر را خوانده ، فضل بن سهل او را روانه كرد وى نزديك مأمون آمده ليكن دست او را نبوسيد به او گفتند برو و جايزه‌ات را بگير مأمون كه گويا از بىاعتنائى وى متأثر شده بود او را طلبيده و دستور داد برو به محل خود بنشين بعد از اين ابو عباد يك يك از حضار علوى و عباسى را پيش ميخواند و جوائز خود را ميگرفتند تا همه جائزه‌ها بپايان رسيد .\r\nآنگاه مأمون از حضرت رضا ع درخواست كرد بمباركى اين روز فرخنده خطبهء انشا فرمايد حضرت رضا ع ستايش خدا را بجا آورد فرمود همانا ما بر اثر ارتباط و بستگى كه با رسول خدا ص داريم بر شما حقى داريم و شما نيز بر ما حقى داريد و هر گاه شما حق ما را بما داديد و رعايت حال ما به آن طور كه بايد و شايد نموديد بر ما واجب است كه حق شما را رعايت نمائيم و بموجب آن كار كنيم و به غير از اين جملات بيانات ديگرى نفرمود .\r\nمأمون پس از انقضاء بيعت ، دستور داد سكه بنام آن حضرت ع زدند و بمباركى آن روز پيروز دختر عموى اسحق بن موسى را به همسرى وى درآورد و به او فرمان داد تا بعنوان امير الحاجى با عدهء از مردم به خانهء خدا مشرف شده و در هر شهرى كه وارد مىشود مردم را از ولايتعهدى حضرت رضا ع\r\n\r\n","description":"","footnote":"","page_name":" 604 ","page_number":260},
  {"content":"\r\n\r\nاعلام نمايد و خطبه بنام آن حضرت بخواند .\r\n( 1 ) همان سال عبد الحميد بن سعيد در مدينه منوره بمنبر رسول خدا ص صعود كرد پس از آنكه مقدمات را بنحو احسن بانجام آورد حضرت رضا ع را معرفى كرد و اضافه نمود امروز اساس كار مسلمانان و ولايت عهدى آنان به كف با كفايت حضرت ( على بن موسى بن جعفر بن محمد بن على بن الحسين بن على ع ) است .\r\nاجداد او شش نفرند كه برتر از تمام كسانى هستند كه از آب رحمت الهى سيراب ميشوند .\r\nمدائنى نقل كرده هنگامى كه حضرت رضا ع بر سرير ولايتعهدى قرار گرفته بود و خطبا و سرايندگان در برابر آن حضرت به خطبه و شعر مشغول بودند و پرچمهاى شادمانى بر فراز سر همايونش به اهتزاز درآمده بودند يكى از مخصوصان آن حضرت كه حضور داشت چنين نقل مىكند من آن روز از اين موقعيت بىاندازه شادمان بودم و خرسندى داشتم حضرت كه مرا اين گونه خوش و خرم ديد نزديك خوانده و بدون آنكه كسى متوجه شود فرمود دلت به اين پيش‌آمد مشغول نگردد و خوشحال مباش كه سرانجامى ندارد .\r\nاز سرايندگانى كه آن روز بحضور اقدس شرفياب بودند دعبل خزاعى بود او در هنگام شرفيابى عرضه داشت قصيدهء سروده و بر خود لازم ميدانستم پيش از آنكه بحضور انورت عرضه بدارم كسى را از انشاد آن اطلاع ندهم حضرت ع او را اذن جلوس داده چون مجلس خلوت شد فرمود قصيده‌اى كه سرودهء انشاد كن او هم قصيده‌اى را كه مطلع آن به اين شعر آغاز مىشود .\r\n\r\n","description":"","footnote":"","page_name":" 605 ","page_number":261},
  {"content":"\r\n\r\n( 1 )\r\n مدارس آيات خلت من تلاوة * و منزل وحى مقفر العرصات \r\nمعروض داشت چون از سرودن آن فارغ شد ، حضرت رضا ع به حجرهء خود رفته و جبه خزى همراه با ششصد دينار زر براى او عنايت فرمود و بخادم خود فرمود به او بگويد اين مقدار وجه را به مصرف سفر خود برسان و ما را معذور بدار .\r\nدعبل گفت به خدا سوگند براى صله شعر نسروده و براى اخذ جائزه از منزل خود حركت ننموده‌ام ليكن هر گاه ارادهء همايون تعلق گرفته باشد ممكن است يكى از جامهاى خود را كه ميپوشند اعطا فرمايند و آن جوائز را برگردانيد ، حضرت رضا ع تقديميهاى خود را نه پذيرفت و علاوهء بر آن يكى از جامه‌هاى خود را ضميمه كرد و پس فرستاد .\r\nدعبل از حضور امام ع خارج شده وارد قم گرديد چون آن جبه را ديدند بهزار دينار بهاء آن را از نامبرده خريدارى كردند دعبل حاضر نشده گفت سوگند به خدا يك رشته آن را بهزار دينار نمى - فروشم آنگاه از قم خارج شد قميها رندى كرده به تعقيب او درآمدند و سر راه بر او گرفته و جبه را به يغما بردند دعبل به قم برگشته و در بارهء آن با نامبردگان گفتگو كرد قميها گفتند به هيچ عنوانى نمى - توانى به آن دست پيدا كنى و اگر ميخواهى هزار دينار بگير و برگرد دعبل گفت در صورتى مراد شما را برمىآورم كه قطعه از آن جامه را با هزار دينار پول به من بدهيد آنها هم براى جلب رضايت وى قطعه از آن جامه را به ضميمه وجه مزبور بوى دادند .\r\nياسر خادم و ريان بن صلت گويند پس از آنكه حضرت رضا ع بولايتعهدى مأمون مستقر شد روز عيدى پيش آمد كرد مأمون كسى را مأمور داشت تا حضرت براى نماز عيد بخارج شهر تشريف ببرد حضرت بفرستاده اظهار داشت تا بمأمون بگويد در آغازى كه ولايتعهدى ترا پذيرفتم قرار بر اين بود به هيچ يك از\r\n\r\n","description":"","footnote":"","page_name":" 606 ","page_number":262},
  {"content":"\r\n\r\nامور خلافت نپردازم ( 1 ) اينك مرا از نماز خواندن با مردم معاف بدار ، مأمون پاسخ فرستاد غرض من آن است كه مردم مطمئن گردند و بفضل و مقام تو اعتراف نمايند و چندين مرتبه مأمور براى انجام امر نماز رفت و آمد كرد و چون مأمون اظهار داشت حتما اين عمل صورت بگيرد حضرت فرستاد هر گاه مرا از نماز جماعت معارف بدارى براى من بهتر است و اگر چاره منحصر بانعقاد جماعت است بر من لازمست همچنان كه رسول خدا ص و امير المؤمنين على ع براى نماز خارج ميشدند عزيمت نمايم .\r\nمأمون اظهار داشت همانطور كه ميخواهيد و اراده‌اتان تعلق گرفته نماز جماعت را منعقد فرمائيد آنگاه به سپهسالاران و دربانان و ساير مردم دستور داد بامداد همه درب خانه آن حضرت گرد آيند ، حسب الامر زن و بچه در راهها و كوچه‌ها منتظر تشريف فرمائى حضرت رضا ع بودند و تمام سرگردان و دربانان و لشكريان به طرف خانه آن جناب متوجه شده و سوار بر اسبان منتظر قدوم آن حضرت بودند ، هنگامى كه خورشيد طلوع كرد حضرت غسل كرده جامه‌هاى خود را پوشيده و عمامه سفيدى از پنبه كه يكطرف آن بر روى سينه مباركش افتاده و طرف ديگرش بر شانه‌اش قرار گرفته بسر گذارده و بوى خوش استعمال كرده و عصاى مخصوصى بدست گرفته و بغلامان خود فرمود به همين هيئت خود را درآورند و به آنها دستور داد پيشاپيش حضرتش حركت نمايند و خود آن جناب با پاى برهنه و شروال را تا نصف ساق بالا زده و دامن را بر كمر استوار نموده عزيمت خروج از منزل فرمود و چون اندكى راه رفت سر به طرف آسمان بالا كرد و تكبير گفت غلامانش تبعيت كرده تكبير گفتند و همچنان بهيئت مذكور حركت فرمود تا كنار درب منزل رسيد بمجردى كه سرگردان و لشكريان حضرتش را به اين هيئت ديدند از اسبها فرود آمدند و هر كه كاردى همراه خود داشت بلادرنگ بندهاى كفشش را بريده با پاى برهنه در ركاب همايونش حركت ميكرد حضرت كنار\r\n\r\n","description":"","footnote":"","page_name":" 607 ","page_number":263},
  {"content":"\r\n\r\nدر ايستاد و تكبير گفت ( 1 ) و همه مردم شروع كردند به تكبير گفتن و چنان صداى تكبير بلند ميشد كه گويا آسمان و زمين و در و ديوار تكبير مىگويند و شهر مرو از ديدن حضرت رضا و هيئت بيسابقه آن جناب يك پارچه ناله و غوغا شد .\r\nخبر بمأمون رسيد ، فضل ذو الرياستين به او گفت هر گاه على بن موسى با اين هيئت به مصلى برسد مردم چنان مفتون او شوند كه سر از پا نشناسند و ما بر خود بيمناكيم و تأمين جانى نخواهيم داشت مناسب آنست آن حضرت را منصرف سازى .\r\nمأمون رأى او را پسنديد و از سرانجام خود ترسيد مأمورى را فرستاد و اظهار داشت ما شما را به رنج افكنديم و تكليف شاقى بشما نموديم و حاضر نيستيم بيش از اين به زحمت بيفتيد مناسب است برگرديد و مطابق با مرسوم هر كسى باشد نماز خواهد خواند .\r\nحضرت ابو الحسن ع فهميد مأمون بيچاره شده و حضرت او هم مانند ساير دنياداران و حقه بازان اهل ريا و خودنمائى نبود و نظر پاكش خدا و رضاى او بود كفش خود را طلبيده پوشيد و سوار شد مراجعت كرد . آن روز بر اثر اين پيش‌آمد ناگوار نظم بيسابقه‌اى كه كمتر ديدهء مسلمانان مشاهده كرده بود گسيخته شد و مردم چنان كه بايد موفق به نماز عيد نشدند .\r\nياسر گويد هنگامى كه مأمون از خراسان عزيمت بغداد نمود و فضل ذو الرياستين با وى همراه بود ما همه در ركاب حضرت ابو الحسن ع بوديم در يكى از منازل نامه از برادرش حسن رسيد كه من در طالع سال چنان ديدم در فلان ماه روز چهار شنبه بضرب شمشير و گرمى آتش از پا درخواهى آمد و مناسب چنان\r\n\r\n","description":"","footnote":"","page_name":" 608 ","page_number":264},
  {"content":"\r\n\r\nمىبينم در آن روز تو و مأمون و حضرت رضا بحمام برويد و در آنجا حجامت كنى و براى رفع نحوست خون بر بدن خود بريزى .\r\n( 1 ) ذو الرياستين پس از مطالعه نامه برادر كاغذى به مأمون نوشت و از وى درخواست كرد تا از حضرت رضا ع تمنا كند آن روز را باتفاق بحمام بروند .\r\nمأمون هم براى آنكه خاطر همه كاره‌اش را برآورده باشد خواستهء فضل را بوسيله نامه بعرض همايون تقديم كرد . حضرت رضا ع پاسخ داد من فردا بحمام نخواهم رفت . دوباره مأمون نامه مشتمل برخاسته نامبرده تقديم نمود حضرت فرمود چنانچه گفتم فردا بحمام نميروم زيرا من ديشب گذشته رسول خدا ص را در خواب ديدم فرمود فردا بحمام مرو و من هم صلاح تو و فضل را نمىبينم كه فردا بحمام برويد .\r\nمأمون عريضه تقديم داشته كه شما و رسول خدا ص راست ميگوئيد من فردا چنانچه رأى مبارك تعلق گرفته بحمام نميروم و فضل بهتر به حال خودش واقف است ميخواهد بحمام برود ميخواهد نرود .\r\nياسر گويد هنگام غروب آفتاب حضرت رضا ع بما دستور داد بگوئيد\r\n« نعوذ باللَّه من شر ما ينزل في هذه الليلة »\r\nبه خدا از پيش آمد امشب پناهنده ميشويم و ما پيوسته همين جمله را تكرار ميكرديم .\r\nحضرت نماز صبح را خوانده به من فرمود بالاى پشت بام برو گوش بده سر و صدا و غوغائى استماع ميكنى يا خير و ما هم كه از جريان اطلاعى نداريم حسب الامر روى پشت بام رفتيم صيحه و غوغا و فرياد زيادى به گوش من رسيد در اين وقت مأمون از درى كه متصل به خانه حضرت رضا ع بود وارد شده ميگفت اى آقاى من خدا بشما در پيش‌آمد ناگوار فضل ، پاداش مرحمت فرمايد زيرا فضل وارد حمام شد بلافاصله عدهء با شمشيرها\r\n\r\n","description":"","footnote":"","page_name":" 609 ","page_number":265},
  {"content":"\r\n\r\nريخته او را از پاى درآوردند و از آنها كه مرتكب چنين امر ناگوارى بودند سه نفرشان كه يكى پسر خالهء فضل ذى القلمين بوده دستگير شدند .\r\n( 1 ) پس از واقعهء قتل وى سرلشكريان و كارگذاران و نظاميان و كاركنان فضل ، درب خانه مأمون هجوم آورده و معتقد بودند ، مأمون اسباب قتل نامبرده را فراهم كرده و او را بدين حيله از پاى درآورده و بالاخره بمأمون ناسزا ميگفته و از وى خون خواهى ميكردند و آتش آورده تا خانهء او را بسوزانند .\r\nمأمون كه خود را مانند هميشه بيچاره ديده و به هيچ وسيلهء نميتوانست آتش آشوب آنها را خاموش سازد به حضرت رضا ع عرضه داشته ممكن است تشريف برده و با ملايمت ، آشوبگران را از كنار خانهء من دور فرمائيد ، فرمود آرى آنگاه بر مركب سوار شده و به ياسر هم امر كرد تا در ركاب حضرتش حضور داشته باشد .\r\nچون از خانه خارج شديم و حضرت برابر جمعيت رسيده در ميان ازدحام و غوغاى آشوبگران قرار گرفته با اشارهء نامبردگان را امر به تفرقه كرد ، به خدا سوگند از اين اشاره چنان مردم سر به عقب گذاردند كه بر روى يك ديگر مىافتادند و حضرت مراجعت فرمود .\r\nمسافر گويد سالى كه هرون بن مسيب ميخواست با محمد بن جعفر پيكار نمايد حضرت رضا ع به من فرمود با هرون ملاقات كن و به او بگو فردا عزيمت پيكار منما زيرا هر گاه فردا آمادهء كارزار شوى هزيمت كرده و سربازان تو كشته مىشوند اگر از تو بپرسد از كجا پيش بينى نمودهء بگو در خواب ديدم هر گاه فردا بكارزار روى شكست خواهى خورد .\r\nمسافر گويد حسب الامر با نامبرده ملاقات كرده و فرمايش حضرت را به اطلاع او رسانيده و گفتم هر گاه فردا بجنگ به روى هزيمت خواهى كرد و ياران تو كشته ميشوند پرسيد از كجا فهميدهء گفتم\r\n\r\n","description":"","footnote":"","page_name":" 610 ","page_number":266},
  {"content":"\r\n\r\nخواب ديدم ، بيچاره ناراحت شده به پيشنهاد من توجهى نكرده گفت بنده خوابيده و ما تحتش را نشسته چنين خوابى ديده است بارى فردا به پيكار محمد رفت و شكست خورد و لشكريانش كشته شدند .\r\n\r\nباب بيست و دوم علت رحلت حضرت رضا ع و أخبار واردهء در آن\r\n( 1 ) آئين حضرت رضا ع آن بود هر گاه با مأمون خلوت ميكرد او را پند ميداد و از خدا ميترسانيد و كارهاى بر خلافى را كه مرتكب مىشد تقبيح ميكرد و سرانجام آنها را به نامبرده گوشزد ميفرمود .\r\nمأمون ظاهرا از سخنان حضرت احترام ميگذارد و تصديق ميكرد ليكن در باطن بسيار ناراحت بود و گفتار حضرت او بر وى گران مىآمد .\r\nروزى حضرت رضا ع بر مأمون وارد شد ديد مشغول وضو گرفتن است و غلام آب بر دست او ميريزد حضرت رضا ع از عمل بر خلاف شرع او متأثر شده فرمود « در عبارت خدا انبازى اختيار مكن » مأمون ناچار ظرف آب را از غلام گرفته و خود وضو را تمام كرد و اين سخن امام « كه حق تلخ است » بر كينه و عداوت درونى او افزود و ناراحت‌تر شد .\r\nحضرت رضا ع بديدهء امامت ، از باطن حسن و فضل فرزندان سهل به خوبى باخبر بود و ميدانست سرشت آنها با نطفهء شيطنت عجين شده بدين مناسبت هر گاه مأمون از آنها نام ميبرد حضرت رضا ع از نام بردگان نكوهش ميكرد و كارهاى زشت آنها را براى مأمون بيان ميكرد و اضافه ميفرمود بسخنشان گوش ندهد .\r\nبرادران سهل از رويه حضرت باخبر شدند آنها هم متقابلا از حضرت رضا ع نزد مأمون سعايت\r\n\r\n","description":"","footnote":"","page_name":" 611 ","page_number":267},
  {"content":"\r\n\r\nمىكردند ( 1 ) و سخنانى مىگفتند كه جناب او را از نظر مأمون طرد كنند و اسباب ناراحتى او را فراهم سازند و بالاخره متعرض ميشدند كه هر گاه او را بيش از اين بر خود چيره سازى ممكن است به همين زودى مردم را عليه تو بشوراند و ترا هلاك سازند و بالاخره آنقدر از اين گونه سعايتها و سخن‌چينيها نمودند تا توانستند مأمون را نسبت به آن حضرت بدبين بسازند و او را بكشتن امام هشتم ع وادار نمايند .\r\nبارى سخنان تلخ و مسموم‌كنندهء نامبردگان كار خود را كرد تا روزى حضرت رضا و مأمون سر سفرهء نشسته به غذا خوردن مشغول بودند حضرت از غذاى مسمومى كه تناول فرمود رنجور شد و مأمون هم براى سياست وقت خود را به بيمارى زد « 1 » .\r\nعبد اللَّه بن بشير گفته مأمون به من دستور داد بر خلاف عادت ناخنهاى خود را بلند كنم و كسى را هم از چنين عملى باخبر نسازم منهم چنان كه گفته بود ناخنهايم را بلند كردم روزى مرا خوانده و چيزى مانند تمر هندى به من داده گفت اين را بدست خود خمير كن منهم طبق دستور آن را كاملا خمير كردم پس از اين مأمون از پيش من حركت كرد حضور حضرت رضا ع رفته احوال پرسيد و سؤال كرد حال شما چگونه است ؟ فرمود آرزومندم حالم خوب و نقاهتى صورت نگرفته باشد مأمون گفت منهم به حمد اللَّه امروز حالم خوبست . پرسيد آيا امروز خدمتگاران حضور اقدس رسيده‌اند ؟ فرمود خير ، مأمون خشمناك شده غلامان را بحضور طلبيده گفت اكنون بايد آب انار حاضر كنيد زيرا ما چارهء از آشاميدن آن نداريم . آن گاه عبد اللَّه گفت مأمون به من دستور داد انارى حاضر نمايم چون آورده گفت آن را به دو دست خود بفشارم\r\n\r\n\r\n\r\n\r\n","description":"","footnote":"\r\n( 1 ) از اين بيان استفاده مىشود سبب رحلت حضرت رضا ع فضل و حسن بوده‌اند و حال آنكه در روايت پيش از اين معلوم شد كه فضل در سفر خراسان در حمام كشته شد و حضرت رضا ع از قتل او اخبار كرد بنا بر اين بايد گفت اين گونه سعايت بوسيلهء حسن شده و يا پيوسته حسن و فضل سعايت مىكردند چنانچه در نماز عيد معلوم شد و سرانجام سعايتشان پس از مرگ فضل بشهادت حضرت رضا ع منجر شد و اللَّه اعلم .\r\n","page_name":" 612 ","page_number":268},
  {"content":"\r\n\r\nچون آب انار را گرفتم ( 1 ) مأمون آن را به حضرت رضا ع داده آشاميد و همان فشردهء انار اسباب رحلت آن جناب را فراهم ساخت و دو روز پس از آن رحلت فرمود .\r\nابو الصلت هروى گفته پس از آنكه مأمون از حضور حضرت رضا ع خارج شد ، شرفياب گرديدم فرمود كار خود را كردند و حمد و سپاس خدا را بجا آورد .\r\nمحمد بن جهم گفته حضرت رضا ع انگور را بسيار دوست ميداشت آنها كه آهنگ قتل آن جناب را داشتند مقدارى انگور را براى آن حضرت تهيه كرده و چند روز سوزنهاى زهر آلود را كه با لطيفترين زهرها آلوده شده بود در آنها فروبرده آنگاه آنها را حضور اقدس رضوى آورده حضرت رضا ع پس از تناول انگور زهر آلود رنجور شده و بدين وسيله رحلت فرمود .\r\nچون حضرت رضا ع رحلت كرد مأمون يك شبانه روز درگذشت آن حضرت را پنهان داشت پس از آن محمد بن جعفر الصادق ع و عدهء از سادات را كه در دربار او كارگذار بودند طلبيده و آنها را از رحلت حضرت رضا ع باخبر ساخته و خود هم ابراز تأثر و اندوهناكى نموده و بدن آن حضرت را به آنها نمايانده كه به‌بينند آزارى به آن جناب نرسيده و بمرگ خود رحلت نموده آنگاه باز هم براى سياست وقت و پوشاندن عمل نامردانه خود اظهار داشت اى برادر بر من گران تمام مىشود كه ترا باينحال مشاهده كنم من آرزومند بودم پيش از تو از دنيا رحلت كنم ليكن خدا آنچه را اراده كرده بود بانجام آورد آنگاه دستور داد آن حضرت را غسل داده و كفن كرده و حنوط نمودند و خود جنازهء آن جناب را تا محلى كه هم اكنون مرقد مطهر آن حضرت است بدوش گرفته و همان جا مدفون ساخت .\r\nمرقد آن حضرت قبلا خانهء حميد بن قحطبه بوده كه در ديه موسوم به سنا باد نزديك ديه نوقان در\r\n\r\n","description":"","footnote":"","page_name":" 613 ","page_number":269},
  {"content":"\r\n\r\nسرزمين طوس « 1 » واقع شده بود و همان جا پيش از اين هرون الرشيد را دفن كرده بودند ( 1 ) و چون حضرت رضا ع به ستم مأمون رحلت كرد مرقد آن حضرت را در برابر گور هرون قرار داده و آن جهنم ظلم و عداوت پشت سر آن حضرت واقع شد .\r\nحضرت رضا ع هنگامى كه دار فانى را وداع گفت بجز از فرزند بزرگوارش حضرت ابو جعفر محمد بن على كه مقام امامت بوجود اقدسش مباهات مىكرد فرزند ديگرى نداشت و تاريخ هم به غير از او فرزند ديگرى براى آن جناب نشان نداده و آن حضرت در زمان رحيل پدر ارجمندش هفت سال و اندى عمر داشت صلوات اللَّه عليهم اجمعين .\r\n\r\nباب بيست و سوم ذكر امام پس از حضرت ابو الحسن ع و تاريخ تولد و دلائل امامت و مدت خلافت و عمر و سبب وفات و مرقد مطهر و عدد فرزندان و بخشى از فضائل و اخبار او .\r\n( 2 ) امام پس از حضرت ابو الحسن ع فرزندش محمد بن على ع است كه پدر بزرگوارش به امامت او\r\n\r\n\r\n\r\n\r\n","description":"","footnote":"\r\n( 1 )\r\n اى خاك طوس چشم مرا توتيا توئى * مائيم دردمند و سراسر دوا توئى\r\nدارى دم مسيح تو اى خاك مشك بو * يا نكهت بهشت كه دار الشفا توئى\r\nاى خاك طوس چون تو مقام رضا شدى * برتر هزار مرتبه ز عرش علا توئى\r\nاى خاك طوس درد و الم را توئى علاج * بر دردها شفا و به غمها دوا توئى\r\nاى ارض طوس خاك تو گوگرد احمر است * قلب وجود ما همه را كيميا توئى\r\nاى خاك طوس رتبه‌ات اين بس كه از شرف * مهد امان و مدفن شاه رضا توئى\r\nشاهنشهى كه خيل ملايك بدرگهش * دائم برند سجده كه مسجود ما توئى\r\nشاها زبان خامه بمدح تو قاصر است * ليك اين قدر بس است كه دست خدا توئى \r\n","page_name":" 614 ","page_number":270},
  {"content":"\r\n\r\nتصريح كرده و او را از اين نظر مشار ببنان قرار داده و از جنبه فضل و بزرگوارى در ميان افراد نظيرى نداشته حضرت جواد در ماه رمضان سال صد و نود و پنج در مدينه متولد شده و در ماه ذى قعده سال دويست و بيست در سن بيست و پنجسالگى در بغداد وفات يافت و هفده سال پس از رحلت پدر بزرگوارش امامت كرد و مادر او ام ولدى بود بنام سبيكه از مردم نوبهء افريقا .\r\n\r\nباب بيست و چهارم بخشى از اخبارى كه دليل بر امامت اوست مخصوصا آنها كه مشتمل بر تصريح و اشاره پدر بزرگوارش بوده .\r\n( 1 ) از كسانى كه تصريح به امامت آن حضرت را از پدر بزرگوارش روايت كرده‌اند على بن جعفر ، صفوان بن يحيى ، معمر بن خلاد ، حسين بن بشار ، ابن ابى نصر بزنطى ، ابن قياما واسطى ، حسن بن جهم ابو يحيى صنعانى ، خيرانى ، يحيى بن حبيب زيات و عدهء بسيارى ديگر كه نامشان به طول مىانجامد .\r\n( 2 ) يحيى بن نعمان بصرى گفته على بن جعفر براى حسن بن حسين صحبت مىكرد و در ضمن سخنانش اظهار داشت هنگامى كه برادران و عموها عليه حضرت ابو الحسن قيام كردند خداى متعال آن حضرت را يارى\r\n\r\n","description":"","footnote":"","page_name":" 615 ","page_number":271},
  {"content":"\r\n\r\nكرد و بالاخره سخنان بسيارى گفت تا گفتارش بدينجا منتهى شد كه من از جا برخاستم و دست حضرت ابو جعفر محمد بن على ع را گرفته و گفتم شهادت مىدهم كه تو پيشواى منى سپس حضرت رضا ع گريست و فرمود اى عمو مگر از پدرم نشنيدى كه ميفرمود رسول خدا ص فرموده پدرم فداى بهترين و پاكيزه‌ترين كنيزان نوبيه باد كه از پشت او فرزندى بوجود مىآيد كه از ستم مردم زمان رانده شده و از منزل و مأواى خود دور مانده و در پشت پردهء غيبت بسر برده و آنقدر بدين حال باشد تا مردم بگويند او مرده يا هلاك شده يا در كدام بيابان بسر ميبرد عرضكردم آرى فداى شما\r\n( اللهم ارنى الطلعة الرشيده و الغرة الحميد و اجعلنا من انصاره و اعوانه )\r\n. ( 1 ) صفوان بن يحيى گفت به حضرت رضا ع عرضكردم پيش از آنكه خداى متعال نعمت وجود حضرت ابو جعفر را بشما ارزانى فرمايد ما در خصوص فرزند با شما سخن مىگفتيم و شما ميفرموديد خداى منان به همين زودى پسرى به من عطا خواهد فرمود تا اكنون كه خدا اين وجود مبارك را بشما عنايت فرمود و ديدگان ما را بنور جمالش منور فرمود اينك كه اميدواريم آن روز را نبينيم هر گاه پيش‌آمدى براى شما رخ داد و دل ما را داغدار نمود پيشواى پس از شما كيست و بچه كسى ما بايد توجه كنيم ؟ حضرت ابو الحسن به فرزند ارجمندش ابو جعفر كه در برابر ذات همايون او ايستاده بود اشاره كرد عرضكردم فداى شما اين بزرگوار كه فرزندى سه ساله بيش نيست فرمود خورد سالى زيان بامامت او ندارد زيرا عيسى هنگامى كه بر مسند پيشوائى نامزد شد كمتر از سه سال داشت .\r\n( 2 ) معمر بن خلاد گفت از حضرت رضا ع مطالبى شنيدم و فرمود چه احتياجى به آنچه گفتم داريد اينك فرزندم ابو جعفر را بجانشينى خود برقرار ساختم و ما خانوادهء هستيم كه كوچكانمان از بزرگانمان ارث\r\n\r\n","description":"","footnote":"","page_name":" 616 ","page_number":272},
  {"content":"\r\n\r\nميبريم و ما چون تير همه در رديف يك ديگريم .\r\n( 1 ) ابن قياماى واسطى نامهء به حضرت رضا ع نوشت و معروض داشت شما چگونه امامى هستى با آنكه تو فرزندى ندارى ؟\r\nحضرت ابو الحسن ع پاسخ داد از كجا ميدانى فرزندى نخواهم داشت سوگند به خدا فاصلهء نخواهد شد خداى متعال فرزند پسرى به من عطا خواهد كرد كه حق را از باطل جدا فرمايد .\r\n( 2 ) ابن ابى نصر بزنطى گفته ابن نجاشى به من گفت امام پس از آقاى تو كيست ؟ و من دوست ميدارم همين پرسش را از او بنمائى تا من هم مطلع شوم من براى اطلاع از اين معنى حضور اقدسش شرفياب شده خواستهء ابن نجاشى را معروض داشتم فرمود پسرم . با آنكه هنوز فرزند بزرگوارش ابو جعفر متولد نشده بود آنگاه خود حضرت اضافه كرد آيا به غير از من ديگرى ميتواند چنين ادعائى بكند ! بارى سالى بيش فاصله نشد كه حضرت ابو جعفر متولد گرديد .\r\n( 3 ) محمد بن على از ابن قياماى واسطى كه واقفى مسلك بود روايت كرده گفت حضور حضرت رضا ع شرفياب شده پرسيدم آيا ممكن است در يك عصر دو امام وجود داشته باشد ؟ فرمود نه ، مگر در صورتى كه يكى از آن دو صامت باشد و اظهار ننمايد گفتم آرى تو همان امامى هستى كه امام صامتى ندارى فرمود آرى\r\n\r\n","description":"","footnote":"","page_name":" 617 ","page_number":273},
  {"content":"\r\n\r\nبه خدا سوگند به همين زودى خداى منان نعمت فرزندى به من عطا ميفرمايد كه حق و اهل حق را روسپيد مى - سازد و باطل و ياران او را سركوب ميفرمايد ، آن زمان كه اين گفتگو را ميفرمود فرزندى نداشت پس از يك سال خداى متعال نعمت وجود ابو جعفر را به او كرامت فرمود .\r\n( 1 ) حسن بن جهم گفت حضور حضرت رضا ع شرفياب بودم فرزند خوردسالش را طلبيده در ميان دامانم نشانيد به من فرمود پيراهنش را از بدنش بيرون بياور چون پيراهن از بدن پاكش بيرون كردم فرمود ميان دو شانه را نگاه كن چون نظر كردم در يكى از دو شانه‌اش چشمم به خاتم مانندى افتاد كه در گوشت قرار گرفته بود فرمود آيا اين خاتم را مىبينى مانند همين خاتم هم در روى شانهء پدرم قرار داشت .\r\n( 2 ) ابو يحيى صنعانى گفته حضور حضرت ابو الحسن ع شرفياب بودم فرزند خوردسالش ابو جعفر ع را آوردند فرمود اين فرزنديست كه بزرگتر و با بركت‌تر از او براى شيعيان ما به دنيا نيامده .\r\n( 3 ) خيرانى از پدرش روايت كرده در خراسان حضور حضرت رضا ع شرفياب بودم كسى پرسيد بزرگوارا هر گاه پيش‌آمد ناگوارى براى شما رخ داد بچه شخصى توجه كرده و امور خود را از او بخواهيم ؟\r\nفرمود بفرزندم ابو جعفر مراجعه كرده خواسته‌هاى خود را از او بطلبيد .\r\nگوينده از پاسخ حضرت رضا ع بشگفت آمده و با نظر خوردسالى به حضرت ابو جعفر توجه كرد حضرت رضا ع براى رفع تعجب او فرمود خداى متعال حضرت عيسى ع را بمقام رسالت و نبوت و شريعت برقرار داشت در حالى كه از ابو جعفر خردسال‌تر بود .\r\n\r\n","description":"","footnote":"","page_name":" 618 ","page_number":274},
  {"content":"\r\n\r\n( 1 ) يحيى زيات از شخصى كه حضور حضرت رضا ع شرفياب بوده نقل مىكند چون مردم خواستند از حضور انور حضرت رضوى ع مرخص شوند حضرت به آنها فرمود با فرزندم ابو جعفر ملاقات كرده و عهدى با او تازه كنيد پس از رفتن آنها به من فرمود خدا مفضل را بيامرزد كه به كمتر از اين اشاره‌ها به امامت او اقرار ميكرد .\r\nاز اين حديث موقعيت مفضل بن عمر كه از صحابه حضرت صادق ع بوده و توحيد مفضل منسوب به اوست آشكار مىشود .\r\n\r\nباب بيست و پنجم مناقب و دلائل و معجزات حضرت جواد عليه السّلام\r\n( 2 ) مأمون هنگامى كه فهميد حضرت ابو جعفر با خورد سالى صاحب مقام علم و كمال و حكمت و ادب و خرد است چنانچه هيچ يك از مشايخ معاصر و دانشمندان با وى نميتوانند برابرى نمايند به حضرت او بىاندازه اظهار تمايل ميكرد و به همين مناسبت دخترش ام الفضل را بهمسرى آن حضرت درآورد و او را به همراهى حضرت جواد بمدينه فرستاد و از آن حضرت تا آنجا كه ممكن بود احترام ميكرد و موقعيتش را حفظ مىنمود .\r\n( 3 ) ريان شبيب گفته هنگامى كه مأمون خواست دخترش ام الفضل را بهمسرى حضرت ابو جعفر در - آورد عباسيها از آهنگ او باخبر گرديده بر آنها گران آمده و حاضر نبودند چنين ارادهء صورت عمل به خود بگيرد زيرا بيم داشتند هر گاه مأمون ، حضرت جواد ع را بهمسرى دختر خود انتخاب كند كار\r\n\r\n","description":"","footnote":"","page_name":" 619 ","page_number":275},
  {"content":"\r\n\r\nخلافت چنانچه پيش از اين به اختيار حضرت رضا ع واگذار شده بود ، بدست فرزندش درآيد ، ( 1 ) به همين مناسبت بدست و پا افتادند و نزديكان مأمون بحضور وى رفته اظهار داشتند ترا به خدا سوگند از ارادهء كه كردهء و ميخواهى ابن الرضا را بهمسرى دخترت درآورى صرف نظر كن زيرا ما بيمناكيم هر گاه ارادهء تو لباس عمل به خود بپوشد امر خلافتى را كه خدا در اختيار ما گذارده از دست ما خارج شود و لباس عزت و ارجمندى كه مدتى بر اندام ما راست آمده در اندك وقتى از ما سلب گردد و تو ميدانى كه ما از زمان گذشته و آينده با خاندان على ع رابطهء خوبى نداشتيم و حتى خلفاء راشدين هم كه پيش از تو مقام خلافت را ( غاصبانه ) تصرف كرده بودند آنان را تبعيد ميكرده و در انظار مسلمانان كوچك و حقير جلوه ميدادند و ما از رويه‌اى كه با حضرت رضا ع نمودى و اختيارات ملك و ملت را به او سپردى سخت ناراحت بوديم تا خداى متعال مهم او را كفايت فرمود اينك از خدا بترس و ما را به اندوه و بلا مبتلا مكن و از ارادهء خود صرف نظر نما و دخترت را بيكى از خانوادهء خود كه صلاح بدانى و مورد علاقه و محبتت باشد تزويج كنى .\r\nمأمون كه كاملا بسخنان آنان گوش ميداد پاسخ داد ، اما اينكه شما با فرزندان ابو طالب رابطهء خوبى نداشتيد خودتان تيرگى در ميان خانوادهء عباس و ابو طالب ايجاد كرديد و اين شكاف دؤيت بدست خود شما پيدا شده و هر گاه منصفانه قضاوت نمائيد خواهيد فهميد كه آنان از شما سزاوارتر بمقام خلافت‌اند .\r\nو اما پيشينيان ما كه اسباب تبعيد و حقارت آنان را فراهم مىساختند نه از جهت حقانيت و برترى آنان بر آل ابى طالب بوده بلكه با اين عمل زشتشان قطع رحم نمودند و من به خدا پناهنده‌ام از آنكه قطع رحم نمايم و از پيوند خود احترام نگذارم و من به خدا قسم از استخلاف و جانشينى حضرت رضا ع به هيچ عنوانى پشيمان نيستم و من خودم پيشنهاد كردم تا مقام خلافت را حائز شود و رسما بر سرير سلطنت قرار\r\n\r\n","description":"","footnote":"","page_name":" 620 ","page_number":276},
  {"content":"\r\n\r\nبگيرد و او از پذيرش خواستهء من امتناع و بالاخره تقدير خدا چنانچه بايد جارى شد .\r\n( 1 ) و اما اينكه ابو جعفر را بهمسرى دختر خودم برگزيده و افتخار دامادى او را دارم براى آنست كه معظم له در عين خورد سالى بزرگى فاضل و دانا و اعجوبهء زمانست و آرزومندم به زودى مردم پى بمقام فضل و كمال او برده و بدانند رأى درست همانست كه من پسنديده‌ام عباسيها گفتند دامادى را كه براى خود انتخاب كردهء هر چند سيرت و صورتش مايه تعجب تو شده در عين حال ، خوردسالست و هنوز بسرحد معرفت نرسيده و آئين فقه را بكمال نرسانيده بنا بر اين او را مهلت ده تا از حضور اديب دانشمندى استفاده ادب و كمال نموده و بمكتب فقيهى درآمده و مسائل فقه را بياموزد پس از اين هر گونه رأيى كه در بارهء نامبرده دارى بانجام برسان .\r\nمأمون كه از بىاطلاعى آنان سخت آزرده شده بود گفت واى بر شما من بهتر او را مىشناسم و ميدانم او از خانواده‌ايست كه علمشان از سرچشمهء بىپايان خدا استفاده مىشود و از حضرت كردگار او الهام مىگيرند و همواره نياكان او از علم دين و امور ادب كه افراد عادى بزحمات بسيار بدست مىآوردند بىنياز بودند و استادى نبود كه بتواند در برابرشان عرض اندام كند و همه صفات را فوق آنچه ديگران به اندكى از هزارشان رسيده بودند آنان كامل و تمام آن را داشتند و اكنون هر گاه بخواهيد صدق ادعاى من براى شما هويدا گردد او را بيازمائيد و در بوته امتحان گذاريد .\r\nگفتند آرى اين پيشنهاد را مىپذيريم و او را چنانچه بايد در معرض آزمايش قرار ميدهيم اكنون خوبست بما اجازه بدهى تا دانشمندى را برگزينيم و در حضور تو از مشار اليه پرسشهائى در خصوص امور شريعت بنمايد و هر گاه او از عهدهء پرسشها برآمد و پاسخ درست داد اعتراضى نداريم ( 2 ) و آشنا و بيگانه از\r\n\r\n","description":"","footnote":"","page_name":" 621 ","page_number":277},
  {"content":"\r\n\r\nرأى صائب و ثابت امير خرسند شده و آفرين گفته و انديشهء پاك او را تبريك مىگوئيم و اگر چنانچه ما معتقديم از پاسخ پرسشها درمانده شد حقيقت آنچه را بعرض رسانيده‌ايم ظاهر خواهد شد .\r\nمأمون گفت هيچ گونه نگرانى در كار نيست هر وقتى كه مىخواهيد مىتوانيد براى انجام خواسته خود مقرر نمائيد .\r\nنامبردگان از حضور مأمون خارج شده و بالاخره رأيشان بر اين قرار گرفت يحيى بن اكثم را كه در آن روزگار قاضى نامدارى بود و پرچم دانائى و اطلاعاتش همه جا در اهتزاز درآمده براى انجام ايده خود نامزد كنند و به او پيشنهاد نمايند كه يكى از مسائل مشكلهء لا جواب را كه معظم له را به زانو در - آورد از وى پرسش نمايد و به او وعده دادند هر گاه بتواند بر وى دست پيدا كند و اين بيچارگان را روسپيد سازد اموال نفيسه و گرانبهائى بوى تقديم نمايند .\r\nپس از آنكه رأيشان بنامزدى نامبرده يك جهت شد بحضور مأمون بار يافته و از او درخواستند تا روزى را براى آزمايش و پاسخ پرسش يحيى معين كند .\r\nمأمون روزى را معلوم كرده و عباسيها در آن روز با كمال خوشى كه يقين داشتند پيروزى با آن‌هاست همراه يحيى بحضور مأمون رسيدند .\r\nمأمون براى احترام از حضرت ابو جعفر ع دستور داد تشكى به جهت آن حضرت گسترده و دو بالش بر روى آن قرار دادند و ابو جعفر آن روز كه پسر نه ساله و اندى بود حضور يافته و بر روى آن مسند قرار گرفت يحيى بن اكثم در برابر آن جناب نشست و ديگران در جاهاى خود نشستند و مأمون نيز در سريرى كه كنار مسند ابو جعفر انداخته شده بود نشست .\r\nيحيى بمأمون گفت اجازه ميفرمائيد از ابو جعفر پرسشى بنمايم ؟ مأمون گفت از خود آن جناب اخذ اجازه كن .\r\n\r\n","description":"","footnote":"","page_name":" 622 ","page_number":278},
  {"content":"\r\n\r\n( 1 ) يحيى بجانب آن حضرت متوجه شده عرضه داشت فداى شما اجازه ميفرمائيد پرسشى از وجود همايون شما بنمايم ؟ فرمود هر گاه مايلى بپرس .\r\nيحيى پرسيد فداى شما چه مىگوئيد در بارهء محرمى كه در حال احرام صيدى كرده و آن را كشته باشد ؟ .\r\nحضرت پرسيد ، صياد در حل بوده يا حرم ، عالم بوده يا جاهل قتل مزبور عمدى بوده يا سهوى آزاد بوده يا بنده كوچك بوده يا بزرگ ابتداء چنين عملى مرتكب شده يا مكررا ، پرنده بوده يا چرنده كوچك بوده يا بزرگ ، اصرار بر اين كار داشته يا از عمل خود پشيمان بوده در شب اتفاق افتاده يا در روز محرم بعمره بوده يا به حج .\r\nيحيى از شقوق مذكوره متحير گرديده و عرق سراسر صورتش را فراگرفته و آثار بيچارگى در بشره‌اش هويدا شد و به لكنت افتاده چنانچه حاضران متوجه شدند .\r\nمأمون از بيچارگى يحيى خرسند شده از خدا سپاسگزارى كرد كه رأى ثابت و صائب او بر همگان آشكار شد آنگاه به نزديكان خود توجه كرده گفت دانستيد آنچه را مىگفتم راست و درست بود و انكار شما بىاساس بود .\r\nآنگاه مأمون به حضرت ابو جعفر توجه كرده عرضه داشت حاضرى دخترم ام الفضل را بهمسرى خود انتخاب نمائى ؟\r\nفرمود آرى ! معروض داشت هم اكنون دخترم را براى خود تزويج كن كه من ترا براى او و او را براى تو برگزيدم و بمخالفت مردم هيچ گونه اعتنائى ندارم حضرت ابو جعفر ع خطبهء عقد را به اين مضمون قرائت فرمود .\r\n\r\n","description":"","footnote":"","page_name":" 623 ","page_number":279},
  {"content":"\r\n\r\n( 1 ) خدا را مىستايم و به روزى او اقرار دارم و او را خداى يكتاى بىهمتا ميدانم و در برابر وحدانيت او خاكسارم و درود خدا بر محمد آقاى آفريدگان و بر خاندان برگزيدهء او باد اما بعد از فضل خدا بر بندگان خود آنست كه آنها را به اعطاى حلال از حرام خدا بينياز ساخته و فرموده مردان و زنان بىزن و شوهر و بندگان نيكوكار و كنيزان خود را همسر دهيد كه اگر بىنوا باشند خدا آنها را از بخشش جود توانگر سازد و او دارا و داناست .\r\nاينك محمد بن على بن موسى ام الفضل دختر عبد اللَّه مأمون را در برابر كابين جده‌اش فاطمه دختر محمد كه پانصد درهم رايج و صحيح است بهمسرى ميطلبد تو اى مأمون دختر خود را به همين كابين بهمسرى وى مىپذيرى ؟ مأمون پاسخ داد آرى منهم دختر خود ام الفضل را به همان كابين بهمسرى تو در - آوردم شما هم اين همسرى را مىپذيرى ؟ حضرت ابو جعفر فرمود آرى منهم پذيرفتم و خرسندم .\r\nپس از اين مأمون دستور داد هر كس از خاصه و عامه در هر كجا كه نشسته حركت ننمايد .\r\nريان گويد فاصلهء نشد صداهائى مانند صداهاى ناخدايان كه با يك ديگر به طرز خاص گفتگو مى - كنند به گوش ما رسيد در اين هنگام دربانان وارد شده و كشتى كه از نقره ساخته شده بود و با ريسمانهائى از ابريشم بر روى گارى بسته و آن را مملو از عطر كرده بودند وارد ساختند مأمون دستور داد نخست محاسن خواص را از آن خوش بو كرده آنگاه به اطاقى كه سايرين نشسته بودند برده و محاسن آنها را نيز معطر ساختند پس از اين فرمان داد سفره‌ها گسترده و به غذا خوردن پرداخته و جايزه‌هاى بسيار به اندازه موقعيت و مقام هر فردى اعطا شد .\r\n\r\n","description":"","footnote":"","page_name":" 624 ","page_number":280},
  {"content":"\r\n\r\n( 1 ) چون مردم مرخص شدند و مخصوصان و نزديكان باقى ماندند مأمون از حضرت ابو جعفر ع در - خواست كرد هر گاه صلاح بدانيد شقوق مزبورهء در قتل صيد را توضيح فرمائيد تا ما هم اطلاع يافته بهره‌مند شويم .\r\nحضرت ابو جعفر پذيرفته فرمود محرم هر گاه در حل بوده و صيدى را بكشد و آن صيد پرنده و بزرگ باشد بايد گوسفندى كفاره بدهد و اگر در حرم مرتكب قتل او شود بايد دو برابر جزا دهد و اگر جوجه‌اى را در حل بكشد بايد برهء از شير گرفته كفاره بدهد و اگر همان را در حرم كشته باشد بايد يك بره و بهاء جوجه را بپردازد و اگر صيد وحشى مثلا گورخر وحشى باشد بايد يك گاو بدهد و اگر شتر مرغى صيد كند بايد شترى قربان كند و اگر آهو باشد گوسفندى كفاره بدهد پس اگر يكى از صيدهاى مزبور را در حرم بقتل بياورد جزا دو برابر خواهد شد و هر گاه محرم صيدى كرده و آن را در حال احرام حج مرتكب شده بايد در منى قربانى كند و اگر در حال احرام عمره باشد بايد در مكه قربانى نمايد و كفاره صيد نسبت بعالم و جاهل على السويه است و در حال عمد گناهكار است و در خطا و سهو گناهى نكرده و كفارهء آزاد بر خودش است و بنده بر آقاى او و فرزند خورد سال كفارهء ندارد و بايد سرپرست او كفارهء او را بپردازد پشيمان عذاب آخرتى ندارد و اصراركنندهء بر صيد علاوه بر كفاره در آخرت هم معذبست .\r\nمأمون از حضرت ابو جعفر تمجيد كرده و در حق او دعا نمود .\r\nپس از اين عرضكرد هر گاه بخواهيد ممكن است همانطور كه يحيى از شما پرسش كرد از او سؤالى بفرمائيد .\r\n\r\n","description":"","footnote":"","page_name":" 625 ","page_number":281},
  {"content":"\r\n\r\n( 1 ) حضرت ابو جعفر ع از يحيى پرسيد حاضرى پرسشى از تو بنمائيم پاسخ داد اين امر موكول بخواست شماست در نتيجه اگر توانستم پاسخ شما را مىدهم و الا از حضرتتان استفاده ميكنم .\r\nحضرت ابو جعفر پرسيد چه ميگوئى در بارهء مرديكه بامداد بزنى نگاه كرد و نگاه كردن او بر آن زن حرام بود چون روز بلند شد نظر كردن مرد بر او حلال بود در زوال خورشيد ( اول ظهر ) بر آن مرد حرام شد هنگام عصر بر او حلال گرديد وقت غروب آفتاب بر او حرام شد و هنگام عشا بر او حلال شد در نيمه شب بر او حرام گرديد و در طلوع صبح بر او حلال شد اكنون زنى كه داراى چنين حالات مختلفى است كيست و حلال و حرام شدن او روى چه ميزانى است .\r\nيحيى معروض داشت سوگند به خدا پاسخ اين مسأله و وجه حليت و حرمت او را نميدانم از حضرت شما آرزومندم هر گاه مناسب بدانيد ما را از پاسخ آن بهره‌مند سازيد .\r\nحضرت فرمود نامبرده كنيزى متعلق به مردى بوده كه مرد نامحرمى اول روز به او نگاه كرده و ثابت است كه نظر كردن مرد اجنبى به آن كنيز حرام بوده چون روز بلند شده همان كنيز را از آقايش خريده بر او حلال شده هنگام ظهر او را آزاد كرده بر وى حرام شده هنگام عصر تزويج كرده بر او حلال شده وقت غروب ظهار كرده ( يعنى گفته پشت تو مانند پشت مادر منست ) بر او حرام شده هنگام عشاء كفاره داده بر او حلال شده نصف شب طلاق داده حرام شده وقت طلوع صبح ، رجوع كرده حلال شده .\r\nمأمون پس از آنكه پاسخ حضرت را استماع كرد خطاب بحاضران نموده گفت آيا در ميان شما\r\n\r\n","description":"","footnote":"","page_name":" 626 ","page_number":282},
  {"content":"\r\n\r\nكسى هست از اين مسأله پاسخ دهد يا بتواند نظير آن را طرح كند .\r\n( 1 ) حاضران معروض داشتند سوگند به خدا در ميان ما كسى به اين اطلاع و كمال يافت نميشود و خليفه داناتر به رأى خود است .\r\nمأمون گفت واى بر شما خاندان پيمبر به فضائلى اختصاص پيدا كرده‌اند كه ديگران از آنها محروم و داراى آن مقام و موقعيت نميباشند و بزرگ و كوچك ندارند چنانچه خوردسالشان كار بزرگسالشان را انجام ميدهد و ميدانيد حضرت رسول اكرم ص امير المؤمنين على ع را در سن ده سالگى بدين اسلام دعوت كرد و اسلام او را پذيرفت و امضا كرد با آنكه ديگران كه در اين سن بوده‌اند اسلامشان را امضاء نميكرد و به آئين اسلام دعوت نمىنمود و با حسنين كه كمتر از شش سال داشتند بيعت كرد با آنكه با كودكان ديگر كه داراى اين سن بودند بيعت ننمود .\r\nبا توجه بمطالب مزبوره آيا باز هم پى بخصائص اين خانواده نه مىبريد و اعتقاد نداريد اينان خاندانى هستند كه فضائل و كمالات را از يك ديگر ارث مىبرند و اول و آخرشان از همه جهت برابرند .\r\nحاضران گفتهء مأمون را تصديق كرده مرخص شدند .\r\nفردا صبح ، حضرت ابو جعفر ع حضور يافته و طبقات مختلف مردم از سپهسالاران و دربانان و مخصوصان و ساير افراد براى عرض تبريك بحضور حضرت جواد و مأمون شرفياب ميشدند در آن روز به مباركى عقد فرخنده و جشن شادمانى و همسرى حضرت جواد ع سه طبق از نقره حاضر كردند در ميان آنها بسته‌بنديهاى بسيارى مشتمل بر مشك و زعفران ديده ميشد و در هر يك از آنها سندهائى مكتوب از زر و سيم فراوان و عطيه‌هاى بسيار و بالاخره قبالهء قسمتى از زمينهاى مزروعى و مسكونى بود ( 2 ) مأمون دستور داد آنها\r\n\r\n","description":"","footnote":"","page_name":" 627 ","page_number":283},
  {"content":"\r\n\r\nرا در ميان خواص درباريان خود بخش كردند و هر يك از آن بسته‌بنديها كه بدست يكى از آنان مىافتاده مكتوب جوف را بيرون آورده و آنچه بنام او نوشته شده از محل خاص سلطنتى مطالبه ميكرد بلافاصله در اختيار او گذارده ميشد . پس از اين ، كيسه‌هاى زر و سيم در ميان سايرين تقسيم ميشد و خلاصه آنها كه بار يافته بودند در وقت مرخصى از جائزه‌ها و عطيه‌هاى بسيارى كه استفاده كرده بودند مردمى غنى و مالدار بودند .\r\nو مأمون هم بشادكامى از اين عقد مبارك به همه بينوايان كمكهاى شاهانه ميكرد .\r\nمأمون تا وقتى كه زنده بود دقيقهء از احترام حضرت جواد ع فروگذاشت نمىنمود و در تعظيم آن حضرت ميكوشيد و او را بر همه فرزندان و خاندان سلطنتى مقدم ميداشت و عطوفت ميكرد .\r\nگويند ام الفضل از مدينه نامهء به پدرش نوشته و در آن نامه از حضرت ابو جعفر شكايت كرده معظم له احترام مرا محفوظ نداشته و عليه من زن گرفته و همسر آورده . مأمون پاسخ داد ما ترا بهمسرى ابو جعفر در نياورديم كه حلال خدا را بر او حرام نمائيم از اين پس چنين نامهء بما منويس .\r\n( 1 ) هنگامى كه ابو جعفر همراه با ام الفضل از بغداد بجانب مدينه عزيمت ميكرد باتفاق همراهيان و مشايعان به باب الكوفه رسيده و هنگام غروب آفتاب به دار المسيب نزول كرده وارد مسجد شد در صحن مسجد درخت بىبارى بود حضرت ابو جعفر ظرف آبى طلبيده در زير آن درخت وضو گرفت و نماز مغرب را به اين كيفيت با مردم بجا آورد كه در ركعت اول سورهء حمد و   إِذا جاءَ نَصْرُ اللَّهِ   خواند و در ركعت دوم سوره حمد و قل هو اللَّه و پيش از ركوع ، دعاء دست خواند و ركعت سوم را بجا آورده تشهد خوانده سلام داد سپس اندكى نشسته بذكر خدا پرداخت و بدون آنكه تعقيب بخواند چهار ركعت نافله بجا\r\n\r\n","description":"","footnote":"","page_name":" 628 ","page_number":284},
  {"content":"\r\n\r\nآورد و تعقيب خوانده و دو سجده شكر گزارده از مسجد خارج شد و چون به آن درخت رسيد مردم ديدند درخت بار نيكوئى آورده متعجب شده از ميوهء آن استفاده كردند ميوهء بسيار شيرين و بىدانه بود .\r\nبارى بدرقه‌كنندگان با حضرتش وداع كرده و جواد اهل بيت همانوقت به طرف مدينه رهسپار شد و پيوسته در سرزمين آبا و اجداد خود بدون آنكه اندك آزارى به كسى داشته باشد بلكه وجودش مايه همه گونه آسايش و بركت براى اهل عالم بود ( اللهم ارزقنا من جوده و عطيته ) بسر ميبرد تا نوبت تخت‌نشينى و شكمخوارگى به معتصم رسيد وى آغاز سال دويست و بيست و پنج ، حضرت جواد ع را به بغداد خوانده و جنابش را در آن شهر ناميمون تحت نظر قرار داده تا در پايان ذى قعده همان سال رحلت فرمود و در كنار جد بزرگوارش حضرت ابو الحسن موسى بن جعفر عليهما السّلام مدفون شد .\r\n( 1 ) على بن خالد گفته من در عسكر « 1 » بودم شنيدم مردى از اهل شام را كه ادعاى نبوت كرده در آنجا بكنده و زنجير آويخته و محبوس نموده‌اند من براى آنكه از پيغمبر تازه ديدن كرده باشم بزندان رفته و بهر وسيلهء بود از زندانبانان تقاضاى ملاقات نامبرده را كرده بالاخره موفق شدم وارد زندان شده مردى خردمند و مطلع به نظرم آمد پرسيدم اى مرد قصهء تو چيست و چه كردى كه به اين بلا مبتلا شدى ؟\r\nپاسخ داد من از مردم شامم و در محلى كه ميگويند سر مطهر حضرت امام حسين ع را در آنجا آويخته به عبادت مشغول بودم .\r\nشبى به عادت هميشه در محراب عبادت به ياد خدا پرداخته مردى را در برابر خود ديدم بوى متوجه\r\n\r\n\r\n\r\n\r\n","description":"","footnote":"\r\n( 1 ) در قاموس مينويسد : عسكر نام محلهء در نيشابور و محله در مصر بوده و از اينجاست محمد بن على و حسن بن رشيق و نام محله‌ايست در رمله و بصره و نام شهريست در خوزستان و حسين بن عبد اللَّه و حسن بن عبد اللَّه كه از ادباء عصر بوده از آنجا هستند و محلى است در نابلس و قلعه‌ايست در قريتين و شهركى است در مصر و نام سامراست كه آنجا را معتصم بنا كرده و عسكرش را در آنجا برده و ابو الحسن على الهادى و فرزندش حسن بدان جا منسوبند .\r\n","page_name":" 629 ","page_number":285},
  {"content":"\r\n\r\nشدم ( 1 ) به من امر كرد از جا حركت كنم حسب الامر برخاسته اندك راهى رفته خود را در مسجد كوفه ديدم از من پرسيد اين مسجد را مىشناسى ؟ گفتم آرى اين مسجد كوفه است گفت نماز بخوان من با او به نماز خواندن مشغول شدم سپس برگشت منهم همراه او مراجعه كردم اندكى راه رفت ديدم در مسجد رسول اكرميم سلام برسول خدا ص داده نماز گزارده ، منهم همراه او نماز خواندم بيرون آمده پس از مقدارى راه به مكه مكرمه وارد شديم طواف كردم بيرون آمده فاصلهء نشد خود را در محلى يافتم كه در آنجا بعبادت مشغول بودم و آن شخص از چشم من ناپديد شد .\r\nيك سال از اين پيش‌آمد بيسابقه گذشت متحير و سرگردان بودم سال بعد همان شخص را زيارت كرده از ديدارش شادمان شده باز مرا مانند سال گذشته دعوت كرد امريه‌اش را اجابت نموده مقامات عاليه را به من نموده و به زيارت مرقد مطهر حضرت رسول و خانه خدا مشرف شدم در بازگشت كه بشام وارد شده خواست از من مفارقت فرمايد .\r\n زبان خامه ندارد سر بيان فراق * و گر نه شرح دهم با تو داستان فراق\r\nز سوز شوق دلم شد كباب دور از يار * مدام خون جگر ميخورم ز خوان فراق\r\nفراق و هجر كه آورد در جهان يا رب * كه روى هجر سيه با دو خانمان فراق \r\nعرضكردم سوگند به كسى كه ترا نيروى با آن عظمت داده كه خود مشاهده كردم حضرتت را به من معرفى فرما فرمود من « محمد بن على بن موسى بن جعفر » عليهم السّلامم من از آن پس كه از ديدار جنابش محروم گرديده با برخى از افراد كه ملاقات ميكردم مشاهدهء خود را حكايت مىنمودم .\r\nاين پيش‌آمد بيسابقه بعرض محمد بن عبد الملك زيات رسيد مرا طلبيده چون حضور يافته مقيد\r\n\r\n","description":"","footnote":"","page_name":" 630 ","page_number":286},
  {"content":"\r\n\r\nساخته و بعراق فرستاد و چنانچه مىبينى هم اكنون در زندانم و به من نسبت ميدهند كه تو ادعاى نبوت كردهء .\r\n( 1 ) من پيشنهاد كردم اجازه ميدهى قضيهء ترا به محمد زيات اطلاع دهم ؟ گفت آرى . من قصهء او را كه مدعى نبوت نيست بلكه مشاهدهء براى او پيش آمده و دامنش از لوث اين نسبت پاك است به محمد نوشته محمد در پشت نامه من نوشته بود بنامبرده بگو كسى كه ترا در يك شب از شام بكوفه و از كوفه بمدينه و از مدينه به مكه برده و از مكه بشام آورده همان كس هم بيايد و او را از زندان رها كند .\r\nاين نامه كه به من رسيد بسيار اندوهناك شده و دلم به حال او رقت كرد و راه چارهء نداشتم فردا بامداد بزندان رفتم تا از وى احوال پرسيده و دلجوئى كرده و او را بصبر و شكيبائى توصيه نمايم ديدم لشكريان و پاسبانان و رئيس زندان و عدهء ديگر از مردم مضطرب و پريشان خاطرند سبب اضطرابشان را پرسيده گفتند مرد زندانى كه ادعاى نبوت ميكرده ديشب گذشته از زندان فرار كرده ما نميدانيم به زمين فرو رفته يا مرغ آسمان او را در ربوده .\r\nعلى بن خالد تا پيش از مشاهده اين امر ، زيدى مسلك بود و پس از اين كه دانست ، شخص محبوس بعنايت حضرت جواد ع از ناراحتى زندان نجات يافت اعتقاد بامامت آن جناب پيدا كرد و در اين عقيده راسخ قدم گرديد .\r\n( 2 ) محمد هاشمى گويد در بامداد روز عروسى ابو جعفر با دختر مأمون حضور اقدسش شرفياب شدم و شب آن روز را دوا خورده و بامداد نخستين كسى كه وارد شد من بودم و همانوقت بىاندازه تشنه بودم و نميخواستم در چنان مجلسى آب طلب كنم حضرت ابو جعفر ع به من توجه كرده فرمود مانند اينكه تشنهء ؟\r\n\r\n","description":"","footnote":"","page_name":" 631 ","page_number":287},
  {"content":"\r\n\r\nعرضكردم آرى . حضرت غلام را طلبيده دستور داد آب حاضر كند ، من از اينكه عرضكردم تشنه‌ام ناراحت شدم كه اى كاش اطلاع نميدادم زيرا ممكن است آب مسمومى بياورند و من بدست خود به هلاكت برسم بدين مناسبت اندوهناك شدم فاصلهء نشد غلام وارد شد ظرف آبى تقديم حضور مبارك نمود حضرت به من متوجه شده لبخندى زد ظرف آب را از غلام گرفته آشاميد و به من هم داده آشاميدم و مدتى طولانى حضور اقدسش شرفياب بودم بار ديگر تشنه شده ، حضرتش مانند نخست آب طلبيده خود آشاميد و به من هم عنايت فرموده آشاميدم و ايندفعه نيز در هنگامى كه عطف توجه فرمود لبخند زد .\r\nمحمد بن حمزه گفته محمد هاشمى هنگامى كه اين خبر را براى من نقل كرد سوگند به خدا ياد نمود آنجا فهميدم چنانچه رافضه معتقدند ابو جعفر از دلهاى مردم باخبر است .\r\n( 1 ) مطرفى گويد هنگامى كه حضرت رضا ع رحلت فرمود چهار هزار درهم از حضرتش طلبكار بودم و ديگرى به غير از من و آن جناب باخبر نبود پس از رحلت حضرت مشار اليه ، حضرت ابو جعفر كسى را فرستاد فردا بامداد بحضور ما بيا ، فردا حسب الامر شرفياب شدم فرمود پدرم ابو الحسن كه رحلت كرد چهار هزار درهم از او طلبكار بودى عرضكردم آرى مصلاى خود را برداشت در زير آن دينارهاى چندى بود آنها را كه آن وقت چهار هزار درهم ارزش داشت به من عنايت فرمود .\r\nمعلى بن محمد گويد در آغازى كه حضرت ابو الحسن رحلت كرده بود فرزندش ابو جعفر را ديده خواستم قامت آن جناب را كاملا بررسى نمايم تا براى ياران خود توصيف نمايم حضرت ابو جعفر همان جا\r\n\r\n","description":"","footnote":"","page_name":" 632 ","page_number":288},
  {"content":"\r\n\r\nجلوس فرموده و گفت اى معلى خداى متعال همان دليلى كه براى اثبات نبوت آورده به همان دليل نيز امامت را ثابت كرده كه ميفرمايد  وَ آتَيْناهُ الْحُكْمَ صَبِيًّا  يعنى ما در كودكى او را بشرف حكم خود برگزيديم .\r\n( 1 ) داود جعفرى گويد حضور حضرت ابو جعفر ع شرفياب شدم سه نامه غير معلوم با من بود و نمى - دانستم هر يك را بچه شخصى برسانم و از اين نظر مغموم بودم حضرت يكى از آنها را گرفته فرمود اين نامهء ريان بن شبيب است ديگرى را گرفته فرمود اين نامهء فلان شخص است من در حالى كه متحير بوده تصديق ميكردم و حضرت تبسم مىنمود و نامهء سومى را گرفته فرمود اين هم متعلق بفلان شخص است آنگاه سيصد دينار به من عنايت كرده فرمود اين مقدار را بفلان پسر عموى من بده و از تو ميخواهد تا ويرا بيكى از پيشه‌وران معرفى نمائى تو هم او را به پيشه‌ورى معرفى كن .\r\nداود گويد هنگامى كه با پسر عموى حضرت ابو جعفر ملاقات كردم و مبلغ مزبور را تقديم نمودم وى چنانچه حضرت اطلاع داده بود از من درخواست كرد تا ويرا براى خريد متاع بيكى از پيشه‌وران معرفى نمايم .\r\n( 2 ) و همو گويد در راه ساربانى به من اظهار داشت هنگامى كه حضور حضرت ابو جعفر شرفياب ميشوم از وى معرفى كرده و درخواست كنم چنانچه او گفته تا حضرت ويرا با يكى كارگذارانش در كارهاى شخصى خود شركت دهد من هنگامى كه براى انجام خواستهء او شرفياب شدم ديدم جماعتى حضور دارند و حضرت مشغول غذا خوردنست آن وقت فرصت پيدا نكردم تا اظهار ساربان را بعرض مبارك ابلاغ نمايم حضرت از همانچه ميل ميفرمود به من عنايت كرده و امر كرد تا از آن استفاده نمايم پس از آن بدون آنكه از ناحيهء من اظهارى بشود بغلام خود فرمود ساربانى كه با ابو هاشم آمده مورد توجه قرار داده و او را در انجام\r\n\r\n","description":"","footnote":"","page_name":" 633 ","page_number":289},
  {"content":"\r\n\r\nامور و كارها با خود شريك كن .\r\n( 1 ) همو گويد روزى حضور اقدسش به يكى از باغها رفتيم عرضه داشتم من خيلى گل را دوست ميدارم و حريص به خوردن آنم و ميدانم خوردن آن به وضع مزاجى زيان‌آور است شايسته است حضرت بندگان شما دعا فرمايند و محبت آن را از دل من بيرون سازند حضرت پاسخى نفرموده پس از سه روز بدون آنكه سابقهء داده باشم فرمود خداى متعال محبت گل را از دل تو زائل كرد .\r\nنامبرده گويد پس از اين بيان ، از هيچ چيزى باندازهء گل بدم نمىآمد اخبار در بارهء معجزات و خوارق عادات آن جناب فراوانست و همين اندازه‌اى را كه متعرض شديم غرض ما را تأمين مىنمايد .\r\n\r\nباب بيست و ششم سبب وفات حضرت ابو جعفر و مرقد مطهر او و فرزندانش\r\n( 2 ) پيش از اين ميلاد حضرت ابو جعفر را تذكر داده و ياد كرديم كه در مدينه متولد شده و در بغداد رحلت كرده .\r\nو نوشتيم سبب عزيمت او به بغداد آن بود كه معتصم حضرتش را از مدينه به بغداد احضار كرد آن حضرت هم شب بيست و هشتم محرم سال دويست و بيست به بغداد وارد شد و در ماه ذى قعده همان سال رحلت يافت .\r\nبرخى گفته‌اند آن جناب را مسموم كردند ليكن صحت اين گفته براى من به ثبوت نرسيده و نمى - توانم صحت آن را امضا كنم .\r\n\r\n","description":"","footnote":"","page_name":" 634 ","page_number":290},
  {"content":"\r\n\r\nحضرت ابو جعفر در جوار جدش حضرت موسى بن جعفر در مقابر قريش مدفون شد و در روز رحلت بيست و پنج سال و چند ماه داشت .\r\nو آن حضرت را منتجب و مرتضى هم ميگفتند .\r\nو فرزندان او عبارتند از على كه پس از وى بمسند امامت برقرار شده و موسى و فاطمه و امامه و به غير از على و موسى فرزند پسر ديگر نداشته .\r\n\r\nباب بيست و هفتم در بيان احوال امام پس از ابو جعفر و تاريخ تولد و دلائل امامت و بخشى از اخبار و فضائل و مدت خلافت و عمر و علت وفات و محل قبر و عدد فرزندان و بخشى از اخبار مربوط به آن جناب .\r\n( 1 ) امام پس از ابو جعفر فرزندش ابو الحسن على ع بوده زيرا همهء خصال امامت در او جمع بوده و در فضيلت و كمال نظير نداشته و به غير از او ديگرى حائز مقام ولايت نبوده و نص خلافت بنام او توقيع يافته و پدرش او را بمقام خلافت برگزيده .\r\nحضرت هادى در نيمه ذيحجه سال دويست و دوازده در مدينه منوره متولد شده و در ماه رجب سال دويست و پنجاه و چهار در سن چهل و يك سال و اندى در سامرا رحلت يافته .\r\nمتوكل او را بهمراه يحيى بن هرثمة بن اعين از مدينه بسامرا احضار كرد و آن حضرت همچنان در آنجا بسر برد تا رحلت يافت .\r\nو مدت امامت او سى و سه سال و مادرش ام ولدى بود بنام سمانه .\r\n\r\n","description":"","footnote":"","page_name":" 635 ","page_number":291},
  {"content":"\r\n\r\n\r\nباب بيست و هشتم تصريح به امامت و اشارهء بخلافت آن حضرت\r\n( 1 ) اسماعيل مهران گفته دفعه اولى كه ابو جعفر از مدينه عازم بغداد شد حضور انورش شرفياب شده عرضه داشتم فداى شما من از اين سفر شما خوش بين نيستم تقاضا دارم هم اكنون امام پس از خود را تعيين فرمائيد حضرت با صورت خندانى به من توجه كرده فرمود امسال آن سالى نيست كه تو پنداشتهء و از اين سفر آسيبى به من نميرسد و آن سال كه معتصم حضرتش را احضار كرد حضور يافته عرضه داشتم اينك كه عزيمت سفر دارى امام پس از شما كيست ؟ حضرت آنقدر گريست كه محاسنش تر شد فرمود آرى اين همان سفرى است كه به آسيب دشمنان گرفتار خواهم شد ، امر امامت ، متوجه بفرزندم على است .\r\n( 2 ) خيرانى از پدرش روايت كرده من ملازم منزل حضرت ابو جعفر ع بودم و كارهاى مربوط به خود را انجام ميدادم و هر شب سحرگاه احمد اشعرى مىآمد و احوال آن حضرت را ميپرسيد و از نقاهتى كه عارضش شده بود بازجوئى ميكرد و قرار بر اين بود هر گاه رسول ميان ابو جعفر و خيرانى وارد ميشد احمد حركت ميكرد و خيرانى با رسول خلوت مىنمود .\r\nشبى بقانون هميشه رسول وارد شد احمد از جا حركت كرد ليكن آن شب را در كنارى كه گفتگوى ما را مىشنيد ايستاد رسول پيش من آمد و اظهار داشت مولاى تو سلام مىرساند و ميفرمايد من به همين زودى رحلت ميكنم و امر امامت متوجه بفرزندم على است و بر شما لازم است همچنان كه با من معامله ميكرديد\r\n\r\n","description":"","footnote":"","page_name":" 636 ","page_number":292},
  {"content":"\r\n\r\nاز اوامر او اطاعت نمائيد ( 1 ) پس از اين رسول مراجعه كرد و احمد به محل خود برگشت پرسيد رسول با تو چه گفت گفتم سخن بر خلافى بيان نكرد احمد پاسخ داد آنچه را او گفت من همه را شنيدم و بالاخره گفته‌هاى رسول را بدون كم و زياد به من اطلاع داد .\r\nمن ناراحت شده و اظهار داشتم با اين عملت مرتكب حرام‌شدهء زيرا خدا ميفرمايد « لا تجسسوا » بسخنهاى ديگران گوش ندهيد و از امور نهانى افراد تجسس ننمائيد و اينك كه آنچه را نبايد بشنوى شنيدى آنها را بعنوان گواهى نگه دار شايد روزى ما به شهادت تو نيازمند باشيم و زنهار تا موقع مقتضى اظهار ننمائى بامداد رسالت نامبرده را در ده نسخه نگاشته و آنها را مهر كرده و در ميان ده نفر از بزرگان ياران خود تقسيم نمودم و گفتم هر گاه پيش از آنكه آنها را از شما مطالبه نمايم عارضهء مرگ گريبان مرا گرفت نامه‌ها را گشوده و بمضمون آنها عمل نمائيد .\r\nپس از رحلت حضرت ابو جعفر خانه‌نشين شده و بيرون نيامدم تا وقتى كه اطلاع پيدا كردم بزرگان صحابه نزد محمد بن فرج گرد آمده و در خصوص امر امامت با وى سخن ميگويند محمد مرا از اجتماع آنان اعلام كرده گفت هر گاه خوف شهرت در كار نبود با همين جمعيت پيش تو مىآمدم ليكن صلاح در اينست خود سوار شده براى ابراز امر حق پيش ما بيائى .\r\nمن هم طبق درخواست نامبرده سوار شده به آن مجمع وارد شده چنانچه تذكر داده عده بسيارى گرد آمده لكن با اندك آزمايشى معلوم شد بعارضهء شك مبتلا شده‌اند من براى رفع شك و شبهه به آنها كه نامه‌هاى ممهور من نزدشان بود و حضور داشتند پيشنهاد كردم تا رقعه‌هاى امانتى را بر اهل مجمع ارائه\r\n\r\n","description":"","footnote":"","page_name":" 637 ","page_number":293},
  {"content":"\r\n\r\nدهند پس از ارائه رقعه‌ها اظهار داشتم مضمون همين نامه‌ها دستورى است كه از امام ابو جعفر ع داشتم .\r\n( 1 ) برخى از حاضران گفتند بهتر آنست براى آنكه سخن تو بهتر و بيشتر بر اريكه حقانيت استوار شود ديگرى را هم بعنوان گواه حاضر نمائى گفتم خداى متعال آنچه مورد علاقه شماست آماده فرمود اينك ابو جعفر اشعرى حاضر است و همين رسالت را بجوريكه شنيده‌ام گواهى مىنمايد از او سؤال كنيد .\r\nحاضران از ابو جعفر گواهى خواسته وى توقف كرد و براى شهادت حاضر نشد من كه ديدم او ميخواهد امر حقى را بدون جهت زير پا بگذارد ناراحت شده گفتم هر گاه حاضر براى شهادت نيستى بايد با يك ديگر مباهله نمائيم .\r\nابو جعفر حاضر براى مباهله نشده و گفت آرى چنانچه او ميگويد منهم رسالت مزبوره را شنيدم و شهادت بر امامت مكرمتى است كه من ميخواستم براى مردى از عرب باشد و اكنون كه پاى مباهله در كار است نميتوانم شهادت را كتمان نمايم .\r\nبارى شهادت ابو جعفر ، مطلب حق خيرانى را پابرجاتر كرد و مردم از آن مجمع بيرون نيامده جز اينكه همه تسليم امامت ابو الحسن هادى ع شدند .\r\nو اخبار در خصوص نص بر امامت حضرت هادى ع براستى بسيار است و هر گاه ما بخواهيم همه آنها را ياد كنيم كتاب ما طولانى خواهد شد و از اينكه ديديم بزرگان شيعه تسليم فرمان واجب الاذعان حضرت هادى شدند و در آن زمان مدعى ديگرى وجود نداشت كه بتواند امر امامت را بر شيعيان مشتبه سازد ما را از تفصيل اخبار حاكى از نصوص بر امامت آن حضرت بىنياز ميسازد .\r\n\r\n","description":"","footnote":"","page_name":" 638 ","page_number":294},
  {"content":"\r\n\r\n\r\nباب بيست و نهم در بيان اخبار طريفه و براهين و بينات حضرت هادى عليه السّلام\r\n( 1 ) خيران اسباطى گويد در مدينه منوره حضور حضرت ابو الحسن هادى رسيده فرمود از واثق چه اطلاعى دارى ؟ عرضكردم فداى شما هنگامى كه عازم مدينه شدم نقاهتى نداشت و من از ديگران به او نزديكتر و بهتر از احوال او اطلاع داشتم و مدت ده روز بيش نيست كه از او جدا شده‌ام .\r\nحضرت فرمود مردم مدينه ميگويند او مرده عرضكردم من از همه بيشتر از او باخبرم و مى - دانم نمرده حضرت فرمود چنانچه گفتم مردم ميگويند او مرده من از اين جمله يقين پيدا كردم كه منظور ذات اقدس خود اوست .\r\nسپس پرسيد از جعفر چه اطلاعى دارى ؟ عرض كردم او با بدترين احوال در زندان بسر ميبرد فرمود او اكنون بر سرير امارت جايگزين شده . پرسيد ابن زيات در چه حالست ؟ گفتم مردم با او هستند و امر امر اوست ، فرمود اينك كار بر او سخت شده و روزگار او تيره گرديده . آنگاه ساكت شده و فرمود مقدرات و احكام خدا بايد جارى شود . اى خيران ، واثق مرد و جعفر متوكل به جاىنشينى او برقرار گرديد و پسر زيات كشته شد پرسيدم اين پيش‌آمدها چه وقت اتفاق افتاد فرمود شش روز پس از عزيمت تو از سامرا .\r\n\r\n","description":"","footnote":"","page_name":" 639 ","page_number":295},
  {"content":"\r\n\r\n( 1 ) ابن نعيم طاهرى گفته در بدن متوكل ، دملى ظاهر شد كه نزديك بود از آزار آن جان به مالك دوزخ تسليم كند و هيچ جراحى نميتوانست آن را نيشتر زده و مادهء آلوده آن را بيرون آورد مادر متوكل نذر كرد هر گاه نامبرده شفا پيدا كند از مال خود زر و سيم فراوانى براى حضرت هادى عليه السّلام تقديم بدارد .\r\nفتح بن خاقان وزير نامبرده هم به او پيشنهاد كرد ممكن است كسى را حضور حضرت ابو الحسن بفرستى شايد او داروئى داشته باشد كه بتواند درد ترا درمان نمايد متوكل حاضر شده كسى را حضور حضرت مشار اليه فرستاد . رسول متوكل حضور اقدس امام ع شرفياب شده درد و گرفتارى متوكل را به خاكپاى امام ع معروض داشت حضرت دستور داد روغن كنجاره ( و ممكن است خود كنجاره منظور باشد ) را با گلاب مخلوط كرده بر آن بمالند باذن خدا سر بازكرده مادهء آلوده خارج مىشود رسول ، دستور امام ع را بمتوكل گفته حاضران از اين گونه طبابت خنديده و فرمودهء امام ع را با استهزاء تلقى كردند .\r\nفتح بن خاقان اظهار داشت اكنون گفتهء او را تجربه ميكنيم و من آرزومندم فرمودهء آن جناب مؤثر به حال متوكل باشد بلافاصله دستور داد كنجاره حاضر كرده با گلاب مخلوط كرده بر روى آن نهادند ، دمل سرباز كرده و مادهء كثيف خارج شد و آن بينوا از مرگ نجات پيدا كرد .\r\nبمادر نامبرده از بهبودى فرزندش مژده دادند وى خرسند شده ده هزار دينار از مال خود را در كيسهء قرار داده و آن را به مهر خود ممهور ساخته حضور امام ع تقديم داشت .\r\nمتوكل از بيچارگى رهائى يافت و آدمى شده مانند پيش بر متكاى خلافت پشت داد چند روز از بهبودى او نگذشته بود بطحائى از حضرت ابو الحسن ع حضور آن بىنور ، سعايت كرده و اظهار داشت\r\n\r\n","description":"","footnote":"","page_name":" 640 ","page_number":296},
  {"content":"\r\n\r\nمال و اسلحه زيادى در پيش معظم له گرد آمده .\r\n( 1 ) متوكل به سعيد حاجب دستور داد شبانه بخانهء ابو الحسن وارد شده و هر مقدار مال و اسلحه كه پيدا كند براى متوكل بفرستد .\r\nابراهيم بن محمد گفت : سعيد به من اطلاع داد حسب الامر متوكل شبانه بخانهء حضرت ابو الحسن رفته نردبانى گذارده روى پشت بام منزل قرار گرفته و در تاريكى شب خواستم از پله‌ها پائين بروم ليكن پيش پاى خود را نميديده و نميدانستم از كجا وارد اطاق شوم و مأموريتم را انجام دهم در اين هنگام حضرت ابو الحسن از ميان اطاق مرا خوانده و فرمود همان جا بايست تا چراغ بياورم فاصله نشد حضرت ابو الحسن شمعى روشن كرده از اطاق بيرون آورد من از پله‌ها فرود آمده وارد اطاق شده ديدم آن جناب جامه پشمين پوشيده و كلاهى از پشم بسر گذارده و بر سجادهء از حصير رو به قبله قرار گرفته و به كار عبادت خود پرداخته و به من فرمود اطاقها در اختيار تست من وارد شده هر چه بيشتر گشتم كمتر چيزى بدست آوردم در گوشهء اطاقى چشمم به بدرهء زرى افتاد كه مهر مادر متوكل بر آن خورده و كنار آن نيز كيسهء سر به مهر ديگرى بود آنها را برداشته و حضرت ابو الحسن فرمود گوشهء مصلايش را بالا بزنم در آنجا شمشيرى غلاف شده بود آن را نيز برداشتم و حسب الامر آنها را حضور متوكل آوردم .\r\nچون متوكل مهر مادرش را ديد تعجب كرده مادر را طلبيده از كيسه و مهر بر آن پرسيد يكى از مخصوصان به اطلاع رسانيد در هنگامى كه ببلاى دمل گرفتار بودى مادرت نذر كرد اگر بهبودى پيدا كردى ده هزار درهم از مال خود براى آن حضرت تقديم بدارد اينك به نذر خود وفا كرد و مبلغ مزبور را كه هنوز مهر از سر آن گرفته نشده فرستاد و كيسهء ديگر را گشود در آن چهار صد دينار زر بود . متوكل دستور داد بدرهء ديگرى همراه با بدره مادرش و شمشير و كيسهء زر را سعيد بحضور حضرت برگرداند .\r\n\r\n","description":"","footnote":"","page_name":" 641 ","page_number":297},
  {"content":"\r\n\r\nسعيد گويد حسب الامر بدره‌ها و شمشير را حضور امام ع آورده و با كمال شرمسارى عرضه داشتم از اينكه بدون اذن بر شما وارد شدم و جسارت كردم مرا معاف بداريد زيرا مأمور و معذور بودم .\r\nحضرت پاسخ داد  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  .\r\n( 1 ) محمد بن فرج رخجى گفته حضرت ابو الحسن نامهء به اين مضمون براى من مرقوم فرمود « كارهاى خود را مرتب كن و احتياط را از دست مده » من از ظاهر اين مرقومه استفادهء نكرده و ندانستم منظور آن حضرت چيست فاصلهء نشد مأمورى آمد و مرا زنجير كرده و آنچه در اختيار داشتم مهر زده و بزندان برد و مدت هشت سال در زندان بودم در اواخر نامهء از آن حضرت بزندان رسيد « در ناحيهء جانب غربى نزول مكن » من از مضمون اين نامه كه در زندان بودم و نميتوانستم به جائى حركت كنم تا چه رسد بجانب غربى تعجب كردم چند روزى بيش فاصله نشد خداى متعال درب فرج را به روى من گشود زنجير از پاى من برداشته شد و مرا از زندان رها كردند .\r\nپس از آنكه از زندان خارج شدم نامهء حضور انورش تقديم كرده درخواست كردم از خدا بخواهند تا آنچه را از من گرفته‌اند به من برگردانند حضرت مرقوم فرمود : به زودى مال تو به تو برميگردد و بر فرضى هم اگر به تو تسليم نشود زيانى به حال تو نخواهد داشت .\r\nعلى نوفلى گويد هنگامى كه محمد فرج را بسامرا روانه كردند نامهء هم ابلاغ نمودند تا آنچه را از وى گرفته‌اند در اختيار او درآورند هنوز ابلاغيه نرسيده بود محمد وفات يافت ( ناگهان بانگى بر - آمد خواجه مرد ) .\r\n\r\n","description":"","footnote":"","page_name":" 642 ","page_number":298},
  {"content":"\r\n\r\n( 1 ) على نوفلى گويد احمد بن خضيب به محمد بن فرج نوشت بايد به زودى بسامرا به روى ، محمد در اين خصوص نامهء به حضرت ابو الحسن تقديم داشته و صلاحديد كرد حضرت فرمود مأموريتت را انجام بده كه گشايش تو در آنجاست محمد بسامرا رفته پس از اندكى درگذشت .\r\n( 2 ) ابو يعقوب گويد غروب شبى در سامرا ديدم محمد بن فرج به استقبال حضرت ابو الحسن رفته و چون برابر آن حضرت رسيد حضرت با حال افسردگى به او توجه كرد فرداى آن شب محمد بيمار شد پس از چند روز بعيادت او رفتم گفت تازگى حضرت ابو الحسن ع جامهء براى من مرحمت فرموده و آن جامه را همچنان كه پيچيده و زير سر گذارده بود به من نشان داد و چون درگذشت به خدا سوگند نامبرده را در آن كفن كردند .\r\n( 3 ) ابو يعقوب گويد حضرت ابو الحسن با احمد خضيب حركت ميكردند حضرت آهسته حركت مى - كرد احمد عرضه داشت فداى شما زودتر حركت فرمائيد فرمود تو بر من مقدمى . چهار روز بيش فاصله نشد كند و زنجير بر پاى او كردند و كشته شد .\r\n( 4 ) نامبرده گويد حضرت ابو الحسن در خانهء مربوط به احمد نشسته و سكونت داشت و او اصرار مى - كرد حضرت از آن خانه حركت كند و خانه را به احمد تسليم نمايد . حضرت كسى را فرستاد به او بگويد ترا در محلى مستقر خواهم ساخت كه از آنجا حركت ننمائى در همان اوقات خداى متعال او را بيچاره كرد .\r\n\r\n","description":"","footnote":"","page_name":" 643 ","page_number":299},
  {"content":"\r\n\r\n( 1 ) يعقوب بن ياسر گويد روزى متوكل بدرباريان خود پرخاش كرده و گفت واى بر شما من از كار ابن الرضا به رنج افتاده‌ام زيرا هر چه كوشش كردم ساعتى بيايد و با من بنشيند و جامى بزند و با من منادمت كرده غزلسرائى نمايد و مرا بخوانندگى خود مشغول و مشعوف بدارد خوددارى كرد و هر چه حيله بخرج دادم شايد بتوانم راهى براى اين مقصود در نظر بگيرم موفق نشدم و چاره اين كار را بدست نياوردم .\r\nيكى از حاضران گفت اگر نه توانستى بابن الرضا دست پيدا كنى و غرضت را اعمال نمائى اينك برادرش موسى آدمى هرزه و شراب خوار و عاشق پيشه و همه جاييست او را بمنادمت خود برگزين و او را به اين عنوان شهرت بده و شرابخوارى او را بنام ابن الرضا نقل محافل و مجالس قرار بده زيرا مردم ميان او و برادرش تفاوتى نميگذارند و كسى هم كه او را بشناسد يقين مىكند كه هر دو برادر يكسانند .\r\nمتوكل دستور داد نامهء نوشته و موسى را با احترام تمام بدربار بخوانيد پس از ورود تمام بنى - هاشم و سپهسالاران و ساير افراد بملاقات او بروند و زمينى را در اختيار او گذارد و عمارتى براى او در آنجا بنيان كرد و شرابخواران و خوانندگان را در آنجا گرد آورد و جائزه‌هاى شايسته براى او معلوم كرد و منزل خاصى كه خود هم گاهى بتواند بملاقات او برود آماده ساخت .\r\nموسى هنگامى كه وارد شد حضرت ابو الحسن ع با او در كنار پل وصيف كه ملاقات‌گاه واردان و مسافران بود ملاقات كرد سلام نموده احترامات لازم را بجا آورده فرمود متوكل ترا از آن نظر احضار كرده تا پرده احترام ترا به درد و در ميان خاص و عام رسوا سازد زنهار در حضور او اقرار بشرابخوارى ننمائى و از خدا بترس و مرتكب خلاف مشو . موسى عرضكرد ميدانم فقط مرا براى منادمت خود خوانده\r\n\r\n","description":"","footnote":"","page_name":" 644 ","page_number":300},
  {"content":"\r\n\r\nبنا بر اين چه چارهء بايد بينديشم . حضرت فرمود در عين حال احترام خودت را حفظ كن و از خدا نافرمانى مكن و عمل خلافى كه بزيان تو تمام شود انجام مده زيرا غرض اصلى متوكل هتك حرمت تست .\r\nموسى از پذيرفتن سخن حضرت ابو الحسن امتناع كرد و حضرت هر چه بيشتر بيان خود را مكرر براى او متذكر شد و موعظه و پند ميداد نمىپذيرفت و همچنان در مخالفت خود ميكوشيد .\r\nحضرت ابو الحسن ع كه ديد نامبرده دست از ارادهء ناپسند خود برنميدارد و توجهى بالطاف همايونى و مواعظ شافيه او نميكند فرمود اكنون كه گفتار مرا نپذيرفتى بدان كه هيچ گاه مجلسى كه در نظر دارى كه با متوكل در سر يك سفره بنشينى و با او بشرابخوارگى مشغول شوى و نقل و نبيذ بخوريد و غزل بسرائيد براى تو اتفاق نمىافتد .\r\nموسى سه سال در دار الخلافهء متوكل ماندگار شد و هر روز بامداد به دار الامارهء او مىآمد يك روز ميگفتند بكارى مشغول است روز ديگر ميگفتند مست است روز سوم ميگفتند دوا خورده و بيمار است و بالاخره چنانچه حضرت ابو الحسن اشاره فرموده بود مدت سه سال نتوانست با متوكل ملاقات كند و سر يكسفره شكمى از عزا درآورد تا متوكل كشته شد .\r\n( 1 ) محمد بن على گفته زيد بن على گفت هنگامى سخت بيمار شدم كه شبانه طبيب بر بالين من آمد و داروئى دستور داد كه سحر گرفته و روزى هم اين مقدار مصرف نمايم من آن شب راهى براى تحصيل داروى مزبور نداشتم ، طبيب كه از منزل خارج شد كارگذار ابو الحسن همان دم وارد شده كيسهء كه داروى مزبور در آن بود به من داده و گفت حضرت ابو الحسن ع سلام مىرساند و ميفرمايد اين همان داروئى است كه طبيب تجويز كرده من آن دوا را گرفته استعمال كرده بهبودى يافتم .\r\nمحمد بن على گفت پس از آنكه زيد اين پيش آمد را براى من نقل كرد اضافه نمود كجايند آنها كه در بارهء اين مردم غلو ميكنند بشنوند و به خود ببالند و اعتقادشان بيشتر گردد .\r\n\r\n","description":"","footnote":"","page_name":" 645 ","page_number":301},
  {"content":"\r\n\r\n\r\nباب سىام در بيان ورود حضرت ابو الحسن ع از مدينه بسامرا و رحلت آن حضرت و سبب وفات و عدد فرزندان و بخشى از اخبار مربوط بدان .\r\n( 1 ) سبب احضار حضرت ابو الحسن به سامرا آن بود كه عبد اللَّه بن محمد در مدينه منوره امور جنگى و امامت جماعت را اداره ميكرد وى از حضرت ابو الحسن به متوكل شكايت و سعايت كرد و منظورش آن بود بدين وسيله آزارى به آن جناب برسد .\r\nحضرت ابو الحسن از سعايت او باخبر شده نامهء بمتوكل مرقوم فرمود كه نفس سركش عبد اللَّه او را بر اين داشته كه از من سعايت نمايد و آنچه نوشته دروغ بوده .\r\nمتوكل پس از قرائت نامهء حضرت ابو الحسن ع عريضهء تقديم داشته و آن حضرت را با بهترين طرزى كه قول و فعل حاكى از آن بوده بسامرا دعوت نموده و نامه متوكل بدين مضمون ترجمه مىشود .\r\nبنام خداوند بخشندهء مهربان اما بعد امير المؤمنين از قدر و منزلت تو باخبر است و قرابت ترا مراعات مىنمايد و از حقوق تو احترام ميگذارد و آنچه لازمهء شخص تو و خاندان تست در نظر دارد و آرزومند است خدا امور تو و كسانت را به آنچه خير و صلاحست آماده فرمايد و اساس آبروى تو و آنان را استوار سازد و راحتى و آسايش را براى تو و آنها مهيا نمايد و ما از ايراد اين جملات غرضى نداريم جز اينكه خواستيم تحصيل خوشنودى خدا كرده و آنچه بر ما لازمست در بارهء تو و ايشان رعايت كرده باشيم .\r\n\r\n","description":"","footnote":"","page_name":" 646 ","page_number":302},
  {"content":"\r\n\r\n( 1 ) امير ، چنان انديشيد كه عبد اللَّه را از امور رزمى و امامت جماعت مدينه كه تا به حال انجام مى - داده و اداره ميكرده بر كنار بسازد زيرا چنانچه از نامهء شما استفاده كرده حق شما را نشناخته و بمقام شما توهين وارد آورده و تهمت ناروا زده و نسبت نابجائى داده كه امير يقينا خلاف آن را در باره شما اعتقاد دارد و ميداند شما شخصى هستيد كه در گفتار و كردار خود راست و درستيد و موقعيت و شخصيت شما عاليتر از آنست كه نامبرده بشما نسبت داده . و بالاخره پس از بركنارى وى ، محمد بن فضل را بجاى او برقرار ساخته و به او دستور دادم تا از شما اكرام نمايد و احترام كند و اوامر شما را انجام دهد و بدين وسيله به خدا و امير تقرب پيدا كند .\r\nو امير اشتياق ديدار شما را پيدا كرده و آرزومند است عهدى تازه كند و گلى از بوستان جمال شما بچيند اكنون اگر مايليد كه چندى بمضيف خانهء ما بوده و ما را از ديدار خود محفوظ فرمائيد ممكن است خود و خانواده و كسانى كه مورد علاقهء شما هستند با اطمينان خاطر هر وقت بخواهيد حركت فرمائيد و در هر كجا مايل باشيد منزل اختيار نمائيد و هر وقت اراده نمائيد به سفر ادامه دهيد و اگر هم مايل باشيد مى - توانيد يحيى بن هرثمة و آنها كه تحت اختيار و فرمان او هستند باتفاق خود آورده و آنها را در ركاب خويش مفتخر فرمائيد و بالاخره اختيار با خود شماست و ما پيش از اين به او دستور داديم تا از نظريهء شما احترام گذارده مخالفت ننمايد .\r\nاينك با خدا هم در اين خصوص مشورت نمائيد زيرا از برادران و فرزندان و نزديكان هيچ كس باندازهء شما در نزد امير موقعيت ندارد و آن مقدار كه نامبرده بشما مهربان و عطوفت دارد بكسان خود اظهار علاقه\r\n\r\n","description":"","footnote":"","page_name":" 647 ","page_number":303},
  {"content":"\r\n\r\nنمىكند و آرامش ندارد سلام و رحمت خدا بر شما باد .\r\nابراهيم بن عباس ماه جمادى الآخرة سال دويست و چهل و سه .\r\n( 1 ) اين نامه كه به حضرت ابو الحسن ع رسيد اسباب سفر مهيا كرده باتفاق يحيى بن هرثمه بجانب سامرا عزيمت فرمود چون وارد شهر سامرا گرديد متوكل كه چنان نامهء بلند بالائى نوشته و آن حضرت را دعوت كرده بجاى آنكه باستقبال بيايد و سر راه آن جناب قربانى نمايد به ياد كوفيان و سگان آن سامان افتاده روز ورود آن حضرت خود را مخفى ساخته حضرت ناچار در كاروانسرائى كه محل بىكسان بود و خان الصعاليك ناميده مىشد نزول فرمود و يك روز آنجا بسر برد متوكل روز بعد ، شرمنده شده دستور داد منزلى براى آن حضرت مقرر كرده و حضرت آنجا تشريف برد .\r\nصالح بن سعيد گفته روزى كه حضرت ابو الحسن ع وارد سامرا شد بديدار آن جناب شرفياب شده اظهار داشتم فداى شما همواره اين آشنايان بدتر از بيگانه در صددند نور الهى شما را خاموش بسازند و در بىحرمتى شما بكوشند و بالاخره آنقدر در آزار شما سعى كردند كه شخص شما را در روز اول ورود در سراى گدايان منزل داده‌اند .\r\nفرمود پسر سعيد ، غرض تو اين مكانست ؟ آنگاه بدست خود اشاره كرده بلافاصله باغهاى سبز و خرم كه نهرهاى آب در ميان آنها روان و همه گونه عطرها و حوريه و غلمان كه گويا لؤلؤترند به نظر من آمد كه ديدگان مرا متحير ساخته و به تعجب من افزود پس از اين فرمود پسر سعيد ، ما در هر كجا باشيم همين گونه باغ و بوستان مال ماست و ما اكنون در خان الصعاليك نميباشيم .\r\n\r\n","description":"","footnote":"","page_name":" 648 ","page_number":304},
  {"content":"\r\n\r\n( 1 ) مدتى كه حضرت ابو الحسن ع در سامرا بسر ميبرد ظاهرا نگرانى نداشت و محترما ميزيست و متوكل در باطن ، سعى ميكرد شايد بتواند حيلهء بدست آورد و آن حضرت را از بين ببرد ليكن به مقصود خود نائل نميشد . گفتگوهائى كه دليل بر مقام امامت و خلافت آن حضرت است ميانشان در اين مدت بوده كه هر گاه بخواهيم آنها را ياد كنيم از حوصلهء كتاب ما خارج است .\r\nحضرت ابو الحسن در ماه رجب سال دويست و پنجاه و چهار رحلت فرمود و در سامرا در خانهء خود مدفون گرديد .\r\nو فرزندانى پس از آن حضرت باقى ماندند 1 ابو محمد حسن كه پس از رحلت والد بزرگوارش بمنصب امامت برقرار شد 2 حسين 3 محمد 4 جعفر 5 عايشه .\r\nحضرت ابو الحسن مدت ده سال و اندى در سامرا ميزيست و در روز رحلت بطورى كه بيان كرديم چهل و يك ساله بود .\r\n\r\n","description":"","footnote":"","page_name":" 649 ","page_number":305},
  {"content":"\r\n\r\n\r\nباب سى و يكم در بيان احوال امام پس از حضرت ابو الحسن و تاريخ تولد و دلائل امامت و تصريح پدر بزرگوارش بر پيشوائى او و مدت عمر و خلافت و سال وفات و محل قبر و بخشى از اخبار مربوط به او .\r\n( 1 ) امام پس از ابو الحسن فرزندش ابو محمد حسن بن على عليهما السّلام است زيرا همه فضائل و كمالات را دارا و از نظر موجبات امامت و شرائط و اضافاتى را كه امام بايد داشته باشد بر همه مردم عصرش مقدم بوده و براستى مقام خلافت بر وجود اقدسش ميباليده زيرا هم عالم بوده و هم زهد و بىاعتنائى به دنيا داشته و هم خردمند و از گناه برى و هم دلاور و مردم دار و هم در عبادت بمرحلهء رسيده كه كسى باندازهء او مقرب عند اللَّه نبوده است و علاوهء بر اين اوصاف پدر والاگهرش به امامت او تصريح كرده و او را بمقام خلافت پس از خود معين نموده .\r\nحضرت ابو محمد در ماه ربيع الآخر سال دويست و سى و دو در مدينهء منوره متولد شده و در روز جمعه هشتم ربيع الاول سال دويست و شصت در بيست و هشت سالگى رحلت كرده و در سامرا كنار مرقد مطهر پدر بزرگوارش مدفون شده .\r\nو مادر او ام ولدى بوده بنام حديثه . و مدت خلافتش شش سال بوده است .\r\n\r\n","description":"","footnote":"","page_name":" 650 ","page_number":306},
  {"content":"\r\n\r\n\r\nباب سى و دوم در بيان اخبارى كه مشتمل بر تصريح و اشارهء پدر اوست بخلافت و امامت حضرت ابو محمد ع .\r\n( 1 ) يحيى عنبرى گويد حضرت ابو الحسن چهار ماه پيش از رحلتش فرزندش حسن ع را وصى خود قرار داد و تصريح كرد كه او پس از من بايد امور امامت را به عهده بگيرد و مرا وعدهء از نزديكان خود را بر اين معنى گواه گرفت .\r\n( 2 ) على نوفلى گويد در منزل حضرت ابو الحسن حضور آن حضرت شرفياب بودم فرزندش محمد از كنار ما عبور كرد ، عرضكردم آيا امام پس از شما همين فرزند است فرمود نه بلكه صاحب ولايت شما و كسى كه ميتواند متعهد مقام امامت شود فرزندم حسن است .\r\n( 3 ) عبد اللَّه اصفهانى گفته حضرت ابو الحسن ع فرمود امام شما پس از من همان بزرگى است كه بر جنازهء من نماز گذارد و ما تا پيش از نماز بر آن حضرت ، حضرت ابو محمد را نميشناختيم چون حضرت ابو الحسن ع رحلت فرمود حضرت ابو محمد آمد و بر جنازهء پدر نماز گذارد .\r\n( 4 ) على بن جعفر گويد در هنگام وفات محمد فرزند حضرت ابو الحسن ع حضور داشتم حضرت به\r\n\r\n","description":"","footnote":"","page_name":" 651 ","page_number":307},
  {"content":"\r\n\r\nفرزندش ابو محمد فرمود اينك از خدا سپاسگزار باش كه ذات اقدس او براى تو امر خيرى احداث كرد .\r\n( 1 ) احمد انبارى گفته در هنگام وفات ابو جعفر محمد بن على ع فرزند حضرت هادى حضور داشتم آن حضرت تشريف آورده كرسى براى آن جناب گذارده آن حضرت بر كرسى نشست و اهل بيتش هم در اطراف او گرد آمده و فرزند ديگرش ابو محمد در گوشهء ايستاده پس از آنكه حضرت ابو الحسن از كار ابو جعفر فارغ شد به ابو محمد توجه كرده گفت فرزند من شكر خدا كن كه ذات اقدس او امر تازهء براى تو احداث فرمود .\r\n( 2 ) على بن مهزيار به حضرت ابو الحسن ع عرضكرد هر گاه خداى نكرده پيش‌آمد ناگوار شما دل‌هاى ما را خونين كرد بايد از وجود چه كسى استفاده كرد و كدام بزرگى پيشواى ماست فرمود بزرگ فرزندان من ، حسن عليه السّلام متعهد امور خلافت پس از منست .\r\n( 3 ) على بن عمرو عطار گفته در هنگامى كه ابو جعفر محمد فرزند حضرت ابو الحسن ع حيات داشت حضور آن جناب شرفياب شده و من مىپنداشتم امام پس از ابو الحسن اوست معروض داشتم فداى شما نزديكتر فرزندان بشما كدام يكند فرمود اينك هيچ كدام را نزديكتر به من از نظر مقام امامت ندانيد تا اينكه خودم نزديكترين فرزندانم را براى شما معرفى كنم .\r\nعلى عطار گويد من كه بيش از اين تاب تحمل نداشتم پس از چندى عريضهء تقديم كرده و نوشته بودم امر امامت پس از شما بدست كدام يك از فرزندان شما اداره مىشود ؟\r\nحضرت ابو الحسن ع پاسخ داد : بزرگترين فرزندانم امور امامت را اداره مىكند .\r\n\r\n","description":"","footnote":"","page_name":" 652 ","page_number":308},
  {"content":"\r\n\r\nعلى عطار گويد حضرت ابو محمد از ابو جعفر بزرگتر بود .\r\n( 1 ) سعد بن عبد اللَّه از عدهء از بنى هاشم از جمله حسن بن حسين افطس نقل مىكند روزى كه فرزند حضرت هادى ابو جعفر محمد رحلت كرد در وسط منزل براى حضرت هادى بساطى گسترده و حاضران علاوه بر مردم عادى متجاوز از صد و پنجاه نفر از آل ابى طالب و عباس و قريش حضور يافته بودند در آن هنگام چشمم به حسن بن على كه گريبان چاك زده و طرف راست پدر بزرگوارش ايستاده افتاد و ما تا آن روز حسن را نديده بوديم پس از ساعتى حضرت ابو الحسن بفرزندش توجه كرده فرمود فرزند من ، از خدا شكرگزارى كن كه امر تازهء براى تو احداث كرد . حسن گريسته استرجاع گفت و بشكر خدا پرداخت « سپاس خدا را و از او خواستار همه گونه نعمتى كه بما ارزانى فرموده و ما بسوى او باز مى - گرديم » .\r\nاز كسى پرسيديم اين جوان كيست ؟ گفت فرزندش حسن است و ما آن روز سن مباركش را بيست سال دانستيم و آن روز او را شناخته و متوجه شديم كه امام و جانشين حضرت ابو الحسن ع اوست .\r\n( 2 ) محمد بن يحيى گفته پس از درگذشت ابو جعفر حضور حضرت هادى شرفياب شدم تا آن جناب را از وفات فرزندش تسليت بدهم در آن هنگام فرزند بزرگوارش ابو محمد نيز حضور داشت در نتيجهء عرض تسليت حضرت ابو محمد گريست پدرش ابو الحسن به او توجه كرده فرمود فرزند اندوهناك مباش كه خدا ترا\r\n\r\n","description":"","footnote":"","page_name":" 653 ","page_number":309},
  {"content":"\r\n\r\nبهترين يادگار من قرار داده و از اين نقطه نظر از خدا سپاسگزارى كن .\r\n( 1 ) ابو هاشم جعفرى گفته پس از درگذشت ابو جعفر حضور حضرت ابو الحسن شرفياب شده و با خود فكر ميكرده و ميخواستم بگويم پيش‌آمد تازهء فرزندان شما ابو جعفر و ابو محمد مانند اتفاق ابو الحسن موسى و برادرش اسماعيل فرزند حضرت صادق ع است به من توجه كرده فرمود آرى اى ابو هاشم خداى متعال در حق فرزندم ابو محمد پس از درگذشت برادرش ابو جعفر ايجاد بدا فرمود چنان كه سابقهء نداشت مانند آن كه همين معنى براى ابو الحسن پس از درگذشت برادرش اسماعيل اتفاق افتاد و حقيقت امامت او ظهور يافت و اين بيانيه پاسخ انديشهء تست و بر خلاف ارادهء باطل گويان خواست كردگار جارى شد .\r\nآنگاه افزود فرزندم ابو محمد جانشين پس از منست و او از آنچه مردم نيازمندند باخبر است و رويه امامت را داراست .\r\n( 2 ) ابو بكر فهفكى گفته حضرت ابو الحسن ع به من نوشت طبيعت و غريزهء فرزندم ابو محمد از همه آل محمد درست‌تر و پايهء حجتش از همه محكمتر و او بزرگترين فرزندان و جانشين منست و اساس امامت و احكام اهل بيت عصمت به او پايان مىپذيرد ، در نتيجه هر مطلبى را كه ميخواهى از من بپرسى از او بپرس زيرا نيازمنديهاى ترا او برمىآورد .\r\n( 3 ) شاهويه بن عبد اللَّه گفته حضرت ابو الحسن ع نامهء به من مرقوم فرمود ميخواستى بپرسى پس از درگذشت ابو جعفر ، منصب امامت بوجود كدام يك از فرزندان من مباهات خواهد كرد ليكن در اين پرسش\r\n\r\n","description":"","footnote":"","page_name":" 654 ","page_number":310},
  {"content":"\r\n\r\nاضطراب خاطر داشتى ( 1 ) اكنون به تو اخطار ميكنم ، اضطراب مكن زيرا خداى متعال پس از آنكه مردمى را به راه راست هدايت فرمود ديگر آنها را گمراه نميسازد و همه گونه اسباب رهبرى آنان را آماده مىكند تا از فرمان خدا مخالفت ننمايند و بدان فرزندم ابو محمد جانشين پس از منست و مردم هر چه بخواهند مىتوانند از او بهره‌مند شوند خداى متعال هر چه اراده كرده باشد مقدم ميدارد و هر چه را بخواهد بتأخير مىاندازد چنانچه اشاره فرموده آيتى را نسخ نميكنيم جز اينكه بهتر يا مثل آن را بوجود مىآوريم همين مختصر براى خردمند بيدار كافى است .\r\n( 1 ) داود جعفرى گويد از حضرت ابو الحسن شنيدم ميفرمود جانشين پس از من حسن است و چه - گونه خواهيد بود با جانشين پس از او عرضكردم فداى شما مقصود از اين فرمايش چيست ؟ فرمود براى اينكه جانشين پس از او را نمىبينيد و براى شما جايز نيست نام او را به زبان جارى كنيد عرضكردم پس چگونه بايد او را بخوانيم فرمود بگوئيد ( حجت آل محمد عليهم السّلام ) .\r\nاخبار در اين خصوص بسيار است كه به طول مىانجامد .\r\n\r\nباب سى و سوم بخشى از اخبار و فضائل و معجزات حضرت عسكرى ( ع )\r\n( 2 ) حسن اشعرى و محمد بن يحيى و ديگران روايت كرده‌اند احمد بن عبيد اللَّه خاقان متولى موقوفات قم بود روزى در مجلس او از علويها و آئين آنان سخن بميان آمد و او از اهل بيت عصمت بىاندازه بد -\r\n\r\n","description":"","footnote":"","page_name":" 655 ","page_number":311},
  {"content":"\r\n\r\nگوئى ميكرد و با آنها كمال ضديت و دشمنى داشت و او با چنين عصبيت گفت در شهر سامرا كسى را مانند حسن بن على ع نديدم زيرا او مردى راست كردار و آرام و پاكدامن و بزرگوار و عاليمقدار بود و همه بنى هاشم و خاندان او از نامبرده احترام ميگذاردند و او را بر پيرمردان و محترمان مقدم ميداشتند و نه تنها خاندان او از وى احترام ميگذاردند بلكه سرلشكران و وزيران و افراد ديگر از وى تعظيم مىكردند .\r\nيادم نميرود روزى در كنار پدرم در هنگامى كه مردم براى عرض حوائج مىآمدند ايستاده بودم دربانان وارد شده به اطلاع رسانيدند كه ابو محمد دم درب منتظر ورود است پدرم بمجردى كه نام او را شنيد با صداى بلند فرياد زد او را اذن دهيد .\r\nمن از اينكه دربانان چگونه جرأت كرده و جسارت نموده كه توانسته‌اند از مردى به كنيه در حضور پدرم معرفى كنند متعجب شدم زيرا دربانان از غير خليفه و جاىنشين او يا كسى كه مجاز باشند او را به كنيه نام ببرند از ديگرى به اين عنوان حق معرفى نداشتند .\r\nمجملا مرد گندم گون نيكو اندام خوش چهره زيبا قامت جوانى كه همه گونه آثار بزرگى از او هويدا بود وارد شد چون چشم پدرم به او افتاد از جا برخاست و چند قدم از وى استقبال كرد كه من سابقهء چنين رفتارى را از او نسبت به هيچ يك از بنى هاشم و سرلشكران نداشتم چون نزديك رسيد با وى معانقه كرد و صورت و سينه‌اش را بوسيد و دست او را گرفته بر مسند خود نشانيده و خود پهلوى او قرار گرفته و روبروى او نشست و در هنگام صحبت خود را فداى او ميكرد و من از تمام اين امور بر خلاف انتظار متعجب ميشدم در اين هنگام دربانان وارد شده اطلاع داد موفق آمد .\r\n\r\n","description":"","footnote":"","page_name":" 656 ","page_number":312},
  {"content":"\r\n\r\n( 1 ) آئين ورود برادر خليفه موفق آن بود هنگامى كه ميخواست بر پدرم وارد شود نخست دربانان و سر - گردان مخصوص وارد ميشده و در دو رديف از مسند پدرم تا كنار درب به حالت احترام مىايستادند و از وقت ورود تا خروج او به همين حال بودند .\r\nپدرم پس از آنكه از آمدن موفق اطلاع يافت همچنان سرگرم صحبت با او بود و اعتنائى به آمدن موفق نكرد تا هنگامى كه نوكران مخصوص موفق وارد شدند به او گفت فداى شما اينك اگر بخواهيد ميتوانيد تشريف ببريد آنگاه به دربانان خود دستور داد او را از پشت صفها ببريد كه موفق او را نبيند .\r\nپس از اين وى برخاست و پدرم هم باحترام او برخاست و با وى معانقه كرده بيرون رفت .\r\nمن از دربانان پدرم كه او را به كنيه نام برده بودند پرسيدم واى بر شما اين مرد كه از او در حضور پدرم به كنيه نام برديد و پدرم اين گونه احترامات بيسابقه از او نمود كيست ؟ گفتند اين مرد يكى از علويها و حسن بن على و معروف به ابن رضا است .\r\nتعجب من از گفتار اينان زيادتر شد و آن روز را همواره در انديشه اين مرد و پدرم و آنچه از او ديده بودم بسر بردم تا شب عالم را فرا گرفت .\r\nخوى پدرم آن بود چون نماز عشا را بجا مىآورد به كارهاى مردم و نامه‌هائى كه بايد بخليفه تقديم بدارد مىپرداخت منهم آن شب پس از آنكه پدرم فريضه الهى را بانجام آورد و به كارهاى هميشگى پرداخت حضور آمده و آن شب به غير از من و پدرم ديگرى حضور نداشت . پرسيد نيازى دارى ؟ گفتم آرى هر گاه دستور فرمائى پرسشى دارم گفت بگو .\r\n( 2 ) پرسيدم اين مردى كه امروز اين همه از او تعظيم و احترام كردى و خود و پدر و مادرت را فداى او\r\n\r\n","description":"","footnote":"","page_name":" 657 ","page_number":313},
  {"content":"\r\n\r\nنمودى كه بود ؟ پاسخ داد او پيشواى رافضيان حسن بن على و معروف به ابن الرضاست آنگاه او و من ساعتى ساكت شديم سپس افزود هر گاه خلافت از عباسيها سلب شود هيچ يك از بنى هاشم به غير از او شايان مقام خلافت نميباشد زيرا او مردى دانشمند ، پاكدامن ، نگهدار ، زاهد ، پارسا ، خوش اخلاق و شايسته است و اگر پدر او را ديده بودى بفضل و بزرگى و عزت نفس ميستائيدى .\r\nمن از توصيفى كه پدرم نمود و عملى كه امروز نسبت به او انجام شد اضطراب و انديشه و كينه‌ام نسبت بپدرم زيادتر شد و از آن به بعد همت گماردم تا به خوبى از احوال او باخبر شوم به همين مناسبت با هر يك از بنى هاشم و سرلشكران و كاتبان و قاضيان و فقيهان و ساير افراد كه روبرو ميشدم از احوال او جويا ميگرديدم همه از او كاملا تجليل و احترام ميكرده و او را ميستوده و بر تمام خاندان و پيرمردان مقدم ميداشته در نتيجه عظمت و موقعيت او در نظر من بسرحد ثبوت رسيد زيرا متوجه شدم كه دوست و دشمن او را ببزرگى ياد ميكنند و ميستايند .\r\nيكى از اشعريها كه حضور داشت و اين سخنان را از او شنيد گفت مناسب است از برادر او جعفر هم سخنى بگوئى و احوال او را براى ما شرح دهى .\r\nاحمد ، خشمناك شده گفت جعفر كيست تا شايسته آن باشد كه نامى از وى ببرم يا او را در رديف حسن ذكر نمايم ! جعفر ، آدمى بود فاسق ، بدكار ، شرابخوار و از همه مردان بدتر و بىآبروتر و كم‌عقلتر بود .\r\nدر آن روز كه حسن بن على ، محتضر بود پيش‌آمد عجيبى براى خليفه و ياران او اتفاق افتاد كه خيال نميكردم نظير آن هيچ گاه اتفاق افتاده باشد زيرا هنگامى كه حسن ع بيمار بود به پدر من اطلاع دادند\r\n\r\n","description":"","footnote":"","page_name":" 658 ","page_number":314},
  {"content":"\r\n\r\nكه ابن الرضا ع بيمار گرديده ( 1 ) همان ساعت پدرم با عجله به دار الخلافه رفته و بلافاصله باتفاق پنج نفر از مخصوصان خليفه كه يكى از آنها مرد دانشمند و زيركى بود بازگشت ، پدرم به آنها دستور داد همواره ملازم خانه حسن باشند و همه وقت شرح حال او را بعرض رسانند و از آن طرف دستور داد عدهء از طبيبان حضور يافته و براى بهبودى وى صبح و شام متوجه آن جناب باشند .\r\nدو روز يا سه روز از اين قضيه گذشت اطلاع دادند كه معظم له ناتوان و سخت رنجور گرديده دستور رسيد كه اطباء از خانهء آن حضرت خارج نشوند و قاضى القضاة را احضار كرده دستور داد ده نفر از موثقان و دينداران و پرهيزكاران و امانت نگه داران را حاضر نمايند و آنان را بخانهء حسن فرستاده و فرمان داد شب و روز آنجا بسر برند و آنها حسب الامر ملازم منزل حسن بودند تا رحلت فرمود .\r\nچون خبر وفات او در سامرا انتشار يافت سامرا يكپارچه ناله و فرياد شده و بازارها تعطيل گرديد و بنى هاشم و سرگردان و كاتبان و قاضيان و اداريها و ساير مردم از اطراف و اكناف سوار شده و براى تشييع جنازهء او حاضر ميشدند و آن روز سامرا نمونهء از قيامت بود چون از غسل او فارغ شدند خليفه به ابو عيسى بن متوكل دستور داد تا بر جنازهء او نماز بگذارد .\r\nچون ابو عيسى نزديك آمد ، كفن از صورتش برداشته و او را بحاضران از بنى هاشم و بنى عباس و سرگردان و كاتبان و قاضيان و اداريها نماياند و گفت اينست حسن بن على كه به اجل خود دار فانى را وداع گفته و در آن هنگام از خواص خليفه فلان و فلان و از داوران فلان و فلان و از اطباء فلان و فلان حضور\r\n\r\n","description":"","footnote":"","page_name":" 659 ","page_number":315},
  {"content":"\r\n\r\nداشتند سپس صورتش را پوشانيده و بر او نماز گزارده و دستور داد جنازه را براى دفن آماده سازند .\r\n( 1 ) پس از دفن نامبرده جعفر بن على برادر آن حضرت پيش پدرم آمده و گفت مرا بمنصب برادرم بر - قرار ساز و موقعيت مرا امضا كن و من هر سال متعهد ميشوم بيست هزار دينار بپردازم .\r\nپدرم از سخنان او بخشم آمده نخست او را زجر كرده و ناسزاهائى گفت كه من از ذكر آنها خود - دارى مىنمايم و بالاخره به او گفت اى نادان ، خليفه بر آنها كه گمان ميكردند پدر و برادر تو امامند شمشير كشيد و خواست آنها را از عقيدهء كه دارند منصرف سازد موفق نشد . اينك اگر تو در نزد پيروان پدر و برادرت ارزشى داشته باشى نيازمند بخليفه نيستى تا او يا ديگرى مقام نامبردگان را به تو تفويض نمايد و اگر داراى اين منزلت نبوده‌اى دسترسى بدان پيدا نخواهى كرد بارى به همين جملات ، پدرم او را خوار ساخت و كم ظرفيتى او معلوم گرديد و دستور داد او را بحضور راه ندهند و تا زنده بود پيش پدرم بار نيافت .\r\nبارى ما از سامرا بقم عزيمت كرديم و جعفر به حال خود باقى بود و خليفه تا بامروز همچنان در صدد بدست آوردن فرزند حسن است و تاكنون وسيلهء براى پيدا كردن او تحصيل ننموده و پيروان حسن ، معتقدند او رحلت كرده و فرزندى كه بتواند حامل لواى امامت او باشد پس از خود بجاى گذارده است .\r\n( 2 ) محمد بن اسماعيل گفته حضرت ابو محمد به ابو القاسم زبيرى پيش از بيست روز به قتل ابن معتز مانده مرقوم فرمود از خانه بيرون ميا تا پيش‌آمدى كه بايد رخ بدهد اتفاق افتد چون بريحه كشته شد زبيرى نامهء معروض داشته و نوشته بود اتفاقى كه اشاره فرموديد پيدا شد اينك چه دستورى ميفرمائيد ؟\r\nپاسخ مرقوم فرمود اين حادثه منظور من نبوده بلكه پيش‌آمد ديگريست كه به همين زودى اتفاق مىافتد\r\n\r\n","description":"","footnote":"","page_name":" 660 ","page_number":316},
  {"content":"\r\n\r\nفاصلهء نشد پيش‌آمد قتل ابن معتز رخ داد .\r\nو به ديگرى ده روز پيش از قتل محمد بن داود مرقوم فرمود محمد كشته مىشود و چنانچه فرموده بود ده روز پس از اين ، محمد كشته شد .\r\n( 1 ) محمد بن على ميگويد هنگامى روزگار بر ما سخت گرفته بود و امور زندگى به خوبى اداره نميشد پدرم به من پيشنهاد كرد خوبست حضور ابو محمد كه سخاوت او عالم گير شده شرفياب شده شايد او از ما دستگيرى كرده و كمكى بامور ما بنمايد من از پدرم پرسيدم آيا او را مىشناسى ؟ گفت خير او را نمىشناسم و تا به حال هم او را نديده‌ام .\r\nمحمد ميگويد طبق پيشنهاد پدرم بجانب او عزيمت كرده در راه پدرم گفت هر گاه او پانصد درهم بما كمك كند كه دويست درهمش را خرج لباس و دويست درهم آن را به مصرف خريد آرد و صد درهم آن را براى هزينه خود نگه داريم مناسب بوده و رفع نيازمندى ما مىشود .\r\nمن با خودم گفتم اى كاش سيصد درهم هم به من عنايت فرمايد تا با صد درهمش الاغى بخرم و صد درهم براى نفقه و صد درهم آن را به مصرف لباس برسانم و بالاخره با اين اعانه به سفر جبل عازم شوم .\r\nدر همين انديشه بودم بكنار خانه آن حضرت رسيديم غلامش بيرون آمده گفت على بن ابراهيم و فرزندش محمد وارد شوند چون بحضور شرفياب شده سلام كرديم بپدرم فرمود چرا تا به حال بديدار ما نيامدى ؟ عرضه داشت با اين حالى كه ملاحظه ميفرمائيد خجالت ميكشيدم بحضور مبارك شرفياب شوم .\r\nپس از آنكه اندكى نشسته خواستيم از منزل آن حضرت خارج شويم غلام حضرت ابو محمد آمده\r\n\r\n","description":"","footnote":"","page_name":" 661 ","page_number":317},
  {"content":"\r\n\r\nكيسهء بپدرم داده گفت در اين كيسه پانصد درهم پولست كه دويست درهم آن براى خريد لباس و دويست درهم براى تهيهء آرد و صد درهم براى هزينه زندگى و كيسهء هم به من داده گفت در اين كيسه سيصد درهم پولست كه صد درهم آن براى خريد الاغ و صد درهم براى مصرف لباس و صد درهم براى ساير نيازمنديها ليكن به جبل حركت نكن بلكه به طرف سوراء برو .\r\nنامبرده چنانچه پيشنهاد فرموده بود به سوراء كه يكى از دهات بغداد است مسافرت كرد و در آنجا همسرى گرفت .\r\nابن كردى كه راوى اين حديث است ميگويد از بركت اعانه حضرت ابو محمد و سفرى كه طبق پيشنهاد آن جناب نمود دو هزار دينار سرمايه بدست آورده در عين حال به امامت آن حضرت اعتقاد نداشت و از واقفيها بود ، من كه از بىوفائى او بستوه آمده بودم به او گفتم واى بر تو از اين معجزه بالاتر چه مى - خواهى بازهم او را بامامت نميشناسى و بمسلك وقف برقرارى ؟ پاسخ داد راست ميگوئى ليكن ما برويهء باقى مانده‌ايم كه سالها آب علاقهء به آن در نهرهاى دل ما جارى است .\r\n( 1 ) احمد بن حارث قزوينى گفته من با پدرم در سامرا بوديم و پدرم در سرطويله حضرت ابو محمد به كار دام پزشكى مىپرداخت و به بهبودى چارپايان او مشغول بود همانوقت در سرطويله مستعين ، قاطر بسيار قشنگ و گرانبهائى بود كه نميگذارد زين بر پشت او گذارند و دهانه به دهان او نمايند و عده از رائضان و آنها كه از رام كردن چارپايان با اطلاعند نمىتوانستند حيلهء بدست آورده تا بر آن سوار شوند .\r\nيكى از نديمان ، بخليفه پيشنهاد كرده چرا حسن ابن الرضا را نميخوانى تا بر آن سوار شود يا بضرب صدمهء اين حيوان نابود گردد .\r\nخليفه اين پيشنهاد را پسنديده حضرت ابو محمد را دعوت كرد .\r\n\r\n","description":"","footnote":"","page_name":" 662 ","page_number":318},
  {"content":"\r\n\r\n( 1 ) پدرم باتفاق آن حضرت بخانهء خليفه رهسپار شد چون حضرت وارد منزل خليفه شد و منهم همراه پدرم بودم حضرت چشمش به قاطر افتاد كه در حيات خانه ايستاده حضرت به طرف آن توجه كرده دست مبارك بر كپل آن حيوان گذارد من مشاهده كردم بمجردى كه حضرت دست بر آن گذارد چنان عرق كرد كه قطرات آن از بدنش ميريخت آنگاه به طرف مستعين رفته سلام كرد خليفه از تشريف فرمائى آن حضرت خوش آيند گفته و آن حضرت را كنار خود نشانيد و عرضه داشت اى ابو محمد اين قاطر را دهانه بزن حضرت ابو محمد به پدرم فرمود استر را لجام كن مستعين كه بسيار مايل بود نظريه نديمش صورت پيدا كند معروض داشت بلكه خود شما اين كار را به عهده بگيريد .\r\nحضرت ابو محمد رداى مبارك را گذارده به طرف استر رفته آن را لجام كرده برگشت و نشست ، مستعين درخواست كرد آن را زين فرمائيد حضرت باز بپدرم فرمود آن را زين كند خليفه كه آرزومند بود اين بار شايد به آن جناب آسيبى برسد گفت شما خود آن را زين فرمائيد حضرت بار ديگر رفته آن را زين كرده برگشت ، مستعين پيشنهاد كرد آيا ميتوانيد بر آن سوار شويد ؟ حضرت فرمود آرى بلافاصله بر - خاسته و بر آن سوار شد گاهى يورغه و هنگامى بطريق عادى و بالاخره به بهترين وجهى با آن حيوان در خانه خليفه راه رفت آنگاه پياده شد .\r\nمستعين پرسيد چگونه استرى ديدى آن را ؟ فرمود قاطر سوارى بسيار خوبى است . مستعين گفت آن را خليفه به تو بخشيد ، حضرت به پدرم فرمود آن را بگير و به سرطويله ببر پدرم دهانه آن را گرفته از دربار خليفه خارج كرد .\r\n( 2 ) ابو هاشم جعفرى گويد از تنگدستى و ناتوانى خود به حضرت ابو محمد ع شكايت كردم حضرت با تازيانه خود زمين را اندكى كاويده ، كيسهء بيرون آورده و در آن مقدار پانصد دينار پول بود به ابو هاشم\r\n\r\n","description":"","footnote":"","page_name":" 663 ","page_number":319},
  {"content":"\r\n\r\nداده پوزش طلبيد .\r\n( 1 ) ابو على مطهرى از قادسيه نامهء به حضرت ابو محمد نوشته معروض داشت امسال بر اثر خشكسالى مردم از رفتن به خانه خدا منصرف‌اند و منهم بيم دارم هر گاه به زيارت بيت اللَّه مشرف شوم از تشنگى هلاك گردم حضرت پاسخ داد شما به سفر حج مشرف شويد زيانى نخواهيد ديد پس از رسيدن جواب نامه همانها كه مانده بوديم به سفر بيت اللَّه رفته و بدون آنكه صدمهء بما برسد زيارت كرده برگشتيم .\r\n( 2 ) حسن بن فضل يمانى گويد در جعفرى كه قصرى بود از متوكل گروه بسيارى متجاوز از بيست هزار نفر از آل جعفر وارد شده و متوكل نميتوانست با آنها برابرى كند به همين مناسبت نامهء به حضرت ابو محمد نوشته و استمداد خواست حضرت ابو محمد مرقوم فرمود تو ان شاء اللَّه بر ايشان چيره شده و مهمشان را كفايت خواهى كرد چنانچه حضرت فرموده بود متوكل با عدهء اندكى كمتر از هزار نفر بمبارزه آنها رفته و آنان را شكست داد .\r\n( 3 ) محمد علوى گفته سالى حضرت ابو محمد را در زندان على بن اوتامش كه دشمن سرسخت آل محمد و بىاندازه از آل ابى طالب ناراحت بود محبوس نموده و به او دستور داده بودند هر كارى كه بخواهد ميتواند نسبت به آن جناب انجام دهد .\r\nنامبرده گويد حضرت ابو محمد يك روز بيشتر در زندان وى نماند كه دشمن سرسخت رام شده و كمال فروتنى را در بارهء آن جناب رعايت ميكرد چنان كه از نظر تعظيم و احترام آن حضرت سر بالا نميكرد و به صورت آن جناب نمىنگريست و بالاخره كارش به جائى رسيد كه از همه بيشتر نسبت به آن جناب بيناتر و از همه بهتر آن جناب را ميستائيد .\r\n\r\n","description":"","footnote":"","page_name":" 664 ","page_number":320},
  {"content":"\r\n\r\n( آرى كسى كه استر چموش را رام كند آدم پرجوش را هم آرام ميسازد ) ( 1 ) سالى ابو هاشم جعفرى را بزندان انداخته و بزنجير كرده و بر او سخت گرفته بودند نامبرده از سختى زندان و كند و زنجير بستوه آمده نامهء شكايت آميز به حضرت ابو محمد نوشت .\r\nحضرت پاسخ داد تو امروز از زندان خارج خواهى شد و نماز ظهرت را در منزل خود مىخوانى .\r\nنامبرده گويد بطورى كه اطلاع داده بود آن روز نزديك ظهر از زندان خارج شده و نماز ظهر را در منزل خود خواندم و همان اوقات دچار تنگدستى عجيبى شده خيال كردم در نامهء كه از زندان به آن جناب معروض داشته از تنگدستى خود شكايتى كرده باشم ليكن حيا مرا مانع شد پس از آنكه از زندان خارج شده به خانه رفتم حضرت صد دينار پول براى من عنايت فرمود و نامهء مرقوم داشته هر گاه نيازمند شدى بدون خجالت اظهار كن تا آنچه را بخواهى براى تو عنايت فرمائيم .\r\n( 2 ) ابو حمزه نصير خادم گويد مكرر در مكرر مىشنيدم حضرت با غلامان خود كه از مردم ترك و روم و صقالبه بودند به زبان آنها سخن ميگفت و من از اين معنى متعجب بودم و با خودم ميگفتم اين مرد كه در مدينه متولد شده و تا پيش از درگذشت والد نامدارك حضرت ابو الحسن ع با كسى ملاقات نكرده و با غير عرب ننشسته ؟ اين زبانهاى مختلف را از چه كسى آموخته و همچنان با خود مىانديشيدم در اين هنگام حضرت ابو محمد به من توجهى كرده فرمود خداى متعال حجتش را از ميان آفريدگانش برگزيده و به او آشنائى همه چيز آموخته و او از زبانهاى مختلف اشخاص باخبر است و نياى مردم را ميشناسد و از پيش - آمدها خبردار است و هر گاه داراى اين خصائص نبود حجت از غير آن ، امتياز داده نميشد .\r\n\r\n","description":"","footnote":"","page_name":" 665 ","page_number":321},
  {"content":"\r\n\r\n( 1 ) حسين بن ظريف گويد دو مسأله مشكل همواره مرا به خود مشغول كرده و ميخواستم براى حل آنها از حضرت ابو محمد استمداد نمايم .\r\nپرسش اول آنكه قائم آل محمد هر گاه ظهور نمايد چگونه داورى مىكند و مجلس داورى او كه در ميان مردم قضاوت مىكند بچه كيفيت است ؟\r\nپرسش دوم آن بود دستورى براى تب نوبه ميخواستم اتفاقا در هنگام نوشتن عريضه از اين سؤال خاطر كردم .\r\nحضرت ابو محمد ع پاسخ داد پرسيدى هنگامى كه قائم ظهور مىكند چگونه داورى مىنمايد پاسخ اين پرسش اينست حضرت مشار اليه در هنگام ظهور مانند داود پيغمبر مطابق با علم خود حكومت مىنمايد يعنى بينه و برهانى از كسى نميخواهد .\r\nپرسش دوم در وقتى كه مشغول نگارش سؤال بودى ميخواستى در بارهء چارهء تب نوبه درخواستى بنمائى فراموش كردى اكنون هر گاه كسى به اين تب مبتلا شود آيه شريفه  يا نارُ كُونِي بَرْداً وَ سَلاماً عَلى إِبْراهِيمَ  را در ورقهء مينويسى بر تب دار مىآويزى .\r\nمن حسب اتفاق بر تب‌دارى آيه مزبوره را آويختم افاقه حاصل كرد .\r\n( 2 ) اسماعيل بن محمد كه از نواده‌هاى عباس بوده ميگويد هنگامى انديشيدم سر راه حضرت ابو محمد نشسته هر گاه حضرتش عبور فرمايد اظهار حاجت نمايم و بدين وسيلهء استفادهء كرده باشم به همين كيفيت سر راه آن حضرت نشستم چون عبور كرد برخاسته و اظهار نيازمندى نموده و معروض داشتم سوگند به خدا باندازهء يكدرهم پول براى خرج صبح و شام خود ندارم ! فرمود اى بينوا سوگند دروغ ياد ميكنى با آنكه دويست دينار در فلان مكان پنهان كردهء آنگاه\r\n\r\n","description":"","footnote":"","page_name":" 666 ","page_number":322},
  {"content":"\r\n\r\nافزود خيال نكنى اين سخن را براى آن ميگويم تا ترا از عطيهء خويش محروم سازم سپس بغلامش دستور داد آنچه حاضر دارى به او بده غلام صد دينار كه موجود داشت به من اعطا كرد و اضافه فرمود تو هم اكنون كه دينارها را پنهان كردهء در وقتى از استفاده آنها كه بىاندازه بدانها نيازمندى محروم خواهى ماند .\r\nحضرتش راست فرمود زيرا هنگامى بخريد چيزى نياز پيدا كرده و ضرورت دامن گيرم شد درها را بسته و زمينى كه گنج توأم با رنجم را در آن پنهان كرده بودم كاويدم و هر چه بيشتر جستجو كردم كمتر يافتم معلوم شد پسرم از محل آن دينارها اطلاع پيدا كرده و همه آنها را برداشته و فرار نموده و نتيجهء از آنها دستگير من نشد « 1 » .\r\n( 1 ) على بن زيد گويد اسب گرانبهائى داشتم و همواره در مجالس و محافل عمومى از آن توصيف مى - كردم روزى حضور حضرت ابو محمد شرفياب شدم فرمود اسبت كه آن همه در محافل از وى سخن ميگوئى چه شده است عرضكردم در اختيار من است و اينك كه بر آن سواره بوده و بحضور شرفياب شده درب منزل شما بسته است .\r\nفرمود هر گاه مشترى در نظر دارى به زودى به فروش و تا شب نشده اين معامله را بپايان برسان و مواظب باش بتأخير نيندازى هنوز از سخن فارغ نشده كسى وارد شد و كلام امام ع را قطع كرد .\r\n\r\n\r\n\r\n\r\n","description":"","footnote":"\r\n( 1 )\r\n شنيدم كه مردى زر و سيم خويش * كه چندى برنجش به كف كرده بود\r\nبه زير زمينى ز چشم كسان * نهان كرده و خويش آسوده بود\r\nپسر كز چنين گنج شد باخبر * شبانگه ببرد آنچه را ديده بود\r\nپدر چون خبردار شد زد بسر * كفى كان بگنجش كمك داده بود\r\nو ليكن چه سود آه و فرياد وى * به حال پسر كز غم آزاده بود \r\n","page_name":" 667 ","page_number":323},
  {"content":"\r\n\r\nمن از فرمودهء آن حضرت بفكر افتاده و سوار شده به منزل خود رفتم و فرمودهء آن حضرت را به برادرم گفتم و با او در اين خصوص بمشورت پرداختم وى پاسخ داد من نميدانم در اين باره چه اظهار نظرى بنمايم من از آنجا كه اسبم را بسيار دوست ميداشتم طمع در آن بسته و حاضر نشدم آن را بفروشم و كسى را سزاوار سوار شدن بر آن نميدانستم .\r\nچون شب شد و نماز عشا را خواندم سر طويله‌دار آمده اطلاع داد كه هم اكنون اسب شما سقط شد من از شنيدن اين خبر ناگوار سخت ناراحت شده و دانستم منظور حضرت ابو محمد از فروش اسب اين پيش‌آمد بوده پس از چند روز حضور حضرت شرفياب شده با خود ميگفتم چقدر مناسب بود هر گاه حضرت عسكرى بجاى اين اسبى كه از دست داده مركوب سوارى به من عنايت فرمايد .\r\nبمجردى كه نشستم و هنوز از اتفاق اسب سخنى بعرض نرسانده فرمود آرى ما بجاى آن اسب ، مركوبى به تو عنايت خواهيم كرد آنگاه بغلامش فرمان داد كميت « 1 » مرا به او بده و فرمود اين اسب از مركوب تو بهتر و عمرش طولانىتر است .\r\n( 1 ) احمد بن محمد گفته مهتدى سرگرم دستگيرى موالى بود نامهء حضور حضرت ابو محمد تقديم داشتم « سپاس خدا را كه مهتدى سرگرم دستگيرى نامبردگان شد و از آزار ما دست برداشت زيرا اطلاع پيدا كرده‌ام كه او حضرت شما را تهديد مىنموده و ميگفته سوگند به خدا آنان را از روى زمين بر مياندازم » .\r\nحضرت توقيعى مرقوم فرمود : عمر او وفا نخواهد كرد كه بتواند به آرزوى خود نائل گردد از امروز تا پنج روز ديگر حساب كن روز ششم با خوارى و بيچارگى كشته خواهد شد .\r\nفاصلهء نشد چنانچه فرموده بود مقتول گرديد .\r\n\r\n\r\n\r\n\r\n","description":"","footnote":"\r\n( 1 ) نام اسبى است كه يال آن سرخ و دمش سياه باشد و چون اندكى از هر دو رنگ را داراست به همين جهت آن را باسم مصغر ناميده‌اند .\r\n","page_name":" 668 ","page_number":324},
  {"content":"\r\n\r\n( 1 ) محمد بن اسماعيل گويد هنگامى كه حضرت ابو محمد در زندان صالح بن وصيف بود عدهء از عباسيها بر او وارد شده و بوى پيشنهاد داده تا ميتوانى بر او سخت بگير و همه گونه اسباب راحتى را از او سلب نما .\r\nصالح پاسخ داد من نميدانم چگونه كار را بر او سخت بگيرم با آنكه دو نفر مرد شرير و زشتخو را بر او گماردم كه نهايت آزار را نسبت به او انجام دهم اكنون مىبينم بر خلاف انتظار مردمى پارسا و نماز خوان و روزه‌گير شده‌اند و من از كار آنها به شك افتاده‌ام آنگاه آن دو را احضار كرده گفت واى بر شما چه ميگوئيد در بارهء اين مرد زندانى ؟ گفتند چه گوئيم در بارهء مرديكه تمام روز را به روزه و تمام شب را بعبادت بسر ميبرد و با كسى سخن نميگويد و به غير از بندگى خدا كار ديگرى ندارد و چون بما مينگرد همه اعضا و جوارح ما بلرزه مىآيد چنانچه نميتوانيم خوددارى كنيم .\r\nعباسيها كه اين سخنان را شنيده بيمناك شده برگشتند .\r\n( 2 ) عدهء گفته‌اند حضرت ابو محمد را به نحرير ، تسليم كرده و به او دستور داده زندان را به او تنگ بگيرد و او از هيچ گونه آزارى خوددارى نمىنمود .\r\nزنش بوى اظهار داشت از خدا بترس و اين گونه بدرفتارى با وى مكن زيرا تو نميدانى چه كسى در منزل تو بسر ميبرد و بالاخره سخنانى در خصوص پارسائى و بندگى او براى شوهرش نقل كرد و افزود من از او نسبت به تو بيمناكم . مرد بسخنان او اعتنائى نكرده گفت به خدا قسم بجاى آنكه با وى خوشرفتارى نمايم او را در بركه درندگان خواهم افكند .\r\nآنگاه از مقامات بالا دستور خواسته تا حضرت را در پيش درندگان بيندازد چون مأذون شد حضرت را چون طعمهء پيش درندگان انداخت و يقين داشت به زودى آنها حضرت عسكرى را نابود خواهند كرد مأموران كه خيال كردند از وجود او آسوده شده‌اند نزديك آمدند تا به‌بينند چه بر سر او آمده ديدند\r\n\r\n","description":"","footnote":"","page_name":" 669 ","page_number":325},
  {"content":"\r\n\r\nبر خلاف انتظار سالم و بدون اندك آسيبى به نماز مشغول و درندگان گرد او اجتماع كرده‌اند .\r\nاين پيش‌آمد بيسابقه براى اينكه توليد زحمت نكند باعث شد حضرت را از زندان نجات داده به خانه خود بفرستند .\r\nروايات در خصوص معجزات و خوارق عادات حضرت عسكرى ع بسيار است و همين اندازهء كه ما نقل كرديم غرض ما را تأمين مىكند .\r\n\r\nباب سى و چهارم رحلت حضرت عسكرى و مرقد مطهر و فرزند بزرگوار او\r\n( 1 ) حضرت ابو محمد در روز اول ماه ربيع الاول سال دويست و شصت هجرى بيمار شد و در روز جمعه هشتم همان ماه در بيست و هشت سالگى سنهء مذكوره رحلت فرمود و در خانهء خود در جوار پدر بزرگوارش در سامرا مدفون گرديد .\r\nو پس از خود فرزند خلفى باقى گذارد كه هم اكنون زنده و در انتظار دولت حق الهى است ( اللهم عجل فرجه و اجعلنا من انصاره ) .\r\nحضرت عسكرى ميلاد فرزند سعادتمندش را پوشيده ميداشت و نميگذارد كسى از ظهور او باخبر شود زيرا روزگار سخت بود و خليفه هم بشدت در جستجوى او برآمده و ميكوشيد تا بهر وسيلهء شده بوى دست پيدا كند و همان اوقات هم شيوع پيدا كرده بود شيعه امامى در انتظار امام غائبى است كه فرزند ابو محمد است به همين مناسبت حضرت ابو محمد فرزندش را در انظار مردم نمىآورد و پس از درگذشت او به غير از نزديكان ديگران از وجود او اطلاعى پيدا نكرده بودند .\r\nحضرت عسكرى در هنگام رحلت نظر باينكه وارث ظاهرى نداشت جعفر بن على ( معروف به\r\n\r\n","description":"","footnote":"","page_name":" 670 ","page_number":326},
  {"content":"\r\n\r\nكذاب ) برادر آن حضرت ، تركهء او را ضبط كرده و كنيزان آن حضرت را بزندان افكند و زنانش را بند كرد و بياران آن حضرت كه در انتظار ظهور فرزند حضرت عسكرى بوده و معتقد بودند چنين فرزندى وجود دارد و او امام زمانست ناسزا ميگفته و در گمراهى آنان سعى ميكرد تا آنها را بيمناك ساخته و پراكنده نمود و به بازماندگان آن حضرت بر اثر زندانى شدن و بند گرديدن و تهديد و حقارت و ذلت ، خسارت عظيمى متوجه شد .\r\nبا همه اين خسارتها و گرفتاريها ، خليفه نتوانست به مقصود خود نائل شده و دسترسى به فرزند آن جناب پيدا كند .\r\nو چنان كه گفتيم جعفر ، تركهء آن حضرت را تحت تصرف درآورد و ميكوشيد شايد بتواند در پيش شيعيان حضرت عسكرى موقعيت آن حضرت را پيدا كند ليكن كسى به ادعاى او توجهى نميكرد و به امامت او اعتراف نمىنمود ، آخر الامر نزد خليفه رفته و از او درخواست كرد تا او را بمنزلت برادرش برگمارد و براى وصول به اين مقام مال هنگفتى داده و هر گونه راه و وسيلهء كه ممكن بود براى حصول اين مقصود آماده كند مهيا نمود ليكن نتيجهء نبرده و بهرهء حاصل نكرد .\r\nو اخبار بسيارى در خصوص عمليات جعفر در كتب و سير آمده كه ما بجهاتى كه كتاب حاضر از شرح آنها خوددارى مىكند اعراض مىنمائيم و شيعه و سنى كه اهل اطلاعند از آنها باخبرند خدا يار ماست .\r\n\r\n","description":"","footnote":"","page_name":" 671 ","page_number":327},
  {"content":"\r\n\r\n\r\nباب سى و پنجم در احوال امام پس از حضرت ابو محمد و تاريخ ميلاد و دلائل امامت و بخشى از اخبار و غيبت و آئين او در هنگام ظهور و مدت دولت الهيه او .\r\n( 1 ) امام پس از حضرت ابو محمد فرزندش حضرت امام زمان ع است كه نام و كنيه‌اش مساوى با نام و كنيهء رسول خدا ص بوده پدرش حضرت ابو محمد به غير از او در باطن و ظاهر فرزندى نداشته و بطورى كه پيش از اين بيان كرديم ميلاد آن حضرت پنهان و كسى جز معدودى از ميلاد او باخبر نبودند .\r\nحضرت ولى عصر ع در نيمه شعبان سال دويست و پنجاه و پنج هجرى متولد شده و مادر مكرمه‌اش ام ولدى بوده بنام نرجس و عمر آن جناب در هنگام رحلت پدر نامدارش پنج سال بوده و در همان اوان خداى متعال درهاى حكمت و فصل الخطاب را به روى او گشود و او را نشانى براى بندگان خود قرار داده و مانند يحيى در كودكى خورشيد ولايت و حكمت را در آسمان قلب او منور ساخته و او را در آن سن رهبر مردمان و مانند عيسى كه در گهواره پيمبر برگزيده بوده پيشواى اهل ايمان قرار داده .\r\nپيش از اين بيان كرديم كه پيمبر اسلام بر امامت او تصريح كرده و پس از او حضرت امير نيز بخلافت او اشاره نموده و پس از او ائمه طاهرين يكى بعد از ديگرى بوصايت او پس از پدر بزرگوارش تصريح نموده‌اند و پدر ارجمندش نيز در نزد آنها كه محل وثوق و اطمينانش بوده و از نزديكان وى بشمار مىآمده بمقام الهى او تصريح فرموده است .\r\n\r\n","description":"","footnote":"","page_name":" 672 ","page_number":328},
  {"content":"\r\n\r\n( 1 ) و پيش از آنكه بوجود بيايد سخن از غيبت او بوده و دولت دائمى او اعلام ميشده و او در ميان ائمه قيام بشمشير مىكند و براى ابراز حق و حقيقت كمر همت مىبندد و مردم چشم به راه دولت ايمانى او ميباشند .\r\nامام زمان پيش از آنكه ظهور كند دو غيبت دارد و بطورى كه از اخبار استفاده مىشود يكى از آنها طولانىتر از ديگريست .\r\nغيبت صغراى آن جناب از هنگام تولد تا هنگامى كه سفيران او بر اثر رحلت خود قطع ارتباط ميان آن جناب و شيعيانش نمودند و غيبت كبرايش از آخرين روز غيبت صغراى است تا وقتى كه خدا بخواهد و چون ظاهر شود شمشير انتقام از نيام بيرون كشيد و حقايق الهى را ابراز فرمايد خدا ميفرمايد ميخواهيم منت گذاريم بر آنها كه در روى زمين ناتوان گرديده آنان را پيشوايان و ارث برندگان زمين قرار داده و همه گونه وسايل را براى آنها آماده سازيم و بنمايانيم بفرعون و هامان و لشكريانشان از آنچه ميهراسيدند و فرموده : ما در زبور پس از ذكر نوشتيم كه بندگان نيكوكار ما وارثان زمينند .\r\nرسول خدا ص فرمود شب و روز بپايان نميرسند جز اينكه خداى متعال مردى از خاندان مرا كه هم نام من است برمىانگيزاند و زمين را پر از عدل و داد مىكند پس از آنكه مملو از ظلم و جور شده باشد .\r\nباز فرموده هر گاه از دنيا به غير از يك روز باقى نمانده باشد خداى متعال آن روز را طولانى مى - فرمايد تا مردى از خاندان من كه هم نام من است ظهور كند و دنيا را چنانچه پر از ظلم و جور شده مملو از عدل و داد نمايد .\r\n\r\n","description":"","footnote":"","page_name":" 673 ","page_number":329},
  {"content":"\r\n\r\n\r\nباب سى و ششم بخشى از دلائل امامت فرزند حسن عسكرى ع .\r\n( 1 ) از جمله ادله آنكه عقل باستدلال صحيح حكومت مىكند كه حتما بايد پيشواى معصومى كه در ابراز احكام و علوم به رعيتهاى خود نيازمند نباشد در هر وقت وجود داشته باشد زيرا محالست مردم مكلف در روزگارى زيست كنند كه امام و پيشوائى وجود نداشته باشد تا آنان را بصلاح نزديكتر و از فساد دور تر بسازد و ثابت است هر ناقصى نيازمند بفردى است كه او را تأديب نمايد تا مرتكب جنايات نشود و عاصيان را بجاى خود بنشاند و سركشان را به راه خير بخواند و بنادانان حقايق الهى را بياموزد و غافلان را بيدار كند و گمراهان را تحذير نمايد و حدود الهى را اجرا كند و احكام خدا را نفوذ دهد و اختلافات را رفع كند و اميران عادل در ميان مردم برقرار سازد و سرحدات را محافظت نمايد و اموال مردم را از چپاول بيگانگان نگه دارى كند و از اصول اسلامى حمايت نمايد و در عيدها و جمعه‌ها اقامت جماعت كند .\r\nو ادله ثابت كرده‌اند كه چنين پيشوائى بايد از تمام لغزشها در امان باشد زيرا باتفاق همه مسلم شده كه امام نيازمند به امام ديگر نميباشد و همين معنى ثابت مىكند بدون شك و شبهه امام بايد معصوم باشد و كسى كه داراى اين مقام است بايد تصريح بر امامت او شده يا معجزهء از او بظهور پيوندد تا غير از او امتياز داده شود .\r\nو معلوم است كه همهء اين صفات خاصهء كسى است كه اصحاب حضرت عسكرى امامت او را اثبات\r\n\r\n","description":"","footnote":"","page_name":" 674 ","page_number":330},
  {"content":"\r\n\r\nكرده و او بطورى كه اشاره كرديم فرزندش حضرت مهدى است و اين اصل مهمى كه بيان كرديم بپايه‌ايست كه براى اثبات امامت كسى كه مصداق آن باشد كافى و نيازمند به روايت نصوص و اخبار مختلف نبوده زيرا خود آن به تنهائى مطابق با مقتضاى عقول بوده و صحت آن حسب استدلال محكمى امضا شده .\r\nعلاوه بر اين روايات بسيارى از طرق صحيحه كه هيچ عذرى در صحت آنها باقى نميماند در بارهء نص به امامت حضرت ولى عصر رسيده كه ما بخواست خدا بخشى از آنها را به عادت اختصارى كه آئين كتاب حاضر است ايراد مىنمائيم .\r\n\r\nباب سى و هفتم اخبارى كه در خصوص امامت امام دوازدهم بطور اجمال و تفصيل رسيده .\r\n( 1 ) ابو حمزه ثمالى از حضرت باقر ع روايت كرده خداى متعال محمد را بر جن و انس مبعوث فرموده و پس از او دوازده تن را بمنصب پيشوائى برگمارده كه برخيشان حيات عاريتى را بدرود گفته و بعضيشان هنوز باقى هستند و هر وصيى سنتى در بارهء او جاريست چنانچه اوصياء پس از پيغمبر اسلام به سنت و آئين عيسى دوازده نفر بودند و خود امير المؤمنين به سنت مسيح ع بوده .\r\n( 2 ) ابو جعفر ثانى ع از پدرانش از امير المؤمنين روايت كرده رسول خدا ص بيارانش فرمود به شب\r\n\r\n","description":"","footnote":"","page_name":" 675 ","page_number":331},
  {"content":"\r\n\r\nقدر ايمان بياوريد زيرا امر سنت در آن شب نازل مىشود و دستهاى توانائى از آن امر حفاظت ميكنند و در اجراى آن ميكوشند و آنها على و يازده فرزند او هستند .\r\n( 1 ) حضرت امير المؤمنين ع به ابن عباس فرمود شب قدر در هر سال منحصر بفرد است و فرمان سنت و مقدرات بشر در آن شب جارى ميگردد و دستهاى توانائى پس از رسول خدا ص بر جريان آن ولايت دارند .\r\nابن عباس پرسيد آنها كه گرهء بسته آن امر بدست بابركتشان گشوده ميگردد چه كسانند ؟ فرمود من و يازده فرزند من كه پيشوايان محدث‌اند ( يعنى حجت خدايند ) .\r\n( 2 ) حضرت ابو جعفر ع از جابر نقل فرموده وارد شدم حضور حضرت زهرا ع و در برابر آن معظمه لوحى ديدم كه اسماء اولياء و اوصياء حضرت رسول اكرم در آن ثبت شده اسامى مزبور را شماره كردم دوازده نفر بودند يازده نفرشان از فرزندان فاطمه بوده كه آخريشان قائم آنهاست و سه نفرشان على و سه نفرشان بنام محمد ضبط شده بودند .\r\n( 3 ) زراره گفت از حضرت ابو جعفر ع شنيدم ميفرمود ائمه دوازده‌گانه كه آل محمداند همه‌شان محدث امت‌اند يعنى نيازمنديهاشان را برمىآورند و آنان على بن ابى طالب و يازده فرزند او و رسول خدايند يعنى على و رسول خدا پدران آنها هستند .\r\n( 4 ) ابو بصير از آن حضرت روايت كرده پس از حضرت امام حسين ع نه نفر از فرزندان او بمسند\r\n\r\n","description":"","footnote":"","page_name":" 676 ","page_number":332},
  {"content":"\r\n\r\nامامت منصوب شده‌اند كه نهمى آنان قائم آنهاست .\r\n( 1 ) زراره گفته از آن حضرت شنيدم ميفرمود ائمه طاهرين دوازده نفرند از ايشانست حسن و حسين و پيشوايانى كه فرزند حسين‌اند .\r\n( 2 ) محمد بن على بلال گويد دو سال پيش از رحلت حضرت عسكرى ع توقيعى از آن جناب بنام من صادر شد كه مرا از فرزند خلف پس از خود اخبار فرمود و نيز سه روز مانده برحلتش مرا از وجود او آگاه ساخت .\r\n( 3 ) ابو هاشم جعفرى گفته به حضرت عسكرى ع معروض داشتم بزرگوارى شما مانع است از آنكه پرسشى از ذات مقدس شما بنمايم اينك اجازه ميفرمائى عرض سؤالى بنمايم ؟ فرمود آرى مأذونى .\r\nپرسيدم آيا فرزندى داريد ؟ فرمود آرى . عرضه داشتم هر گاه پيش‌آمدى براى شما رخ داد كجا او را زيارت كنم تا مسائلم را از مقام همايونش پرسش نمايم ؟ فرمود در شهر مدينه .\r\n( 4 ) عمرو اهوازى گويد حضرت ابو محمد ، فرزند بزرگوارش را به من نماياند و فرمود آقاى شما اين بزرگوار است .\r\n( 5 ) عمرى گويد حضرت ابو محمد كه رحلت فرمود خلف صالحى پس از خود بيادگار گذارد .\r\n\r\n","description":"","footnote":"","page_name":" 677 ","page_number":333},
  {"content":"\r\n\r\n( 1 ) احمد بن محمد گفته هنگامى كه زبيرى كشته شد توقيعى از حضرت عسكرى ع به اين مضمون رسيد « اينست سرانجام كسى كه بر خدا چيرگى كند و در نابودى و ناتوانى دوستان او بكوشد او مىپنداشت مرا ميكشد در حالى كه پس از من كسى نيست كه بتواند متعهد مقام ولايت شود اينك توانائى خدا را در بارهء خود مشاهده نمود » .\r\nمحمد بن عبد اللَّه گفته فرزندى براى آن حضرت متولد شده بود .\r\n( 2 ) داود جعفرى گفته از حضرت ابو الحسن هادى شنيدم ميفرمود حسن جانشين و خلف منست شما با جانشين او چه خواهيد كرد ؟ عرضكردم فداى شما مقصود شما چيست ؟ فرمود براى اينكه شخص او را نمىبينيد و حلال نيست نام او را بر زبان جارى كنيد عرضكردم بنا بر اين چگونه او را ياد كنيم ؟ فرمود بايد بگوئيد ( حجة آل محمد ص ) « 1 » .\r\nتا بدينجا معدودى از احاديث را كه مشتمل بر نص بر ولايت حضرت حجة بن الحسن بوده آورده و چنان كه ميدانيم روايات در اين خصوص بسيار است و دانشمندان شيعه آنها را در كتابهاى خود نگارش داده و از جملهء نامبردگان كه احاديث مزبور را مشروحا و مفصلا بيان كرده ابو عبد اللَّه محمد بن ابراهيم نعمانى است كه در كتاب غيبت خود از آنها كاملا سخن ميگويد و ما با توجه بدان كتاب به بيش از آنچه كه ياد كرديم نيازمند نخواهيم بود .\r\n\r\n\r\n\r\n\r\n","description":"","footnote":"\r\n( 1 ) اين حديث هم پيش از اين ذكر شده و در اينجا بمناسبت مقام مكرر گرديده .\r\n","page_name":" 678 ","page_number":334},
  {"content":"\r\n\r\n\r\nباب سى و هشتم آنها كه امام دوازدهم عجل اللَّه تعالى فرجه الشريف را ديده و بخشى از دلائل و بينات مربوط به اين موضوع\r\n. ( 1 ) محمد بن اسماعيل كه از پيرمردان سادات و متوطنين عراق بود روايت كرد من خود فرزند حسن عسكرى را كه خوردسال بود در ميان دو مسجد ديدم .\r\n( 2 ) موسى بن محمد كه او هم از نواده‌گان حضرت موسى بن جعفر ع است روايت كرده حكيمه دختر حضرت جواد ع و عمه حضرت عسكرى ع ميگفت من خود قائم آل محمد را در شب ميلاد و پس از آن زيارت كردم .\r\n( 3 ) حمدان قلانسى گفته از ابو عمرو عمرى پرسيدم حضرت ابو محمد رحلت كرد ؟ گفت آرى و ليكن يادگارى پس از خود باقى گذارد كه گردن او اين قدر است .\r\n( 4 ) فتح مولاى زرارى گفته از ابو على بن مطهر شنيدم كه حضرت ولى عصر را ديده و اندام او را براى من توصيف ميكرد .\r\n( 5 ) كنيز ابراهيم بن عبدهء نيشابورى كه زن نيكوكارى بود ميگويد من در صفا همراه ابراهيم بودم حضرت صاحب را ديدم كه پيش ابراهيم آمده كتاب مناسك را از او گرفت و سخنانى به او فرمود .\r\n\r\n","description":"","footnote":"","page_name":" 679 ","page_number":335},
  {"content":"\r\n\r\n( 1 ) ابو عبد اللَّه صالح گويد حضرت ولى عصر را در هنگامى كه مردم خود را به حجر الاسود نزديك مى - كرده و به استلام آن بر يك ديگر سبقت ميگرفتند زيارت كردم ميفرمود اين مردم به اين گونه هجوم ، مأمور نشده‌اند .\r\n( 2 ) ابراهيم بن ادريس گفته پس از رحلت حضرت عسكرى ع امام زمان را زيارت كرده و دست و سر آن جناب را بوسيدم .\r\n( 3 ) احمد بن نضر از قنبرى گفته سخن جعفر بن على و رفتار او بميان آمد از وى نكوهش كرده پرسيدم آيا غير از او ديگرى بود كه بتواند امور امامت را متعهد شود ؟ قنبرى گفت آرى . پرسيدم آيا تو خود او را ديدهء ؟\r\nپاسخ داد خير بلكه ديگرى ديده پرسيدم آن ديگر كيست ؟ گفت جعفر بوده كه ويرا دو مرتبه ديده است .\r\n( 4 ) عمرو اهوازى گفته حضرت ابو محمد مرا به زيارت فرزند والاگهرش مشرف ساخت و فرمود اين وجود مبارك امام شماست .\r\n( 5 ) ابراهيم بن محمد از ابو نصر طريف خادم روايت كرده كه نامبرده حضرت ولى عصر ع را ديده و زيارت كرده .\r\nو امثال اين اخبار بسيارند و همين مختصرى را كه در اين كتاب آورديم نظر ما را تأمين مىنمايند زيرا مهمترين موضوعى كه بايد كاملا مورد دقت قرار بگيرد اثبات وجود و امامت آن حضرتست و اين معنى را ما پيش از اين اثبات كرديم و آنچه پس از آن آورده شود غرض پيشين ما را تقويت مىنمايد و هر گاه اين را هم ذكر نميكرديم زيانى به نظر سابقى ما نميداشت ، شكر خدا را .\r\n\r\n","description":"","footnote":"","page_name":" 680 ","page_number":336},
  {"content":"\r\n\r\n\r\nباب سى و نهم معجزات و خوارق عادات حضرت ولى عصر عج\r\n( 1 ) محمد مهزيار گفته پس از رحلت حضرت عسكرى كه از امام ظاهرا اطلاع نداشتم شك و ترديدى براى من پيدا شد همان وقت پول بسيارى نزد پدرم ابراهيم گرد آمده بود پدرم آنها را بكشتى بار كرد و منهم بعنوان بدرقه همراه پدرم بكشتى سوار شدم تصادفا به تب شديدى مبتلا شد به من گفت اين تب مرگ است و مرا به خانه برگردان و افزود از خدا بترس و اين مال را نابجا به مصرف مرسان و وصيتهاى لازم را به من نموده و پس از سه روز درگذشت .\r\nمن با خودم گفتم خوى پدرم تا به حال بر آن نبوده مرا بامر خلافى وصيت نمايد بهتر آنست اين ثروت هنگفت را بعراق ببرم و در كنار شط خانهء كرايه كنم و كسى را از پيش‌آمد خود اطلاع ندهم هر گاه موضوع امامت باندازهء وضوح عصر حضرت عسكرى و موقعيت شخص امام مساوى با حضرت او بود مال حاضر را بوجود او تقديم ميكنم و گر نه خودم بمصارف شخصى ميرسانم . به همين انديشه بعراق وارد شده و خانهء كنار شط كرايه كرده چند روز از ورودم گذشت روزى نامه رسانى وارد شده نامهء به من تسليم كرد در آن مرقوم فرموده بود اى محمد اين مقدار وجه پيش تست و چنين پيش‌آمدى براى تو شده و ضمنا به موضوعى اشاره كرده بود كه من از آن باخبر نبودم . در نتيجه امانت را برسول تسليم كردم ، چند روز پس از اين واقعه نيز در عراق ماندگار شده كسى بسراغ من نيامد و احوال مرا نپرسيد از اين معنى اندوهناك شدم فاصلهء نشد توقيعى بنام من صادر كه ترا بمقام پدرت برقرار ساختيم و براى اين نعمت عظمى\r\n\r\n","description":"","footnote":"","page_name":" 681 ","page_number":337},
  {"content":"\r\n\r\nاز خدا سپاسگزارى كن .\r\n( 1 ) محمد سيارى گفته زر و سيمى براى مرزبانى حارثى فرستادم و در ميان آنها دست برنج طلائى بود همهء آنها پذيرفته شد و دست برنج برگرديد من كه فهميدم سرى در آن بايد باشد دستور دادم آن را شكستند در ميان آن چند مثقال آهن و روى و مس وجود داشته و معلوم شد روكش طلا بر آن پوشانيده‌اند آنها را برداشته و اصل طلا را ايصال نمودم پذيرفته شد .\r\n( 2 ) على بن محمد گفته مردى از باديه‌نشينان مالى حضور انور تقديم داشته پذيرفته نگرديده و ابلاغ شد چهار صد درهم از اين مال حق پسر عموهاى تست نخست آن را بپرداز ، آنگاه ما بقى را بحضور ما تقديم بدار .\r\nنامبرده بطورى كه فرموده بود زمينى كه پسر عموهايش شركت با آن داشته در دست اختيار خود داشت و آنها را از منافع آن ممانعت ميكرد وى پس از بررسى متوجه شد كه همان مقدار مزبور حق نامبردگانست آنها را به صاحبانش داده ما بقى را تقديم كرده پذيرفته شد .\r\n( 3 ) قاسم بن علا گفته چند فرزند نصيب من شد عريضهء بمقام مقدس معروض داشته و درخواست دعا كردم پاسخى نشنيدم در نتيجه آنها وفات يافتند و چون فرزندم حسين متولد شد نامهء نوشته درخواست دعا نمودم ، توقيعى شرف صدور يافت و درخواست من بهدف اجابت رسيد فرزندم پايدار ماند الحمد للَّه .\r\n\r\n","description":"","footnote":"","page_name":" 682 ","page_number":338},
  {"content":"\r\n\r\n( 1 ) ابو عبد اللَّه صالح گفته سالى به بغداد وارد شده پس از چندى از مقام همايونى اجازهء مرخصى گرفته ، مأذون نشدم و قافله آن روز حركت كرد و من مدت بيست و دو روز ديگر پس از حركت قافله به طرف نهروان ماندگار شدم ، روز چهارشنبهء بود اذن مرخصى داده و فرمود امروز حركت كن من از اينكه ممكن است بقافله نرسم نااميد بودم قدم در راه گذارده وارد نهروان شدم ديدم قافله در آنجا منزل كرده باندازه‌اى كه شترم را علوفه دهم بيش فاصله نشد كه با قافله حركت كردم و از دعاى مقام مقدس گزندى نديدم الحمد للَّه .\r\n( 2 ) محمد چاچى گويد به ناسورى مبتلا شدم هر چند براى بهبودى پيش اطباء رفته و پولها صرف كردم نتيجهء نگرفتم عريضهء بمقام همايونى معروض داشته تقاضاى دعا كردم ، توقيع همايونى صادر شد :\r\nخداى متعال لباس عافيت را بر تو پوشانيد و ترا در دنيا و آخرت با ما قرار داد .\r\nهفتهء فاصله نشد بيمارى صعب العلاج من بهبودى يافت و محل ناسور مانند كف دستى صاف و پاك گرديد به يكى از اطباء كه سابقهء دوستى داشتم محل ناسور را نماياندم اظهار داشت داروئى براى بهبودى اين درد نداريم و ميدانيم جز از ناحيهء خدا به هيچ دارو بهبودى نيافته‌اى .\r\n( 3 ) على بن حسين يمنى گفته در بغداد بودم قافلهء عزيمت يمن ميكرد منهم خواستم همراه آنان حركت كنم نامهء نوشته و تقاضاى مرخصى كردم توقيعى صادر شد : با اين قافله حركت مكن بسود تو تمام نميشود و در كوفه اقامت نما . من حسب الامر در كوفه اقامت كردم و قافله حركت كرد در راه مردم بنى حنظله سر راه بر آنها گرفته و اسباب بيچارگى آنان را فراهم ساختند .\r\nباز عريضه‌اى تقديم پيشگاه مقدس نمودم درخواست نمودم اجازه فرمايند تا با كشتى عزيمت وطن خود نمايم اين بار هم مرخص نفرمودند . من از كشتيهائى كه آن سال از دريا عبور كرده سؤال نمودم\r\n\r\n","description":"","footnote":"","page_name":" 683 ","page_number":339},
  {"content":"\r\n\r\nآنها بچپاول مردمى بنام بوارح گرفتار گرديده‌اند .\r\n( 1 ) على بن الحسين گويد غروب آفتابى وارد عسكر شده و با كسى هم‌صحبت نشده و خود را با حدى معرفى ننمودم بلافاصله به مسجد رفته شروع كردم به نماز خواندن چون از نماز فارغ شدم خادمى نزد من آمده ( گفت برخيز كه آن خسرو شيرين آمد ) پرسيدم كجا بروم ؟ پاسخ داد به منزل . از اين دعوت بيسابقه متعجب شده پرسيدم تو كيستى و ممكن است در طلب ديگرى برآمده و مرا به اشتباه به او دعوت ميكنى ، گفت خير ، اشتباه نكرده و من براى بردن تو مأمورم و تو على بن الحسينى و با او غلامى همراه بود با وى سر بگوشى سخن گفت كه من از حقيقت آن آگاه نشدم بالاخره تمام احتياجات مرا برآورد و سه شبانه - روز از من به خوبى پذيرائى كرده آنگاه از مقام همايونى درخواست كردم تا از نزديك بزيارتش مشرف شوم مأذون فرموده شبانگاه به زيارت حضرتش مشرف شدم .\r\n( 2 ) حسن بن فضل همانى گفته پدرم به خط خود عريضهء حضور مبارك همايونى تقديم داشته پاسخ عنايت شد بار ديگر به خط يكى از بزرگان فقها نامهء حضور مبارك تقديم داشته اين بار توقيعى صادر نشد پس از بررسى لازم ، بعدها معلوم شد نامبرده از قرامطه شده .\r\n( 3 ) حسن بن فضل گويد وارد عراق شدم و متعهد گرديديم از آنجا خارج نشوم مگر هنگامى كه مقصود من حاصل شود و نياز من برآيد و چنان براى اين تعهد تصميم قطعى داشتم كه ميگفتم هر گاه به بينوائى هم بيفتم بازهم آهنگ خروج از عراق را نخواهم كرد ليكن در طى اوقات تعهد از ماندگارى زياد بستوه آمده و بيم داشتم ممكن است ماندگار شدن من در عراق طولانى شود در نتيجه از زيارت خانه خدا ، محروم گردم .\r\n\r\n","description":"","footnote":"","page_name":" 684 ","page_number":340},
  {"content":"\r\n\r\nروزى كه همين گونه افكار مرا به خود مشغول ساخته بود به خانه محمد بن احمد كه آن روزگار بمقام سفارت همايونى ، مفتخر بوده رفتم شايد او بتواند رفع گرفتارى و نگرانى مرا بنمايد .\r\nنامبرده كه مرا بسيار نگران ديده دستور داد بفلان مسجد بروم و در آنجا مردى با من ملاقات خواهد كرد . منهم حسب الامر به همان مسجد رفته مردى وارد شد چون نظرش به من افتاد خنديده گفت اندوهناك مباش كه تو همين امسال به حج خانه خدا موفق خواهى شد و پس از آن به نزد زن و بچه خود مراجعت خواهى كرد من از استماع اين مژده ، خوشحال شده و قلبم آرامش پيدا كرد گفتم آرى آرامش دل من ، دليل بر آنچه است كه به من مژده داد .\r\nپس از اين بعسكر رفته تصادفا در آنجا كيسهء زر و جامهء به من اعطا گرديد من از اين پيش‌آمد ناراحت شده با خود گفتم اينست پاداش من كه ميخواستم بدرك زيارت همايونى او مشرف شوم من از روى نادانى عطيه را نپذيرفته برگرداندم و بلافاصله از اين عمل بر خلاف قاعده‌اى كه از من سرزد سخت پشيمان شده با خود گفتم اعطاء مولاى خود را نه پذيرفته و رد كردم و بدين مناسبت كافر به او شدم و از نعمت گرانبهاى او سپاسگزارى ننمودم .\r\nبر اثر اين انديشه عريضه‌اى نگاشته و از كار ناپسند خود پوزش خواسته و اعتراف بگناه نموده و از لغزش خود بخشش خواسته و نامه را به پيشگاه همايونى ارسال داشتم پس از آن تجديد وضو كرده به نماز پرداختم و با خود مىانديشيدم هر گاه كيسه زر به من بازگردد مهر از سر آن برندارم و هيچ گونه تصرفى در آن ننمايم و آن را بدون تغييرى پيش پدرم كه داناتر از من است ببرم .\r\nفاصلهء نشده همان رسول كه كيسهء زر را به من داده بود آمد و گفت به من گفتند خطا كردى كه به آن مردى كه زيارت نمودى خبر ندادى كه ما گاهى از اوقات بدوستان خودمان بدون هيچ گونه تذكر و سابقهء\r\n\r\n","description":"","footnote":"","page_name":" 685 ","page_number":341},
  {"content":"\r\n\r\nاعطا ميكنيم و هنگامى آنها درخواست كرده عطيهء همايونى خود را براى آنان عنايت ميفرمائيم و آنان تبرك جسته و نعمت ما را بديدهء منت مىپذيرند » .\r\nپس از آن ، توقيعى شرف صدور يافت در بارهء اينكه احسان ما را رد كردى مرتكب خطا شدى و از آنجا كه از خدا درخواست بخشش نمودى خداى متعال از گناه تو درگذشت و چون نظرت اين بوده كه اگر كيسهء زر به تو برسد در آن تصرفى ننمائى ما از تو صرف نظر كرديم و ليكن از آن جامه براى احرام خود استفاده كن .\r\nگفت دو پرسش از مقام همايونى داشته و آنها را در نامهء معروض نوشته و از نوشتن پرسش سومين خوددارى كرده بيم داشتم مبادا اين سؤال مكروه خاطر مبارك باشد ، عريضه را تقديم داشته توقيعى صادر پاسخ هر دو پرسش و جواب سؤال سوم را كه معروض نداشتم عنايت فرموده بود گفته است در نيشابور با جعفر بن ابراهيم نيشابورى قرار گذاردم امسال كه به حج بيت اللَّه مشرف ميشوم با او در يك كجاوه باشم چون به بغداد رسيدم از رأى خود برگشته و خواستم براى خود هم كجاوهء پيدا كنم ابن وجنا با من ملاقات كرد ، من پيش از اين از وى درخواست كرده بودم كه كجاوهء براى من كرايه نمايد و او از انجام خواستهء من اظهار ناسازگارى نمود اين بار بمجردى كه با من ملاقات كرد اظهار داشت من چنديست در صدد ديدار تو ميباشم زيرا به من اطلاع رسيده كه تو در سفر حج ، مصاحب من خواهى بود و مرا امر كرده‌اند تا با تو به خوبى معامله نمايم و كجاوه و همسفر مناسبى براى تو فراهم نمايم .\r\n( 1 ) حسن بن عبد الحميد گويد در بارهء حاجز و سفارت او كه آيا از ناحيهء مقدسه به سمت سفارت برقرار شده يا خير مشكوك بودم و سهمى متعلق بناحيهء مقدسه گردآورده و با همان حال بعسكر رفتم ، توقيعى\r\n\r\n","description":"","footnote":"","page_name":" 686 ","page_number":342},
  {"content":"\r\n\r\nشرف صدور يافته كه در بارهء حقانيت ما و كسى كه بجانشينى ما برقرار شده و فرامين ما را ابلاغ مىكند شكى نيست اينك آنچه حاضر دارى به حاجز بن يزيد تسليم كن .\r\n( 1 ) محمد بن صالح گفته چون پدرم درگذشت و مأموريت او به من محول گرديد سفته‌هائى از غريم يعنى حضرت ولى عصر ع نزد او بود كه بايد از افراد معلومى اخذ كند .\r\nشيخ مفيد فرموده مراد از غريم حضرت امام زمانست و از مدتها پيش همين كلمه را شيعه بعنوان رمز و محض براى تقيه به كار ميبرده .\r\nمن نامهء عرض كرده و مقام همايونى را از سفته‌هاى مزبور اطلاع دادم توقيعى مرحمت فرموده كه از نامبردگان مطالبه كن و حقوق مزبور را اخذ نما من با آنها كه بايد سفته‌هاى خود را بپردازند ملاقات كرده و هر يك سهم معين خود را پرداخته مگر يك مرد كه چهار صد دينار سفته بنام او بود من نيز براى اخذ سهم پيش او رفتم .\r\nخلاصه از تسليم وجه خوددارى كرد پسرى داشت به من بىاحترامى كرده و ناسزا گفت از وى نزد پدرش شكايت كردم پدرش بشكوهء من توجهى نكرده با كمال بىحيائى گفت چه حقى بر من دارى من از سخن او ناراحت شده ريش و پاى او را گرفته از اين طرف به آن طرف ميكشيدم در اين حال پسرش به كمك او آمده و بغداديها را براى دادخواهى طلبيده گفت اين مرد قمى و رافضى است كه پدرم را آزرده و مقتول ساخت عدهء زيادى گرد آمدند .\r\nمن بر مركب خود سوار شده گفتم آفرين بر شما مردم بغداد كه ستمگرى را عليه ستمديدهء يارى ميكنيد من مردى همدانى و اهل سنتم و اين پسر مرا قمى خوانده و رافضى معرفى مىكند تا بدين وسيله حق\r\n\r\n","description":"","footnote":"","page_name":" 687 ","page_number":343},
  {"content":"\r\n\r\nمرا پامال كند و مال مرا به يغما ببرد . بغداديها از سخن من متأثر شده به او حمله آورده و خواستند وارد دكان او بشوند من آنها را آرام كرده و از آزار به او باز داشتم . صاحب سهم كه چاره را منحصر ديده مرا طلبيده و حاضر شد كه سهم معهود را تسليم نمايد و براى اثبات اين معنى سوگند بطلاق زنش ياد كرد و فاصلهء نشد سهم معهود را پرداخت .\r\n( 1 ) از احمد بن حسن نقل شده من هنگامى وارد جبل شدم و در آن روزگار قائل به امامت نبوده و هيچ يك از مردم امامى مذهب را دوست نميداشتم تا وقتى كه يزيد بن عبد اللَّه مرد و در هنگام بيمارى وصيت كرد اسب و شمشير و كمربند او را براى مولايش بفرستم من ترسيدم هر گاه اسب او را به اذكوتكين ندهم ممكن است از نامبرده آسيبى به‌بينم به همين مناسبت بدون آنكه با كسى سخن گفته باشم واحدى را از انديشه خود باخبر كرده باشم اسب و شمشير و كمربند را به هفتصد دينار قيمت كرده و اسب را به اذكوتكين تسليم نمودم بلافاصله توقيعى از عراق رسيد به زودى مقدار هفتصد دينار بابت قيمت اسب و شمشير و كمربند را براى ما ارسال كن .\r\n( 2 ) از يكى از اماميه نقل شده فرزندى براى من متولد شد نامهء عرض كرده و استيذان خواستم تا او را در روز هفتم ختنه نمايم توقيعى رسيد و مرا از آن اراده منصرف ساخت و روز هفتم يا هشتم فرزندم وفات يافت من نامهء نوشته و مقام همايونى را از درگذشت فرزند اطلاع دادم توقيعى رسيد به زودى فرزندان ديگر روزى تو خواهد شد يكى را احمد و ديگرى را جعفر نام كن و چنان شد كه فرموده بود .\r\nگفته است اسباب سفر حج را فراهم كرده و با دوستان خداحافظى نموده نامهء معروض داشته و\r\n\r\n","description":"","footnote":"","page_name":" 688 ","page_number":344},
  {"content":"\r\n\r\nاجازهء سفر خواسته بودم . توقيعى صادر اين سفر تو خوش آيند ما نميباشد و خود ميدانى . از اين پاسخ ناراحت و اندوهناك شده و معروض داشتم حسب الامر از رفتن به حج ، منصرف شدم ليكن از اينكه از زيارت خانه خدا ، محروم گرديده‌ام اندوهناكم توقيعى شرف صدور يافت كه از اين معنى نگرانى نداشته باش براى اينكه سال آينده‌اش مشرف خواهى شد .\r\nميگويد سال آينده فرارسيد نامهء معروض داشته و استجازه نمودم توقيعى رسيد و مرا مأذون فرمود ، در نامه عرض كردم كه من محمد بن عباس را كه به ديانت و درستى او ايمان دارم براى همسفرى خود انتخاب كرده‌ام توقيعى صادر شد « اسدى « 1 » خوب همسفرى است هر گاه او وارد شد ويرا بعنوان همسفرى خود انتخاب كن و ديگرى را بر او ترجيح مده » من حسب الامر پس از ورود نامبرده با وى همسفر حجاز شدم .\r\n( 1 ) حسن بن عيسى عريضى گفته هنگامى كه حضرت ابو محمد عسكرى ع رحلت فرمود مردى از مصريها كه پولى متعلق به حضرت ولى عصر ع همراه داشت وارد مكه شد و در آنجا از جانشين حضرت عسكرى ع جويا شد برخى گفتند حضرت ابو محمد در هنگامى كه رحلت كرد فرزند و جانشينى نداشت ديگرى گفت جانشين پس از او جعفر است ديگران گفتند جانشين آن جناب فرزند بزرگوارش مىباشد .\r\nاين اختلاف ايجاب كرد مردى را بنام ابو طالب به عسكر بفرستند تا معلوم كند جانشين آن حضرت كيست و آيا جعفر است و يا فرزندش ، نامبرده را با نامهء به عسكر فرستاده وى پس از ورود ، نزد جعفر آمده و دليل بر امامتش را از وى جويا شده نامبرده پاسخ داده هم اكنون برهان مسلمى حاضر نداره كه بتوانم براى تو اثبات امامت خود را بنمايم .\r\nآن مرد نااميد شده از جا برخاست دم درب خانه آمده و نامه را بيكى از سفرا تسليم كرد توقيعى\r\n\r\n\r\n\r\n\r\n","description":"","footnote":"\r\n( 1 ) محمد بن ابو عبد اللَّه از مردم بنى اسد و از مردم كوفه و يكى از سفراء حضرت ولى عصر ع بوده\r\n","page_name":" 689 ","page_number":345},
  {"content":"\r\n\r\nصادر شد خدا ترا در رحلت آقايت پاداش دهد او درگذشت و وصيت فرمود تا آنچه نزد تست به شخص امينى بپردازى تا او هر گونه تصرفى كه مناسب بداند در آن انجام دهد و از نامهء او هم‌چنانچه حق بوده پاسخ داده‌ام و چنان بود كه فرموده بود .\r\n( 1 ) محمد بن شاذان نيشابورى گفته پانصد و بيست درهم كم ، سهم امام ع نزد من گرد آمده بود و نمى - خواستم مقدار مزبور را پيش از آنكه تكميل شود تقديم بدارم ناچار بيست درهم از مال خودم به آن افزودم و آنها را بدون آنكه از قضيهء مال خود اطلاعى بدهم پيش اسدى فرستادم توقيعى صادر پانصد درهم كه بيست درهم آن متعلق بخودت بوده رسيد .\r\n( 2 ) حسن بن محمد اشعرى گفته توقيعى از حضرت ابو محمد صادر و خرجى جنيد و ابو الحسن و يك نفر ديگر را امضا فرموده بود و چون آن حضرت رحلت كرد توقيعى از مقام همايونى صادر و خرجى ابو الحسن و رفيقش را امضا فرموده و از جنيد نامى نبرده از اين نقطه نظر كه ممكن است نامبرده مورد توجه واقع نشده باشد اندوهناك شدم فاصلهء نشد خبر مرگ جنيد را شنيدم .\r\n( 3 ) عيسى بن نصر گفته على بن زياد صيمرى نامهء معروض داشته و تقاضاى كفنى كرده بود توقيعى صادر اينك تا سال هشتاد محتاج بدان نميباشى وى چنانچه فرموده سال هشتادم وفات يافت و پيش از وفات كفنى براى او عنايت شد .\r\n\r\n","description":"","footnote":"","page_name":" 690 ","page_number":346},
  {"content":"\r\n\r\n( 1 ) محمد بن هرون همدانى گفته مقام همايونى پانصد دينار از من طلبكار بود و من بر اثر تهيدستى نتوانستم قرض خود را بپردازم و متأثر بودم با خود گفتم دكانهائى دارم كه آنها را به مبلغ پانصد و سى دينار خريده‌ام همانها را بجاى پانصد دينارى كه بمقام همايونى قرض دارم تقديم ميكنم . البته كسى از انديشه من باخبر نبود .\r\nتوقيعى از مقام مقدس بنام محمد بن جعفر صادر و امر فرموده بود دكانها را از محمد بن هرون در برابر قرضى كه بما دارد تحويل بگيرد .\r\n( 2 ) على بن محمد گفته امريه از مقام همايونى صادر شد كه به زيارت مقابر قريش و حائر حسينى عليهم السّلام نروند پس از چند ماه وزير باقطانى را طلبيده و گفت با بنى فرات و برسيها ملاقات كرده و آنها را از زيارت مقابر قريش ممانعت كن زيرا خليفه دستور داده مأمورينى موظف باشند زائرينى را كه در آنجا به‌بينند دستگير نمايند .\r\nاحاديث در خصوص معجزات مقام همايونى بسيار و كليهء آنها در كتابهائى كه به منظور اخبار قائم عليه السّلام تأليف شده و گرد آمده ذكر گرديده و هر گاه ما بخواهيم همه آنها را مذكور بداريم با وضع اختصار كتاب ما سازگار نميباشد و همين اندازه‌اى را كه در اينجا ايراد نموده نظر ما را تأمين مىكند .\r\n\r\n","description":"","footnote":"","page_name":" 691 ","page_number":347},
  {"content":"\r\n\r\n\r\nباب چهلم علائم و مدت ايام ظهور و بيانى از سيرت و طريقه فرمانروائى و برخى از امورى كه در هنگام دولت او پيدا مىشود .\r\n( 1 ) اخبار بسيارى در بارهء علائم ظهور و پيش‌آمدهائى كه در روزگار دولت او رخ ميدهد و دلائل موجوده آن در دست استفادهء ما قرار گرفته از آن جمله خروج سفيانى و كشتن سيد حسنى و اختلاف بنى عباس در بارهء سلطنت و جهاندارى و گرفتن خورشيد در نيمه رمضان و گرفتن ماه در آخر آن بر خلاف عادت خسوف و كسوف و فرورفتن بيدا و فرورفتگى در مشرق و مغرب رسيدن آفتاب بدائره نصف النهار و حركت نكردن آن تا فاصله‌اى كه هنگام عصر برسد .\r\nآفتاب از مغرب طلوع مىكند . نفس زكيه بهمراه هفتاد نفر از نيكوكاران در پشت كوفه كشته مى - شوند . مردى هاشمى در ميان ركن و مقام كشته مىشود . خراب شدن ديوار مسجد كوفه . ظهور پرچمهاى سياه از طرف خراسان . خروج يمانى . ظهور مغربى در مصر و بدست گرفتن اختيارات شهرهاى شام .\r\nورود ترك در جزيره ورود روم در رمله طلوع ستارهء در مشرق و درخشيدن آن مانند ماه و پس از آن چنان به طرف زمين متمايل شود كه گويا نزديك است سقوط نمايد . قرمزى در آسمان پيدا مىشود و در آفاق منتشر ميگردد و آتشى طولانى در\r\n\r\n","description":"","footnote":"","page_name":" 692 ","page_number":348},
  {"content":"\r\n\r\nمشرق عالم پيدا مىشود و سه روز يا هفت روز ادامه پيدا مىكند . ( 1 ) اعراب شهرها را متصرف شده و آنها را از دست پادشاه عجم ميگيرند و مصريها رئيس خود را ميكشند و شام خراب مىشود . سه پرچم در آنجا با هم مقابل ميشوند . پرچمهاى قيس و عرب ، بمصر وارد ميشوند . پرچمهاى كنده بخراسان وارد ميشوند .\r\nلشكرى از جانب مغرب پيدا مىشود و تا پشت حيره امتداد پيدا مىكند و نيز پرچمهاى سياه به همان اندازه از جانب مشرق ظهور ميكنند . آب فرات طغيان مىكند چنانچه وارد كوچه‌هاى كوفه ميگردد شصت دروغگو كه همگى مدعى نبوت‌اند ظهور مىنمايند .\r\nدوازده نفر از آل ابى طالب كه همه مدعى امامت‌اند پيدا ميشوند . مرد بزرگوارى از دوستان بنى عباس ميان جلولا و خانقين ، سوخته مىشود . پلى از كرخ به شهر بغداد بسته مىشود . در اول روز باد سياهى ميوزد . زلزله‌اى كه بيشتر جاها ناپديد مىشود . اهل عراق و بغداد بيمناك ميگردند . مرگ سريعى در ميان مردم مىافتد . سرمايه‌ها و مردم و ميوه‌ها كم ميشوند .\r\nملخهائى در فصل و غير فصلشان پيدا ميشوند و كشته‌ها را نابود ميسازند . مزرعها از طراوت مىافتد و حاصل خوب نميدهند . اختلافى ميان دو دسته از عجم پيش مىآيد . خونهاى زيادى از آنها ريخته مىشود . بندگان از تحت فرمانبردارى آقايان خود بيرون رفته و آنها را ميكشند .\r\nعدهء از بدعتگذاران به صورت ميمون و خوك درمىآيند . نوكران بر شهرهاى موالى خود دست پيدا ميكنند . صدائى از آسمان به گوش ميرسد كه مردم روى زمين هر كسى داراى هر لغت و زبانى كه باشد آن را ميشنود ، در چشمهء خورشيد روئى و سينهء از آسمان پيدا ميگردد . مردگان سر از قبرها بيرون مى -\r\n\r\n","description":"","footnote":"","page_name":" 693 ","page_number":349},
  {"content":"\r\n\r\nآورند و به دنيا برميگردند و يك ديگر را ميشناسند و به زيارت هم ميشتابند . پس از اين ، بيست و چهار باران پى در پى مىبارد و بدين وسيله زمين مرده زنده مىشود و بركاتش ظاهر ميگردد و گرفتاريها و دردها از دوستان مهدى بر طرف ميشوند و آنها ميدانند كه ظهور مهدى رسيده به طرف مكه متوجه ميگردند تا چنانچه اخبار اطلاع ميدهند از وى يارى نمايند .\r\nبطورى كه ميدانيم برخى از علائم مزبوره حتمى وعدهء مشروط است و خدا از همهء آنها باخبر است و ما همهء آنها را به منظور آنكه در اصول ما به ثبت رسيده و آثار منقوله ، حاوى آنها هستند ذكر نموديم و از خدا كمك و توفيق مىطلبيم .\r\n( 1 ) سيف بن عميره گفت در حضور ابو جعفر منصور بودم نامبرده بدون سابقه گفت اى سيف ، ناگزير بايد منادى از آسمان بنام مردى از فرزندان ابو طالب ندا كند پرسيدم فداى تو آيا اين سخن را روايت ميكنى ؟ گفت آرى سوگند به كسى كه جان من در دست تصرف اوست به دو گوش خود همين سخن را شنيده‌ام .\r\nگفتم اين حديث را پيش از اين نشنيده بودم گفت اى سيف اين حديث صحيح است و چون بنام او ندا دهد ما نخست دعوت او را اجابت خواهيم كرد زيرا بنام يكى از پسر عموهاى ما ندا مىكند پرسيدم اين شخصى كه مى - گوئى از فرزندان فاطمه است ؟ گفت آرى آنگاه افزود اين حديث را از ابو جعفر محمد بن على شنيدم و چون او فرموده پذيرفتم و هر گاه تمام روى زمين از اين حديث اطلاع ميدادند و از محمد بن على نشنيده\r\n\r\n","description":"","footnote":"","page_name":" 694 ","page_number":350},
  {"content":"\r\n\r\nبودم قبول نميكردم .\r\n( 1 ) عبد اللَّه بن عمر گفت رسول خدا ص ميفرمود پيش از آنكه مهدى يكى از فرزندانم ظهور كند قيامت سراپا نميشود و قبل از خروج او شصت نفر دروغگو كه ادعاى پيمبرى ميكنند پيدا ميشوند .\r\n( 2 ) ابو حمزهء ثمالى از حضرت باقر ع ميپرسد خروج سفيانى از علائم حتميه است ميفرمايد آرى و نيز نداء آسمانى و طلوع خورشيد از مغرب و اختلاف بنى عباس در جهاندارى و قتل نفس زكيه و خروج قائم آل محمد از علائم حتميه‌اند . پرسيدم : نداء آسمانى چگونه است ؟ فرمود اول روز ندائى از آسمان به گوش ميرسد « بدانيد حق با على ع و پيروان اوست » و در آخر روز شيطان پارس ميدهد « بدانيد حق با عثمان و پيروان اوست » در اين وقت آنها كه در تعقيب باطلند به شك مىافتند .\r\n( 3 ) حضرت صادق ع فرموده پيش از ظهور مهدى دوازده نفر بنى هاشم كه مدعى امامتند خروج مىنمايند .\r\n( 4 ) امير المؤمنين على ع فرموده پيش از ظهور مهدى ، مرگ قرمز و سفيد ( موت احمر و ابيض ) اتفاق مىافتد و ملخهائى در فصل و بىفصل كه مانند خون قرمزند پيدا ميشوند .\r\nمراد از موت احمر ، شمشير است و مقصود از موت ابيض ، طاعونست .\r\n\r\n","description":"","footnote":"","page_name":" 695 ","page_number":351},
  {"content":"\r\n\r\n( 1 ) جابر جعفى گويد حضرت باقر ع به من فرمود از زمين حركت مكن و جابجا مشو تا علامات ظهور را كه آنها را درك نميكنى و در آن زمان نميباشى براى تو بيان نمايم ، اختلاف بنى عباس ، نداى آسمانى ، ناپديد شدن ديهى از ديهات شام بنام جابيه ، ورود ترك در جزيره ، ورود روم در رمله . اختلافات بسيارى كه در روى زمين ايجاد مىشود شام خراب ميگردد و سبب خرابى آن گرد آمدن سه پرچم است يكى سفيد مايل بقرمزى ( اصهب ) و ديگرى ابلق و سومى پرچم سفيانى است .\r\n( 2 ) حضرت ابو الحسن موسى ع در ذيل آيه شريفه  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  به زودى نشانهاى خود را در ظاهر عالم و باطن افراد مىنمايانيم تا حقيقت براى آنها هويدا گردد منظور از آن فتنه‌هائيست كه در عالم ظهور پيدا ميكنند و دشمنان حق . مسخ ميشوند .\r\n( 3 ) حضرت باقر ع ذيل آيه شريفه  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  اگر بخواهيم نشانى از آسمان بر ايشان فرو ميفرستيم و مخالفان را خاضع و سرشكسته ميسازيم . فرمود به زودى خداى متعال مصداق فرمودهء خود را ايجاد ميفرمايد پرسيدم آنها كه مصداق اين آيه‌اند چه كسانند ؟\r\nفرمود بنى اميه و پيروانشان پرسيدم نشانى كه فرموده چيست ؟ فرمود باقى ماندن خورشيد در هنگام زوال تا وقت . عصر و در چشمهء خورشيد سينه و صورت مردى ظاهر مىشود كه او را به خوبى بعنوان حسب و نسب ميشناسند اين پيش آمد در هنگام خروج سفيانى بوقوع مىپيوندد و در اين وقت مدت شوم او و پيروانش سپرى مىشود .\r\n( 4 ) سعيد بن جبير گفته سالى كه مهدى بايد در آن ظهور فرمايد بيست و چهار باران پى در پى مىبارد\r\n\r\n","description":"","footnote":"","page_name":" 696 ","page_number":352},
  {"content":"\r\n\r\nكه بركات و آثار آن نمايان مىشود .\r\n( 1 ) حضرت باقر ع فرمود دو نشانه پيش از ظهور قائم بوقوع مىپيوندد يكى خورشيد در نيمهء رمضان ميگيرد و ديگر ماه در آخر آن منخسف مىشود من عرضكردم يا ابن رسول اللَّه ممكن است بفرمائيد ماه در وسط رمضان و خورشيد در آخر آن ميگيرد ! فرمود آنچه را گفتم داناتر به آنم اينها دو پيش‌آمدى هستند كه از هبوط آدم تا آن زمان سابقه نداشته .\r\n( 2 ) حضرت باقر ع فرموده فاصلهء قتل نفس زكيه و ظهور قائم بيش از پانزده شبانه روز زيادتر نميباشد .\r\n( 3 ) جابر گويد از حضرت باقر ع پرسيدم ظهور قائم آل محمد چه زمان خواهد بود فرمود چگونه خيال ميكنى ظهور قائم نزديك باشد با آنكه هنوز خونريزى زيادى ميان حيره و كوفه نشده .\r\n( 4 ) حضرت صادق ع فرمود هنگامى كه ديوار مسجد كوفه كه برابر با خانه عبد اللَّه مسعود است خراب شود سلطنت بنى عباس به پايان ميرسد و قائم خروج مىكند .\r\n( 5 ) حضرت مشار اليه فرموده خروج سفيانى و خراسانى و يمانى در يك سال در يك ماه در يك روز خواهد بود و هيچ رايتى به اندازه رايت يمانى بهدايت نزديك نميباشد زيرا آن ، مردم را بجانب حق دعوت مىكند .\r\n\r\n","description":"","footnote":"","page_name":" 697 ","page_number":353},
  {"content":"\r\n\r\n( 1 ) فضل بن شاذان از حضرت ابو الحسن رضا ع روايت كرده فرمود ظهور قائم اهل بيت كه همه‌گان گردن به ادراك آن كشيده بوقوع نمىپيوندد مگر هنگامى كه متفرق و پراكنده شويد و جز اندكى باقى نمانيد آنگاه اين آيه را تلاوت فرمود    الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    مردم پنداشته‌اند بمجردى كه بگويند ايمان آورده‌اند به خود واگذاشته ميشوند و آزمايشى در كار نميباشد .\r\nآنگاه افزود از جمله نشانهاى ظهور ، پيش‌آمديست كه ميان مسجد كوفه و سهله بوقوع مىپيوندد و فلان كسى كه از پشت فلان شخص است پانزده نفر از بزرگان عرب را ميكشد .\r\n( 2 ) معمر بن خلاد از حضرت ابو الحسن روايت كرده فرمود هم اكنون مىبينم پرچمهاى سبز رنگى كه از مصر حركت كرده به طرف شام عزيمت نموده و به ابن صاحب الوصيات اهدا ميشوند .\r\n( 3 ) حضرت صادق ع فرموده سلطنت گروه عباسى هنگامى پايان مييابد و به آخر ميرسد كه مردم را در روز جمعه در شهرستان كوفه از دم تيغ بيداد خود هلاك سازند و گوئيا هم اكنون مىبينم سرهائى را كه از بدن جدا كرده و در ميان باب الفيل و اصحاب صابون انداخته‌اند .\r\n( 4 ) مردى از حضرت ابو الحسن ع از ظهور حضرت ولى عصر ع سؤال كرد فرمود ميخواهى مفصلا براى تو بيان كنم يا بطور اختصار شرح دهم ؟ عرضه داشت بلكه مجملى از آن را بيان بفرمائيد . فرمود ظهور امام زمان در وقتى است كه پرچمهاى قيس در مصر و پرچمهاى كنده در خراسان باهتزاز درآيند .\r\n( 5 ) حضرت صادق ع فرمود فرزند فلانى در برابر مسجد شما يعنى مسجد كوفه در روز جمعه شورشى\r\n\r\n","description":"","footnote":"","page_name":" 698 ","page_number":354},
  {"content":"\r\n\r\nبه پا خواهد كرد و بدين وسيله چهار هزار نفر از باب الفيل تا اصحاب صابون كشته ميشوند شما از طريقه او خوددارى نمائيد و در آن روزگار آن كسى نيكبخت و خرم است كه حلقه درب انصار را بكوبد و در جرگه آنها باشد .\r\n( 1 ) و فرموده است ظهور قائم مصادف با سالى خواهد بود كه بارانهاى بسيارى در آن مىبارد و ميوها و خرماها نابود ميشوند در نتيجه بايد در عقيدهء خود ثابت قدم باشيد و شكى در خود راه ندهيد .\r\n( 2 ) و فرموده سال پيروزى و ظهور ، سالى خواهد بود كه فرات ميشكند و آبهاى آن در كوچه‌هاى كوفه روان مىشود .\r\n( 3 ) و فرموده پيش از ظهور قائم آزمايش و بلائى از جانب خداى متعال واقع مىشود . پرسيدم آن چيست ؟ اين آيه را تلاوت فرمود  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  شما را مسلما به بخشى از ترس و گرسنگى و كاستن مالها و جانها و ميوها آزمايش ميكنيم و مژده دهيد صابران را .\r\nآنگاه افزود يعنى شما را از خوف پادشاهانى كه از پشت فلانند ( مراد عباس است ) و گرسنگى از گرانى نرخها و كسادى بازارها و بازرگانى و مرگهاى پى در پى و پژمردگى حبوبات و بىبركتى ميوها امتحان ميكنيم و فرمود مژده بده مردم صابر را كه در اين هنگام ظهور قائم ع نزديك است .\r\n\r\n","description":"","footnote":"","page_name":" 699 ","page_number":355},
  {"content":"\r\n\r\n( 1 ) و فرمود پيش از آنكه قائم ظهور كند خداى متعال مردم گناهكار را به آتشى كه در آسمان ظاهر مىشود و قرمزى كه آن را فرامىگيرد و فرورفتگى كه در بغداد و بصره پيدا مىشود و خونريزيهائى كه در آن واقع مى - گردد و خانه‌هاى آن كه ويران ميشوند و مردم آن كه نابود ميگردند و عراقيها بخوفى كه چارهء از آن ندارند مبتلا ميشوند آزمايش و تنبيه ميفرمايد .\r\n\r\nفصل 1 سالى كه قائم در آن ظهور مىكند و روزى كه دنيا را بنور خود مشرف ميسازد .\r\nآثار در اين خصوص از ائمه صادقين ع بسيار وارد شده .\r\n( 2 ) حضرت صادق ع فرموده سالى كه قائم ع در آن ظهور مىكند طاقست از قبيل يك يا سه يا پنج يا هفت يا نه .\r\n( 3 ) و فرموده در شب بيست و سوم بنام مبارك قائم ندا ميكنند و در روز عاشورا كه در آن روز حسين بن على ع به تيغ بيداد شهيد شده قيام مىكند گويا مىبينم در روز شنبه كه مصادف با عاشورا است قائم آل محمد ظهور كرده و در ميان ركن و مقام ايستاده و جبرئيل در طرف راست او قرار گرفته ميگويد ( البيعة للَّه ) بيائيد براى خدا با قائم آل محمد بيعت نمائيد ، شيعيان او از اطراف زمين بطى الارض خود را بحضور انور او مشرف ساخته و با وى بيعت مىنمايند و خداى متعال ببركت وجود اقدس او زمين را پر از عدل و داد كرده چنانچه مملو از ظلم و جور گرديده .\r\n\r\n","description":"","footnote":"","page_name":" 700 ","page_number":356},
  {"content":"\r\n\r\n\r\nفصل 2 از آثار و احاديث استفاده مىشود قائم آل محمد در مكه ظهور مىكند و از آنجا به طرف كوفه رهسپار ميگردد و در نجف نزول اجلال ميفرمايد و از آنجا لشكريان خود را به اطراف مأموريت ميدهد .\r\n( 1 ) حضرت باقر ع ميفرمايد گويا هم اكنون مىبينم قائم آل محمد باتفاق پنج هزار فرشته كه جبرئيل از طرف راست و ميكائيل از طرف چپ و مؤمنون در پيشاپيش او قرار دارند از مكه به نجف وارد شده و از آنجا لشكريان خود را به اطراف پراكنده ميسازد .\r\n( 2 ) در حضور آن حضرت سخن از حضرت مهدى ع بميان آمد فرمود مهدى وارد كوفه مىشود و در آنجا سه پرچم سرگردانست تا آنكه كوفه تسليم آن جناب شده حضرتش وارد شده بمنبر تشريف ميبرد و خطبه ميخواند مردم كه از شوق نميتوانند از گريه خوددارى كنند نميدانند چه ميفرمايد چون روز جمعه دوم فرامىرسد مردم درخواست ميكنند تا نماز جمعه بخواند حضرت دستور ميدهد در نجف مسجدى براى او آماده سازند در آنجا باقامهء جمعه ميپردازد و امر مىكند از پشت مشهد و تربت حضرت امام حسين ع نهرى حفر نمايند و از آنجا به نجف امتداد دهند و آب را وارد نجف نمايند و بر روى آن نهر پلها قرار دهند و از آب آن آسيابها بگردش درآورند و چنان مىبينم پيرزالى زنبيل گندمى بر سرش گذارده و پيش آسيابان مى - آيد و گندمش را بدون مزد آرد مىكند .\r\n( 3 ) در حضور حضرت صادق ع سخن از مسجد سهله بميان آمد فرمود مسجد نامبرده خانهء صاحب ما\r\n\r\n","description":"","footnote":"","page_name":" 701 ","page_number":357},
  {"content":"\r\n\r\nاست كه چون ظهور كند با كسان خود در آن منزل فرمايد .\r\n( 1 ) حضرت صادق ع فرموده چون قائم آل عصمت ظهور فرمايد در پشت كوفه مسجدى بنا مىكند كه داراى هزار در است و خانهاى كوفه تا نهر كربلا امتداد پيدا مىنمايند .\r\n\r\nفصل 3 اخبار بسيارى در بيان مدت پادشاهى و روزگار جهانگشائى قائم مورد استناد قرار گرفته\r\nو احوال شيعه او و آنچه در آن روزگار موجود است و مردمى كه زيست مىنمايند ياد ميكنند .\r\n( 2 ) عبد الكريم خثعمى از حضرت صادق ع ميپرسد قائم آل محمد چند سال جهاندارى مىكند ميفرمايد هفت سال و هر سال او باندازهء ده سال از سالهاى شماست بنا بر اين باندازهء هفتاد سال از سالهاى شما پادشاهى مىكند و چون ظهور او فرارسد در تمام ماه جمادى الآخرة و ده روز از رجب چنان بارانى مىبارد كه هيچ كس مانند آن را نديده باشد خداى متعال ببركت آن گوشتهاى مؤمنان و بدنهاى آنان را در قبرهاشان ميروياند گوئيا مىبينم نامبردگان در حالتى كه خاكها از سر خود ميريزند از جانب جهينه به يارى قائم ما ميخرامند ( اللهم اجعلنا منهم ) .\r\n( 3 ) و آن حضرت ميفرمايد هنگامى كه قائم ما ظهور فرمايد زمين از نور پروردگارش منور گردد چنانچه مردم از روشنى خورشيد بىنياز گردند و تاريكى نابود شود و در سلطنت آن حضرت مردى آنقدر عمر كند كه هزار فرزند پسر پى در پى از او بوجود آيد كه در ميان فرزندانش دخترى متولد نشده باشد و گنجهاى\r\n\r\n","description":"","footnote":"","page_name":" 702 ","page_number":358},
  {"content":"\r\n\r\nنهانى زمين آشكار گردند و مردم آنها را به چشم خود به‌بينند و در آن روزگار بقدرى مردم بىنياز شوند كه اگر كسى بگردد تا شخصى را بدست آورد كه به او كمك نمايد يا زكات بدهد به مقصود نميرسد و مردم بر اثر نعمتى كه خدا به آنها ارزانى داشته از همه چيز بىنيازند .\r\n\r\nفصل 4 شمائل و اوصاف ظاهرى حضرت ولى عصر ع .\r\n( 1 ) حضرت باقر ع فرمود عمر خطاب از حضرت امير المؤمنين ( ع ) پرسيد نام مهدى چيست ؟ فرمود دوست من خاتم انبيا به من دستور داده و تعهد گرفته كه تا پيش از ظهور او نام ويرا به كسى ابراز ندارم سؤال كرد صفت ظاهرى او چگونه است ؟ فرمود جوانى است متوسط نيكو روى نيكو موى كه موهاى مباركش بر دو شانه‌اش ريخته و نور صورتش سياهى محاسن و موى سرش را ناپديد كرده پدرم فداى بهترين فرزند خاتونهاى عالم ( اللهم ارزقنا لقائه ) .\r\n\r\nفصل 5 رويه آن حضرت در هنگامى كه ظهور ميفرمايد و طريقهء احكام او و خوارق عاداتى كه خداى متعال به دست تواناى او جارى ميسازد\r\nو چنانچه پيش از اين هم متذكر شديم احاديث و آثارى در اين خصوص رسيده است .\r\n( 2 ) حضرت صادق ع ميفرمود هر گاه خداى متعال بقائم آل محمد اجازه ظهور دهد بمنبر ميرود و\r\n\r\n","description":"","footnote":"","page_name":" 703 ","page_number":359},
  {"content":"\r\n\r\nمردم را به امامت خود دعوت مىكند و آنان را در پذيرش مقام ولايتى خود به خدا سوگند ميدهد و آنها را به احقاق حقش ميخواند و متعهد مىشود كه سنت خدا را در ميانشان جارى فرمايد و رويه رسول خدا ص را اجرا نمايد در آن هنگام خداى متعال به جبرئيل امر مىكند تا بر او نازل شود او هم حسب الامر ما بين ركن و مقام با وى ملاقات مىكند و ميپرسد مردم را بچه آئينى دعوت ميكنى ؟ قائم آل حق ، كيفيت و غرض دعوتش را به او اطلاع ميدهد جبرئيل ميگويد من نخستين كسى هستم كه به تو ايمان مىآورم اينك دست خود بگشا تا با تو بيعت كنم آنگاه دست حضرت او را مسح مىكند پس از او سيصد و ده نفر و اندى مرد با او بيعت مىنمايند و حضرت او در مكه اقامت ميفرمايد تا ياران او به ده هزار نفر ميرسند و از آنجا به مدينه عزيمت ميفرمايد .\r\n( 1 ) آن حضرت فرموده چون قائم آل محمد ظهور كند مردم را باسلام تازهء دعوت مىكند و آنها را به آثارى كه بر اثر ظلم و بيدادگرى از ميان رفته و كهنه شده و مردم از آنها بىخبر مانده رهبرى ميفرمايد و قائم را از آن نظر مهدى گفته‌اند كه مردم را به آئينى كه مسلمانان از دست داده‌اند هدايت مىكند و او را بدان جهت قائم خوانده‌اند كه براى ابراز حق و ظهور آن قيام مىكند .\r\n( 2 ) و فرمود چون قائم آل محمد ظهور كند پانصد نفر از مردم قريش را كه در برابر آن جناب قيام نموده‌اند گردن مىزند پس از آنها پانصد نفر ديگر قيام ميكنند آنها را نيز نابود مىكند و بالاخره شش مرتبه همين پيش‌آمد رخ ميدهد و همه را از دم تيغ ولايتش ميگذراند عبد اللَّه مغيره ميپرسد آيا عدد نامبردگان به اين اندازه ميرسد ؟ فرمود آرى آنها و بندگانشان به اين مقدار هستند .\r\n\r\n","description":"","footnote":"","page_name":" 704 ","page_number":360},
  {"content":"\r\n\r\n( 1 ) و فرموده چون قائم ظهور كند مسجد الحرام را خراب مىكند و به صورت نخستين آن درمىآورد و مقام را به محلى كه پيش از اين بوده قرار ميدهد و دست بنى شيبه را كه ( از آغاز جاهليت تا قيام حجت كليددار كعبه بوده‌اند ) جدا ميسازد و قطع مىكند و بر كعبه مىآويزد و بر آنها مينويسد صاحبان اين دستها ، دزدان كعبه بوده‌اند .\r\n( 2 ) حضرت باقر ع در ذيل حديث طولانى فرموده چون قائم قيام كند به طرف كوفه عزيمت مىكند از آن شهرستان ده هزار و اندى خارج ميشوند و به عادت هميشه از آل محمد بيزارى جسته و ميگويند از هر كجا آمدهء برگرد كه ما نيازمند بفرزندان فاطمه نميباشيم .\r\nمقام ولايت ، شمشير از نيام ميكشد و همه آن لئيمان گرگ‌صفتان را ميكشد و وارد كوفه ميگردد و تمام منافقان و شكاكان را نابود ميسازد و قصرهائى كه بدستهاى بيزارى از آل عصمت بنيان يافته خراب مى - كند و آنها كه عليه جنابش قيام كرده ميكشد و بدين وسيله خوشنودى خدا را بدست مىآورد .\r\n( 3 ) حضرت صادق ع فرموده چون قائم آل محمد ظهور كند دستور تازهء مىآورد چنانچه پيغمبر اكرم در آغاز اسلام ، دستور تازه آورد .\r\n( 4 ) على بن عقبه از پدرش روايت كرده چون قائم ع قيام كند بدادگوئى فرمان ميدهد و در روزگار او اساس ستمگرى به كلى نابود ميگردد و راهها امن مىشود و زمين بركات خود را ابراز ميدارد و هر حقى به صاحبش برميگردد و تمام متدينين عالم بدين اسلام ميگروند و اعتراف بايمان به خدا ميكنند چنانچه حق\r\n\r\n","description":"","footnote":"","page_name":" 705 ","page_number":361},
  {"content":"\r\n\r\nمتعال فرموده  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ  تمام موجودات آسمانى و زمينى خواه ناخواه مسلمان ميشوند و شما هم به او بازگشت ميكنيد و در ميان مردم حكومت داودى و محمدى را رواج ميدهد و به ظاهر و باطن ، حكومت مىكند .\r\nدر اين وقت زمين ، گنجهاى خود را بيرون مىكند و بركاتش را ابراز ميدارد و ثروت چنان عالم - گير مىشود كه هر گاه كسى بخواهد صدقهء بدهد يا كمكى بنمايد مستحقى پيدا نميكند .\r\nآنگاه فرمود سلطنت ما آخرين سلطنت است و تمام خانوادهائى كه مقدر بوده در عالم جهاندارى كنند پيش از ما بمقام سلطنت نائل آمده‌اند تا در زمان پادشاهى ما نگويند هر گاه ما هم بسلطنت برقرار بوديم مانند اين گروه پادشاهى ميكرديم ديگر چه فضيلتى اينان بر ما دارند خدا فرمايد  وَ الْعاقِبَةُ لِلْمُتَّقِينَ  سرانجام با پرهيزگارانست .\r\n( 1 ) حضرت باقر ع در ذيل حديث طويل فرموده چون قائم ظهور كند به طرف كوفه عزيمت ميفرمايد و چهار مسجد را در آنجا ويران ميسازد و تمام مسجدهاى كنگره‌دار روى زمين را خراب مىكند و هموار ميسازد و راه اعظم را وسعت ميدهد و بالكونهائى كه بالاى منازل ساخته شده و فاضل آبشان بخارج ميريزد دو ناودانهائى كه در معابر جارى ميشوند منهدم ميسازد و تمام بدعتها را از بين ميبرد و سنتهاى الهى را برقرار ميدارد و قسطنطينيه و چين و جبال ديلم را فتح مىنمايد و مدت هفت سال كه هر سال آن باندازهء ده سال از سالهاى شماست بر سرير ولايت برقرار است و آئين خود را اجرا ميسازد پس از آن هر كارى كه خدا بخواهد انجام ميدهد .\r\nابو بصير گويد از حضرتش پرسيدم چگونه سالها طولانى مىشود ؟ .\r\n\r\n","description":"","footnote":"","page_name":" 706 ","page_number":362},
  {"content":"\r\n\r\nفرمود خداى متعال به فلك ، دستور ميدهد تا از حركت خود بكاهد در نتيجه روزها و سالها طولانى خواهد شد .\r\nگفتم فلكيها معتقداند هر گاه فلك از حركت باز بماند فساد در عالم ايجاد خواهد شد . .\r\nفرمود آرى اين سخن مردم زنديق و بىايمان بمبدأ فياض است ليكن مسلمانان كه قائل بخداى توانايند هيچ گاه اين گونه حرفهاى بىاصل و پوچ را نميزنند مگر ندانسته خداى بيچون ماه را براى اثبات پيمبرى رسول بزرگوارش به دو نيم كرد و پيش از او براى يوشع پيغمبر رد شمس نمود و اطلاع داد از طولانى بودن روز قيامت كه مساوى با هزار سال از سالهاى معمولى است .\r\n( 1 ) و فرموده است چون قائم آل محمد ص ظهور فرمايد خيمه‌هائى سراپا مىكند و قرآن را به همان شكل كه نازل شده بود بمردم مىآموزد و آن روز فراگرفتن قرآن از امروز دشوارتر است زيرا آن قرآن با قرآن فعلى از نظر جمع و تأليف ، مخالف است .\r\n( 2 ) حضرت صادق ع فرمود همراه قائم كه از پشت كوفه حركت مىكند بيست و هفت مرد حركت مى - كنند پانزده نفرشان از مردم موسايند كه معاصران خود را به راه حق و عدالت دعوت ميكردند و هفت نفرشان اصحاب كهف و ما بقىشان يوشع بن نون و سلمان و ابو دجانه انصارى و مقداد و مالك اشترند كه از حضرت او يارى ميكنند و فرامين او را اجرا ميدارند .\r\n( 3 ) و فرمود چون قائم آل محمد قيام كند در ميان مردم مانند داود پيغمبر حكومت ميفرمايد و بدليلى\r\n\r\n","description":"","footnote":"","page_name":" 707 ","page_number":363},
  {"content":"\r\n\r\nنيازمند نميباشد چه خدا به او الهام فرمايد تا در نتيجه مطابق با علم خود كار مىكند و از باطن همگان اطلاع ميدهد و از روى قيافه ، دوست از دشمنش را امتياز ميدهد خدا فرمود ؟   إِنَّ فِي ذلِكَ لَآياتٍ لِلْمُتَوَسِّمِينَ وَ إِنَّها لَبِسَبِيلٍ مُقِيمٍ   همانا در اين كار نشانهائى است براى قيافه‌شناسان و همانا آن راه راست و دقيقى است .\r\n( 1 ) روايت شده مدت سلطنت قائم آل محمد نوزده سالست و چنانچه پيش از اين بيان شد شبانه‌روز و ماه‌هاى آن طولانى است .\r\nو حقيقت اينخبر و صحت خبر گذشته كه مدت سلطنت ذات ملكوتى او را هفت سال معلوم كرده براى ما روشن نميباشد و آنچه را ما اطلاع داريم معلوماتيست كه حضرت پروردگارى او مطابق با مصالح بما آموخته بنا بر اين نميدانيم صحت كداميك از دو روايت را بايد تصديق كرد هر چند روايت هفت سال به صحت نزديكتر و از آن بيشتر است .\r\nو پس از جهاندارى قائم آل محمد ديگرى بسرير سلطنت برقرار نميشود مگر آنچه از اخبار استفاده مىشود هر گاه خدا بخواهد فرزندان آن حضرت بمقام جهاندارى مىنشينند . ليكن اين روايت هم قطعى و صحيح نبوده زيرا از بسيارى از روايات ظاهر مىشود كه چون قائم آل محمد درگذرد چهل روز پس از آن قيامت سراپا گردد و مردگان از گورها بدرآيند و براى حساب و جزاء محشر آماده گردند و خدا از آنچه واقع مىشود داناتر و ولى توفيق و صواب است و از او ميخواهيم كه ما را از گمراهى نگه بدارد و به راه هدايت ارشاد فرمايد و درود برسيد ما محمد و خاندان پاك و پاكيزه او باد .\r\n\r\n","description":"","footnote":"","page_name":" 708 ","page_number":364},
  {"content":"\r\n\r\n( 1 ) شيخ سعيد محمد بن محمد بن نعمان مفيد قدس اللَّه سره گفته ما در ابواب اين كتاب بخش مهمى از اخبار مربوطه را آورده و همه اخبار را استقصا ننموديم و بيم داشتم هر گاه بخواهيم همه آنها را متذكر شويم ممكن است خوانندگان را ناراحت بسازد و از استفاده‌اى كه منظور بوده باز بمانند و نيز در اخبار قائم آل محمد خبرهائى را گوشزد كرده كه از نظر اختصار با بابهاى ديگر شباهت كلى داشته و كمال اختصار را مراعات نموده و از بسيارى از آنها صرف نظر نموديم . با توجه به آنچه گفتيم شايسته نيست خوانندگان ما را به اهمال و كوتاهى نسبت دهند و ما را بىاطلاع دانسته يا رويه اختصار ما را حمل بر سهو و غفلت كنند و در پايان ميگوئيم مطالب و موضوعاتى كه در بارهء اثبات امامت ائمه طاهرين و بخشى از اخبار مربوط بشرح زندگانى آنان آورده‌ايم كافى به مقصود بوده و غرض ما را تأمين مىكند و اللَّه ولى التوفيق و هو حسبنا و نعم الوكيل .\r\nبه حمد اللَّه و المنه موفق شدم كتاب ارشاد مفيد را با عدم بضاعت علمى در روز دوشنبه بيستم ماه ذى قعدة الحرام سال هزار و سيصد و هشتاد و دو در جوار روضه رضيه رضوية بپارسى برگردانم و از خدا آرزومند است اين اثر ناچيز را منظور نظر حضرات معصومين ويژه حضرت ولى عصر ع قرار دهد بمنه و كرمه و انا الحقير محمد باقر ساعدى ابن العلم الحجة الشيخ حسين المقدس المشهدى حفظه اللَّه و ابقاه .\r\n\r\n","description":"","footnote":"","page_name":" 709 ","page_number":365},
  {"content":"\r\n . \r\n","description":"","footnote":"","page_name":" 710 ","page_number":366},
  {"content":"\r\n . \r\n","description":"","footnote":"","page_name":" 711 ","page_number":367},
  {"content":"\r\n . \r\n","description":"","footnote":"","page_name":" 712 ","page_number":368},
  {"content":"\r\n . \r\n","description":"","footnote":"","page_name":" 713 ","page_number":369},
  {"content":"\r\n . \r\n","description":"","footnote":"","page_name":" 714 ","page_number":370},
  {"content":"\r\n . \r\n","description":"","footnote":"","page_name":" 715 ","page_number":371},
  {"content":"\r\n . \r\n","description":"","footnote":"","page_name":" 716 ","page_number":372},
  {"content":"\r\n . \r\n","description":"","footnote":"","page_name":" 717 ","page_number":373},
  {"content":"\r\n . \r\n","description":"","footnote":"","page_name":" 718 ","page_number":374},
  {"content":"\r\n . \r\n","description":"","footnote":"","page_name":" 719 ","page_number":375},
  {"content":"\r\n . \r\n\r\n","description":"","footnote":"","page_name":" 720 ","page_number":376}
  ]