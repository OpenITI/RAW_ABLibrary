[
  {"content":"\r\n\r\nمباحث علمى و دينى\r\nجزء دوم\r\nتأليف\r\nحضرت آيت الله محمد آصف محسنى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ جلد دوم 
  ]\r\n\r\n[ شناسنامه كتاب 
  ]\r\nنام : مباحث علمى و دينى ( ج 2 )\r\nمؤلف : محمد آصف محسنى\r\nتاريخ تأليف : 26 / 11 / 1387 تا نيمه اول سال 1388\r\nتاريخ چاپ : نيمه دوم سال 1388\r\nكمپيوتر : كميسيون فرهنگى شوراى علماى شيعه افغانستان\r\nناشر : حورزه عليمه خاتم النبيين ( ص ) كابل\r\nتعداد : 2000 نسخه\r\nنوبت چاپ : اول\r\nچاپ‌خانه : مطبعه مسلكى افغان\r\nحقوق طبع : غير محفوظ\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست مطالب\r\nعنوان صفحه\r\nفايده اول : اولين فرد موثر بشريت 5\r\nفايده دوم : بىدين مدرن 12\r\nفايده سوم : تكفير و تكفيريها 44\r\nفايده چهارم : تعريف زمان و مكان 61\r\nفايده پنجم : حدوث عالم و انفجار بزرگ 83\r\nفايده ششم : دوات و قرطاس 86\r\nفايده هفتم : معذوريت جاهل قاصر 89\r\nفايده هشتم : وعده قرآن 91\r\nفايده نهم : توسعه كائنات 92\r\nفايده دهم : ستون‌هاى نامرئى جهان 95\r\nفايده يازدهم : يك معما بزرگ 101\r\nفايده دوازدهم : تجلى حكمت بالغه در حامله‌گى زن 107\r\nفايده سيزدهم : فلسفه ، علم و دين در جهت‌دهى آدمى 111\r\nفايده چهاردهم : بدبختى ما چهار « جيم » است 117\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nفايده پانزدهم : بعضى از هوسها دوره تمدن فعلى 124\r\nفايده شانزدهم : تعامل هسته‌اى در خورشيد 127\r\nفايده هفدهم : وسعت كهكشان راه شيرى 129\r\nفايده هجدهم : عمر كائنات 132\r\nفايده نوزدهم : فرق ماده و انرژى 133\r\nفايده بيستم : هرزه‌گى حكومت‌هاى كشور ما 134\r\nفايده بيست و يكم : توحيد عبادى 137\r\nفايده بيست و دوم : چگونه به اجتهاد مىرسيد ؟ 161\r\nفايده بيست و سوم : ليبرال دموكراسى 190\r\nفايده بيست و چهارم : حكومت در نظر ما 203\r\nفايده بيست و پنجم : مزد رسالت 212\r\nفايده بيست و ششم : چالشهاى نبوت‌ها 218\r\nفايده بيست و هفتم : فطرى بودن ايمان به خدا 226\r\nفايده بيست و هشتم : آل البيت در صحاح ششگانه 228\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبيسم اللّه الرحمن الرحيم\r\nالحمد للّه و الصلاة على رسول اللّه و على آله الذائبين فى محبة اللّه و السلام على جميع عباد اللّه الصالحين القائمين فى سبيل اللّه\r\nدر اين رساله كه جزء دوم مباحث علمى دينى مىباشد ، بعضى از فوايد علمى ، فكرى و سياسى كه به ذهنم مىرسد يا در كتابى ديده‌ام ، جهت استفاده دانشمندان و انديشمندان نقل مىشود .\r\n\r\nفايده اول : اولين فرد موثر بشريت\r\nميشل اچ هارت ، كتابى را در سال 1978 ميلادى به چاپ رسانيد و در آن يكصد تن از افرادى كه در طول تاريخ انسانى تاثيرگزارترين بر مردم دنيا بوده‌اند ذكر كرده است .\r\nاسحاق نيوتن در شماره دوم و حضرت عيسى ( ع ) در شماره سوم و هكذا افراد ديگر تا صد نفر در اين كتاب با كمى بيان تاريخ تاثير گزارى آن ذكر شده است .\r\nنسخه اين كتاب كه چند سال پيش از آن با خبر بودم ديروز 25 / 11 / 1387 در كابل به من رسيد .\r\nاين نسخه كه محمد حسين آهويى آن را به فارسى در سال جارى ( 1387 ) ترجمه و چاپ نموده ، كه طبع دوم آن در 508 صفحه به اتمام رسيده است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nدر شماره اول يكصد مرد تاثيرگذار در تاريخ ، نام حضرت محمد است كه از همه رجال برجسته بشريت تاثيرگذارى بيشترى بر تاريخ انسانها داشته است ، و ظاهرا نويسنده اين كتاب ، امريكايى مىباشد .\r\nدر اين جا از صفحه 27 و ما بعد آن از كتاب كه زير شماره اول نوشته شده براى خواننده‌گان اين كتاب مقدارى را نقل ميكنم :\r\n« قرار دادن محمد در راس فهرست موثرترين شخصيت‌هاى جهان ، ممكن است براى برخى از خوانندگان شگفت‌آور و براى گروهى ديگر سوال برانگيز باشد . »\r\n« اما واقعيت اينست كه در طول تاريخ ، محمد تنها فرديست كه بطور همزمان در هر دو زمينه - دين و حكومت - بيشترين موفقيت را داشته است . محمد كه از خانواده معمولى بود ، يكى از بزرگترين اديان جهان را پايه‌گذارى كرد و گسترش داد و در عين حال به يك رهبر سياسى با نفوذ تبديل شد . امروز چهارده قرن بعد از درگذشت او ، هنور تاثير و نفوذ او رو به گسترش است . . . »\r\n« محمد در مكه پيروان محدودى داشت ، ولى در مدينه ( كه محل هجرت او در سال 622 ميلادى بود ) بسيارى از افراد به وى گرويدند . . . او به زودى توانست آنچنان نفوذ گسترده‌اى كسب كند كه به حاكمى مطلق تبديل گردد . . . . و در دو سال و نيم اواخر عمرش شاهد گرويدن شتابزده قبايل مختلف عرب به كيش جديد بود . »\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n« سرانجام در سال 632 درگذشت ، در حالى كه بانفوذترين حكمران عرب در تمام شبه جزيره عربستان بشمار مىآمد . . . »\r\n« براى اولين بار ، محمد نيروهاى پراكنده قبايل عرب را كه اينك اعتقاد راسخ‌شان بخداى يگانه الهام بخش آنان بود ، متحد كرد . . . و به يك سلسله از شگفت‌ترين فتوحات تاريخ بشرى دست يافتند . در شمال شرقى عربستان ، امپراطورى وسيع ساسانيان و در شمال غربى آن ، امپراطورى بيزانس ( روم شرقى ) بمركزيت [ كنستانيتنوپل ( قسطنطنيه ) 
  ] قرار داشت . »\r\n« اعراب از نظر تعداد و تجهيزات ، حريف رقباى خود نبودند ، ولى با انگيزه اعتقادى كه داشتند در صحنه نبرد پيروز شده و توانستند در مدت كوتاهى بين النهرين ، سوريه و فلسطين را تسخير كنند ، تا سال 622 ميلادى مصر را از امپراطورى بيزانس منتزع كردند و در همان حال نيروهاى امپراطورى ايران [ را 
  ] در دو جنگ قادسيه ( 637 ميلادى ) و نهاوند ( 642 ) به كلى در هم شكستند . »\r\n« . . . تا سال 711 ، نيروهاى عرب تمام نواحى شمال افريقا تا اقيانوس اطلس را در نورديدند ، سپس متوجه شمال شده و با عبور از تنگه جبل الطارق ژادشاهى ويسيگوتيك را در اسپانيا سرنگون كردند . . . »\r\n« به هر حال پس از يك قرن جنگ و جدال اعراب بدوى صحرانشين با الهام از پيامبر ، موفق شدند ، بزرگ‌ترين امپراطورى را كه دنيا به خود نديده بود ، بنا كنند . مرزهاى اين امپراطورى از هند تا سواحل اقيانوس\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاطلس گسترده بود ، در هر سرزمين كه توسط اعراب فتح مىشد ساكنان آن ، گروه گروه به آيين جديد مىگرويدند . . .\r\n« آيين اسلام در قرون بعدى بسيار فراتر از مرزهاى فتوحات اوليه مسلمين همچنان به گسترش خود ادامه داد . . . در وهله اول ممكن است قرار دادن محمد در جايى بالاتر از عيسى مسيح تا حدى تعجب برانگيز باشد ، مخصوصا اگر توجه كنيم كه پيروان مسيحيت در جهان ، تقريبا دو برابر مسلمانان هستند . » « 1 »\r\n« براى اين تصميم دو دليل عمده وجود دارد ، اولا محمد در گسترش و انتشار اسلام نقشى به مراتب مهمتر از نقش عيسى مسيح در گسترش آيين مسيحيت داشت ، . . . ولى افتخار بسط و پيشرفت آيين مسيحيت ، هدايت گروندگان و تدوين قسمت عهد جديد با سنت پل است . »\r\n« اما محمد هر دو مسئوليت پايه‌گذارى آيين الهى اسلامى و وضع اصول اخلاقى ، معنوى آن را خود بر عهده داشت ، بعلاوه او نقش اساسى براى هدايت مردم به آيين نوين و وضع و تحكيم اعمال و رفتار مذهبى اسلام را داشت . »\r\n\r\n\r\n","description":"","footnote":"\r\n( 1 ) - مسيحيان دو برابر مسلمانان نيستند ، به آخرين آمارهاى تعداد اديان بزرگ مراجعه شود ، هم اكنون مقامات كليساى كاتوليك شماره مسلمانان را از شمار كاتوليك‌ها بيشتر ميدانند و در مدت نه چندان زيادى مسلمانان از همه مسيحيان بيشتر مىشوند .\r\n","page_name":" 8 ","page_number":8},
  {"content":"\r\n\r\n« و ثانيا محمد بر خلاف عيسى مسيح نه تنها يك رهبر مذهبى ، بلكه رهبر حكومت نيز بود . در واقع با توجه به نيروى پيش برنده او كه در پشت تمام فتوحات اعراب قرار داشت ، شايد بتوان او را تاثيرگذار ترين رهبر سياسى تمام دوران‌ها دانست . . . »\r\nدر پايان ( صفحه 32 ) گفتار مولف با اين جملات به آخر مىرسد : به اين ترتيب ملاحظه مىشود كه فتوحات اعراب در قرن هفتم ميلادى تا به امروز نيز نقش مهمى در تاريخ ايفا مىكند .\r\n« به دليل همين در آميختگى بىنظير نفوذ مذهبى و دنيايى است كه احساس ميكنم محمد سزاوار آن است كه به عنوان تاثيرگذارترين چهره تاريخ بشرى شناخته شود . ( صص 27 تا 32 )\r\nدر ادامه كلام مولف آقاى ميشل اچ . هارت ، مناسب است يك تاثير گذارى ديگر حضرت پيامبر اسلام - صلى اللّه عليه و آله و سلم - بر مردم دنيا را به ياد آوريم كه احتمالا آقاى هارت موجه آن نشده است ، « 1 » در حالى كه بسيار مهم بوده است . نزول قرآن مجيد ، تاريخ بشريت را ورق زد و صدها و يا هزارها ميليون انسان را - چه مسلمان و چه غير مسلمان - از دايره خرافات و جهالت به دور علم و معرفت داخل كرد . جهان‌بينى و شريعت كامل را بر بشريت عرضه داشت و من اگر بخواهم اين ادعاى خود را ثابت بدارم ، بايد كتاب بزرگى در مورد تبيين\r\n\r\n\r\n","description":"","footnote":"\r\n( 1 ) - يا اين گونه تاثير از دايره غرض مولف بيرون بوده است .\r\n","page_name":" 9 ","page_number":9},
  {"content":"\r\n\r\nآيات زيادى از قرآن كريم ، تاليف نمايم . با سنى كه من دارم انجام آن را مشكل ميدانم و حتى اگر قدرت آن را داشته باشم ، همت آن را ندارم و كسانى كه درسهاى تفسير مرا كه همه شب در تلويزيون تمدن پخش مىشود ، شنيده باشند اين ادعاى مرا قبول ميكنند . اگر از همه دلايل صرف نظر شود ، اين راهنمايى را مىتوانم كه خوانندگان عزيز را بمطالعه كتاب تمدن اسلام و عرب ، تاليف دانشمند جامعه‌شناس فرانسوى گوستاولبون ارجاع دهم كه ميگويد اروپا ششصد سال شاگرد مسلمانان بود و چنانچه تمدن اسلامى نمىبود تمدن غربى به اين آسانى بدست نمىآمد . و مانند اين كتاب و اين نويسنده ، كتابها و نويسندگان غير مسلمان ديگرى هم وجود دارند كه مطالعه اين كتابها افراد با انصاف را قانع مىسازد .\r\nدر پايان لازم است به علت و سبب اين تاثيرگذارى آنحضرت ( ص ) كه در صدر تاثيرگذاران يكصد تن از شخصيتهاى بشرى قرار گرفته بحسب استنباط خود بدان اشاره كنم :\r\nعامل اول قرآن مجيد كتاب الهى است ، كه خوشبختانه نه تنها همانند انجيل حضرت عيسى ( ع ) از بين مسلمانان نرفت كه حتى هانند تورات حضرت موسى ( ع ) مورد دست برد انسانى هم قرار نگرفت ، و حتى يك كلمه نه در آن زيادتى واقع شد و نه كمى ، و بطور متواتر و حتى ضرورى از صدر اسلام تا امروز بما رسيده است و دهها نسخه از چند قرن گذشته در كتابخانه‌ها وجود دارد كه با هم هيچ اختلافى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nندارند و همين قرآن روزى بر فرهنگهاى باطل و ناقص بشريت پيروز مىشود ، و انسانها تنها در پناه فرهنگ قرآن زندگانى ميكنند .  أَنَّ الْأَرْضَ يَرِثُها عِبادِيَ الصَّالِحُونَ )  .\r\nعامل دوم قدرت فوق العاده روحانى و اراده خلل ناپذير و علم سرشار و اخلاق بىنظير و زندگانى بىآلايش و نورانى خود حضرت پيامبر اسلام - صلى اللّه عليه و آله - مىباشد . و بعبارت ديگر ، خداوند از يكطرف خاتم انبياى خود را با كتاب بىنظير آسمانى مجهز ساخت و از طرف ديگر او را مورد توجه و عنايت خاص خود قرار داد و به بهترين وجه او را تربيت و نگهدارى فرمود ، تا در همه عصرها و زمانها تاثيرگذارترين فرد انسانى باشد . و اين موضوع را ميتوان از آيات متعدد قرآن بدست آورد . در پايان از زحمت‌هاى آقاى ميشل . اچ .\r\nهارت كه با ذهن وقاد و تتبع زياد ، نگاه وسيع و انصاف خوبى داشته است ، از طرف خود و همه مسلمانان جهان تشكر مىكنم .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nفايده دوم : بىدينى مدرن\r\nدر زمان گذشته وضع مردم از نظر ديندارى و بىدينى روشن بود ، جمعى به خدا و قيامت و نبوت و سپس به شريعت اعتقاد داشتند . عده اى ديگر ، همه يا پاره‌اى از معتقدات را انكار كرده و يا ترديد داشتند .\r\nولى از اواخر قرن بيست تا كنون بين جمعى از شرقيان ، خصوصا عده اى ديگر ، همه يا پاره‌اى از معتقدات را انكار كرده و يا ترديد داشتند .\r\nولى از اواخر قرن بيست تا كنون بين جمعى از شرقيان ، خصوصا عده اى از ايرانيها چه به وسوسه و تشويق غربيهاى استثمارگر و چه به علت خودباختگى و چه براى كسب لقب روشنفكرى و چه از نظر لجبازى و دهن‌كجى با مسئولين بلندپايه جمهورى اسلامى ايران و چه از كوتاه‌نظرى و مجرد تقليد ، به بىدينى مدرن و جديد به جايى رسيده‌اند كه خودآگاه و ناخودآگاه در راستاى تهاجم فرهنگى غرب كه در ذات خود به پوچى گراييده ، مورد بهره‌كشى جهان‌خواران قرار گرفته‌اند و بوسيله « 1 » كمك‌هاى مادى و معنوى غربيها ، اعتماد كاذبى\r\n\r\n\r\n","description":"","footnote":"\r\n( 1 ) - چپيهايى كه تا ديروز زير بيرق كرملين و پكن سوسيالزم را علمى ، و كمونيزم را آخرين مرحله كمال بشريت قلمداد مىكردند و با همه اديان خصوصا دين مبين اسلام دشمنى داشتند ، پس از فروپاشى شوروى و تحولات چين شديدا سرخورده شدند فعلا از بوى خوش دالر ذليلانه سر به استان فرهنگ غرب گذاشته و بسوى حزب ( بىدينان مدرن ) رانده شده‌اند ! ! و بىشرمانه دين را به بهانه فرهنگ مادى غرب رد مىكنند .\r\n","page_name":" 12 ","page_number":12},
  {"content":"\r\n\r\nبه خود و روش الحادى خود پيدا كرده‌اند . اين بىدينى مدرن كه از ريشه مسيحيت غربى سر زده و به شرقيان نگون‌بخت رسيده ، داراى اصول غير مدون زير مىباشد :\r\n1 - محتوى و معانى قرآن فى الجمله و تا حدودى از جانب خداوند مىباشد ، ولى الفاظ قرآن آفريده ذهن حضرت پيامبر اسلام است ، كه مطابق معلومات بشرى خود و مطابق محيط آن روز عربستان ، معانى را به الفاظ موجود در قرآن تعبير نموده است .\r\n2 - تعبيرات مذكور ، در قرآن بايد مطابق عقلانيت رايج عصر فعلى تبيين گردد ، زيرا عصر رسالت جزء تاريخ قرار گرفته و به درد روز نمى خورد و بر اين اساس قرائتهاى گوناگون از قرآن نه تنها افترا بر خداوند نبوده و ممنوع نيست ، كه يك ضرورت اجتناب‌ناپذير است ! ! طرفه اينكه ، ديروز چپيها براى گمراه ساختن جوانان غافل از قرآن ، قرائت سوسياليزم و كمونيزم را داشتند ، و غرب‌زده‌هاى امروز به شمول چپيهاى ديروز ، قرائت امپرياليزم و كاپيتاليزم و فرهنگ مادى غرب را دارند ! !\r\n3 - عقلانيت ، نه به معناى احكام عقل نظرى ، نه به معناى مستقلات عقلى ، مورد توافق همه عقلاى جهان ، كه در منطق و فلسفه به كار مى رود ، كه به معناى فرهنگ مورد تساليم غربيها مىباشد . ( پسندند آنچه را جانان پسندد )\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n4 - آيات قرآن بر دو گونه است ؛ گونه‌اى كه مناسب عصر اول و اعصار مشابه بوده است كه براى انسان امروز به درد نمىخورد و بايد آنها را ناديده گرفت : و گونه‌اى كه هنوز اصالت خود را حفظ كرده و مدار اعتبار است .\r\n5 - ميزان و معيار و تميزدهنده اين دو دسته آيات ، مواد اعلاميه جهانى حقوق بشر غربيها و حقوق زن كه دنياى متمدن غرب آنها را پذيرفته‌اند ، مىباشند . مخالفت با عادات و اخلاقيات غربى جز غرور ، نادانى و پسمانى از قافله تمدن ، نتيجه‌اى ندارد . آخر آنان در علوم تجربى و تكنالوژى از بقيه انسانها منجمله مسلمانها ، جلو افتاده‌اند و عقب‌ماندگان بايد از آنان در همه امور فكرى و سياسى و اقتصادى و علمى و صنعتى و فلسفى و اخلاقى تقليد كنند تا به كاروان تمدن بشرى برسند ! !\r\n6 - اعلاميه جهانى حقوق بشر و حقوق زن و در كل علم حقوق غربى نه قابل تعويض است و نه تعديل و نه گنجايش بحث و ترديد را دارد و حكم روشنفكرى و خردورزى اينست كه در موارد تعارض و مخالفت دين با آنها ، بايد در نظريات اسلامى به قرائتهاى جديد دست زد و آن را بر فرهنگ غربى تطبيق نمود تا به خوشبختى دست يافت .\r\nولى فرهنگ غربى تنها داراى يك قرائت است !\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n7 - سنت ( يعنى احاديث نبوى ) كهنه شده و متعلق به تاريخ است و به هيچ وجه شايستگى هدايت زندگانى مسلمانان را در عصر علم و كمال ندارد ، مگر در موارد اخلاقيات و زندگانى شخصى فى الجمله .\r\n8 - وضع قوانين بايد بر مبناى اصول پذيرفته شده در جهان امروزى ( مقبولات غربيها ) قرار گيرد ، و دين در زندگانى شخصى و با اختيار خود مردم مورد عمل قرار گيرد ؛ و دين در زندگانى شخصى و با اختيار خود مردم مورد عمل قرار گيرد ؛ البته نه بخاطر حقانيت آن كه از جهت احترام به عقايد متدينين و در محدوده آزاديهاى فردى .\r\n9 - فقه مدون از طرف مذاهب اسلامى كهنه شده و نبايد در امور سياسى و اقتصادى و فرهنگى و نظامى جامعه مداخله نمايد و اين حكومتها هستند كه حق قانون‌گذارى مطابق ارزشهاى جهانى ( غرب ) را دارند .\r\nممكن است جمعى از معتقدين به پاره‌اى از اين اصول ، نماز بخوانند و روزه بگيرند و به نبوت پيامبر ايمان هم داشته باشند ، نمىشود كه همه را بدون استثنا بىدين دانست و تناقض در عقايد و اعمال به علت ناآگاهى امكان‌پذير است .\r\nخواننده عزيز و دانشمند ! اگر كسى چنين برخوردى با اسلام داشته باشد و به روشهاى نه‌گانه اى كه ذكر كرديم ، نظرا و عملا پابند باشد ، مىشود او را مسلمان دانست ؟ آيا مىشود ادعا كرد اين گونه افراد به نبوت و شريعت آسمانى حضرت محمد ( ص ) ايمان دارند و ممكن است اختلافات\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nفكرى و عملى ، آنان را در داخل دين اسلام همانند اختلافات ساير مجتهدين قابل قبول يا تحمل دانست ؟\r\nنگارنده فكر نمىكند ، دانشمندان متدين در اين مقام جواب مثبت داده بتوانند ، مسلما روشهاى مذكور را بيرون از دين مىدانند كه مسلما حق بجانب آنان مىباشد . در اينجا بد نيست نظر كوتاهى به اصول مذكور بيندازيم تا صحت و سقم آنها را بدانيم .\r\nدر مورد اصل اول ؛ نمىشود كه الفاظ قرآن مخلوق ذهن حضرت پيامبر ( ص ) باشد . به دلايل زير توجه كنيد :\r\nاولا ، آيات زيادى وجود دارد كه از نظر عقلى و يا علمى در سطح بسيار بالايى است كه مناسبتى با ذهن و تفكر يك مرد بىسواد و بزرگ شده در محيط خرافاتى و جاهلانه مكه مكرمه كه مركز شرك و بت‌پرستى بوده ، ندارد . اين آيات زياد است ، بطور نمونه به آيات زير توجه كنيد :\r\n1 -  قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  ( قانون عمومى تكامل اشيا )\r\n2 -  أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ  . آيه به بطلان معلول بى علت و بطلان دور اشاره مىكند .\r\n3 -  إِنَّا كُلَّ شَيْءٍ خَلَقْناهُ بِقَدَرٍ .  اين آيه در عصر ما بوسيله علوم تجربى حقيقت آن خوب فهميده مىشود .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n4 -  إِنَّ أَكْرَمَكُمْ عِنْدَ اللَّهِ أَتْقاكُمْ  .\r\n5 -  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  .\r\n6 -   إِذَا الشَّمْسُ كُوِّرَتْ . . .    وَ إِذَا النُّجُومُ انْكَدَرَتْ . . .   وَ إِذَا الْكَواكِبُ انْتَثَرَتْ  .\r\n7 -  كُلٌّ فِي فَلَكٍ يَسْبَحُونَ  .\r\n8 -  وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  . ( از يك جا شدن انسان با موجودات زنده جان كرات ديگر خبر ميدهد . )\r\n9 -  لِكُلِّ أُمَّةٍ أَجَلٌ  .\r\n10 -  اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  .\r\n11 -  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  .\r\n12 -   ن وَ الْقَلَمِ وَ ما يَسْطُرُونَ   .\r\n13 -   الَّذِي عَلَّمَ بِالْقَلَمِ عَلَّمَ الْإِنْسانَ ما لَمْ يَعْلَمْ   . ( اولين آيات نازله قرآن )\r\n14 -  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  . آياتى كه دلالت مىكند قدر و قضا و فاعليت خداوند در افعال اختيارى انسان از راه و كانال اسباب و علل آنها ، منجمله اراده انسان تاثيرگزار است ، و از قبيل توارد علل « مستقله » بر معلول واحد نيست كه عقلا محال است ، بلكه از قبيل علل « طولى » مىباشد .\r\n15 -  فَانْفُذُوا لا تَنْفُذُونَ إِلَّا بِسُلْطانٍ  و آيات معراج .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n16 -  إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ  .\r\n17 -  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  .\r\n18 -  فَإِذا قَضى أَمْراً فَإِنَّما يَقُولُ لَهُ كُنْ فَيَكُونُ  .\r\nو آيات زياد ديگرى كه در موضوعات پيچيده و عقلى وارد شده است .\r\nو ثانيا ؛ آياتى كه مىگويد كتاب را نازل كرديم و يا بنحو ديگر به خداوند نسبت داده شده  ( ما فَرَّطْنا فِي الْكِتابِ مِنْ شَيْءٍ )  ، البته قرآن به شكل نوشته غالبا نازهل شده و اطلاق نوشته يا باعتبار نوشته بودن آيات در لوح محفوظ است و يا باعتبار نوشته نويسندگان آيات بعد از نزول بر آن حضرت ( ص ) مىباشد و در هر دو صورت ، نوشته به خداوند منسوب است و اگر الفاظ از خداوند نباشد ، نسبت آن به خداوند صحيح نبود و اين آيات زياد است .\r\n وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً  .\r\n وَ هُوَ الَّذِي أَنْزَلَ إِلَيْكُمُ الْكِتابَ مُفَصَّلًا  .  إِنَّا أَنْزَلْناهُ قُرْآناً عَرَبِيًّا لَعَلَّكُمْ تَعْقِلُونَ  « 1 »  تَنْزِيلُ الْكِتابِ لا رَيْبَ فِيهِ مِنْ رَبِّ الْعالَمِينَ    وَ الْكِتابِ الْمُبِينِ إِنَّا جَعَلْناهُ قُرْآناً عَرَبِيًّا   . . .  وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ  .   وَ الْكِتابِ الْمُبِينِ إِنَّا أَنْزَلْناهُ فِي  \r\n\r\n\r\n","description":"","footnote":"\r\n( 1 ) - يعنى ما كتاب را به شكل قرآن عربى نازل كرديم ( سوره يوسف ) دقت كنيد كه آيه چه دلالت قوى بر مطلب دارد . و شبيه آن اين آيه است انا انزلنا حكما عربيا .\r\n","page_name":" 18 ","page_number":18},
  {"content":"\r\n\r\n لَيْلَةٍ مُبارَكَةٍ  .  شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ  .   إِنَّا أَنْزَلْناهُ فِي لَيْلَةِ الْقَدْرِ   .\r\nثالثا ؛ آياتى كه قرآن و كتاب را از لوح محفوظ مىداند :\r\n1 -  وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ \r\n2 .   إِنَّهُ لَقُرْآنٌ كَرِيمٌ فِي كِتابٍ مَكْنُونٍ  \r\nو آياتى كه به عنوان عموم يا اطلاق دلالت دارد كه آيات قرآن در لوح محفوظ ثبت است .\r\n3 -   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   اگر در قرآن مجيد آيه ديگرى در محل بحث نمىبود ، همين آيه مباركه كفايت مىكرد ؛ زيرا آيه صريح است كه نطق پيامبر وحى است كه بسوى او وحى شده است ، قائلين به اينكه الفاظ قرآن از خود پيامبر است كه حسب برداشت شخصى خود بيان داشته ، بايد صراحت آيه را زير و رو كنند كه هيچ مسلمانى چنين جرئتى نمىتواند . .\r\n4 -  هذا كِتابُنا يَنْطِقُ عَلَيْكُمْ بِالْحَقِّ  ؛ اين نوشته ما است كه بر شما به حق نطق مىكند . مىبينيد كه نطق را به نوشته خود نسبت مىدهد .\r\n5 - آيات بسيارى كه نسبت قول و گفتن را به خدا نسبت مىدهد .\r\n6 - آياتى كه مىگويد كسى مانند قرآن يا يك سوره آن را آورده نمىتواند . بنابر اين كه قرآن به معناى قرائت شده باشد .\r\n7 -   إِنَّهُ لَقَوْلُ رَسُولٍ كَرِيمٍ ذِي قُوَّةٍ عِنْدَ ذِي الْعَرْشِ مَكِينٍ   .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبه هر حال قرآن لفظ و معناى او از جانب خداوند است و همانگونه كه معروف و مستدل است فصاحت قرآن از قدرت بشر بيرون بوده و معجزه است . بنابر اين الفاظ قرآن خدايى است چون فصاحت از صفات الفاظ و عبارات است .\r\nدر پايان خوانندگان عربىدان را به مطالعه احاديث نبوى در كتب حديثى ارجاع مىدهم تا الفاظ و عبارات و جملات كلام آنحضرت را زياد مطالعه كنند سپس بين آن كلام و آيات قرآن مقايسه نمايند تا بدانند كه قرآن از كلام پيامبر نيست .\r\nدر مورد اصل دوم ، اولا مىگوييم : كه قرآن همه‌اش كلام آفريدگار جهان و انسان است كه به همه چيز تا ابد دانا و بر همه چيز توانا مىباشد و احتياجى به قرائتهاى مختلف و يا تاويلات اين و آن خصوصا مرعوبين فرهنگ مادى ندارد .\r\nو ثانيا قرآن بر اساس قواعد لغت عرب و ظهورات لفظى در عصر رسالت بايد تفسير و تبيين گردد و نيز اعتبار قرايب لفظى و عقلى - عقل نظرى و عملى - در تفسير عده‌اى از آيات مفيد و حتى لازم است و اين امور در قرائت هر متن بر اساس روش عقلايى لازم است ، تا به مقصود صاحب كلام بطور صحيح برسيم .\r\nثالثا ، اينكه مىگويند فهم دين در انحصار علماى دينى نيست و همه كس مىتواند قرائت خود را از آن داشته باشد ، كلام باطل و بيهوده است . فهم هر رشته نظرى در عين حالى كه در انحصار كسى نيست\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nولى قهرا مخصوص به متخصصين آن رشته است و آنانيكه تخصص ندارند ، نمىتوانند در آن رشته اظهار نظر كنند ؛ مانند اينكه بقالها در طب و زرگرها در فزيك و مس‌گرها در روانشناسى و يا دانشمندان يك رشته در رشته ديگر كه فاقد تخصص در آن مىباشند - اظهار نظر كنند . جمعى كه در يك رشته از علوم تجربى و يا علوم انسانى تخصص دارند ، امروز در اصول عقايد اسلامى يا در تفسير و يا در فقه و يا در ساير علوم اسلامى اظهار نظر مىكنند كه هم خود گمراه مى شوند و هم جمعى ديگر را به بىراهه مىببرند .\r\nمسلمانان خردمند نبايد در اين فهم دين گول اين دسته مغرور را بخورند تا از دين خدا بدور نروند و بايد از متخصصين فاضل و متبحر دينى ، دين را بفهمند . گاهى همين دسته مغرور ، از قرآن و يا فقه و يا حديث مطالبى را استنباط مىكنند كه واضح البطلان است و قلب و قالب دين از آن بيزار است و اسفناك‌تر اينكه جمعى از محصلين غافل هم از آنان پيروى مىكنند كه استاد ما مثلا در فزيك ماهر است و بايد نظر او را در امور دينى پذيرفت ! ! مسلما اين عده از محصلين روز قيامت سخت پشيمان خواهند شد .\r\nخلاصه حرف ما در اصل اول و دوم اين شد كه الفاظ قرآن و معانى آن هر دو از جانب خداوند است ، و در قرآن و حديث چيزى از دستورات شرعى مخصوص يك عصر نيست . و رد كردن دستورى از دين ببهانه اختصاص آن به عصر رسالت و يا تاريخ گذشته ، رد دين است و قرآن\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمىفرمايد :  إِنَّ الَّذِينَ يَكْفُرُونَ بِاللَّهِ وَ رُسُلِهِ وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ وَ يُرِيدُونَ أَنْ يَتَّخِذُوا بَيْنَ ذلِكَ سَبِيلًا  . . . ( النساء ، 150 ) ؛ آنانيكه به خدا و رسولان او كافر مىشوند و مى خواهند كه بين خدا و رسولان او جدايى بيندازند و مىگويند ببعضى ايمان مىآوريم و به پاره‌اى كفر مىورزيم و مىخواهند بين اينها راهى را اختيار كنند .\r\nمسلمان اگر بخواهد بدين خود وفادار بماند بايد همه دستورات قرآن را بپذيرد و احكام رسول اكرم ( ص ) را به هيچ بهانه‌اى رد نكند و بداند كه اطاعت از رسول خدا اطاعت از خود خداوند است . بدترين وسوسه مهلك اينست كه قسمتى از دستورات قرآن و يا رسول خدا را به بهانه كهنه شدن رد كنيم و به همين سادگى از دين خدا خارج شويم . تعدد قرائات در متون اسلامى ، بهانه‌اى براى كوبيدن دين به نام دين است هر كس هر نظر غير دينى داشته باشد بنام قرائت جديد از دين آن را بدون قواعد لغوى و ظهورات لفظى و قراين عقل نظرى و عملى به قرآن و حديث نسبت مىدهد و بخاطر آن نصوص دينى را تاويل مىبرد و بدين طريق ، دين را از محتوايش خالى مىكند و همانند جمعى از مدعيان تصوف ، دين را به وسيله تأويلات افسانه‌اى و خرافى ( تعدد قرائات امروزى ) ويران مىسازد . بلى عقل يكى از دلايل\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nفقه ما مىباشد « 1 » دليل قاطع عقلى حجت است و اسلام به عنوان دين خدا ، عقلانيت را مىپذيرد ، ولى نبايد بعمد و يا اشتباه عقلانيت را به گمانه‌زنيهاى ضعيف به كار گرفت تا احكام قطعى شرعى را منكر شد .\r\nتعدد قرائات نيرنگى است كه تنها در متون دينى راه انداخته شده تا به آسانى آن را بدور اندازند و گرنه ندر موارد متون كتب علمى و فلسفى و قوانين اساسى و مصوبات سازمان ملل و حكومتها و متون تاريخى و اسناد رسمى و قضايى ، هيچ خبرى از آن نيست ، و اين موضوع بسيار در خور توجه مىباشد . و اصل اين نيرنگ از غرب است كه از دين بى محتوى و مخالف عقلانيت مسيحيت سر زده شده‌اند و فكر مىكنند اسلام هم همانند مسيحيت است كه چيزى براى بشريت ندارد .\r\nكسانى كه احكام دينى را بر اساس فرهنگ غربى ( اعلاميه جهانى حقوق بشر ، حقوق زن و امثال آنها ) مىسنجند و عقلانيت را در موافقت احكام دين با فرهنگ مادى غرب مىدانند ، متعلق به يكى از دو دسته‌اند ؛ يا ضعيف الايمان‌هايى هستند كه صنعت غرب قلبهاى آنان را ربوده و مى پندارند كه همه عادات و رسومات مورد پذيرش غربيها واجد عقلانيت است و بيرون از آن مخالف عقلانيت . ما از تفكر اين خودباخته‌گان متاسفيم و آرزو داريم كه اينان مطالعات عميقى در فرهنگ غرب انجام دهند تا بدانند كه فرهنگ مادى مذكور جز غرور و\r\n\r\n\r\n","description":"","footnote":"\r\n( 1 ) - جمعى از اهل سنت بجاى عقل ، قياس ظنى را دليل قرار داده‌اند .\r\n","page_name":" 23 ","page_number":23},
  {"content":"\r\n\r\nزورگويى و خشونت و استعمار و استثمار چيزى ندارد و دنياى قرن بيست و بيست و يك ( قرن فعلى ) اگر دچار جنگهاى محلى و قاره‌اى شده و اگر امنيت روز به روز ضعيف‌تر شده و جاى خود را به خشونت و دلهره و پريشانى افكار مىدهد ، همه آنها از آثار همين فرهنگ مادى است كه علة العلل بدبختيهاى جهان معاصر است .\r\nتا زمانيكه يك فرهنگ سالم آسمانى بر بشر حكومت نكند ، هيچگاه بشر در روى كره زمين به سعادت مطلوب خود نخواهد رسيد . « 1 »\r\nو يا از مزدبگيران بيگانگان هستند كه وسايل كار آنان به وسيله امكانات مادى بيگانگان مذكور مهيا شده و همه نام و نان آنان از همين راه تأمين مىشود و يك شبه از كنج گم‌نامى به صدر شهرت رسيده‌اند .\r\nدر كشور ما پس از طالبان دهها روزنامه و هفته‌نامه و مجله و راديو و تلويزيون ناگهانى به فعاليت آغاز كردند ، كه بطور قطعى منبع اكثر آنها دالرهاى غربيها بود ، و از جانب ديگر شراب‌فروشيها و فاحشه‌خانه‌ها در كابل و چند ولايت ديگر بوجود آمد كه هر عاقل مىداند كه فلسفه وجودى آنها چه بوده است و از جانب ديگر تبليغ مسيحيتى كه در خود غرب منزه شده در كشور ما و عراق رواج يافت ، و همه اينها را مظاهر تهاجم فرهنگى مادى غرب است .\r\n\r\n\r\n","description":"","footnote":"\r\n( 1 ) - به كتاب‌هاى فوايد دين در زندگانى و دين زندگانى و نقش اسلام در قرن حاضر كه از قلم نويسنده اين كتاب است مراجعه كنيد .\r\n","page_name":" 24 ","page_number":24},
  {"content":"\r\n\r\nاين تهاجم نه قانون اساسى كشورهاى محتاج و فقير شراق را مى شناسد و نه تصميمات و تصويبات قوه مقننه و قوه مجريه و قوه قضائيه را ، و نه استدلال و عقلانيت را گوش مىدهند ، تنها حرف متحد المآل آنان اين است كه اگر چنين نشد ما كمكهاى خود را قطع مىكنيم و بدتر اينكه مسئولين بالاى دولتى را بدورى از منصب آنان تهديد مىكنند و بدين ترتيب ، استقلال سياسى و حاكميت ملى را لگد مال مىنمايند و نتيجه آن پيروى مسئولين دولتى از دستورات آنان خواهد بود .\r\nاصل سوم : اگر اين اصل مانند بعضى اصول ديگر در كلمات بعضى از مدعيان روشنفكرى و اصلاح‌طلبان داخلى به صراحت بيان نشده باشد ، مراد همانست كه گفتيم ؛ زيرا مخالفت با احكام شرعى و فقهى مخصوص به مواردى است كه با فرهنگ غربى مخالفت داشته باشد و نه در خارج آن موارد ، و اگر موردى پيدا شود استثنايى خواهد بود كه نگارنده آن را نديده است . من اين جملات را براى اطلاع و بازگشت اين دو دسته ( خودباختگان و خودفروختگان ) بيان نمىكنم كه زحمت بيهوده است ، بلكه هدف من بيدار ساختن افكار جوانان كشور است كه از نظر عاطفى دوستداران دين و استقلال سياسى كشور و حاكميت ملى و استقلال فكرى هستند ، ولى از نظر معلومات به حدى نيستند كه بتوانند بمبارزه فكرى و منطقى در مقابل دو دسته مذكور بدفاع برخيزند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدسته دوم از اين دو دسته هميشه در اقليت هستند ولى به پشتيبانى مادى و سياسى بيگانگان ، پررو و بىپروا مىشوند و با زبان دراز به دروغبافى و هوچىگرى و كوه را كاه و كاه را كوه ساختن مهارت دارند ، مگر جوانان متدين ما بايد از آنان نترسند كه به جز شعار دادن هيچ دليل منطقى ديگرى ندارند و از نظر اعتقاد ، ميان خالى و عقده‌اى و بيچاره‌اند و اين نصيحت قرآن را هميشه بخاطر داشته باشيم كه :\r\nمردم بىعقيده و بىهدف شما را ( از نظر فكرى ) سبك نسازند . « 1 »\r\nاصل چهارم ؛ بىدينى مدرن ، بطلانش از توضيحات گذشته روشن شد و فهميديم كه قرآن براى هدايت همه انسانها تا روز قيامت و انقراض زندگانى در كره زمين نازل شده است ، و كسى كه بخواهد مسلمان بماند ، بايد همه آيات قرآنى را بپذيرد و بدستورات آنها در مرحله اعقتاد و عمل ملتزم باشد . ولى خوب است كه در اين جا به يك بحث مصداقى بپردازيم : جمعى از همين عناصر سرگردان مىگويند قرآن در آياتى زن و مرد هر دو را انسان مىداند و در انسانيت آنان هيچ تفاوتى را نمىپذيرد و مضمون اين آيات صحيح و مورد قبول همه و از مسلمات است ، ( به اصطلاح از محكمات است )\r\nولى در مقابل آن آيه‌اى است كه مى گويد  الرِّجالُ قَوَّامُونَ عَلَى النِّساءِ  . . . مردان ( در زندگانى زناشويى ) بر زنان ( خود ) سرپرست مىباشند ،\r\n\r\n\r\n","description":"","footnote":"\r\n( 1 ) -  وَ لا يَسْتَخِفَّنَّكَ الَّذِينَ لا يُوقِنُونَ . \r\n","page_name":" 26 ","page_number":26},
  {"content":"\r\n\r\nبخاطر برترى كه بعضى بر بعضى ديگر دارند و به علت نفقه دادن مردان از اموال خود ( براى زنان‌شان . ) اين عده ادعا دارند كه مضمون اين آيه براى عصرهاى گذشته خوب بوده كه زنان فاقد تجربه و علم و هنر بوده و در كنج خانه اقامت داشتند . ولى در عصر حاضر كه اوصاف مذكور تغيير كرده ، ديگر سرپرستى و برترى جنسيتى مفهومى نخواهد داشت . لذا بايد اين آيه مباركه در محدوده تاريخى مطالعه شود ، و امروز آن را در همان محدوده مذكور گذاشت . به همين سادگى آيه قرآن را با همان دو دليلش بدون تدبر رد مىكنند تا در زن‌سالارى غربى مبالغه ديگرى افزوده گردد و وجدان پاك و روشن اين پيروان فرهنگ مادى ( چه خودباخته و چه خودفروخته « 1 » ) آسوده گردد و به عنوان روشنفكر ، شب بخواب آسوده بروند !\r\nشكى نيست كه زن و مرد هر دو در اصل انسانيت و حقوق انسانى شريك مىباشند و هيچ تفاوتى ندارند . چنانچه شكى نيست كه مرد مرد است و زن نيست و زن زن است و مرد نيست . و شكى نيست كه زن و مرد در جمله‌اى از امور فريكى و روانى مختلف‌اند و همين امور مىتواند سبب تفاوت پاره‌اى از احكام شرعى گردد و اين تفاوت هيچ ربطى به انسانيت آنان ندارد . چه مشكلى دارد كه سرپرستى\r\n\r\n\r\n","description":"","footnote":"\r\n( 1 ) - بعلاوه عده معدودى از كج‌سليقه‌هاى مسلمان كه دسته سوم را تشكيل مى دهند .\r\n","page_name":" 27 ","page_number":27},
  {"content":"\r\n\r\nمنزل در زندگانى زناشويى بخاطر قدرت و توانايى فزيكى مرد مثلا ، و وجوب نفقه زوجه بر شوهرش ( مانند غذا و لباس و خانه و دوا در موقع مرض و غيره ) بر عهده شوهر قرار گيرد ؟ و چه تفاوتى بين عصر رسالت و صد قرن بعد وجود دارد ؟ هر چند دو جنس در انسانين مساوى باشند .\r\nاساسا تفاوت‌هاى تكليفى و حقوقى منحصر به دو جنسيت زن و مرد نيست ، بلكه در بين افراد يك جنس نيز روى حالاتى عارضه نيز ، احكام شرعى و قانونى ( در همه كشورها ) تفاوت پيدا مىكند و كسى بر آن ايرادى نمىگيرد ، بلكه بناى عقلا در همه جا و همه وقت بر آن جارى مى باشد .\r\n1 - حالت عدم بلوغ شرعى و يا قانونى ؛ مثلا جوانان 71 ساله و تحصيل يافته از راى دادن در انتخابات قانونا محروم هستند . نابالغان حتى يك ماه قبل از بلوغ ، از نفوذ معاملات‌شان محروم مىباشند و اين ولى قهرى يا قانونى او مىباشد كه إعمال ولايت مىكند و سرپرستى نابالغ را به عهده مىگيرد . و نيز اين دسته ( نابالغان ) از مجازات كلان سالان معاف مىباشند . گاهى اطفان نزديك به بلوغ از نظر فكرى از پير مردان 07 و 08 ساله فهم و هوش برترى دارند ، ولى مع الوصف قوانين دولتها اولى را محروم و دومى را در راى دادن و تصرفات مالى مستحق مىدانند .\r\n2 - جنون و فقدان عقل كه باعث محدوديت تصرفات او مىشود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n3 - سفه و كم‌عقلى .\r\n4 - مفلس كه صاحبان ديون ممنوعيت او را از تصرفات مالى مطالبه مىكنند .\r\n5 - متخلفين كه آزادىشان سلب و طبق قانون روانه زندان مى شوند . و گاهى محكوم باعدام مىگردند .\r\n6 - فاقدين بعضى از شرايط كه حق تصدى رياست جمهورى و يا وكالت پارلمان را ندارند .\r\n7 - فقدان تخصص كه موجب حرمان از رسيدن به تعدادى از پستهاى دولتى مىگردد .\r\n8 - فاقدين مدرك رانندگى از رانندگى ممنوع هستند هر چند كه رانندگى را هم بلد باشند .\r\n9 - جلوگيرى از سفر شهروندان بخارج از كشور كه گذرنامه ندارند .\r\nو جلوگيرى از ورود مسافرين هر چند كه جان‌شان از مريضى در خطر باشد و يا از بازرگانان مهم باشند ، بدون تحصيل ويژه از سفارت كشور مقصد .\r\n10 - عدم استحقاق مردها براى حضانت اطفال شيرخوار به علت نقص فزيكى آنان براى شير دادن .\r\n11 - عدم جواز تعدد شوهر براى زنان كه اختلاط منى مردان در رحم يك زن موجب سرطان رحم و يا مرض ايدز مىگردد .\r\n12 - جلوگيرى از مصارف مالكين اموال در فرض اسراف‌كارى .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n13 - تكليف مرد به دادن نفقه فرزندان عاجز از كسب و نفقه زوجه .\r\nدر فرهنگ مادى امروز نفقه زن شوهردار به عهده خود زن است ، لذا زنان مجبوراند براى تحصيل نفقه حتى در ميدانهاى جنگ بر خلاف روح لطيف خود بروند خبرگزاريها گزارش كردند كه جمعى از زنان امريكايى كه براى كسب مال در جنگ عراق شركت كرده بودند ، وقتى به وطن خود برمىگشتند باردار بودند و اطفال نامشروع را در شكم داشتند ! ! !\r\nحتى زنان امريكايى در موقع انجام وظيفه - بقول خبرگزاريها - مورد تجاوز نظاميان مرد خود امريكا قرار گرفته‌اند و تتبع مزيد در قوانين وضعى كشورها و در احكام شرعى احتمالا موجب پيدا شدن موارد زيادى همانند مواردى كه ذكر شد ، گردد كه بين انسانها تفاوتهايى در تكليف و حقوق گردد ، كه هيچ كس آنها را مخالف انسانيت انسانها نمىدانند . ولى دولتهاى غربى و دسته‌جات سه‌گانه ( خودفروخته‌ها ، خودباخته‌ها ، و كج‌سليقه‌هاى ) داخلى تنها در موارد موضوعات كه با تهاجم فرهنگى غربى ارتباط دارد داد و فغان مىكنند كه بايد به حال آنان تأسف خورد .\r\nاصل پنجم بىدينى مدرن ، كه ميزان رد و قبول احكام اسلامى را حقوق بشر و حقوق زن و در كل فرهنگ مادى مورد پذيرش غربيها مىدانند واقعا تعجب‌آور است ، كه انسان نمىداند بر آن بخندد و يا براى بدبختى طرفداران غرب گريه كند ؟\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدر احوال شخصيه شيعه در ماده‌اى ، يك حكم فقهى متفق عليه بين مسلمانها ذكر شده بود كه در فرض علاقه شوهر به آميزش جنسى ، بر زن واجب است تمكين كند . البته اين وجوب تمكين به مقدار متعارف و به عدم عذر عقلى و شرعى و عدم شرط در موقع عقد مقيد شده است . اين ماده از نظر غرض نكاح و با توجه بوجوب همه مصارف موارد نياز زن از قبيل نفقه و لباس و مسكن و دوا و غيره مطابق شان زن و قدرت مرد ، بر شوهر هيچ اشكالى ندارد .\r\nغربيها عليه اين ماده غوغا برپا نمودند ولى مسئولان و مجريان چند تلويزيون غربى كه احتمالا شماره اين تلويزيونها به ده مىرسيد در صماحبه با من در كابل در برج حمل و ثور همه به صحت اين ماده قانع شدند و بعضى از آنان از وقوع داد و فغان سياستمداران غربى تعجب كردند ، وقتى از چندين مجريان زن اين تلويزيونها سئوال كردم كه شما به حقوق مذكور راضى هستيد ، مىگفتند بلى حقوق زن در اسلام ، در فرهنگ غربى وجود ندارد ولى اتحاديه اروپا در نامه‌اى نوشتند كه وجوب تمكين بر زن منجر به مشروعيت زنا مىشود . در غرب مادى عقد نكاح به عنوان حد فاصل بين زنا و نزديكى حلال مطرح نيست زنا و نزديكى حلال در رضائيت زن و مرد خلاصه مىشود چه عقدى وجود داشته باشد يا نه بالعكس دستورات اسلامى كه ملاك زنا و دخول حلال ، عقد نكاح مىباشد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاگر زن شوهردار برضاى خود با مرد بيگانه آميزش جنسى كند ، شوهر در حقوق غرب حق خشونت و جلوگيرى را ندارد ، منتهى اگر در محكمه آن را اثبات كرد فقط حق طلاق را دارد . ولى در اسلام اين آميزش جنسى زنا به حساب مىآيد و مجازات شديد دارد ، بهر حال جاى تعجبى از فرهنگ مادى غرب وجود ندارد . ولى در داخل كشور جمعى از بىدينان مدرن و غير مدرن كه پدران و مادران و اجداد و جدات مسلمان آنان به فرهنگ اسلامى ، زندگانى زناشويى خود را گذرانده بودند ، پس از اعتراض غربيها بخاطر خودفروختگى يا خود باختگى خود همچون مزدوران بىاراده ، صداى خود را بخاطر غربيها به اعتراض بلند كردند كه بلى اين حكم بر خلاف حق زنان است و وجوب تمكين بر زنان فلان عيب و ضرر را دارد و . . . و گويا وجوب تمكين از صدر اسلام تا كنون وجود نداشته و مخلوق الساعه مى باشد ! ! ! خودفروختگى و خودباختگى از اين بهتر نتيجه نمىدهد !\r\nبعضى در يكى از روزنامه‌هاى چپ راستى ( ! ! ) نوشتند كه روشنفكران ؟ ! ! بايد صريحا مذهب را رد كنند . اينان همان‌هايى هستند كه 180 درجه از نقطه كمونيزم به كاپيتالزم تغيير روش داده و قدر جامع آنان بىدينى و فلاكت‌بارى آنانست . يك چپى سرگردان نوشته بود :\r\nمحسنى را بخدايى قبول نكنيد ، در حالى كه حكم مذكور در فقه اسلامى از مسلمات است و راى من هيچ مدخليتى در آن نداشته است . جامعه مدنى افغانى و چند وزير كذايى براى حفظ چوكى و اثبات روشنفكرى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخود بخاطر همين ماده و ماده ديگر كه مىگويند زن بدون اجازه شوهر در حد غير متعارف و بدون عسر و حرج و بدون شرط در اول عقد ، نبايد كه از خانه بيرون رود ، قانون احوال شخصيه را طالبانيزم خوانده بودند ، كه من در ضمن درس عقايد در روزهاى جمعه ، جواب دندان‌شكنى به آنان دادم كه تلويزيون آن را پخش كرد .\r\nبدبختى وزيران ناكام در انجام وظايف خويش ، اينست كه خود آنان احوال شخصيه شيعه را در كابينه تصويب كرده بودند ، وقتى غربيها ، اعتراض كردند اين وزيران سرگردان ، قانون مصوبه خود را نظر طالبان خواندند ، ولى حقيقت اين است كه طالبان بمراتب از اين وزيران غرب زده برترى دارند طالبان داراى اعتقاد ثابت بوده به هيچ حال از عقيده خود نمىگذرند و با كسى سازش نمىنمايند ، ولى اين وزيران محترم ، ابن الوقت هستند و هيچ نظر ثابت ندارند و فقط به صداى غربيها گوش مىدهند كه بايد بر حال آنان و هم‌پياله‌گان آنان گريه نمود ! در فقه اسلامى تامين نيازهاى زن بر شوهر واجب است ، و اين بزرگترين امتياز و برترى حقوق [ اسلامى 
  ] زن بر حقوق غربى زن است ، ولى غربيها نيم‌نگاهى هم به اين حق بزرگ نكرده‌اند و بطور مطلق آن را در تهاجم فرهنگى خود عليه قانون احوال شخصيه شيعه ، مغفول عنه قرار داده‌اند كه گويا چنين حقى را هرگز نديده‌اند . خودفروختگان و خود باختگان داخلى ، عين همين كار را كردند و يادى از اين امتياز نكردند ، و گويا كه از اين حكم هيچ خبرى نداشتند و ندارند ! سبحان اللّه از اين\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nتقليد صد در صد ! زن غربى براى تامين نيازهاى مادى خود كه بر شوهر خود متكى نيست ، مجبور است بهر كارى هر چند شاقه و يا مخالف روانشناسى خود ، تن در دهد و حتى در ميدان جنگ و خون ريزى حاضر شود ، چنانچه در افغانستان و عراق زنان غربى براى پول ، شركت كردند ولى روزنامه‌ها نوشتند ، موقع برگشت به امريكا زنان مذكور باردار برگشتند و حتى در حين انجام وظيفه مورد تجاوز سربازان امريكايى قرار گرفته بودند ! ! !\r\nجمع زيادى از نسل امروزى ما به بدترين نوع استعمار گرفتارند كه همان استعمار فكرى مىباشد كه حتى پس از زوال استعمال سياسى ، علاج‌پذير نيست . افغانستان و كشورهاى مشابه آن تا داراى نسلى كه متدين و مومن و اعتمادكننده به خود و داراى علوم تجربى و دينى نگردند ، ترقى نخواهند كرد و به همين فلاكت و بردگى فعلى خود باقى خواهد ماند .\r\nكشور ما يك نوع مستعمره - با استعمار جديد - است و لذا بجاى شكوفا شدن علوم تجربى ، استفاده از آزادىهاى معقول براى شكوفايى استعدادها و رفتن بسوى صنعت و زراعت علمى و عدالت اجتماعى و كرامت انسانى و استقلال واقعى سياسى ، امروز داراى شرابخانه‌ها ، فاحشه‌خانه‌ها و رسانه‌هاى صوتى و تصويرى نيمه‌سكسى و ترويج مسيحيت و اسلام‌ستيزى شده كه همه‌اش از تحفه‌هاى متحد المآل تمدن و فرهنگ مادى است . معماى حل نشده اينست كه افراد مطلوب\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنيروهاى خارجى هنوز گرفتار نشده‌اند ، توليد ترياك و مشتقات آن رو به رشد بوده امنيت عمومى با بالار رفتن تعداد سربازان غربى خراب‌تر و وخيم‌تر شده ، فقر و بيكارى همچون فساد اخلاقى دهن براى نابودى و بلعيدن ملت ما گشوده و مسلما آينده ماه ( در جمهورى دوم بعد از طالبان ) بدتر و سياه‌تر از وضع فلاكت‌بار فعلى ما ، خواهد بود .\r\n إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ .  « 1 » و يا به تعبير ديگر قرآن . . .\r\n إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً وَ كَذلِكَ يَفْعَلُونَ  .\r\nزمامداران و زورمندان ( بيگانه ) وقتى وارد قريه و كشورى شوند ( وضع امنيتى و اقتصادى و اخلاقى و سياسى ) آنجا را تباه مىسازند و عزيزان ملت آن قريه ( كشور ) را ( كه دانشمندان و وطن‌دوست و اصلاح طلب هستند ) ذليل ( و منزوى ) مىگردانند . ( و مزدوران بىهمه چيز خود را بر مردم آنجا مسلط مىگردانند . )  وَ كَذلِكَ يَفْعَلُونَ  ، يعنى اين فساد و تباهى روش همه مستعمرين گذشته و آينده است .\r\nاصل ششم : بىدينى مدرن كه بايد مواد اعلاميه حقوق جهانى بشر و علم حقوق غربى را مسلم فرض نمود كه گنجايش هيچ بحث و ترديد\r\n\r\n\r\n","description":"","footnote":"\r\n( 1 ) - خداوند حالت ( بد ) مردم را ( در همه شئون زندگانى ) عوض نمىكند تا خود آن مردم اخلاق و طرز ديد و جهان‌بينى و پرورش خود را عوض نكنند در اين آيه و آيه بعدى در متن دقت كنيد كه مطلب كليدى را بيان مىدارد .\r\n","page_name":" 35 ","page_number":35},
  {"content":"\r\n\r\nرا ندارند ، يكى ديگر از آثار فلاكت‌بار استعمار فرهنگى مىباشد .\r\nاعلاميه جهانى حقوق بشر اولين نقص آن اين است كه براى انسان مادى صرف ، حقوقى را بيان داشته كه نظر ماديين را تامين مىكند و به نظر دين‌داران جهان و فلاسفه كه انسان را مركب از ماده و روح مى دانند غلط و اشتباه است . و بر اين اساس مسلمانان جهان نمىتوانند به مواد اين اطلاعيه ملتزم بگردند و لذا كانفرانس اسلامى حقوق بشر را به نحو ديگر تبيين كرده هر چند در عمل اكثر دولتهاى كشورهاى اسلامى از ترس غربيها سخن از اعلاميه حقوق انسان غربى مىزنند و از اعلاميه كانفرانس اسلامى خود تغافل مىورزند . بهر حال همانگونه كه در بعضى از كتابهاى ديگر خود گفته‌ام ، انسان تعريف واحد متفق عليه ندارد ، و از نظر ماركسيزم و داروينسم و هندويزم و فلاسفه و ماديين و اديان بزرگ ابراهيمى جهان تعاريف مختلفى دارد و لذا نمى شود كه مسلمانان اعلاميه جهانى حقوق بشر را كه براى موجودى فزيكى فاقد روح و قطع نظر از مخلوقيت او به اراده خداوند جهان تدوين شده ، بپذيرند ، و تحميل آن بر تمام كشورها يك نوع زورگويى و تهاجم عريان فرهنگى به حساب مىآيد . و حقوق اين دو انسان تفاوتهاى زيادى دارد ، هر چند كه مشتركاتى هم دارند .\r\nتوقع از دين‌داران جهان كه براى پيروى از اعلاميه جهانى حقوق بشر دست از مقررات و دستورات دينى خود بردارند تا حدود زيادى طفلانه است كه ناشى از غرور و تكبر است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nنقص دوم اعلاميه مذكور ضعف مبانى منطقى و فلسفى مواد اين قانون است كه مقدمات و نتايج را شعارگونه مىسازد ، و حتى مواد هفتگانه مقدمه آن نيز چنين است مراد از مبانى فلسفه عليت و تاثير وجودى يك موضوع براى موضوع ديگر است مثلا آزاد آمدن افراد انسان به دنيا چه سببيتى براى برادرى آنان دارد ؟ مراد از مبنى منطقى اين است كه يك موضوع موجب علم به موضوع ديگر مىشود .\r\nبهر حال حقوق بشر غربى ايديولوژى صرف است و فاقد جهان‌بينى ، و لذا فتاوى خالى از دليل و برهان است و شعارگونه ، كه ارزشى ندارد ايديولوژى بايد بر يك جهان‌بينى عقلى مستحكم استوار باشد تا از دلايل علمى و طبيعى و روحى برخوردار گردد . البته تعرض به مواد اعلاميه مذكور به نحو تفصيل و تطبيق اين ايرادهاى كلى بر آنها وقت ديگر و فرصت ديگر مىخواهد . آنانيكه اعلاميه به اصطلاح جهانى حقوق بشر را بر همه انسانها قابل تطبيق مىدانند به ساده‌لوحى مفرط يا غرور بى جا گرفتارند و حقوق بشر بسيار لازم و مفيد است بايد همه ملتها و افراد به آن پاىبند باشند .\r\nقرآن مجيد براى انسان - قطع نظر از قوم و نژاد و زبان و منطقه او و صرف نظر از عقيده و دين او - مقامات زيادى را عطا فرموده است . كه به پاره‌اى از آنها اشاره مىشود .\r\n1 - جانشينى خداوند در روى زمين .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n2 - دارا بودن بهترين تقويم ( تن و روح ) و اين جمله به اين معنى است كه موجودى بالاتر از انسان در حلقه آفرينش الهى ، تحقق نيافته است .\r\n3 - مسجود و مورد تعظيم ملايكه است .\r\n4 - مورد تكريم آفريدگار جهان است ، مىشود كرم را به عزت و شرافت تفسير كنيم .\r\n5 - برتر از بسيارى مخلوقات جهان . « 1 »\r\n6 - مورد عنايت شديد پروردگار از ميان مخلوقات .\r\nتوضيح : قرآن پس از آنكه مراحل تكامل جنين در رحم زن را بيان مى دارد و نوبت يادآورى تعلق روح انسانى بجنين كه مىرسد ، چنين مى فرمايد :  ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ  ؛ سپس پديد آورديم او را مخلوق ديگر ( ماده بىجان بوسيله ارتباط روح او به او ، مخلوق اسرارآميزى بنام انسان شد ) پربركت و خير است خداييكه بهترين آفريدگار آن است .\r\nاين جمله اخير عنايت آفريدگار جهان را به انسان ، نشان مىدهد اين جمله در آفريدن كهكشانها ( سموات ) هم به كار نرفته است . روح ( نفس\r\n\r\n\r\n","description":"","footnote":"\r\n( 1 ) - جمع بين اين بند و بند دوم نتيجه ميدهد كه پاره‌اى از موجودات جهان ( كه طبعها زنده جان و عاقل و هوشمند هستند ) هم‌رتبه و هم‌مقام انسان ، هستند نه برتر و نه پايين‌تر ، دقت كنيد تا بتوهم تناقض بين اين دو بند گرفتار نشويد .\r\n","page_name":" 38 ","page_number":38},
  {"content":"\r\n\r\nناطقه ) انسان از كهكشانها نيز برتر است ، و كلمه احسن الخالقين ، اشارتى به احسن المخلوقين روح دارد . « 1 »\r\n7 - آنچه خداوند در زمين آفريده براى انسان آفريده است و آنچه كه در آسمانها و زمين است همه مسخر انسان است ؛ يعنى انسان به نيروى علم و استعداد شگفت خود مىتواند از مخلوقات آسمانى بهره‌بردارى نمايد و اين قدرت را خدا براى او عطا كرده است و همه چيز مورد تسخير اوست .\r\n8 - استعداد انسان به حدى است كه مىتواند براههاى زمين و آسمانها با تحصيل اسباب ، نفوذ كند . و اين مطلب يكى از دو معناى محتمل آيه سوره الرحمن است .\r\n9 - . . .   خَلَقَ الْإِنْسانَ عَلَّمَهُ الْبَيانَ   . آفرينش انسان آنقدر مهم بوده كه سوره الرحمن به آن ابتدا گرديده و از تعليم قران و بيان به او يادآورى شده و چون از بيان فرشته‌ها و جن يادآورى نشده ، معلوم مىشود بيان انسان از همه قوىتر است\r\n\r\n\r\n","description":"","footnote":"\r\n( 1 ) - يعنى از اكثر مخلوقات برتر است . و هيچ موجودى از او برتر نيست ولى مىشود پاره‌اى از مخلوقين همسان و هم‌پايه انسان باشد اثبات شئ نفى ماعدا را نمىكند دقت كنيد كه توهم منافات نكنيد .\r\n","page_name":" 39 ","page_number":39},
  {"content":"\r\n\r\n10 - معرفت و توحيد خداوند در فطرت او نهادينه شده است ،  فِطْرَتَ اللَّهِ الَّتِي فَطَرَ النَّاسَ عَلَيْها  . . . مذمتها و نكوهش‌هايى كه از انسان در قرآن مجيد شده ، مربوط به مهار نكردن غرايز و استفاده نكردن از عقل اوست .\r\nبه نظر نويسنده جمع بين حقوق بشر اسلامى و غربى ممكن نيست ، و اين مطلب به اين معنى نيست كه حقوق انسان به دو تعريف متغاير و در تمام مواد آن متباين و غير قابل جمع مىباشد ، بلكه مراد اين است كه توافق ، كامل بين آنها ناممكن است .\r\nبنابر اين غربيها بايد از غرور و لجبازى پائين آمده و بكمك دانشمندان متدين اسلامى موارد توافق را شناسائى نموده و در آنها همكارى كنند ، و در موارد اختلاف هر دسته به نظر خود عمل كنند .\r\n\r\nحقوق و مسئوليت‌هاى زنان\r\nدو نهاد از نهادهاى كشور ايران بنام ( شوراى عالى انقلاب فرهنگى و شوراى فرهنگى اجتماعى زنان ) در كتابى كه در سال 3831 به سه زبان به چاپ رسانيده‌اند از صفحه 10 تا 33 حقوق زنان را با اقسام مختلف آن به 148 حق جمع‌آورى نموده‌اند كه ما خوانندگان متتبع را به آن كتاب حواله مىدهيم كه آنها را مطالعه كنند .\r\nاصل هفتم بىدينى مدرن ، نسبت دادن سنت رسول خدا ( ص ) به كهنه شدن است كه الحاد صريح و ارتداد آشكار است .\r\nبلى ، قسمت عمده فروع عقايد و تفاصيل شريعت به احاديث معتبر نبوى ثابت شده كه به وسيله اتهام كهنه شدن سنت ، از بين مىرود .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاولا ، قرآن مجيد ، سنت شريف نبوى را حجت و معتبر و لازم الاطاعه معرفى فرموده و اين موضوع از آياتى كه اطاعت رسول را بعد از اطاعت خداوند به مسلمانان دستور داده است فهميده مىشود . و نيز آيه مباركه :  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  ؛ آنچه را كه رسول به شما ( دستور ) مىدهد بگيريد و آنچه را از آن نهى فرموده است دورى جوييد .\r\nثانيا ، قرآن مجيد رسول خدا را از سخن گفتن از راى و نظر شخصى او تبرئه فرموده و همه سخنان او را در مورد شرعيات وحى الهى اعلام داشته است .   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   .\r\nبنابر اين ، رد سنت بدون ترديد رد قرآن است ، و روش منافقانه خود فروختگان و خودباختگان بر كسى پوشيده نمىماند و تنها به پرده بردارى از چهره واقعى آنان منجر مىشود .\r\nعجيب است كه قرآن مجيد گويا تنها به همين دسته از ملحدان كه در گذشته همه امثال آنان وجود داشته‌اند « 1 » در سوره نساء اشاره مىكند :\r\n  إِنَّ الَّذِينَ يَكْفُرُونَ بِاللَّهِ وَ رُسُلِهِ وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ وَ يُرِيدُونَ أَنْ يَتَّخِذُوا بَيْنَ ذلِكَ سَبِيلًا . أُولئِكَ هُمُ الْكافِرُونَ حَقًّا وَ أَعْتَدْنا لِلْكافِرِينَ عَذاباً مُهِيناً   ( آيه 150 و 151 )\r\n\r\n\r\n","description":"","footnote":"\r\n( 1 ) - يعنى اينان بىدينان مدرن نيستند و در تاريخ جاهليت نظايرى داشته‌اند .\r\n","page_name":" 41 ","page_number":41},
  {"content":"\r\n\r\nكسانى كه به خدا و رسول خدا كفر مىورزند و مىخواهند كه بين خداوند و رسولان او تفرقه و جدايى بياندازند و مىگويند به بعضى ( از دستورات شرعى ) ايمان مىآوريم و به پاره‌اى ديگر كافر و منكريم و مىخواهند بين ( اين دو كفر و ايمان ) راهى را برگزينند .\r\nاينان به حق كافرانند و براى همه كافران عذاب توهين‌آورى آماده نموده‌ايم . باز هم تكرار مىكنيم در اين آيه دقت كنيد تا انطباق آن را بر بىدينان مدرن زمان ما ، بطور دقيق و قطعى بفهميد و به گفتار آنان گمراه نشويد .\r\nاصل هشتم و نهم كه وضع قوانين در كشورهاى اسلامى را بر مبناى اصول پذيرفته شده فرهنگ غربى لازم مىدانند ، يكى ديگر از نيرنگهاى شيطانى استعمار و تهاجم فرهنگ مادى است كه به هر وسيله و وسوسه‌اى كه شده از تقنين احكام شريعت اسلامى در شئون زندگانى ملتهاى مسلمان جلوگيرى مىكنند . خصوصا كه افراط بعضى از دولتها و نادانى جمعى از مسئولين ، بهانه‌ى خوبى بدست مزدوران غربى در كشورهاى اسلامى مىدهد .\r\nاين موضوع - جلوگيرى از تقنين احكام شرعى - از خصايص بىدينان مدرن و نقشه دولتهاى غربى در زمان ما نيست كه احتمالا از صد سال پيش آغاز يافته و قوانين موضوعه دولتهاى بىدين و يا ضعيف الايمان جاهل غالبا غير شرعى بوده و در موارد محدودى از فقه استفاده شده و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nهمين امر سبب شده كه اكثر حكومتها از ملتها و علماى دينى كه عناصر ذى نفوذ ملى بوده‌اند جدا شده‌اند . و پايگاه مهمى در ميان مردم نداشته‌اند و مجبور بوده‌اند كه بعوامل خارجى متكى باشند و استعمار و استثمار خارجيها را تقويت كنند خذلهم اللّه تعالى .\r\nمهمل ماندن احكام دينى در قوانين دولتهاى حاكم بر كشورهاى اسلامى بزرگترين عامل شكاف بين ملتهاى مسلمان و حكومت‌هاى بىدين و يا لائيك آنان است كه مفاسد زيادى را ببار آورده است .\r\nهمين حكومتهاى ذليل ، اعلاميه حقوق بشر اسلامى را از ترس دولتهاى غربى ناديده گرفته و به باد فراموشى سپرده‌اند و به امضاى خود بى اعتنا مانده‌اند . فقه جامع و مستوعب اسلامى كه از شريعت آسمانى اسلام ، سرچشمه گرفته است در نظر آنان بىارزش تلقى ميگردد ، و اقليت لائيك و يا بىدين اما فعال ، داد و فغان و هوچىگرى و دروغبافى اكثريت مسلمان را در صحنه تقنين مغلوب و مرعوب كرده اند .\r\nقانون اساسى افغانستان صد در صد اسلامى تدوين و تصويب شده است ، ولى در شرايط فعلى كسى به آن توجه نمىكند و مسئولين با كمال سادگى آن را ناديده مىگيرند و صداى اكثريت مسلمان به گوش كسى نمىرسد ، اين وضع ذلت‌بار تا كى ادامه دارد ، فقط خدا مىداند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nفايده سوم : تكفير و تكفيريها\r\nدر سنن ابو داوود از ابن عمر از رسول اللّه ( ص ) نقل كرده است :\r\nايما رجل مسلم اكفر رجلا مسلما ، فان كان كافرا ، و الا كان هو الكافر\r\n. ( ج 4 / 220 )\r\nاز چپيها و راستيهاى دشمنان اسلام كه بگذريم و از نيمه بيسوادان مذهبى و مدعيان روشنفكرى نمازخوان كه چيزى از دين نفهميده‌اند و ادعاى اجتهاد در احكام ينى را دارند و احكام شرعى را تنها به اين دليل تغيير مىدهند كه فكر ما چنين مىانديشد و چنان مىگويد و بايد دستورات دينى مطابق فكر ما باشد و بدين وسيله مسمانان ناآگاه خصوصا جوانان غافل را گمراه مىكنند ، صرف نظر كنيم ، يكدسته ديگر داريم كه جمع ديگرى از مسلمانان را از راه ديگر از دين بيرون مىدانند و فتنه بزرگى در جهان اسلام بوجود مىآورند : اينان افراطى هاى مذهبى هستند و آفتى براى دين خدا و مسلمانان . اين دسته ، تكفيريها هستند كه جماعات زيادى از مسلمانان را بخيالات باطل و غير اسلامى خود تكفير مىكنند و تنها روش مذهبى خود را حقيقت و عين دين اسلام مىدانند و خون‌ريزى را به راه مىاندازند و در دنياى فاسد امروزى ما اين دسته بگروههاى رنگارنگى در كشورهاى اسلامى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nتقسيم شده و از امكاناتى كه در دسترس آنان از منابع مختلف قرار مى گيرند فعاليت مىكنند و ضرر اينان براى مسلمانان بيشتر از ضرر تفريطكنندگان است . هر چند ضرر تفريطكنندگان براى اسلام مهم‌تر است ، ولى تعجب انسان گاهى زياد مىگردد كه امكانات مادى هر دو دسته افراطى و تفريطى - صاحبان بىدينى مدرن و تكفيريها تا حدودى - از يك جيب بيرون مىشود ! ! به هر حال خوانندگان عزيز را در اينجا به چند موضوع آشنا مىسازيم :\r\n1 - مسلمانان بعد از وفات حضرت خاتم النبيين ( ص ) روى دلايل فكرى و ذهنى و غيره نتوانستند كه اتفاق نظر خود را در تمام فروع عقايد و تفاصيل شريعت حفظ كنند ، لذا مذاهب گوناگونى در شريعت اسلامى بوجود آمد كه مشهورترين آنها مذهب چهارگانه فقهى اهل سنت و مذهب جعفرى فقهى شيعيان مىباشد و در فروع عقايد مذهب اماميه و مذهب اشعرى ( اشاعره ) و مذهب اعتزالى است . « 1 »\r\n2 - اصول دين اسلام به حمد اللّه مورد توافق همه مسلمانان جهان مى باشد و اين اصول عبارت از توحيد حق تعالى در وجود و خالقيت ، تدبير و عبادت است و نبوت انبياى گرامى از حضرت آدم ( ع ) تا\r\n\r\n\r\n","description":"","footnote":"\r\n( 1 ) - اسم اشاعره فعلا كمتر برده مىشود و ابو الحسن اشعرى شهرت سابق خود را فعلا ندارد ولى نظريات او امروز هم مورد قبول اكثريت مطلقه اهل سنت مىباشد و تنها محقيقين آنان در مواردى با پاره‌اى از نظريات او مخالفت مىكنند . معتزله در اعصار اخير در اقليت قرار دارند .\r\n","page_name":" 45 ","page_number":45},
  {"content":"\r\n\r\nحضرت خاتم ( ص ) و معاد جسمانى . هر كس اين سه اصل را بپذيرد و منكر يكى از ضروريات دين همانند نمازهاى پنجگانه ، روزه رمضان ، زكات ، حج و امثال آنها از واجبات و يا از محرمات مانند ؛ زنا ، لواط ، سرقت ، دروغ ، ظلم ، غصب و نظاير آنها نباشد « 1 » مسلمان مى باشد . و اختلافات واقعه بين مذاهب اسلامى منجر به كفر نمىشود ، به اين چند حديث كه از طريق صحابه رسيده است توجه كنيد :\r\n1 - بخارى در كتاب مواقيت الصلاة - باب « منيبين اليه . . . » در حديثى نقل مىكند كه رسول خدا ( ص ) به وفد عبد القيس فرمود :\r\nامركم باربع و انهاكم عن اربع ، الايمان باللّه ، ثم فسر لهم : ( شهادة ان لا إله الا اللّه و انى رسول اللّه و اقام الصلاة و ايتاء الزكاة و أن تودوا لى خمس ما غنمتم . . . )\r\nدر اين حديث ، آنحضرت ( ص ) ايماان را به گواهى دادن به اينكه معبودى جز خداوند نيست و اينكه من فرستاده او مىباشم و بر پا داشتن نماز ، دادن زكات و دادن خمس - پنج يكه - غنيمت ، بيان فرموده است و اين حديث برقم 53 ، 87 ، 523 ، 1398 ، 3095 ، 3510 ، 4368 ، 4369 ، 6176 ، 7266 ، 7556 ، كتاب بخارى به نحوى تكرار شده است . و\r\n\r\n\r\n","description":"","footnote":"\r\n( 1 ) - جمعى مجرد انكار ضرورى را موجب كفر دانسته‌اند و جمع ديگرى آن را مشروط به استلزم تكذيب حضرت پيامبر ( ص ) نموده و گفته‌اند كه انكار يكى از ضروريات دينى گاهى موجب كفر مىشود كه از لازمه آن تكذيب آنحضرت ( ص ) لازم آيد .\r\n","page_name":" 46 ","page_number":46},
  {"content":"\r\n\r\nمسلم آن را در صحيح خود در باب 6 كتاب ايمان ( ص 69 ) به شش سند با اختلافى در الفاظ نقل كرده است .\r\n2 -\r\nعن ابن عمر : ان رسول الله قال : « امرت ان اقاتل الناس حتى يشهدوا أن لا إله إله اللّه و ان محمد رسول اللّه و يقيموا الصلاة و يؤتوا الزكاة فاذا فعلوا ذلك عصموا منى دماءهم و اموالهم الا به حق الاسلام و حسابهم على اللّه\r\n( رواه البخارى برقم ، 25 ) ؛ مامور شده‌ام كه با مردم بجنگم تا گواهى دهند كه معبودى جز اللّه نيست و اينكه محمد رسول خدا است و اينكه نماز بخوانند و زكات را ادا نمايند ، وقتى چنين كردند ، خون‌ها و مال هاى آنان از جانب من محفوظ ميگردد ، مگر به موجب احكام ديگر اسلامى و حساب‌شان بر خداوند است .\r\n3 -\r\nعن ابى هريره : قال : كان النبى بارزا يوما للناس فاتاه جبرئيل فقال :\r\nما الايمان ؟ قال : الايمان أن تؤمن باللّه و ملائكة و بلقائه و رسله و تومن بالبعث . قال و مالاسلام ؟ قال : الاسلام ان تعبد اللّه و لا تشرك به و تقيم الصلاة و تودى الزكاة المفروضة و تصوم رمضان . . .\r\n( البخارى كتاب الايمان برقم 50 ) جبرئيل از آنحضرت از ايمان پرسيد ؟ فرمود كه به خدا و فرشتگان و به لقاى او و فرستادگان او ايمان بياورى ، پرسيد اسلام چيست ؟ آنحضرت فرمود ، اسلام آن است كه خدا را بپرستى و به او شرك نياورى و نماز را برپا دارى و زكات فرض را بپردازى و رمضان را روزه بگيرى . الحديث\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n4 -\r\nعن عمر بن الخطاب . . . و قال ( اى جبرئيل ، كما صرح به فى آخر الحديث ) : يا محمد اخبرنى عن الاسلام ، فقال رسول اللّه ( ص ) الاسلام ان تشهدان لا إله الا اللّه و ان محمد رسول اللّه و تقيم الصلاة و تؤتى الزكاة و تصوم رمضان و تحج البيت ، ان استطعت اليه سبيلا قال : صدقت ، قال فتعجبنا له ، يساله و يصدقه ، قال فاخبرنى عن الايمان ، قال : أن تؤمن باللّه و ملائكئه و كتبه و رسله و اليوم الاخر و تؤمن بالقدر خيره و شره . . . رواه مسلم فى صحيحه فى اول باب الايمان و الاسلام و هو اول الكتاب\r\n. آنچه كه از اين حديث طويل مقصود است جملات زير است كه آنحضرت ( ص ) در جواب جبرئيل فرمود : اسلام اين است كه شهادت بدهى كه معبوى جز خداوند نيست و محمد رسول خدا است و نماز را برپا بدارى و زكات را بپردازى و رمضان را روزه بگيرى و حج خانه ( كعبه ) را بجا آورى اگر توانايى آن را داشته باشى . ايمان اينست كه به خدا و ملائكه او و كتابهاى او و رسولان او و روز ديگر ( قيامت ) ايمان بياورى و به قدر ايمان بياورى بخير و شر آن . اين حديث در كتا مسلم به چهار سند نقل شده است . و نيز حديث سابق كه از بخارى نقل شد مسلم نيز آن را به شماره عمومى ( 9 ) و ( 10 ) با اختلاف در الفاظ و ترتيب نقل نموده است . در باب 4 كتاب الايمان صحيح مسلم هفت روايت وجود دارد كه بيابانىاى از آنحضرت ( ص ) از آنچه كه او را به بهشت نزديك و از آتش دور مىكند ، پرسيد ، آن حضرت ( ص ) فرمود :\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nخدا را مىپرستى ، براى او شريك قرار نمىدهى ، و نماز را برپا مى دارى ، زكات را مىپردازى و رحم را پيوند مىكنى . اين حديث سه سند دارد . در پايان حديث سوم مىفرمايد : اگر به آنچه كه ( اين مرد ) امر شد عمل كند ، داخل بهشت مىشود . در حديث چهارم اقامه نماز ، اداى زكات و روزه رمضان اضافه شده است .\r\nدر حديث پنجم باب مذكور ( ص 68 ) كنعان بن قوقل بعرض رسانيد ، به من خبر بده وقتى نماز مفروضه را بخوانم ، حرام را حرام بدانم و حلال را حلال بدانم ، آيا داخل بهشت مىشوم ؟ فقال النبى ( ص ) نعم .\r\nاين حديث سه سند دارد با اختلافى در الفاظ . در سند اخير ، راوى مى گويدو اللّه لا ازيد على ذلك شيئا .\r\nدر باب 5 ، در بيان اركان اسلام و ستونهاى آن چهار حديث آمده است .\r\n1 -\r\nابن عمر عن النبى ( ص ) : بنى الاسلام على خمسة . . .\r\nاسلام بر پنج چيز ساخته شده ؛ بر اينكه خداوند يگانه شناخته شود ، برپا داشتن نماز ، دادن زكات ، روزه رمضان و حج . . . ( مسلم 69 )\r\n2 - و عنه عن النبى ( ص ) : اسلام بر پنج ( اصل ) استوار شده : كه خداوند پرستيده و به غير او كفر ورزيده شود ، بر اقامه نماز ، تاديه زكات و حج بيت و صوم رمضان .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n3 - حديث سوم شبيه حديث دوم است . و مفاد حديث چهارم نيز قريب بما قبل است . ظاهرا حديث چهارم كه عبد اللّه در آن از لزوم غزو طفره مىرود در زمان خلافت حضرت بوده است .\r\nباب 8 از كتاب ايمان ، صحيح مسلم :\r\n1 -\r\nعن ابى هريره . . . قال رسول اللّه ( ص ) امرت ان اقاتل الناس حتى يقولوا : لا إله الا اللّه ، فمن قال لا إله الا اللّه عصم منى ماله و نفسه الا بحقه و حسابه على اللّه\r\n( ص 72 )\r\n2 -\r\nو عنه و يحيى عن جابر عن رسول اللّه ( ص ) : امرت ان اقاتل الناس حتى يقولوا لا إله اللّه : فاذا قالوا لا إله الا اللّه عصموا منى دماءهم و اموالهم الا بحقها و حسابهم على اللّه . . .\r\n( ص 73 ، برقم 35 )\r\n3 -\r\nعن ابن عمر قال رسول اللّه ( ص ) امرت ان اقاتل الناس حتى يشهدوا ان لا إله اللّه و ان محمدا رسول اللّه و يقيموا الصلاة و يؤتوا الزكاة ، فاذا فعلوا عصموا منى دماوهم و اموالهم الا بحقها و حسابهم على اللّه\r\n( برقم ، 26 )\r\n4 - عن ابى مالك عن ابيه عن رسول اللّه ( ص ) : هر كس لا إله الا اللّه را بگويد و به چيزى كه از غير خدا پرستيده مىشود كافر گردد ، مال و خونش حرام مىشود و حساب او بر خداوند است . برقم 37 .\r\nدر باب 10 كتاب الايمان ، صحيح مسلم :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n1 - عثمان از آنحضرت نقل مىكند : هر كس بميرد در حالى كه ميداند معبودى جز اللّه نيست ، داخل بهشت مىشود . ص 74 ، برقم 26 و له سند آخر .\r\n2 -\r\nو عن ابى هريره بسندين فى حديث آخره : فقال عند ذلك اشهد ان لا إله الا اللّه و انى رسول اللّه ، لا يلقى اللّه بهما عبد غير شاك فيهما الا دخل الجنته\r\n. ص 74 ، برقم 27 .\r\n3 - عباده بن صامت از آنحضرت نقل مىكند : كسى كه بگويد شهادت مىدهم كه معبودى جز خداى وحده لا شريك له نيست و اينكه محمد بنده و رسول اوست ، اينكه عيسى بنده خدا و پسر كنيز او و كلمه او كه بسوى مريم او را القا فرموده ، روحى از اوست و اينكه دوزخ و بهشت حق است خداون او را از درى از درهاى هشتگانه بهشت كه خواسته باشد ، داخل مىكند . ص 75 ، به شماره عمومى 28 .\r\n4 - از ضابحى از عباده فرزند صامت كه در مرض موت خود از آنحضرت ( ص ) نقل نموده كه فرموده است ؛ كسى كه شهادت بدهد كه معبودى جز خدا نيست و اينكه محمد فرستاده اوست ، خداوند آتش را بر او حرام مىفرمايد . ص 75 ، به شماره 29 .\r\n5 - در آخر حديث عتبان آمده است كه آنحضرت فرمود : آيا شهادت نمىداد كه خدايى جز اللّه نيست و من رسول خدايم ؟ عرض كردند او شهادت ميداد ، لكن در دلش اعتقادى به آن نداشت . فرمود :\r\nهيچ كسى شهادت نميدهد كه معبود جز اللّه نيست و اينكه من\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nرسول اويم كه بدوزخ برود و يا آتش او را بخورد . ص 77 ، شماره عمومى 54 .\r\nباب 11 از ابواب كتاب ايمان ، صحيح مسلم :\r\n1 - عباس بن مطلب از رسول خدا ( ص ) شنيده است كه ايشان فرموده ست : مزه ايمان را چشيده است كسى كه راضى باشد ، خداوند رب اوست و اسلام دين او و محمد رسول اوست . ص 77 به شماره 56 .\r\nفى صحيح البخارى عن محمود عنه ( ص ) : فان اللّه قد حرم على النار من قال لا إله الا اللّه ينبغى بذلك وجه اللّه\r\n( رقم الحديث 415 ) .\r\nاين گونه احاديث و احاديثى كه اين معنا را به الفاظ مختلف و مضامين متفاوت ، بيان كند زياد است . هرگاه كسى بخواهد ، مضامين همه اينها را جمع و تحقيق كند ، محتاج به تأليف كتابى مىباشد .\r\nنگارنده به خواننده هوشمند و دانشمندان توصيه مىكند كه يك بار ديگر با دقت و تعمق اين احاديث را بخواند ، تا بدبختى و گمراهى و دورى تكفيريها از اسلام و سنت حضرت رسول خدا ( ص ) را بدرستى درك كند ، تا بداند كه خير او و همه مسلمانان در دورى از اين دسته و از نظريات آنانست و اينكه تكفيريها عمدا و تعصبا و يا جهلا و غباوة از سنت شريفه رسول خدا ( ص ) بدور هستند و موجب گمراهى مسلمانان ناآگاه مىشوند و آنان را به خون‌ريزى و دشمنى با مسلمانان ديگر تشويق مىنمايند . اين دسته تكفيريها كه غالبا در\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nپاكستان درس كمى خوانده‌اند ، و برداشت ناقصى از اسلام دارند . هر كسى را كه با آنان موافق نباشند بىحساب و بىدليل ، بلكه مخالف شرع تكفير مىكنند ، در حالى كه خود از اسلام ، اطلاع كافى ندارند ، و اگر در جامع الازهر مصر درس صحيح مىخواندند ، چنين فتاوى باطل صادر نمىكردند .\r\nتكفيريها در دام يك مغالطه عجيبى گرفتاراند ، يك مطلبى را از يك آيه و يا حديث به برداشت خود استنباط مىكنند ، بعد مىگويند ؛ مخالفان اين نظريه ، منكران قرآن و سنت رسول اللّه ( ص ) هستند و لذا كافر مى باشند ! ! اين غافلان نمىدانند كه همه مسلمانان قرآن مجيد و سنت آنحضرت ( ص ) را صد در صد حجت و لازم الاجرا مىدانند ، ولى آنان به دلايل معتبر و با فكر قوىتر و با ملاحظه همه دلايل ديگر ، نظريه و استنباط تكفيريها را باطل مىدانند و اينان از تكفيريها از نظر علم و ديانت و تقوى بمراتب بهتراند .\r\nراه عاقلانه و شرعى اينست كه اولا آنانى كه بدرجه استنباط و اجتهاد نرسيده‌اند حق فتوا دادن - تا چه رسد به تكفير مسلمانها - را ندارند كه افتراى بر خداوند و رسول اوست . و ثانيا مجتهدين بايد راى خود را بهتر بدانند ، نه اينكه آراى ديگران را باطل و مخالف اسلام بدانند كه نظر ديگران مخالف نظر من و دسته من مىباشند .\r\nتكفيريها واقعا به امت اسلامى و جهان اسلام خيانت مىكنند . به اندك اختلاف نظرى ميليونها مسلمان را تكفير مىكنند و چنانچه هر دسته ،\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمخالفين نظر خود را تكفير كنند و مسلمانان به تكفير همديگر مشغول شوند ، چه بدبختىاى دامن‌گير جهان اسلام مىشود و به چه سرعت دشمنان اسلام بر همه مسلمانان مسلط مىگردند و دين اسلام را از بين مىبرند .\r\nتكفيرىها در عمل مخالف آيات قرآن مانند  « إِنَّمَا الْمُؤْمِنُونَ إِخْوَةٌ ،   وَ اعْتَصِمُوا بِحَبْلِ اللَّهِ جَمِيعاً ،   وَ لا تَنازَعُوا فَتَفْشَلُوا وَ تَذْهَبَ رِيحُكُمْ »  و امثال اينها و مخالف احاديث زياد نبوى مىباشند . كه خداوند آنان را از گمراهى بسوى حق هدايت فرمايد . ما تكفيريهاى مذكور را تكفير نمى كنيم و آنان را مسلمان كم‌آگاه مىدانيم و راهنمايى آنان را از خداوند مهربان مىخواهيم . يكى از همين ناآگاهان نوشته است كه اماميه و معتزله رؤيت خداوند را در قيامت قبول ندارند و بگفتنه فلانى ( يكى از كم‌آگاهان مثل خودش ) اينان كافر هستند ! !\r\nمىبينيد به فتواى باطل يك ملا كه مخالف تمام احاديث صحيح بخارى و صحيح مسلم است ، يكصد تا دوصد ميليون مسلمان بهتر از خود را با همين پررويى تكفير مىكند و هيچ ترسى از خدا و روز قيامت ندارد . در هيچ حديث معتبرى وارد نشده كه منكر ديدن خداوند در قيامت كافر است و در صحيح مسلم ج 20 / 82 بشرح نووى\r\n« ان النبى ( ص ) قال : اذا كفر الرجال اخاه فقد باء بها احدهما »\r\n؛ اگر كسى برادرش را تكفير كند كفر بيكى از آن دو نفر برمىگردد . اين حديث بدبختى حال تكفيرىها را بيان مىكند ، ولى تكفيريها كور و كراند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nدر سنن ابى داود ج 4 / 220 از پسر عمر نقل شده كه آن حضرت ( ص ) فرمود : هر مردى كه مرد مسلمانى را تكفير كند ، پس اگر او كافر باشد ( كه چيزى بر شخص اول نيست ) و گرنه خود او ( تكفيركننده ) كافر است .\r\nشيعه در هيچ جا قايلين به رويت خداوند را تكفير نكرده‌اند ، بلكه مى گويند ، دلايل ما از دلايل آنان قوىتراند . منكرين رؤيت مدعاى خود را به عقل و قرآن و احاديث معتبر ائمه اهل بيت ( عليهم السلام ) ثابت مىكنند ، نه اينكه آنان مخالف قرآن و حديث باشند كه اين ملا صاحب كم‌علم از روى غرور و بدون احساس مسئوليت از سنت رسول اكرم ( روايات سابقه ) و بدون ترس از قيامت چنين افترا و بهتان را در كتابش ذكر كرده . عجب اينكه دانشمند شهير اهل سنت ، علامه فريد و جدى مصرى در كتاب مهم و پر علم خود دايره المعارف قرن بيست كه ده جلد بزرگ است نوشته كه رويت خدا ممكن نيست و روايات بخارى و غيره را به علم تاويل برده كه مراد از ديدن خدا در قيامت ، حصول علم قطعى و ضرورى بوجود خداوند است .\r\nآيا تكفيرى كم‌اطلاع و كم‌سواد مسلمان باشد و علامه فريد و جدى دانشمند شهير مصرى كافر ؟ آيا عاقلى اين حرف را باور مىكند ؟ !\r\nاگر اين تكفيرى كه معلومات كمى را در يكى از مدارس پاكستان بدست آورده بيست سال درس بخواند بپايه علم فريد و جدى نمى رسد . براستى در اعصار تاريك ما يك عده ملانماهاى كم‌سواد با پر\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nرويى كامل مسلمانان را بهر بهانه جزيى تكفير مىكنند ، و كسى نيست كه جلو زبان و قلم آنان را به استناد قرآن مجيد و احاديث سابقه كه مذكور شد بگيرد . عجب تاريكى جهان اسلام را از تعصب و غرور اينان فراگرفته است . اينان اصلا حديث شريف مشهور را كه\r\n( للمصيب اجران و للمخطى اجر واحد )\r\nمد نظر قرار نمىدهند و احاديث متقدمه را يا نخوانده‌اند و يا قبول ندارند ، با حرص ، به تكفير مسلمانان مى پردازند ،  إِنَّا لِلَّهِ وَ إِنَّا إِلَيْهِ راجِعُونَ  در پايان به چند موضوع ديگر اشاره مىكنيم :\r\n\r\nاول : افراط و تفريط\r\nهمانگونه كه گفتيم و فهميديد ، تكفيرىها بسيار افراطى و زياده‌ر هستند . اولا آنچه را كه بوسيله تلقين استادان كم‌آگاه خود پذيرفتند آن را عين قرآن و سنت مىدانند و ادله مخالفين نظر خود را يا نمى فهمند و يا نمىخوانند ، و به سرعت ، مخالفين را بجاى اينكه تخطئه كنند ، تكفير مىكنند و حديث بخارى كه\r\n( للمصيب اجران و للمخطى اجر واحد . ) « 1 »\r\nو احاديثى كه معيار مسلمانان بود و اسلام مقبول شارع را بيان مىدارد كه مقدارى از آنها در اوايل اين بحث ذكر شد ، در ذهن و خاطره آنان وجود ندارد ، بلى :\r\n\r\n\r\n","description":"","footnote":"\r\n( 1 ) - مجتهدى كه فتواى او موافق واقع باشد دو متود دارد و مجتهدى كه نظريه‌اش مخالف واقع قرار گيرد يك اجر دارد .\r\n","page_name":" 56 ","page_number":56},
  {"content":"\r\n\r\n خواجه پندارد كه طاعت مىكند * غفلتا بر خويش لعنت مىكند .\r\nخيالات نادان خلوت‌نشين * ز هم بر كند عاقبت كفر و دين . \r\nاين افراطگرايان هم براى علم و تحقيق و هم براى دين و هم براى جهان اسلام بسيار خطرناك هستند ، خصوصا وقتى كه از نادانى در تفريطگرايان هستند كه به سادگى نبوت خاتم النبيين ( ص ) را انكار مىكنند و خود را مسلمان مىدانند . يك موقع نويسندگان تفريط كننده مجله زن كه به پول خارجيها در كابل نشر مىشد ، بطور آشكار نوستند سنت ( احاديث نبوى ) كهنه شده و به درد عصر ما نمىخورد ! اين جمله براى مقام نبوت در عصر ما هيچ ارزشى را باقى نمىگذارد و نه مفهوم خاتميت نبوت آن حضرت ( ص ) معنايى پيدا مىكند . يكى از ملاهاى غافل در مقام اعتذار از نويسندگان مجله زن ميگفت ، نبايد عليه آنان اقدامى كرد چون برداشت ايشان از اسلام اين چنين است ! ! يكى از دانشمندان به او گفت كه اولا اينان مجتهد نيستند كه حق نظر را داشته باشند ، طلاب نادانى هستند كه وسوسه پول آنان را در استخدام دشمنان دين در آورده است و ثانيا : توحيد و نبوت و معاد و ضروريات دين ، خط قرمز است كه هر كس از آن بگذرد چه برداشت او از نادانى و قصور فكرى باشد و چه از روى غرض‌ورزى و دست يا بى به دالر ، كافر و غير مسلمان شمرده مىشود . متاسفانه اين تفريطى ها توسط بيگانگان مهاجم در هر جايى كه بخواهند آورده مىشوند و پول‌دار هم هستند و آخر كارشان اينست كه در غرب به زندگانى مرفه برسند و مزد عمل آنان داده شود ! !\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبلى افراطيها و تفريطگراها هر دو دسته ، دشمنان خطرناك دين هستند كه بايد براى اصلاح آنان اقدامات معقولى صورت گيرد .\r\n\r\nدوم نيرنگها\r\n1 - افراطىها نيرنگهاى باطل متعددى دارند . مثلا هر سال در روز نوروز صداى تكفيرشان بلند مىشود كه جشن نوروز بدعت و شرك است ، بلند كردن بيرق بدعت و حرام و يا كفر است و زيارت قبور كفر يا بدعت است . . .\r\nروز نوروز مردم مسلمان افغانستان و چند كشور ديگر كه خسته‌گى زمستان را پشت سر گذاشته و به تفريح مىروند ، كار مباح است و جايز ، ولى تكفيريها آن را جشن اسلامى نام مىگذارند تا تكفير مسلمانان بهتر از خود را توجيه كنند و جمعى زيادى از مسلمانان سنى و شيعه را از اسلام خارج نمايند . جشن نوروز نه جشن اسلامى است و نه حرام و بدعت و كفر ، بلكه تفريح كردن ، كار مباح و عقلايى است و هيچ اشكالى ندارد ، و همچنين بيرق بلند كردن و زيارت قبور .\r\n2 - گاهى يك حديث را در كتب مخالفين خود مىبينند و مىگويند كه فلانىها بدعت‌گزار و يا كافراند كه بفلان حديث معتقد هستند در حالى كه بسا رواياتى در كتب حديث وجود دارند كه پيروان مذهب بدلايل معتبر به آن حديث عمل نمىكنند و يا سند آن ضعيف مى باشد ، ولى تكفيريهاى كم عقل تنها بفكر كارخانه توليد شرك و كفر خود هستند كه هميشه اين كارخانه فعال باشد و توليد شرك و يا كفر كنند ، سبحان اللّه از گمراهى و كم‌فكرى . اين مرض در بين جمعى از\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nملاهاى كم‌سواد افراطى شيعه و سنى وجود دارد كه خداوند آنان را اصلاح بفرمايد .\r\n3 - همين دسته براى نام و نان و گاهى به اغواى خارجيها ، دروغهاى شاخ‌دارى را به مسلمانان ديگر مىبندند و موج دشمنى و خشونت را در بين امت مرحومه بوجود مىآورند . هداهم اللّه الى الصراط المستقيم .\r\n4 - نيرنگهاى تفريطىها ؛ اينان خود را مسلمان قلمداد مىكنند و سپس ادعا مىكنند ، ما بروح قرآن نه به الفاظ آن عمل مىكنيم . اينان مىگويند يك مقدار دستورات قرآن براى همه انسانها در طول تاريخ آينده بشريت نازل نشده ، بلكه براى مردم همان زمان و زمان‌هاى متشابه نازل شده ، ولى در شرايط فعلى كه وضع فكرى بشر تغيير كرده آن دستورات به درد انسانها نمىخورد . بلكه مانع ترقى مسلمانان است بايد آنها را كنار گذاشت ! اينان گويا به علم خداوند به همه كائنات تا روز قيامت ايمان ندارند و علم خدا را همانند علم بشر مىدانند كه از آينده خبر ندارد . خداوندى كه قرآن را تا روز قيامت براى بشر نازل كرده و حضرت محمد - صلى اللّه عليه و آله - را بعنوان خاتم النبيين براى همه انسانها مبعوث فرموده است و دين اسلام را بعنوان دين ابدى انسانها فرستاده است ، و تنها دستورات شرعى و اخلاقى و سياسى و اقتصادى آن با هوسها و تخيلات اينان كه تبليغات غربيها عقل آنان را تحت تاثير خود مسخر كرده است ، سازگارى ندارد . و غرور و تكبر نيز آنان را احاطه نموده است و لذا از دين خدا بيرون رفته‌اند و بقول خودشان اقتضاى زمان را بر دين مقدم داشته‌اند .\r\n أَ فَرَأَيْتَ مَنِ اتَّخَذَ إِلهَهُ هَواهُ  .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nآخرين سخن\r\nپيشنهاد نگارنده اينست كه : در شرايط فعلى كشور راهى براى اصلاح تفريطيها به نظر نمىرسد ، ولى جلوگيرى تكفيريها ، راهى دارد . به شرطى كه ستره محكمه و وزارت ارشاد - حج و اوقاف - توجه خاصى بنمايند و راه مذكور اينست كه نهادى از علماى برجسته دينى بوجود آيد كه اصدار فتاوى در مسايل جديد در انحصار آنان قرار گيرد و ديگران از اصدار فتوى سلب صلاحيت شوند ، و مسأله تكفير نيز از صلاحيت همين شورا باشد و هر كس ديگر ، غير از اين نهاد ، مسلمانان را - چه شيعه و چه سنى - تكفير كنند ، بايد محاكمه شود و به جزاى خود برسد . در اوراق ثقافت اسلامى چند ميليون شيعه افغانى به صرف زورگويى دو سه تكفيرى به شرك نسبت داده شدند ( نعوذ باللّه ) و بوسيله همين افراد مسلمانان شيعه و سنى بخاطر تجليل از ميلاد النبى - صلى اللّه عليه و إله - كه ساليان متمادى در كشور ما مرسوم بوده به بدعت و . . . نسبت داده شدند . تكفيريها مزاحم تبليغات ضد دينى نصرانيها نيستند و كارخانه توليد شرك‌شان متوجه مسلمانان است بهر حال نهاد فوق الذكر مىتواند خطرات و حتى خون‌ريزىهاى را كه بعضى كشورهاى اسلامى را احاطه كرده ، از كشور و ملت شريف ما بدور بدارد . و الله من وراء القصد .\r\nبهر حال زهرپاشى دشمنان خارجى اسلام از راه همين افراطيها و تفريطيها بكشور و ملت ما و بجان و دين ما مىرسد ، و اين راه را استعمار قديم و جديد تجربه كرده است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nفايده چهارم : تعريف زمان و مكان\r\nدرباره تعريف زمان ، اقوال گوناگونى در فلسفه وجود دارد كه احتمالا قول مشهور اينست كه مقدار حركت فلك الافلاك است . « 1 » و مىشود كه او را به امتداد موهوم يا متوهم تعريف كرد « 2 » كهكشان‌ها بطوريكه دوربين‌هاى پيشرفته ، ميگويد در تمام جهات ، داراى دنباله نورى است و امواج آنها طويل و به سرخى تمايل دارد و اين موضوع دلالت مىكند كه كهكشان‌ها به سرعت از زمين ما - كه جزو كهكشان شيرى است - فاصله ميگيرند ؛ يعنى كهكشانها به تناسب سمت دنباله‌شان هم از همديگر و هم از زمين و كهكشان ما فاصله ميگيرند .\r\nفضا به فاصله بين ستارگان ، سيارات و اجرام سماوى در داخل كهكشان و به فاصله بين كهكشان‌ها اطلاق مىشود .\r\n\r\n\r\n","description":"","footnote":"\r\n( 1 ) - اقوال ششگانه در تعريف زمان در جلد 2 صراط الحق ص 03 طبع سوم مذكور است .\r\n( 2 ) - زمان موهوم ، امتداد موهومى است كه از بقاى واجب الوجود انتزاع مىشود و زمان متوهم امتداد موهوم غير انتزاعى از بقاى واجب الوجود است ، و به عبارت ديگر موهوم فرد ما باذا ندارد ولى منشاء انتزاع دارد و متوهم نه فرد ما باذا دارد و نه منشاء انتزاع . حاشيه ص 273 جلد 1 صراط الحق و مجلد 14 السماء و العالم ، بحار الانوار ، ص 57 و همين زمان را ظرف عدم جهان قرار ميدهند و متكلمين ميگويند عالم حادث زمانى است .\r\n","page_name":" 61 ","page_number":61},
  {"content":"\r\n\r\nانشتاين زمان را به شعاع داخلى كائنات تفسير و تعريف مىكند و به همين جهت زمان را بعد چهارم كائنات شمرده است .\r\nبعضى ادعا دارند كه انبساط سريع كائنات بحيث قوه فرار ، مانع پاشيدن و لغزيدن و سقوط كائنات با وجود قوه جاذبه و قوه هسته‌اى شديد ، شده است .\r\nاگر زمان موجود واقعى باشد ، شكى نيست كه ممكن الوجود و مخلوق آفريدگار است ، بنابراين حاديث و مسبوق به عدم است ، اگر زمان بگفته انشتاين شعاع داخلى كائنات باشد ، باز هم حادث خواهد بود ، زيرا شعاع ، پرتو و روشنى است كه منبع آن كائنات است كه حاديث است . « 1 »\r\nولى اگر زمان موجود خارجى نباشد و امتداد موهوم باشد ، دليلى بر حدوث و مسبوقيت آن به عدم ، به نظر نمىرسد . و همچنان اگر مكان را به فضا تعريف كنيم كه بقول بعضى از دانشمندان عبارت از فاصله بين اجرام داخلى كهكشان و فاصله بين كهكشانها ، باشد باز هم ممكن است يك امر عدمى باشد « 2 »\r\nولى از لازمه اين تعريف اينست كه ظرف كهكشان فضا نباشد ، مگر اينكه پس از انبساط اجرام و كهكشانها به ظرف مذكور فضا اطلاق\r\n\r\n\r\n","description":"","footnote":"\r\n( 1 ) - ولى اينكه زمان شعاع داخلى كائنات است و بعد چهارم كائنات محتاج به بيان قانع كننده و تفصيلى دارد و متأسفانه نگارنده به استدلال انشتاين تا كنون بر نخورده‌ام و نيز مقصود او را از شعاع داخلى نفهميده‌ام .\r\n( 2 ) - انشتين فضا را امر وجودى مىداند كه بعدا نظر او خواهد آمد .\r\n","page_name":" 62 ","page_number":62},
  {"content":"\r\n\r\nشود ، ولى اين سئوال باقيست كه محل مشغول به اجرام و كهكشانها در حسين اشغال اگر فضا نباشد چه نام دارد ؟ و سئوال تنها از مجرد نام و اصطلاحات نيست كه بحث در معنى و واقعيت آنست .\r\n\r\nزمان و مكان در مورد واجب الوجود\r\nاز ديدگاه كلى عقلى ، زمان و مكان را مىشود به اين دليل از واجب الوجود مجرد ، نفى كنيم كه اگر اين دو - زمان و مكان - واجب الوجود فرض گردد - كه بعضى از فلاسفه در مورد عنصر زمان آن را ادعا كرده - براهين توحيد آن را ابطال مىكند ، و اگر ممكن الوجود باشد . قهرا مخلوق و حادث و محدود و قائم به اراده خداوند قديم و لا يتناهى مىگردد . بنابر اين خداوند زمانى و مكانى نيست . ولى اين بيان كلى و عقلى مىباشد و چيزى از آن در مورد حقيقت زمان و مكان بدست نمىآيد ، و ثانيا منحصر به فرض موجود بودن اين دو عنصر در خارج است ، و چنانچه آن دو را دو بعد موهوم و حداقل غير موجود خارجى بدانيم ، برهان مذكور از كار مىافتد و به درد نمىخورد ، مگر اينكه بگوئيم انتفاى امر عدمى از وجود لا يتناهى واجب الوجود روشن است ، درست است كه چيزى بر واجب الوجود لا يتناهى احاطه ندارد ، ولى اين هم درست كه واجب الوجود با همه موجودات امكانى معيت قيومى دارد . پس اشكالى ندارد كه با زمان و مكان هم معيت قيومى داشته باشد ، ولى در ازل موجود امكانى تحقق ندارد ، و فرض وجودى بودن آنها بدلايل توحيد دفع مىشود و قيوميت با موهوم و متوهم رابطه‌اى ندارد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبه هر حال ما عجله نداريم كه يكى از اقوال هفتگانه دانشمندان قديم و جديد را در تعريف زمان بپذيريم و بايد صبر كنيم و چشم به انتظار پيشرفت علم و فلسفه باشيم تا اين مشكل عمده حل شود و زمان فهم بهترى پيدا كند و اما مكان مىشود كه آن را به معناى فضا پذيرفت . هر چند فضا را بفاصله اجرام ، و كهكشانها نپذيريم ، يعنى فضا را به معناى عام آن ، چه فضاى در بر گيرنده كهكشانها و اجرام كهكشانها و چه فاصله بين آنها ، فرض كنيم ، بلى در مورد فضا يك سئوال باقى مىماند ، آيا فضا خلأ صرف است يا چيز ديگر ؟ « 1 »\r\nدر احاديث وارد از ائمه اهل بيت ( ع ) زمان و مكان از خداوند نفى شده البته روايات نفى زمان كمتر ، و روايات نفى مكان بيشتر است چون اكثر راويان از مردم عادى بوده‌اند و فكر آنان متوجه مكان بوده كه جواب منفى به آنان داده شده خصوصا كه مجسمه بايد بمكانى بودن خداوند قايل باشند ، و بعضى از آيات قرآن اشاره بمكانى بودن خداوند دارد كه ائمه ( ع ) معانى آن آيات را بدور از مكان بيان كرده‌اند . خوانند شيعه مىتواند اين روايات را در جزء سوم بحار الانوار « 2 » علامه مجلسى و اصول كافى جلد اول مطالعه كنند .\r\n\r\n\r\n","description":"","footnote":"\r\n( 1 ) - براى معلومات بيشتر رجوع شود به مغز متفكر جهان شيعه ، ص 273 تا 286 كه در مورد زمان و فضا مطالبى ذكر شده است و نيز به فايده شانزدهم اين كتاب رجوع شود .\r\n( 2 ) - طبع جديد . از اول تا آخر آن خصوصا باب آخر آن مخصوص بنفى زمان و مكان است . و نيز رجوع كنيد بجزء دوم صراط الحق .\r\n","page_name":" 64 ","page_number":64},
  {"content":"\r\n\r\n\r\nبحثى ديگر در مورد تعريف زمان و مكان\r\nدر كتاب مغز متفكر جهان شيعه كه تأليف جمعى از دانشمندان غربى و شرقى مىباشد مطالبى در مورد تعريف زمان و مكان ذكر شده كه گذشته از اهميت آنها ، مشتمل بر معانى علمى جالب ديگرى نيز مىباشد كه حتما اكثر خوانندگان هوشمند از مطالعه آنها لذت خواهند برد ؛ و لذا آن مطالب را از آن كتاب اينجا مىآوريم :\r\nدر اعصار بعد ، حكيمان ، منكر وجود زمان شدند و در قرن نوزدهم ميلادى اين انكار ، بين علماى اروپا عمومى شد و گفتند كه زمان هيچ وجود ندارد و آنچه موجود مىباشد مكان است .\r\nعده‌اى هم منكر مكان گرديدند و گفتند كه مكان بذاته وجود ندارد و وجود آن تبعى است و وابسته به ماده مىباشد و اگر ماده وجود داشته باشد مكان هست وگر نه نيست .\r\nدر نظر افراد عادى اين نظريه ، انكار محسوسات بوده و هست . شخصى كه در اطاقى به طول و عرض و ارتفاع چندين متر نشسته و طول و عرض و ارتفاع آن را بطور محسوس مىبيند و مشاهده مىكند كه آن اطاق ، يك مكان است ، نمىتواند قبول نمايد مكان وجود ندارد .\r\nاما عده‌اى از دانشمندان قرن نوزدهم و نيز عده‌اى از دانشمندان امروزى منكر وجود مكان هستند و مىگويند آنچه در نظر ما چون مكان جلوه مينمايد و ابعاد دارد ، ماده است نه مكان و اين ماده است كه مكان را بوجود مىآورد و به عبارت روشن‌تر ، ماده ، خود مكان است و هر جا ماده باشد\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nمكان وجود دارد و اگر نباشد مكان نيست وقتى از يك دانشمند منكر مكان بپرسند كه اگر مكان نيست پس هواپيماها كه با سرعت زياد هزارها كيلومتر را طى مىكنند و از يك نقطه به نقطه ديگر ميروند در چه پرواز مىنمايند ؟\r\nجواب ميدهد كه آنها در ماده پرواز ميكنند .\r\nمحسوسات و عقول افراد عادى نمىتواند بپذيرد سفينه‌هاى فضاى كه امروز بسوى سيارات ديگر چون زهره و مريخ ميروند در ماده پرواز مينمايند زيرا تا فاصله دو هزار يا سه هزار كيلومترى زمين شايد ذرات هوا ( ماده ) وجود داشته باشد اما از آن به بعد ذرات هوا نيست و منطقه‌اى كه سفينه هاى فضاى در آن پرواز مىكنند فضايى است خالى و در آن چيزى يافت نميشود غير از امواج ، مثل امواج نور و امواج برق و مغناطيس و امواج نيروى جاذبه . در آنجا اثرى از ماده وجود ندارد تا اينكه سفينه‌هاى فضايى در آن پرواز كنند .\r\nولى دانشمندانى كه مخالف با وجود مكان هستند ميگويند : اين فضا كه سفينه هاى فضائى در آن پرواز مينمايند چون فاصله‌ايست كه بين هسته اتم و الكترون‌هاى آن وجود دارد .\r\nفاصله بين هسته اتوم و الكترون‌هاى آن از روى تناسب ، به اندازه فاصله خورشيد ، و سيارات است .\r\nاين فاصله درون اتم جزء ماده است و ما نمىتوانيم بگوئيم فاصله‌اى كه در داخل اتم بين هسته ، و الكترون‌ها وجود دارد جزء ماده نيست .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nهمچنين فاصله‌اى كه بين زمين و خورشيد ، و غيره ، وجود دارد جزو ماده است و دليل اينكه اين فاصله جزو ماده مىباشد اين است كه نيروى جاذبه از آن ميگذرد و نيروى جاذبه از ماده و ماده از نيروى جاذبه جدا نيست .\r\nدر اين نظريه بطورى كه مشاهده مىكنيم حتى تفاوت بين انرژى و ماده از بين رفته و هر دو يكى دانسته شده چون تصريح مىشود كه نيروى جاذبه ، ماده است ، و ماده نيروى جاذبه ، و با هم فرق ندارند .\r\nدر اين كه از قرن هيجدهم ميلادى دانشمندان متوجه شده بودند كه ماده و انرژى دو شكل هستند از يك چيز ، ترديدى وجود ندارد . ولى خواص ماده را غير از خواص انرژى ميدانستند .\r\nاما در فيزيك جديد ، تعريف ماده و انرژى طورى مشكل شده كه نميتوان گفت ماده چيست و انرژى چه مىباشد ؟\r\nتا آغاز قرن بيستم ميتوانستند بگويند كه ماده ، عبارت است از انرژى متراكم ، و انرژى عبارت است از ماده مواج .\r\nولى اكنون اين تعريف ، براى مشخص كردن ماده و انرژى كافى نيست .\r\nوقتى قوه جاذبه همان ماده شد ، كه تا امروز به شكل يك انرژى متراكم و غير مواج شناخته شده بود مواج و نامتناهى مىشود و ناگزير با اين تعريف بايد قبول كرد كه در هستى غير از ماده وجود ندارد و هواپيماها و سفينه‌هاى فضائى در ماده پرواز مىنمايند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاما قائل شدن به اين كه مكان وجود ندارد و هر چه هست ، ماده مىباشد هنوز از مرحله تئورى خارج نشده و داراى قانون علمى نگرديده است .\r\nولى ترديدى نداريم كه در سرعت امواج نيروى جاذبه ، جرم نامتناهى مىشود و بر اساس اين نظريه ماده نامتناهى است .\r\nبراى اين كه نظريه كسانى كه ميگويند در هستى ، مكان وجود ندارد و آنچه هست ماده مىباشد روشن شود مثالى ديگر مىزنيم :\r\nميگويند كه در جهان يكصد هزار ميليون كهكشان وجود دارد كه يك رقم تخمينى است آن هم نه يك تخمين نزديك بواقعيت زيرا شايد شماره كهكشان هاى دنيا دو يا چند برابر اين رقم باشد .\r\nاين كهكشان‌ها به اندازه خودشان در جهان مكان بوجود آورده ، خود ، در آن ، جا گرفته‌اند . اكنون فرض مىكنيم كه يك هزار ميليون كهكشان ديگر بايستى بوجود بيايد در صورتى كه عقل ما ميگويد براى آن يك هزار ميليون كهكشان جا نيست زيرا هر چه مكان وجود داشته از طرف كهكشان‌هاى موجود اشغال شده و دنيا ، مثل يك سالن تماشاخانه است كه تمام صندلى هاى آن را تماشاچيان اشغال كرده‌اند و جائى براى جلوس يك تماشاچى جديد وجود ندارد و صندلىها هم طورى است كه دو تماشاچى نمىتوانند بر يك صندلى بنشينند .\r\nاما كسانى كه مىگويند در جهان ، مكان وجود ندارد و آنچه وجود دارد ، ماده مىباشد اظهار ميكنند ، كه اين مسئله توليد اشكال نمىنمايد زيرا همين كه مقرر شود كه هزار ميليون كهكشان اضافى بوجود بيايد مكان آن هم به وجود\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمىآيد و مكان كهكشان‌ها همان جرم است ( همان ماده است ) كه آنها را بوجود مىآورد و به عقيده اين طبقه از دانشمندان فيزيك ، در دنياى لا يتناهى ، مسئله افزايش مقدارى ماده بر مقادير موجود ، مسأله‌اى بوجود نمىآورد .\r\nوقتى يك سالون تماشاخانه را در نظر بگيريم كه طول و عرض و ارتفاع آن نامحدود و شماره صندلىهاى آن نيز نامحدود باشد ، اگر يك ميليون تماشاچى بر تماشاچيان موجود اضافه شود ، مضيقه جا ، محسوس نميگردد و براى آن يك ميليون و يك ميليارد تماشاچى ديگر كه بعد از آنها بيايند جا هست .\r\nتفاوت استنباط صاحبان عقول عادى با كسانى كه ميگويند كه مكان وجود ندارد و آنچه وجود دارد ماده مىباشد ، در اين است كه صاحبان عقول عادى فكر مىكنند كه اول بايد مكانى وجود داشته باشد تا بعد ، در آن ، كهكشانى بوجود بيايد و طرفداران عدم وجود مكان مىگويند كه همان كهكشان كه بوجود مىآيد خود مكان است و خود ابعاد طول و عرض و ارتفاع مىباشد با توجه به اين كه ابعاد طول و عرض و ارتفاع ( يا ضخامت ) بنا بر محسوسات ما اين طور جلوه مىكند و يك موجود ذيشعور كه فقط يك بعد يعنى طول را احساس مىنمايد محال است كه بتواند عرض را احساس كند و براى او يك مربع كه داراى طول و عرض است يا يك دائره مفهوم ندارد .\r\nهمين طور است براى يك موجود ذى شعور كه فقط طول و عرض را احساس مىنمايد و او نمىتواند بفهمد كه يك مربع يا يك دائره چگونه است .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nولى محال است كه بتواند بفهمد يك چشم سه بعدى كه داراى طول و عرض و ارتفاع مىباشد چون يك جعبه يا يك واگون چگونه است .\r\nبر همين قياس ما افراد بشر كه ميتوانيم سه بعد را احساس كنيم ، نميتوانيم بعد چهارم را احساس نمائيم در صورتى كه علماى رياضى در وجود بعد چهارم طورى بدون ترديد هستند كه هندسه چهاربعدى را بوجود آورده‌اند با يك عده از احجام چهاربعدى . « 1 »\r\nچون قائل بوجود بعد چهارم هستند ، بعدهاى پنجم و ششم و غيره را نيز قائل مىباشند ولى نميتوانند مثل احجام سه بعدى ، وجود آن‌ها را براى شنونده و خواننده مجسم نمايند .\r\nاز وقتى كه فضاپيمائى وارد مرحله عملى شده از لحاظ شناسائى ، ماده‌ى اطلاعاتى ديگر بر آنچه دانشمندان فيزيكى مىدانستند افزوده گرديده و يكى از آنها اين است كه از تمام اجسامى كه در كره خاك وجود دارد به طور بى انقطاع امواج مادون قرمز ساطع مىشود . در گذشته تصور مىكردند كه امواج مادون قرمز فقط از « اشياى گرم » ساطع ميگردد .\r\n\r\n\r\n","description":"","footnote":"\r\n( 1 ) - اين احجام چهاربعدى در زبان فارسى اسم ندارد اما در زبان‌هاى انگليسى و فرانسوى داراى اسامى مخصوص است و بنابر نظريه عده‌اى از علماى رياضى بعد چهارم را ما افراد بشر به شكل زمان احساس مىكنيم ولى اين هم تئورى مىباشد و در كادر قانون علمى قرار نگرفته كه ما يقين حاصل كنيم بعد چهارم از نظر ما آدميان زمان است . ( مترجم )\r\n","page_name":" 70 ","page_number":70},
  {"content":"\r\n\r\nاما تحقيقات ماهواره‌ها كه پيوسته دور زمين ميگردند نشان ميدهد كه از يخ هاى قطب شمال و قطب جنوب نيز همواره امواج مادون قرمز ساطع مىشود .\r\nدر آزمايشگاههائى كه ميتوان در آنجا اجسام را در معرض برودت شديد قرار داد آزموده‌اند كه از اجسام بسيار سرد نيز امواج مادون قرمز ساطع مىشود و اكنون در فيزيك به اين نتيجه رسيده‌اند كه در كره خاك جسمى نيست كه از آن امواج مادون قرمز ساطع نشود ، مگر جسمى كه برودت آن به درجه برودت صفر مطلق رسيده باشد . و درجه برودت صفر مطلق ، آن ميزان از برودت است كه حركت مولكول‌ها ، در ماده متوقف مىشود . « 1 »\r\nبه همين جهت است كه در شب ، همه چيز ، بوسيله دوربين‌هائى كه امواج ( يا اشعه ) مادون قرمز را مىبيند مشاهده مىشود و نميتوان هيچ چيز را در شب از نظر كسانى كه آن دوربين‌ها را در دست دارند پنهان كرد و ثابت شده كه از گياه و جانور جاندار ، بيش از گياه و جانور مرده ، امواج مادون قرمز ساطع مىشود و به همين جهت ديگر نميتوان در جبهه‌هاى جنگ ، يك تانك يا يك توپ يا يك اتومبيل زره‌پوش را بوسيله شاخه‌هاى درختان و گياه‌هاى ديگر مستور كرد و از چشم خصم پنهان نمود ، زيرا دشمن با دوربينى كه\r\n\r\n\r\n","description":"","footnote":"\r\n( 1 ) - مولكول را نبايد با اتم اشتباه كرد و يك مولكول از يك عده اتم متشكل مىشود و يك بار گفتيم كه تفاوت بين حال جموع و ميعان و تبخير يك جسم در تفاوت ميزان سرعت مولكول‌هاى آن مىباشد ( مترجم )\r\n","page_name":" 71 ","page_number":71},
  {"content":"\r\n\r\nمخصوص ديدن اشيا بوسيله امواج مادون قرمز آنها مىباشد مىبيند كه از آن شاخه‌ها و برگ‌ها ، يك دهم برگ‌ها و شاخه‌هاى معمولى كه بوسيله ريشه به زمين اتصال دارد امواج مادون قرمز ساطع مىشود .\r\nلذا ميفهمد كه آن شاخه‌ها وبرگها بوسيله ريشه به زمين اتصال ندارد يعنى از زمين قطع شده و ناگزير آن را براى پنهان كردن تانك يا توپ يا اتومبيل زره پوش يا چيز ديگر مورد استفاده قرار داده‌اند .\r\nبطريق اولى از بدن سربازان در ميدان جنگ امواج ( يا اشعه ) مادون قرمز ساطع مىشود و لذا در اين عصر ، نميتوان هنگام شب ، سربازان را از نظر ديدبان‌هاى خصم پنهان كرد مگر اين كه آنها دوربين‌هاى مخصوص ديدن اشيا يا امواج مادون قرمز را نداشته باشند .\r\nگفتيم كه از تمام اجسام امواج مادون قرمز ساطع مىشود مگر جسمى كه برودت آن به اندازه برودت درجه صفر مطلق باشد .\r\nدرجه برودت صفر مطلق را با ميزان الحراره يكصد درجگى 1 / 273 درجه و يا ميزان الحراره فارنهايت 6 / 459 درجه دانسته‌اند .\r\nاين درجه برودت هنوز مورد آرزوى دانشمندان فيزيكى است براى اين كه تا امروز در هيچ آزمايشگاه نتوانسته‌اند حتى با فشارهاى خيلى زياد اين برودت را بوجود بياورند .\r\nآزمايشگاه‌هاى دنيا توانسته‌اند حتى برودت دويست و بيست درجه زير صفر را به نسبت ميزان الحراره يكصد درجگى بدست بياورند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاما از آن ببعد براى سردتر كردن اجسام مواجه با مشكلات زياد ميشوند بطورى كه براى تحصيل هر يك دهم درجه برودت ، بايستى وسائل بزرگ را به كار بيندازند و خلاصه تا امروز در كره زمين نتوانسته‌اند برودت صفر مطلق را بوجود بياورند تا اين كه بدانند كه وقفه كامل مولوكول‌ها در اجسام چه اثرى را بوجود مىآورد و آيا سبب مىشود كه اثرى هم در اتم‌ها بوجود بيايد .\r\nبر اثر اينكه شناسائى ماده در حال پيشرفت است ، به نظر مىرسد كه گفته آنهائى كه عقيده دارند كه هستى جز يك ماده لا يتناهى نيست و آنچه در نظر ما چون خلاء جلوه مىكند عرصه تموج ماده مىباشد بدون اساس نيست و در نتيجه گفته آنها مشعر بر اين كه مكان وجود ندارد و آنچه موجود مى باشد ماده است شايد بىاساس نباشد اما تا روزى كه اين تئورى صورت قانون علمى پيدا نكند ، نميتوان آن را پذيرفت .\r\nيكى از علماى فيزيك معاصر ( ايزاك آسيموف ) است كه در روسيه متولد شد و بعد به آمريكا مهاجرت كرد و اينك تبعه آمريكا مىباشد . « 1 »\r\nاين مرد يك نظريه جديد راجع به مكان ابراز مىكند كه اگر آن را از اصطلاحات علمى و فرمول‌هاى رياضى بر كنار نمائيم اين طور ميتوان فهميد :\r\nمكان عبارت است از ماده و تموج آن .\r\n\r\n\r\n","description":"","footnote":"\r\n( 1 ) - تصور ميكنم كه اسم اصلى اين مرد ( اسحاق عظيم اوف ) است . ( مترجم )\r\n","page_name":" 73 ","page_number":73},
  {"content":"\r\n\r\nبه اين ترتيب كه ماده اصلى عبارت است از هسته اتم يا هسته‌هاى اتم بعد از اين كه مجتمع شدند .\r\nاز اين هسته بطور دائم موج ساطع مىشود و اين موج در نزديكى هسته غلظت دارد و هر قدر كه از هسته دور مىشود غلظت آن رو به كاهش مى گذارد بدون اين كه از سرعت آن كاسته شود .\r\nميتوانيم هسته را شبيه به يك چراغ بكنيم . در پيرامون چراغ نور آن خيلى زياد است و هر قدر از چراغ دور مىشود غلظت آن رو به كاهش مى گذارد بدون اين كه از سرعت آن كاسته شود .\r\nميتوانيم هسته را شبيه به يك چراغ بكنيم . در پيرامون چراغ نور آن خيلى زياد است و هر قدر از چراغ دور مىشويم ميزان نور كم مىشود اما سرعت سير نور كاهش نمىيابد .\r\nوقتى آن قدر از چراغ دور شديم كه ديگر روشنائى آن را نديديم روشنائى وجود دارد و امواج نور همچنان با سرعت ثانيه‌اى سيصد هزار كيلومتر به اطراف پراكنده مىشود ، منتها به چشم ما نميرسد . چشم و گوش و حس لامسه ما براى ادراك امواج حدى دارد و اگر نوسان امواج در آن حد نباشد نه چشم ما نور را مىبيند نه گوش ما صوت را استماع مينمايد و نه پوست بدن ما گرمى را احساس مىنمايد ، نور چراغى از نوع نور چراغ‌هائى كه ما در خانه روشن مىكنيم ، بعد از اين كه از خانه دور شديم ديگر به چشم ما نميرسد اما آن نور باقى است و كماكان با سرعت ثانيه‌اى سيصد هزار كيلومتر به راه ادامه ميدهد .\r\nدر گذشته تصور ميكردند كه خط سير نور مستقيم است اما امروز ميدانيم كه خطر سير نور در مجاورت جرمى كه نيروى جاذبه قوى داشته باشد منحنى مىشود .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nنور چراغ خانه ما هم بعد از اين كه از زمين دور شد در مجاورت خورشيد منحنى ميگردد .\r\nآيا نيروى جاذبه خورشيد كه خيلى زياد است و خط سير نور چراغ ما را منحنى مينمايد آن را جذب مىكند ؟ علم فيزيك جواب ميدهد ، نه .\r\nما حيرت مىكنيم كه چگونه خورشيد با آن نيروى جاذبه قوى خط سير نور چراغ خانه ما را منحنى مىكند ولى آن را جذب نمىنمايد ؟\r\nقوه جاذبه هر ستاره متناسب است با جرم آن و جرم خورشيد آن قدر زياد است كه مجموع اجرام موجود در دنياى خورشيدى در قبال جرم خورشيد فقط چهارده صدم از يكصدم جرم خورشيد است .\r\nاگر جرم خورشيد را به صد قسمت كنيم و آن يك قسمت را باز به صد قسمت نمائيم جرم مجموع سياراتى كه در دنياى خورشيدى هست مساوى است با چهارده صدم از آن يكصدم .\r\nما نبايد جرم اجسام را با حجم آنها اشتباه كنيم .\r\nيك بادكنك بعد از اين كه پر از باد شد داراى يك حجم بزرگ مىشود ولى جرم آن خيلى كم است .\r\nجرم اجسام عبارت از آن چيزى است كه ما آن را بوسيله وزن ، احساس مى نمائيم و هر قدر يك جسم سنگين‌تر باشد جرم آن بيشتر است و هر قدر جرم يك جسم زيادتر باشد قوه جاذبه آن بيشتر مىشود و جرم خورشيد چون خيلى زياد است لذا داراى نيروى جاذبه‌اى قوى مىباشد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمعهذا خورشيد با تمام نيروى جاذبه‌اش نمىتواند نور ضعيف چراغ خانه ما را جذب نمايد اما خط سير آن را كج مىكند .\r\nعلت اين كه قوه جاذبه خورشيد قادر نيست كه نور چراغ خانه ما را جذب نمايد سرعت فوق العاده نور چراغ خانه ما است .\r\nچون نور چراغ خانه ما با سرعت ثانيه‌اى سيصد هزار كيلومتر از كنار خورشيد ، عبور مىكند و ميرود .\r\nاگر سوال كنيد نور چراغ خانه ما بعد از اين كه از كنار خورشيد عبور كرد به كجا ميرود پاسخ ميدهيم كه از دنياى خورشيدى ميگذرد و باز از كنار يك خورشيد ديگر عبور مىنمايد و خط سيرش كج مىشود اما از آن خورشيد هم مىگريزد .\r\nآيا ممكن است نيروى جاذبه يكى از خورشيدها آن‌قدر زياد باشد كه نور چراغ خانه ما با اين كه ثانيه‌اى سيصد هزار كيلومتر سرعت دارد نتواند از آن بگريزد و مجذوب شود ؟\r\nآرى اين پديده ، امكان دارد و اگر نور چراغ خانه ما از كنار يك ( كوتوله ) عبور كند مجذور آن مىشود .\r\nكوتوله اسمى است كه منجمين آغاز قرن بيستم براى ستارگانى وضع كردهه اند كه جرم آنها آن قدر متراكم و نيروى جاذبه آنها آن قدر زياد است كه نور نميتواند از آنها بگريزد و مجذوب مىشود .\r\nتراكم جرم ستارگان موسوم به كوتوله آن قدر زياد است كه تصور آن هم براى ما اشكال دارد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nعلت اين كه ستارگان مذكور داراى جرم متراكم شده‌اند اين است كه اتم هاى آنها الكترون ندارد و فقط داراى هسته است .\r\nبايد بدانيم كه اتم كه كوچكترين جزء يك ماده مىباشد از حيث تناسب ، يك فضاى خالى است به اندازه دنياى خورشيدى ما .\r\nقسمت اصلى اتم ، هسته آن است و بقيه فضاى خالى مىباشد و الكترون‌ها مثل سيارات دنياى خورشيدى كه بدور خورشيد ميگردند اطراف هسته اتم طواف مىنمايند .\r\nاگر فاصله بين الكترون‌ها و هسته اتم از بين برداشته شود و جز هسته باقى نماند تمام جرم كره زمين به اندازه يك توپ فوتبال مىشود ولى وزن آن توپ فوتبال مساوى است با وزن امروزى كره زمين .\r\nدر ستارگان موسوم به كوتوله اتم‌ها ، فضاى خالى خود را از دست داده‌اند و الكترون ندارند و فقط هسته‌هاى آن باقى ماده كه به هم چسبيده و يك جرم متراكم را بوجود آورده كه با توجه به مثل بالا ، وزن يك توپ فوتبال آن مساوى است با وزن امروز كره زمين .\r\nچون نيروى جاذبه متناسب با جرم است نيروى جاذبه ستارگان موسوم به كوتوله آن قدر زياد است كه نور چراغ خانه ما نمىتواند از آن بگريزد و باز به همين دليل ستارگان كوتوله تاريك ديده مىشود .\r\nفرض مىكنيم كه ما توانستيم با چراغ خود به يكى از ستارگان موسوم به كوتوله برويم و چون آنجا تاريك است چراغ خود را افروختيم تا اين كه محيط ما روشن شود .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاما بعد از افروختن چراغ ( اگر افروخته شود ) باز محيط خود را تاريك مى بينيم . براى اين كه نيروى جاذبه كوتوله آن قدر زياد است كه نميگذارد نور چراغ ما به حركت درآيد و در اطراف پراكنده شود تا اين كه ما محيط را روشن ببينيم .\r\nعلت تاريكى ستارگان كوتوله هم اين است كه نور در پيرامون آنها موج ندارد و جذب ستاره مىشود و منجمين ، ستارگان كوتوله را تا اين اواخر ، بمدد نور ستارگان اطراف آنها ميديدند ولى امروز كه راديو تلسكوپها به كار افتاده مىتوانند بوسيله آنها ، وجود ستارگان كوتوله را احساس كنند .\r\nاگر نور چراغ خانه‌ها مجذوب يكى از ستارگان كوتوله نشود ، به راه ادامه ميدهد و با يك خط سير كه بر فرض مثال ، گاهى به طرف راست و گاهى به طرف چپ و زمانى به سوى بالا و گاهى به طرف پائين منحرف ميگردد به راه ادامه ميدهد .\r\nايزاك آسيموف ميگويد راه ( يعنى مكان ) وجود ندارد و نور ، خود آن را بوجود مياورد و تموج نور ، مكان است .\r\nبنا بر نظريه اين دانشمند فيزيكى ، مكان ، وجود نداشته تا اين كه نور ، در آن ، به راه ادامه بدهد .\r\nبلكه خود نور با امواج خود مكان را بوجود آورده است . اگر بپرسيم كه نور چراغ خانه ما ، تا چه موقع به راه ادامه ميدهد ؟\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nعلم فيزيك در جواب ميگويد كه راه‌پيمائى يعنى تموج آن ، پايان ندارد و آن قدر به راه ادامه ميدهد يعنى آن قدر تموج آن ادامه دارد تا اين كه مبدل به ماده شود .\r\nچگونه نور چراغ ما كه انرژى است ، مبدل به ماده مىشود ؟\r\nعلم فيزيك تا امروز نتوانسته به اين سئوال جواب بدهد و اگر علم فيزيك پاسخ اين سئوال را پيدا كند ، در يك لحظه ، علم راه يكصد ساله را خواهد پيمود .\r\nچون در فيزيك سر الاسرار همين است و راز عظيم خلقت ، جواب همين پرسش مىباشد كه انرژى چگونه مبدل به ماده مىشود .\r\nتبديل ماده به انرژى در نظر ما عادى است و روز و شب ، ماده را در كارخانه‌ها و هواپيماها و كشتىها و اتومبيل‌ها و خانه‌ها حتى در بدن خودمان مبدل به انرژى مىكنيم ولى تا امروز نتوانسته‌ايم انرژى را مبدل به ماده نمائيم و هنوز نميدانيم در جهان ، انرژى چگونه مبدل به ماده مىشود .\r\nيكى از نمونه‌هاى برجسته خلقت كه مقابل چشم ما مىباشد ، خورشيد است .\r\nاما در خورشيد ، هم انرژى مبدل به ماده نميشود بلكه يك ماده مبدل به ماده ديگر ميگردد . به اين ترتيب كه عنصر هيدروژن در خورشيد ، مبدل به عنصر هليوم مىشود و در نتيجه ، حرارت زياد بوجود مىآيد . اما نميدانيم كه خود خورشيد چگونه بوجود آمده است و هر چه تا امروز در اين خصوص گفته شده تئورى است و ارزش علمى ندارد .\r\nاين نكته را هم بگوئيم كه وقتى اظهار مىكنيم كه نور چراغ خانه ما بعد از اين كه در مدتى طولانى ، به تموج ادامه داد مبدل به ماده مىشود باز يك تئورى را\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبر زبان جارى كرده‌ايم . چون ما تا امروز نديده‌ايم كه انرژى مبدل به ماده شود و نمىتوانيم بطور قطع بگوئيم كه انرژى مبدل به ماده خواهد شد .\r\nما چون مىبينيم كه ماده مبدل به انرژى مىشود حدس مىزنيم يا فرض ميكنيم كه انرژى هم مبدل به ماده مىگردد .\r\nاما بين اين حدس و فرض ، و علم اليقين ، فاصله‌اى زياد وجود دارد و در علم نميتوان متكى به حدس و فرض شد .\r\nخلاصه ، ايزاك آسيموف دانشمند فيزيكى معاصر و استاد دانشگاه در امريكا ، منكر وجود مكان است و مىگويد مكان وجود ندارد و آنچه وجود دارد ماده يا تموج آن مىباشد و احساس مكان براى ما ابناى بشر ناشى از تموج است .\r\nاكنون كه شما در يك فضاى آزاد قدم مىزنيد يا در اطاق خود نشسته‌ايد ، از اين جهت احساس مكان مىكنيد كه در تموج هستيد و امواج ، شما را در بر گرفته است و اگر امواج ، متوقف شود ديگر احساس اين را نخواهيد كرد كه در يك مكان مىباشيد .\r\nآيا ممكن است كه امواج قطع بشود و ما ( بقول آسيموف ) احساس مكان نكنيم ؟ علم فيزيك مىگويد نه .\r\nچون در تاريكترين شب‌ها امواج نورهايى كه ما نمىبينم ، ما را در بر گرفته است و در ساكت‌ترين محيطها امواج انواع صداها را كه ما نمىشنويم در پيرامون ما در حركت است و بعضى از آنها از بدن ما عبور مىنمايد .\r\nاما بفرض اين كه تمام امواج قطع شود يك موج هرگز منقطع نمىشود و آن موج نيروى جاذبه عمومى مىباشد و در هيچ حال اين موج قطع نمىشود حتى در حال بىوزنى فضاپيمايان در سفينه‌هاى فضايى ، در آن حال هم\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nسرعت سفينه فضايى با نيروى جاذبه زمين ، يك تعادل بوجود مىآورد كه مانع از سقوط فضاپيما ( بعد از خروج از سفينه ) مىشود و نبايد تصور كرد كه در سفينه فضايى ، يا خارج از آن فضاپيمايان ديگر تحت تأثير قوه جاذبه نيستند .\r\nوابستگى نيروى جاذبه يا ماده ، بر طبق علم فيزيك ، آن قدر زياد است كه اگر نيروى جاذبه از ماه گرفته شود ، ماده باقى نمىماند و محال است كه يك موجود جاندار ( و بىجان ) يك لحظه بعد از قطع امواج نيروى جاذبه باقى بماند .\r\nاين‌ها بود ماحصل نظريه دانشمندان فيزيكى قرن نوزدهم و قرن معاصر راجع به زمان و مكان .\r\nاكنون اگر ما اطلاع حاصل كنيم كه مردى در دوازده قرن و نيم پيش از اين ، همين نظريه‌ها را در مورد زمان و مكان ابراز كرده آيا شايسته نيست كه به او آفرين بگوييم و وسعت انديشه او را مورد تحسين قرار بدهيم ؟\r\nاين مرد جعفر صادق ( ع ) است كه در نيمه اول قرن دوم هجرى راجع به زمان و مكان نظريه‌هاى ابراز كرده كه با نظريه‌هاى امروزى مطابقت مىنمايد .\r\nبا اين كه در نظريه‌هاى جعفر صادق ( ع ) راجع به زمان و مكان هيچ يك از اصطلاحات و فرمول‌هاى علمى امروزى نيست مىتوانيم كه گفته او را با نظريه‌هاى جديد تطبيق نمائيم .\r\nجعفر صادق ( ع ) مىگويد كه زمان بذاته ، وجود ندارد و فقط بر اثر احساسات ما ، براى ما داراى موجوديت مىشود و براى ما عبارت است از فاصله بين دو واقعه . روز و شب ، بنابر نظريه جعفر صادق ( ع ) شاخص اندازه‌گيرى زمان\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنيست و چيزى است غير از زمان و تازه ، همين روز و شب هم ، براى ما مدت ثابت ندارد و گاهى روز بلند مىشود و شب كوتاه و زمانى شب بلند مى گردد و روز كوتاه مىشود و گاهى هم تساوى روز و شب را احساس مى كنيم .\r\nراجع به مكان نظريه جعفر صادق اين بود كه مكان تبعى است نه ذاتى و در ديده ما به شكل فضايى كه طول و عرض و ارتفاع دارد جلوه مىنمايد و اين موجوديت تبعى هم در دوره‌هاى عمر فرق مىكند .\r\nكودكى كه در يك خانه كوچك زندگى مىكند ، سطح حيات آب خانه را چون يك ميدان بزرگ مىبيند .\r\nهمين كودك بيست سال ديگر اگر وارد آن خانه شود سطح حيات را بسى كوچك مىبيند و انگشت حيرت بر دهان مىبرد كه چرا آن حيات كه در گذشته آن قدر وسيع بود ، آن چنان كوچك شده است .\r\nخلاصه مكان در نظر جعفر صادق داراى موجوديت تبعى است و امروز هم عده‌اى از دانشمندان فزيك بطورى كه گفتيم همين نظريه را دارند . « 1 »\r\n\r\n\r\n","description":"","footnote":"\r\n( 1 ) - از صفحه 266 - 275 .\r\n","page_name":" 82 ","page_number":82},
  {"content":"\r\n\r\n\r\nفايده پنجم : حدوث عالم و انفجار بزرگ\r\nفلاسفه و متكلمين در حدوث زمانى ( مسبوقيت به عدم فكى واقعى و غير مجامع ) و قدم زمانى عالم اختلاف كرده‌اند ، ظاهرا دانشمندان دينى ، جهان مادى را حادث مىدانند ، ولى فلاسفه بقدم عالم قايلند .\r\nجمعى هم ارواح انسانى و هم اجسام آسمانى و كره زمين و كوهها و بالاخره جهان مادى به استثناى حوادث روزمره را قديم مىدانند و اين موضوع به شكل عقلى مستدل و مفصل در اواخر جزء اول صراط الحق مذكور است . و جمعى از صاحب‌نظران مادى نيز جهان مادى را ازلى و قديم پنداشته‌اند ، ليكن از نظر علوم تجربى دو دليل بر حدوث جهان مادى دلالت مىكند ، كه جمع ديگر از دانشمندان مادى به آن قايلند .\r\n1 - قانون دوم ترموديناميك به پخش حرارت اجسام قايل است . و چنانچه خورشيد منظومه شمسى ما و ساير خورشيدها و ستاره‌ها قديم و ازلى مىبودند ، ميليونها سال قبل بايد حرارت آنها تمام مى شد . حالا كه حرارت آنها بدرجه بسيار بلند باقى است پس جهان حادث بوده و نه قديم ، در داخل زمين ما حرارت به حد وفور وجود\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nدارد ، بنابر اين كره زمين ما تا چه رسد به زنده جانهاى آن حادث است .\r\n2 - انفجار بزرگ : مطابق تئورى « انفجار بزرگ » ، جهان پيش از 14 ميليارد تا 20 ميليارد سال وجود نداشت ، و تنها فضاى خالى و تاريك بود . نطفه كاينات فعلى يك ذره بسيار داغ و بسيار كوچكتر از هسته اتم به اندازه ؟ ؟ ؟ 10 ملى متر ، يعنى يك حصه از مجموع يك عدد و سى و دو صفر يك ميلى متر . ادعا مىشود درجه حرارت اين ذره بىمقدار صدها ميليارد درجه سانتىگراد بروده و كتله آن مساوى با كائنات امروزى ! !\r\nاجزاى اين ذره از ماده نبوده ، بلكه انرژى خالص فرض شده است كه متفاوت از همه انرژىهاى امروز و همه جهان مادى امروز از همين انرژى بوجود آمده است . « 1 »\r\nاين ذره به اراده پروردگار انفجار داده شد و كائنات بسرعت تريليونها مرتبه بيشتر از سرعت نوررو به انبساط رفت . نور در يك ثانيه در فضا\r\n\r\n\r\n","description":"","footnote":"\r\n( 1 ) - محتمل است مراد از رتق همين ذره و مراد از فتق انفجار آن بوده است كه در آيه 30 انبياء ذكر شده :  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما . . . \r\n","page_name":" 84 ","page_number":84},
  {"content":"\r\n\r\nدر حدود سيصد هزار كيلومتر سرعت دارد « 1 » ليكن انبساط كائنات مربوط به قوانين داخلى خود كائنات نيست . كائنات در داخل محيطى كه در حال انبساط است كاملا متفاوت از فضا است ، و خلاف قوانين ساينسى مربوط به كائنات است . بنابر اين بيان ، جهان از نظر دين و علم حادث مىباشد ، مگر اينكه گفته شود فرضيه انفجار بزرگ هنوز علمى نشده است . و مقارنت قدم ستاره‌ها با قدم حرارت آن‌ها هر چند از نظر حدسى قابل ترديد نيست ، ولى از نظر علمى مورد بحث و سئوال است . فلاسفه نيز دليل درستى بر قدم عالم ندارند ، وجود مجردات كليه و عقول منفصله آنان مجرد فرض و فاقد برهان است ، تا چه رسد كه بقول صاحب انصار آنها را موجود بوجود خداوند و نه به ايجاد او بدانيم كه از لازمه ذات واجب باشند ، همانند صفات ثمانيه حق تعالى به افتراض اشاعره كه با ممكن بودن آنها از لازمه ذات شمرده شده است . تقسيم اجسام به فلكى و عنصرى ، امروز باطل شده ، سيارات و ستاره‌هاى بالا همانند زمين ، اجسام عنصرى مىباشند .\r\n\r\n\r\n","description":"","footnote":"\r\n( 1 ) - سال نورى را در حدود 9467280000000 كيلومتر گفته‌اند .\r\n","page_name":" 85 ","page_number":85},
  {"content":"\r\n\r\n\r\nفايده ششم : دوات و قرطاس\r\nطبق حديثى كه در چهار مورد صحيح بخارى آمده است ، حضرت پيامبر اكرم ( ص ) در مرض موت خود فرمود دوات و كاغذى بياوريد كه چيزى بنويسم كه بعد از من گمراه نشويد يا گمراه نمىشويد ، ولى جمعى از صحابه از امتثال دستور آنحضرت به اين دليل جلوگيرى كردند كه بيهوده‌گويى مىكند ( هجر يعنى هذيان و بيهودگى كرد ) و يا درد بر او غالب شده ( كه همان مفهوم هذيان و بيهودگى را دارد ) « 1 » و كتاب خداوند براى ما كفايت مىكند ( و به نوشته آنحضرت احتياجى نداريم ) لكن عده ديگر بطرفدارى دستور پيامبر اكرم اصرار داشتند بايد كاغذ آورده شود تا آنحضرت چيزى بنويسد و مردم از گمراهى پس از فوت آنحضرت ( ص ) نجات پيدا كنند ، بالاخره نزاع بين صحابه شدت يافت و آنحضرت فرمود از نزد او بروند و فرصت نوشتن نامه فوت شد .\r\nدر اين موضوع صحبتهاى طولانى صورت گرفته كه ما در پى بيان آن نيستيم .\r\n\r\n\r\n","description":"","footnote":"\r\n( 1 ) - نسبت هذيان و بيهوده‌گويى به كسى كه بقول قرآن نطق به هوى و هوس نمىكند و صحبت او جز وحى الهى چيزى نيست ، بسيار تكان‌دهنده است .\r\n","page_name":" 86 ","page_number":86},
  {"content":"\r\n\r\nدر اين جا يك سوالى وجود دارد كه در اين اواخر خانم فاضله اينجانب از نويسنده سوال كرد و مرا متوجه آن ساخت كه قبلا نه به ذهن من خطور كرده بود و نه در كتابى ديده بودم ، و آن سوال اينست كه وقتى اين نوشته اينقدر اهميت داشت ، چرا آنحضرت آن نامه را در زمان صحت و سلامتى خود كه احاطه بيشتر بر اصحاب خود داشت ننوشت كه در روزهاى آخر عمر خود در حال مريضى آن را عنوان فرمود كه جمعى ببهانه مريضى ، دستور او را به بيهودگى متهم نمودند ؟\r\nسوال ديگر كه قبلا به ذهن من رسيده بود و مربوط به همين مقام است اينست كه چرا آنحضرت بطرفداران دستور خود ، مجددا دستور آوردن كاغذ را نداد و اين نامه مهم را نوشت ؟\r\nچواب اخير اينست كه با اتهام حضرت پيامبر از جانب جمعى از صحابه كه در بين آنان افراد مشهورى هم بوده‌اند ، نوشتن نامه راه گشا نمىشد ، زيرا مخالفين آن نامه پس از وفات آنحضرت اتهام خود را شديدتر بيان ميكردند و محتواى نامه را بىاعتبار مى ساختند ، حضرت فهميد كه اجراى مقصد او از نامه با اين اتهام شكست خورده و لذا آن را رها فرمود .\r\nو اما جواب سوال اول اينست كه محققين مىگويند آنحضرت ( ص ) از اولين جلسه اعلامى ( يوم الدار و الانذار ) تا حجة الوداع مكرر در مكرر مقصد خود را به عبارات مختلف بيان داشت كه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفكر مىشد قضيه جا افتاده باشد . ولى در دو ماهه آخر عمر باحتمال راجح ، از جمعى ياران خود عكس العمل‌هاى غير مناسب را با بيان مطلب خود در حجة الوداع مشاهده كرد و ناراحتى آنان را فهميد و لذا مىخواست آن موضوع را توسط مكتوبى كه قابل تاويل و تحريف نباشد ، در آخرين روزهاى عمر خود دوباره مورد تاكيد قرار دهد و مردم را در مقابل يك عمل انجام داده شده روبرو گرداند و احتمالا آنحضرت احتمال نمىداد ، مخالفين مقصد او ، چنان عكس العمل تند ( اتهام هذيان و بيهوده‌گويى ) از خود نشان دهند و وصيت او را بىاعتبار سازند ، ولى تجرى الريح بما لا تشتهى السفن .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nفايده هفتم : معذوريت جاهل قاصر\r\nبه نظر من جاهل قاصر در تخلف از اصول و فروع ، مستحق عقاب نيست ، كه عقاب بلا بيان عقلا قبيح است و تكليف قاصر به واقع تكليف بفوق وسع و توان است . قرآن آن را نفى مىكند « 1 »\r\nو شكى نيست كه جاهل مقصر در مخالفت اصول و فروع ، مستحق عقاب است ، همانند معاند و متعمد و كه تكليف براى او ثابت شده و او عمدا مخالفت مىكند .\r\n\r\nتوضيح و تحقيق\r\nجاهل مقصر اگر در اصول ، تقصير و كوتاهى نمىكرد و براى رسيدن بواقع به تفحص و تلاش مىپرداخت در علم اللّه تعالى ، يا به واقع ميرسيد و يا بخلاف واقع .\r\n1 - مقصر در حال تقصير خود معتقد بخلاف واقع است ، ولى خدا ميداند كه اگر او تفحص ميكرد به واقع ميرسيد . او نه بخاطر نفس ترك تفحص كه بخاطر ترك ايمان مستحق عقاب است ، هر چند او به\r\n\r\n\r\n","description":"","footnote":"\r\n( 1 ) - مشهور علماى شيعه و سنى جاهل را معذور نمىدانند و اين نظر بر دو اصل مختلف استوار است . اول انكار قصور جاهل ، دوم عدم قبح ظلم بر خداوند .\r\n","page_name":" 89 ","page_number":89},
  {"content":"\r\n\r\nمعتقد خود جازم باشد ؛ زيرا الامتناع بالاختيار لا ينافى الاختيار ، يا عقابا و تكليفا و يا عقابا تنها .\r\n2 - مقصر معتقد بخلاف واقع اگر فحص مىكرد باز هم بواقع نمىرسيد و به همان كفر سابق مىماند و يا به نوعى ديگر از كفر اعتقاد پيدا ميكرد ، آيا باز هم مىشود اين تقصير را موجب عقاب بدانيم ؟ يا نه و بگوييم كه مكلف مذكور بحسب ظاهر مقصر بوده و بحسب واقع در نرسيدن به حق واقعى قاصر بوده ، از نظر عقلى احتمال اخير اقرب بصواب است و اللّه اعلم . بله اگر در علم اللّه چنان بوده كه مكلف اگر فحص ميكرد به شك ميرسيد و اعتقاد او بكفر زايل ميشد ، مىشود او را مستحق عقاب دانست ، زيرا شك در عقايد طبق حديث معتبرى عقاب را در پى ندارد . و اللّه العالم .\r\nبهر حال ، نتيجه اين بحث اين شد كه مطلق مقصر مستحق عقاب نيست و حال او به حساب دو قسم فوق فرق مىكند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nفايده هشتم : وعده قرآن\r\n سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  . ( فصلت 53 )\r\nدر آينده به آنان ( كفار ) نشانه‌هاى خود را در آفاق ( جهان خارج ) و در نفسهاى خودشان نشان خواهيم داد تا حقانيت آن ( خداوند يا قرآن مجيد ) آشكار گردد . در اين آيات دقت نماييد تا معجزه‌اى براى شما آشكار گردد .\r\nبلى ، در موقع نزول آيات كريمه ، علوم تجربى مانند فزيك و كيميا ( شيمى ) ، فيزيولوژى ، بيالوژى ، جيولوژى و . . . در مراحل ابتدايى خود بودند ؛ ولى امروز اين علوم از عظمت بدن انسان تا سلولها و ژن هاى وراثى و نظام بديع اجزاى بدن ، و نظام بديع كاينات تا حدودى پرده برداشته و علم و قدرت و حيات و حكمت خداوند را نزديك به درجه محسوس رسانيده و مردم زنده وجدان را وادار به ايمان و تسليم به خداوند مىكند . بنابر اين پيش‌بينى قرآن در اين دو سه قرن بوقوع پيوسته است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nفايده نهم : توسعه كائنات\r\n وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  ( ذاريات آيه 47 ) ؛ آسمان را ( بقدرت بزرگ ) ساختيم ، و ما وسعت‌دهندگانيم .\r\nدر طى سه دقيقه اول انفجار بزرگ ، ادعا شده كه غالب عنصرهايى كه امروز وجود دارد تحقق يافت ، هايدروژن و هيليوم حصه مهم عناصر را تشكيل داد ، و تمام ستاره‌ها در نتيجه فعل و انفعال همين دو عنصر روشنايى دارند .\r\nپس از دو انفجار بزرگ تا مدتى عناصر به شكل گاز بودند ، و هنوز اجرام آسمانى تشكيل نيافته بودند . و به احتمال قوى ، مراد از كلمه دخان در آيه 11 سوره فصلت  ( ثُمَّ اسْتَوى إِلَى السَّماءِ وَ هِيَ دُخانٌ )  همين گازها باشد و سپس كهكشانها و ستاره‌ها و و سياره‌ها از همين گازها تشكيل شده كه قرآن بدان اشاره فرموده است . از آيه بالا بدست مىآيد كه كائنات در حال توسعه است . فضا لا يتناهى نيست ، بلكه محدود است : لا يتناهى ساكن است ، همه اينها به اسحاق نيوتن نسبت داده شده است . امروز فهميده‌اند كه فضا\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمحدود بوده و در حال توسعه است كه قرآن مجيد آن را بيان داشته است ، يعنى متحرك مىتواند انقباض و انبساط داشته باشد .\r\nدو تن از دانشمندان ، اردور ، ساينس دان و جورج لميتر ، به اساس فورمولهاى نسبيت انشتين - بنقلى - مىگويند كه كائنات از لحظه انفجار ، تا كنون در حال توسعه مىباشد .\r\nقبل از انفجار عظيم ، انشتين كه اول همانند نيوت كائنات را ازلى و ابدى و لا يتناهى و ساكن مىدانست به سفارش و شواهد هابل ، دقت بيشتر نمود و بقولى از نظريه خود برگشت و كائنات را متحرك و در حال توسعه اعلام نمود و گفت نظريه ساب او يكى از اشتباهات بزرگى ساينسىاش بوده است و سپس نظريه انفجار بزرگ همه چيز را بيان كرد . هابل بوسيله تلسكوپ خود - مطابق نقلى - اولا متوجه شد كه منبع نور ساكن نيست بلكه متحرك است ( امواج نور - در فرض سكون منبع آن - بجهات مساوى در اطراف منبع نور منتشر مىباشند و اگر منبع متحرك نور در حال نزديك شدن به ما باشد ، امواج نور به يك سمت واحد با امواج كوتاه با دنباله‌اى كه برنگ آبى ختم مىشود رونما مىگردد و اگر منبع نور در حال دور شدن از ما باشد ، امواج نور به يك سمت با امواج\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nطولانى به رنگ سرخ تمايل دارد به نظر مىآيد . ) هابل بدين ترتيب فهميد كه كهكشانها از زمين ما به سرعت فاصله مىگيرند و همچنان از يكديگر خود نيز فاصله مىگيرند .\r\n\r\nنكته دقيق\r\nبعضى ادعا كرده‌اند انفجار بزرگ خلاف قانون تراكم ماده است ، مثلا اگر آفتاب آنقدر متراكم شود كه حجم آن برابر يك اتم گردد ، ديگر قابليت انفجار را هرگز نخواهد داشت ، زيرا جاذبه داخلى ، بى اندازه زياد مىشود ، اما كائنات متراكم در يك نقطه بىنهايت كوچكتر از هسته اتم باز هم متلاشى گرديد ! پس بايد بپذيريم يك قوت خارق العاده ضرورى بود كه قرآن از آن ( بأييد ) تعبير فرمود ، ( اين أييد ) آيا قدرت لا يتناهى مجرد خداوند بود يا يك ذره مادى ديگر كه توسط قدرت خداوند آفريده شده بود ؟ چيزى در اين زمينه نمىدانيم .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nفايده دهم : ستون‌هاى نامرئى جهان\r\nقال اللّه تعالى :  اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها ثُمَّ اسْتَوى عَلَى الْعَرْشِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى . . .  ( الرعد آيه 2 )\r\nو قال تعالى :  خَلَقَ السَّماواتِ بِغَيْرِ عَمَدٍ تَرَوْنَها وَ أَلْقى فِي الْأَرْضِ رَواسِيَ أَنْ تَمِيدَ بِكُمْ . . .  ( لقمان ، آيه 10 )\r\nدر اين دو آيه ذكر شده كه خداوند آسمانها را بلند نمود و آفريد بدون ستون‌هايى كه ( آنها را ) ببينيد .\r\nيعنى آسمانها را توسط پايه‌هاى ناديدنى ( غير مرئى ) آفريد و بلند نمود . ظاهرا كلمه سماوات ، منظومه‌هاى شمسى و كهكشانها هر دو را شامل مىشود ، حالا ببينيم كه اين ستونهاى غير ديدنى و غير محسوس چه مىباشد . اسحاق نيوتن مىگويد اين قوه جاذبه و دافعه است كه سيارات خورشيدها را در مدارهاىشان نگهداشته است ، اگر جاذبه خورشيد نمىبرود ، سيارات به طرف جهت مخالف خورشيد پراكنده شده و سقوط مىكردند و اگر قوه دافعه نمىبود همه سيارات در مركز خورشيد سقوط مىكردند و خورشيد آنها را در شكم خود مىبلعيد « 1 » قوه دافعه از حركت سريع اجسام پيدا مىشود ، مثلا يك قطعه سنگ و يا يك فروند طياره تا زمانى كه در حركت است سقوط نمىكند ، وقتى\r\n\r\n\r\n","description":"","footnote":"\r\n( 1 ) - اين استدلال به نظر من قابل بحث است و قوه دافعه مىتوانست آنها را در مدارشان حفظ نمايد .\r\n","page_name":" 95 ","page_number":95},
  {"content":"\r\n\r\nحركت آنها تمام شود و توقف كنند سقوط مىكنند . و اين قانون در تمام ستارگان و سياره‌ها و اقمار و اجسام كوچك ديگر عموميت دارد . . « 1 » از انشتين نقل شده كه او بجاى قوه جاذبه موضوع ديگرى را عنوان كرده و گفته است كه خورشيد بدليل بزرگى خود باعث فرو رفتگى گرديده و شبيه كاسه مدورى را بوجود آورده كه در داخل اين كاسه خورشى قرار دارد و سياره‌هاى منظومه شمسى در پشت ديوار كاسه بطور بسيار حساب شده و دقيقى كه از قدرت و علم و حكمت خداوند متعال حكايت مىكند ، در حركت‌اند ؛ سياره‌هاى دور در لبه كاسه و سياره‌هاى نزديك در قسمت پائين ديوار و علت عدم پراكندگى و تفرق سياره‌ها از مدار خود ، ديوار فرو رفتگى كاسه مانند است و علت نيفتادن آنها در مركز خورشيد ، همان حركت موزون سيارات است . ( احتمال همان قوه دافعه‌اى كه نيوتن مىگفت )\r\n\r\n\r\n","description":"","footnote":"\r\n( 1 ) - از نظر علمى همه ستاره‌گان و سياره‌ها در حركت مىباشند و از نظر قرآن آيه دوم سوره رعد و آيه 28 و 29 سوره يس ، خورشيد و ماه ( شمس و قمر ) حركت دارد و جمله  ( كُلٌّ يَجْرِي لِأَجَلٍ مُسَمًّى )  در آيه 2 رعد دو احتمال دارد ، اول اينكه شمس و قمر هر كدام از آنها تا وقت معين در جريان و حركت هستند ، دوم اينكه همه ستاره‌ها و سياره‌ها جريان دارند و احتمال دوم با وجود احتمال اول اثبات نمىشود و همچنين در آيه پنجم سوره زمر كه همانند آيه سوره رعد است  ( كُلٌّ يَجْرِي لِأَجَلٍ مُسَمًّى )  بلى در آيه چهارم سوره يس آمده است كه :  لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ  . از كلمه ( واو ) و از صيغه جمع  يَسْبَحُونَ  مىشود حركت همه ستاره‌ها و سياره‌ها را فهميد .\r\n","page_name":" 96 ","page_number":96},
  {"content":"\r\n\r\nبه همين ترتيب سياره‌ها نيز فرورفتگى مذكور را در فضا ايجاد نموده ، كه در ديوار همان كاسه‌هاى كوچك سياره‌ها ، قمرها بمدار همان سياره‌ها مىچرخند . ولى اگر حركت سياره‌ها و يا ماهها از مقدار فعلى سريع‌تر مىشد سياره‌ها از مدار خورشيد و قمرها از مدار سيارات بدور رفته و فرار مىكردند و چنانچه حركت آنها كندتر مى شد در دامن خورشيد و يا سياره‌ها سقوط مىنمودند .\r\nظاهرا نظريه انشتين در صحت و بطلان خود مبتنى بر اين است كه آيا فضا امر عدمى است كه خلأ باشد و يا موجود خارجى است كه انعطاف‌پذير مىباشد « 1 » ولى در فرض دوم باز دليل مىخواهد كه عدم تفرق سيارات به فرورفتگى خورشيد در فضا ارتباط دارد .\r\nنظريه اول احتمالا مذهب مشهور دانشمندان بوده ، ولى بعدا سسمولين در سال 2001 به قولى فضا را عبارت از شبكه‌هاى بافيده شده اعلام كرده و مارتين در كتاب خود نوشت ؛ طبق نظريات جديد ، فضا خلأ محض نيست ، بلكه موجودى ساده به اندازه نازكترين اندازه پيچش رشته‌ها مى اشد . پال دفينر مىگويد كشف فضاى بافيده شده نامرئى يكى از بزرگترين كشفيات قرن بيستم است . اگر اين تفسير براى فضا از نظر علمى ثابت باشد نظر انشتين تقويت مىشود . نگارنده در اين زمينه‌ها صلاحيت علمى و حق اظهار نظر را ندارد ، ولى مىشود ادعا\r\n\r\n\r\n","description":"","footnote":"\r\n( 1 ) - در اين مورد به فايده چهارم و فايده شانزدهم مراجعه شود كه مطالعه مطالب آنها با اين بحث مناسبت دارد .\r\n","page_name":" 97 ","page_number":97},
  {"content":"\r\n\r\nكرد كه دلالت ايات قرآن مجيد احتمالا با اين نظريه ( شبكه‌هاى بافيده ) تا حدى نزديك است و اينهم پاره‌اى از آيات قرآن مجيد :\r\n1 -  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُهُ . . .  ( سوره انبياء ، آيه 104 )\r\n2 -  وَ يُمْسِكُ السَّماءَ أَنْ تَقَعَ عَلَى الْأَرْضِ إِلَّا بِإِذْنِهِ  . ( سوره حج ، آيه 65 )\r\n3 -  وَ يَوْمَ تَشَقَّقُ السَّماءُ بِالْغَمامِ وَ نُزِّلَ الْمَلائِكَةُ تَنْزِيلًا  ( سوره فرقان ، آيه 25 ) بنابر يك احتمال\r\n4 -  وَ مِنْ آياتِهِ أَنْ تَقُومَ السَّماءُ وَ الْأَرْضُ بِأَمْرِهِ  ( روم ، آيه 30 )\r\n5 -  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ  ( سوره صافات ، آيه 6 ) « 1 »\r\n6 -  ثُمَّ اسْتَوى إِلَى السَّماءِ وَ هِيَ دُخانٌ  ( سوره فصلت ، آيه 11 )\r\n7 -  وَ زَيَّنَّا السَّماءَ الدُّنْيا بِمَصابِيحَ  ( فصلت ، آيه 12 ) و همچنان آيه 6 سوره ق و آيه 5 سوره ملك .\r\n8 -  يَوْمَ تَمُورُ السَّماءُ مَوْراً  ( طور ، آيه 9 )\r\n9 -  وَ السَّماءَ رَفَعَها . . .  ( الرحمن ، آيه 7 )\r\n10 -  فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ  ( الرحمن ، آيه 37 ) و آيه 16 الحاقه\r\n11 -  السَّماءُ مُنْفَطِرٌ بِهِ  ( المزمل ، آيه 18 )\r\n12 -  وَ إِذَا السَّماءُ فُرِجَتْ  ( المرسلات ، آيه 9 )\r\n13 -  وَ إِذَا السَّماءُ كُشِطَتْ  ( تكوير ، 11 )\r\n\r\n\r\n","description":"","footnote":"\r\n( 1 ) و ( 2 ) - آيه بر مغايرت آسمان با كرات دلالت دارد .\r\n","page_name":" 98 ","page_number":98},
  {"content":"\r\n\r\n14 -   إِذَا السَّماءُ انْفَطَرَتْ   ( انفطار ، 1 )\r\n15 -  وَ بَنَيْنا فَوْقَكُمْ سَبْعاً شِداداً  ( سوره عم ، آيه 12 )\r\nو چند آيه ديگر كه از آنها استفاده مىشود آسمان امر وجود است . و تفصيل نحوه دلالت محتاج به بيان است كه ذكر آن طولانى مىشود .\r\nبلى دلالت اين آيات موقوف بر اين است كه ذكر آن طولانى مىشود .\r\nبلى دلالت اين آيات وقوف بر اين است كه سماء به معناى فضا باشد ، ولى مع الوصف من نمىگويم كه آيات مباركه مذكور دلالت بر صحت قول پيروان اين نظريه مىكند ، بلكه مىگويم ، آيات فوق مناسبت با شبكه بافنده فضا دارد كه جمعى به آن قائل شده‌اند . و تاويل آسمان   ( السَّماءُ )   بكرات ستاره‌ها و سياره‌ها در جايى كه قرينه نباشد خلاف ظاهر است و اللّه العالم .\r\nبه هر حال تعبير دقيق قرآن در مورد نظام آسمانها و برقرارى ستاره‌ها و سياره‌ها در مدارهاى خودشان بسيار علمى و عميق است و مىشود آن ستونها غير مرئى و ناديدنى را از معجزات علمى آن كتاب الهى به حساب آورد . و اما تعيين مصداق آن به عهده علم بشرى است كه آيا قوه جاذبه است يا فرو رفتگى فضا و يا هر دو دو و يا چيز سوم و يا چند چيز ؟\r\nبلى در قرآن  ( عَمَدٍ )  به صيغه جمع ( ستونها ) استعمال شده ، اين جمع ممكن است باعتبار تعدد انواع اين ستونها باشد كه حقايق متعدد غير محسوس داشته باشد . مثلا يكى از حقايق غير محسوس ، ماده تاريك است كه بر خلاف پندار ماديين به يكى از حواس پنجگانه درك نمى شود ، ولى بقولى در اين اواخر كشف و مورد قبول قرار گرفته است و گفته مىشود كه قسمت عمده تمام ماده جهان ، همين ماده تاريك\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاست و همين ماده تاريك بقولى براى برقرارى كهكشانها ستون موثر است نه قوه جاذبه و كاسه فضايى ، زيرا وسعت داخلى كهكشانها و فاصله هر كهكشان از كهكشان ديگر آنقدر زياد است كه دو امر مذكور هيچ موثريتى در برقرارى آنها ندارند . بطور نمونه فاصله خورشيد ما با نزديك‌ترين سياره به زمين به حدى است كه به قولى براى سى ميليون خورشيد گنجايش دارد . منظومه شمسى ما احتمالا سى هزار سال نورى از مركز كهكشان ما فاصله داشته باشد . از اين مهمتر اينكه فاصله بين كهكشانها بطوريكه ادعا شده بطور متوسط ، يك ميليون سال نورى مى باشد و تلسكوپ هابل تعداد كهكشانها را در حدود يكصد و بيست و پنج ميليارد بيان ميدارد . و لذا امروز ماده تاريك نامرئى را بعنوان ستون كهكشانها معرفى نموده‌اند . كه بطور يك‌نواخت در داخل تمام كهكشانها پراكنده است و همه اجزاى كهكشانها را بطور منظم بدور مركز واحد نگه ميدارد .\r\nدر پايان ذكر اين مطلب سزاوار است كه بعضى گفته‌اند ، در فاصله كهكشانها كه بسيار زياد است انرژى تاريك وجود دارد كه كهكشانها را از هم دفع نموده و باعث توسعه كائنات مىشود ، و چنانچه اين ستون نامرئى نباشد همه كائنات ( فضا ، زمان ، مكان كهكشانها يعنى ميلياردها ستاره و سياره و اقمار و اجرام سماوى كوچك و گازهاى اتومى و عناصر و غيره ) از توسعه مانده متوقف مىشوند و به طرف داخل سقوط مىكنند . و اثبات اين موضوع نيازمند تتبع در كلام دانشمندان نجوم مى باشد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفايده يازدهم : يك معماى بزرگ\r\nاز نظر قرآن عبادت انسان و جن براى خداوند ، علت غايى آفرينش آنان است و از نظر اعتبار عقلى با ملاحظه آيات قرآن و سيره پيامبر عظيم الشان اسلام ، دين براى دنيا و عقباى مكلفين بسيار ارزش دارد . حضرت آدم اگر اولين انسان بود ، اولين نبى خداوند نيز بود ، تا مردم از تكامل باز نمانند . و چرا دين اهميت نداشته باشد كه سرنوشت ابدى انسان يا در نعمتهاى بهشتى دائمى و يا آتش دائمى جهنم رقم مىخورد . و تمام انبياء براى هدايت بشر آمده‌اند و رنجهاى فراوانى را در اين راه متحمل شده‌اند و حتى جمعى از آنان جان خود را براى آن از دست داده‌اند .\r\nولى در تبليغ دين و هدايت انسانها عنايت كافى صورت نگرفته است ، حتى انبياء نتوانسته‌اند كه دين را به همه انسانهاى معاصر خود برسانند و حجت بر آنان تمام نشده است . بالاتر اينكه حضرت عيسى و حضرت موسى عليهما السلام تنها بر بنى اسرائيل مبعوث شده‌اند ، بلكه ابراهيم و نوح عليه السلام نيز بر همه انسانها مبعوث نگرديده اند . انبيا غالبا از صنف طبقه فقير و مستضعف جامعه بوده ، كه نتوانسته‌اند انسانهاى عصر خود را به دين ملتزم سازند . مهم‌تر اينكه غرايز انسانى طورى آفريده شده كه با تدين به شرايع آسمانى سازگارى نداشته و ندارد . و نيز در موقع نسخ هر شريعت بواسطه شريعت بعدى ، عنايتى به اثبات دين\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nجديد كه همه پيروان شريعت گذشته به آن بگروند و نزاعى و حتى خونريزىهاى ممتدى در بين انسانها واقع نشود ، صورت نگرفته است .\r\nپس از فوت خاتم النبيين ( ص ) اختلافاتى واقع شد كه معارف اعتقادى و فروع شرعى را در بر گرفت و در همين راستا خونريزهاى فراوانى صورت گرفت و تا امروز تكفير و عداوت بين مسلمانان ادامه دارد ، كه به هدفت قرب الى اللّه به همديگر تجاوز مىكنند ، كه مصداق بارز آن متجاوزين وهابيها و تكفيريها مىباشند .\r\nهر كس در علوم اسلامى ، خصوصا فقه و كلام وارد باشد ، ميداند كه در بين دانشمندان اسلام در غالب موارد چه اختلافاتى وجود دارد . عجيب‌تر اينكه در ميان متكلمين و فقهاى يك مذهب ، اختلافات زيادى صورت گرفته است كه تمام اينها از عدم عنايت كامل به تبيين تام اصول و فروع علوم دينى است ، حتى از يك آيه يا يك حديث فتاوى مختلف استنباط مىشود كه آيه وضوء يكى از آنها است . تعارض احاديث معتبر السند يكى ديگر از درد سر فقها مىباشد . و اين معمى سر درازى دارد كه مقصود ما اشاره مختصرى به آن بود . گاهى گفته مىشود اختلافات علما در استنباط خويش معلول ابهام ادله نبوده ، بلكه در اثر مداخله نارواى زمامداران فاسد بوده است .\r\nاين ادعا تا حدودى درست است ولى مسلما عموميت ندارد . به هر حال جواب آن اينست كه اگر عنايت حق تعالى - جل جلاله - بحفظ كامل دين تعلق مىگرفت ، زمامداران نادان و فاسد مجالى براى اين خرابكارى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nپيدا نمىكردند . گاهى گفته مىشود - كه من مكررا آن را به ديگران گفته ام كه سنت خداوند در ترويج دين و حفظ آن ، به نحو متعارف و حسب عادت بوده نه به نحو معجزه و فوق العاده . بلى در حفظ قرآن عنايت خداوند به نحوى بوده كه آن را سالما به نسلهاى مسلمان در طول تاريخ برساند . ولى اين معذرت هر چند تا حدودى درست است ، اما عقلهاى ناقص و استعدادهاى ضعيف و متوسط را قانع نمىتواند . زيرا ميليونها و حتى صدها ميليارد انسان در طول تاريخ از همين كاستيها قصورا به كمال نرسيده و راه تكامل خود را گم كرده‌اند . جاهل قاصر گرچه روز قيامت مستحق عقاب نيست ، با اينكه احكام وضعى كفر ، در دنيا بر آنها مترتب مىشود ، ولى سئوال اينجا است كه چرا عنايت خداوند مهربان و ارحم الراحمين ، آنان را به هدف اصلىشان كه عبادت براى ذات احديث او بود هدايت نفرمود ؟ كه خود فرموده است :  رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  . و يا :  وَ الَّذِي قَدَّرَ فَهَدى  ، مگر اينكه بگوييم ، مراد از هدايت در اين دو آيه و امثال آن هدايت تكوينى عام مخلوقات است .\r\nولى سئوال اين است كه چرا هدايت تشريعى همانند هدايت تكوينى عام و تام نيست . و رسانيدن دين به بشر كه هدف غايى خلقت انسان است ، اگر بنحو عادى باشد آيا خلقت ميلياردها انسان را ، فاقد هدف نمىكند و آن را داخل لغو و بيهودگى نمىنمايد ؟ !  ( ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ . ) \r\n\r\n","description":"","footnote":"","page_name":" 103 ","page_number":103},
  {"content":"\r\n\r\nگاهى در اين مورد سئوال بالاتر مىرود كه چرا جمعى زيادى از انسان ها قبل از عمل به دين مىميرند و هدف آفرينش انسان ( بندگى حق ) در حق آنان منتفى است ، همانند ميليونها اطفالى كه قبل از بلوغ مىميرند و يا ديوانه و يا كم عقل به دنيا مىآيند . اينان و جاهلان قاصر و افراد گنگ و كر قهرا از رحمتى كه هدف آفرينش آنان بوده محروم مانده‌اند . قرآن مىگويد :   وَ لا يَزالُونَ مُخْتَلِفِينَ إِلَّا مَنْ رَحِمَ رَبُّكَ وَ لِذلِكَ خَلَقَهُمْ   .\r\nولى جواب اين شبه اين است كه عبادت علت غايى نوع انسان است نه هر فرد ، فرد انسان و اين موضوع در مورد انواع نباتات و حيوانات نيز صادق است . هم اكنون طبق آمار و احصائيه‌هاى بين المللى ، چهل درصد مواد غذايى انسان قبل از خوردن انسان توسط حيوانات مضر و بادهاى تند و ساير آفات ضايع مىشود و نيز صدها هزار حيوانات اهلى پيش از اينكه انسان از گوشت يا از باربرى آنها استفاده ببرند تلف مىشوند . به هر حال بحث ما در مورد هدايت تشريعى انسان به سوى دين حق بود كه بطور كامل زمينه آن فراهم نشده است .\r\nتاكيد خداوند بر ايمان و عمل انسانها مطابق دستور دين از يك طرف و علت غايى بودن هدايت « 1 » و عبادت براى آفرينش انسان از طرف ديگر ، مقتضى اين بود كه : اولا دست زورمندان و فاسقين بىدين را كه مطابق هوسهاى حيوانى خود احكام دين را تغيير داده و مىدهند ، قطع مى\r\n\r\n\r\n","description":"","footnote":"\r\n( 1 ) - يعنى رحمت را در آيه گذشته بهدايت تفسير كرده‌ايم .\r\n","page_name":" 104 ","page_number":104},
  {"content":"\r\n\r\nفرمود . و ثانيا ، زمينه طورى فراهم مىشد كه جاهلين به منصب اجتهاد و فتوى نرسد . و ثالثا ، قواعد كلى فقه به نحوى بيان مىشد كه فروع زيادى از آنها به سهولت ، و با اقل اشتباه استنباط مىشد .\r\nمثلا اگر به حضرت پيامبر دستور داده مىشد كه قواعد كلى فقه را در حيات خود توسط اصحاب باسواد خود بنويسد و مسلمانان را وادار بمطالعه آن كند و نسخه‌هاى آن را در حد مقدور تكثير نمايند كه اين كار ممكن بود ، شريعت اينقدر محل اختلاف واقع نمىشد .\r\nو به عبارت ديگر همان عنايتى كه در حق قرآن صورت گرفته ، در حق اين كتاب هم صورت مىگرفت ، وضع بسيار فرق مىكرد . جامعه و مصحف فاطمه و ساير كتب اهل بيت ( ع ) وقتى بدست مردم نرسد وجود آنها نزد صاحب آنها فايده‌اى براى مردم ندارد . و چنانچه به اندازه سوره بقره اصول عقايد و معارف اسلامى و نواميس اخلاقى و قواعد كلى شرعى و احكام فقهى به فصاحت و شيرينى كه قرآن داشت ، بيان مىگرديد ، دين مقامى مى يافت كه اختلاف آرا در آن بسيار كاهش مىيافت و از ظهور مذاهب متعدد اسلامى جلوگيرى به عمل مىآمد . و از طرف ديگر ، اگر در نسخ هر يك از شرايع گذشته ، عنايت بيشترى به عمل مىآمد تا پيروان آن دين به دين جديد روى مىآوردند ، از جنگهاى دينى خانه تباه كن جلوىگيرى مىشد .\r\nچرا اينچنين نشد ، آيا غفلت و اشتباهى در كار بود ؟ قطعا نه ، خداوند حكيم از ازل تا به ابد به تفاصيل همه حوادث علم دارد و ذره‌اى از او پنهان نيست\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nو بر همه چيز توانايى دارد ، ولى همه افعال تابع مصالح مهمى است كه خود مىداند و عقلهاى محدود ما از درك آن عاجز است .\r\nمعماى مذكور فقط سوال است نه ايراد ، سئوالى است كه براى من و امثال من از متوسطين طرح شده و خود را از ساليان بسيار قبل بر عقل من تحميل كرده است ، و به گمان من بسيارى ديگر هم كم و بيش براى اين سئوال پاسخى ندارند . سبب ذكر آن در اين رساله - كه شايد آخرين تاليفات من باشد - براى اينست كه راسخين در علم اگر بتوانند جواب جامع و قناعت بخشى ارائه دهند ، باشد تا ذهن ديگران را كه در مقابل اين گونه سئوالها گرفتار شده‌اند ، راحت گردانند . از قديم گفته‌اند معما چو حل گشت آسان شود ، و اللّه ولى التوفيق .\r\nدر پايان ذكر اين نكته نيز لازم است كه اغلب حكومت‌هاى كشورهاى اسلامى سبب و مسبب جلوگيرى از اجراى احكام و حدود شرعى و حتى عامل تضعيف دين و تغيير احكام شرعى و تعويض آنها به احكام وضعى عصر شده‌اند . اگر عنايتى از جانب خداوند صورت مىگرفت كه حكومت بدست علماى ربانى مىرسيد مسلما دين پيشرفت زيادى پيدا مىكرد و اين همه افراط و تفريط بوجود نمىآمد . اين موضوع در طول تاريخ نبوتها چنين بوده كه حتى بسيارى از انبياى گذشته - عليهم و على نبينا و آله الصلاة و السلام - به مقدار علماى بزرگ دوران ما نفوذ اجتماعى و سياسى نداشته‌اند و ثروتمندان و زورمندان معاصر آنان به آسانى جلو ارشاد آنان را مىگرفتند و فايده بعثت را به پائين‌ترين درجه آن مىرسانيدند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nفايده دوازدهم : تجلى حكمت بالغه در حامله‌گى زن\r\nدر مورد كيفيت حمل و رشد جنين تا هنگام ولادت ، آن قدر اسرار اسرار جالبى وجود دارد كه مقدارى فهميده شده‌اى آن تأليف كتاب مستقل ميخواهد ، و نوشتار زيادى در مورد آن وجود دارد و حتى علم جداگانه اى شده است .\r\nهر فرد با هوش متوسط اگر از اين دنياى اسرار به طور ابتدايى معلوماتى بدست آورد ، به عظمت علم و قدرت و حكمت خالق و مدير جهان آگاه شده و عاشق او مىشود . يكى از دانشمندان نوشته است : در هر مقاربت 2 - 5 ميلى ليتر نطفه ( اسپرم ) مرد خارج مىشود ، در اين مقدار بتعداد 110 - 500 ميليون سپرموتوزوايد موجود است .\r\nعقيده بر اينست كه در هر ميلى ليتر مايع نطفه‌اى مرد بايد لااقل 50 ميليون « سپرموتوزوايد » وجود داشته باشد و تعداد كلى « سپرموتوزوايدها » در اين مايع كمتر از يكصد ميليون نباشد تا نطفه مرد استعداد انعقاد را داشته باشد . ميان اين مقدار سرموتوزوايدها در حدود بيست درصد سپرموتوزوايدهاى غير طبيعى ديده مىشود ، يعنى از حيث شكل - سر و دم - و از حيث اندازه - غير عادى مى باشند و اگر تعداد سپرموتوزوايدهاى غير عادى از بيست درصد تجاوز كند ، شانس باردارى نيز طبيعتا تنزل مىكند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nسپرموتو زوايدهائى كه در حركت مىباشند ، در مدت 2 - 3 ساعت به آخرين قسمت لوله بچه‌دان مىرسند و معمولا در اين محل بانعقاد نطفه مىانجامد ( يعنى سلولهاى نطفه‌اى مرد و زن به يكديگر وصل مىشوند . ) از مقدار عظيم سپرموتوزايدها فقط يكى با هسته سلول نطفه‌اى زن منعقد مىگردد و بقيه در بين راه يعنى در مهبل - بچه دان - لوله‌ها - و در محوطه شكم به هلاكت مىرسند . تعداد زيادى از سپرموتوزوايدها در ميان چين‌خوردگيهاى لوله به مدت چند روز متوقف مىشوند و استعداد حركت و باردار نمودن سلول نطفه‌اى زن را حفظ مىنمايند . در خارج از دستگاه جنسى زن نيز به مدت زياد قدرت فعاليت را از دست نمىدهند . در 10 درجه حرارت به مدت 96 ساعت داراى فعاليت حياتى مىباشند .\r\nسلول نطفه‌اى زن در تاريخ 1827 كشف شده و كاشف آن دانشمندى بنام « كا . بيئر » است . سلول نطفه‌اى زن در تخمدان رشد مىكند و در اواسط دوره قاعدگى « 1 » از تخمدان خارج و به قسمت شكمى لوله‌هاى بچه‌دان ( يعنى بدهانه فوقانى لوله كه به محوطه شكم باز است ) وارد مىشود و در اين محل عمل القاح مىانجامد . سلول نطفه‌اى زن بزرگترين سلول ارگانيسم انسان است و قطر آن 300 - 400 ميكرون\r\n\r\n\r\n","description":"","footnote":"\r\n( 1 ) - دوره قاعدگى مدتى است از اول خونريزى قاعدگى تا اول خونريزى قاعدگى بعدى .\r\n","page_name":" 108 ","page_number":108},
  {"content":"\r\n\r\nمىباشد . در هر ماه فقط يك سلول نطفه‌اى از تخمدان خارج مىشود . در غلاف سلول نطفه‌اى زن چندين سپرموتوزوايد نفوذ مىكند و اما يكى از آنها به هسته سلول نطفه‌اى زن وصل مىگردد . اخيرا عقيده بر اينست كه خروج سپرموتوزوايدها به مقدار زيادى كه در موقع مقاربت مىباشد ، براى آن است كه سپرموتوزوايدها بوسيله ماده تخميرى خود  ( permentum )  غلاف سلول نطفه‌اى زن را به تحليل برسانند و راه ورود را براى يك سپرموتوزوايد هموار سازند . زيرا قدرت تخميرى يك سپرموتوزوايد بسيار ناچيز است و براى عبور از غلاف كافى نيست . براى آنكه انعقاد نطفه انجام پذيرد بايد سلول‌هاى نطفه‌اى زن و مرد رسيدگى كامل داشته باشند . يعنى رشد سلولها بدون عيب و نقص بوده و قدرت حركت و انتقال آنها در حالت طبيعى شود - فعاليت تخميرى سپرموتوزوايدها و خروج آنها در موقع مقاربت نيز در حالت طبيعى انجام يابد .\r\nو نيز براى القاح ناگزير است كه سلول نطفه‌اى زن در تخمدان روى اصول صحيح رشد كند . و به موقع از تخمدان خارج شود و بموقع به لوله وارد گردد . باردارى تنها نتيجه فعاليت يكطرفى سپرموتوزوايدها و راه يافتن آن به درون سلول نطفه‌اى زن محسوب نمىشود . زيرا در اين جريان ، تعداد زياد مكانيسم‌هاى عصبى و غدد ترشحات داخلى شركت دارند كه بعضى از اين مكانيسم‌ها بر له و بعضيها بر عليه انعقاد نطفه در كارند . به علاوه انعقاد نطفه هنوز به معنى آغاز حاملگى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nنيست ، زيرا ناگزير است القاح واكنش طبيعى ايجاد كند . يعنى زمينه براى رشد طبيعى نطفه‌هاى انعقاد يافته فراهم گردد . سلول نطفه‌اى بار دار شده بايد از راه لوله به بچه‌دان برسد و در بچه‌دان شرايطى براى ادامه رشد طبيعى آن بوجود آيد . لهذا برقرارى سلول باردار شده در محوطه بچه‌دان آغاز حاملگى محسوب است .\r\nبراى آنكه سلول باردار شده به بچه‌دان برسد و در ضخامت جدار بچه دان برقرار گردد و از حيث مواد خوراكى به قدر كافى تأمين شود ، بايد در ارگانيسم زن تغييرات دوره‌اى به عمل آيد . تا وجود زن براى پرورش جنين آماده گردد . به هم خوردن اين تغييرات باعث قطع باردارى مى باشد ، آغاز حاملگى دليل بر اين نيست كه زن داراى فرزند خواهد شد ، زيرا جنينى كه در حال رشد است بايد به مرحله‌اى برسد كه استعداد ادامه حيات را پيدا كند . ( به نقل از بعضى كتابها )\r\nبه هدف پى بردن بحكمت خداوند و اتقان نظام آفرينش و هدفمندى آن .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nفايده سيزدهم : فلسفه ، علم و دين در جهت‌دهى آدمى\r\n1 - فلسفه براهين قاطعى بر وجود واجب الوجود و توحيد و وجود صفات او ارائه مىدهد ، و از همه مهم‌تر احتياج همه كاينات را در ابتدا و استدامه و استمرار وجود ( حدوثا و بقاء ) به اراده واجب الوجود مدلل مىدارد كه براى جهان‌بينى الهى بسيار سازنده است .\r\nعده‌اى از مباحث امور عامه آن ، نظام استدلال عقلى دانشمندان را مستحكم مىدارد ، و تا حدى به تفسير كاينات كمك مىكند و از همين منظر سوسيالزم و كمونيزم و در مجموع ماركسيزم ، و فلسفه دياليكتيك با تمام مغالطات خود در كشورهاى اسلامى با شكست مواجه شد . و بر همين اساس فهميده شد كه غرب فاقد يك فلسفه منظم و منسجم با زيربناى عقلانى مىباشد .\r\nولى در دو مورد ، بايد فلسفه را بدور ريخت . اول ، مسايل طبيعيات است كه علوم تجربى مجالى براى آنها نمانده است . دوم ، در مورد حقيقت صفات حق تعالى و معارف اسلامى كه نظريات حكما به درد نمىخورد و حتى گمراه كننده است . به هر حال فسلفه ، وجود و توحيد واجب الوجود را صد در صد به اثبات مىرساند و وجود موجودات را لحظه به لحظه ، ثانيه به ثانيه بر افاضه و اراده او معلق مى سازد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n2 - علوم تجربى امروزه كه در هيچ موردى با دين و عقايد و معارف آن ذره‌اى مخالفت ندارد ، اسرار ريز موجودات و دقت صنع آنها را با نظام خارق العاده و محير العقول مىسازد . فزيولوژى انسانى و بيالوژى ، جهان پر اسرار و عظمت انسان را بيان مىدارد كه وجود و علم و قدرت و تدبير و حكمت فوق العاده خداوند را تقريبا محسوس مى سازد ، و اين دانش تا عمق ژنهاى وراثى و سلولها نفوذ نموده ، عقلاى هوشمند را عاشق و مجذوب آفريدگار جهان مىسازد و آيه مباركه قرآن را  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ »  ؛ « 1 » به شكل مفصل حسى ساخته است .\r\n3 - دين رابطه انسان را از راه‌هاى زير با خداوند ، مستحكم مىسازد :\r\n1 - از راه دلايل عقلى .\r\n2 - از راه توجه به فطرت سالم انسانى ، وجود آفريدگار را مدلل مى سازد .\r\n3 - از راه رحمت بىپايان خالق و نعمتهاى او در آخرت ، او را به محبت خداوند مىكشاند و بسوى عبادت و مكارم اخلاقى تشويق مىكند .\r\n\r\n\r\n","description":"","footnote":"\r\n( 1 ) - زود است يا حتما نشانه‌هاى خود را در خارج و در درجانها ( و بدن‌هاى آنها ) نشان خواهيم داد تا براى آنان حقانيت حق تعالى ( و يا قرآن ) آشكار گردد . علوم تجربى در عصر ما اين وعده الهى را محقق و محسوس نمود .\r\n","page_name":" 112 ","page_number":112},
  {"content":"\r\n\r\n4 - از راه تكريم و عزت و علو مقام انسانى و جانشينى او در زمين ،\r\nاز جانب خدا و برترى او بر اكثر مخلوقات و از اينكه روح و بدن او ( تقويم ) در نيكوترين وجه آفريده شده و از اينكه او يك موجود شصت و هفتاد ساله نيست و حيات جاودانى دارد و سرنوشت او در آن جهان به ابديت متصل است و او براى تكامل آفريده شده و آسمانها مسخر اوست ، به او اعتماد بنفس مىدهد و او را بسوى تربيت انسانى و دورى از هوسهاى حيوانى وا مىدارد و انسانيت او را به مكارم اخلاق تقويت مىكند و او را بسوى كسب علم و كمال بوسيله انتخاب خود او سوق مىدهد .\r\n5 - از راه تهديد به عذاب جهنم ، از معاصى و مظالم و پستيها بسوى عدالت اجتماعى و عبادت آفريدگار و خدمت به هم‌نوعان ترغيب مىنمايد . در حقيقت تطميع و تهديد دين ، دو عامل بسيار مهم براى تربيت و برقرارى نظام عمومى انسانها است كه هيچ بديلى ندارد .\r\n6 - بعثت انبياى گرامى كه افراد جا رسيده و كامل و دلسوز و خير خواه و داراى علم و بردبارى و مقاومت هستند ، يكى ديگر از بركات دين است كه براى تشويق انسان به استقامت در راه حق ، صورت گرفته است . ولى اين سه راه ( فلسفه ، علم و دين ) كه همه با آثار متفاوت خود انسانها را بسوى آفريدگارشان سوق مىدهند ، تا كنون\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتوفيق كامل را بدست نياورده‌اند . عوامل بازدارنده و مخالف هم در ميان مردم وجود داشته كه آنان را به پرستش بتهاى بيجان و مصنوع دست بشر يا پرستش بعضى از پديده‌هاى طبيعى و يا حتى پرستش شرمگاه زن و يا پرستش شيطان و يا انكار خدا و پذيرش مبدا بودن ماده ، رانده است .\r\nاين عوامل ، جهل و خرافات ، تقليد كوركورانه از آبا و اجداد ، انس با محسوسات ، غرور ، تكبر و باور نداشتن به مقام انسانيت و فرو رفتن در گودال شهوتها و هوسها ، وسوسه شياطين جن و انس و امثال آنها مى باشد .  قُتِلَ الْإِنْسانُ ما أَكْفَرَهُ ! \r\nو به عبارت ديگر ؛ مانع عمده در مسير حق ، بعلاوه نادانى و آثار آن از تقليد و آثار مخرب محيط ، غرايز داخلى وجود انسان است كه تن پرورى و راحت‌طلبى ، حرص و بخل ، تكبر و علاقه شديد به لذتهاى عاجل ، كراهت تحمل محروميت‌ها براى تربيت نفس و تقويه ظرفيت روح هر چند كه آثار سعادتمند آن در جهان ديگر به ابديت متصل باشد ، فراهم مىآورد . بلى ، غرايز در وجود ما واقعيت دارد و بدون آن زندگانى و حتى زندگى دچار اختلال و حتى در معرض نابودى قرار مىگيرد . « 1 »\r\n\r\n\r\n","description":"","footnote":"\r\n( 1 ) - مثلا اگر انسان بسوى جلب منفعت و دفع ضرر نرود به زودى در معرض هلاكت قرار مىگيرد .\r\n","page_name":" 114 ","page_number":114},
  {"content":"\r\n\r\nولى از طرف ديگر ، اين غرايز سركش دو ضرر بسيار خطرناكى هم دارد ؛ يكى براى زندگانى اجتماعى كه غرايز افراد با هم در جهان مادى كه ظرفيت آن براى ارضاى غرايز مهار نشده كور بسيار محدود مىباشد ، منجر به تصادم و تنازع آنان مىشود كه اين امر حتى در قرن بيست و يكم محسوس مىباشد . دوم ، براى تربيت و اصلاح باطن و رسيدن به سعادت در جهان ابدى بعدى .\r\nانبيا ، اوليا ، مرشيدن و پيروان آنان در يك طرف ، شياطين ، مفسدين و فريب‌خوردگان ناكام در طرف ديگر . دسته اول ، مردم را به تعديل غرايز « 1 » بر اساس فطرت خالص انسانى و پشتوانه ايمان به خدا و روز قيامت تشويق و ترغيب مىنمايند و دسته دوم ، جامعه را بسوى پيروى از غرايز مهار نشده دعوت مىكنند . از نظر تاريخى اكثريت انسانها راه دوم را انتخاب كرده‌اند و دليلى وجود ندارد كه آينده - تا ظهور مهدى موعود - بهتر از گذشته باشد . بنابراين ، حقيقت‌طلبان ( دسته اول ) در آينده هم در اقليت باقى خواهند ماند .\r\n\r\n\r\n","description":"","footnote":"\r\n( 1 ) - تصعيد غرايز را كه بعضى از روانشناسان براى اصلاح رفع تصادم در زندگى اجتماعى پيشنهاد كرده‌اند ، ناقص و فاقد ضمانت اجرايى مىباشد .\r\n","page_name":" 115 ","page_number":115},
  {"content":"\r\n\r\nبه هر حال سه راه گذشته ( عقل ، علم و دين ) با اشتراك‌شان در اصل جهت‌دهى بسوى خداجويى و خداپرستى ، هر كدام امتياز مخصوص به خود را دارد : علم كه كاربرد او جزئيات محسوس است ( خصوصا فزيولوژى ، بيالوژى ، طب ، فزيك و كيميا ) انسان هوشمند را عاشق خداى حكيم مىگرداند ، صفحات جهان مادى را به علت اتقان صنع بديع و دقيق ، تجلىگاه حكمت و عظمت حق مى گرداند .\r\nعقل ( فلسفه و كلام ) براهين قاطع و ترديدناپذير را بر وجود خدا ، علم ، قدرت و حكمت بالغه او به نحو خشك و بدور از عاطفه و احساسات او ، تنها بر اساس عقلانيت صرف ، ولى بطور كلى و اجمالى ، اقامه مىكند .\r\nدين از راه فطرت و عقل و تهديد و تطميع انسانها و ساير موجودات زنده جان ، عاقل را بسوى خدا سوق مىدهد و به تربيت او همت مى گمارد . و تفكر و احساسات او را شديدا به طرف خداوند برمىگرداند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nفايده چهاردهم : بدبختى ما چهار « جيم » است\r\nدر يكى از كانفرانس‌هاى « تقريب پيروان مذاهب اسلامى » در آخرين روزهاى سال 1387 شمسى ، يك سخنران عرب در تهران مىگفت ؛ مشكل جهان اسلام در « چهار جيم » است !\r\n1 - جيم جور - ستم\r\n2 - جيم جهل - نادانى\r\n3 - جيم جمود - تنبلى و نبود پيشرفت\r\n4 - جيم جوع - گرسنگى\r\nاين مطلب در نظر نگارنده تا حدى قابل پذيرش و غير قابل انكار مى باشد .\r\n1 - در موضوع جور ما بايد بفهميم كه در اكثر كشورهاى اسلامى بر خلاف قانون اساسى كاغذى آنها ، عدالت اجتماعى وجود ندارد . در مناصب رسمى تعصبات قومى ، لسانى ، نژادى و مذهبى محسوس است و شايسته‌سالارى عمومى را تنها ممكن است در خواب ديد !\r\nحتى رژيم‌هاى جمهورى در عده‌از كشورها واقعيت سطنتى استبدادى دارد ، مانند مصر و سوريه و امثال آنها . عبد الناصر ، انور السادات ، حسنى مبارك ، رئيسان جمهورى مادام العمر بودند و احزاب مخالف هيچ نقشى نداشته‌اند . اخوان المسلمين مصر گاهى ممنوع و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nغير قانونى و گاهى نيمه جان بوده ! و همچنين حافظ اسد در سوريه و شهزاده فعلى او . اين امر باعث پسمانى كشورهاى اسلامى شده است ، بدتر اينكه در بسيارى از كشورهاى اسلامى نفوذ خارجيها عميقا ادامه دارد و مصالح ملى و دينى كم‌رنگ شده است .\r\nحتى تلفىها ، تبعيضات گوناگون ، مظالم صنفى و ملى به چشم مىخورد و ملتها از حكومت‌ها مىترسند ، نه اينكه حكومت‌ها از ملتها بترسند كه در غرب تا حد زيادى چنين است و لذا حكومت‌هاى غربى مجبورند قانون را مراعات كنند . پاكستان و هندوستان را مقايسه كنيد ، كه در هند يك كودتاى نظامى واقع نشده و در پاكستان قسمت عمده عمر سياسى آن به حكومت نظاميان قلدر كودتاچى گذشته !\r\nدرد بىدرمان كشورهاى اسلامى ، ضعف شعور عمومى ملتها است كه حداقل در پاكستان و بنگله‌ديش و سعودى و كشور ما و امثال آنها مشهود است ، مثلا حكومت بىنظير و نواز شريف هيچ كارى براى مردم خود نكرده‌اند . و در انتخابات ديگر همين مردم به آنها راى داده اند و باز هم شاهد بالا رفتن قيمت‌هاى مواد ضروروى و خيانت و ندانم‌كارىهاى آنان بوده‌اند و اكنون نيز بخاطر بىنظير مقتول ، به شوهر بىصلاحيت او رياست جمهورى را داده‌اند و احزاب سياسى و دينى آنجا فاقد صلاحيت مىباشند .\r\nمدتها است حكومت بنگله‌ديش بدست دو زن بيكاره افتاده كه كارى عمده براى ملت فقير آن انجام نداده‌اند . رشوت ستانى ، قانون‌شكنى و\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاختلاس بيت المال در غالب كشورها در بين مسئولين ، حتى مسئولين قوه قضائيه وجود دارد . و چيزى كه در نظر حكومت‌ها اهميت ندارد ، قانون‌هاى اساسىشان مىباشد . در كشورهاى نفت‌خيز سرمايه وجود دارد ، ولى در اكثر اين كشورها ، سرمايه براى عياشى ، فساد و ارضاى حكمران‌هاى داخلى و قدرتهاى بزرگ خارجى مصرف مىشود ، نه براى توسعه علم و صنعت و رفاه مادى و معنوى ملت‌ها .\r\n2 - جيم جهل ؛ در دنياى امروزى غالب كشورهاى مسلمان در صنعت و دانش جيره‌خوار ديگرانند ، و تحصيل‌كرده‌هاى ما هيچ دست آوردى در اختراعات و اكتشافات مهم ندارند ، و غالب كشورهاى ما از نداشتن كارخانه‌هاى توليدى رنج مىبرند و فقط جامعه مصرفى مى باشند و تنها به واردات محصولات خارجى بسنده ميكنند و تنها ، خريدارهاى قهرمانند ! ! معادن و ثروتهاى ما فقط در مقابل وارد كردن مواد بيكاره و تجملى بر باد مىرود و بدين ترتيب حيات اقتصادى ما هميشه زير نفوذ دولت‌هاى خارجى صادركننده است ، و براى تامين حوايج روزه‌مره بايد دل خارجىها را بدست بياوريم و خاطر مبارك شان را نرنجانيم و گرنه قحطى و گرانى به سراغ ما مىآيد ! ! دولت هاى ما در يونسكو هيچ نقشى ندارند و در ليستهاى طويل مخترعين و مكتشفين ، اسامى مسلمانان كمتر به چشم مىخورد . چقدر افتضاح‌آور است كه با آنهمه تاكيدات قرآن بر تحصيل علم ، ما در علوم تجربى و\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nحتى علوم انسانى ، و بدتر اينكه در علوم دينى « 1 » ناكام مانده‌ايم .\r\nخارجيها نمىگذارند ما در علوم تجربى به درجه بالا برسيم كه مبادا بمب اتم توليد كنيم و نه در علوم اسلامى پيش برويم كه مبادا بنياد گرا گرديم و ما آنقدر زبون شده‌ايم كه در علوم انسانى هنوز مقلد و پيرو هستيم ! !\r\n3 - جيم جمود ؛ در دنياى امروز ملتها و دولتها بايد در راه انكشاف و توسعه اقتصادى ، علمى ، فرهنگى ، سياسى ، نظامى و تشكيلاتى منسجم و فعال ، سرعت معقول و همه جانبه داشته باشند ، تا در جريان جهانى شدن ، در جهانىسازى حذف و نابود نشوند ، و اين حالت در بين ما مسلمانان وجود ندارد . بقول استاد « حميد مولانا » - يكى ديگر از سخنرانان اين كانفرانس - بر اساس آمارى كه وجود دارد ، نهصد هزار دانشمند مسلمان در جوامع غير اسلامى وجود دارند كه هيچ تشكيل و\r\n\r\n\r\n","description":"","footnote":"\r\n( 1 ) - اكثر ملاهاى ما از علوم دينى كم بهره‌اند و دانشمندان كامل و متبحر ما در اقليت مانده‌اند و بزرگترين اثر جمعى از ملاهاى ما در چند كشور توليد كفر و شرك براى مسلمانان ديگر به اين بهانه است كه به مذاهب ديگر اسلامى عمل مىكنند . در اين جا من به محصلين عزيز افغانى كه در علوم دينى درس مىخوانند سفارش مىكنم به مصر بروند تا بمرتبه‌اى از علم و فضل برسند و به پاكستان و هندوستان نروند كه بسيار كم سواد ببار مىآيند و تنها در تكفير مسلمانان پيروان مذاهب ديگر قهرمان مىشوند خاصيت مدارس دينى پاكستان همين است .\r\n خواجه پندارد كه طاعت مىكند * غفلتا بر خويش لعنت مىكند ! \r\n","page_name":" 120 ","page_number":120},
  {"content":"\r\n\r\nارتباطى ميان خود ندارند و توسط بعضى از سازمان‌هاى غربى همديگر را مىشناسند . اگر در تعداد مذكور ( نهصد هزار ) ترديد داشته باشيم ، بالاخره شكى نيست كه تعداد زيادى دانشمندان ما در غرب وجود دارند كه در زير خيمه جمود بسر مىبرند كه نه با هم ارتباط دارند و نه فايده آنان به جهان اسلام مىرسد . از اينكه بگذريم ، دولت‌هاى اسلامى سرگرم رقابتهاى طفلانه و رقابتهاى سياسى بيهوده و اختلافات هيچ و پوچ هستند و همكارى مثبتى ندارند و هر كدام بخارجيها وابستگى دارند . و گرنه مسلمانان از نظر كمى به يك ميليارد و چند صد ميليون مىرسند و چنانچه كيفيتى پيدا كنند وزنه‌ى قابل توجهى در رخدادهاى بين المللى مىباشند . كانفرانس اسلامى كه مسئول پيدا كردن اين وزنه است ، كارى از او ساخته نيست ، مگر اينكه به شكل معقولى تجديد حيات نمايد « 1 »\r\n4 - جيم جوع ؛ در اين مورد ذهنم بسوى شعر حافظ شيرازى رفت كه مىگويد :\r\n\r\n\r\n","description":"","footnote":"\r\n( 1 ) - قرآن مىفرمايد  « يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا وَ اتَّقُوا اللَّهَ لَعَلَّكُمْ تُفْلِحُونَ »  اى مومنين در مقابل ناملايمات و در مقابل هوسهاى حرام و در انجام وظايف خود ) صبر كنيد و در مقابل اذيتهاى همديگر در زندگى اجتماعى صبر داشته و مرابطه برقرار سازيد و از معصيت يا عقاب خداوند بپرهيزيد تا رستگار شويد اگر مرابطه به ارتباط گرفتن با هم معنى كنيم ايجاد رابطه بين دولتها و احزاب و ملتهاى اسلامى يك وظيفه دينى مىشود .\r\n","page_name":" 121 ","page_number":121},
  {"content":"\r\n\r\n گنج در آستين و كيسه تهى * جام گيتىنما و خاك رهيم \r\nسرزمينهاى اسلامى موقعيت‌هاى خوبى دارند ، نفت زيادى خداوند به مسلمانان مرحمت فرموده ، معادن ديگر هم در سرزمين هاى ما وجود دارد ، دريا هم داريم ، ولى شكم ميليونها مسلمان خالى است ، چرا ؟ شيطنت خارجيها و بىلياقتى اكثر مردم و خيانت اكثر زمامداران ما است كه ثروتهاى ما را بعناوين مختلف استثمار مىكنند . بين دو دولت جنگ تحميلى را برپا مىدارند و به طرفين درگير ، اسلحه را با شرايط سياسى كه نابودكننده حاكميت ملى آنان است ، به ميلياردها دالر مىفروشند و بعد از جنگ و خون‌ريزى و تباهى ساختمانها و اموال طرفين ، خارجيها بين آنان صلح را بوجود مىآورند . يك موقع در حكومت مجاهدين سفير سودان نزدم آمد و به مناسبتى از او پرسيدم نصرانيان شمال سودان را كى مسلح مىكند ؟ گفت سعوديها ! احتمالا همين دولت به اسرائيل هم به دستور ارباب خود ، نفت مىدهد . از چند دولت عربى آنقدر پول در بانكهاى جهانى - احتمالا قسمتى از آنها قرض الحسنه داده شده ! ! چون سود حرام است - سپرده شده كه اگر به كشورهاى اسلامى قرض مىدادند ، تا حدود زيادى فقر از بين مردم رخت بر مىبست . ريخت و پاش دولتها در سرمايه‌هاى ملى يك منبع بزرگ ديگر براى به هدر دادن اموال مسلمين و تشديد فقر عمومى است . مصرف پول براى توليد و يا توريد مواد تجملى كه رقم بزرگى را سالانه تشكيل مىدهد ، عامل ديگر فقر در جوامع اسلامى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاست . اسراف‌ها و تبذيرهاى سرمايه‌داران ضعيف الايمان ما براى هوسهاى غير عاقلانه ، علت ديگر ويرانى اقتصاد ملى ما است . با اينكه دين اسلام در همه اين موارد دستوراتى دارد كه اگر به آن عمل مى شد ، به فلاكت و بدبختى امروز مبتلا نمىشديم .  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ  .\r\nكار دولتهاى فاسد ما بجايى رسيده كه اكثر كشورهاى مسلمان ده ميليارد و بيست ميليارد يا بيشتر ، از دولتهاى يا بانكهاى فرا مليتى مقروضند كه تمام حاصل زحمت‌ها و رنجهاى ملتهاى مسلمان بعنوان سود اين قرضها ، به جيب بيگانگان مىريزد ، و ملتهاى مسلمان هيچگاه از فقر خود بيرون نمىروند ؛ زيرا آنچه حكومت‌هاى نالايق بعنوان ماليه و محصول گمرك و غيره مىگيرند ، قسمت مهم آن بعنوان سود قرضها ميرود و قسمتى بجيب مسئولين خائن و مقدارى براى تزئينات غير لازم وزارت‌خانه‌ها و ساختمان‌هاى دولتى و عياشى سفيران و حواشى زمامداران و . . . مصرف مىشود و بدين ترتيب چيز مهمى براى توريد كارخانه‌هاى توليدى و تقويم زيربناى اقتصادى كشور باقى نمى ماند .  إِنَّا لِلَّهِ وَ إِنَّا إِلَيْهِ راجِعُونَ  .\r\nدر پايان اين سئوال مطرح است كه آيا مشكلات جهان اسلام منحصر به همين چهار جيم است و يا چهار دال و چهار حرف ديگر نيز مشكلات داريم ؟ !\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nفايده پانزدهم : بعضى از هوسهاى دوره تمدن فعلى\r\n1 - بوش رئيس جمهور سابق امريكا و حكومت متمدن او به نقل بعضى از نشريات كابل براى جنگ بيهوده در عراق و افغانستان تا اواخر سال گذشته ( 1387 ه ش ) در حدود 685 ميليارد و 700 ميليون دالر مصرف نموده است ! تعداد تلفات انسانهاى بيگناه در عراق حسب ادعايى كه شده چند صد هزار نفر بوده و تعداد كشته‌شدگان بيگناه افغان چند هزار نفر است . مصارف پنهانى حكومت انگليس در جنگ افغانستان تا كنون - به نقل گزارشگران - دوازده ميليارد دالر شده است . و خسارات مالى عراق و سرقتهاى مكرر سربازان بيگانه احتمالا به ميلياردها مىرسد لعنت بر شيطان و هوسهاى شيطانى انسانهاى بدور از دين خداوند .\r\n2 - يك روزنامه كابل نوشته : قاچاق جهانى زنان و دختران از آمارى كه در مارچ 2007 در رسانه‌هاى امريكا انتشار يافت و ادعا شده بود كه رسمى است و چنين بر مىآمده كه در قرن بيست و يكم هر سال 600 تا 800 هزار زن و دختر از 127 كشور به كشورهاى ديگر قاچاق شده‌اند تا به كار سكس سليو ( برده سكسى ) گمارده شوند . بر پايه اين آمار ، كشورهاى تازه استقلال يافته « مولدوا » يكى از مراكز عمده قاچاق زن بوده است . قاچاقچيان زن اخيرا متوجه كشورهاى آسياى مركزى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nشده‌اند . مقصد اين زنان عمدتا اروپاى غربى و كشورهاى نفت‌خيز و ثروتمند عربى از جمله دبى است . پاى برخى از اين زنان به امريكاى شمالى هم كشيده مىشود . فقر عامل به دام افتادن همه اين زنان نبوده است ، سادگى ، فريب‌خوردگى ، ضعف اخلاقيات ، بىاعتنايى به خانواده ، بى حالى دولت‌ها ، ضعف پوليس محلى و يا احيانا فاسد بودن آن ، باعث شده كه آنان به دام باندهاى تبهكار بيافتند . باندهاى قاچاق كه براى انتقال اين زنان متحمل هزينه مىشوند ، آنان را بدهكار مىكنند و سند رسمى تا چند برابر مبلغ واقعى بدهى مىگيرند و پاسپورت‌هاى آنان را هم اخذ مىكنند تا فرار نتوانند و درآمد خود را تا تمام بدهى در اختيارشان بگذارند كه اين بدهى با بهره سنگين هم پايانى نخواهد داشت . اين آمار حكايت دارد كه يك سوم از اين زنان به ايدز و مابقى به امراض مقاربتى ديگر دچار مىشوند و عمر كوتاهى خواهند داشت . هفت درصد از اين زنان نيز خودكشى كرده‌اند .\r\n3 - محور فرهنگ مادى ، پول و سودجويى است و همين موضوع استعمار و استثمار ظالمانه بين المللى را بدنبال خود مىآورد و جهان را در جو خشونت نگه ميدارد . بلى ، ريشته تمام خشونت‌ها از غرب ماده‌گرا در جهان امروزى ما پخش مىشود .\r\n4 - غرب بوسيله شعارهاى فريبنده ، اعمال ظالمانه خود را پنهان نموده و به دروغ و نيرنگ و زورگويىها چهره خود را پنهان مىكند و به مزدوران شرقى خود توسط پول دستور مىدهد گفته‌هاى آنان را تكرار كنند . مزدوران غربى در شرق از پست‌ترين انسان‌هاى بىوجدان\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبه حساب مىآيند . دسته زيادى از اينان چپيها و كمونيستان سابق بوده‌اند كه با دين دشمنى داشته‌اند و امروز كه شوروى سابق از بين رفته و پولى براى اينان نمىرسد ، با 180 درجه انحراف به منظور كسب پول رو به غربيها نموده و حلقه غلامى آنان را به گوش آويزان كرده‌اند و عليه دين اسلام قلم و زبان و بدن‌شان فعاليت دارند .\r\n5 - براى صرف مواد مخدر و نوشيدن شراب و خوردن آيسكريم و ارتكاب فحشاء و استعمال مواد تجملى و توليد و فروش اسلحه رنگارنگ سالانه در كشورهاى غربى و كشورهاى ثروتمند آنقدر پول مصرف مىشود كه مىتواند فقر را در كره زمين توسط برنامه دقيق اقتصادى مهار كنند . ولى مگر مىشود كه انسان از لاك حيوانى خود بيرون آمده و به فطرت انسانى خود برگردد ؟ ! با اينكه اين برگشت جز ايمان به خدا و به روز مجازات و مكافات ، هيچ راهى ندارد . بل . 1 - قسم به خورشيد و شعاع گسترده او 2 - قسم به ماه 3 - قسم بروز . . . 4 - قسم به شب . . . 5 - قسم به آسمان . . . 6 - قسم به بناگزار آسمان . . . 7 - قسم به زمين . . . 8 - قسم بهموار كننده زمين . . . 9 - قسم بجان آدمى . . . 10 - قسم به تنظيم‌كننده آن ، محققا آنكه نفس خود را تزكيه ( از معايب و بديها ) نمود ، رستگار مىشود و بىبهره مىگردد ، آنكه نفس خود را آلوده نمود . دقت كنيد كه قرآن سوگند ياد مىكند كه راهى براى رستگارى و دورى از شكست جز تربيت نفس در پناه دين وجود ندارد و انسان بىتربيت گمراه‌تر و بدتر از حيوانات است\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nفايده شانزدهم : تعامل هسته‌اى در خورشيد\r\nچرا خورشيد ميليونها يا ميلياردها سال از آغاز آفرينش تا كنون دوام يافته ؟ و چرا دانشمندان مىگويند ميليونها يا ميلياردها سال ديگر ، خورشيد توان نورافشانى و گرم نگهداشتن سيارات خود را دارد ؟\r\nمگر حجم و وزن آن چه مقدار است ؟ « 1 »\r\nآيا نگفته‌اند كه خورشيد در هر ثانيه هفتصد ميليون تن هيدروژن خود را از دست مىدهد ! « 2 » ولى گفته‌اند قسمت عمده خورشيد را دو عنصر هيدروژن و هليوم تشكيل داده است و اين دو تا بر اساس تعامل هسته‌اى ادامه وجود خورشيد و نور و حرارت آن را بيمه نموده اند .\r\n\r\n\r\n","description":"","footnote":"\r\n( 1 ) - مطابق يك نظر وزن شمس 333000 برابر وزن زمين است و حجم آن يك ميليون و سيصد هزار برابر حجم زمين است .\r\n( 2 ) - ولى بعضى از دانشمندان مىگويند خورشيد در هر دقيقه 250 تن از آن كم مىشود ، و بعضى ديگر گفته‌اند كه هر روز 350000 ميليون تن از حجم خود را تبديل به انرژى مىكند البته اين ارقام قطعى نيست .\r\n","page_name":" 127 ","page_number":127},
  {"content":"\r\n\r\nعنصر هليوم با سرعت به درون هسته خورشيد وارد مىگردد و هسته خورشيد پر از هيدروژن است و به مقدار آنچه وارد هسته خورشيد مىشود ، هيدروژن از هسته مذكور خارج مىگردد و به هليوم تبديل مىشود . همين داخل شدن و بيرون شدن و تبديل آن به هليوم ، نور ، انرژى و حرارت را توليد مىكند . و چنانچه اين تعامل هسته‌اى نمىبود ، آفتاب در داخل هسته خود خزيده و بخاموشى مى گراييد .\r\nادعا مىشود هنوز 40 فيصد هيدروژن خورشيد از بين نرفته ، ولى پس از يك مدت طولانى و يا روى عوامل ديگر ، روزى قسمت عمده هيدروژن مذكور مصرف شده و خورشيد به آخر خود مى رسد  ( كُلٌّ يَجْرِي لِأَجَلٍ مُسَمًّى )  اين مدت معين تنها براى خورشيد نيست كه براى همه موجودات مادى مىباشد كه از آيه سوم سوره مباركه احقاف بدست مىآيد .\r\nبهر حال همين تعامل هسته‌اى است كه فيض خورشيد را دوامدار مىسازد و گرنه جرم او ظرفيت چنين سخاوت پايدارى را نداشت .\r\nآيا اين تعامل هسته‌اى در همه ستاره‌گان خورشيدى است يا در دسته مخصوص از آنها و يا مخصوص خورشيد ما است ؟ سئوالى است كه علم بايد جواب آن را بدهد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nفايده هفدهم : وسعت كهكشان راه شيرى\r\nتعريف كهكشان : كهكشان - طبق نظريه‌اى - چنين تعريف شده كه عبارت است از يك مجموعه دسك كمپيوتر مانندى كه مشتمل بر ده ها ميليارد ستاره و صدها ميليارد سياره و هزاران ميليارد اقمار و تعدادى اجرام سماوى كوچك بىشمار و گازهاى اتومى هيدروژن و تركيبات پيچيده مثل هيدروژن ، نايتروجن ، سليكان و كاربن و غيره كه همه بدور يك مركز ، در مدارهاى مشخص در حركت هستند .\r\nاز دموكريت يونانى كه بيش از 2400 سال پيش مىزيسته نقل شده كه احتمالا كهكشانها ، اجتماع ميليونها ستاره باشد ، و گاليله ستاره‌شناس در سال 1609 م گفته او را تصديق كرد . « 1 »\r\n\r\n\r\n","description":"","footnote":"\r\n( 1 ) - البته ارقامى كه در متن و ساير جاها ذكر شده و مىشود ، قطعى نيست ، و لذا نظريات متفاوت است . مثلا جمعى تعداد ستارگاه كهكشان ما را دو صد ميليارد تخمين زده‌اند ولى ديگران بيشتر از يكصد ميليارد تخمين زده‌اند . بهر حال ادعا مى\r\n","page_name":" 129 ","page_number":129},
  {"content":"\r\n\r\nكهكشان راه شيرى ما بقول جماعتى از دانشمندان بيشتر از ميلياردها ستاره تشكيل شده كه طبعا هر ستاره آن از خود سيارات و اقمار و اجرامى دارد كه مجموع آنها شكل يك دسك كاملا مدور را دارد .\r\nگفته شده نور در يكصد هزار سال قطر كهكشان ما را مىپيمايد ( سبحان اللّه ) منظومه شمسى ما در يك بازوى اين كهكشان قرار دارد كه سى هزار سال نورى از مركز آن و بيست هزار سال نورى از محيط آن فاصله دارد . و ستاره‌گانى را كه در آسمان مىبينيم همه از جزء همين كهكشان مىباشد كه به منظومه شمسى ما نزديك هستند . و ستاره‌گان دور كهكشان خود را نمىبينيم ، مگر به صورت مجموعى به شكل توده عظيم ابر آن هم شب و در آسمان صاف ، البته كه منظومه شمسى ما بدور مركز كهكشان ما در حركت است و ادعا مىشود كه سرعت حركت آن در ثانيه 220 كيلومتر مىباشد . ( و اللّه العالم )\r\nبه همين صورت يك دور بر مركز كهكشان 250 ميليون سال وقت را لازم دارد .\r\n\r\n\r\n","description":"","footnote":"\r\nشود فاصله بين ستاره‌هاى همسايه بطور متوسط يك ميليون سال نورى مىباشد . و نويسنده اين كتاب هيچ مسئوليتى را بر عهده نمىگيرد .\r\n","page_name":" 130 ","page_number":130},
  {"content":"\r\n\r\nو حدس زده شده كه منظومه شمسى ما از اول تا امروز 18 مرتبه بدور مركز كهكشان ما چرخيده است فعلا ما در دور نوزدهم آن قرار داريم كه صد ميليون سال از اين دور نيز گذشته است . ( و اللّه العالم )\r\nكهكشان ما يكى از كهكشانهاى متوسط است و كهكشانهايى در فضا وجود دارند كه چندين مرتبه از آن بزرگتر هستند . فاصله هر كهكشان از ديگرى بطور متوسط يك ميليون سال نورى تخمين زده شده است .\r\nدر كهكشان راه شيرى ستارگانى وجود دارند كه صدها يا هزاران و حتى ميليون‌ها مرتبه بزرگتر از خورشيد ما مىباشند .\r\nبزرگترين ستاره كهكشان ما آنقدر بزرگ است كه ادعا شده است در يك صرف اگر در جاى خورشيد ما قرار بگيرد سياره‌هاى عطارد ، زهره ، زمين ، مريخ ، مشترى و زحل را در بر مىگيرد . ( سبحان اللّه )\r\nشايد يكى از همين ستاره‌ها ، جهنم كفار و عاصيان باشد . ادعا شده كه فاصله اندرمودا كه نزديك‌ترين كهكشان به زمين است در حدود دو نيم ميليون سال نورى با زمين مىباشد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nفايده هجدهم : عمر كائنات\r\nجمعى عمر كائنات را بين 14 بليون تا 20 بليون سال تخمين زده‌اند و عمر زمين و منظومه شمسى را چيزى بيشتر از چهار و نيم بليون سال حدس مىزنند . بعضى از مفسرين از آيات سوره معارج و آيه 47 سوره حج ، عمر زمين را در حدود 18 بليون سال و مقدار بيشترى استخراج كرده است . در آيه اول مىفرمايد :   مِنَ اللَّهِ ذِي الْمَعارِجِ تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ   ؛ روزى كه مقدار آن پنجاه هزار سال است . در آيه دوم مىفرمايند :  وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  ؛ يك روز در نزد پروردگارت همانند هزار سال از زمانى است كه شما مىشماريد . پنجاه سال مساوى 18262500 چون روزهاى هر سال 20 / 356 روز است وقتى يك روز از روزهاى پنجاه هزار سال ، به هزار سال ضرب شود حاصل آن 18262500000 مىگردد .\r\nولى اين استدلال ضعيف و ناتمام است ، اولا آيه مباركه سوره معارج در مورد عمر دنيا وارد نشده و تأويل آيات بدون دليل جايز نيست . و ثانيا از مقايسه دو آيه با همديگر بدست نمىآيد كه روز در آيه دوم يكى از روزهاى سال در آيه اول مىباشد . پس اين استدلال احتمال در احتمال است ! و اين احتمال وجود دارد كه دو روز مذكور داراى دو مستعمل فيه باشد و جداى از همديگر .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nفاصله بين هسته اتم و الكترون‌هاى آن از روى تناسب ، به اندازه فاصله خورشيد و سيارات است . اين فاصله درون اتم جزء ماده است و ما نمىتوانيم بگوييم ، فاصله‌اى كه در داخل اتمها بين هسته و الكترون‌ها است جزء ماده نيست ؟ ! و همچنين فاصله‌اى كه بين زمين و خورشيد و زهره و خورشيد و غيره وجود دارد جزء ماده است ، زيرا كه نيروى جاذبه از آن مىگذرد و نيروى جاذبه از ماده و ماده از نيروى جاذبه جدا نيست .\r\nو روى اين نظريه حتى تفاوت بين انرژى و ماده از بين رفته و هر دو يكى دانسته شده ، چون تصريح مىشود كه نيروى جاذبه ، ماده است ، ماده و نيروى جاذبه با هم فرق ندارند . در اينكه از قرن هجدم ميلادى دانشمندان متوجه شده بودند كه ماده و انرژى دو شكل هستند و از يك چيز ، ترديد وجود ندارد ، ولى خواص هر يك را غير از خواص ديگرى مىدانستند . در فزيك جديد تعريف ماده و انرژى طورى مشكل شده كه نمىتوان گفت ماده چيست و انرژى چه مىباشد ؟ تا آغاز قرن بيستم مىتوانستند بگويند كه ماده عبارت است از انرژى متراكم و انرژى عبارت است از ماده مواج ، ولى اكنون اين تعريف كافى نيست و اما اينكه بگوييم مكان وجود ندارد ، و هر چه است ماده است ، هنوز از مرحله تئورى خارج نشده و داراى قانون علمى نگرديده است . « 1 »\r\n\r\n\r\n","description":"","footnote":"\r\n( 1 ) - مغز متفكر جهان شيعه ، ص 277 و 278 .\r\n","page_name":" 133 ","page_number":133},
  {"content":"\r\n\r\n\r\nفايده بيستم : هرزه‌گى حكومت‌هاى كشور ما\r\nيك مسئول وزارت زراعت در تلويزيون تمدن گفت از 74 ميليارد متر آبهاى سطح زمين 90 % به كشورهاى همسايه مىرود . آنها استفاده مى برند و ما از آن محروميم .\r\nكشور ما معادن خوبى دارد كه با برنامه‌ريزى معقول ممكن است ، احتياج مردم ما را به خارجيها تا حدود زيادى كاهش دهد ، ولى دولتهاى ما در استخراج آنها ناتوان بوده‌اند . تمام حكومت‌هاى ما بدون استثنا در يكصد سال اخير كه دوره بيدارى و حركت سريع جهانى بود نالايق ، بىسواد ، بيكاره و خواب رفته و تن‌پرور بوده‌اند و هيچ كارى براى كشور نكرده‌اند . مداخله انگليس و شوروىها مزيدى بر علت بوده است . مردم ما نه در بعد اقتصادى و نه در بعد سوادآموزى و نه در بعد معارف و علم نه در بعد فرهنگ و علوم دينى و نه مسايل سياسى و نه در صنايع مورد احتياج روز و به يك كلام ، اين كشور و اين ملت در همه ابعاد زندگانى منجمد بوده و هستند . هم اكنون ما ظرفيت جذب كمكهاى خارجى را نداريم ، و كمكهاى نقدى پس از يك سال در بعضى از وزارتها دوباره به صاحبان اصلى آنها برمىگردد ! خيانت و ارتشاء و فساد ادارى در دولت بيداد\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمىكند . مسئولين غالبا از سواد و عقل خوب بىبهره‌اند و غالبا مستحق پست‌هاى فعلى خود نيستند . و بر اساس روابط ، صاحب مقام شده‌اند .\r\nسرچشمه هم گل‌آلود است ، بدتر اينكه جمعى از خارجيها هم در اين محيط فاسد ، فاسدتر شده و كمك‌هاى كشور خود را از راههاى گوناگون به يغما مىبرند و به رشوت‌خورى عادت كرده‌اند .\r\nاستقلال سياسى و حاكميت ملىاى كه غالبا از سابق داشتيم ، امروز بدون هيچ نفع مادى ضعيف شده و به يك كلام ، ملت در فقر علمى و سياسى و معنوى و مادى بيهوده ، بدور خود مىچرخند و آينده ما هيچ روشنايى نداشته ، مبهم و تاريك است . حضور خارجيها در كشور ما همانند هر كشور ديگر ، نه تنها مشكلات ما را تخفيف نداده كه وضع ما را بدتر كرده است .\r\nدر حقيقت بىعرضگى دولتهاى ما به بىعرضگى و جهل و بيحالى عمومى كشور ما برمىگردد ، زيرا مسئولين حكومتى جزء كوچك همين مردم هستند ، چنانچه مردم كشور احساس مسئوليت مىكردند و بر حكومت‌هاى خود مراقبت مىنمودند ، حكومتها از ترس مردم كمتر به خدمت ملت و كشور مىبستند و وضع فلاكت‌بار فعلى عوض مى شد .\r\n تا ستمكش زير بار غارت و يغما نرفت * كار دزدان ستمگر غارت و يغما نشد \r\n\r\n","description":"","footnote":"","page_name":" 135 ","page_number":135},
  {"content":"\r\n\r\n إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  . اين آيه مباركه قرآن مى فرمايد تا ملت خود آنچه كه در نفسهاىشان است ، تغيير ندهند خداوند آن را تغيير نمىدهد ، ملت خواب رفته ما ، بايد بيدار شود و از نظر فكر و اراده خود را عوض كند تا وضع اخلاقى و اقتصادى و سياسى و امنيتى ما عوض گردد و عامل اين بيدارى فهم صحيح از شريعت اسلامى و عمل به آن مىباشد ، و يكى از علل معرفى صحيح دين بدور از افراط و تفريط و بدور از عنعنات خرافى ، اصلاح برنامه هاى درسى و مضامين آنها در مدارس دينى مىباشد كه بايد توسط علماى جيد كشور صورت گيرد كه تا كنون چنين كارى صورت نگرفته است . اگر ما در به راه انداختن يك انقلاب فرهنگى عمومى - جهاد اكبر - موفق شويم ، مسئولين رده بالاى ما افراد صالح خواهند بود ، كشور و مردم را بسوى ترقى و شكوفايى سوق خواهند داد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nفايده بيست و يكم : توحيدى عبادى\r\nخداوند تبارك و تعالى داراى چند گونه وحدانيت است :\r\n1 - توحيد وجودى .\r\n2 - توحيد ذاتى .\r\n3 - توحيد صفاتى .\r\n4 - توحيد خالقيت و رازقيت .\r\n5 - توحيد تدبيرى .\r\n6 - توحيد عبادى .\r\n1 - توحيد وجودى واجب الوجود كه يكى است و همتايى ندارد . اين توحيد به براهين عقلى ( فلسفى و كلامى ) ثابت است ، و ظاهرا هيچ دسته‌اى از انسانها مخالف آن نيست و به دو واجب الوجود معتقد نشده‌اند . بلى ، حقيقت وجود مطلق لا يتناهى تعددپذير نيست و ثانى ندارد و گرنه خلاف فرض خواهد بود .\r\n2 - توحيد ذاتى ؛ يعنى كه ذات خداوند مركب از چند جزء نيست بلكه بسيط است ؛ زيرا هر مركب در تحقق خود به وجود اجزاء و فاعل تركيب نيازمند است كه قهرا ممكن الوجود مىگردد .\r\n3 - توحيد صفاتى كه صفات ذاتى او مانند علم و قدرت و حيات ، عين ذات مقدسه اوست ، يعنى صفات ذاتى ، و خود ذات واجب الوجود در\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمفهوم با هم متغايراندو مصداق آنها يكى مىباشد . اين نظريه شيعه اماميه و فلاسفه و احتمالا جمعى از معتزله مىباشد و براهين عقلى و احاديث وارده از طريق اهل بيت ( ع ) آن را تثبيت مىنمايند . متكلمين اشعرى - اهل سنت - صفات ذاتى را ، ممكن الوجود و از لازمه ذات واجب الوجود مىدانند . « 1 »\r\n4 - توحيد خالقى ؛ يعنى آفريدگار كائنات به تمام اجزا و ذرات موجودات ، تنها خداوند تبارك و تعالى مىباشد . آيات مباركه قرآن مجيد و اتفاق همه مسلمانها بر آن دلالت دارد ، و عقل به آن صريحا حكم مىنمايد . در مورد افعال اختيارى انسان ، بايد متوجه شد كه توانايى و قدرت ما بر بجا آوردن عمل از طرف خداوند است ، لا حول و لا قوة الا باللّه ، ولى انسان تنها انتخاب‌گر است ، كه به انتخاب و اختيار و اراده ، آن قوت و قدرت خدادادى را ، در راه بندگى خداوند و اعمال خوب و يا در راه معصيت و شر مصرف مىنمايد . و چنانچه بنده در كارهاى خود اختيار نمىداشت و مجبور مىبود ، تكليف او بىفايده مىشد .\r\n5 - توحيد تدبيرى ؛ يعنى خداوند همه جهان‌هاى مخلوق را تدبير و اداره مىكند و تنها اراده او موثر است و اگر ملائكه پاره‌اى از امور را\r\n\r\n\r\n","description":"","footnote":"\r\n( 1 ) - اقوال ديگرى هم در اين مورد وجود دارد و به « شرح مواقف » جرجانى مراجعه شود .\r\n","page_name":" 138 ","page_number":138},
  {"content":"\r\n\r\nاجرا مىكند ، همه‌ى آن به اراده و قدرت و دستور پروردگار جهان است  ( فَالْمُدَبِّراتِ أَمْراً )  ،  ( لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ . ) \r\n6 - توحيد در عبادت ؛ يعنى تنها ذات خداوند بايد پرستش و عبادت شود و هيچ موجود ديگر عبادت و پرستش نمىشود . لا إله الا اللّه ، يعنى معبودى جز اللّه سزاوار عبادت نيست و هر كس جز خداوند را عبادت كند ، هر چند كه آن موجود از انبياء و اوليا و يا ملائكه مقربين باشد ، مشرك شده از دين اسلام خارج ميگردد . اين توحيد به ملاحظه آيات زياد قرآن مجيد مسلم بوده و مورد اتفاق همه مسلمانان از صدر اسلام تا كنون مىباشد .\r\n\r\nاقسام عبادت :\r\nعبادت يا واجب و مستحب است و يا حرام و موجب شرك ؛ قسم اول ، ( عبادت واجب و مستحب ) در اسلام معلوم است ، مانند نماز ، روزه ، حج ، زكات ، جهاد ، اعتكاف ، ذكر خداوند و ساير اعمالى كه در صحت آن قصد امر يا قصد قربت و يا به نحوى اضافه آن به خداوند معتبر است ، و بدون آن عمل باطل مىشود . عبادت حرام و شركى ؛ مانند سجده براى غير خدا به قصد ربوبيت آن غير .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nعبادت حرام كه مستلزم شرك نيست ، مانند ركوع يا سجده براى غير خدا بدون قصد ربوبيت بلكه براى حق سخاوت و يا علم ، يا دفع ظلم « 1 » او و سجده ملائكه براى آدم چون به امر خدا بوده حرام نبوده بلكه واجب بوده معناى عبادت در لغت عربى ، تذلل با تقديس است و گاهى به معناى اطاعت نيز آمده است ، نمونه‌هاى از آن در قرآن به چشم مى خورد . « 2 »\r\nمفردات راغب : عبوديت اظهار تذلل ، و عبادت غايت تذلل است ، و از عبوديت ابلغ و رساتر است .\r\nمجمع : عبادت به معناى ذلت است ، و راهى را كه با رفتن هموار شده طريق معبد گويند .\r\nصحاح : اصل عبوديت خضوع و ذل است ، و العبادة : الطاعه قاموس :\r\nالعبوديته و العبوده و العباده : الطاعه\r\n\r\n\r\n","description":"","footnote":"\r\n( 1 ) - سجده يعقوب و فرزندان او يا به امر خدا بوده و يا از طرف خودشان در فرض ابوبيت اول جال سجده ملايكه براى آدم را دارد و در فرض اخير بايد گفت كه سجده بدون قصد در شريعت آن وقت حرام نبوده .\r\n( 2 ) -  يا أَبَتِ لا تَعْبُدِ الشَّيْطانَ .   وَ عَبَدَ الطَّاغُوتَ .   أَنْ لا تَعْبُدُوا الشَّيْطانَ  . ولى در شريعت اسلام سجده براى غير خدا مطلقا حرام است و اين حرمت از مرتكزات متشرعه مىباشد و قرآن از سجده كردن براى خورشيد ماه مطلقا نهى كرده است و فرقى بين آن دو و غير آن دو نيست .\r\n","page_name":" 140 ","page_number":140},
  {"content":"\r\n\r\nاقرب الموارد : العباد : الطاعه و نهايه التعظيم للّه تعالى .\r\nالبته اطاعت غير خدا و كسانى كه خدا به اطاعت آنان امر فرموده ، بر خلاف دستورات خدا حرام است ولى شرك نيست . مخالفت در عمل موجب فسق ، و گمراهى است نه شرك .\r\n\r\nقرآن و سه قسم توحيد :\r\nتوحيد در خالقيت ( و ايجاد )  وَ خَلَقَ كُلَّ شَيْءٍ . . .   لا إِلهَ إِلَّا هُوَ خالِقُ كُلِّ شَيْءٍ . . .   قُلِ اللَّهُ خالِقُ كُلِّ شَيْءٍ   رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى  « 1 »  الَّذِي أَحْسَنَ كُلَّ شَيْءٍ خَلَقَهُ  . و امثال اينها\r\nتوحيد در تدبير مخلوقات :\r\n وَ لَمْ يَكُنْ لَهُ شَرِيكٌ فِي الْمُلْكِ .   أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ .     وَ أَنَّ إِلى رَبِّكَ الْمُنْتَهى وَ أَنَّهُ هُوَ أَضْحَكَ وَ أَبْكى وَ أَنَّهُ هُوَ أَماتَ وَ أَحْيا ،     وَ أَنَّهُ هُوَ أَغْنى وَ أَقْنى .   مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ  . و امثال اينها\r\nو اگر ملايكه در تدبير پاره‌اى از امور تدبير دارند ، باز بحول و قوه و دستور پروردگار است .\r\n\r\nتوحيد در عبادت :\r\n1 -  قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً  .\r\n2 -  قالَ أَ فَتَعْبُدُونَ مِنْ دُونِ اللَّهِ ما لا يَنْفَعُكُمْ شَيْئاً وَ لا يَضُرُّكُمْ  .\r\n\r\n\r\n","description":"","footnote":"\r\n( 1 ) - جمله اخير كه مراد هدايت تكوينى است توحيد تدبيرى خداوند را اثبات مىكند .\r\n","page_name":" 141 ","page_number":141},
  {"content":"\r\n\r\n3 -  إِنَّ الَّذِينَ تَعْبُدُونَ مِنْ دُونِ اللَّهِ لا يَمْلِكُونَ لَكُمْ رِزْقاً  .\r\n4 -  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  .\r\n5 -  إِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ  .\r\n6 -  وَ الَّذِينَ تَدْعُونَ مِنْ دُونِهِ لا يَسْتَطِيعُونَ نَصْرَكُمْ وَ لا . . . \r\n7 - آيه 20 و 21 سوره نحل .\r\n8 -   فَلْيَعْبُدُوا رَبَّ هذَا الْبَيْتِ الَّذِي أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ   .\r\n9 -  إِيَّاكَ نَعْبُدُ  .\r\n10 -  وَ أَنَا رَبُّكُمْ فَاعْبُدُونِ  .\r\n11 -  إِنَّ اللَّهَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ  .\r\n12 -  ذلِكُمُ اللَّهُ رَبُّكُمْ لا إِلهَ إِلَّا هُوَ خالِقُ كُلِّ شَيْءٍ فَاعْبُدُوهُ  .\r\n13 -  ذلِكُمُ اللَّهُ رَبُّكُمْ فَاعْبُدُوهُ  .\r\n14 -  إِنَّ اللَّهَ هُوَ رَبِّي وَ رَبُّكُمْ فَاعْبُدُوهُ  .\r\n15 -  يا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَ الَّذِينَ مِنْ قَبْلِكُمْ  .\r\nاز آيات مباركه دو مطلب بدست مىآيد\r\n1 - عبادت ، تذلل و خضوع اين است كه در برابر موجوديكه رب و رازق و خالق و نافع و ضار باشد . همين عبادت مخصوص به خداوند است چون غير خداوند به اين صفات متصف نمىشود ، و ربوبيت ظاهرا جامع همه اين صفات است . در آيه‌هاى 10 ، 11 ، 12 ، 13 امر\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبعبادت بوسيله حرف ( فا ) بر ربوبيت متفرع شده ، يعنى چونكه او رب است ، پس او را عبادت كنيد . آيه پانزدهم نيز به همين مطلب اشاره دارد .\r\nدر آيه دوازدهم امر به عبادت ، متفرع بر ربوبيت و خالقيت همه اشيا گرديده است .\r\nو به عبارت ديگر ربوبيت جهت تحليلى حكم است . و از آيه سيزدهم بدست مىآيد كه خالقيت جهت تقييديه ( جزء موضوع ) حكم مىباشد و احتمال دارد كه تنها عنوان مشير به نفس موضوع باشد ، به قرينه آيه دوازهم كه دلالت دارد ، خالقيت جهت تعليلى مىباشد . « 1 »\r\nپس اگر تذلل در برابر غير خدا به اين انگيزه نباشد ، عبادت شرعى و قرآنى محقق نمىشود تا حرام باشد . يا بالاتر كه بدرجه شرك برسد .\r\n2 - هفت آيه مباركه اول ، تذلل براى موجودى را كه نه ضرر مىرساند و نه منفعت و نه روزى ميدهد و نه انسان را به خداوند نزديك مىگرداند ، عبادت او به حساب آورده و مفهوم از آيات متبركه اين است كه چنين عبادتى نه تنه حرام است كه موجب شرك فاعلى هم مىشود .\r\nسوال و جواب :\r\nسوال : پس آيا بين دو دسته آيات تناقض وجود دارد ، كه يك دسته عبادت را مقيد مىكند بفرض خالق و رازق بودن و رب بودن ، و معناى آنها\r\n\r\n\r\n","description":"","footnote":"\r\n( 1 ) - در عقليات جهات تعليليه به جهات تقييديه بر نمىگردد ، ولى آيا در تعبديات هر دو يكى مىشود يا نه . بعيد نيست كه يكى شوند يعنى ربوبيت هم علت عبادت است و هم جزء موضوع آن .\r\n","page_name":" 143 ","page_number":143},
  {"content":"\r\n\r\nاين مىشود كه تذلل بدون اين قصد ، از نظر قرآن عبادت نيست تا اينكه حرام يا شرك‌آور باشد .\r\nلذا مىبينيم كه تعظيم شعاير اللّه در منطق قرآن از تقواى جانها شمرده شده است و تعظيم والدين و علما و استادها و پيرمردان مطابق اخلاق محموده انسانى است ، و به هيچ گونه به انگيزه ربوبيت و خالقيت و رازقيت نيست . دسته ديگر آيات ، تذلل را در مقابل موجودى كه نفع و ضرر نمىرساند عبادت شمرده است ، هر چند به قصد ربوبيت نباشد ؟\r\nجواب : بين دو دسته آيات مذكور ، تناقضى وجود ندارد و البته كه تعظيم شعاير و تعظيم بزرگان ، بطور قطعى در نزد متشرعه از صدر اسلام تا كنون مصداق عبادت شمرده نشده .\r\nبتها و يا هر معبود مشركين ، چه در تاريخ كهن بشريت و نبوت انبياى الهى و يا در تاريخ عصر رسالت خاتم النبيين ( ص ) هر چند در مقام واقع و نفس الامر هيچ تاثيرى در نفع و ضرر و تدبير امور روزمره انسانها نداشته است ، ولى مشركين بدون انگيزه و اعتقاد در برابر بتها ( اصنام و اوثان ) تذلل نكرده‌اند و هيچ انسان جاهل بدون انگيزه و هدف ، عملى را بجا نمىآورد ، خصوصا كه قربانى كند و يا از راههاى دور مشقت سفر را براى زيارت بتها تحمل نمايد ، مسلما تحمل ضرر مالى و مشقت بدنى و صرف وقت براى تذلل و كرنش بوسيله اعمال مختلف بخاطر اعتقاداتى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبوده كه آنان به آنها داشته‌اند ، و آنان را در حوادث روزمره خود و اوليا « 1 » و سرپرستان خود  ( وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا . . . )  و موثر مىدانسته‌اند و خوشبختى و بدبختى و رسيدن و نرسيدن به خواستها و آرزوهاى خود را از آنان ميدانستند .\r\nالبته جمعى از مشركين خصوصا مشركين قريش در مكه بتها را خالق آسمانها و زمين نمىدانستند ، ولى بطور قطع آنها را در حوادث روزمره خود موثر ( ضرررسان و نفع‌رسان ) مىپنداشتند و اين موضوع گذشته از نظر تجارب بشرى حتى در قرن پانزدهم هجرى ( قرن بيست و يك ميلادى ) ، و از مطالعه مجموع آياتى كه در مورد مشركين و بت‌پرستان ( عابدين اصنام و اوثان ) وارد شده ، استفاده مىشود .\r\nبنابر اين تذلل مشركين در مقابل بتها ، به انگيزه ضار و نافع بودن آنها بوده كه عبادتى مخصوص به خداوند است و شرك‌آور ، و به عبارت ديگر بت‌پرستان به انگيزه ربوبيت محدود ، براى بتها تذلل مىكردند .\r\nروشن‌تر از تعدادى آيات ، آيه 3 سوره زمر است :  أَلا لِلَّهِ الدِّينُ الْخالِصُ وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى . . .  ؛ آگاه باشيد كه دين خالص از آن خداوند است ، و آنها كه غير از خدا را سرپرستان خود قرار داده بودند ( مىگفتند ) ما نمىپرستيم آنان را مگر اينكه ما را به خداوند نزديك كنند .\r\n\r\n\r\n","description":"","footnote":"\r\n( 1 ) - اوليا جمع ولى به معناى سرپرست و انجام دهنده كار است و نوعى از ربوبيت است .\r\n","page_name":" 145 ","page_number":145},
  {"content":"\r\n\r\nاز اين آيه مباركه استفاده مىشود كه اولا كفار معبودهاى خود را سر پرست خود در امور زندگانى ميدانستند و ثانيا آنان را نزديك‌گردانندگان خود بخداى رب العالمين مىدانستند ، كه نوعى ربوبيت است . خلاصه كلام : ربوبيت به نحوى كه از آيات گذشته معلوم شد ، مهمترين انگيزه عبادت حق تعالى است . و مشركين هم بتها را رب خود مىدانستند و مشرك مىشدند . و جمعى خدا را رب الارباب مىدانستند .\r\n\r\nتاكيد بر ربوبيت حق تعالى\r\nهر كس قرآن مجيد را بخواند و در آيات مشتمله بر لفظ « رب » دقت كند ، ميداند كه خداوند براى تثبيت ربوبيت خود خيلى تاكيد فرموده تا بندگان ، خداوند متعال را مالك و سيد و سرپرست و همه كاره خود بدانند .\r\nدر حقيقت ربوبيت مستلزم و حتى شامل نفع و ضرر و رزق نيز مىباشد ، و مىشود ادعا كرد كه اعتقاد به ربوبيت است كه تذلل و تعظيم و كرنش را عبادت واجبه و يا عبادت محرمه شرك‌آور مىسازد .\r\nقال اللّه تعالى :  رَبُّ السَّماواتِ وَ الْأَرْضِ وَ ما بَيْنَهُما فَاعْبُدْهُ  .\r\nو قال :  إِنَّما أُمِرْتُ أَنْ أَعْبُدَ رَبَّ هذِهِ الْبَلْدَةِ  .\r\nو قال :  يا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ . . . \r\nو قال :  ذلِكُمُ اللَّهُ رَبُّكُمْ فَاعْبُدُوهُ  .\r\nو قال :  يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ  .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاز اكثر اين آيات بدست مىآيد كه ربوبيت حيثيت تقييديه را دارد ، چنانچه از آيات گذشته و آيه چهارم اين آيات استفاده مىشد كه حيثيت تعليليه را نيز دارد ، بلى مبارزه اسلام با مشركين بر سر يك رب و چند رب است :\r\n أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  .\r\n وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  .\r\n وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً  .\r\n اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  .\r\n\r\nتوضيح معناى رب\r\nكلمه رب با اختلاف مضاف اليه آن ، احتمالا بيشتر از نهصد و شصت مرتبه در قرآن مجيد استعمال شده است . ( دقت كنيد ) و جمله  رَبِّ الْعالَمِينَ  به قولى 42 بار ذكر شده و جمله ،  رَبُّ كُلِّ شَيْءٍ  ( انعام 164 ) و به كله ،  رَبُّ السَّماواتِ وَ الْأَرْضِ  و به كلمه‌ها ىرب العرش و رب المشرقين و المغربين و رب السماوات السبع و غيره نيز وارد شده است .\r\nطبرسى در تفسير سوره فاتحه آورده كه رب چند معنى دارد . رئيس ، مطاع ، مالك ، صاحب ، ( همراه ) مربى و مصلح . . .\r\nاو گفته رب از تربيت مشتق است . « 1 »\r\n\r\n\r\n","description":"","footnote":"\r\n( 1 ) - ظاهرا مراد اشتقاق اعم است ، چون كلمه رب ، مضاعف است و كلمه تربيت ناقص\r\n","page_name":" 147 ","page_number":147},
  {"content":"\r\n\r\nكلمه رب در چند مورد قرآن به معناى مجازى رئيس استعمال شده و كلمه ارباب در چهار جا به اعتقاد مشركين جمع بسته شده و در رب‌هاى خيالى و دروغين كفار استعمال شده است .\r\nمفردات راغب ( ترجمه فارسى ) : رب در اصل به معناى تربيت و پرورش است ، يعنى ايجاد كردن حالتى پس از حالت ديگر تا به حد نهايى و كمال آن برسد .\r\nپس رب مصدر است كه بطور استعاره بجاى فاعل به كار رفته است .\r\nبنابر اين تذلل در برابر فردى اگر به انگيزه مربى امور استعمال شود عبادت شمرده مىشود چه واقعا مربى باشد و يا بباور تذلل كننده به اشتباه مربى شمرده شود .\r\nاولى عبادات واجب و يا مستحب است و دومى حرام و شرك‌آور .\r\nبلى شرك در عبادت به شرك در تدبير برميگردد .\r\n\r\nسوال و جواب\r\nبعضى ادعا ميكنند مشركين به توحيد تدبيرى معتقد بودند ، تنها شرك شان بخاطر واسطه قرار دادن اينها بتها را بين خود و خداوند بوده كه مى خواستند بوسيله آنان به خدا نزديك شوند .\r\nبراى اثبات جزء اول مدعاى خود به اين آيه تمسك كرده‌اند :  قُلْ مَنْ يَرْزُقُكُمْ مِنَ السَّماءِ وَ الْأَرْضِ أَمَّنْ يَمْلِكُ السَّمْعَ وَ الْأَبْصارَ وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ مَنْ يُدَبِّرُ الْأَمْرَ فَسَيَقُولُونَ اللَّهُ فَقُلْ أَ فَلا تَتَّقُونَ  . ( يونس 31 ) .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nولى اين آيه دلالت ندارد كه كفار معتقد به توحيد خداوند بوده‌اند .\r\nاولا از نظر اعتبار عقلى بطور قطعى معلوم است كه مشركين نادان به موثريت بتها فى الجمله قايل بوده‌اند و گرنه داعى براى پرستيدن بتها براى آنان پيدا نمىشد . بلى آنان بتها را سرپرست خود مىدانستند ، چنانچه گذشت .\r\nو ثانيا آيات ديگر قرآن نيز به اين امر شهادت ميدهند : مانند :  إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ  ؛ يعنى به تو ( هود ) مىگوييم كه بعضى از الاهان ما به تو ضرر رسانيده است .\r\nو مانند آيه 97 - 99 سوره توبه كه از كفر اعراب خبر ميدهد و همچنين آيه 3 نمل كه از شرك در خالقيت خبر مىدهد و همچنين در سوره انبيا آيات 21 و 22 و آيات 9 - 13 و 53 فصلت كه بر كفر آنان به خدا دلالت مىكند . پس مىشود كه از مجموع آيات بدست آورد كه بر خلاف غلو اين نويسنده در حق مشركين ، آنان دسته‌جات مختلف العقايدى بوده‌اند ، جمعى كافر باصل وجود او و جمعى منكر توحيد خالقى و جمعى يا همه منكر توحيد تدبيرى مربوط بسرنوشت افراد بوده‌اند .\r\nو ثالثا بعيد نيست كه معناى  فَسَيَقُولُونَ  اين باشد كه بعد از مراجعت به فطرت خود ميگويند : اللّه . پس اين جواب آنان قلبى نيست ، بلكه جواب فطرى است ،  فِطْرَتَ اللَّهِ الَّتِي فَطَرَ النَّاسَ عَلَيْها  ، و جواب فطرى با شرك اعتقادى در توحيد تدبيرى منافاتى ندارد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو رابعا جمله مباركه  ( وَ مَنْ يُدَبِّرُ الْأَمْرَ )  عمومى ندارد و به احتمال قوى مراد تدبير امر آسمانها است نه حوادث روزمره ، بلى مشركين تدبير آسمانها را از قدرت بتهاى خود بيرون مىدانستند ولى بتها را به صريح قرآن اوليا خود مىدانستند .\r\nو اين گوينده براى تكفير مسلمانان در كتاب خود مبالغات زيادى در حق مشركين نموده كه مخالف آيات قرآن مجيد است .\r\nتا اينجا به حمد اللّه معناى عبادت بطور صحيح آشكار شد كه شبهه‌اى باقى نماند .\r\nاز اينجا فهميده مىشود كه آنچه محمد بن عبد الوهاب در رساله كشف الشبهات كه به فارسى بنام ازاله شبهات ترجمه شده گفته است : إله كسى است كه بخاطر تقرب و استشفاع مورد تعلق قلبى قرار گيرد ، چه فرشته باشد و چه نبى و چه ولى و يا درخت و جن و قبر و بت . مسلما باطل و غلط است . اولا كه اين تفسير اختراع فكرى خود اوست و هيچ دليلى ندارد و ثانيا مخالف آيات كثيره قرآن مجيد كه سابقا نقل كرديم كه عبادت تذلل به انگيزه خالق و مربى امور است و بس . و إله ؛ يعنى معبود فرديست كه به زعم شخص ، به عنوان مربى امر و مدبر براى او تذلل گردد . و اين اشتباه او موجب قتل هزاران مسلمان متدين ، تا كنون شده است . و ايراد سوم اينست كه « كلمه إله » به اين معناى اختراعى او بايد بر خداوند صدق نكند ، در حالى كه شكى در صدق آن بر وى نيست . ايراد چهارم اينكه از آيه\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n18 يونس فهميده مىشود كه ادعاى شفاعت امرى غير از عبادت است . و اللّه الموفق .\r\n\r\nشرك و واسطه\r\nمحمد بن عبد الوهاب در كشف الشبهات به نقل از ترجمه آن ( ازاله شبهات ) مىگويد : ما هرگز انكار نمىكنيم از اينكه استغاثه به مخلوق در آنچه كه بر آن توان دارد جواز دارد و شرك نيست . هم در دنيا و هم در آخرت . . . ما تنها منكر آن استغاثه‌ايم كه نزد قبرهاى اوليا و صلحا انجام مى دهند و يا در حال حيات و در غياب و يا حضورشان در چيزهايى كه بجز خدا از قدرت ديگران بيرون است .\r\nمىگوييم : بنابر اين استغاثه و استعانه از ارواح انبياء و اوليا هيچ اشكالى ندارد ؛ زيرا به تصريح قرآن ارواح شهدا مرده نبوده ، زندگانند و در پيشگاه خداوند روزى مىخورند و به نعمتهاى خداوند مسرور و شاداند و به كسانى كه ( هنوز ) به آنان نپيوسته‌اند بشارت مىدهند كه بر شما خوف و حزنى نيست ( و يا خود از اينكه بر دوستان آنان غم و ترسى نيست خوشحال هستند ) .\r\nارواح انبياى كرام و اولياى عظام بالاتر و قدرتمند از ارواح شهدا مىباشند و توانمندى شفاعت نزد خداوند را دارا مىباشند و بنا بر اين اشكالى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nندارند . و اين مقام را خداوند به آنان داده است . بنابراين بين توسل به بتها و توسل به انبيا و اوليا دو فرق وجود دارد :\r\n1 - كفار بتها را عبادت مىكردند و به اين موضوع در قرآن مكررا اشاره شده است ، و قبلا دانستيم كه عبادت تذلل در برابر كسى به قصد مربى بودن او است ، و شكى در شرك‌آورى چنين تذللى نيست . « 1 »\r\n2 - بتها توانايى شفاعت عند اللّه و نزديك نمودن انسان را به خدا ندارند ، ولى انبياء و امامان بزرگ و شهيدان چون ارواح مقدسه آنان در حريم قرب الهى زنده و روزىخور مىباشند ، اين توانايى را دارند .\r\nاساسا در تكوين همه پديده‌ها از راه اسباب و علل و واسطه‌ها به اذن خداوند مسبب الاسباب بوجود مىآيند ، اعمال نيك واسطه ثواب خداوند مىشود ، همه چيز روى اسباب ( غير مستقله ) تحقق مىيابد . « 2 » قرآن ( سوره غافر ، آيه 7 و 8 و سوره شورى ، آيه 5 ) مىگويد : ملائكه براى مومنين ( اهل زمين ) استغفار مىكنند و براى نجات آنان از عذاب دوزخ و داخل\r\n\r\n\r\n","description":"","footnote":"\r\n( 1 ) - مسلمانان ، تنها خدا را رب مىدانند و انبياء و اوليا را مربوب و مخلوق رب العالمين مىدانند و لذا توسل آنان ، عبادت شمرده نمىشود .\r\n( 2 ) - خداوند به خاتم النبيين ( ص ) دستور مىدهد كه از انبياى گذشته سوال كند ، ( سوره زخرف ، آيه 45 ) معلوم است كه سوال از ارواح آنان است . و آيه  إِنَّكَ لا تُسْمِعُ الْمَوْتى  و آيه  وَ ما أَنْتَ بِمُسْمِعٍ مَنْ فِي الْقُبُورِ  ، ناظر به اجساد مرده و پوسيده در قبرها مىباشد ، و ربطى به ارواح ندارد .\r\n","page_name":" 152 ","page_number":152},
  {"content":"\r\n\r\nشدن در بهشت دعا مىنمايند و دورى آنان را از بديها از خداوند مى طلبند .\r\nاگر مسلمانان از ملائكه بخواهد كه براى آنان استغفار و دعا كنند ، شرك است ؟ فرشته‌ها و بتها يكى است ؟ واسطه قرار دادن ، عبادت به قصد ربوبيت است ؟ چه گمراهى آشكار ! خداوند همه را از نادانى و افراطگرى نجات دهد . روح مطهر خاتم النبيين ( ص ) از همه ارواح و ملائكه قوىتر است .\r\nابو داود در سنن خود ( باب زيارت القبور ) نقل مىكند :\r\nان رسول اللّه قال :\r\nما من احد يسلم علىّ الا رد اللّه علىّ روحى حتى ارد عليه السلام . « 1 »\r\nهيچ كسى بر من سلام نمىفرستد مگر اينكه خداوند روح مرا بر من مىگرداند تا اينكه بر او رد سلام كنم .\r\nپسر عبد الوهاب اظهار نكرده كه احاديث كتب سته را قبول ندارد و اين حديث بر او حجت است ، زيرا روح آنحضرت قدرت رد سلام بر ميليون ها انسان را دارد ، پس مىشود او را وسيله قرار داد  يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ  .\r\nنتيجه گيرى :\r\n\r\n\r\n","description":"","footnote":"\r\n( 1 ) - ج 1 ، 470 وى در حديث ابى هريره آمده كه آنحضرت ( ص ) درقبرستان فرمود\r\nالسلام عليكم دار قوم مومنين\r\nسلام بر شما منزل مردم مومن . اگر ارواح نشنوند خطاب لغو مىشود\r\n","page_name":" 153 ","page_number":153},
  {"content":"\r\n\r\nوقتى معناى عبادت از قرآن مجيد - بطوريكه گذشت - فهميده شد ، خواننده هوشمند مىداند بسيارى از امورى را كه پيروان ابن تيميه و محمد بن عبد الوهاب انها را شرك دانسته‌اند ، شرك نيستند ، بلكه يا كار خوب و مستحب است و يا مباح و يا حد اكثر حرام است ولى هر حرام موجب شرك نيست .\r\nافراطكارى اين دسته ، ضرر زيادى به جهان اسلام رسانيده و حتى عظمت دين اسلام را زير سوال برد ، اينان كارخانه توليد شرك درست كردند و مسلمانان بهتر و مومن‌تر و با تقوىتر از خود را جهلا و يا عنادا و تعصبا ، بكفر نسبت دادند و هر كس ديگرى را بكفر نسبت دهد كه مستحق آن نبوده كفر به خودش برمىگردد . خداوند همه مسلمانان را از افراط و تفريط محفوظ بدارد و اخوت و مهربانى و همكار را بين آنان مستحكم فرمايد  وَ كَذلِكَ جَعَلْناكُمْ أُمَّةً وَسَطاً  .\r\nحديثى در پايان اين بحث :\r\nابن ماجه در سنن خود در كتاب « اقامه الصلاة » به شماره 902 از جابر بن عبد اللّه نقل مىكند :\r\nكان رسول اللّه يعلمنا التشهدا كما يعلمنا سورة من القرآن :\r\n« السلام عليك ايها النبى و رحمة اللّه و بركاته\r\n. وحيد الزمان در تعليقه خود بر اين حديث مىگويد : عقيده اهل سنت بر اين است كه آنحضرت در قبر خود زنده است ، پس اگر كسى در نزد\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nقبرش بر او سلام فرستاد مىشنود و اگر از دور بر او سلام فرستاد خداوند اين سلام را به توسط ملك براى او مىرساند .\r\nو فى البخارى انه ( ص ) خاطب قتلى البدر : هل وجدتم ما وعدكم ربكم حقا ؟\r\nفقيل اتدعوا امواتا ؟ قال ما انتم باسمع منهم و لكن لا يجيبون\r\n( ج 1 ، 183 ) و فيه عن انس عنه ( ص ) :\r\nان العبدا اذا وضع فى قبره و تولى عنه اصحابه ، انه يسمع قرع نعالهم\r\n. مرده مثل زنده مىشنود حتى صداى كفش تشييع‌كنندگان خود را .\r\n\r\nموضوع توضيحى\r\nخداوند عز و جل در قرآن مىفرمايد :  وَ اخْفِضْ لَهُما جَناحَ الذُّلِّ مِنَ الرَّحْمَةِ  ( الاسراء ، 24 ) بال ذلت خود را در برابر پدر و مادر از محبت فرود آر . كه به پندار افراطيها مطلق تذلل در مقابل غير خدا ، عبادت شمرده شود ، لازم مىآيد كه خداوند فرزندان را به عبادت پدر و مادر دستور داده باشد ، تعالى اللّه عن ذلك علوا كبرا .\r\nبلكه لازم مىآيد كه خداوند انسانها را بر طبيعت و فطرت شرك آفريده باشد چه فرزندان در دوره طفوليت براى شير خوردن و غذا و غيره در برابر مادر و پرستار تذلل مىكنند ، و اين تخيل درست در نقطه مقابل قرآن است كه خلقت انسان را بر اساس توحيد مىداند ،  فِطْرَتَ اللَّهِ الَّتِي فَطَرَ النَّاسَ عَلَيْها  ، و فرموده آنحضرت ( ص )\r\nكل مولود يولد على الفطرة\r\n.\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nپس نتيجه اينكه مطلق تذلل ( و يا تعلق قلبى ) به غير ، عبادت گفته نمىشود تا به صاحب آن اتهام شرك بست ، و بجان و مال او تعدى نمود ، كه افراطيها چنين مىكنند ، نعوذ باللّه منه .\r\nو عين همين استدلال در مورد آيه مباركه  أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  ( المائده ، 54 ) نيز جارى مىشود ، در حالى كه خداوند صاحب آن تذلل در مقابل مومنان را محبوب و محب خود اعلام فرموده است . بلى تذلل در مقابل فرد يا چيزى بعنوان رب عبادت است و در برابر غير خدا موجب شرك مىگردد .\r\nيك بحث فرعى : آيا اگر كسى خداوند را بعنوان واجب الوجود و يا موجود سرمدى ( ازلى و ابدى ) بدون عنوان ربوبيت عبادت كند اين عبادت صحيح است يا باطل ؟\r\nدر جواب مىگوييم : اگر عنوان ربوبيت ، در آيات قرآنى حيثيت عنوان طريقى به سوى ذات مقدسه او را داشته باشد ، عبادت مذكور صحيح است . و اگر عنوان موضوعى باشد ، عبادت مذكور باطل است . ( دقت شود . )\r\nاز اين بيان بروشنى بدست مىآيد كه توسل به انبياء ( ع ) و اولياء و علماى متقى و متورع چه زنده باشند و چه مرده هيچ اشكالى ندارد و همچنين\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nرفتن به سر قبر آنان چون اين توسل و تذلل به عنوان عبد مربوب و مطيع و محبوب حق تعالى است نه بعنوان رب تا شرك لازم آيد .\r\nبلى اگر كسى اعتقاد كند كه انبياء و اولياى خدا سرپرستى ما را در دست دارند و پاره‌اى از حوادث روزمره بدست آنان برآورده مىشود و براى ما نافع و ضار هستند ، اين كس مشرك مىشود . چنانچه از آيه سوم سوره مباركه زمر دانسته مىشود :  « وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى . . . » \r\nو كسانى كه غير از خدا سرپرستانى را برگزيده‌اند ( مىگويند ) ما سرپرستان خود را نمىپرستيم مگر اينكه ما را بسوى اللّه تعالى نزديك گردانند .\r\nاين بت‌پرستان بتهاى خود را سرپرست خود مىدانستند و پاره‌اى از حوادث روزمره را از تاثير آنها مىدانستند و گرنه سرپرستى آنها مفهوم و معنايى نداشت ، توسل به آنان و تذلل نزد آنها عبادت است و موجب شرك هر چند كه بخداى خالق آسمانها و زمين و كاينات هم ايمان داشته باشند .\r\nسلفيهاى افراطى در مورد شرك بودن توسل دو دليل بيان داشته‌اند : بعضى مىگويند توسل و وسيله قرار دادن مخلوق نزد خالق غلط است خداوند به بنده خود از هر وسيله و هر مخلوق نزديك‌تر است ( نزديك‌تر از شاه\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nرگ ) بعضى ديگر مىگويند توسل به غير در مورديكه او قدرت آن كار را داشته باشد هيچ اشكالى ندارد ؛ آنچه كه موجب شرك مىشود توسل و استعانه به غير خدا در امريست كه براى آن غير ، مقدور نباشد و قهرا بعنوان خدا به او نگاه مىكند كه موجب شرك مىشود و اين موضوع را محمد بن عبد الوهاب در كتاب خود نوشته كه قبلا گذشت .\r\nاز آنچه كه توضيح داديم بطلان هر دو استدلال روشن مىشود ، زيرا توسيل و تذلل به غير خدا اگر بعنوان ربوبيت آن غير ، نباشد نه حرام است و نه شرك و الحمد للّه .\r\nبه علاوه كه دليل اول مىگويد توسل باطل و غلط است ، ولى همه مى دانند كه هر كار باطل و غلط شرك نيست .\r\nما مىگوييم اصل اين ادعا مخالف قرآن مجيد است .  « وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً  ( سوره نساء ، 64 ) و اگر گناهكاران نزد تو بيايند و از خداوند طلب آمرزش كنند و رسول براى آنان استغفار نمايد همانا خداوند را قبول‌كننده توبه و مهربان مىيابند .\r\nاين آيه با فرض استغفار ستمگران بر خود ، از خداوند كه نزديك‌تر از رسول اللّه به آنان است ، استغفار رسول را نيز شرط قبول توبه آنان قرار داده است . و لذا استدلال اول سلفيهاى افراطى باطل مىگردد .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاستدلال دوم نيز ( كه پسر عبد الوهاب ذكر كرده ) نيز موجب شرك نمى شود بلكه نتيجه آن اين است كه توسل مذكور بيهوده و غلط مىشود نه اينكه موجب شرك شود چون توسل‌كننده به ربوبيت وسيله - على الفرض - اعتقاد ندارد . و لذا خليفه دوم به عباس عموى آنحضرت ( ص ) در آمدن باران توسل جست در حالى كه عباس قدرت انزال باران را نداشت و نه مستجاب الدعوه بود تنها احتمال استجابت دعاى او مىرفت . و همين احتمال توسل خليفه را از لغويت بيرون مىكند . ( دقت كنيد )\r\n\r\nنذورات و قربانى براى اولياى متوفى :\r\nمعناى نذر اين است كه كسى بگويد از براى خدا بر ذمه من يا گردن من است كه فلان كار را بكنم يا اگر فلان كار من اجرا شد فلان كار را بكنم .\r\nاگر كسى نذر كند كه از براى خداوند بر ذمه من است كه بر مزار فلان شخص عالم متدين ، مردم را اطعام كنم هيچ اشكالى ندارد ، بلكه واجب است كه به نذر خود وفا كند و اگر بگويد از براى خداوند به عهده من است كه در فلان مزار گوسفندى را ذبح كنم ، چنانچه در موقع ذبح نام خداوند را ببرد و آن را ذبح كند ، هيچ ايرادى ندارد ، قربانى و ذبح بايد بنام خداوند باشد نه بنام غير خدا كه خوردن آن حرام است  ( وَ ما أُهِلَّ بِهِ لِغَيْرِ اللَّهِ  )  ( وَ ما ذُبِحَ عَلَى النُّصُبِ )  و چنانچه ثواب اطعام را براى صاحب قبر اهداء كند كار خوبى كرده است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nآخرين نصيحت\r\nنبايد در فهم آيات و مقاصد دينى از روى تقليد ديگران و يا با عجله و شتاب ، و يا غفلت دچار اشتباه شد و بدون دليل مسلمانان را تكفير كرد كه كفر به خود تكفير كننده برمىگردد و نبايد جاهلانه و ظالمانه نسبت شرك را به مسلمانان داد و يا بجان و مال و ناموس آنان تعدى كرد ،  مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً  . عصمنا اللّه من الافراط .\r\nسخنى با برادران اهل سنت نگارنده در اين مورد به فتاوى دانشمندان شيعه استناد نكرده و نه به احاديثى كه از امامان اهل البيت ( ع ) وارد شده و آنچه كه نوشتم آن را از آيات قرآن مجيد استنباط نمودم كه مطالعه كرديد . هر كس از اهل سنت بخواهد از احاديث وارده از طريق صحابه ( رض ) و از فتاوى متعدد دانشمندان فقه و تفسير اهل سنت موضوع را بفهمند به كتاب تبرك و توسط مولوى عبد الرحمن رحمانى سمنگانى مقيم مزار شريف ، مراجعه كند ، اين كتاب تازه بدستم رسيد و براى اقناع مطالعه‌كنندگان اهل سنت كفايت مىكند و آنان را از افراط مبالغه‌كنندگان بدور نگه مىدارد ، هر چند به نظر من مولف اين كتاب بايد در بحث تبرك بعضى از مطالب را حذف مىكر كه ذكر آنها براى جمع زيادى زننده به حساب مىآيد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nفايده بيست و دوم : چگونه به اجتهاد مىرسيد ؟\r\n\r\nمقدمه :\r\nمسلمان در تحصيل علم به حلال و حرام و مطلق احكام احكام وضعيه و تكليفيه پنجگانه ( وجوب ، حرمت ، استحباب ، كراهت و اباحه ) يا خودش به حد اجتهاد و تخصص رسيده باشد كه احكام مورد ابتلاى خود را ادله شرعى استنباط ( استخراج نمايد . « 1 » ) و يا از مجتهد جامع الشرايط تقليد ( پيروى از فتواى او در عمل ) نمايد به شرطى كه خود داراى ملكه اجتهاد نباشد . و يا اينكه بجاى اجتهاد و تقليد احتياط نمايد كه براى غالب عوام بسيار دشوار است و تنها اهل علم غير مجتهد توان آن را دارند .\r\nمجتهد كسى است كه در قرآن و حديث و رجال و تفسير و فقه و اصول فقه و علم كلام ( عقايد ) مطالعه و تحقيق نمايد تا ملكه استخراج احكام را از ادله معتبره آن ( قرآن ، حديث ، عقل و اجماع و سيره و غيره ) داشته باشد . « 2 »\r\n\r\n\r\n","description":"","footnote":"\r\n( 1 ) - اين وجوب طريقى عينى تخييرى مىباشد . و اجتهاد حتى در احكام غير محل ابتلاى مكلف و براى مكلفين ديگر كه قدرت رسيدن برتبه اجتهاد را ندارد ، بوجوب كفايى تعيينى نيز واجب است .\r\n( 2 ) - البته اين مطالعه و تحقيق ، مستلزم علم بعلوم ادبى عربى مىباشد .\r\n","page_name":" 161 ","page_number":161},
  {"content":"\r\n\r\nدر انحصار مذاهب اجتهادى در فقه به مذاهب چهارگانه و عدم انحصار آن در بين اهل سنت اختلاف است كه دانشمندان زيادى در اعصار اخير نظريه دوم را اختيار كرده‌اند . و در فقه شيعه كسى قايل به انسداد باب اجتهاد نيست ، حتى اخباريها نيز احكام شرعى را با استدلال ثابت مىكنند . بهر حال انفتاح باب اجتهاد و وجوب آن بنحو واجب كفايى و عينى تخييرى مقطوع و خلل‌ناپذير است .\r\nتحولات علمى و فكرى و اجتماع در زندگانى انسانها دهها و صدها سوال را متوجه شريعت مىكند كه فقه باى براى انها از دلايل معتبر ، حكم شرعى را ارايه دهد .\r\nپس از ذكر اين مقدمه بر مىگرديم به قصد اصلى اين فصل ، كه محصلين علوم دينى در حوزه‌هاى علمى شيعه چگونه به اجتهاد برسند ؟ در حال حاضر ( حداقل در يكصد سال اخير تا كنون ) طلاب علوم ادب عربى ( صرف ، نحو ، معانى ، بيان و بديع ) منطق ارسطويى ، و جمعى به اختيار خود فلسفه هم مىخوانند ، ولى عمده دروس حوزه هاى علمى شيعه ، فقه و اصول فقه است ، مانند شرح لمعه و مكاسب و رسايل و كفايه و غيره . پس از پيان اين دروس ( كه بدوره سطح معروف است ) طلبه‌ها به دروس خارج مىپردازند كه مباحث فقه و اصول به شكل وسيع‌تر و تخصصى تدريس مىشود .\r\nجمع زيادى از محصلين كه اراده تحصيل علمى آنان قويست و بدرس دوره سطح اكتفا نمىكنند وارد مرحله وسيع تحقيق در اين دو علم مى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nشوند ولى جمعى پس از اتمام درس سطح و يا با كمى درس خارج ، احساس خسته‌گى از درس مىكنند و بسوى مسقط الراس يا محل ديگر براى ترويج دين و ارشاد مومنين راهسپار مىشوند و تنها عده قليلى كه استعداد سرشار و اراده قوىتر دارند و باقى مىمانند تا ملكه اجتهاد را بيابند و احكام شرعى را ( مطابق نظر خود ) استنباط كنند . در اين ميان يكدسته سوم كه از نظر عدد كمتر از دسته اول و بيشتر از دسته دوم هستند ، وجود دارند كه بخاطر ضعف فكرى و يا اقتصادى و يا سر در گمى ، عمر خود را در حوزه علميه و حضور در درسهاى خارج مىگذارنند ، بدون اينكه مجتهد شوند ، و كسى هم به اينان كارى ندارند و اين دسته را بايد دسته محرومان نام گذاشت كه مردم از علم اينان بهره نمىبرند . آنچه كه در مورد محصلين علوم دينى در دوره دروس خارج « 1 » تا كنون مشاهده شده و مىشود ، اين است كه هيچ راهنمايى براى آنان وجود ندارد تا راه رسيدن به اجتهاد را به آنان معرفى كند و از تجربه مجتهدين براى آنان بازگو نمايد و نه كتابى در\r\n\r\n\r\n","description":"","footnote":"\r\n( 1 ) - دروس سطح دروسى است كه از روى كتاب مشخص تدريس مىشود و شاگرد تنها مراد صاحب كتاب را بايد بفهمد ، دروس خارج يعنى درسهاى كه از روى كتاب خوانده نمىشود و مدرس خارج مجتهد است كه مضمون درس را عنوان مىكند و نظربات ديگران را بيان نموده و نظر خود را نيز مىگويد و شاگردان بعدا درسهاى استاد را مىنويسند .\r\n","page_name":" 163 ","page_number":163},
  {"content":"\r\n\r\nاين مورد وجود دارد كه خود محصلين از آن براى رسيدن به هدف استفاده نمايد .\r\nاغلب و يا غالب محصلين مانند نابينايان و يا مانند روندگان در تاريكى بدرس خارج ادامه مىدهند كه به اجتهاد نمىرسند و اگر راهنمايى داشتند حتما داراى ملكه اجتهاد مىشدند . اين موضوع يعنى جهت‌دهى محصلين بسوى اجتهاد و تبيين راههاى معقول كه مقرب الاجتهاد باشد بسيار لازم و ضرورى است ، زيرا در شرايط فعلى در هر ولسوالى ( فرماندارى ) وجود يك مجتهد صاحب نظر ، هر چند مرجع تقليد نباشد ، بسيار ضرورى و راهگشاى مومنين سئوال كننده است . ما طرح خود را - كه يك طرح ابتدايى است - در چند مطلب ارايه مى كنيم .\r\n\r\nمطلب اول :\r\nمناسب است دايره اجتهاد را در ابتدا به شش دايره تقسيم كنيم .\r\n1 - عبادت از قبيل نماز ، روزه ، حج ، زكات و خمس و غيره .\r\n2 - معاملات بالمعنى الاخص مانند تجارت ، بيع ، اجاره ، مضاربه مزارعه مساقات ، بيمه و شركت و رهن ، حواله صلح ، هبه وكالت و غيره .\r\n3 - فقه حكومتى و سياسى و احكام ماليات و قانون اساسى و وظايف دولت و رابطه دولت و مردم و حدود و تعزيرات و قصاص و\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nساير احكام متعلقه به آن و جهاد و امر به معروف و نهى از منكر ، سياست داخلى و خارجى و قضا و شورى .\r\n4 - معاملات بالمعنى الاعم مانند ميراث ، وصيت ، نكاح و طلاق و آنچه از ابوابى كه به اين دو برمىگردد و احكام اطفال و ساير ابوابى كه در عنوان مذكور داخل مىگردد\r\n5 - اقتصادى اسلامى و كيفيت عملكرد بانكها و حقوق واجبه مانند شفعه ، غصب ، احياء و موات ، مشتركات ، قسمت ، دين ، قرض ، حجر ، كفاله ، وقف .\r\n6 - محرمات نفسى .\r\nاگر محصلين خارج خوان توجيه شوند كه درس خارج را حسب ذوق و سليقه خود در يكى از رشته‌هاى ششگانه انتخاب كنند و ابتدا در همان رشته تا حصول ملكه اجتهاد در فروعات آن ادامه بدهد ، و سپس در رشته‌هاى ديگر حسب استعداد و سليقه خود انتخاب و مشغول مطالعه گردد ، خيلى خوب خواهد شد ، محصل بايد بداند كه درس خارج همه فقه در حدود يكصد سال را در بر مىگيرد مىشود كه در حوزه علمى ، هيئتى معين گردد ، كه استعداد محصلين را ارزيابى و بر اساس آن او را تشويق برشته مناسب بنمايد من تجربه‌اى ندارم ولى فعلا حدس مىزنم براى حصول ملكه اجتهاد در فروعات همان رشته پنج سال ، و يا كمى بيشتر و يا كمتر كفايت مىكند منتهى استيعاب\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nفروع عبادات ، بسيار زياد و حتى پيچيده مىباشد ، استعداد بيشتر و اقامه راى در آنها زمان بيشترى را مىطلبد .\r\n\r\nمطلب دوم\r\nدر حوزه بايد براى هميشه مدرسين خارج در هر شش رشته آماده تدريس باشند و نيز جمعى از مجتهدين بايد آماده باشند ماه يك مرتبه با محصلين خارج خوان تجربيات خود را در حصول ملكه اجتهاد صحبت كنند كه چگونه با فروعات بدون تقليد و پيروى از ديگران برخورد كنند كه چگونه با فروعات بدون تقليد و پيروى از ديگران برخورد كنند و چگونه براى آن دليل‌يابى و چگونه استدلال نمايند و مقدار تتبع چه اندازه و تا كجا و در كدام موارد براى دليل‌يابى فحص نمايند .\r\n\r\nمطلب سوم\r\nتجربه شخصى من ، پس از چند سال درس خارج شنيدن با چند تن از همدرسان همانند جناب آقاى فياض و آقاى محقق مزارى و اقاى محقق كابلى كه همه‌شان فعلا ( 30 / 4 / 88 ) در قيد حيات هستند بناء مانديم در حجره اينجانب ( مدرسه سيد كاظم يزدى ) جمع شده و هر روز يك تن به نوبت جزء اول مستمك العروه الوثقى تاليف استاد بزرگوار آقاى آيت اللّه سيد محسن حكيم را بخواند و نظر خود را نيز ابراز دارد اين بناء عملى شد و هر روز يكى متن آن كتاب را با نظر شخصى خود ، بيان مىكرد ، هنوز مرحله ابتدايى اين مباحثه تمام نشده بود كه بخاطر ضعف اراده دوستان ، اين جلسات بپايان رسيد . ولى من\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبه مطالعه آن كتاب كه مختصر و مفيد و آراى صاحب كتاب مدلل بود ادامه دادم و هر جا كه با نظر آن زمان من مخالف بود نظر خود را در اوراق جداگانه به شكل تعليقه نوشته و در بين صفحات كتاب مذكور مى گذاشتم از همين جا نظرم بر اين شد كه فعلا من دو وظيفه دارم يكى درس خواندن و نوشتن آن و مطالعه چند كتاب پيرامون آن درس . و دوم مطالعه مسايل مستمسك العروه و تأمل در آنها و اظهار نظر در مورد آنها و مانند اكثر محصلين خارج خوان متوجه تنها درس خواندن و درس فهميدن نبودم كه از جهت دوم ( مطالعه به قصد اظهار نظر خود ) غافل باشم ، و از همين زاويه به شكل تدريجى قدرت اجتهاد و تحصيل ملكه اجتهاد براى من پيدا شد .\r\n\r\nتجربه دوم\r\nبعد از اين مرحله يك موقع تصميم گرفتم مسأله حجاب و نظر را تنها از ديد قرآن و سنت ، تحقيق كنم و به اقوال فقها اهميت ندهم كه در اين مورد ارتكاز متشرعه مشتبه به غيرت مىشود ، و اين تصميم را عملى كردم و اين رساله مطابق موازين معمولى اجتهادى به پايان رسيد ، اين رساله بعدا ناپيدا شد ، تا كه امروز من نظرهاى آن دوره از عمر خود را مىديدم . در سالهاى اخير اقامتم در نجف اكثر اوقات من به تحقيق در علم كلام مىگذشت كه محصول آن سه جزء صراط الحق است كه تا كنون سه مرتبه ( يك بار در عراق ، و يك بار در مشهد و نوبت اخير در قم ) بچاپ رسيده است كه مطالب كتاب در غالب ، هنوز\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمورد رضاى من است . و نيز در تحقيق مطالب كفاية الاصول كه شرحى بر آن مىنوشتم و كتب زياد را مطالعه و نظر خود را انتخاب مىكردم ، آن شرح بعدا در اول تسلط كمونستان بر افغانستان و رفتن من به حج و سوريه و سپس به ايران همانند پاره ديگر از نوشته‌ها و كتاب‌هاى من از بين رفت .\r\n\r\nتجربه سوم\r\nروزى در قندهار پس از مدتى كه از نجف اشرف آمده بودم و مشغول جماعت و خطابت و موعظه و درس بودم ( آن وقت منزل ما در بازار توپخانه نزديك چوك آن بازار بود ) حكم يك امرى كه فعلا از يادم رفته در ذهن من مورد ترديد قرار گرفت كه آيا حرام است يا جايز ؟\r\nبلافاصله بذهنم رسيد كه وقتى مثل اين بنده كه چندين سال درس خارج فقه را خوانده است و حكم اين عمل براى او روشن نيست مردم مسلمان عوام چگونه اين حكم را بدانند و بالاخره تصميم گرفتم بايد كتابى بنويسم كه همه محرمات نفسى را گردآورى و ادله آنها را پيدا كنم ، و فورا در پهلوى ساير وظايف روزانه خود به آن مشغول شدم ابتدا قرآن مجيد را مطالعه و محرمات آن را در دفترى به ترتيب حروف تهجى يادداشت كردم ، سپس كتاب وسايل كه در بسيت جز چاپ شده بود مطالعه و محرمات شرعى را به همان ترتيب ياداشت نمودم و بعد به تاليف كتابى بنام « حدود الشريعه فى محرماتها » مشغول شدم و تقريبا به مدت دو سال . و اين كتاب در دو جزء به اتمام رسيد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nو سپس شروع به ذكر واجبات نفسى نمودم و چون تجربه‌ام بيشتر شده بود در مدت يك سال و نيم ( 18 ماه ) دو جزء واجبات را بنام ( حدود الشريعه فى واجباتها ) را به آخر رسانيدم .\r\nبا اتمام تاليف اين چهار جزء كتاب ملكه اجتهاد من مسلم و قوى شد اين كتاب كاملا ابتكارى بود و حتى در حين تاليف اين كتاب و مدتها پس از اتمام آن به كتابى كه محدث شهير حر عاملى ( رضوان اللّه عليه ) صاحب كتاب وسايل الشيعه در ذكر محرمات نوشته بود ، بىاطلاع بودم بعدا كه از اين كتاب آگاه شدم موفق به تحصيل و مطالعه آن تا كنون نه شده‌ام .\r\nسپس به تاليف كتابهاى ديگرى در فقه ، در دوران جهاد چهارده ساله كشور در حالى كه رهبرى يك حزب جهادى ( نظامى ، سياسى و فرهنگى ) به عهده من بود و كار زيادى پيدا كرده بودم ، آغاز نمودم و چندين كتاب مانند قضا و شهادات و « الفقه و مسايل الطيبه » و « الارض فى الفقه » كه آن را در درسهاى خارج خود در حوزه قم تدريس كردم و « الضمانات الفقهيه و اسبابها » و « المهمات الاصوليه و الفقهيه » كه مهم ترين مسايل چهرده جزء مستمسك را گردآورى نمودم و . . . بچاپ رسيد . و چندين كتاب ديگر كه در شهر لاهور ( در دوران جهاد كه مدتى در مدرسه جامعه المنتظر بعنوان مدرس ) اقامت نموده بودم و تعليقيه به تيمم كتاب عروه الوثقى كه احتمالا مقدارى از آن را در درس خارج براى بيشتر از دو صد تن شاگردهاى خود تدريس كردم ، نوشتم\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكه هنوز چاپ نشده است ، كتاب تيمم در قم تأليف شد و چند كتاب ديگر .\r\n\r\nمطلب چهارم : ارايه تجربيات\r\n1 - در ايام تاليف چهار جزء حدود الشريعه كه اولين تاليف مهم من در فقه بود شديدا بر وقت خود صرفه‌جويى نمودم ، از مجالس مهمانى و عروسى و شيرينىخورى و رفتن به بازار و نشستن به دكانها و غيره خوددارى كردم و با سنت اهل علم در اضاعه وقت ، مخالفت كردم و خداوند به من توفيق داد عمر خود را در راه تحصيل علم ، صرف كنم .\r\n2 - در اين مدت چندين كتابى كه برى جوانان و كيفيت تفكر محيط ما مفيد بود به زبان ساده فارسى نوشته و طبع كردم .\r\nو نظر اسلام را در معارف دينى و سيستم اقتصادى و مسايل اجتماعى در اين كتابها شرح دادم .\r\n3 - در اثناى تاليف حدود الشريعه قهرا متوجه اسانيد احاديث شدم كه مدرك مهم فقهى بشمار مىرود .\r\nنظريه مشهور فقهاى ما - رضوان اللّه عليهم - كه عمل مشهور بروايت ضعيف السند جابر ضعف آنست و اعراض مشهور ازروايت معتبر السند موجب وهن آنست ، از نظر صغرى و كبرى براى من قابل اعتماد نبوه ، و نمىباشد لذا مجبور بودم اساتيد آنها را در علم رجال مورد تحقيق قرار دهم ، گاهى مىشد كه براى تمييز مشتركات يك حديث نصف روز من در يك سند صرف مىشد . من مقدار بسيار كمى در\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nدرسهاى فقهى استاد بزرگوار خود حضرت آقاى خويى ( قدس اللّه سره ) به مسايل رجالى و توثيق و تضعيف آشنايى پيدا كرده بودم ولى به هيچ وجه براى تاليف كتاب بزرگى همانند حدود الشريعه كافى نبود .\r\nمجبور شدم در علم رجال و معيارهاى وثاقت و عدم آن تحقيق داشته باشم و اصول كلى كه در علم رجال مورد اختلاف است ، آنها را بررسى نمايم و لذا به مطالعه كتب مربوط پرداختم و كتابى را بنام فوايد رجاليه ( كه بعدها در ايران چاپ شد ) تاليف نمودم تا كار من در مورد اسانيد احاديث آسان شود . اين كتاب در زمان جهاد و هجرت دوباره مورد ارزيابى قرار گرفت و با مطالب بيشتر بنام بحوث فى علم الرجال ، در قم چاپ شد و چند سال بعد در اسلام آباد با مطالب عميق بيشتر و تكميل شد و با ضميمه كتاب عداله الصحابه مولفه اينجانب كامپيوتر آن تكميل و به مشهد فرستاده شد و چاپ گرديد .\r\nبعدها چاپ چهارم آن با اضافات و اصلاحات بطبع رسيد و تخصصى در مسايل رجال پيدا نمودم و بعقيده من كتابى در رجال همانند كتاب بحوث به نظر نرسيده است ، البته مرادم قواعد كلى علم الرجال است .\r\n\r\nمطلب پنجم\r\nاز تمام مطالبى كه ذكر شد ، پس از فهم و حافظه متوسط و اراده جدى براى تحصيل علم و اجتناب از اضاعه وقت و سلامتى بدن و تكميل درس سطح و دو سه سال درس خارج خواندن با فهميدن مطالب شرط\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nعمده اعتقاد و باور انسان به خود است كه مىتواند صاحب نظر و فتوى گردد . جمعى در اين مرحله به اين علت از تحصيل ملكه اجتهاد مى مانند كه كمال خود را تنها در فهم انظار و فتاوى ديگران مىدانند ، اينان شبيه افرادى هستند كه براى تحصيل زرق همت نمىگمارند و نه صنعتى ياد مىگيرند و ميل دارند بر سر سفره ديگران بنشينند و غذاى مفت بخورند !\r\nبايد به سراغ درس‌خوان‌هاى خارج رفت و آنا را متوجه كرد كه از زمين تقليد آهسته آهسته پرواز كنند و با دقت و احتياط به فكر مطالعه عميق و تدبر باشند تا صاحب نظر شوند و مطمئن باشند فيض الهى شامل تلاشگران مىگردد .  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ  .\r\nنكته ديگر اينكه ممكن است براى روندگان راه اجتهاد دو فكر متضاد باعتبار تفاوت روانى آنان بوجود آيد .\r\nجمعى داراى اين حالت روانى شوند كه به اندك قرينه‌ى ظنى با فتاوى مجتهدين مخالفت كنند و به خود تلقين كنند كه خيلى علم و فهم دارند آراى ابتدايىشان را از نظرهاى ديگران بهتر و برتر مىباشد . كه اين حالت يك نوع بزرگ‌بينى و غرور خطرناك است .\r\nجمعى به حالت مخالف حالت اولىها مبتلا مىشوند يعنى جرئت مخالفت با آراى ديگران را ندارند و آن را انحراف از شريعت مىدانند ولى صاحبان سليقه مستقيم در مراحل بالاتر به تعادل روانى مىرسند\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nنه از مخالفت فتواى جمعى هراسى بدل راه مىدهند و نه غرور ، آنان را به پندارهاى ظنى وادار به فتواى مخالف مىنمايد ، ليكن اين تعادل از خود مراحلى دارد ، و روان‌شناسى افراد تا آخر عمر براى آنان باقى مى ماند ، جمعى تا آخر بهر نحوى كه شده غالبا نظر مشهور را مىپذيرند و بسيار كم با آنها به مخالفت برمىخيزند ، و جمعى در اظهار نظر و حتى فتوى دادن بسيار بىباكند و اين موضوع قابل اصلاح كامل نيست ، چون هر كس خود را در خط اعتدال مىداند و بقيه را به افراط و تفريط نسبت ميدهد بارى اعتدال ، تعريف روشن و مسلمى ندارد تا كسى را به آن ملزم نمود .\r\nولى اگر كارشناسان مجرب در حوزه‌هاى علمى موظف شوند با خارج خوانان رونده بسوى اجتهاد ، هفته يك بار يا دو هفته بعد صحبت كنند و در ضمن ارائه تجربيات خود با آنان صحبت‌هاى متنوعى در مورد روشها ، بنمايند احتمالا حدود اعتدال تا حدى محفوظ بماند . حداقل اگر در اظهار نظريات خود محافظه‌كارى نكنند در مقام عمل و يا فتوى تا حد معقولى ، اعتدال و يا احتياط را مراعات كنند ، ولى بعضى از مجتهدين آنقدر احتياط مىكنند كه عرصه زندگانى را بر مقلدين خود تنگ مىكنند ، احتياطهاى واجب و غير واجب عروه الوثقى و بعضى از كتب فتوا بسيار زياد است كه كار خوبى نيست و اگر آن مسايل مورد ابتلاى خود صاحبان آن كتب قرار مىگرفت معلوم نبود چه مقدار به آنها توجه مىكردند آيت اللّه بروجردى كه من در دوره\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nنوجوانى از او تقليد مىكردم بسيار احتياط مىكرد ، آقاى حكيم مرحوم معتدل و خوب بود . آقاى بروجردى بر مجمع ( كتاب فتوايى نام كامل آن را اكنون فراموش كرده‌ام ) تعليقه‌اى نوشته و احتياط زيادى كرده بود ، ايت اللّه شيخ محمد حسين كاشف الغطاء ، بر متن كتاب و تعليقه آقاى بروجردى مرحوم تعليقه زده بود و در مواردى بر احتياط هاى بروجردى خرده گرفته بود كه اين احتياط بىمورد است ! يكى نقل مىكرد كه كاشف الغطاء كه كسى از ايشان سوال كرده كه چرا كم احتياط مىكنيد او گفته احتياط كسى مىكند كه راه را بلد نباشد من راه را بلدم ، تو وقتى منزل ما مىآمدى احتياط نكردى از كسى سوال نكردى چون راه خانه مرا بلد بودى .\r\n\r\nمطلب ششم\r\nيكنوع پخته‌كارى\r\nاگر سه چهار نفر بنا بگذارند كه در ابتداى استنباط ، آراى استنباط شده خود را بهمديگر عرضه نمايند بسيار خوب است گاهى انسان از موضوعات روشن غافل مىماند و گاهى از نظر روانى نوعى ترديد دارد ، وقتى ديگرى آن را تاييد كرد ، ترديد آدم از بين مىرود و يا ضعيف مىگردد ، وقتى آدم غفلت يا اشتباه روشنى كرده بود و طرف متوجه آن باشد ، زود تغيير عقيده مىدهد . يك روز دوستم آيت اللّه فياض در نجف در منزل دوست سوم ما جناب آقاى محقق ( آيت اللّه شيخ اسماعيل ) گفت در فلان مسأله - كه مربوط به احكام روزه رمضان\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبود - روايات مختلف بود من چنين و چنان بين متعارضات جمع نمودم و نتيجه چنين شد و موضوع را بيان داشت ، وقتى صحبت او تمام شد گفتم عمليه استنباط شما اشتباه بوده ، تساقط روايات موجب رجوع شما به اصل عملى نمىشود ، چون عموم يا اطلاق قرآنى فوق وجود دارد ( آيه را خواندم و يا به آن اشاره كردم ) و مقتضاى آيه حكم كذائى است كه مخالف حكم شما مىباشد ، ايشان فهميد كه از آيه غفلت نموده و ساكت شد .\r\nاگر در بين فقهاى شيعه چنين مشوره‌هاى رواج مىداشت يك مقدار از اختلافات اراء كمتر مىشد . و اين مشوره براى آنهاييكه در ابتداى اجتهاد قرار دارند بسيار مفيد و حتى لازم است ، در كل همانگونه كه استفاده از مال و پول مردم براى او منفعت دارد ، بيشتر از آن مشوره فكرى و علمى با ديگران منفعت دارد . احتمالا چندين مرتبه نظر استاد خود حضرت آقاى خويى رحمه اللّه را پس از درس تغيير داده‌ام و مسلما ايرادهاى شاگردان بر استاد در مجموع مفيد مىباشد . گاهى شايد غرور استاد اجازه ندهد صريحا اقرار به اشتباه خود كند ولى در باطن آن را مىپذيرد . بهر حال استنباطكننده ابتدايى به اراء و نظريات ابتدايى خود مغرور نشود و آنها را احكام شرعى فرض نكند ، پس از گذر از مرحله ابتدايى دوباره در آراى خود تجديد نظر نمايد كه بقول معروف نظر ثانى ادق و اعمق است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاستاد ما حضرت حضرت آقايى خويى در درسهاى مكاسب خود - كه من آنوقت بخاطر كوچكى و پايين بودن درس من ، در درسهاى مفيد شان حاضر نبودم بعدها آنها را در مصباح الفقاهه آقاى توحيدى - يكى از شاگردان‌شان - مطالعه كردم رواياتى را تصحيح كرده بودند ، كه بسيار عجيب بود سرش آن بود كه در آن موقع مهارت مناسبى در علم رجال و قواعد آن نداشتند ، بعدها كه در آن علم تخصص پيدا كردند و معجم الرجال الحديث را نوشتند آن تصحيحات حتى در نظر خود ايشان هم غريب شمرده مىشده است ، تكامل انسانهاى عادى تدريجى مىباشد .\r\nو همچنين نظريات زمان پيرى و فرسودگى علما ، نيز بايد با احتياط تلقى شود و به مقام علمى زمان سابق از مريضى و فرسودگى ، آنان مغرور نشويم .\r\nآقاى خويى - افاض اللّه على روحه رضوانه - در دوران پيرى كه هم مريض بوده و هم فشار حكومت غير انسانى صدام حسين خون‌آشام عراق بر ايشان زياد بوده توسط پيشنهادهاى يكى از شاگردانش كه در توثيق رجال و راويان حديث همچون محدث نورى رحمه اللّه افراطى بوده چيزهايى را پذيرفته و اجازه نشر آن را در طبع پنجم كتاب معجم رجال الحديث داده كه اگر به آن حالت از ضعف و ناراحتى قرار نمى داشت ، هرگز آنها را نمىپذيرفت من اين مطلب را از مطالعه كتاب آن\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nشاگرداش بدست آوردم ، استاد مرحوم و بزرگوار ما در علم رجال بسيار دقيق بود .\r\n\r\nمطلب هفتم\r\nنكته ديگر اينست كه مستنبط نه به علما ، گمان بد و تقصير داشته باشد و نه به ادعاهاى آنان اعتماد كند كه بيراهه خواهد رفت . هر چيزى را كه مىشنود بايد با آرامى عقب دليل آن برود و تا حد ممكن در نقل اقوال به مصدر اصلى آن مراجعه كند براى نمونه دو موردى را ذكر مى كنم :\r\n1 - در كتب رجال معروف است كه شيخ طوسى ( ره ) سكونى و جمعى را توثيق كرده ، من مدتى آن را پذيرفتم ولى بعد به تحقيق پرداختم و ديدم كه چنين ادعايى به اثبات نمىرسد ، لذا روايات سكونى را غى قابل اعتماد دانستم .\r\n2 - در مورد مرجح بودن يكى از دو روايت متعارضين به قرآن مجيد شهيد سعيد سيد باقر صدر كلامى را از بحار الانوار نقل فرموده بود و به اساس ، آن حديثى را كه مدرك اين مرجح بود تصحيح نموده بود من به بحار الانوار مراجعه كردم و عبارت آن بدلخواه شهيد صدر ( قدس سره ) نبود .\r\nهر كس در لابلاى مسايل فقهى در كتب استدلالى مراجعه و دقت كند متوجه اين نقايص مىشود . مستنبط هيچ گاه در مسايل حدسى ،\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nنظريات دانشمندان بزرگ حتى از قبيل علامه حلى و محقق حلى و امثال آنان را نبايد بپذيرد مگر اينكه مجبور گردد . ( دقت شود )\r\nو به عبارت واضح‌تر مقام معنوى و شهرت علمى و كثرت خدمت دانشمندان به دين ، به احترام اخلاقى برمىگردد و ربطى به قبول نظريات فاقد دليل آنان ندارد و مستنبط فقط عقب دليل معتبر برود .\r\n\r\nمطلب هشتم\r\nگاهى مستنبط ابتدايى در مسأله‌اى خود را از اقامه راى عاجز مىبيند اين عجز گاهى از پيچيده‌گى در خود مسأله است ، گاهى بخاطر اقوال متعدد در آن مسأله است و زمانى به علت تعارض روايات معتبره و غير معتبره است .\r\nدر اين گونه موارد كه كم هم نيستند ، نبايد مستنبط نااميد شود و از كار خود دست بكشد و شكست بخورد ، كه بسيار ضرر مىبيند ، بلكه آن مساله را رها نموده و به مساله بعدى برود ، و پس از فراغت از مسايل ساده به مسايل پيچيده برگردد و قهرا با قدرت بيشترى برمىگردد .\r\nدر اول اين مقاله احكام فقه به چند نوع تقسيم شد كه براى گزينش هر رشته ، مستنبط مىتواند هر كدام را كه مطابق سليقه‌اش باشد ، انتخاب كند تا كمتر دچار ملال گردد ، ولى بايد متوجه بود كه راه اجتناب حوصله و تدقيق و تحقيق و تتبع زياد مىخواهد\r\n در ره منزل ليلى كه خطرها است در او * شرط اول قدم آنست كه مجنون باشى \r\nعوامل تسهيل مشكلات درس :\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n1 - مطالعه قبلى چند كتاب كه مربوط به بحث و درس استاد مىگردد اگر محصل درسهاى استاد را پيش از درس در كتابها مطالعه كند كار او آسان مىشود\r\n2 - مباحثه بعد از درس با دو نفر فاضلتر از خود .\r\n3 - نوشتن درس بعد از مباحثه .\r\n4 - ضبط كردن درس توسط تايپ ، و يا نوشتن عناوين درس و فهرست مختصر بيان استاد .\r\nبدترين كارى كه بايد همه محصلين خارج آن را بدانند آنست كه انتخاب مدرس خارج بخاطر حقوق ماهانه او باشد كه بدترين نوع قمار با عمر است .\r\nبهر حال براى مستنبطين ابتدايى بد نيست معلوماتى هر چند مجمل و كوتاه در مورد رشته‌هاى گذشته ارائه دهم .\r\nالف ) رشته اول يعنى عبادات و ملحقات آنها از اقسام نجاسات و مطهرات و غيره . اولا فروعات بسيار زيادى دارد كه دقت زياد را مى طلبد . ثانيا اكثر مسايل آن داراى اقوال مختلفى مىباشد كه رد كردن همه اقوال به جز قول مختار دقت بيشترى مىخواهد . ثالثا تعدادى از مسايل ، روايات متعارضى دارد كه ترجيح بعضى از آنها بر بعضى ديگر از نظر دلالت و يا سند محتاج به امعان نظر است . رابعا در عبادات كتابهاى مطول و مفصلى تاليف شده كه مطالعه آنها دقت و زمان\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبيشترى مىطلبد . مثلا حداقل اگر از مولفات قدما و متاخرين و متاخر المتاخرين صرف نظر گردد كتب زير بايد براى اقامه راى مطالعه شود .\r\n1 - عروه و حواشى آن\r\n2 - مستمسك العروه الوثقى\r\n3 - التنقيح دروس آقاى سيدنا الاستاذ الخويى ( رض ) كه ناظر به عروه الوثقى است .\r\n4 - جواهر الكلام\r\n5 - طهاره و صلوه شيخ انصارى ( ره )\r\n6 - حدايث محدث بحرانى ( ره )\r\n7 - طهارت و صلاه و زكات و خمس محقق همدانى ( ره )\r\nب ) رشته دوم معاملات بالمعنى الاخص ، احاديث كمتر دارد و مىشود كه با مراجعه به جواهر الكلام ( قسمت معاملات ) و مكاسب شيخ انصارى ( ره ) و حواشى متعددى كه دارد ، اكتفا كند و اگر به جامع المقاصد محقق ثانى و تذكره علامه حلى ( ره ) مراجعه شود خوب خواهد بود .\r\nج ) رشته سياسى ، مدارك خصوصى بر مسايل آن - تك تك - وجود ندارد و كتب فقهى نيز در اين مورد اندك است ، بايد به عمومات و اطلاقات آيات و احاديث معتبر و دليل عقل مراجعه نمود و حتى تفاصيل ولايت فقيه و اختيارات حاكم شرعى از نصوص شرعى قابل اثبات نيست . فقهاى شيعه چون حكومت مورد ابتلاى آنان نبوده كمتر\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nدر اين مورد به تحقيق پرداخته‌اند و تفكر و تتبع بيشتر در اين مورد ضرورت دارد . كتبى كه در اين اواخر نوشته شده بايد آنها را با تتبع در كتابخانه‌ها پيدا كرد و با مراجعه به فقهاى بزرگ عصر به كار خود شروع كند . مثلا :\r\n1 - تصاويرى از حكومت اسلامى در افغانستان ، تاليف نگارنده\r\n2 - كتبى كه در مورد ولايت فقيه نوشته شده است .\r\n3 - احكام سلطانى و نظاير آن كه در اعصار اخير توسط دانشمندان اهل سنت تاليف گرديده است . البته كتاب احكام سلطانى از قديم در بين اهل سنت مورد استفاده بوده است .\r\n4 - نهج البلاغه و احاديثى كه از دوران حكومت پرآشوب حضرت امير المؤمنين ( ع ) حكايت مىكند .\r\nبلى احكام حدود و تعزيرات و قصاص و ديات و جهاد و امر بمعروف و نهى از منكر و قضاء در كتب فقهى خصوصا در جواهر الكلام به حد كافى مورد بحث قرار گرفته است و در كتاب حدود الشريعه نيز مطالبى در اين مورد وجود دارد و بعضى از مطالب آن در كتب فقهى ديگر به نظر نمىرسد .\r\nد ) معاملات بالممعنى الاعم در كتب مطول فقهى با مراتب مختلفى از تفصيل و اختصار وجود دارد ، مانند جواهر و مستمسك كتب علامه و شروح قواعد علامه و كتب ديگر .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nه ) قسمت اول احكام اقتصادى همانند احكام سياسى مدارك كمتر دارد مانند مولفات سيد باقر صدر و دو رساله كوچك نگارنده بنام اقتصاد متعادل و دين و اقتصاد و مسايل مستحدثه كه در آخر كتابهاى توضيح المسايل‌هاى جمعى از مراجع وجود دارد ، و قسمت دوم آن در كتب مطوله فقهى مشروحا مورد بحث قرار گرفته است .\r\nو ) محرمات ، بطور معتدل و بنحو متوسط در دو جزء حدود الشريعه فى محرتها تاليف اين فقير كم بضاعت مذكور است كه در اين اواخر از طرف دفتر تبليغات اسلامى قم در يك مجلد به شكل خوبى طبع گرديده است . به محققين و مستنبطين ابتدايى و جارسيدگان سفارش اكيد مى كنم كه از صرف وقت در مسايلى كه در عصر ما از محل ابتلاى مومنين بيرون است شديدا اجتناب كنند ، و بهانه جمعى را كه اين مسايل اگر نتيجه عملى ندارد فايده علمى دارد را شديدا محكوم كنند .\r\nمطلب نهم در ذكر دو موضوع :\r\nاول ، من با اين سن و گرفتاريهاى رنگارنگى كه دارم و اصولا با تجربه كمى كه دارم در اين نوشتار نتوانستم براى مخاطبين خود كمكى كافى كنم ، ولى اميدوارم اين نوشته مختصر براى آنان خالى از استفاده هم نبوده باشد  لا يُكَلِّفُ اللَّهُ نَفْساً إِلَّا وُسْعَها  ( الا ما ايتها ) لا نكلف نفسا الا وسعها .\r\nتوقع از دانشمندان بزرگ اين است كه معلومات و نتيجه تجربيات و پيشنهادات خود را براى محصلين فارغ از درسهاى سطح و آنانيكه در سه سالى درس خارج خوانده‌اند و استعداد بلوغ به مرتبه اجتهاد را\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nدارند بنويسند تا آنان مانند گذشته‌گان و حاضرين سر در گم نمانند و  تَعاوَنُوا عَلَى الْبِرِّ وَ التَّقْوى  .\r\nدوم ، محصلين عزيزى كه بعد از فراغت سطح قصد رسيدن به اجتهاد در فقه را روى هر سببى كه باشد ، نداشته باشند بايد بدانند در عصر ما اكتفا كردن به دروس سطح قدرت خدمت به مومنين را در پى نخواهد داشت و چه بسا كه با جهل مركب به مخالفت شرع مبتلا شوند ، و يا حداقل از عمر خود نتيجه مطلوبى را بدست نياورند .\r\nسفارش اين بنده فقير و مخلص شما اين است كه حتما در يكى از رشته‌هاى زير كه زحمت كمتر و صرف كمتر وقت را دارد به حد تخصص برسند تا خدمت بيشتر نمايند .\r\n1 - مسايل اعتقادى و معارف اسلامى ، در اين مورد به پندار فقير كتابهايى را در علم كلام انتخاب كنند و تنها كتاب صراط الحق در علم كلام را درس درست بخوانند و بعد از آن مىتوانند كتب ديگر را مطالعه كنند و متخصص در علم كلام شوند . به نظر من خواندن علم كلام جديد بجز از سردرگمى نتايج علمى بدست نمىدهد و چه بسا كار او بگمراهى و يا شك در همه چيز بكشد . « 1 »\r\n\r\n\r\n","description":"","footnote":"\r\n( 1 ) - كتابهاى كه براى استفاده موضوعات اعتقادى انتخاب مىشود بايد از علماى بزرگ اماميه يا مولفينى باشد كه تدين و تتبع آنان در مطالب اعتقادى و به مشوره با چند تن از علماى محل اعتماد محرز باشد ، چون فعلا قلم بدست كسانى افتاده كه\r\n","page_name":" 183 ","page_number":183},
  {"content":"\r\n\r\n2 - رشته خطابه و فنون ، كه منطق مظفر ( ره ) در اين مورد مفصلا بحث كرده و البته مطالعه يك كتاب روانشناسى نيز بسيار مفيد است . مبلغين با معلومات خدمات ارزنده‌اى به مومنين مىتوانند ، بشرطيكه قلت معلومات آنان باعث گمراهى خود آنان و مستمعين آنان نگردد .\r\n3 - تفسير قرآن مجيد ، درس تفسير بايد طورى برنامه‌ريزى شود كه بعد از درسهاى مقدماتى ( ادبيات عربى ) تا مقارن درس خارج مورد تدريس محصلين دينى قرار گيرد . قرآن درياى بىپايان است و هر كس مطابق سليقه و استعداد خود از آن براى اصلاح جامعه و ارشاد مومنين ، شئونات زندگانى سياسى ، اخلاقى ، تاريخى ، اقتصادى و . . . استفاده مىبرد ، فاحش‌ترين نقص حوزه‌هاى علمى ما در گذشته عدم توجه به تفسير قرآن بوده است . كه فعلا در صدد جبران آن برآمده است ، ولى بايد با سرعت تدريس آن به نصاب لايق و كامل آن برسد .\r\n4 - تخصص در علم رجال كه وقت كمترى نسبت به اجتهاد در فقه را مى طلبد .\r\n5 - تخصص در علوم قرآنى كه نسل جوان فعلا به آن علاقمندى دارد .\r\n6 - تخصص در نهج البلاغه .\r\n7 - محصلين افغانى كه قصد قضاوت در كشور خود را دارند احوال شخصيه شيعه را درس بخوانند تا قاضى خوبى شوند ، و نيز مقدارى از\r\n\r\n\r\n","description":"","footnote":"\r\nبعلل مختلف ( غرور ، تكبر و جهل مركب ، گمراهان فاسق ) خواننده را ناخواسته به گمراهى مىكشانند و رعايت اين موضوع بسيار مهم است .\r\n","page_name":" 184 ","page_number":184},
  {"content":"\r\n\r\nاقسام مختلف حقوق را براى مجرد ياد گرفتن اصطلاحات درس بخواند ، ولى نه براى عمل به آن هر چند كه با فقه مخالف باشد كه فسق است و ظلم و گاهى ارتداد ،  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ . . .   هُمُ الظَّالِمُونَ . . .   هُمُ الْفاسِقُونَ \r\nجمعى از روسياهان كه در حوزه‌هاى علمى پول سهم امام ( ع ) را مصرف كرده‌اند علم حقوق را كه مجرد اعتباريات غربى است بر فقه كه اعتباريات شرعى است بخاطر منافع مادى مقدم مىدارند و تحت تاثير فرهنگ غربى قرار مىگيرند كه حكايت از ضعف ايمان آنان مىكنند .  إِنَّا لِلَّهِ وَ إِنَّا إِلَيْهِ راجِعُونَ  .\r\nقال رسول اللّه ( ص ) صفنان من امتى اذا صلحا صلحت امتى و اذا فسدا فسدت امتى قيل يا رسول اللّه من هما ؟ قال : « الفقهاء و الامراء »\r\nصدق رسول اللّه ( ص ) و كذب المتخلفون .\r\n\r\nمطلب دهم\r\nكتابهاى درسى در دو علم فقه و اصول فقه محتاج به حذف و تقليل يا تزييد است كه بايد توسط هيئتى از مدرسين و كارشناسان با مشوره با دانشمندان حوصله‌مند براى پنجاه سال آينده آماده گردد و هر پنجاه سال دوباره مورد بررسى و تجديد نظر قرار گيرد .\r\n1 - مطالب بىنتيجه و بسيار كم نتيجه حذف شود .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n2 - مطالب كم نتيجه در پاورقى يا ملحقات اخر كتب درسى به نحو مختصر به آنها اشاره گردد .\r\n3 - مطالبى كه بدون جهت در كتب درسى امروز مهمل گذاشته شده به اندازه مناسب خود عنوان گردد ، مانند ملازمه حكم عقل و حكم شرع\r\n4 - دليل انسداد به اندازه يك صفحه با يك ورق ( به قطع وزيرى تلخيص گردد )\r\n5 - بسيارى از مسايل رسايل شيخ كوتاه گردد .\r\n6 - عبارات مغلق ساده گردد .\r\n7 - مكاسب شيخ با تحفظ بر مزاياى علمى خلاصه گردد .\r\n8 - يك دوره كامل فقه مطابق نظريه مشهور و نيمه استدلالى بايد در درس هاى سطح تدريس شود و لمعتين جاى خود به دو جلد كتاب ديگر بدهد .\r\n9 - معانى و بيان و بديع با نظريات و سبك جديد در يك رساله‌اى دوصد صفحه‌اى تدوين گردد .\r\n10 - كتابهايى كه مزاياى امروزى را دارد در صرف و نحو تدوين گردد . و به جاى سيوطى مبادى عربيه تدريس گردد .\r\n11 - دو كتاب در عقايد ، سه كتاب در تفسير با در نظر داشت مراتب تحصيلى ، يك كتاب در اخلاق اسلامى - بدور از اصطلاحات اخلاق يونانى و تصوف ، يك كتاب در حساب و هندسه ، يك كتاب در اقتصاد اسلامى و يك كتاب در بيان قواعد علم رجال براى سطح تدوين و تدريس گردد . بلكه رجال بايد در دو مرحله تدريس گردد . به نظر اين جانب -\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاحتمالا از باب محبت به ذات - كتاب بحوث فى علم الرجال مناسب تر از كتب ديگر براى تدريس هر دو مرحله است .\r\n12 - در حوزه هيئتى وجود داشته باشد كه تدوين كتب درسى اوضاع زمان و جريانات فكرى را مورد ارزيابى قرار دهد تا بعضى از متون درسى را به آن طرف ببرد . مثلا در قرن چهاردهم موضوع كمونيزم از همه مهم‌تر بود ، ولى محصلين علوم دينى فارغ از همه ، يك كتاب كوچكى در اين موضع درس نخواندند و نه از اوضاع خطرناك بيخ گوشى خراندند در حالى كه صدها يا هزاران جوان مسلمان از دين خارج شدند ! ! در عصر فعلى كمونيزم عمر خود را به شما بخشيده ولى دو مساله ديگر جاى آن را گرفته و يا به تعبير دقيق‌تر از سابق باقى مانده است : اول ؛ فرهنگ مادى بيگانه‌گان كه با غرور و تكبر و پول دادن در حال تهاجم است . دوم ؛ بعضى از روشهاى افراطى بمنزله كارخانه توليد كفر براى جهان اسلام است . ولى هيچ كتابى در حوزه در اين دو مورد تدريس نمىشود . بلى لازم است بعضى از رشته‌هاى درسى حوزه بايد سيال باشد . در دو مورد فوق بايد با منطق آرام و استدلال عقلى و نقلى برخورد كرد و جواب آنها را بذكر نقايص و معايب آنها داد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nنكته پايان : لزوم تاليفات گوناگون\r\nمحصلين خارج‌خوان بايد از مقتضيات وطن خود ، در حوزه‌ها غافل نباشند و در موضوعاتى كه مورد تهاجم بيگانگان است بايد پس از مطالعه و تتبع كتاب‌هاى مقيدى براى ارشاد جوانان ( پسران و دختران ) به زبان ساده بنويسند . اين كار يكنوع ارشاد يا امر بمعروف و نهى از منكر است و نيز يكنوع سرگرمى كه از درسهاى خارج زياد خسته نشوند .\r\nقبل از خداحافظى با مخاطبين عزيز بايد بگويم كه هر كس مىخواهد به اجتهاد و مقامات علمى بالا برسد بايد وقت خود را هدر ندهد ، عناوين روزهاى تعطيلى را از مغز خود بدر كند ، روزهاى جمعه و روزهاى وفات بزرگان دينى و ساير ايامى كه در حوزه‌ها و يا در قانون دولتها تعطيل عمومى است همه را مشغول درس باشد و اگر درس عمومى نباشد درسهاى خصوصى پيدا كنند و اگر ممكن نشود به مطالعه مصروف گردد و بطور متوسط ده ساعت از شبانه روز را براى خواب ، غذا ، نماز ، قرآن و ورزش قرار دهد و چهارده ساعت ديگر را\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبه درس و مطالعه صرف كند و در حفظ وقت زياد بخيل باشد و بداند كه بيكارى بدتر از قمار است ، در قمار باختن مال است و در بيكارى باختن عمر و جان .\r\n وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ \r\n\r\nپيامى براى مسئولين حوزه‌هاى بزرگ\r\nدر حوزه علميه خاتم النبيين ( ص ) در كابل مجموع تعطيلات سالانه بشمول روزهاى جمعه و تعطيلات زمستانى و تابستانى يكصد روز است و دوصد و شصت روز ديگر ايام تحصيلى است و هر محصل موظف است روزانه چهار درس بخواند كه سالى بيشتر از هزار درس مىخواند . شبهاى جمعه به نوشتن مقاله و سخنرانى و نماز شب مكلفيت دارد .\r\nو اللّه الموفق\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nفايده بيست و سوم : ليبرال دموكراسى\r\nدموكراسى يعنى حاكميت مردم . حق همگان براى شركت در تصميم گيرى در امور همگانى . حكومت مردم بر مردم براى مردم .\r\nو عمدتا سه اصل آزادى ، برابرى و مشاركت در اتخاذ تصميم‌هاى سياسى از مبانى دموكراسى به شمار مىآيد و برخى هم اين اصول را شامل سه اصل مشروعيت ، برابرى و آزادى و تبعات آن مىدانند .\r\nپاره‌اى آن را گسترده و وسيع ذكر كرده‌اند و گفته‌اند : نشأت گرفتن قدرت و قانون از اراده مردم ، آزادى افكار عمومى و اتكاى حكومت به آن ، وجود مكانيزم‌هاى مشخص براى ابراز افكار عمومى از جمله احزاب سياسى ، اصل حكومت اكثريت عددى در مسايل مورد اختلاف و . . . [ است 
  ]\r\nبالاخره هر كسى هر چه خواسته در تعريف آن آورده است ، و ما در اين نوشتار ، دموكراسى را به معناى حكومت مردم بر مردم استعمال مى كنيم .\r\nليبراليسم : يا فلسفه آزادى و با عناصر فكرى خويش ، كه عمده آنها سكولاريسم است . و هدف از همه اين مجموعه ويژگى فراهم آوردن هر چه بيشتر آزادىهاى فردى تا مرز آزادى افراد ديگر است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nليبراليسم يعنى اصالت فرد و باور و يا دليل آن اين است كه هر فرد خردمند است و آزادى ضامن زندگانى خردآميز است . سلب آزادى چه از طرف دولت و چه از طرف مذهب و چه از هر جهت ديگر به معناى نفى خردمندى مىباشد .\r\nليبراليسم قايل با مدارا و انتخاب آزادانه عقايد و روشها و عملها و نبود بازخواست مذهبى و عقيدتى از سوى دولت است و با شخصى و خصوصى اعلام كردن مذهب در حوزه زندگانى فردى ، آن را به شكل محترمانه از صحنه‌هاى اجتماعى منزوى نمود . و از مداخله آن در امور دولتى ( سياسى ، اقتصادى و نظامى و . . . ) جلوگيرى كرد .\r\nليبراليسم با طرح انديشه‌هاى فردگرايى انسان‌گرايى ، عقل‌گرايى و . . .\r\n( راسيونالسم ) سكولاريسم را بميان آورد كه به معناى دنيوى و دنيا مدارى و دنياپرستى و رد آخرت‌خواهى و اين جهانى مىباشد و از آن در عربى به علمانيت ( لا دينى ) اصالت امور دنيايى ، علم‌زدگى و تجربه‌گرايى و قرارداد اجتماعى بجاى حكومت الهى ، عرفى شدن و قداست‌زدايى و امثال اينها تفسير و تعبير شده است .\r\nبلى ليبراليسم و سكولاريسم به تمام معنا اومانيسم و اصالت انسان است و اينكه انسان بجاى حكومت و دين الهى سرنوشت خو درا تعيين مىكنند ، اومانيسم ( اصالت انسان ) به اصالتهاى دينى دو نظر داشت .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n1 - دين را بدون حقايق و احكام وحيانى مىپذيرفت و خدا را موجود ماوراى طبيعى مىدانست كه جهان را آفريده و آن را به حال خودش گذاشته و هچگونه تدبيرى در مورد آن ندارد و اين انسان است كه سرنوشت خود را تدبير مىكند .\r\n2 - انكار خداوند و طرفدارى بىدينى ( آتيئسم ) .\r\nاين دو نظر در قرن هجدهم از پديده‌هاى علمى بوجود آمد كه دانشمندان طبيعى در غرب در حوزه طبيعت‌شناسى مست و مغرور شده بودند . در حالى كه قانون عليت وجود خداوند را بطور قطعى به اثبات رسانيده و تصادف را باطل مىدانست ، به هر حال ليبراليسم اولا موجب تقويت غرايز مىشود نه خرد و ثانيا خرد ما محدود است و نا كامل و مثل ايدز و ساير امراض و جنگهاى بين المللى و منطقه‌اى بر صحت هر دو ايراد ما شاهد صادق آن است .\r\n\r\nنقد دموكراسى\r\nاولا : تعريف دموكراسى به حكومت مردم بر مردم و يا حاكميت مردم ، يك تعريف گمراه‌كننده و حتى غير ممكن است .\r\nتعريف واقعى دموكراسى ، حكومت جمع قليل و اندكى بر همه مردم يك كشور بوسيله آرايى از مردم است كه بين 51 تا نود و نه در نوسان است .\r\nاگر اين آرا به نود درصد برسد حكومت اكثريت ، مقبول عرفى است و اگر اين آرا به 75 درصد مثلا برسد ، حكومت اكثريت غير معقول است .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nو اگر به 60 و 55 درصد برسد ، تقريبا حكومت نصف بر نصف ديگر است و هيچگونه دليل عقلانى بر آن دلالت ندارد . اگر بگويند عقلا چاره‌اى جز پذيرفتن اين راه در سه مورد اخير ندارند چون راه ديگرى به نظر نمىرسيد . مىگوييم فرضا راه ديگرى هم نباشد ، ولى نبايد نام آن را حكومت مردم بر مردم گذاشت و بايد اقرار كنند كه قبول اين گونه حكومت‌ها از باب ناچارى و اضطرار است .\r\nدوما : آرايى كه به حكومت‌كنندگان - چه در بعد اجرايى و چه در بعد تقينينى - داده مىشود تا چه اندازه ارزش عقلايى دارد ؟ و چگونه حكمرانى و تسلط جمعى قليلى را بر سرنوشت مورد وكالت ملتها عملا و قانونا مشروعيت مىبخشند تا اين حكومت به اكثريت نسبت صحيح داده شود ؟\r\nمورد وكالت و نيابت گاهى يك چيز يا چند چيز مشخص و معلوم است ، يعنى كيفيت و كميت آن بين توكيل‌كنندگان و منوب عنهم و بين وكيلان و نايبان پس از مفاهمه و تحديد مشخص مىشود و جانب اول به جانب دوم وكالت و نيابت مىدهد . اين وكالت و نيابت يك قرارداد اجتماعى و مورد توافق عقلاى دنيا مىباشد .\r\nگاهى مورد وكالت و نيابت ، امور زياد و نامعلوم مىباشد كه كميت و كيفيت آن در موقع وكالت به ذهن كسى خطور نمىكند كه در مفروض كلام ما چنين است و بطور قطعى نظر توكيل‌كنندگان و وكيلان مختلف است .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nدر مورد رئيس قوه اجراييه ، سياست خارجى و داخلى و مصرف بيت المال در امور توليد و تجارت و بودجه وزارت‌خانه‌ها و اعلان جنگ و تعيين كارمندان ارشد و دهها موضوع ديگر مطرح است .\r\nمثلا بوش نزديك يك تريليون دالر را در تجاوز به عراق و در جنگ هاى افغانستان در طول چند سال گذشته بيهود مصرف كرد ، اگر مردم آن را مىدانستند آيا به او راى مىدادند ؟ حتى اگر نصف راىدهندگان راى نمىدادند او به حكومت نمىرسيد . و نمونه ديگر ، اگر مردم مسلمان ما مىدانستند نمايندگان آنان در قوه مقننه ، احكام غير اسلامى را بر خلاف باور آنان به تصويب مىرسانند و با تصويب احكام شرعى آنان مخالفت مىكنند آيا به آنان راى مىدادند ؟ مسلما نه ، ميخلز مىگويد : « راىدهنده همراه راى خود ، حاكميت و حقوق سياسى خود را داخل صندوق مىاندازد ، و نمايندگى چيزى جز قبولاندن اراده خود به منزله اراده جميع نيست ، بر اين مبنى هيچ وقت منتخبان نماينده واقعى راىدهندگان نيستند ، و در حقيقت رژيم نمايندگى يك توهم حقوقى بيش نيست ، و اساسا در دو طرف ، قرار دادى وجود ندارد كه بتوان صحبت از يك قرارداد اجتماعى با مبناى حقوقى به ميان آورد . »\r\nسوما : بطور كلى مشكلاتى كه در مشروعيت اين وكالتها و نيابتها وجود دارد كه ارزش عقلانى و يا عقلايى آنها را زير سئوال مىبرد ، چند چيز است :\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nالف ) مورد وكالت تا حدود زيادى در تفاصيل خود براى طرفين خصوصا براى توكيل‌كنندگان كه غالبا در مسايل سياسى و اقتصادى و ادارى آگاهى ضعيفى دارند ، مجهول است و لذا چنين توكيلى ارزش ندارد .\r\nب ) رابطه وكيلان با موكلين آنان فقط در موقع راى دادن و ايام كانديد شدن است كه وكيلان به دروغ و مبالغه و بوسيله تبليغات و مصارف پول ، مشغول فريب دادن موكلين خود هستند ، و سپس وكيلان به نظر خود - ايدئولوژى ، مذهبى ، سياسى ( حزبى يا انفرادى ) اقتصادى و قومى - عمل مىكنند و در كارهاى اجرايى مهم و يا تقنين قوانين مهم هيچ ارتباطى با موكلين خود نمىگيرند و نه از نظر قوانين رسمى چنين الزامى براى آنان وجود دارد .\r\nج ) رئيس جمهور يا وكيلان شوراى ملى در موارد متعددى مىدانند كه موكلين آنان از نظر مذهبى ، يا دينى و يا قومى و يا اقتصادى و يا ملاحظات ديگر با اقدام عملى يا راى دادن آنان مخالف است ، ولى هيچ توجهى به آراى آنان ندارند و به نظر خود عمل مىكنند .\r\nد ) جمع زيادى از مردم بىسواد و باسواد به افرادى راى مىدهند كه ميدانند آنان از نظر علمى هرگز قدرت حفظ مصالح و حل مشكلات را در مرحله اجرايى و يا تقنينى ندارند ؛ تنها بواسطه روابط محلى و يا قومى و يا آشنايى و يا خويشاوندى و يا در بدل پول و حتى در بدل يك بار طعام راى مىدهند و يا به تاثيرپذيرى از افراد ذى نفوذ ملى كه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nكم‌سواد و يا بىسواداند راى مىدهند ، چنين وكالتى از نظر عقلانى چه ارزشى دارد ؟ و توكيل مذكور باطل است .\r\nواقعيت اين است كه در نمايندگان قوه مقننه بايد تخصص در يكى از علوم فقه اسلامى ، حقوق ، يا حداقل در يكى از علوم انسانى و نيز تخصص در يكى از علوم تجربى شرط شود تا بتوانند نواقص لوايح پيشنهادى دولت را كه نوعا از طرف كارشناسان دولتى به مجلسين ارايه مىشود ، بر طرف نمايند .\r\nچهارما : ميليونها جوان كه به مصالح ملى و كشورى بهتر از افراد پير فرسوده آگاهى دارند به بهانه اينكه 18 ساله نشده ، از راى دادن در سرنوشت خود محروم هستند و آراى ديگران بر آنان تحميل مىشود .\r\nاين ديكتاتورى است نه دموكراسى ، بلكه اطفال ، مجانين و امثالهم ، هم بايد توسط اولياى قهرى خود حق راىدهى را داشته باشند . و گرنه مفهوم اكثريت صدق نمىكند .\r\nپنجما : يكى از دانشمندان غربى در اعتراض بر دموكراسى مىگويد :\r\nمثلا گفته مىشود دموكراسى در سه مفهوم متفاوت ( حكومت اكثريت ) ، ( حكومت قانون ) و ( تعدد گروهاى قدرت ) به كار رفته است به عقيده برخى « ميان اين سه برداشت تعارضاتى وجود دارد كه موجب ابهام در معانى دموكراسى شده و همين ابهام زمينه تعابير گوناگون از دموكراسى در قرن بيستم را فراهم آورده است .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاينكه حكومت‌هاى گوناگون خود را دموكراتيك مىخوانند ، به دلايلى چندان شگفت‌آور نيست ، زيرا سنت انديشه دموكراتيك بسيار گسترده و مشحون از انديشه‌هاى متفاوت و حتى متعارض درباره مبانى پيدايش دولت ، نهاد انسان ، كار ويژه‌هاى حكومت و غيره است .\r\nششما : بعضى از دانشمندان از مهم‌ترين تعارض‌هايى كه در دموكراسى مطرح بوده ، تعارض بين دو اصل آزادى و برابرى ( دو اصل از سه اصل دموكراسى كه در اول اين بحث ذكر شد ) را مىدانند ، اين تعارض بسيار ساده و روشن است .\r\nاگر همه مردم برابر شمرده شود ، آزادى آنها به خطر خواهد افتاد ، زيرا ايجاد برابرى محتاج مداخله دولت در زندگى افراد و تحديد آزادى هاى ( منفى ) آنها است . و اگر همه مردم آزاد گذارده شوند خواه ناخواه برابرى افراد به خطر مىافتد ؛ زيرا عموم افراد بوسيله اختلافهايى كه در ثروت ، قدرت ، و مانند آن دارند پس از مدت كوتاهى ، در مقابل ديگران سعى در برترىجويى مىنمايند .\r\nبه هر حال بيشتر متفكران متفق القول‌اند كه اين دو غايت عظيم دموكراسى تا حدود زيادى با يك ديگر متنافرند .\r\n\r\nهفتما : صورى بودن برابرى\r\nگفته شده كه اصل برابرى يكى از سه اصل مشترك دموكراسى است ، ولى آنچه واقعا در اين شيوه حكومتى پذيرفته شده ، مساوات اسمى بوده كه در زير لواى آن بر بسيارى از نابرابرىهاى واقعى در جامعه سرپوش\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nگذاشته شده و برابرى در دموكراسى به برابرى در شانس و فرصت محدود گرديده ، و به عبارت ديگر : هدف دموكراسى ايجاد فرصت برابر شدن افراد نيست ، بلكه به آدم‌ها فرصت برابرى مىدهد تا برابر نباشند ، يعنى مراد همسانى در برابر قانون است نه در ثروت و يا وضع و حال .\r\nهشتما : حاكميت مردم خواه ناخواه از آن آن مردم است كه داراى امكانات مادى و شهرنشينى و نظاير آنها مىباشد و اكثريت فقط پيرو تبليغات افسونگر رسانه و احزاب هستند . و در كل اكثريت راىدهندگان بر اساس روابط و يا توهماتى كه رسانه‌هاى همگانى آنها را بخورد بينندگان و شنوندگان مىدهند ، راى مىدهند و به اندازه بسيار كمى هم از اعمال وكيل خود در حوادث مهم و غير مهم اطلاعى دارند .\r\n\r\nنهما : تحميل ليبراليسم\r\nبسيارى از ليبرالها آزادى بيان و عقيده را براى ديگران به اين شرط برسميت مىشناسند كه در مورد ايدئولوژيك معتاد و مالوف آنان رد و ترديدى پيش نيايد .\r\nبعضى فيلسوفان ليبرال دموكراسى ، صريحا مىگويند كه دموكراسى را ولو با توسل به شيوه‌هاى زور و خشونت بايد استوار نگاه داشت ! ! و اين كار هميشگى همه غربيها است كه تناقض آشكار است .\r\nبلى روشهاى وصول به دموكراسى با مبانى دموكراسى متعارض است و بقولى روح و ماده دموكراسى با هم متنافراند .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدهما : اكثريت يك كميت است كه ممكن است در موارد زيادى بخطا برود و اكثريت هيچگاه كيفيت را ببار نمىآورد و گاهى ممكن است آن را خراب كند كه در عملكرد دولتها مشاهده مىشود و بايد در مورد الصاق كيفيت ( علم ، تجربه و امانت ) هر چند از بين اقليت ، نواقص آن را اصلاح نمود . نظر جمعى اين است كه بايد به سوى « اكثريت موثر » به جاى « اكثريت عددى رفت » اكثريت موثر كسانى را شامل مىشود كه درباره غايات و مقاصد حكومت ، آگاهى كامل و وحدت نظر دارند و يا اكثيرت جامعه سياسى را تشكيل مىدهند .\r\n\r\nيازدهما : دموكراسى استبداد اكثريت است\r\nيعنى استبداد دموكراتيك توده‌ها و افكار عمومى به اندازه استبداد فردى ، با آزادىهاى فردى و جمعى تضاد دارد ، زيرا تن دادن به نظر اكثريت ، متضمن استبداد بالقوه است . دموكراسى انديشه « قدرت مطلقه » را دور نمىاندازد ، فقط اين نظريه را نمىپذيرد كه قدرت وجه امتياز يك فرد باشد . دموكراسى همچنين « قانون حاكميت قوى تر » را منكر نمىشود ، زيرا « اصل اكثريت » نوعى قانون است كه حق را به طرف نيرومندتر مىدهد .\r\nبنابر اين علت پيروى فرد از اكثريت ، الزما اين نيست كه اكثريت حق دارد و معرف حقيقت بشمار مىآيد ، بلكه به اين علت است كه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاكثريت قدرت بيشترى دارد و لذا دموكراسى از استبدادگرايى مصون نيست . و از اين جهت پيشنهاد شده كه از اكثريت عددى به اكثريت موثر برويم .\r\n\r\nدوازدهما : فريب افكار و نفوذپذيرى آراى مردم\r\nاولا واقعيت اين است كه آراى مردم منعكس‌كننده اراده واقعى مردم نيست ، همه رسانه‌هاى تصويرى و شنيدارى و ديدنى در استخدام عده محدود پول‌دار قرار مىگيرد و مطابق روان‌شناسى شعارهاى فريبنده مىدهند و كاه را كوه و كوه را كاه مىسازند و فكرها را زير بمباران پروپاگند قرار مىدهند و كسى فرصت تدبر و تفكر را پيدا نمىتواند ، و قهرا مردم فريب ماشين‌هاى - احزاب - سياسى را مى خورند .\r\nو ثانيا تعداد زيادى - كه گاهى به ميليونها مىرسند - اصلا در انتخابات شركت نمىكنند .\r\nآيا اكثريت نسبى اين چنينى از حواست واقعى راىدهندگان حكايت مىكند ؟ تا چه رسد كه نام آن را حاكميت مردم بگذاريم ؟ !\r\n\r\nسيزدهما : دموكراسى يا استخدام اكثريت ؟\r\nشكى نيست كه واقعيت دموكراسى استخدام اكثريت ملتها براى جمعى از سران دو سه حزب پولدار است كه در موقع انتخابات\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nتوسط تلويزيونها و راديوها و رسانه‌هاى نوشتارى و انترنت و غيره به اقسام گوناگون ، مردم را به پاى صندوقهاى راى مىآورند و افراد بهتر از آنان بخاطر عدم عضويت در حزب و نداشتن امكانات اقتصادى خود را مطرح نمىتوانند ، و اين تنها جمعى از سياست‌بازان حرفه‌اى هستند كه از كانال احزاب باسابقه ، خود را بر مردم تحميل مىكنند و با تفاوت آراى اندكى بر رقيب خود پيروز مىشوند ، و ميليونها تن به راىدهى رغبت نمىكنند ، و اين حالت دورترين حالات حكومت مردم بر مردم است .\r\nيك نظريه‌پرداز غربى همانند رابرت دال ، دموكراسى را چيزى بيش از تعدد و رقابت نخبه‌گان به شمار نمىآورد ، از ديد او ديكتاتورى حكومت يك اقليت ، و دموكراسى حكومت چند اقليت است .\r\nرابرت ميخلزى نظام دموكراسى نخبه‌گرايى و جوامع را محكوم به قبول حكومت « اقليت متنفذ » دانسته است .\r\nكنترول نخبه‌گان بر تصميم‌گيرى سياسى دموكراسى معاصر ، مانع از توسعه برابرى اجتماعى و اقتصادى نيز شده است . به هر حال دموكراسى نخبه گرايى امروزى ، دموكراسى نه حكومت اكثريت و توده‌هاى مردم ، بلكه حداكثر وسيله‌اى براى مشورت با اكثريت و حفظ منافع اقليت‌ها است . فهم مردم براى رسيدگى به امور پيچيده كافى نيست ، نقش آنان تنها بايد رضايت دادن باشد نه حكومت كردن .\r\nدموكراسى واقعى آن است كه حكومت از خواستها و تقاضاهاى مستقيم توده‌ى مردم صورت گيرد ، ولى در قرن بيست و بيست و يك نظريه پردازى درباره دموكراسى گرايش ضد اكثريتى پيدا كرده است .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nآخرين ميخ بر تابوت دموكراسى\r\nدر پايان اين بحث آخرين ميخ را بر تابوت دموكراسى مىكوبيم ، و آن اينكه هر واحد انتخابى يك نفر و يا دو نفر را براى مجلس شورى وكيل مىگيرند و به آنان اختيارات تصويب قانون را مىدهند و فرض كنيم اين وكالت و نيابت صحيح باشد ، در حالى كه صحيح نيست و بيان آن در مقاله پيش‌تر زير عنوان ليبرال دموكراسى گذشت ، ولى راى اين دو يا چند نفر در تصويب مصوبات مجلس شورا ( هر دو اطاق آن ) كافى نيست ، بلكه بايد اكثريت نمايندگان مجلس به آنها راى بدهند . و راى آنان بر همه ملت و مردم كشور نافذ است . سئوال اساسى براى تمام مردم و ساكنين ولسواليها و مراكز ولايات اين است كه چرا آراى افرادى كه به هيچ وجه مورد اعتماد آنان نبوده و حتى در نظر آنان مجهول مطلق مىباشند ، نافذ باشد ؟\r\nاين مشكله لا ينحل هيچ جوابى ندارد و دموكراسى را رسوا مىسازد و اگر كسى بگويد كه غير از آن راهى نيست ، مىگوييم بلى ، ولى دموكراسى نيست ضد دموكراسى است ، منتهى اضطرارى و چاره ناپذير . پس دروغ نگوييد كه مجلسين تجلىگاه دموكراسى است ، بلكه نفوذ مصوبات مجلس بر همه مناطق حتى مناطقى كه وكيلان آنان مخالف اين تصويب بوده استبداد صرف است .\r\nخواننده عزيز بايد به جزء اول اين كتاب مراجعه كند كه در آنجا دو مقاله ديگر در كشف افشاى حال زار و دروغين دموكراسى غربى نوشته شده و آن دو مقاله را نيز مطالعه كند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nفايده بيست و چهارم : حكومت در نظر ما\r\nفهميديم كه ليبراليزم مخالف عقل و تجربه قطعى انسانى مىباشد ، زيرا اولا اگر تعليمات دينى او را جهت بدهند ، قهرا به سوى رشد فكرى و تهذيب اخلاقى و صفاى باطن و تعديل غرايز پيش مىرود و عقلانيت او تقويت گرديده ، خردگرا مىگردد . ولى اگر از تاثير دين بدور گردد غرايز قوى او سركشى نموده و او را به افراط و تفريط مىبرد و هيچگاه از چنگ بخل و حرص و تكبر و صفات حيوانى نجات نمى يابد .\r\nليبراليزم يك نوع مرض گمراهى غرب است كه بشريت را به پرتگاه سقوط رسانيده است بطور نمونه :\r\n1 - پانزده ميليون را از كانال ايدز - كه علت عمده انتقال آن آميزش هاى جنسى بىبندبار جوانان بدور از دين بود - به گورستان سپرد و 45 ميليون ديگر را در صف مرگ رديف نموده است .\r\n2 - صدها هزار و يا ميليونها زن آزاد و روشنفكر ( ! ؟ ) را از كانال سرطان رحم با كمال درد و بيچارگى سر به نيست كرد .\r\n3 - سه يكه درآمد كشورهاى بزرگ را به استعمال شراب ، اختصاص داد و كيست كه پيامدهاى طبى و اجتماعى آن را نداند .\r\n4 - جنگ‌هاى اول و دوم غربيها و جنگ‌هاى منطقه‌اى كه باز ريشه در استعمار و استثمار ( ليبراليزم ) غربيها دارد ، موجب كشته شدن و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمعيوب شدن صدها هزار و يا ميليون‌ها انسان گرديد و سبب تلف شدن صدها ميليارد ثروت و سرمايه مردم گرديد .\r\n5 - توليد و فروش اسلحه و تجارت زنان ، براى فحشا و خوش‌گذرانى پول‌داران ، ميلياردها سرمايه ملتها صرف گرديد . و نمونه‌هاى ديگر ، و همه اينها از بركات ليبراليزم است .\r\nبنابر اين لازم است انسان براى منافع خود ، خردمندانه بسوى مكارم اخلاقى و دين خدايى برود . در اينجا ممكن است كه خوانندگان هوشمند ، بعد از خطرناك بودن ليبراليزم و غير واقعى بودن دموكراسى ، سئوال نمايند كه نظر ما در مورد شكل گرفتن حكومت بكدام اصول متوجه است ؟ و لذا مناسب است به اصولى در اين مورد اشاره كنيم .\r\nاول - در اسلام ناسيونالزم وجود ندارد ، ناسيونالزم كه منشأ استعمار و استثمار و ملتهاى ديگر مىشود ، و مجوز و مبرر ظلم‌ها و خون‌ريزىها و بدبختى كشورها و ملتهاى ضعيف مىگردد . و از نظر اسلام همانگونه كه حكومت‌ها مامور اجراى عدالت و مراعات حقوق مردم در داخل كشور مىباشند ، مامور مراعات كردن اين دو ، در بين همه انسانهاى كره زمين مىباشند . قرآن مىفرمايد : « ما رسولان خود را با دلايل آشكار فرستاديم و با آنان كتاب و ميزان ( اصول عدالت اجتماعى ) نازل كرديم تا مردم به قسط و عدل قيام كنند . » يعنى علت ارسال رسولان و انزال كتاب‌هاى آسمانى ، برپايى عدالت اجتماعى در بين همه مردم است و اين اصل بزرگترين فرق بين فرنگ مادى\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nناسيونالزم و فرهنگ الهى مىباشد كه ريشه استعمار و استثمار داخلى و خارجى را خشك و حقوق همه انسانها را بيمه مىكند .\r\nدوم - قوانين كلى و دايم را خود خداوند كه خالق همه انسان‌ها است ، وضع كرده و به اين ترتيب دو نقص بزرگ از ساحه تقنين بر طرف شده است . اول ، اينكه قانون عليه هيچ كشور و ملت ضعيف وضع نشده و براى همه انسان‌ها يكسان است . دوم ، نواقص قانونى كه مولود جهل و غفلت و غرض‌ورزى غالب اعضاى قوه مقننه - هر دو اطاق آن سنا و شورى - است در قوانين اسلامى وجود ندارد .\r\nتنها در مورد مباحات ، تقنين قوانين به اختيار قوه مقننه است و چنانچه امانت و تخصص در اعضاى اين دو مجلس شرط شود - كه از نظر دين اشراط آن هيچ ايرادى ندارد - نقص اين نوع قوانين نيز بر طرف مىشود . و اين موضوع بسيار مهم است .\r\nسوم - شرايط زمامدار و رئيس حكومت اسلامى مشخص و معلوم است و آراى مردم تنها در تشخيص مصداق آن اعتبار دارد و لذا تا حدودى بىنظمى در انتخاب رئيس جمهور كمتر مىشود و نقص كمى كه باقى مىماند به عملى كردن اصل بعدى ، آن هم از بين مىرود .\r\nچهارم - همانگونه كه در فصل سابق خوانديم دموكراسى ( حكومت مردم بر مردم ) يك شعار دروغين و غير واقعى است . و لذا در متون اسلامى از آن خبرى نيست ، بلكه در قرآن آمده است كه :  أَمْرُهُمْ شُورى بَيْنَهُمْ  . مسأله مشوره و بيعت مطرح شده است . مىشود كه موضوع\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nرياست جمهورى و انتخاب رئيس جمهور ، زمامدار ، خليفه و امام را به دو مرحله حل كنيم كه شبيه به نظام پارلمانى اس .\r\nاولا مردم به نمايندگان جامع الشرايط ( مانند امانت ، رشد فكرى و تخصص در يكى از رشته‌هاى علوم تجربى و پاره‌اى از علوم انسانى و علم فقه ) را انتخاب كنند .\r\nپنجم - اين مردم عبارت‌اند\r\nالف - از مردان و زنان بالغ و عاقل و رشيد .\r\nب - وكيلان مسافران غايب و بيماران عاجز\r\nج - اولياى اطفال كه به علاوه راى خود مىتوانند اراى اطفال كوچك فاقدين رشد عقلى خود را هم در صندوق بريزند و ديوانگان و بيهوشان حكم اطفال را دارند .\r\nد - دختران پس از رسيدن به ده ساله‌گى اگر رشد فكرى معمولى دارند ، مىتوانند خود راى بدهند و گرنه قبل از سن رشد ، ولى آنان به نيابت آنان راى مىدهند . و پسران كه پانزده سال آنان تمام شده مى توانند راى بدهند و قبل از اين سن اولياى آنان از جانب آنان راى مى دهند .\r\nراى دادن به وكيلان مجلس بعد از نوشتن نامه‌اى است كه تمام شروط راىدهندگان در آن مشخص شده و نماينده‌ها مجبور به پيروى از آنها مكلفيت رسمى دارند و مخالف آن نمىتوانند راى بدهند چه در امور سياسى و اقتصادى و چه در تعيين رياست جمهورى .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nششم - اين نمايندگان از بين كانديدان رياست جمهورى واجدين شرايط معتبر در رئيس جمهور را مشخص مىكنند و سپس به فرد جامع‌تر راى مىدهند .\r\nهفتم - تشخيص وزيران جامع الشرايط كه توسط رئيس جمهور برگزيده مىشوند نيز ، به عهده همين نمايندگان است و همچنين رئيسان مستقل و جمعى از مسئولين مهم ملكى ديگر ولوى درستيز ( رئيس اركان حرب ) و امثال آنان و مسئولين عالى رتبه قوه قضائيه در حكم وزيران مىباشند .\r\nالبته تفصيل اين موضوع و ذكر ساير مواد آن محتاج به تأليف جداگانه است . هدف بيان اجمالى بديل دموكراسى خيالى غرب بود .\r\n\r\nچند مطلب ديگر :\r\nاول : در حكومت اسلامى بايد شريعت اسلامى تطبيق شود . زيرا خداوند خالق مهربان همه انسانها مىباشد و بوسيله تطبيق احكام شرعى جلو استعمار و استثمار از ملتهاى ديگر گرفته مىشود و بدين ترتيب خون‌ريزيها و تجاوزات و مظالم در سطح بين المللى از بين مى رود و عدالت الهى بر مردم تطبيق مىشود .\r\nحاكميت اكثريت غير متخصص و ناصالح ، حاكميت هوسها و شهوتهاى حيوانى ، رشد فكرى و عقلانى و روحانى انسان را از بين مىبرد . قرآن مىفرمايد :\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n1 -  وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ  ( مائد 48 ) ؛ پيروى هوسهاى آنان از حقى كه براى تو ( از خداوند ) آمده است نكنى .\r\n2 -  بَلْ أَكْثَرُهُمْ لا يَعْلَمُونَ الْحَقَّ فَهُمْ مُعْرِضُونَ  ( انبياء 24 ) ؛ بلكه اكثر آنان حق را نمىدانند ، لذا از آن روگردان مىشوند .\r\n3 -  وَ بِالْحَقِّ أَنْزَلْناهُ وَ بِالْحَقِّ نَزَلَ  ( الاسراء 105 ) ؛ قرآن را به حق فرو فرستاديم و به حق نازل گرديد .\r\n4 -  وَ أَكْثَرُهُمْ لِلْحَقِّ كارِهُونَ  ( مومنون 70 ) ؛ اكثر آنان از ( پذيرفتن ) حق كراهت دارند . در سوره زخرف آيه 78 با اضافه كلمه ( و لكن ) آمده است .\r\n5 -  اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ  ( شوراى 17 ) ؛ خداييكه كتاب را به حق و ميزان ( اصول عدالت اجتماعى ) نازل فرموده است .\r\n6 -  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ  ( فتح 28 ) ؛ خداييكه رسول خود را به هدايت و دين حق فرستاده است . بلى اسلام دين حق است .\r\n7 -  وَ لَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَ الْأَرْضُ وَ مَنْ فِيهِنَّ  ( مومنون 71 ) ؛ اگر حق از هوسهاى آنان پيروى كند ، آسمانها و زمين و كسانى كه در آنها است ، فاسد مىشود . مكررا به پيامبر دستور داده شده كه از هوسهاى مردم پيروى نكند كه از ستمگران مىشود و ولايت خدايى و نگهدارى را نخواهد داشت .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاساسا قرآن اكثريت هوسباز را مكررا مذمت كرده است و در آيات بيشمارى بر حق تأكيد فرموده است و حق را زيربناى تكوين و تشريع قرار داده است . يعنى آسمانها و زمين و آنچه كه در بين آنها است به حق آفريده شده ، پيامبر به حق ارسال شده و قرآن به حق آمده است و اسلام دين حق است .\r\nو لذا حكومت اسلامى موظف است در مقابل مسلمان و كافر به حق عمل كند و از عدالت اجتماعى نگذرد و به سوى باطل نرود .    وَ السَّماءَ رَفَعَها وَ وَضَعَ الْمِيزانَ أَلَّا تَطْغَوْا فِي الْمِيزانِ وَ أَقِيمُوا الْوَزْنَ بِالْقِسْطِ وَ لا تُخْسِرُوا الْمِيزانَ .    تأكيد اين آيه بر اصول عدالت اجتماعى بسيار روشن است .\r\nدر مورد تفسير آيات وارده در حق ، نياز به تأليف كتاب بزرگى مى باشد خصوصا اگر بخواهيم پيوند اين آيات را با آيات نازله در مورد عدالت اجتماعى و عدل و قسط و ظلم بيان داريم .\r\nبلى ، ملت موظف است حكومت را از هوسها و باطلها و ظلم و ستم بسوى حق دعوت كنند و حكومت نيز موظف است مردم را از هوسها و باطل‌ها و ظلم و ستم بسوى حق و عدالت ارشاد كند .\r\nدوم : سياست كلى دولت بر تعادل سرمايه در بين مردم است . در دنياى امروز احتمالا هشتاد درصد سرمايه در اختيار 20 % مردم است و 20 % سرمايه در اختيار 80 % مردم كه اوج بىعدالتى و ظلم و موجب ناامنى شده است .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاسلام علاج اين مشكلات را در تخفيف زيادى درجات سرمايه در بين مردم ميداند و چنين ارشاد فرموده است :  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ . . .  ( الحشر 7 ) . آيه مباركه در مورد خمس غنايم وارد شده است كه به شش حصه تقسيم شده است ؛ سه حصه آن مربوط به قسمت دولت است ( سهم خدا ، رسول و ذى القربى ) و سه قسمت آن مخصوص مردم ( يتيمان ، بيچارگان و راه ماندگان ) . و در توجيه و تعليل اين قسمت ششگانه يا چهارگانه مىگويد : تا اينكه اين مال فيئ ميان بىنيازان ( پول‌داران ) متداول و دست بدست نگردد و بلكه به اصناف يتيمان و بيچاره‌گان و راه ماندگان برسد .\r\nاين علت هر چند در مورد خمس غنايم جنگ ، بيان شده ولى بعيد نيست كه آن را مطلوب شارع در مطلق سرمايه و اموال بدانيم و بگوييم مطلوب از حكومت اسلامى اين است كه سياست اقتصادى آن بگونه اى باشد كه سرمايه در دست عده خاصى دست به دست نگردد تا اكثريت جامعه تنها تماشاگر سرمايه در دست جمع محدودى باشند و خود از همه چيز محروم باشند ؛ بلى ، اين گونه جامعه كه تعادل اقتصادى خود را از دست داده ، بسيار بعيد است از نعمت مهم امنيت و سلامتى اخلاق و رشد فكرى و بالندگى علمى برخوردار گردد و روزى حتما از يك طرف بام سقوط مىكند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو شايسته است حتى المقدور منابع درآمدها و ارباح را براى همه بگشايند و قلم‌هاى مهمه واردات را ملى نمايند تا بودجه دولت در رفع نيازمندىهاى عمومى فعال‌تر گردد و همچنين استخراج معادن و احياء مقادير زياد زمين‌هاى باير به قسمت دولتى - ولى بطور معقول و سنجيده ، منتقل گردد .\r\nسوم : در نظام سياسى دينى و شيوع ارزشهاى اخلاقى ، اسراف و ول خرجى و زيادى مصرف و آباد نمودن ساختمان‌هاى گران قيمت براى كارمندان بالاى دولت و تهيه ماشين‌هاى بنز و ميز و صندلى و فرش هاى فاخر و حقوق‌هاى گزاف و داير كردن دواير پرمصرف بىفايده در داخل ، و تاسيس سفارت‌ها در كشورهاى كه اثر مهمى براى كشور ندارد ، و اختصاص بودجه كلان بارى سفارت‌خانه‌هاى لازم و امثال اينها ممنوع است . و بودجه دولت پس از حقوق كارمندان و كارگزاران - در هر سه قوه - به حد متوسط ، بايد در امر زراعت و مالدارى و توليد مواد مورد احتياج و توسعه كمى و كيفى راه‌هاى مواصلاتى و تقويت تحصيل علوم در همه مراحل آن و به راه انداختن صناعات و كارخانه‌هاى توليد و ساير اموريكه زيربناى ترقى همه جانبه مادى و معنوى مردم كشور مىشود ، مصرف گردد . در همچو يك حالت ترقى كشور و ملت بهتر تامين مىگردد .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nفايده بيست و پنجم : مزد رسالت\r\nاعتبارات عقلى يا عقلايى ، حكم مىكند كه رسولان الهى و بنيان‌گزاران دين‌هاى آسمانى ، همه احتمالات سودجويى از دعوت مردم به دين و ترويج معارف و اخلاق كامله پسنديده و بالاخره تشويق مردم به عبادت خداوند ، را از خود دور كنند تا مردم به گفتار آنان اعتماد كنند و حجتى معقول بر مخالفت با آنان نداشته باشند .\r\nمثلا : رسولان پاكيزه حق تعالى نبايد علاقه شديدى به ثروت‌اندوزى ، تجمل‌گرايى و تهيه غذاها ، لباسها و خانه‌هاى خوب داشته باشند و حتى نبايد خواهان مزد تبليغ رسالت و اجرت ارشاد ، از امتان خود باشند كه در نظر مردم عوام به عنوان يك اجير ( مزدبگير ) تلقى شوند .\r\nاتفاقا موضوع مزد و اجر انبياء در 16 آيه قرآن ذكر شده است كه به آنها اشاره مىكنيم و مدلول سيزده آيه از شانزده ايه اين است كه انبياى مرسل به مردم صريحا فرموده‌اند ، ما از شما مطالبه مزدى نداريم و هيچ اجرى از شما سئوال نمىكنيم و اجر و مزد ما تنها بر خداوند است .\r\nحضرت نوح ( ع ) اولين پيامبر اولى العزم به امت خود فرموده است :\r\n1 -  فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ ، إِنْ أَجْرِيَ إِلَّا عَلَى اللَّهِ  ( يونس ، 72 )\r\n2 -  وَ يا قَوْمِ لا أَسْئَلُكُمْ عَلَيْهِ مالًا إِنْ أَجرِيَ إِلَّا عَلَى اللَّهِ  ( هود ، 29 )\r\n3 -  وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلَّا عَلى رَبِّ الْعالَمِينَ  ( الشعراء ، 109\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nباز حضرت هود ( ع ) :  وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلَّا عَلى رَبِّ الْعالَمِينَ  ( الشعراء ، 127 )\r\nحضرت هود ( ع ) :  يا قَوْمِ لا أَسْئَلُكُمْ عَلَيْهِ أَجْراً . . .  ( هود ، 51 )\r\nحضرت صالح ( ع ) :  وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلَّا عَلى رَبِّ الْعالَمِينَ  ( الشعراء ، 145 )\r\nحضرت لوط ( ع ) :  وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلَّا عَلى رَبِّ الْعالَمِينَ  ( الشعراء ، 164 )\r\nحضرت شعيب ( ع ) :  وَ ما أَسْئَلُكُمْ عَلَيْهِ مِنْ أَجْرٍ إِنْ أَجْرِيَ إِلَّا عَلى رَبِّ الْعالَمِينَ  ( الشعراء ، 180 )\r\nجمعى يا همه مرسلين :  اتَّبِعُوا مَنْ لا يَسْئَلُكُمْ أَجْراً وَ هُمْ مُهْتَدُونَ  ( يس ، 21 )\r\nحضرت خاتم النبيين ( ع ) : 1 -  وَ ما تَسْئَلُهُمْ عَلَيْهِ مِنْ أَجْرٍ . . .  ( يوسف ، 104 )\r\n2 -  قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ  ( ص 86 )\r\n3 و 4 -  أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ  ( القلم ، 46 - طور ، 40 )\r\nهمه اين آيات سيزده‌گانه سوال اجر و مزد را براى ابلاغ رسالت نفى مىكند .\r\nولى سه آيه ديگر در مورد حضرت رسول اكرم ( ص ) وارد شده كه به نظر ابتدايى با آيات فوق منافات دارد :\r\n1 -  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  ( الشورى ، 23 )\r\nيعنى مزدى از شما سئوال نمىكنم مگر دوستى با نزديكان خود را ( اهل بيت ) ولى محبت با نزديكان آن حضرت چونكه از اركان ايمان است ، فايده آن به خود مسلمانان بر مىگردد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n2 -  قُلْ ما سَأَلْتُكُمْ مِنْ أَجْرٍ فَهُوَ لَكُمْ إِنْ أَجْرِيَ إِلَّا عَلَى اللَّهِ  ( سباء ، 147 )\r\nبگو آنچه از مزدى كه از شما سئوال كرده‌ام آن اجر به نفع خود شما است ، مزد من نيست مگر بر خداوند .\r\nبلى محبت نزديكان من ( كه به عقيده اهل سنت از اركان ايمان است ) ايمان شما را تثبيت مىكند ، همانند نماز و روزه و امثال آنها براى آخرت شما لازم است .\r\n3 -  قُلْ ما أَسْئَلُكُمْ عَلَيْهِ مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّهِ سَبِيلًا  ( الفرقان ، 57 )\r\nبگو من بر ابلاغ پيام خدا از شما سئوال پاداش و مزدى نمىكنم ، به جز آنكه بخواهد كه راهى بسوى پروردگارش اتخاذ كند ( كه همين اجر من است . )\r\nبا تأمل در اين سه آيه بدست مىآيد كه دوستى نزديكان پيامبر ( ص ) ، راه به سوى خداوند پروردگار است . در دوره جوانى در ديوان خود گفته بودم\r\n زين دوايت شد عيان اى هوشمند * اهل پيغمبر سبيل حق بود . \r\nاز مجموع آنچه كه ذكر شده بروشنى فهميده مىشود كه مراد از « القربى » در آيه اول ( آيه 23 سوره شورى ) نزديكان خود آن حضرت است به دليل اينكه مودت آنان واجب و از اركان ايمان است و همين دوستى آنان ، راه بسوى خداوند است ، نه اينكه مراد نزديكان خود مخاطبين باشد كه بعضى از بىمهرها آن را از باب تفسير به راى ذكر كرده‌اند ، زيرا اولا محبت ارحام و نزديكان انسان شرعا واجب نيست ، و آنچه كه واجب است پيوند رحم است و قطع پيوند آنان حرام است و ثانيا ارحام انسان گاهى كافراند كه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدوستى با آنان را قرآن حرام نموده است ، خصوصا ارحام مخاطبين آيه در عصر رسالت كه شايد غالب آنان مشرك بوده‌اند .\r\nاينهم پاره‌اى از احاديث نبوى كه از طريق صحابه ( رض ) در اين مورد نقل شده است . « 1 »\r\n1 - طبرانى و احمد و پسر حاتم و حاكم در كتب خود از ابن عباس نقل كرده‌اند كه وقتى آيه  « لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  نازل شده ( صحابه ) گفتند يا رسول اللّه اين قرابت شما كه مودت و دوستى آنان بر ما واجب شده كيانند ؟ آنحضرت فرمود : على ، فاطمه و دو پسر آنان . اگر به صواعق ابن حجر در ذيل آيه چهاردهم از آيات نازله در حق اهل بيت ( باب 11 ) مراجعه كنيد روايات ديگرى در اين مورد خواهيد يافت .\r\n2 - در صحيح مسلم از على نقل كرده است : قسم به كسى كه دانه را شكافته و نفوس را آفريده كه موكدا عهد بنى امى بسوى من است كه دوست نمىدارد مرا مگر مومن و بغض نمىورزد با من مگر منافق .\r\n3 - طبرانى به سند حسن از ام سلمه از آنحضرت ( ص ) :\r\nمن احب عليا فقد احبنى و من احبنى فقد احب اللّه . . . ؛\r\nهر كس على را دوست بدارد مرا دوست داشته و هر كس مرا دوست بدارد خداوند را دوست داشته .\r\n4 - خطيب از انس از رسول خدا ( ص ) نقل كرده است : عنوان صحيفه و نامه مومن محبت على بن ابى طالب است .\r\n\r\n\r\n","description":"","footnote":"\r\n( 1 ) - همه احاديثى كه اينجا ذكر مىشود از صواعق ابن حجر ، نقل شده است .\r\n","page_name":" 215 ","page_number":215},
  {"content":"\r\n\r\n5 - احمد به سند خود از آنحضرت ( ص ) : هر كس مرا دوست بدارد و دوست بدارد اين دو - يعنى حسن و حسين - را و پدر و مادر آنان را مى باشد با من در درجه من در روز قيامت .\r\n6 - صحيح كعب بن عجره : وقتى اين آيه نازل شد :  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ . . .  عرض كرديم يا رسول اللّه فهميده‌ايم كه چگونه سلام بر شما بفرستيم ، پس چگونه صلات بر شما بفرستيم ؟ فرمود : بگوييد اللهم صل على محمد و على آل محمد .\r\nاز امام شافعى نقل شده است :\r\n يا اهل بيت رسول اللّه حبكم * فرض من اللّه فى القرآن انزله\r\nكفاكم من عظيم القدر انكم * من لم يصل عليكم لا صلاة له \r\n7 - ابن سعد از آنحضرت : من و اهل بيت من درختى هستيم در بهشت كه شاخه‌هاى آن در دنيا است  فَمَنْ شاءَ اتَّخَذَ إِلى رَبِّهِ سَبِيلًا  ( دقت كنيد كه اشاره به آيه 23 شورى مىباشد . )\r\n8 - و نيز ابن سعد از على از آنحضرت ( ص ) نقل كرده است : اول كسانى كه داخل بهشت مىشوند ، من و فاطمه و حسن و حسين هستند عرض كردم يا رسول اللّه پس دوستان ما ( كجا هستند ) فرموده از پشت سر شما .\r\n9 - طبرانى و حاكم از آنحضرت ( ص ) :\r\nفلو ان رجلا صفن - صف قدميه - بين الركن و المقام فصلى و صام و هو مبغض لآل البيت دخل النار .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n10 - قاضى عياض در ص 40 كتاب شفاء از آنحضرت : معرفت آل محمد برائت ( و خلاصى ) از آتش است و محبت با آل محمد عبور از صراط است و ولايت آل محمد امان از عذاب است .\r\n11 - ثعلبى در تفسير كبير خود ذيل آيه مودت  ( قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى )  از جرير از آنحضرت ( ص ) نقل كرده است ( و زمخشرى آن را در تفسير كشاف خود در تفسير آيه مذكور آورده است ) :\r\nمن مات على حب آل محمد مات شهيدا . ألا و من مات على حب آل محمد مات مغفورا له .\r\nألا و من مات على حب آل محمد مات تائبا . ألا و من مات على حب آل محمد مات مومنا مستكمل الايمان . ألا و من مات على حب آل محمد بشره ملك الموت بالجنة ثم منكر و نكير . ألا و من مات على حب آل محمد يزف الى الجنة كما تزف العروس الى بيت زوجها . ألا و من مات على حب آل محمد فتح له فى قبره بابان الى الجنة . ألا و من مات على حب آل محمد مات على السنة و الجماعة ، ألا و من مات على بغض آل محمد جاء يوم القيامة مكتوبا بين عينيه آيس من رحمة اللّه\r\nالخ .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nفايده بيست و ششم : چالشهاى نبوتها\r\nخداوند تبارك و تعالى بهترين افراد انسان را براى سعادت نوع انسانى و ارشاد آنان به راه عبوديت خود و دورى از تاريكىهاى كفر و شرك و بت‌پرستى و انغمار و فرو رفتن در خرافات و تلف كردن مقام انسانى و براى اقامه مردم بعدل و قسط با شريعت‌هاى مفيد فرستاد .\r\nولى اكثريت افراد انسان با انبياى مكرم الهى - عليهم السلام - به بهانه‌هاى گوناگون به مبارزه و مخالفت پرداختند و جز تعداد قليلى ، از اين نعمت الهى استفاده نبردند تا هلاك شدند و يا مردند .  قُتِلَ الْإِنْسانُ ما أَكْفَرَهُ ؟ \r\nبهانه‌هاى مردم در مقابل انبياى مرسلين بر دو گونه بوده ؛ بهانه‌هاى اختصاصى به بعضى از افراد و دوره‌ها ، بحسب خصوصيات اوضاع محيطهاى رنگارنگ آنان . و بهانه‌هاى مشترك همه يا غالب امتها .\r\nاين مقاله ، در پى بيان فهرستى از بهانه‌هاى مشترك انسانها در طول تاريخ است كه چالشهاى عمده در برابر نبوتها و انبياء قرار داشته كه در نهايت منجر به شكست رسولان و فرستادگان خداوند گرديده است . و يا به عبارت دقيق‌تر ، مانع كاميابى آنان در اصلاح حال اكثريت معاصرين‌شان شده است .\r\nچالش اول ، خداوند جهان كه انبياء او را معرفى مىكردند غير محسوس بود و بتهاى مردم محسوس و عوام الناس به محسوسات انس و اطمينان بيشتر دارند ، و لذا خداى غير محسوس را نمىپذيرفتند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nچالش دوم ، زنده شدن انسانها پس از مرگ كه براى مردم بسيار عجيب بود و آن را رد مىكردند .\r\nاين دو موضوع حتى در عصر علم فعلى ، نيز مورد انكار كفار مىباشند .\r\nچالش سوم ، وسوسه شيطان بر مخالفت مردم با دعوت انبياء\r\nچالش چهارم ، مخالفت و تحريك ملأ يعنى اشراف و متنفذين قوم ، دعوت انبياء براى مردم عادى تنها مخالفت با عادات آنان در بت‌پرستى و معاصى بود ولى براى پول‌داران و قدرتمندان بعلاوه اى كه مخالفت با عادات آنان بود ، نابودى مقام و نفوذ آنان را نيز در پى داشت ، و لذا هم خود مقاومت مىكردند و هم مردم زيردست خود را به مخالفت‌هاى گوناگونى تا كشتن انبياء ( ع ) تحريك مىكردند . اينان طاغوت ( طغيانگر ) بودند كه قرآن مجيد پيش از ايمان به خدا ، كفر به آنان را خواستگار شده است .\r\nچالش پنجم كه تا حدى طبيعى به نظر مىرسد ، مخالفت تكاليف شرعى - نماز ، روزه و ساير عبادات . مراعات حقوق و ديگر تحريم امورى كه مورد پسند هوس‌هاى حيوانى انسانها مىباشد ، - با مذاق راحت پرور انسانهاى خودكامه است .\r\nانسان قرن پانزده هجرى هم مىگويد كه ايمان به خدا منجر به محروميت از لذايذ مادى مىگردد و آدمى را در دام واجبات و محرمات ، اسير مى سازد ، پس بهتر است كه آن را از اول با انكار آفريدگار جهان نپذيريم .\r\nچالش ششم ، تقليد از پدران بت‌پرست و بىدين كه افراد كم فكر عمل و سيره نياكان را مقدس و حق مطلق مىدانند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nچالش هفتم ، عيب يا غلط دانستن نمايندگى خداوند براى فردى از بشر ، و اينكه بايد اين منصب به فرشته سپرده شود .\r\nچالش هشتم ، موقعيت ضعيف اجتماعى غالب انبياء ، بلى اكثريت نزديك به كل انبياء ، از ميان فقيران و ضعفاء انتخاب شده‌اند و آنچه براى هدف اين منصب مهم بود ، علم و تقوى و مكارم اخلاق انسانى و از همه مهم تر ايمان كامل بوده ، نه جمال و قدرت بدنى و هيبت ظاهرى و تمكن اقتصادى و يا نفوذ سياسى .\r\nو اين موضوع انبياء را در برابر سفله‌گان و رذيلان ، تا چه رسد به مقابل قدرتمندان ( ملأ ) بسيار آسيب‌پذير ساخته است كه دعوت آنان به جز براى عده محدودى از مومنين ، مورد توجه واقع نشده است .\r\nحالا چرا امكانات مادى و معنوى اجتماعى به آنان داده نشده ؟ بايد علت واقعى آن را بحكمت بالغه الهى حواله نمود .\r\nاز باب نمونه به اين آيات توجه كنيد .\r\n1 - هيچ رسولى نيامد آنان را مگر آنكه به او استهزاء و مسخره كردند ( شعرا ، 6 )\r\n2 - افسوس و حسرت بر بندگان كه هيچ رسولى براى آنان نمىآيد مگر آنكه به او استهزاء مىكنند ( يس ، 30 )\r\n3 - هيچ نبى بسوى آنان نمىآمد مگر اينكه به او استهزار مىكردند ( زخرف ، 7 )\r\n4 - به رسولانى قبل از تو استهزاء شده است . . . ( انعام ، 10 ) ، ( رعد ، 32 ) ، ( انبياء ، 41 )\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n5 - ما كفايت مىكنيم مستهزئين ترا ( الحجر ، 95 )\r\nدر مورد استهزاء انبياء توسط امتان آنان آيات زيادى وجود دارد . و به ماده ( هزأ ) المعجم المفهرس مراجعه شود .\r\nچالش نهم ، ضعف و فقر ايمان‌آورندگان مرحله اول به انبياء مىباشد كه بهانه‌اى براى قدرتمندان و اشراف متكبر و فاسد مىشده ، زيرا آنان آمادگى حضور در مجالس انبياء را نداشتند كه با ضعفا و آنانى كه بمنزله نوكران اين متكبرين بودند يك جا بنشينند و احساس مساوات و برابرى با آنان بنمايند بلكه پيروى آنان را از انبياء نوعى ايراد بر خود انبياء مى دانستند ، و حداقل توقع داشتند در موقع ملاقات با انبياء آنان را طرد كنند .\r\nولى انبياء اين عمل غير اخلاقى و مخالف كرامت انسانى را نمىپذيرفتند و نه خداوند اجازه چنين كارى را به رسولان خود مىداد ، زشتى اين كار در نظر حق تعالى از داستان ابن ام مكتوم در سوره عبس به خوبى معلوم مىشود .\r\nمطابق نقلى ، عبد اللّه ابن ام مكتوم مرد نابينايى بود ، وقتى آنحضرت در جلسه‌اى با سران مشرك قريش در مكه كه دوره ضعف مسلمين بود ، مشغول تبليغ و دعوت آنها به سوى اسلام بود ، و اميد داشت كه سخنان او در جان آنان موثر واقع شده و مسلمان شوند تا گذشته از زوال مزاحمت‌هاى آنان جمع ديگر از اتباع آنان نيز مشرف به دين اسلام شوند ، او نيز آمد و چون چيزى را نمىديد مكررا تقاضا مىكرد آياتى از قرآن را به او تعليم دهد ، او مكررا صحبت‌هاى آنحصرت را به صداى خود قطع مىكرد تا اينكه گرفته‌گى در چهره آنحضرت ظاهر شد\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n( احتمالا به اين جهت كه سران متكبر قريش پيش خود خواهند گفت پيروان او كور و فقير هستند ) و روى خود را از او گردانيد و مشغول صحبت آن دسته شد . در اين هنگام اين آيات نازل شد .\r\n           عَبَسَ وَ تَوَلَّى أَنْ جاءَهُ الْأَعْمى وَ ما يُدْرِيكَ لَعَلَّهُ يَزَّكَّى أَوْ يَذَّكَّرُ فَتَنْفَعَهُ الذِّكْرى أَمَّا مَنِ اسْتَغْنى فَأَنْتَ لَهُ تَصَدَّى وَ ما عَلَيْكَ أَلَّا يَزَّكَّى ، وَ أَمَّا مَنْ جاءَكَ يَسْعى وَ هُوَ يَخْشى فَأَنْتَ عَنْهُ تَلَهَّى           \r\nچهره در هم كشيد و روى برتافت از اينكه نابينا نزد او آمده بود ، تو چه مىدانى شايد او كسب تزكيه و پاكى كند و يا متذكر گردد و اين تذكر بحالش مفيد افتد ، اما آن كس كه اظهار بىنياز مىكند تو به او روى مىآورى در حالى كه اگر او نفس خود را پاك نسازد چيزى بر تو نيست .\r\nاما كسى كه به سراغ تو مىآيد و تلاش ( براى كسب علم ) مىكند و از خدا مىترسد تو از او ( به ديگران ) مشغول مىشوى . « 1 »\r\nگفته مىشود بعدها هر از گاهى كه آن حضرت ( ص ) ابن ام مكتوم را مى ديد مىفرمود خوش آمد كسى كه بخاطر او خداوند مرا مورد عتاب قرار داد و در يكى از سفرها او را جانشين خود در مدينه قرار داد .\r\nدر قرآن مجيد به اولين پيامبر اولى العزم حضرت نوح ( ع ) و آخرين پيامبر اولى العزم حضرت سيد المرسلين ( ص ) « 1 » دستور مىرسد كه مومنين ( ضعيف و بىچاره ) را از خود نرانند و طرد ننمايند .\r\n\r\n\r\n","description":"","footnote":"\r\n( 1 ) - اين سرزنش و عتاب دليل بارز بر خدايى بودن قرآن مجيد است و گرنه هيچ رهبرى راضى نمىشود در نظر مردم سرزنش شود .\r\n","page_name":" 222 ","page_number":222},
  {"content":"\r\n\r\nو هيچ بعدى ندارد كه طرد مستضعفان مدعاى متكبرين كافر ملتهاى ديگر نيز بوده باشد ، در مورد تمسك كفار نادان به سيره و روش پدران نادان‌تر از خود به موارد زير در قرآن مجيد مراجعه شود :\r\nبقره آيه 17 و 170 ، مائده 104 ، اعراف 28 ، يونس 78 ، شعراء 74 و 76 ، لقمان 21 ، زخرف 22 ، 23 و 24 ، صافات 69 ، مومنون 24 و 68 ، اعراف 70 ، 71 و 73 ، يوسف 40 ، سبأ 43 ، نجم 23 ، هود 63 و 87 ، ابراهيم 10 ، قصص 36 ، دخان 26 ، جاثيه 25 ، مائده 104 .\r\nدر مورد اثبات بقيه چالشها با مراجعه به آيات كريمه متعلقه به انبياء و گفتگوى امتان آنان با آنان و با مراجعه به تاريخ انبياء در كتب مخصوصه به آنان ، جاى بحثى نمىماند و لذا از اطاله بحث و ذكر آيات كريمه بر خلاف قصد اول خويش ، خوددارى كردم . « 1 »\r\nخواننده عزيز هوشمند مىداند كه امروز نيز در پذيرش دين كامل الهى ( اسلام ) اكثر همين چالشها وجود دارد و پيشرفت فلسفه و علم و تكنالوژى هيچ تاثيرى نداشته است ، بلكه ماتريالستها كه قانون عليت را در همه علوم بشرى ترديدناپذير و ضرورى مىدانند ، وقتى صحبت‌شان به علة العلل جهان و آفريدگار كاينات مىرسد ، با كمال تعجب و ناباورى بدتر از كفار نادان 15 قرن و 20 قرن و 50 قرن پيش ، مىگويند جهان روى تصاف صرف بوجود آمده و هيچ علتى نداشته است ، وقتى بگوييد\r\n\r\n\r\n","description":"","footnote":"\r\n( 1 ) - در مورد نوح به سوره هود آيه 29 و 30 و به سوره شعرا آيه 114 و در مورد آن حضرت ( ص ) به سوره انعام آيه 52 مراجعه شود .\r\n","page_name":" 223 ","page_number":223},
  {"content":"\r\n\r\nمگر ممكن است از قانون عليت دست كشيد ؟ به سادگى و يا بىعقلى ! جواب مىدهند : رد قانون عليت آسان‌تر از پذيرش آفريدگار است ! ! كه دليل آن هيچ فهميده نمىشود ، جز اينكه بعضى از آنان گفته‌اند كه اعتقاد به آفريدگار مستلزم پذيرش دين و التزام به اخلاق و شريعت است كه لذتهاى مادى را محدود مىگرداند ! !\r\nپيشرفت علوم راه قيامت و زنده شدن مجدد مردگان را تا حدود زيادى هموار ساخته است كه در جزء اول اين كتاب ذكر شد ، ولى كفار زمان ما كه معلومات خوبى هم در علوم تجربى دارند همانند كفار دوره بىسوادى و نادانى ، بر انكار معاد اصرار مىورزند .\r\nعده از غربيها به اين علت كه مسلمانان در علم و تكنالوژى عقب‌مانده‌اند حاضر نمىشوند اسلام بياورند و يا در مورد حقانيت آن به تحقيق بپردازند ، بلكه با هجوم فرهنگى خود مغرورانه و مكارانه ، تا حد ممكن قواعد معقول و موزون اسلامى را زير سوال مىبرند و در اين راه از مصارف گزاف براى استخدام مزدوران خودفروخته و خودباخته مضايقه نمىكنند .\r\nسخن آخر اينكه انگيزه‌هاى دورى از دين و حتى دشمنى با آن ، قطع نظر از فاصله صدها قرن و ترقى فلسفه و علم غالبا ، يكى است و متدينين مبادا و نبايد از بىدينى متمدنان زمان حاضر به دين خود اندك ترديدى به دل راه بدهند كه علم و كمال ذره‌اى در بىدينى آنان مدخليت نداشته و اين غرايز مهار نشده آنان است كه آنان را از جهان معنويت و انسانيت و حريم پروردگار دور برده و در نقطه مقابل فطرت در لجن‌زار هوسها پرت كرده\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاست  وَ أَضَلَّهُ اللَّهُ عَلى عِلْمٍ ،   فَقُلْنا هاتُوا بُرْهانَكُمْ ؟ فَعَلِمُوا أَنَّ الْحَقَّ لِلَّهِ .   ما لَهُمْ بِهِ مِنْ عِلْمٍ إِلَّا اتِّباعَ الظَّنِّ  در بىدينى خود هيچ علمى ندارند مگر گمانه‌زنى !  وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ ،  بسيارى ( از متكبرين زورمند ) جوانان كم‌تجربه و مردم ساده‌لوح و غافل را از راه حق بوسيله هوسهاى حيوانى و ترويج فحشا و منكر بدون استناد به علم و دانش و استدلال ، گمراه مى سازند اين آيه ( 119 انعام ) گويا امروز در مورد ملحدان و بىدينان ماترياليست چپى و راستى نازل شده است  وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ  ؛ از مردم كسانى هستند كه بدون علم و عقل در مورد انكار خداوند مجادله و گفتگو مىكنند . هدف ما اين است كه مومنين بدانند بر اصول مستحكم عقلى و علمى ايستاده‌اند و كفار هيچ پايه‌اى قابل اعتماد ندارند  وَ لِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِنْ رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ  .\r\nبلى تا دانشمندان - به دانش خود نه به هوسهاى خود - بدانند كه قرآن و شريعت حق صرف است كه از جانب پروردگار رسيده است ، پس به آن ايمان بياورند و جانهاى آنان به خدا تسليم شوند .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nفايده بيست و هفتم : فطرى بودن ايمان به خدا\r\nنتايج تازه‌ترين تحقيقات دانشمندان دانشگاه بريستول انگليس جنجالى واقعى در محافل علمى جهان به پا كرده است .\r\nخبرگزارىها به نقل از روزنامه اينترنتى روسى ايزوستيا گزارش دادند : اين محققان اعلام كرده‌اند ايمان به خداوند از لحظه تولد با انسان همراه است .\r\nپروفسور بروس هود سرپرست گروه محققان تاكيد كرد بررسىها نشان مىدهد روند تفكر كودك شامل اعتقاد هوشمندانه به نيروى برتر و ماورا است .\r\nبر اساس اين گزارش فلاسفه و دانشمندان الهيات در طول قرنها سعى كرده‌اند وجود خداوند را ثابت يا نفى كنند اما منطق هميشه از دادن پاسخ به سئوالى كه دانشمندان به تازگى جواب آن را يافته‌اند عاجز بوده است .\r\nبه گفته محققان انگليسى نه انسان معاصر و نه جامعه كنونى بشرى بدون ايمان به خداوند نمىتوانستند روى زمين پديدار شوند . آنها تاكيد مىكنند در طول تاريخ بشر انسان‌هاى معتقد به وجود خداوند ، عدالت و نظم در جهان روابط اجتماعى محكم‌ترى با سايرين ايجاد كرده‌اند و مدت حيات خود را افزايش داده‌اند و همان‌ها پايه‌هاى تمدن كنونى را بنا نهاده‌اند و زمينه گسترش آن را فراهم كرده‌اند و\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nدرست بر خلاف آنها قبايل و گروه‌هاى انسانى فاقد ايمان به خدا از هم فرو پاشيده و نابود شده‌اند و هيچ اثرى از خود باقى نگذاشته‌اند .\r\nاين حقيقتى كه امروز علمى مىشود ، چيزى بيشتر در هزار چهارصد سال پيش قرآن آن را چنين ترسيم فرمود :  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  ( روم ، 30 ) ؛ كه خداوند انسانها را بر آن آفريده ، دگرگونى در آفرينش خداوند نيست ، اين است دين محكم و استوار ، ولى اكثر مردم نمىدانند .\r\nخداجويى و خداپرستى در طول تاريخ بشريت به چشم مىخورد گو اينكه انسانهاى بدور از انبياء در تشخيص مصداق آفريدگار به اشتباه رفته‌اند و پاره‌اى از مخلوقات مادى و يا مصنوعى خود را به خدايى اختيار كرده‌اند .\r\nآيا فطرى بودن ايمان به خداى يگانه كه در احاديث معتبر آمده است ، همان حكم عقل و قانون عقلى عليت است ؟ يا حكم قلب و وجدان آدمى ؟ و در فرض دوم آيا اين حكم ناخودآگاه در باطن ما وجود دارد ، و يا همانند ساير فطريات تا حدودى خودآگاه است ؟\r\nآنچه كه در كشف علمى فوق از قول پروفيسور بروس هود آمده است « روند تفكر كودك شامل اعتقاد هوشمندانه به نيروى برتر و ماورا است » مؤيد احتمال اخير است . و اللّه العالم\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nفايده بيست و هشتم : آل البيت در صحاح ششگانه\r\nاز رسول اكرم صلى اللّه عليه و آله و صحبه : هر كس بر امت من چهل حديث را كه به آنها منفعت مىبرند . حفظ نمايد ، خداوند او را در روز قيامت فقيه عالم بر مىانگيزد .\r\nمن حفظ على امتى اربعين حديثا ينتفعون بها بعثه اللّه يوم القيامة فقيها عالما . ) « 1 »\r\nنگارنده به تشويق اين حديث ، بر آن شد تا در اواخر اين كتاب ، چهل حديث را از صحاح ششگانه در مورد اهل بيت آن حضرت ( ص ) به هدف تحكيم اخوت اسلامى بين مسلمانان ، ذكر نمايم .\r\n1 - از عبد المطلب پسر ربيعه از آن حضرت ( ص ) در حديث مفصلى : صدقه براى آل محمد سزاوار نيست چون چركى مردم است . ( كتاب زكات ، صحيح مسلم ، ج 7 / 179 . )\r\n2 - ابن عباس در جواب نجده پسر عامر حرورى كه از ذوى القربى سئوال كرده بود : ما عقيده داريم كه آنها - ذوى القربى - ما هستيم ( ولى ) قوم ما آن را نپذيرفتند .\r\n3 - به سند ديگر : سئوال كرده‌اى كه سهم ذى القربى كه خداوند ذكر كرده براى كيست ؟ راى ما اين است كه فرابت رسول اللّه ( ص ) ما هستيم\r\nفأبى ذلك علينا قومنا .\r\n( صحيح مسلم ، ج 12 / 193 - كتاب الجهاد )\r\n\r\n\r\n","description":"","footnote":"\r\n( 1 ) - در جامع الاحاديث ج 1 ، 292 - 296 همه متون و اسانيد اين حديث ذكر شده .\r\n","page_name":" 228 ","page_number":228},
  {"content":"\r\n\r\n4 - بى بى عايشه : يك صبحى نبى خدا ( ص ) بيرون آمد كه بر آن حضرت ساى ( پتو ) نقش شده از موى سيا بود ، پس حسن آمد و او را داخل ( آن كسا ) كرد ، بعد حسين آمد ، او را داخل نمود سپس فاطمه آمد و او را داخل نمود ، پس على آمد و او را داخل ( كسا ) نمود و بعد فرمود :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ  ( صحيح مسلم ، ج 15 / 194 )\r\n5 - عمر بن ابى سلمه : هنگامى كه اين آيه بر نبى ( ص ) در خانه ام سلمه نازل شد :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً . \r\nپس فاطمه ، حسن و حسين را خواند و آنان را به كسايى پوشاند و على پشت سرش بود او را نيز بكسا پوشانيد ، سپس فرمود :\r\n« اللهم هولاء اهل بيتى فاذهب عنهم الرجس و طهرهم تطهيرا .\r\nام سلمه گفت : و من با آنان مىباشم يا نبى اللّه ؟ فرمود : تو بر جاى خود هستى\r\nو انت على خير !\r\n( جامع ترمذى ، ج 3 / 92 )\r\nنگارنده : رجس به شك ، عذاب ، اثم ، و هر كار قذر ( زشت و آلوده ) تفسير شده و چنين رجسى از اين فاميل دور و نابود شده است .\r\n6 -\r\n« عن ابى هريره : فأخذ احدهما - اى الحسنان - تمرة فجعله فى فيه فنظر اليه رسول اللّه ( ص ) فاخرجها من فيه قال « اما علمت أن آل محمد ( ص ) لا ياكلون الصدقة »\r\n( صحيح البخارى برقم 3672 ) و مثله غيره .\r\n7 - از سعد : زمانى كه اين آيه نازل شد :  « تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ »  رسول خدا ( ص ) على ، فاطمه و حسن و حسين را خواست و فرمود :\r\nاللهم هؤلاء اهلى ( جامع ترمذى 3 / 32 - صحيح الاسناد )\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n8 -\r\nابى سعيد : قال رسول اللّه ( ص ) : « الحسن و الحسين سيدا شباب اهل الجنه .\r\n( جامع ترمذى ، ص 224 )\r\n9 - يعلى بن مره در حديثى از رسول خدا ( ص ) : حسين از من است و من از حسين ، خدا دوست بدارد كسى را كه حسين را دوست مىدارد ، حسين سبطى از اسباط است . ( جامع ترمذى ، 224 )\r\n10 - اسامه . فقال رسول اللّه ( ص ) : « اين دو تا پسران من هستند و پسران دختر من ، بار خدايا محققا ن آن دو را دوست دارم ، پس دوست بدار آن دو را و دوست بدار كسى را كه آن دو را دوست مىدارد . ( جامع ترمذى ، 225 )\r\n11 - از براء در صلح حديبيه :\r\nفقال ( رسول اللّه ) لعلى : « انت منى و انا منك » ؛\r\nعلى از من است و من از على ( صحيح بخارى به شماره 2552 )\r\n12 -\r\nسهل بن سعد : قال النبى ( ص ) يوم خيبر :\r\nحتما عطا مىكنم بيرق را فردا به مردى كه فتح كند بر دستان او ، خدا و رسولش را دوست دارد ، و خدا و رسول او را دوست دارند ، مردم شب را به سر آوردند كه رايت و پرچم را بدست كى ميدهد ؟ و همه آرزوى آن را داشتند . آن حضرت فرمود : على كجا است ، عرض شد ، چشمش درد مىكند ، آب دهان خود را در دو چشمش ريخت و براى ( سلامت ) او دعا كرد ، چشمش خوب شد و پرچم را به او داد ، على عرض كرد با آنان بجنگم تا اينكه مثل ما گردند ؟ فرمود : به آرامى پيش برو تا نزديك آنان برسى ، آنان را به سوى اسلام بخوان و آنان را خبر بده به آنچه كه بر آنان واجب است ، به خدا سوگند اگر خداوند يك مردى را بوسيله تو هدايت كند ، بهتر است براى تو از شتران سرخ‌مو « 1 »\r\n\r\n\r\n","description":"","footnote":"\r\n( 1 ) - بهترين اموال نزد عرب .\r\n","page_name":" 230 ","page_number":230},
  {"content":"\r\n\r\n13 - بى بى عايشه در حديث طويلى از آن حضرت ( ص ) كه به فاطمه گفت :\r\nآيا راضى نمىشوى كه بى بى و سيده زنان اهل بهشت و يا زنان مومنين باشى . ( صحيح بخارى به شماره 3426 كتاب مناقب و رجوع شود به صحيح مسلم ج 18 / 5 و 6 )\r\n14 - مسوره از آن حضرت ( ص ) : قال ( ص ) : فاطمه پاره تن من است ، پس هر كس او را به غضب بياورد ، مرا به غضب آورده است ( صحيح البخارى فضايل الصحابه شماره 3510 )\r\n15 - و عنه بسنده « فاطمه پاره تن من است براى من ناپسند است كه به او بدى شود . ( صحيح البخارى به شماره 3523 )\r\n16 -\r\nسعد : قال النبى ( ص ) : اما ترضى ان تكون منى بمنزلة هارون من موسى ؟\r\n( صحيح البخارى فضاى الصحابه به شماره 3505 )\r\nو رواه مسلم فى صحيحه و فيه : الا انه لا نبى بعدى .\r\n17 - على : من اولين كسى هستم كه نزد ( خداى ) رحمان براى خصومت در روز قيامت ايستاده مىشود ( يا به دو زانو مىنشينم ) . ( صحيح بخارى ، به شماره 3747 ، كتاب مغازى )\r\n18 -\r\nمسوره بن مخرمه : قال رسول اللّه ( ص )\r\nفقط فاطمه پاره تن من است . مى رنجاند مرا آنچه او را برنجاند . ( صحيح مسلم ، ج 8 / 3 )\r\n19 - آن حضرت فرمود : اين صدقه چركيهاى مردم است و براى محمد و آل محمد حلال نيست .\r\n20 - سعد بن ابى وقاص : معاويه بن ابى سفيان امر كرد سعد را كه چه ترا مانع مىشود كه ابو تراب ( على ) را دشنام دهى ؟ سعد گفت ، تا وقتى كه سه موضوع را به ياد مىآورم كه آنها را رسول خدا فرموده است ، هرگز او را دشنام\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nنمىدهم و اگر يكى از اين سه فضيلت براى من مىبود بهتر از شتران سرخ مو بود :\r\n1 - از رسول خدا شنيدم . . . كه به على فرمود آيا راضى نمىشوى كه تو به منزله هارون از موسى نزد من باشى ؟ مگر اينكه بعد از من نبوتى نيست .\r\n2 - از ايشان زور خيبر شنيدم كه فرمود : همانا پرچم را به مردى عطا خواهم كرد كه خدا و رسول را دوست دارد و خدا و رسول او را دوست دارد .\r\n3 - وقتى اين آيه نازل شد :  « فَقُلْ تَعالَوْا نَدْعُ أَبْناءَنا وَ أَبْناءَكُمْ »  رسول خدا على و فاطمه و حسن و حسين را خواند و فرمود خدايا اينان اهل من هستند .\r\n( صحيح مسلم ، ج 15 / 176 و رجوع شود به جامع ترمذى ، ج 3 / 214 )\r\n21 - انس : پيامبر ( ص ) سوره برائت را به ابى بكر فرستاد ، بعد ابو بكر را طلبيد و فرمود سزاوار نيست براى احدى كه از طرف من تبليغ كند اين موضوع را مگر براى مردى از اهل من ، على را طلبيد و برائت را به او داد . ( جامع ترمذى ، ج 3 / 55 و اين حديث متن ديگرى هم دارد . همان مصدر )\r\n22 -\r\nعلى : و الذى فلق الجنة و برأ النسمة انه لعهد النبى الامى الى : ان لا يحبنى الا مؤمن و لا يبغضنى الا منافق .\r\n( صحيح مسلم ، ج 1 / 64 )\r\n23 -\r\nعن حنش عن على عليه السلام « 1 » : بعثنى رسول اللّه الى اليمن قاضيا ، فقلت يا رسول اللّه ترسلنى و انا حديث السن و لا علم لى بالقضاء فقال : ان اللّه يهدى قلبك و يثبت لسنانك . . . فمازلت قاضيا او ما شككت فى قضاء بعد « 2 »\r\n\r\n\r\n","description":"","footnote":"\r\n( 1 ) - بدانكه ابى داود عادتش اين است كه در همه جا يا اكثر مواردى كه نام على يا فاطمه را ذكر مىكند جمله عليه ( يا عليها ) السلام را ذكر مىكند .\r\n( 2 ) - سنن ابى داود ج 3 ، 300 .\r\n","page_name":" 232 ","page_number":232},
  {"content":"\r\n\r\n24 - از على :\r\nكان لى من رسول اللّه مدخلان مدخل بالليل و مدخل بالنهار فكنت اذا اتيته و هو يصلى يتحنح لى ؛\r\nبراى من ( در شبانه روز ) دو موقع تشرف به حضور آن حضرت ( ص ) بود وقت شب و وقت روز ، و اگر در موقع شرفيابى ايشان نماز مىخواندند به تنحنح به من اذن دخول ميدادند .\r\nنگارنده : از همين ملازمت دايمى ، حضرت على داراى علم زياد و مقامات عاليه گرديد .\r\n25 - از عايشه : نديدم كسى را از نظر وقار و كلام و حديث شبيه‌تر به رسول خدا ( ص ) از فاطمه كرم اللّه وجهها ، وقتى بر آن حضرت وارد مىشد ( به احترام دخترش ) مىايستاد و دستش را مىگرفت و مىبوسيد ! و او را بجاى خود مىنشانيد ، وقتى آن حضرت بر فاطمه وارد مىشد مىايستاد و دست پدر را گرفته و مىبوسيد و بجاى خود او را مىنشانيد . ( سنن ابى داود ج 4 / 357 ) ظاهرا جمله كرم اللّه وجهها از ابى داود است .\r\n26 - حبشى بن جناده : رسول خدا فرمود : على از من است و من از على و اداء نمىكند ( نمىرساند ) از من مگر خودم و على ( سنن ابى داود ، ج 3 / 214 )\r\nحديث بسيار مهم است .\r\n27 - زيد بن ارقم : روزى ( نزديك ) آبى كه خم ( غدير خم ) ناميده مىشد و در بين مكه و مدينه بود ، رسول خدا در بين ما ايستاد و حمد و ثناى الهى را بجا آورد و موعظه فرمود و تذكر داد ، بعد فرمود : اى مردم من فقط بشرى هستم نزديك است كه فرستاده خداوند بيايد و اجابت كنم و من ترك كننده‌ام بين شما دو چيز سنگين و ( نفيس ) را اول اين دو كتاب خدا است كه در آن هدايت و نور است ، بگيريد كتاب خدا را و به آن تمسك جوييد و مردم را به آن تشويق و ترغيب كرد سپس فرمود : و اهل بيت من ، به ياد شما مىآورم خدا\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nرا در حق اهل بيت خود ،\r\nاذكركم اللّه فى اهل بيتى ، اذكركم اللّه فى اهل بيتى .\r\nحصين به زيد گفت اهل بيت او كيست ؟ مگر زنان او از اهل بيت او نيستند ؟\r\nزيد گفت زنان او ( بيك معنى ) از اهل بيت او است . ولى اهل بيت ( در اين مقام ) كسانى هستند كه صدقه بر آنان حرام است بعد از خود او .\r\nحصين گفت : آنان كيست ؟ زيد گفت : آنان آل على ، آل عقيل و آل جعفر و آل عباس .\r\nحصين گفت : بر همه اينها صدقه ( زكات ) حرام است ؟ زيد گفت : بلى ( صحيح مسلم ، ج 15 / 179 و 180 )\r\n28 - از ابن عباس : پيامبر ( ص ) فرمان به بستن درهاى ( صحابه از مسجد خود ) داد مگر دروازه على ( كه باز ماند ) ( جامع تزمذى ، ج 3 / 214 )\r\n29 - ابن عباس : اول كسى كه نماز خواند على بود ( المصدر )\r\n30 - از زيد بن ارقم : اولين فردى كه اسلام آورد على بود . ( همان مصدر )\r\n31 - از حذيفه از آن حضرت : اين فرشته هرگز به زمين قبل از امشب نازل نشده بود ، از پروردگارش اذن گرفت كه بر من سلام كند و مرا مژده بدهد به اين كه فاطمه بى بى زنان اهل بهشت است و اينكه حسن و حسين دو آقاى جوانان بهشتى مىباشند . ( جامع ترمذى ، ج 3 / 226 )\r\n32 - از جابر : رسول خدا ( ص ) را در حج روز عرفه ديدم كه بر شتر خود قصوى سوار بود و خطبه مىخواند . از او شنيدم كه مىفرمود : « اى مردم موكدا من گذاشتم بين شما چيزى را اگر آن را بگيريد هرگز گمراه نمىشويد :\r\nكتاب خدا و عترت من اهل بيت من ( ج 3 / 227 )\r\n33 - زيد بن ارقم : رسول خدا فرمود : من در ميان شما گذاشتم چيزى كه اگر به آن تمسك كنيد هرگز بعد از من گمراه نمىشويد ، يكى بزرگتر از ديگر\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاست ؛ كتاب خدا ريسمان كشيده‌اى از آسمان تا زمين است . و عترت من و اهل بيت من ، و هرگز ( اين دو ) از هم جدا نمىشود تا اينكه بر من در لب حوض ( كوثر ) وارد شوند ، پس نگاه كنيد چگونه جانشينى مرا در اين دو چيز مىنماييد . ( جامع ترمذى ، 3 / 227 )\r\n34 - از براء بن عازب : يا رسول خدا ( ص ) آمديم در حجى كه آن را بجا آورد پس در بعضى از منازل « 1 » فرود آمدند ، سپس دستور اجتماع مردم را صادر كردند و همه يك جا شدند پس دست على را گرفت و فرمودند : آيا من سزاوار تر به مومنين از خودشان نيستم ؟ گفتند : بلى . فرمودند از جان هر مؤمن سزاوارتر به او نيستم ؟ گفتند : بلى . فرمود : اين ( على ) ولى ( سرپرست ) كسى كه من مولاى اويم مىباشد ؛ بار الها دوست بدار كسى را كه دوست على است و دشمن بدار كسى را كه دشمن اوست . ( مقدمه سنن ابى ماجه ، 116 )\r\n35 - عمران بن حصين . . . آن حضرت فرمود : از على چه مىخواهيد ؟ از على چه مىخواهيد ؟ از على چه مىخواهيد ؟ محققا على از من است و منن از على ، او ولى هر مومن بعد از من است . ( جامع ترمذى ، 3 / 213 )\r\n36 - ابى سريحه يا زيد بن ارقم از حضرت پيامبر ( ص ) : هر كس كه من مولاى او باشم على مولاى اوست . ( همان مصدر سابق )\r\n37 - از سعد بن ابى وقاص : معاويه در بعضى از ( سفرهاى ) حج خود به ( مدينه ) آمد و سعد بر او وارد شد پس على را ياد كردند و معاويه از او بدگوئى نمود ، سعد غضب كرد ( و به معاويه ) گفت اين چنين به مردى ميگوئى كه از رسول خدا ( ص ) شنيدم كه مىگفت : هر كس كه من مولاى او\r\n\r\n\r\n","description":"","footnote":"\r\n( 1 ) - اسم اين منزل غدير خم و حج مذكور حجة الوداع بوده است و گفته شده از 80 هزار تا 120 هزار نفر شركت كرده بودند .\r\n","page_name":" 235 ","page_number":235},
  {"content":"\r\n\r\nباشم على مولاى اوست ، و مىفرمود : تو ( على ) به من به منزله هارون از موسى مىباشى ، لكن بعد از من نبىاى وجود ندارد . و شنيدم كه مىفرمود : حتما پرچم را امروز ( جنگ خيبر ) به مردى مىدهم كه خدا و رسول او را دوست دارد . ( مقدمه سنن ابن ماجه به شماره 121 )\r\n38 -\r\nابن عمر : قال رسول اللّه ( ص ) الحسن و الحسين سيدا شباب اهل الجنة .\r\nو پدرشان بهتر از آنان است . ( همان مصدر 144 )\r\n39 - از على :\r\nانا عبد اللّه و اخو رسوله ( ص ) و انا الصديق الاكبر ، لا يقولها بعدى إلا كذاب ، صليت قبل الناس لسبع سنين .\r\n( همان مصدر 120 )\r\n40 - زيد بن ارقم : رسول خدا ( ص ) براى على و فاطمه و حسن و حسين فرمود : من با هر كس كه با شما مسالمت دارند ، مسالمت دارم و با كسى كه با شما مىجنگد در جنگم . ( همان مصدر 145 )\r\n وَ فِي ذلِكَ فَلْيَتَنافَسِ الْمُتَنافِسُونَ .  و الحمد للّه على اتمام الكتاب .\r\nكابل آخر رمضان 1428 - اواخر برج 6 / 1388\r\n\r\n\r\n","description":"","footnote":"","page_name":" 236 ","page_number":236}
  ]