[
  {"content":"\r\n . \r\n","description":"","footnote":"","page_name":" 3 ","page_number":1},
  {"content":"\r\n . \r\n","description":"","footnote":"","page_name":" 4 ","page_number":2},
  {"content":"\r\n\r\nپيشگفتار\r\nانقلاب اسلامى ايران ، بزرگترين وعميق ترين انقلاب ارزشى و فكرى بود كه در عصر حاضر رخ داد .\r\nبنيانگذار اين نهضت مقدس اسلامى ، حضرت امام خمينى رضوان الله عليه با پيروى از حضرت سيد الشهداء عليه السلام و با كوتاه كردن دستهاى ستم و سلطه قدرتهاى استكبارى ونوكران آنان از كشور امام زمان ( عج ) به احياى سيره جد خود ، رسول الله - صلى الله عليه وآله - واصلاح امور امت وتحكيم پايه هاى حكومت اسلامى پرداخت و با دستهاى پرتوان خود ، نهالها ونهادهاى پرثمر را يكى پس از ديگرى در سرزمين حاصلخيز جامعهء اسلامى ايران بنا نهاد .\r\nسپاه پاسداران انقلاب اسلامى از خجسته نهادهايى است كه همزمان با شكل گيرى نظام مقدس اسلامى به دستور آن پير عارف ودورانديش تأسيس شد و رسالت عظيم پاسدارى از انقلاب اسلامى وارزشهاى الهى آن و دفاع از حريم ولايت فقيه را به عهده گرفت .\r\nتحقق اين مأموريت مهم وخطير ، در گرو برخوردارى اين نهاد مقدس از \" بينش اسلامى \" و \" آگاهى سياسى \" است كه \" آموزش \" يكى از راههاى تأمين كننده آن است .\r\nاز اين رو ، ارتقاء بينش اعتقادى - سياسى سپاه و \" تداوم آموزش \" براى اين نيروى نظامى مكتبى ، امرى ضرورى ونيازى اجتناب ناپذير است .\r\nولى امر مسلمانان جهان ، حضرت آية الله العظمى خامنه اى ،\r\n\" مدظله العالى \" خطاب به نمايندهء خود در سپاه پاسداران انقلاب اسلامى چنين مى فرمايد :\r\nسپاه پاسداران انقلاب اسلامى يك نيروى انقلابى است كه بر پايهء دين وتقوا و درك و عمل انقلابى به وجود آمده و وظيفهءاساسى نمانيدهء اين جانب در آن عبارت از : نظارت مستمر بر حفظ واستحكام اين پايه اساسى وبرخورد با تخلفات وپيشگيرى از آن هاست . ( 1 )\r\n\r\n\r\n","description":"","footnote":"\r\n1 - بخشى از حكم مقام معظم رهبرى به نماينده ولى فقيه در سپاه ( مورخه 6 / 4 / 69 ) .\r\n","page_name":" 5 ","page_number":3},
  {"content":"\r\n\r\nاهميت ونقش زيربنايى آموزش هاى عقيدتى - سياسى در حفظ واستحكام پايه هاى اعتقادى وبصيرتهاى سياسى موجب شد كه اين مهم در چارچوب \" نظام آموزشى \" جامع و فراگيرى تحقق يابد كه در برگيرندهء سطوح مختلف علمى و تخصصى پاسداران ، بسيجيان وسربازان باشد . با تشكيل نيروهاى پنجگانهء سپاه ، تصويب قانون استخدامى ونيز لحاظ عنصر عقيدتى - سياسى در كليهء درجات ، ادارهء آموزشهاى عقيدتى سياسى نمانيدگى ولى فقيه در سپاه \" نظام آموزش \" را هماهنگ با نظام آموزشى و خدمتى كاركنان سپاه تدوين و با اهداف زير براى اجراى آن برنامه ريزى كرده است :\r\n1 - تربيت نيروى مؤمن ومتعهد به ارزشهاى اسلام ناب محمدى صلى الله عليه وآله .\r\n2 - توسعه وتعميق دانش وبينش عقيدتى سياسى پاسداران .\r\n3 - ايجاد توانايى وانگيزهء فكرى ومعنوى در انجام وظايف ومأموريت هاى محوله .\r\nدر نظام آموزشى عقيدتى سياسى ، مباحث براساس تحصيلات كاركنان ، در دو سطح كلى يك و دو ارائه مى گردد . براى سطح يك ، آموزش عمومى و سه مرحله آموزش ضمن خدمت شامل\r\nشش دورهء تداوم آموزش و سه دورهء آموزش تخصصى ( تخصصى اوليه ، تخصصى تكميلى وسرپرستى ) در نظر گرفته شده است .\r\nسطح دو نيز شامل دوره هاى : كاردانى ، كارشناسى ، مقدماتى رسته اى ، عالى رسته اى ، دافوس ، عالى جنگ و چهار مرحله آموزش ضمن خدمت شامل شش دوره تداوم آموزش مىشود .\r\nبراى هر يك از دوره ها كد مخصوصى در نظر گرفته شده است كه مشخص كننده سطح ، مرحله و دوره است . به عنوان مثال : در كد ( 4 / 102 ) رقم سمت چپ نشانگر سطح ، رقم وسط ، بيانگر مرحله ورقم سمت راست گوياى دوره است .\r\nاز آنجا كه دوره هاى عمومى ، تخصصى وسرپرستى مرحله ندارند ، رقم وسط با صفر مشخص شده است . به عنوان مثال كد \" 102 \" ، نشانگر سطح يك و دوره دوم از دوره هاى آموزش طولى است .\r\n\r\n","description":"","footnote":"","page_name":" 6 ","page_number":4},
  {"content":"\r\n\r\nنظام آموزشى در برگيرندهء هفت موضوع به شرح ذيل است :\r\n1 - اصول عقايد\r\n2 - اخلاق اسلامى\r\n3 - احكام\r\n4 - معارف قرآن\r\n5 - تاريخ اسلام\r\n6 - دانش سياسى - اجتماعى\r\n7 - نظام دفاى\r\nبا توجه به نوع موضوعات ، شمارهء هر موضوع نيز در پى شماره هر دوره ، پس از علامت مميز ( / ) مى آيد . براى مثال ، عدد 5 در شمارهء شناسهء \" 5 / 132 \" بيانگر آن است كه موضوع دورهء ياد شده \" تاريخ اسلام \" است .\r\nمسئوليت تهيه و تدوين متون آموزشى مورد نياز نمايندگى ولى فقيه در سپاه بر عهده پژوهشكده تحقيقات اسلامى است . متون مورد نظر با توجه به سطح معلومات وتخصص نيروهاى آموزشى و نوع و حوزهء مأموريت آنان ، در گروههاى تحقيقاتى پژوهشكده ، تدوين و پس از طى مراحل اعتبار بخشى محتوايى و شكلى زير نظر كارشناسان و صاحب نظران موضوع در سطح حوزه و دانشگاه به تأييد نماينده ولى فقيه در سپاه و يا نمايندهء ايشان مى رسد .\r\nكتاب حاضر با شمارهء ( كد ) 1 / 231 و شامل 2 بخش در حجم دو واحد از نظام آموزش هاى عقيدتى سياسى سپاه پاسداران انقلاب اسلامى است .\r\nپيشنهادها وتجربيات مربيان ارجمند وبرادران عزيز متربى راهگشا و مشوق ما در رفع كاستى هاى متون آموزشى خواهد بود . از خداوند متعال مى خواهيم كه روز به روز بر بينش و آگاهيهاى اسلامى ما بيفزايد و آنها را عميق تر سازد .\r\nمركز تحقيقاتى اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 7 ","page_number":5},
  {"content":"\r\n\r\n\r\nمقدّمه\r\nهر فردى ، عضوى از جامعهء انسانى است . از اين رو لازم است بداند كه با طبقات و اقشار مختلف مردم چگونه برخورد كند ، چه كسانى را به دوستى بگيرد ، با چه افرادى در رفت و آمد باشد ، وظيفه‌اش نسبت به افراد صالح و اشخاص فاسق و خويشاوندان لاابالى چيست ؛ در مقابل جناحها و جريانهاى سياسى چه موضعى اتّخاذ كند و . . . .\r\nقرآن براى تنظيم روابط اجتماعى و سياسى پيروان خود ، يك اصل كلّى را تحت عنوان « ولايت و برائت » و « تولّى و تبرّى » مشخص كرده و از آنان خواسته است تا اين اصل را پايه و محور عملى خود قرار دهند . پس تولّى و تبرّى چه در بُعد سياسى ، چه در بُعد اخلاقى و چه در ابعاد ديگر براى يك مسلمان ، در درجهء اوّل اهميّت قرار دارد و به منزلهء چراغى است كه در تاريكى مسيرش را روشن مىسازد و يا همچون قطب‌نماى كشتى است كه جهت حركتِ آن را مشخص مىكند . مسلمانان بدون رعايت اصل تولّى و تبرّى ممكن است در هر زمان به كورانهاى سياسى و گردابهاى خطرناك اخلاق گرفتار آيند ، ولى با همهء اهميّتى كه اصل تولّى و تبرّى دارد ، تاكنون تحقيقات فراخور در اين زمينه انجام نگرفته و آثار قلمى منتشر شده نيز بسيار اندك است .\r\nاسف انگيزتر اينكه اين موضوع در فقه اسلامى هم جايگاه خاصّ و شايستهء خود را پيدا نكرده ، به صورت مدوّن و مستقل در نيامده و تنها مسائل مربوط به آن در برخى از ابواب فقه به طور پراكنده ، ناهمگون و گذرا مطرح شده است .\r\n\r\n","description":"","footnote":"","page_name":" 8 ","page_number":6},
  {"content":"\r\n\r\nاز اين رو ما بر آن شديم كه مباحث مربوط به تولى و تبرى رادر قالب 8 درس ارائه كنيم .\r\nدر اين درسها ابتدا مفهوم تولى و تبرى را شرح داده‌ايم و سپس ولايت تدبير و سرپرستى و ولاى محبت را بررسى كرده‌ايم . حدّ و مرز تبرى و فلسفهء آن ، همچنين شيوه‌هاى برائت و تولى و تبرى در سياست خارجى از ديگر مباحث اين سلسله درسهاست .\r\nاميد است توانسته باشيم قدمى كوچك در راه احياى معارف اسلامى برداريم .\r\nپژوهشكده تحقيقات اسلامى\r\n\r\n","description":"","footnote":"","page_name":" 9 ","page_number":7},
  {"content":"\r\n\r\n\r\nدرس اوّل مفهوم تولى و تبرى و ولايت تدبير و سرپرستى\r\nاسلام همانند درختى است كه مبانى عقيدتى ، ريشه‌هاى آن و برنامه‌هاى عملى ، شاخه‌هاى آن را تشكيل مىدهد كه از اينها به « فقه » تعبير مىشود . برخى از اين برنامه‌ها به بُعد عبادت و پيوند خدا و خلق اختصاص دارد ، چون نماز ، روزه و . . . برخى به بُعد اقتصادى مربوط است ، چون خمس و زكات ، زمين و معادن و . . . برخى هم مخصوص مسائل اجتماعى و سياسى است كه از آن جمله اصل « تولّى و تبرّى » را مىتوان نام برد .\r\n\r\nمفهوم تولّى و تبرّى\r\nواژهء تولّى در لغت از مادّهء ولى ( و - ل - ى ) گرفته شده و به معناى قرار گرفتن چيزى در كنار چيز ديگر است ، به گونه‌اى كه فاصله‌اى در كار نباشد ؛ يعنى اگر دو چيز ، آن چنان به هم متصل باشند كه هيچ چيز ديگر در ميان آنها نباشد ، مادّهء « ولى » به كار مىرود ؛ مانند نشستن دو نفر در پهلوى هم . « 1 » \r\nبا توجّه به معنى اصلى آن و با توجّه به اينكه تولّى از باب « تفعّل » است و اين باب هم دلالت بر پذيرش دارد ، مىتوان گفت كه تولّى در فرهنگ اسلام ، عبارت است از پذيرش حكومت ، سرپرستى و دوستى خدا و پيامبر و كسانى كه از جانب آنها تعيين شده و نيز پيوند و رابطهء نزديك با افراد ، گروهها و نظامهايى كه محبوب خدا هستند . به بيان ديگر ، تولّى يعنى به هم پيوستگى و اتّصال شديد مؤمنانى كه هدف واحدى را تعقيب مىكنند . « 2 » \r\n\r\n","description":"","footnote":" ( 1 ) . ولاءها و ولايتها ، شهيد مرتضى مطهرى ، ص 3 ، به نقل از مفردات راغب .  ( 2 ) . ولايت ، آيت‌اللّه العظمى خامنه‌اى ، ص 15 . ","page_name":" 10 ","page_number":8},
  {"content":"\r\n\r\nتبرّى ، از مادّهء « بَرَءَ » ( ب - ر - ءَ ) به معناى دورى از هر نقص و عيب و كناره‌گيرى از چيزى است كه انسان از نزديك شدن به آن تنفّر دارد . در زبان عربى كسى كه از مرضى شفا مىيابد مىگويد : « بَرَأْتُ مِنَ الْمَرَضِ ؛ از بيمارى رها شدم . » يا وقتى با كسى قطع رابطه مىكند مىگويد :\r\n« بَرَأْتُ مِنَ فُلانٍ ؛ از او دورى جسته و كناره گرفتم . » « 1 » \r\nبه طور خلاصه « تبرّى » دورى جستن از فرد و جريانى است كه جهت الهى ندارد و دشمن خدا محسوب مىشود . به بيان ديگر ، تبرّى ، يعنى جدا شدن از جبههء باطل . « 2 »  تعريف اين دو واژه ، در حقيقت ، برگرفته از روايتى است از پيامبر اسلام كه فرمود :\r\nاوْثَقُ عُرَى الْايمانِ الْحُبُّ فِى اللَّهِ وَ الْبُغْضُ فِى اللَّهِ وَ تَوالى اوْلِياءِ اللَّه وَ الْتَّبَرّى مِنْ اعْداءِ اللَّهِ . « 3 » \r\nمحكم‌ترين دستاويز ايمان ، دوستى و دشمنى براى خدا و پيوستن به اولياى خدا و دورى گزيدن از دشمنان اوست .\r\n\r\nارزش تولّى و تبرّى\r\nجذب و دفع ، دو ركن اساسى زندگى بشر است . مصالح حياتى و ساختمان فطرى ، انسان را جاذب و دافع پرورده است تا با آنچه خيرى در آن مىبيند بجوشد و از آنچه مزاحم اهداف اوست ، دست بشويد .\r\nافراد بشر از نظر فعليّت جاذبه و دافعه ، متفاوتند . برخى داراى هر دو هستند و برخى فاقد هر دو و برخى ديگر تنها يكى از جاذبه يا دافعه را دارند ، ولى داشتن جاذبه و دافعه به تنهايى در ساختن شخصيّت انسان كافى نيست ، آنچه مهم است ، جهت دادن به آنهاست .\r\nاسلام با اصل تولّى و تبرّى ، دو نيروى جاذبه و دافعهء انسان را هدف‌دار مىسازد . پيروانش را از تفريط و افراط باز مىدارد و دوستى و دشمنى آنها را تعديل مىكند ، به آنان تفهيم مىكند\r\n\r\n","description":"","footnote":" ( 1 ) . التحقيق فى كلمات القرآن ، حسن مصطفوى ، ج 1 ، ص 224 ، ترجمهء الميزان ، ج 9 ، ص 196 .  ( 2 ) . ولايت ، ص 15 .  ( 3 ) . اصول كافى ، ج 2 ، ص 102 ؛ بحارالانوار ، ج 69 ، ص 243 ، چاپ ايران . ","page_name":" 11 ","page_number":9},
  {"content":"\r\n\r\nكه نبايد در مقابل افراد يا جمعيّتهاى خوب و بد بىتفاوت بود ، نبايد همه را از خود دور كرد و نيز با همه خوب بودن و طرح دوستى ريختن ، و با مؤمن و فاسق ، ظالم و مظلوم و عالم و جاهل يكى بودن ، يزيدى زيستن و در عزاى حسينى گريستن ، جمع اضداد و از صفات خاص منافقان و افراد متظاهر است .\r\nاجتماعى بودن با اين مفهوم ، بىمسلك بودن و بدون هدف زيستن است . تنها اهل محبّت بودن و با همه ساختن كافى نيست ، محبّت انگيزه و هدف مىخواهد و بدون آن ، محبّت كاذب است . پيامبر اسلام ، به تعبير قرآن « رَحْمَةٌ لِلْعالَمين » بود ، ولى نه به اين معنا كه با هر كس طبق ميل و خوشايند او رفتار كند . در محبّتها بايد مصلحت جامعه را نيز در نظر گرفت ، نه مصلحت يك فرد يا گروه خاصّى را . « 1 » \r\nاصل تولّى و تبرّى - كه « اصل عملى دين » است - به ما مىنماياند كه با چه كسانى مرتبط باشيم ، چه كسانى را از خود دفع كنيم و اين ربط و دفع چگونه و تا چه حدّ باشد . پس تولّى و تبرّى ملاك دوستيها و پيوندهاى اجتماعى و سياسى است كه ريشه در فطرت بشر دارد .\r\nحضرت آيت‌اللّه العظمى خامنه‌اى در اين باره مىفرمايد :\r\nتولّى و تبرّى ، مسلمانان را به هم مرتبط مىكند ، به گونه‌اى كه هيچ عاملى نتواند آنان را از يكديگر جدا كند و يك انضباط « حزبى » برقرار مىكند . زيرا جمعيّتى كه در اقليّت هستند ، ممكن است فكرشان تحت الشّعاع فكر اكثريت قرار گيرد و شخصيّتشان در لا به لاى شخصيّتهاى بقيّهء مردم نابود گردد . اسلام آنها را براى مبارزه با هضم طبيعى به هم پيوند زده و از ساير جبهه‌ها جدا ساخته است . همچون عدّهء كوهنوردى كه بايد از يك راه صعب‌العبور كوهستانى و پر پيچ و خم و گردنه بگذرند تا به قلّهء كوه برسند . اينها به همديگر مىچسبند و كمرهايشان را به هم محكم مىبندند كه اگر يكى از آنها افتاد ، بقيّه او را نگه‌دارند ، اين حالت ، نمايشگر حالت به هم پيوستگى و جوشيدگى شديد مسلمانان است كه از آن ، در قرآن و حديث به « تولّى و تبرّى » تعبير مىشود . « 2 » \r\n\r\n","description":"","footnote":" ( 1 ) . جاذبه و دافعهء حضرت على ( ع ) ، مرتضى مطهّرى ، ص 7 - 15 .  ( 2 ) . ولايت ، ص 14 . ","page_name":" 12 ","page_number":10},
  {"content":"\r\n\r\n\r\nتولّى و تبرّى اساس مكتب\r\nتولّى ، تجسّم‌بخش عاطفهء منطقى و روح اخوت و محبت مسلمانان با يكديگر و تبرّى نمايانگر ماهيّت مقاومت‌طلبانه و روح پرخاشگرى آنان در برابر افراد و قدرتهاى جائر است كه در مجموع تفكّر سياسى اسلام را رقم مىزند و آن جز تطبيق اجتماعى اصل بنيادين « لا الهَ الَّا اللَّه » نيست . اين جمله كه شعار اساسى توحيد است ، از دو عنصر سلبى و اثباتى تركيب يافته است . با « لا الهَ » همه بتها و قدرتها را نفى ، و با گفتن « الَّا اللَّه » خالق جهان‌آفرين را اثبات مىكند .\r\nگرچه تولّى وتبرّى جزء فروع دين شمرده شده ، امّا از آن جهت كه اساس دين بر حُبّ و بُغض جهت‌دار نهاده شده است ، اهميت اين موضوع را نمىتوان كمتر از اهميت اصول و اركان اسلام دانست . امام صادق ( ع ) مىفرمايد :\r\nكُلُّ مَنْ لَمْ يُحِبَّ عَلَى الدِّينِ وَ لَمْ يُبْغِضْ عَلى الدّينِ فَلا دينَ لَهُ . « 1 » \r\nهر كسى كه حُبّ و بغضش بر اساس دين نباشد ، دين ندارد .\r\n\r\nابعاد تولّى و تبرّى\r\nتولّى و تبرّى ابعاد گسترده‌اى دارد از جمله :\r\n1 . بُعد عقيدتى : به اين معنا كه يك مؤمن بايد از نظر عقيده ، خود را به خداى يگانه وابسته بداند و خود را تحت ولايت و تدبير او قرار دهد و از هر نوع مظاهر دروغين ولايت چون شيطان و طاغوت تبرّى جويد و غير خدا را مدبّر و تكيه‌گاه خود نپندارد .\r\n2 . بُعد سياسى : انسان با ايمان ، چنان‌كه از نظر عقيده و وابستگى درونى تحت تصرّف و حكومت همه جانبهء خداست ، از نظر شئون اجتماعى - سياسى نيز بايد زير نظر بندگان صالح و شايستهء خدا باشد و از حاكمان فاسد و ناشايست پرهيز كند .\r\n3 . بُعد اخلاقى : در روابط اجتماعى نمىتوان به مقتضاى تمايلات و خواهشهاى نفسانى افراد عمل كرد و با هر كسى دست دوستى داد و نمىتوان با دوست و دشمن و بزرگ و كوچك ،\r\n\r\n","description":"","footnote":" ( 1 ) . بحارالانوار ، علامه مجلسى ، ج 69 ، ص 250 . ","page_name":" 13 ","page_number":11},
  {"content":"\r\n\r\nكافر و مسلمان و فاميل و بيگانه به طور يكسان برخورد كرد .\r\n\r\nانواع ولايت\r\nچنان‌كه پيش از اين گفتيم ، ولايت عبارت است از : « نزديكى بدون فاصله دو يا چند چيز به گونه‌اى كه موانعى كه چه بسا در مسير هدف آنهاست از ميان برداشته شود . » « 1 » \r\nحال اگر هدف از اين نزديكى ، ادارهء شئون و امر و نهى چيزى باشد ، « ولىّ » در چنين صورتى « مدبّر و حاكم » مىشود و ولايت از نوع « ولايت تدبير و سرپرستى » است . و اگر هدف از آن ، جذب دلها به يكديگر باشد ، « ولاء محبّت » است و « ولىّ » به معناى محبوب است ؛ محبوبى كه آدمى نمىتواند دل خود را از ابراز محبت و عشق و علاقه به او باز دارد و نفسش ناخودآگاه به سوى وى جذب مىشود و از او اطاعت مىكند . و اگر هدف از پيوند و نزديكى ، كسب نصرت و يارى باشد ، در اين صورت « ولىّ » ناصر و ياور او خواهد بود و چنين ولايتى را « ولايت نصرت » مىگويند .\r\nبنابراين ولايت بر سه نوع است :\r\n1 . ولاء تدبير و سرپرستى ؛\r\n2 . ولاء محبّت ؛\r\n3 . ولاء نصرت .\r\nاز اين پس ، بحث ما بر محور ولايتهاى سه گانه و تبيين آنها خواهد بود .\r\n\r\nولايت تدبير و سرپرستى\r\nولايت تدبير و سرپرستى ، به معناى اعمال سلطه و تصرّف در شئون زندگى ديگران است در حدّى كه ملازم با اطاعت باشد و آن بر دو نوع تصور مىشود : ولايت مثبت يا حق و ولايت منفى يا باطل .\r\n1 . ولايت تدبير حق\r\nاين نوع ولايت داراى مراتب متعدّدى است كه عبارت است از :\r\nولايت خدا ؛\r\nولايت پيامبر ( ص ) ؛\r\n\r\n","description":"","footnote":" ( 1 ) . ترجمهء الميزان ، ج 6 ، ص 13 . ","page_name":" 14 ","page_number":12},
  {"content":"\r\n\r\nولايت امام معصوم ( ع ) ؛\r\nولايت فقيه ؛\r\nولايت مؤمنان .\r\n\r\nالف . ولايت خدا\r\nكسى كه ولايت فردى را به عهده مىگيرد ، بايد نسبت به امور وى توانا و آگاه باشد و حيات او را تدبير نمايد و در غير اين صورت ولايت او بىمعناست . قرآن اين حقيقت را ضمن مقايسه‌اى ميان ولايت خدا و خدايان دروغين و ساختگى ، ترسيم مىكند :\r\nاللَّهُ الَّذى خَلَقَكُم ثُمَّ رَزَقَكُم ثُمَّ يُميتُكُم ثُمَّ يُحييكُم هَل مِن شُرَكاكُم مَن يَفعَلُ مِن ذلِكُم مِن شَىءٍ سُبحنَهُ وتَعلى عَمّا يُشرِكون . ( روم : 40 )\r\nخداوند است كه شما را آفريد و بعد روزيتان داد . پس از آن ، شما را مىميراند و سپس زنده مىكند . آيا از شريكان شما كسى هست كه چيزى از آن كارها را انجام دهد . او منزّه و برتر است از آنچه بر او شرك مىورزند .\r\n\r\nانواع ولايت خدا :\r\n1 . ولايت تكوينى : كه عبارت است از هر گونه تصرّف غير قابل تخلّف در موجودات . آيات فراوانى مُبيّن اين نوع ولايت است از جمله :\r\nولَهُ اسلَمَ مَن فى السَّموتِ والارضِ . ( آل عمران : 83 )\r\n. . . و هر كه در آسمانها و زمين است تسليم امر خداست .\r\nسراسر جهان به عنوان جنود الهى در برابر فرمان تكوينى خداوند مطيع و منقادند كه قرآن ، از آن به سجدهء همگانى تعبير مىكند :\r\nولِلَّهِ يَسجُدُ ما فِىالسَّموتِ و ما فِى الارضِ . ( نحل : 49 )\r\nهر چه در آسمانها و زمين است ، براى خداوند سجده مىكند .\r\n2 . ولايت تشريعى : و آن عبارت است از وضع شريعت و قانون براى ادارهء جوامع . چنان كه نظام آفرينش ، با ارادهء خداوند اداره مىشود روابط اجتماعى بشر هم بايد از او الهام گيرد . از\r\n\r\n","description":"","footnote":"","page_name":" 15 ","page_number":13},
  {"content":"\r\n\r\nنظر قرآن بايد يك نيروى متمركزى در جامعهء بشرى وجود داشته باشد تا همهء فعاليّتها و جهت‌گيريهاى آن را رهبرى كند كه از آن به « ولايت يا هدايت تشريعى » تعبير مىشود . « 1 » \r\nكِتبٌ انزَلنهُ الَيكَ لِتُخرِجَ النّاسَ مِنَ الظُّلُمتِ الَى النّورِ بِاذنِ رَبّهِم الى صِراطِ العَزيزِ الحَميد .\r\n( ابراهيم : 1 )\r\nكتابى است كه آن را به سوى تو فرو فرستاديم تا مردم رابه اجازهء پروردگارشان از تاريكىها به سوى روشنى در آورى ، به راه آن مقتدر ستوده .\r\nپس ولايت تشريعى خدا به جعل و ابلاغ احكام است كه با نازل كردن كتاب آسمانى و برانگيختن پيامبران امكان‌پذير است . « 2 » \r\n\r\nمراتب ولايت خدا :\r\nولايت خدا داراى ابعاد و مراتب متعدّدى است از جمله :\r\n1 . ولايت عام : ولايتى كه تمامى موجودات را زير پوشش قرار مىدهد . مؤمنان ، كافران و حتى شياطين تحت اين ولايت‌اند :\r\n. . . يُدَبّرُ الامرَ مِنَ السَّماءِ الَى الارضِ . ( سجده : 5 )\r\n. . . از آسمان تا زمين همه امور را تدبير مىكند .\r\nاين قسم از ولايت ، محصول ربوبيّت مطلقهء خداوند است :\r\n. . . و هُوَ رَبُّ كُلّ شَىءٍ . ( انعام : 164 )\r\n. . . و اوست پرودگار همه چيز .\r\n2 . ولايت خاصّ : و آن ولايتى است كه خداوند نسبت به مؤمنان دارد :\r\nاللَّهُ ولِىُّ الَّذينَ ءامَنوا يُخرِجُهُم مِنَ الظُّلُمتِ الَى النُّورِ . ( بقره : 257 )\r\nخداوند ولىّ كسانى است كه ايمان آورده‌اند ، آنها را از تاريكىها به سوى نور خارج مىسازد .\r\n3 . ولايت اخصّ : ولايتى است كه انبيا و اولياى الهى به آن مشرّفند و جز آنان كسى نمىتواند به آن دست يابد . « 3 »  چنان كه قرآن از زبان پيامبر ( ص ) مىفرمايد :\r\n\r\n","description":"","footnote":" ( 1 ) . ولايت ، ص 68 - 70 .  ( 2 ) . ولايت در قرآن ، آيت اللّه جوادى آملى ، ص 218 - 221 .  ( 3 ) . ولايت در قرآن ، ص 74 . ","page_name":" 16 ","page_number":14},
  {"content":"\r\n\r\nانَّ وليّىَ اللَّهُ الَّذى نَزَّلَ الكِتبَ وهُوَ يَتَوَلَّى الصلِحين . ( اعراف : 196 )\r\nبى شك ولىّ من خدايى است كه اين كتاب را فرو فرستاد و او افراد شايسته را سرپرستى مىكند .\r\nسرگذشت پيامبران و پيروزيهاى شگفت‌انگيز و معجزه‌آميز آنان به ويژه زندگى حضرت يوسف ( ع ) مظهر كامل ولايت اخصّ الهى است . داستان حضرت يوسف به روشنى دلالت دارد كه خداوند ولىّ بندگان مخلص است و امورشان را به عهده مىگيرد تا آنان را بر عرش عزّت بنشاند و به مردم اين حقيقت را بنماياند كه او بر امر خويش غالب است و اسباب را هر گونه كه بخواهد مىچيند ، نه هرطور كه ديگران بخواهند .\r\nبرادران يوسف ، او را در ته چاه مىافكنند و سپس به چند درهم مىفروشند و بر حسب ظاهر او را به سوى هلاكت سوق مىدهند ولى همهء آن مقدمات - به خواست خدا - نتيجهء معكوس داد . سير طبيعى حادثه نشان مىداد كه چاه پايان خطّ زندگى يوسف است ، ولى خداوند آن را آغاز سعادت او قرار داد . « 1 » \r\n\r\nب . ولايت پيامبر ( ص )\r\nقرآن ، ولايتى را كه براى خداوند ثابت مىكند ، براى رسول خدا هم ثابت مىكند و قيام به قانونگذارى و تشريع ، دعوت به دين ، تربيت امّت و حكومت بر آنها را از شئون و مناصب رسالت وى مىداند و همين طور كه بر مردم اطاعت خدا واجب است ، اطاعت رسول خدا هم بدون قيد و شرط واجب است . پس برگشت ولايت تشريعى آن حضرت به ولايت تشريعى خداست . « 2 » \r\nولايت پيامبر اسلام ( ص ) بر مؤمنان در طول ولايت خدا و مقدم بر هر ولايتى است :\r\nالنَّبِىُّ اولى بِالمُؤمِنينَ مِن انفُسِهِم . ( احزاب : 6 )\r\nپيامبر نسبت به مؤمنان از خودشان سزاوارتر است .\r\nمقصود از اوْلى بودن پيامبر از خود مؤمنان در يك يا دو مورد شخصى نيست ، بلكه مقصود اولويّت در دين و دنيا ، امور اجتماعى ، امور قضايى و اطاعت از فرمان اوست يعنى در تمام\r\n\r\n","description":"","footnote":" ( 1 ) . با استفاده از ترجمهء الميزان ، ج 11 ، ص 99 .  ( 2 ) . معارف قرآن در الميزان ، سيّد مهدى امين ، ص 108 - 109 . ","page_name":" 17 ","page_number":15},
  {"content":"\r\n\r\nجهات ، پيامبر سزاوارتر از خود مؤمنان نسبت به خودشان است ؛ در هر حقى كه مؤمن براى خود قائل است پيامبر مقدم بر خود اوست . اگر امر داير شد بين حفظ منافع شخصى و منافع رسول خدا ، بايد منافع آن حضرت را بر مصالح خويش مقدم بدارد . همچنين است در حفظ جان كه بايد در موقع لزوم جان خود را فداى جان پيامبر بكند ، چون او ، اولى به حفظ جان است از خود شخص مؤمن ، و حتى در عزم و اراده بر كارى بايد تصميم پيامبر را برتر از تصميم خود بداند و نبايد هيچ اعتراضى داشته باشد . « 1 » \r\nوَ ما كانَ لِمُؤمِنٍ ولا مُؤمِنَةٍ اذا قَضَى اللَّهُ ورَسولُهُ امرًا ان يَكونَ لَهُمُ الخِيَرَةُ مِن امرِهِم . ( احزاب : 36 )\r\nهيچ مرد و زن مؤمنى را نرسد كه چون خدا و پيامبرش در كارى حكمى كردند آنها را در كارشان اختيارى باشد .\r\nبه دليل اينكه پيامبر معصوم و حجت خدا بر خلق است و خير و صلاح جامعه را در نظر مىگيرد و تابع هوا و هوس نمىشود ، مصالح شخصى خود را بر مصالح جامعه ترجيح نمىدهد و سخن او سخن خداست . عمل او بر اساس دستور خداست ، عزم و ارادهء او عزم و ارادهء خداست و اولويّت او در حقيقت شاخه‌اى از اولويّت خداست و اعتراض به حكم و دستور پيامبر اعتراض به حكم خداست . « 2 » \r\n\r\nج . ولايت امام ( ع )\r\nآيات قرآن ، همان ولايتى را كه براى پيامبر اسلام ( ص ) ثابت شده براى امامان معصوم ( ع ) نيز ثابت مىكند از جملهء آنها آيهء ولايت است . اين آيه از روشن‌ترين آياتى است كه به ولايت و امامت امام على ( ع ) دلالت دارد ، به دليل سنخيّت در ولايت . توضيح اينكه : در اين آيه ولايت نسبت به خدا و پيامبر و مؤمنان به يك معناست ؛ زيرا در همهء آنهابه يك نسبت به كار رفته است . يعنى ولايت پيامبر و مؤمنان با واو عطف شده است بدون اينكه لفظ « ولىّ » تكرار شود :\r\n\r\n","description":"","footnote":" ( 1 ) . ترجمهء الميزان ، ج 16 ، ص 413 .  ( 2 ) . تفسير نمونه ، ج 17 ، ص 202 . ","page_name":" 18 ","page_number":16},
  {"content":"\r\n\r\nانَّما وَلِيُّكُمُ اللَّهُ ورَسولُهُ والَّذينَ ءامَنوا . . . . ( مائده : 55 )\r\nولى و سرپرست شما تنها خدا ، پيامبر و كسانى هستند كه ايمان آورده‌اند .\r\nاگر ولايت در « رسول » و « مؤمنين » غير از ولايت خود خدا بود مىبايست در مقام عطف ، كلمهء « ولىّ » هم تكرار مىشد تا روشن شود كه ولىّ بودن خدا براى مؤمنان با ولىّ بودن ديگران متفاوت است .\r\nمؤيد اين معنى ، جملهء پايانى آيهء 56 است كه مىگويد :\r\nفَانَّ حِزبَ اللَّهِ هُمُ الغلِبون .\r\nبه يقين حزب خدا پيروزند .\r\nاين جمله دال بر اين است كه آن مؤمنان خاصّ و رسول خدا از اين جهت كه تحت پوشش ولايت خدا مىباشند ، حزب خدايند ، پس ولايت هر دو ، يكى و از سنخ ولايت خود پروردگار است ، با اين تفاوت كه براى خداوند به طور استقلال و اصالت است و در پيامبر و امام ( معصوم ) به طور تبعى و به اذن خداوند .\r\n\r\nشأن نزول\r\nابوذر غفارى گويد : روزى با رسول خدا ( ص ) در مسجد نماز مىخواندم ، سائلى وارد مسجد شد و از مردم تقاضاى كمك كرد ، ولى كسى چيزى به او نداد . او دست خود را به آسمان بلند كرد و گفت : « خدايا تو شاهد باش ، من در مسجد رسول تو درخواست كمك كردم ، چيزى به من ندادند » . در اين حال ، حضرت على ( ع ) كه در حال ركوع بود با انگشت خود اشاره كرد . سائل نزديك آمد و انگشتر را از دست آن حضرت بيرون آورد .\r\nپيامبر ( ص ) از اين جريان آگاه شد و سر به سوى آسمان برداشت و در حق على ( ع ) دعا كرد و در ادامهء آن گفت :\r\nخداوندا ! من فرستادهء توام ، سعهء صدر به من ده ، كارها را بر من آسان ساز و از خاندانم على ( ع ) را وزير من گردان تا به وسيلهء او پشتم قوى گردد .\r\nهنوز دعاى پيامبر تمام نشده بود كه اين آيه در شأن حضرت على ( ع ) نازل شد . « 1 » \r\n\r\n","description":"","footnote":" ( 1 ) . تفسير نمونه ، ج 4 ، ص 422 . ","page_name":" 19 ","page_number":17},
  {"content":"\r\n\r\n\r\nتطبيق ولايت\r\nاكنون بايد ديد مقصود از مؤمنان كه در آيه آمده است : « وَ الَّذينَ آمَنُوا » چه كسى يا چه كسانى هستند ، آيا همهء مؤمنان است يا افراد خاصّى مورد نظر آيه است ؟\r\nبا توجه به روايات بسيار كه در شأن نزول اين آيه از طريق سنى و شيعه رسيده است و با اطمينان از صحّت سند آنها و انطباق كامل آنها با آيه ، روشن مىگردد كه مقصود از مؤمنان كه ولايت بر مردم دارند ، امام على بن ابىطالب ( ع ) است . « 1 » \r\nپرسش\r\n1 . معنا و تعريف هر يك از تولّى و تبرّى را بيان كنيد .\r\n2 . ارزش عبادى و اجتماعى تولّى و تبرّى را بنويسيد .\r\n3 . ابعاد تولّى و تبرّى را توضيح دهيد .\r\n4 . تولّى و تبرّى در عقايد ، سياست و اخلاق چه نقشى دارد ؟\r\n5 . تعريف و دليل قرآنى هر يك از ولايت تكوينى و تشريعى خدا را بيان كنيد .\r\n6 . مراتب ولايت تشريعى خدا را بنويسيد .\r\n7 . ابعاد اولويّت پيامبر بر مؤمنان را توضيح دهيد .\r\n8 . آيهء ولايت بر چه كسانى صدق مىكند ؟\r\n\r\n","description":"","footnote":" ( 1 ) . ر . ك . ترجمهء الميزان ، ج 6 ، ص 33 - 34 . ","page_name":" 20 ","page_number":18},
  {"content":"\r\n\r\n\r\nدرس دوّم ولايت تدبير و سرپرستى و ولاء محبت\r\n\r\nد . ولايت فقيه\r\nضرورت فطرى ، عقلى و اجتماعى تشكيل حكومت بر پايهء قوانين الهى از يك سو و حضور نداشتن مداوم پيامبران و امامان معصوم ( ع ) از سوى ديگر ، اقتضا مىكند كه شخصى اسلام شناس و فقيه ، ادارهء جامعهء اسلامى را طبق آيين اسلام ، به عهده گيرد كه از ادارهء جامعه و نظارتش بر امور به « ولايت » تعبير مىشود .\r\nبر مبناى اين اصل ، فقيه جامع شرايط ، در موارد زيادى مىتواند بر مردم اعمال ولايت كند از جمله :\r\n1 . اجراى حدود و قوانين كيفرى و مجازات مجرمان و تنفيذ احكام وضعى و تكليفى ؛\r\n2 . بسيج اجبارى نيروى انسانى و مادى در ايام جنگ ؛\r\n3 . اخذ ماليات جهت تقويت بنياد اقتصادى كشور ؛\r\n4 . نظارت بر مسئوليتهاى اجتماعى و سياسى و تفويض آنها به افراد شايسته . « 1 »  و جز اين موارد كه در جاى خود با دلايل روشن تبيين شده است . « 2 » \r\n\r\nه . ولايت پدر\r\nاز نظر اسلام ، پدر ولىّ فرزندان خويش است و مجاز است تا امور آنها را تدبير كند و آنان هم موظّفند از پدر خود اطاعت كنند . دامنهء ولايت پدر در حدّى است كه فرزندانش بدون اجازهء\r\n\r\n","description":"","footnote":" ( 1 ) . فقه سياسى ، عباسعلى عميد زنجانى ، ج 2 ، ص 366 - 376 .  ( 2 ) . ر . ك . كتاب « ولايت فقيه » امام خمينى ( ره ) و شئون فقيه ، احمد نراقى . ","page_name":" 21 ","page_number":19},
  {"content":"\r\n\r\nوى حق ندارند به سفرهاى مستحبّى بروند يا اعمال عبادى مستحبى انجام دهند و سوگندهاى تعهدآورى را ياد كنند . با يادآورى اين نكته كه ولايت پدر تا زمانى محترم است كه با ولايت خدا ، پيامبر و امام منافات نداشته باشد و در صورت تعارض امر آنان مقدم مىشود .\r\n\r\n2 . ولايت باطل\r\nنوع دوّم ولايت تصرّف ، ولايت باطل است ؛ يعنى ولايتى كه مؤمنان نبايد آن را بپذيرند .\r\nولايت باطل نيز انواعى دارد از جمله :\r\n- ولايت شيطان ؛\r\n- ولايت كُفّار ؛\r\n- ولايت طاغوت .\r\n\r\nالف . ولايت شيطان\r\nمهم‌ترين ولايت منفى ، ولايت شيطان است كه قرآن چنين ولايتى را از مؤمنان نفى مىكند و آن را به اهل باطل اختصاص مىدهد و مىفرمايد :\r\nانّا جَعَلنَا الشَّيطينَ اولِياءَ لِلَّذينَ لا يُؤمِنون . ( اعراف : 27 )\r\nما شياطين را براى آنها كه ايمان نمىآورند ولى و سرپرست قرار داديم .\r\nمقصود اين است كه شيطان با توجّه به زمينهء قبلى انسان ، در او به هر شكل ممكن تصرّف مىكند و در دل وى غرور و فتنه و فساد پديد مىآورد . « 1 » \r\nگاهى از راه اشارهء سريع و القاى مخفيانه ، « 2 »  گاهى با زيبا جلوه دادن اعمال زشت انسان « 3 »  و گاهى با وعده‌هاى دروغين « 4 »  و گاهى هم با امر و دستور مستقيم و پيوسته « 5 »  انسان را تحت ولايت خود قرار مىدهد .\r\n\r\n","description":"","footnote":" ( 1 ) . با استفاده از الميزان ، ج 8 ، ص 71 .  ( 2 ) . ر . ك . انعام ، آيهء 121 .  ( 3 ) . ر . ك . انفال ، آيهء 48 .  ( 4 ) . ر . ك . ابراهيم ، آيهء 22 .  ( 5 ) . ر . ك . بقره ، آيهء 169 . ","page_name":" 22 ","page_number":20},
  {"content":"\r\n\r\nتحت تأثير وسوسه‌هاى شيطان قرار گرفتن و دل خوش كردن به وعده‌هاى فريبندهء او ، پذيرفتن ولايت اوست . كسى كه از شيطان پيروى مىكند ، عنان خود را به دست وى سپرده و خود را تحت ولايت شيطان در آورده است . و كسى كه شيطان را ولىّ خود قرار دهد تمام مظاهر حياتش شيطانى مىشود .\r\nانديشه و عمل ، نگاه و گفتار رنگ شيطانى به خود مىگيرد . حضرت على ( ع ) در خصوص افراد منحرف مىفرمايد :\r\nزشت سيرتان ، شيطان را ملاك كارشان قرار داده‌اند ، او هم آنان را دام خويش برگزيده و سپس تخمهاى پستى و رذالت را در سينه‌هاشان گذارده و جوجه‌هاى آن را در دامنشان پرورش داده است . با چشم آنان مىنگرد ، با زبان آنان سخن مىگويد و با دستياريشان بر مركب گمراه كننده خويش سوار شده و كردار ناپسند را به نظرشان زيبا جلوه داده است . ( اينان به كسى مانند كه ) اعمال آنها گواهى مىدهد كه با همكارى شيطان انجام شده است و سخنان باطل را او به زبانشان نهاده است . « 1 » \r\nتسلّط شيطان بر افكار و اعمال بشر ، چون تسلط ساربان بر اشتر است كه با چوب آن را به پيش مىراند و بر سرعتش مىافزايد و به هر سو كه بخواهد مىراند . « 2 » \r\nاسْتَحْوَذَ عَلَيْهِمُ الشَّيْطنُ فَانْسيهُم ذِكْرَ اللَّهِ . ( مجادله : 19 )\r\nشيطان بر آنان چيره شده است و ذكر خدا را از يادشان برده است .\r\nكلمهء « استَحْوَذَ » كه كنايه از احاطهء كامل شيطان بر شئون انسان است و بر اين معنا اشعار دارد كه شيطان انسان را از روى جبر و اكراه به سوى بدى نمىبرد ، بلكه به صورت جدّى از او درخواست مىكند ، درخواست همراه با تسلط و قهر و غلبه « 3 »  با يادآورى اين نكته كه شيطان نسبت به بندگان خاصّ خدا و مؤمنان خالص تسلّط ندارد :\r\nانَّ عِبادى لَيسَ لَكَ عَلَيهِم سُلطنٌ . ( اسراء : 65 )\r\nتو را بر بندگان من هيچ تسلّطى نيست .\r\n\r\n","description":"","footnote":" ( 1 ) . ترجمه و شرح فشرده‌اى بر نهج البلاغه ، محمدجعفر امامى و آشتيانى ، ج 1 ، ص 75 ، انتشارات هدف .  ( 2 ) . ر . ك . تفسير نمونه ، ج 23 ، ص 461 .  ( 3 ) . التحقيق فى كلمات القرآن ، ج 2 ، ص 333 . ","page_name":" 23 ","page_number":21},
  {"content":"\r\n\r\nفرجام ولايت شيطان : قرآن از نتيجهء تولّى شيطان تعبير جامعى دارد كه نشان دهندهء اهميّت موضوع است و آن كلمهء خسران است :\r\nوَ مَن يَتَّخِذِ الشَّيطنَ ولِيًّا مِن دونِ اللَّهِ فَقَد خَسِرَ خُسرانًا مُبيناً . ( نساء : 119 )\r\nهر كس كه شيطان را ولى خود بگيرد نه خدا را ، به خسران آشكار دچار مىشود .\r\n\r\nب . ولايت طاغوت\r\nطاغوت از مادّهء طغيان و به معناى سركشى و تجاوز از حدّ فطرى است . انسان بايد براى رسيدن به كمال معنوى حركت نمايد . عاملى كه او را از حركت صحيح و هدف مقدس باز مىدارد و در مقابل خداوند به عصيان وا مىدارد « طاغوت » است . بنابراين ، طاغوت اسم خاصّ يا بت معيّنى نيست ، بلكه به هر چيزى كه سبب انحراف انسان و سدّ راه خدا باشد ، « طاغوت » گفته مىشود و آن گاهى طلا و نقره و ديگر مظاهر مادى است و گاهى شخص تبه‌كار و فسادانگيزى چون فرعون و . . . و گاهى شيطان يا هواى نفسانى انسان . « 1 » \r\nبر اين اساس ، قرآن هر ولايتى كه در راستاى ولايت خدا نباشد ، ولايت طاغوت مىداند :\r\nوَالَّذينَ كَفَرُوا اولِياؤُهُمُ الطغوتُ يُخرِجونَهُم مِنَ النُّورِ الَى الظُّلُمتِ . . . . ( بقره : 257 )\r\nو آنها كه كافر گشته‌اند ، سرپرستشان طاغوت است كه آنان را از نور به سوى تاريكى مىبرد .\r\n\r\nج . ولايت كفّار\r\nقرآن كريم ، در بسيارى از موارد ، ما را از پذيرش ولايت كفّار ممنوع مىسازد . از جمله :\r\nيا ايُّهَا الَّذينَ ءامَنوا لا تَتَوَلَّوا قَومًا غَضِبَ اللَّهُ عَلَيهِم قَد يَئِسوا مِنَ الأخِرَةِ كَما يَئِسَ الكُفّارُ مِنْ اصْحبِ الْقُبورِ . ( ممتحنه : 13 )\r\nاى كسانى كه ايمان آورده‌ايد ، قومى را كه خداوند بر آنان خشم گرفته است ، به سرپرستى مگيريد . آنها از آخرت نوميدند ، بسان كافران كه از اهل قبور مأيوسند .\r\nاين آيه ، ضمن نهى از پذيرش سرپرستى افراد كافر ، دليل آن را بيان مىكند و آن « مغضوب و مطرود بودن » آنان از نظر خداوند ، و « منكر قيامت بودن » است .\r\n\r\n","description":"","footnote":" ( 1 ) . ولايت ، ص 87 با دخل و تصرف . ","page_name":" 24 ","page_number":22},
  {"content":"\r\n\r\nكسى كه به يارى شخصى مىشتابد ، يا به اميد كسب رضايت خدا و اجر و پاداش اخروى است ، و يا به جهت اشتراك در عقيده و نژاد و انتظار يارى متقابل .\r\nكافر ، خدا را نمىپذيرد و از پاداش اخروى هم نوميد است ، بسان مردگانى كه از برگشت به دنيا و حيات مجدّد مأيوسند . « 1 » \r\nهمخونى و ديگر اشتراكات زبانى و . . . نيز نمىتواند پايه‌هاى ارتباط و پيوندها را استحكام بخشد و همهء اين عوامل تحت‌الشّعاع « عقيده » قرار مىگيرد . طبيعى است كه چنين كسى به مصالح و منافع شخصى مىانديشد و اصول انسانى را زير پا مىگذارد و به حقوق ديگران توجه نمىكند .\r\nپس خيرى در پذيرفتن ولايت افراد كافر و مشرك نيست . تنها زيستن و عزلت گزيدن بهتر از اين نوع پيوندهاست .\r\n\r\nولاءِ محبّت\r\n« ولاء محبّت » عبارت است از ارتباط وجودى ميان مُحِبّ و محبوب ، و كشش ميان علّت مكمّل و كمال ياب . اينكه بشر افعال و حاصل كار خود را دوست مىدارد ، بدين جهت است كه خود را دوست دارد ، با اين تفاوت كه محبّت نسبت به همه چيز يكسان نيست ، بلكه نسبت به برخى از پديده‌ها ، طبيعى و در بعضى ، عاطفى و در بعضى ديگر عقلى است .\r\nمحبّت داراى مراتب شديد و ضعيف است كه شديدترين آن در مؤمنان حبّ خداوند است ؛ زيرا كمال او ذاتى و غير متناهى است ، در حالى كه كمال موجودات ديگر محدود و متناهى است و نيز از اين جهت كه خداوند خالق و منعم است تنها مؤمنان اين حُبّ الهى را درك مىكنند و به بالاترين مرتبهء ولاء محبت دست مىيابند . همچنين خداوند هم از آنجا كه خود را دوست مىدارد ، مخلوقات و بندگان خود را نيز دوست مىدارد و اين حب الهى نسبت به مؤمنان بيشتر است چرا كه مؤمنان هدايت او را مىپذيرند . « 2 » \r\n\r\n","description":"","footnote":" ( 1 ) . الكاشف ، شيخ محمدجواد مغنيه ، ج 7 ، ص 310 .  ( 2 ) . با استفاده از ترجمهء الميزان ، ج 1 ، ص 620 - 621 . ","page_name":" 25 ","page_number":23},
  {"content":"\r\n\r\nوَمِنَ النّاسِ مَن يَتَّخِذُ مِن دونِ اللَّهِ اندادًا يُحِبُّونَهُم كَحُبّ اللَّهِ والَّذينَ ءامَنوا اشَدُّ حُبًّا لِلَّهِ .\r\n( بقره : 165 )\r\nبعضى از مردم براى خداوند همتايانى اختيار مىكنند و آنها را چنان دوست مىدارند كه خدا را .\r\nولى آنان كه ايمان آورده‌اند خدا را بيشتر دوست مىدارند .\r\nاز اين آيه برمىآيد كه محبّت به معناى حقيقى به خداوند صحيح است و حُبّ به امور مادّى و جسمانى اختصاص ندارد - چنان كه برخى بر اين عقيده‌اند - و نمىتوان حب خدا را در اين آيه به معناى مجازى و به معناى اطاعت تفسير كرد بلكه جملهء « اشَدُّ حُبًّا لِلَّه » دلالت بر اين دارد كه محبّت به خدا شدّت و ضعف دارد و در مؤمنان بيشتر و شديدتر است . « 1 » \r\n\r\nخاستگاه ولاء محبّت\r\nولاء محبّت با عقيده و ايمان شخص آميخته است . هر چه ايمان شخص قوىتر باشد بيشتر و زودتر از ديگران مىتواند به اين مقام دست يابد و نهايت درجهء آن ، ترجيح حبّ خدا بر ديگر محبّتها است . امام صادق ( ع ) مىفرمايد :\r\nلا يَمْحَضُ رَجُلٌ الْايمانَ حَتّى يَكُونَ اللَّهُ احَبَّ الَيْهِ مِنْ نَفْسِهِ وَ ابيهِ وَ امّهِ وَ وَلَدِهِ وَ اهْلِهِ وَ مالِهِ وَ مِنَ النَّاسِ كُلِّهِمْ . « 2 » \r\nايمان مرد ، خالص نمىگردد ، مگر اينكه خداوند در نظر او محبوبتر از خويشتن ، پدر و مادر ، فرزند ، خانواده و مال و محبوبتر از همهء مردم باشد .\r\n\r\nآثار ولاء محبّت\r\nكسى كه تحت لواى محبّت خدا قرار گيرد ، خداوند هم در مقابل بيشتر به او محبّت مىورزد و او را بيش از پيش زير پوشش ولاء محبّت در مىآورد و نخستين اثر آن اين است كه محبّت غير خدا در دل راه نمىيابد .\r\nامام حسين ( ع ) مىفرمايد :\r\n\r\n","description":"","footnote":" ( 1 ) . ترجمهء الميزان ، ج 1 ، ص 612 .  ( 2 ) . بحارالانوار ، ج 7 ، ص 24 . ","page_name":" 26 ","page_number":24},
  {"content":"\r\n\r\nانْتَ الَّذى ازَلْتَ الْاغْيارَ عَنْ قُلُوبِ احِبَّائِكَ حَتّى لَمْ يُحِبُّوا سِواكَ . « 1 » \r\nخداوندا ! تويى كه اغيار را از دل دوستانت مىزدايى ، تا اينكه جز تو را دوست نداشته باشند .\r\n\r\nحُبّ اهل بيت ( ع )\r\nاز ابعاد ولاء محبّت ، اظهار دوستى با اهل بيت ( ع ) است . از نظر قرآن حُبّ پيامبر ( ص ) با حُبّ خدا آميخته است . حُبّ پيامبر نه ابراز دوستى در زبان و گفتار كه محبت صادقانه و پيروى كامل از اوست . اگر كسى از پيامبر اطاعت نكند و در عين حال از عشق الهى دم زند در ادّعاى خود كاذب است ، چرا كه حُبّ خدا از اطاعت پيامبر جدا نيست :\r\nقُل ان كُنتُم تُحِبّونَ اللَّهَ فَاتَّبِعونى يُحبِبكُمُ اللَّهُ ويَغفِر لَكُم ذُنوبَكُم . ( آل عمران : 31 )\r\nبگو اگر خدا را دوست مىداريد از من پيروى كنيد تا خدا شما را دوست بدارد و گناهانتان را بيامرزد .\r\nدر اين آيه براى تبعيّت از پيامبر ( ص ) دو اثر مهمّ ذكر شده است : يكى جلب محبّت و رضايت خدا و ديگرى بخشش گناهان گذشته . افزون بر حُبّ پيامبر ، حُبّ خاندان پيامبر ( ص ) نيز واجب است . قرآن حُبّ اين خاندان را مزد و پاداش رسالت معرفى مىكند :\r\nقُل لا اسَلُكُم عَلَيهِ اجرًا الَّا المَوَدَّةَ فِى القُربى . ( شورى : 23 )\r\nبگو : بر اين رسالت مزدى از شما نمىخواهم جز دوست داشتن خويشاوندانم .\r\nپيامبر اسلام ( ص ) در سايهء اين تعليم الهى خود ، به طور مستقيم و مؤكّد از مردم مىخواهد كه اهل بيتش را دوست بدارند :\r\nاحِبُّوا اللَّهَ لِما يَغْذُوكُمْ بِهِ مِنْ نِعْمَةٍ وَ احِبُّونى لِحُبّ اللَّه عَزَّوَجلَّ وَ احِبُّوا اهْلَ بَيْتى لِحُبّى . « 2 » \r\nخدا را دوست بداريد بدين جهت كه شما را از هر نعمتى بهره‌مند ساخته است و مرا به خاطر حُبّ خدا دوست بداريد و اهل بيتم را به خاطر دوستى من . . . .\r\nمحبّتِ اهل بيت ( ع ) محك خوبى براى تشخيص و ارزيابى مقدار ايمان افراد است . امام صادق ( ع ) مىفرمايد :\r\n\r\n","description":"","footnote":" ( 1 ) . بحارالانوار ، ج 70 ، ص 24 .  ( 2 ) . بحارالانوار ، ج 70 ، ص 14 . ","page_name":" 27 ","page_number":25},
  {"content":"\r\n\r\nمَنْ سَرَّهُ انْ يَعْلَمَ انَّ اللَّهَ يُحِبُّهُ فَلْيَعْمَلْ بِطاعَةِ اللَّهِ وَلْيَتَّبِعْنا . . . . « 1 » \r\nهر كه مىخواهد مطمئن شود كه خدا او را دوست مىدارد بايد تن به فرمان خدا دهد و از ما اهل بيت ، پيروى كند .\r\nشخصى به امام على ( ع ) گفت : من تو را و فلانى را ( كه از دشمنان حضرت بود ) دوست مىدارم . حضرت فرمود :\r\nامَّا الْآنَ فَانْتَ اعْوَرُ فَامَّا انْ تَعْمى وَ امَّا انْ تَبْصُرَ . « 2 » \r\nتو اكنون اعورى ( و يك چشمت بيناست ) ، يا به طور كامل نابينا مىشوى يا بينا مىگردى .\r\nبه امام صادق ( ع ) گفتند : فلانى شما را دوست مىدارد ، اما در برائت از دشمنانتان سستى مىورزد . فرمود :\r\nهَيْهاتَ ! كَذِبَ مَنِ ادَّعى مَحَبَّتَنا وَ لَمْ يَتَبَرَّأْ مِنْ عَدُوّنا . « 3 » \r\nهيهات ! دروغ گفته آنكه ولايت ما را ادعا كند و از دشمنان ما برائت نجويد .\r\nدر روايتى از پيامبر اسلام ( ص ) آمده است :\r\nهر كه ما اهل بيت را دوست بدارد بايد خدا را بر نخستين نعمت سپاس گويد . گفتند : نخستين نعمت چيست ؟ فرمود : پاكى ولادت است و ما را جز كسى كه ولادتش پاكيزه است دوست نمىدارد . « 4 » \r\nحبّ معصومين ( ع ) نبايد يك بُعدى باشد بلكه در كنار دوستى با اين خاندان بايد از دشمنان آنان به طور عملى برائت جُست و آنان را دشمن خود دانست و اين از نشانه‌هاى شيعه است .\r\nداستان زير مؤيّد اين مطلب است .\r\n\r\nداستان جالب\r\nمحىالدين اربَلى مىگويد : روزى در خدمت پدرم بودم . ديدم مردى نزد وى نشسته و چرت مىزند . در آن حال عمامه‌اش افتاد و جاى زخم بزرگى ظاهر گشت . پدرم پرسيد : اين چيست ؟\r\n\r\n","description":"","footnote":" ( 1 ) . همان مدرك ، ج 78 ، ص 224 .  ( 2 ) . همان مدرك ، ج 27 ، ص 58 .  ( 3 ) . همان .  ( 4 ) . بحارالانوار ، ج 2 ، ص 237 . ","page_name":" 28 ","page_number":26},
  {"content":"\r\n\r\nگفت : اين زخم را در جنگ صفّين برداشته‌ام . گفتند : تو كجا و جنگ صفّين كجا ؟ ! ما اكنون در حدود 900 سال با آن فاصله زمانى داريم . گفت : زمانى به مصر سفر مىكردم و مردى از اهل « غَزّه » با من همراه شد . در بين راه دربارهء جنگ صفّين به گفتگو پرداختيم . او گفت : اگر من در جنگ صفّين بودم ، شمشير خود را از خون على ( ع ) و يارانش سيراب مىكردم . گفتم : اگر من نيز در آنجا بودم شمشير خود را از خون معاويه و طرفداران او سيراب مىكردم . اينك من و تو ياران على و معاويه هستيم ، بيا با هم بجنگيم ! . با هم در آويختيم و زد و خورد زيادى شد كه كه من در اثر زخم شديدى كه بر سرم خورد ، از هوش رفتم . ناگاه ديدم شخصى مرا با نوك نيزه‌اش بيدار مىكند ، چون چشم خود را باز كردم ، از اسبش فرود آمد و دست روى زخم سرم كشيد و همان لحظه بهبود يافت . سپس فرمود : تو اينجا بمان . پس از اندكى ناپديد شد و لحظاتى بعد در حالى كه سربريدهء همسفرم را كه با من جنگيده بود در دست داشت ، ظاهر شد و سر را به يك سو انداخت و گفت : اين سر دشمن توست . تو به يارى ما برخاستى ، ما نيز به يارى تو شتافتيم . خداوند فرموده است : « انْ تَنْصُرُوا اللَّهَ يَنْصُرْكُمْ » ( محمّد : 7 ) اگر خدا را يارى كنيد ، خدا هم شما را يارى مىدهد . پرسيدم : شما كيستيد ؟ فرمود : من صاحب الامر هستم . هر كس از اين پس پرسيد اين زخم چيست ؟ بگو : ضربتى است كه در صفين برداشته‌ام . « 1 » \r\nپٌرسش\r\n1 . ولايت فقيه بر چه اساسى استوار است و حوزهء اين ولايت چيست ؟\r\n2 . شيطان از چه راههايى اعمال ولايت مىكند ؟\r\n3 . ولايت طاغوت را توضيح دهيد .\r\n4 . چرا ولايت كفار براى مؤمنان ممنوع است ؟\r\n5 . ولاء محبّت چيست ؟ و در خدا چگونه محقق مىشود ؟\r\n6 . ولاء محبّت چه آثارى دارد ؟\r\n7 . حب اهل بيت ( ع ) در قرآن چگونه معرفى شده است ؟\r\n8 . برائت چه ارتباطى با ولاء محبّت دارد ؟\r\n\r\n","description":"","footnote":" ( 1 ) . بحارالانوار ، ج 52 ، ص 75 . ","page_name":" 29 ","page_number":27},
  {"content":"\r\n\r\n\r\nدرس سوم ولاء محبّت\r\nحضور يهود در ميان مسلمانان در صدر اسلام و زمانهاى بعد از آن ، اقتضا مىكرد كه براى حفظ مرزهاى فكرى و تربيتى مقررات و قوانين خاصّى وضع گردد تا مسلمانها زندگى آرام و مستقلى داشته باشند و از وابستگى سياسى فرهنگى در امان بمانند . به همين منظور ، خداوند به طور مستقيم به مؤمنان دستور مىدهد كه با اهل كتاب رابطهء دوستانه برقرار نكنند و اسرار خود را پيش آنها باز نگوييد :\r\nيايُّهَا الَّذينَ ءامَنوا لا تَتَّخِذوا اليَهودَ والنَّصرَى اولِياءَ بَعضُهُم اولِياءُ بَعضٍ ومَن يَتَوَلَّهُم مِنكُم فَانَّهُ مِنهُم انَّ اللَّهَ لايَهدِى القَومَ الظّالِمين . ( مائده : 51 )\r\nاى كسانى كه ايمان آورده‌ايد ، يهود و نصارا را به دوستى برمگزينيد . آنان خود دوستان يكديگرند . هر كس از شما كه ايشان را به دوستى گزيند ، از آنهاست و خدا ستمكاران را هدايت نمىكند .\r\n\r\nتحليل آيه\r\nمقصود از ولايت كه مورد نهى واقع شده ، « ولاء محبّت » است نه ولاء نصرت ، به دليل جملهء « بَعْضُهُم اوْلِياءُ بَعْضٍ » ؛ زيرا ولايتى كه وحدت را ميان يهود و نصارا به وجود مىآورد . ولايت محبت ، تعصّب قومى يا پيوندهاى مذهبى و دينى است ، نه ولايت به معناى هم سوگند شدن . « 1 » \r\nنتيجهء دوستى : نهى از دوستى با قوم يهود و نصارا متوجه همهء مؤمنان است و هيچ كس\r\n\r\n","description":"","footnote":" ( 1 ) . ترجمهء الميزان ، ج 5 ، ص 608 . ","page_name":" 30 ","page_number":28},
  {"content":"\r\n\r\nحق ندارد به آنها محبت ورزد و اگر چنين كند دليل بر ضعف ايمان و نشانهء بيمارى قلبى اوست . چنين كسى در حكم يهود و نصاراست و راهى جز راه مسلمانان برگزيده است ؛ راهى كه او را به مقصدى مىبرد كه آنها را برده است و او با اظهار محبت به كفّار سرنوشتش با سرنوشت آنان يكى شده و همانند آنها گشته است . و از طرفى چون چنين كسى با اختيار و آزادى اراده به چنين سرنوشتى دچار شده است خداوند هم براى مجازات و تنبيه ، او را هرگز هدايت نمىكند .\r\nبنابراين افرادى كه در دل خود نسبت به قوم يهود محبّت داشته باشند ، در حكم آنها هستند و بايد همانند آنها مجازات شوند . وقتى حكم كسى كه يهود را دوست داشته باشد چنين باشد ، حكم كسى كه با آنها همفكرى و همكارى مىكند و جاسوس و عامل مخفى آنهاست ، چه خواهد بود ؟\r\nدر « تفسير الكاشف » آمده است :\r\nعوامل استعمار ، همانهايى كه براى حفظ مصالح آنها به پا خاسته‌اند ، جرمشان شديدتر و خطرشان بيشتر از خود استعمارگران و يا دست كم مانند آنها است . زيرا آنان در حقيقت محور اصلى نفوذ دشمن و بيگانگان هستند . « 1 » \r\n\r\nحفظ اسرار\r\nقرآن در مواردى علاوه بر اينكه مؤمنان را به طور عموم از دوستى با اهل كتاب نهى مىكند ، به طور خاصّ اصرار مىورزد كه بيگانگان را محرم اسرار نگيرند و راز جامعهء اسلامى را نزد آنان فاش نسازند :\r\nيايُّهَا الَّذينَ ءامَنوا لا تَتَّخِذوابِطانَةً مِن دونِكُم لا يَألونَكُم خَبالًا وَدّوا ما عَنِتُّم قَد بَدَتِ البَغضاءُ مِن افوهِهِم وماتُخفى صُدورُهُم اكبَرُ قَد بَيَّنّا لَكُمُ الأيتِ ان كُنتُم تَعقِلون . ( آل عمران : 118 )\r\nاى كسانى كه ايمان آورده‌ايد ، دوست همرازى جز از همكيشان خود مگيريد ، كه ديگران از هيچ فسادى در حق شما كوتاهى نمىكنند و خواستار رنج و مشقّت شمايند . و كينه‌توزى از\r\n\r\n","description":"","footnote":" ( 1 ) . الكاشف ، ج 3 ، ص 74 . ","page_name":" 31 ","page_number":29},
  {"content":"\r\n\r\nگفتارشان آشكار است و آن كينه كه در دل دارند بيشتر است از آنچه كه به زبان مىآورند . آيات را برايتان آشكار ساختيم ، اگر به عقل دريابيد .\r\n\r\nدلايل بى اعتمادى\r\nخداوند ، ضمن منع مؤمنان از همرازى با غير مسلمانان به دلايل آن نيز اشاره مىكند كه عبارت است از :\r\n- غير مسلمانان نسبت به شما مسلمانان خيرخواه نيستند و از هيچ خيانتى دريغ نمىورزند :\r\n« لا يَألُونَكُم خَبالًا » .\r\n- دوست دارند شما در زحمت و مشقّت باشيد : « وَدّوا ما عَنِتُّمْ » .\r\n- نسبت به مسلمانان كينه‌توز و دشمن هستند و كينه‌توزى آنان از سخنانشان پيدا است ؛ در حالى كه آن ، بخشى از كينهء آنها را نشان مىدهد و آنچه در دل دارند زيادتر و شعله‌ورتر از آتش زبان آنهاست : « قَد بَدَتِ البَغضاءُ مِن افوهِهِم وماتُخفى صُدورُهُم اكبَرُ » .\r\n- نسبت به مسلمانان توطئه‌گرند و درصدد فريفتن آنهايند . در ظاهر با شما دوست مىباشند و در باطن بغض و كينه‌شان همچنان زبانه مىكشد و تا پاى مرگ با آنهاست و تنها روزى كه چراغ عمرشان خاموش گردد آتش كينهء آنان نيز فرو مىنشيند : « عَضُّوا عَلَيكُمُ الْانامِلَ مِنَ الْغَيْظِ قُلْ مُوتُوا بِغَيْظِكُمْ » ( آل عمران : 119 ) ؛ از شدت خشم بر شما انگشتان خود را مىگزند ، بگو از خشم و كينه‌تان بميريد . »\r\n- در جنگها و گيرودارها ، اگر خير و خوبى و فتح و پيروزى به شما رسيد ناراحت مىشوند ، و هر گاه ضررى به شما برسد آنها خوشحال مىشوند : « انْ تَمْسَسْكُم حَسَنَةٌ تَسُؤْهُمْ وانْ تُصِبْكُم سَيّئَةٌ يَفْرَحوا بِها » ( آل عمران : 120 )\r\n\r\nيك سؤال\r\nاگر به راستى كافران نسبت به مؤمنان كنيهء باطنى دارند ، و شكست و سرافكندگى آنان را مىخواهند پس چرا مسلمانان طبق گواهى قرآن نسبت به كفار علاقمند هستند و دوستشان مىدارند ؟ مگر قرآن خطاب به عموم مسلمانان نمىگويد :\r\nها انْتُمْ اولاءِ تُحِبُّونَهُمْ . ( آل عمران : 119 )\r\nآگاه باشيد كه شما آنان را دوست مىداريد .\r\n\r\n","description":"","footnote":"","page_name":" 32 ","page_number":30},
  {"content":"\r\n\r\nدر جواب بايد گفت : خطاب « انْتُمْ » متوجّه عدّه‌اى است كه خود را به اسلام منتسب مىكنند ، نه متوجّه همهء مسلمانان صدر اسلام يا مسلمانان اعصار بعدى ، به عبارت ديگر ، مخاطبان آيهء ياد شده تنها مسلمانان ضعيف الايمان و سست عقيده‌اند .\r\n\r\nاسلام و ديگران\r\nشايد بپرسيد معروف و معمول اين است كه بنيانگذاران و رهبران مكتبها و مسلكها در ميان پيروان خود روح تعصب و عناد مىدمند و آنان را نسبت به گروهها و فرقه‌هاى ديگر بدبين مىسازند ، و قرآن نيز اين سياست را به كار گرفته و مسلمانان را به تباعد و دورى از دشمنان فرا مىخواند و از دوستى و رابطه با غير خودشان پرهيز مىدهد . پس مسالمت و محبّت و رحمت و مودّت در كجاى اسلام است و چه فرقى است ميان مسلمانان و يهود كه منطقى جز برترى نژادى و تعصب قومى ندارند ؟ !\r\nپاسخ اين است كه محبّت داشتن به كفار و همراز گرفتن آنان چيزى است و رابطهء متقابل و داد و ستد و رعايت حقوق همديگر چيزى ديگر .\r\nاسلام از اوّلى نهى مىكند و دربارهء دوّم نسبت به كسانى كه « حربى » نيستند هيچ گونه منعى ندارد ، بلكه قرآن ، مسلمانان را از دوستى و ارتباط با كسانى پرهيز مىدهد كه برايشان دام مىگسترند و خدعه به كار مىبندند .\r\n\r\nانگيزهء طرح دوستى با كفّار\r\nارتباط نزديك با دشمنان خدا و كافران ممكن است به علل و عواملى انجام گيرد كه مهم‌ترين آنها عبارت است از :\r\n\r\n1 . ترس از گردش ايّام\r\nبرخى زندگى خود را با قطب‌نماى زمان مىسنجند و زنگ سياستشان را به اقتضاى وقت و نوسانات گردش ايّام و مصالح شخصى تنظيم مىكنند ، به آينده حق و باطل چشم مىدوزند . اگر نشانه‌هاى پيروزى را در جبههء حق و حق‌جويان جستند به آن مىپيوندند و اگر جبههء دشمن را قوى يافتند موضع خود را در پيش آنها تقويت مىكنند و ارتباطشان را توسعه مىدهند .\r\n\r\n","description":"","footnote":"","page_name":" 33 ","page_number":31},
  {"content":"\r\n\r\nقرآن نمونه‌اى از اين افراد را معرفى مىكند و انگيزهء آنها را نيز بيان مىكند و مىفرمايد :\r\nفَتَرَى الَّذينَ فى قُلوبِهِم مَرَضٌ يُسرِعونَ فيهِم يَقولونَ نَخشى ان تُصيبَنا دارَةٌ فَعَسَى اللَّهُ ان يَأتِىَ بِالفَتحِ او امرٍ مِن عِندِهِ فَيُصبِحوا عَلى ما اسَرّوا فى انفُسِهِم ندِمين . ( مائده : 53 )\r\nآنهايى كه در دل مرضى دارند مىبينى كه به سوى آنان ( يهود و نصارا ) مىشتابند ، مىگويند :\r\nمىترسيم كه به ما آسيبى رسد . اما باشد كه خدا فتحى پديد آرد يا كارى كند ، آنگاه از آنچه در دل نهان داشته بودند پشيمان مىشوند .\r\nعده‌اى از مسلمانان ، كه ايمانى ضعيف داشتند ، در باطن به يهود و نصارا محبّت مىورزيدند و خواستار روابط حسنه با آنان بودند و آن را با پرده‌اى از نفاق و با زبان نصيحت و به طور مصلحت‌انديشانه با پيامبر در ميان مىنهادند .\r\nآنان ضعف احتمالى مسلمانان و به قدرت رسيدن احتمالى كافران را پيش كشيده و از طرفى خود را دورانديش و دلسوز قلمداد مىكردند و به پيامبر مىگفتند :\r\nدر اين دنياى آشوب‌زده ، هر ملّتى تكيه‌گاهى مىخواهد و ما چه مىدانيم ؟ شايد روزگار عوض شود و اسلام ضعيف گردد و قدرت و شوكت از آن يهود و مشركان شود و بر مسلمانان تسلط يابند . ما اگر از هم اكنون احتياط به خرج ندهيم و در پيش آنان تكيه‌گاهى براى خودمان نيابيم ضرر مىبينيم و به مهلكه خواهيم افتاد . مصلحت ايجاب مىكند كه با بيگانگان مراوده داشته باشيم ، چرا كه آن روز ثمر مىبخشد . « 1 » \r\nخداوند با جملهء « فى قُلُوبِهِمْ مَرَضٌ » ، به انگيزهء اصلى آنها اشاره مىكند كه عامل پيشنهاد رابطه و دوستى با كفار ، ترس و نگرانى از اوضاع آيندهء مسلمانان نبود ، بلكه ناشى از ترس به مخاطره افتادن منافع و مصالح خودشان بود و برخاسته از احتياط كاذب و افكار فاسد و متزلزل كه قرآن از آن به « مرضى قلبى » تعبير مىكند و آن عبارت است از :\r\nشك و ترديدى كه بر ادراكات انسان چيره مىشود در حدّى كه نمىتواند امورى را كه مربوط به خدا و آيات اوست ، به خوبى درك كند و عقيدهء دينى را در دل خود تثبيت كند . « 2 » \r\n\r\n","description":"","footnote":" ( 1 ) . الكاشف ، ج 3 - ص 74 ؛ تفسير نمونه ، ج 4 ، ص 413 .  ( 2 ) . الميزان ، ج 5 ، ص 413 . ","page_name":" 34 ","page_number":32},
  {"content":"\r\n\r\n\r\n2 . فسق و فجور\r\nعمل مظهر ايمان است . نوع عمل ، ميزان اعتقادات قلبى و ايمان باطنى هر كس را نشان مىدهد . آنكه مكتبى را مىپذيرد ، بايد دست از خواهشهاى نفسانى بردارد و بر ميزان مكتب عمل كند . كسى كه به ظاهر ، دين را مىپذيرد و در عمل با آن به مخالفت برمىخيزد ، فاسق است و از حوزهء ايمان خارج شده و پردهء ديانت را پاره كرده است . مؤمنى كه به خدا و پيامبرش وابسته مىشود ، بايستى از كافران بگسلد و با دشمنان خدا دشمنى ورزد و با دوستانش دوستى كند ، و گرنه ايمانش كامل نيست :\r\nولَو كانُوا يُؤمِنونَ بِاللَّهِ والنَّبِىّ و ما انزِلَ الَيهِ ما اتَّخَذوهُمْ اوْلِياءَ وَلكِنَّ كَثِيرًا مِنْهُم فسِقُونَ .\r\n( مائده : 81 )\r\nاگر به خدا و پيامبر و آنچه بر او نازل شده ايمان آورده بودند ، كافران را به دوستى نمىگرفتند ، ولى بيشترشان فاسق‌اند .\r\n\r\n3 . خويشاوندى\r\nيايُّهَا الَّذينَ ءامَنوا لا تَتَّخِذُوا ءاباءَكُم واخونَكُم اولِياءَ انِ استَحَبُّوا الكُفرَ عَلَى الايمنِ ومَن يَتَوَلَّهُم مِنكُم فَاولئكَ هُمُ الظلِمون . ( توبه : 23 )\r\nاى كسانى كه ايمان آورده‌ايد ، اگر پدر يا برادرتان دوست دارند كفر را به جاى ايمان برگزينند ، آنها را به دوستى مگيريد و هر كس از شما دوستشان بدارد ، از ستمكاران خواهد بود .\r\nاين آيه ، يكى ديگر از انگيزه‌هاى دوستى با كفّار را ، قرابت و خويشاوندى با آنان مىداند .\r\nاسلام پيروانش را به صلهء رحم به ويژه به رعايت حقوق پدر و مادر امر كرده و عقوق والدين را از گناهان كبيره شمرده است . از طرف ديگر پيروانش را به رعايت حال همسايگان و وفا به عهد توصيه كرده است و مسلمانان را اجازه داده كه با مشركان به خوبى و به عدالت رفتار كنند .\r\nقرآن همهء اين امور را تجويز كرده است ، ولى به شرط اينكه اين روابط حلالى را حرام و حرامى را حلال نكند . بنابراين ، هر گاه پدر در جانب باطل قرار گرفت و فرزندش در جانب حق ؛ براى فرزند جايز نيست پدرش را در موضع باطلى كه دارد يارى كند ، بلكه بر عهدهء اوست كه در برابرش بايستد و در حد امكان او را از موضع‌گيريهاى باطلش باز دارد . جملهء « انِ استَحَبُّوا الكُفرَ عَلَى الايمنِ » انحصار به گرايش به كفر و شرك ندارد ، بلكه شامل هر نوع معصيتى مىگردد . اگر\r\n\r\n","description":"","footnote":"","page_name":" 35 ","page_number":33},
  {"content":"\r\n\r\nپدر يا برادر انسان مسلمان به كسى ستم كند وظيفهء اوست كه به يارى مظلوم بشتابد و عليه ظالم موضع گيرد ، گرچه پدر يا برادرش باشد . چرا كه حق بالاتر از قرابت و خويشاوندى است . « 1 » \r\nپاسخ به يك سؤال : آيا قطع رابطه با خويشان كافر ، نوعى مبارزه با فطرت و سركوب عواطف انسانى نيست ؟\r\nدر پاسخ بايد گفت اين آيه بريدن پيوندهاى دوستى و محبّت با خويشاوندان و ناديده گرفتن روابط غريزى و ترك عواطف انسانى نيست ، بلكه مقصود اين است كه بر سر دوراهيها نبايد عشق زن و فرزند و خانواده و قرابت و حتّى احترام به پدر و مادر مانع از اجراى حكم خدا و گرايش به مكتب باشد و انسان را از هدف والايش باز دارد . « 2 »  چنان كه در جاى ديگر به آن تصريح شده است :\r\nوان جهَداكَ عَلى ان تُشرِكَ بى ما لَيسَ لَكَ بِهِ عِلمٌ فَلا تُطِعهُما . ( لقمان : 14 - 15 )\r\nو اگر آن دو - پدر و مادر - به تو اصرار ورزند كه چيزى كه نمىدانى شريك من گردانى ، اطاعتشان مكن .\r\nپس تا وقتى مىتوان از پدر و مادر اطاعت كرد كه اطاعت آنان به كفر و معصيت و شرك و كفر نينجامد ، چرا كه دستورهاى الهى مقدم بر دستورهاى آنان و هر كس ديگر است ؛ چنان كه حضرت على ( ع ) مىفرمايد :\r\nلا طاعَةَ لَمخْلُوقٍ فى مَعْصِيَةِ الْخالِقِ . « 3 » \r\nدر معصيت خدا نبايد از مردم اطاعت كرده - چه پدر و مادر و چه ساير مردم - .\r\nبا اين بيان معلوم مىشود كه ديدار مؤمن با والدين و خويشان كافر ممنوع نيست .\r\nاسماء از پيامبر اسلام پرسيد : يا رسول اللَّه ! مادر مشركم با اشتياق به ديدارم شتافته است ، آيا با او ديدار كنم ؟ فرمود : « بلى به ديدن مادرت برو و نسبت به وى صلهء رحم به جاى آور . » « 4 » \r\n\r\n4 . عزّت جويى\r\nانسان هر گاه خود را ضعيف و ناتوان مىيابد ، به طور طبيعى به نيروى مقتدرى پناه مىبرد ، از وى استمداد مىكند و تحت‌الحمايهء او قرار مىگيرد . اسلام با اينكه اين اصل فطرى را مىپذيرد ،\r\n\r\n","description":"","footnote":" ( 1 ) . الكاشف ، ج 4 ، ص 22 - 23 .  ( 2 ) . تفسير نمونه ، ج 7 ، ص 334 .  ( 3 ) . نهج البلاغه ، صبحى صالح ، حكمت 165 .  ( 4 ) . تقسير قرطبى ، ج 4 ، جزء 8 ، ص 94 . ","page_name":" 36 ","page_number":34},
  {"content":"\r\n\r\nآن را در مجارى مشروع و معيّن محدود مىكند و به هيچ مسلمانى اجازه نمىدهد كه در پناه غير مسلمانى قرار گيرد و به قدرت او وابسته شود ، تا به زعم خود ، از كافر عزّت جويد و در سايهء او به سربلندى برسد .\r\nالَّذينَ يَتَّخِذونَ الكفِرينَ اولِياءَ مِن دونِ المُؤمِنِينَ ايَبتَغونَ عِندَهُمُ العِزَّةَ فَانَّ العِزَّةَ لِلَّهِ جَميعا .\r\n( نساء : 139 )\r\nكسانى كه به جاى مؤمنان ، كافران را به دوستى بر مىگزينند ، آيا عزّت و سربلندى را نزد آنان مىجويند ، در حالى كه عزّت به تمامى از آنِ خداست ؟\r\nهنگامى كه برخى از مسلمانان سست ايمان ، كثرت جمعيّت و قدرت مالى و نظامى كافران را مىديدند فريفتهء شهرت و شكوه آنان مىشدند و براى كسب عزت و قدرت به جامعهء كفر متمايل مىگشتند و در صدد ارتباط با آنها بر مىآمدند و تصور مىكردند كه اگر با كافران پيوند داشته باشند ، دژ عزّت را به روى خود گشوده و در حصار سياسى و نظامى آنان مصون خواهند ماند .\r\nخداوند در اين آيه مسلمانان را مورد نكوهش قرار مىدهد و ضمن اشاره به انگيزهء طرح دوستى آنان با كافران ، به اين دسته از مسلمانان هشدار مىدهد كه عزّت و سربلندى نتيجهء مالكيّت و قدرت مطلق است و كسى جز خدا قدرت و مالكيّت مطلق ندارد . هر كس ، هر چه دارد عاريتى و موقّتى است . پس عزّت از آن خداست و بايد آن را تنها در بندگى خالصانهء خدا جُست ، نه در دوستى و ارتباط نزديك با كفّار .\r\nپرسش\r\n1 . كدام نوع از ولاء با يهود و نصارا ممنوع است ؟ چرا ؟\r\n2 . نتيجهء دوستى با كفّار چيست ؟\r\n3 . چرا مؤمنان نبايد غير مؤمن را محرم اسرار بگيرند ؟\r\n4 . آيا نهى از دوستى با كفار با صلح جهانى منافات دارد ؟\r\n5 . انگيزهء پيوند مسلمانان بيماردل با كافران چه بوده است و قرآن چه پاسخى به آن مىدهد ؟\r\n6 . چرا ولايت با خويشاوندان كافر ممنوع است ؟\r\n7 . آيا قطع ارتباط با خويشان كافر ، سركوب عواطف انسانى نيست ؟\r\n8 . تحليل قرآن از عزّت‌جويى انسان چيست ؟\r\n\r\n","description":"","footnote":"","page_name":" 37 ","page_number":35},
  {"content":"\r\n\r\n\r\nدرس چهارم ولاءِ محبّت\r\n\r\nبازتاب دوستى با كفّار\r\nبازتاب ولايت كفّار و دوستى با آنها ، در ابعاد مختلف قابل تصوّر است از جملهء آنها :\r\n- بازتاب تربيتى ؛\r\n- بازتاب اخروى ؛\r\n- بازتاب اجتماعى و سياسى ؛\r\n- خروج از ولايت خدا .\r\nاينك به تبيين و توضيح هر يك از آنها مىپردازيم :\r\n\r\n1 . بازتاب تربيتى\r\nمحبّت عامل نيرومند و نيروى مرموزى است كه افراد را به يكديگر پيوند مىدهد و افرادى راكه وجوه مشترك دارند به سوى مشابهت و هم شكلى مىراند و سبب مىشود كه مُحِبّ ، رفته رفته به شكل محبوب درآيد . محبّت مانند سيم برقى است كه از وجود محبوب به مُحِبّ وصل مىگردد و صفات محبوب را به وى منتقل مىسازد . « 1 » \r\nاين همان حقيقتى است كه قرآن ، در بيان فلسفهء پرهيز از اختلاط و همنشينى مدام با كافران و منافقان و فاسقان به آن تكيه كرده و به مسلمانان هشدار داده است كه در صورت دوستى با اين افراد همانند آنها خواهند بود :\r\n\r\n","description":"","footnote":" ( 1 ) . ر . ك . جاذبه و دافعهء على ( ع ) ، ص 66 . ","page_name":" 38 ","page_number":36},
  {"content":"\r\n\r\nوقَد نَزَّلَ عَلَيكُم فِى الكِتبِ ان اذا سَمِعتُم ءايتِ اللَّهِ يُكفَرُ بِها ويُستَهزَا بِها فَلا تَقعُدوا مَعَهُم حَتّى يَخوضوا فى حَديثٍ غَيرِهِ انَّكُم اذًا مِثلُهُم انَّ اللَّهَ جامِعُ المُنفِقينَ والكفِرينَ فى جَهَنَّمَ جَميعاً .\r\n( نساء : 140 )\r\nدر اين كتاب بر شما نازل كرده‌ايم كه چون شنيديد كسانى آيات خدا را انكار مىكنند و آن را به ريشخند مىگيرند ، با آنان منشينيد تا به سخنى ديگر بپردازند ، و گرنه شما نيز همانند آنها خواهيد بود و خدا همهء منافقان و كافران را در جهنّم گرد مىآورد .\r\nصاحب الميزان مىنويسد :\r\nجملهء « انَّكُم اذًا مِثلُهُم » تعليلى است بر نهى از ارتباط دوستانه با كفّار ؛ يعنى مسلمانان اگر با غير مؤمنان مجالست كنند از نظر خوى و خصلت همانند آنان خواهند شد . « 1 » \r\nزيرا نفس آدمى دزد زبردستى است كه اخلاق ناپسند ديگران را مىدزدد . حضرت على ( ع ) مىفرمايد :\r\nمُجالِسَةُ الْاشْرارِ تُورِثُ سُوءَ الظَّنِّ بِالْاخْيارِ وَ مُجالَسةُ الْاخْيارِ تُلْحِقُ الْاشْرارَ بِالْاخْيارِ . « 2 » \r\nهمنشينى با افراد بد موجب بدبينى به افراد خوب مىگردد و همنشينى با افراد خوب ، بدان را به خوبان پيوند مىدهد .\r\nبا توجّه به اهميت تأثيرپذيرى نفس انسان از همنشينان است كه اين موضوع در قرآن كريم به طور مستقيم و با تأكيد بيشتر مطرح شده است :\r\nيايُّهَا الَّذينَ ءامَنوا لا تَتَّخِذوا الَّذينَ اتَّخَذوا دينَكُم هُزُوًا ولَعِبًا مِنَ الَّذينَ اوتوا الكِتبَ مِن قَبلِكُم والكُفّارَ اولِياءَ واتَّقُوا اللَّهَ ان كُنتُم مُؤمِنينَ . ( مائده : 57 )\r\nاى كسانى كه ايمان آورده‌ايد ، اهل كتاب را كه دين شما را مسخره مىگيرند و نيز كافران رابه دوستى برمگزينيد و اگر ايمان آورده‌ايد از خدا بترسيد .\r\nدر اين آيه تبرّى از كفّار و اهل كتاب ، در صورتى كه دين اسلام را مورد استهزاء و مسخره قرار دهند ، از شرايط ايمان راستين محسوب شده است . بنابراين ، كسى كه بدون عذر معقول - چون تقيّه - در مقابل ملعبه قرار گرفتن تعاليم مكتبى ، موضع دفاعى نگيرد و همچنان\r\n\r\n","description":"","footnote":" ( 1 ) . ترجمهء الميزان ، ج 5 ، ص 188 .  ( 2 ) . بحار الانوار ، ج 74 ، ص 197 . ","page_name":" 39 ","page_number":37},
  {"content":"\r\n\r\nبىتفاوت بماند ، مؤمن واقعى نيست . زيرا مجالست و مصاحبت در اين موارد ، ناشى از محبّت يا دست كم نشانهء محبّت است و اظهار محبّت به دشمنان خدا و اهل بيت ( ع ) چه به صورت زبانى و چه به صورت عملى ، شركت در عمل و هدف پليد آنها است و چنين كارى دور از شأن يك مسلمان است .\r\nحضرت على ( ع ) مىفرمايد :\r\nايَّاكَ انْ تُحِبَّ اعْداءَ اللَّهِ اوْ تُصْفِىَ وُدَّكَ بِغَيْرِ اوْلِياءِ اللَّهِ فَانَّ مَنْ احَبَّ قَوْماً حُشِرَ مَعَهُمْ « 1 » \r\nبپرهيز از اينكه دوست بدارى دشمنان خدا را يا اينكه خالص كنى دوستى خود را براى غير دوستان خدا . پس هر كس قومى را دوست بدارد ، با آنان محشور خواهد شد .\r\n\r\nملاك معاشرت\r\nچنان كه گفتيم ، آياتى از قرآن ، ما را به شدّت از پيوند با كافران باز مىدارد و از پذيرش ولاء محبّت آنها نهى مىكند و در برخى از آيات و روايات ، مؤمنان را به برخورد خوب ، توأم با رفق و مدارا با آنها فرا مىخواند . در اينجا اين سؤال پيش مىآيد كه ، ميزان و ملاك معاشرت چيست ؟\r\nدر پاسخ بايد گفت : يك مسلمان به حكم قرآن و سنّت ، نبايد كافران و مشركان و فاسقان را محبوب خود قرار دهد و سلطه و حاكميّت آنان را بپذيرد و ياورشان باشد . چون حُبّ آنها مساوى با خشم خداوند است ، امّا اگر آنان با اسلام و مسلمانان سرستيز و دشمنى نداشته باشند ، بايد با آنان به نيكى برخورد كرد و از رابطهء حسنه و در عين حال محتاطانه با آنها دريغ نورزيد .\r\nپس ولاء و محبّت مسلمانان نسبت به كفّار و غير مؤمنان اگر به بهاى از دست دادن سيادت و دگرگونى در اخلاق و آداب و رسوم مسلمانان باشد هرگز مورد تأييد اسلام نيست .\r\n\r\nاختلاط حق و باطل\r\nمحدوده و حدّ و مرز دشمنى و دوستى در اسلام بايد مشخّص و از هم شناخته شود . ولاء محبّت تنها عاملى است كه مىتواند مواضع حق اولياى خدا و محبّان خاندان رسالت را در درون مرزهاى ولايت استحكام بخشد . اگر اين محبّت در كافران و فاسقان نيز تعميم يابد و افراد كافر هم مورد حُبّ و علاقهء مؤمنان قرار گيرند ، كافر و فاسق از مؤمن و متقى بازشناخته نمىشود و حق و باطل از ميان مىرود و مرزهاى نور و ظلمات درهم مىآميزد .\r\n\r\n","description":"","footnote":" ( 1 ) . غرر الحكم ، ج 2 ، ص 196 ، چاپ دانشگاه تهران . ","page_name":" 40 ","page_number":38},
  {"content":"\r\n\r\nوَشّا - از ياران نزديك حضرت امام هشتم ( ع ) - مىگويد : امام رضا ( ع ) مىفرمود :\r\nبرخى از كسانى كه مودّت ما اهل بيت را ادّعا كنند ، ضررشان به شيعيان ما بيشتر از دجّال است .\r\nگفتم : « چرا اى پسر پيامبر ؟ » فرمود : به خاطر دوست داشتن دشمنان ما و دشمن داشتن دوستان ما . هر گاه چنين شد ، حق با باطل درهم آميزد و حقيقت امر مشتبه شود و مؤمن از منافق بازشناخته نمىگردد . « 1 » \r\nاين نكته را يادآور مىشويم كه هر كسى با خاندان وحى دشمنى ورزد ، كافر است و پيوند با چنين كسى به منزلهء پيوند با كافر است . همان حضر ت مىفرمايد :\r\nمَنْ واصَلَ لَنا قاطِعاً اوْ قَطَعَ لَنا واصِلًا اوْ مَدَحَ لَنا عائِباً اوْ اكْرَمَ لَنا مُخالِفاً فَلَيْسَ مِنَّا وَ لَسْنا مِنْهُ . « 2 » \r\nكسى كه رابطه برقرار كند با كسى كه با ما قطع رابطه كرده است و قطع رابطه كند با كسى كه با ما پيوند خورده است يا كسى را كه بر ما طعنه مىزند تعريف كند يا كسى را كه مخالف ماست دوست بدارد ، چنين كسى از ما نيست و ما هم از او نيستيم .\r\n\r\n2 . بازتاب اخروى\r\nاز پيامدهاى پذيرش ولايت كافران ، گرفتار آمدن به عذاب الهى است و به همين جهت ، خداوند مؤمنان را از رابطهء ولايى با آنها ممنوع ساخته و تهديدشان كرده است كه مبادا زير پرچم آنان درآيند و سلطه و حاكميتشان را براى خود بپذيرند :\r\nيايُّهَا الَّذينَ ءامَنوا لاتَتَّخِذوا الكفِرينَ اولِياءَ مِن دونِ المُؤمِنينَ اتُريدونَ ان تَجعَلوا لِلَّهِ عَلَيكُم سُلطنًا مُبيناً . ( نساء : 44 )\r\nاى كسانى كه ايمان آورده‌ايد ! كافران را به جاى مؤمنان دوستان و « اولياى » خويش مگيريد ، آيا با اين كار مىخواهيد براى خدا عليه خويشتن حجّتى نمايان پديد آوريد ؟ !\r\nدوستى با كافران و پذيرش حكومت و تسلّط آنان نوعى جرم ، قانون شكنى و شرك به خداوند است و چنين كسى به متقضاى قانون كيفر و عدل الهى سزاوار مجازات و عذاب شديد است ؛ « 3 » \r\n\r\n","description":"","footnote":" ( 1 ) . بحارالانوار ، ج 75 ، ص 391 .  ( 2 ) . همان مدرك .  ( 3 ) . تفسير نمونه ، ج 4 ، ص 180 . ","page_name":" 41 ","page_number":39},
  {"content":"\r\n\r\nزيرا اين نوع ارتباط ، حجّت روشنى است بر گمراهى مؤمنان در دنيا و استحقاق عذاب در آخرت ؛ چرا كه خداوند هيچ قومى را عذاب نمىكند جز اينكه راه را به او بنمايد و دينش را بر او عرضه كند . كسى كه دين الهى بر او عرضه شده و دلايل فطرى و عقلى و حجّت ظاهرى و باطنى بر او تمام شده است ، با اين همه از حق رو گردانده و به جاى خدا و اولياى الهى ، كافران را به عنوان اولياء پذيرفته است ، آيا اين خود سند و دليل بر اين نيست كه چنين كسى سزاوار عذاب الهى است ؟ « 1 » \r\nآن كه از زير پرچم الهى خارج و تحت لواى باطل قرار مىگيرد ، در حقيقت سند ضلالت خود را امضا مىكند و چنين كسى قطعاً سزاوار عذاب است : « اتُريدونَ ان تَجعَلوا لِلَّهِ عَلَيكُم سُلطنًا مُبيناً » .\r\n« سلطان » به معناى حجّت ، برهان و دليل و « مبين » به معناى واضح و آشكار است . خداى متعال در اين آيه به برخى از پيامدهاى اخروى پذيرش ولايت كفّار اشاره كرده و بيان مىكند كه اين پيامد و عذاب الهى بدون دليل و سلطان نيست . شما مؤمنان با پذيرش ولايت كفّار و خوارى و ذلّت در برابر آنان ، شايستگى ثواب و قرب را از دست داديد و مستحق عذاب ، شديد و اين برهانى آشكار براى خداوند عليه شماست ، نه پاداش او بدون دليل است و نه عذابش .\r\nعذاب و خشم خداوند در آيهء ديگر با صراحت بيشترى آمده است :\r\nتَرى كَثيرًا مِنهُم يَتَوَلَّونَ الَّذينَ كَفَروا لَبِئسَ ما قَدَّمَت لَهُم انفُسُهُم ان سَخِطَ اللَّهُ عَلَيهِم وفِى العَذابِ هُم خلِدون . ( مائده : 80 )\r\nبسيارى از آنان - اهل كتاب - را مىبينى كه با كافران دوستى مىورزند . چه كار زشتى را به پيش فرستادند ، خشم خدا بر آنهاست و در عذاب جاودانه‌اند .\r\n\r\n3 . بازتاب اجتماعى و سياسى\r\nومَن يُشاقِقِ الرَّسولَ مِن بَعدِ ما تَبَيَّنَ لَهُ الهُدى ويَتَّبِع غَيرَ سَبيلِ المُؤمِنينَ نُوَلّهِ ما تَوَلّى ونُصلِهِ جَهَنَّمَ وساءَت مَصيراً . ( نساء : 115 )\r\n\r\n","description":"","footnote":" ( 1 ) . الكاشف ، ج 2 ، ص 472 . ","page_name":" 42 ","page_number":40},
  {"content":"\r\n\r\nهر كس پس از آشكار شدن راه هدايت با پيامبر مخالفت ورزد و از شيوه‌اى جز شيوهء مؤمنان پيروى كند ، بدان سوى كه پسند اوست بگردانيمش و به جهنّمش افكنيم كه سرانجام بدى است .\r\n« مشاقّه » با رسول خدا اين است كه شخصى در يك سو قرار گيرد و پيامبر هم در سوى ديگر و اين كنايه از مخالفت با اوست كه از آن به جبهه‌گيرى متقابل تعبير مىشود . مخالفت با پيامبر تبعيّت نكردن از راه و روش مؤمنان است و راه مؤمنان عبارت از اجتماع بر اطاعت رسول خداست ، چون اطاعت از پيامبر اطاعت از خداست : « وَ مَنْ يُطِعِ الرَّسولَ فَقَدْ اطاعَ اللَّهَ » ( نساء : 80 ) . پس اين آيه مؤمنان را به وحدت فرا مىخواند و از اختلاف و تفرقه پرهيز مىدهد . « 1 » \r\nنتيجهء اين جبهه‌گيرى آن است كه خداوند ، آن شخص را در همان راه باطلى كه خودش انتخاب كرده ، رها مىنمايد و همان معامله را با او مىكند كه اعمالش اقتضا مىكند و طبق خواسته‌اش كه پيروى از راه غير مؤمنين است يارى و مساعدت مىكند . « 2 » \r\nحضرت آيت اللّه العظمى خامنه‌اى در توضيح و تطبيق اين آيه مىفرمايد :\r\nمقصود اين است كسى كه هر چيز و يا هر كسى را كه به ولايت پذيرفته است ، همان را بر او ولى و فرمانروا مىسازيم ؛ كسى كه با رسول خدا به مخاصمه و ستيزه برخيزد و از پيامبر جدا شود و از راهى غير از مؤمنان و جامعهء اسلامى و هدفهاى ايمانى پيروى كند ، همان چيزى كه خود به گردن گرفته است ، بر گردنش استوار مىكنيم . تاريخ اين حقيقت را نشان داده است جامعه‌اى كه راه على را - كه راهش راه خدا و پيامبر بود - برنگزيدند و از او اعراض كردند ، خداوند تبهكارانى چون حجّاج و معاويه و . . . را كه مىخواستند بر آنان مسلّط كرد و دليل اين تسلّط هم خودشان بودند ، چون سنّت الهى بر اين است كه بايد افراد خود با اعمالشان سرنوشت خود را تغيير دهند . « 3 » \r\nانَّ اللَّهَ لا يُغَيّرُ ما بِقَومٍ حَتّى يُغَيّروا ما بِانفُسِهِم . ( رعد : 11 )\r\nخداوند سرنوشت قومى را تغيير نمىدهد ، تا اينكه خودشان سرنوشت خود را تغيير دهند .\r\n\r\n","description":"","footnote":" ( 1 ) . ترجمهء الميزان ، ج 5 ، ص 131 .  ( 2 ) . همان ، ص 132 .  ( 3 ) . ر . ك . ولايت ، ص 89 - 95 ، حزب جمهورى اسلامى . ","page_name":" 43 ","page_number":41},
  {"content":"\r\n\r\n\r\n4 . خروج از ولايت خدا\r\nديگر از بازتابهاى دوستى با كفّار ، خارج شدن از حزب خدا و گرفتار آمدن به قهر و انتقام و عذاب الهى است . در قرآن كريم چنين آمده است :\r\nلا يَتَّخِذِ المُؤمِنونَ الكفِرينَ اولِياءَ مِن دُونِ المُؤمِنِينَ ومَن يَفعَل ذلِكَ فَلَيسَ مِنَ اللَّهِ فى شَىءٍ الّا ان تَتَّقُوا مِنهُم تُقيةً ويُحَذّرُكُمُ اللَّهُ نَفسَهُ والَى اللَّهِ المَصير . ( آل عمران : 28 )\r\nنبايد مؤمنان ، كافران را به جاى مؤمنان به دوستى برگزينند . پس هر كس چنين كند ، او را با خدا رابطه‌اى نيست . مگر اينكه از آنها بيمناك باشيد و خدا شما را مىترساند و بازگشت به سوى اوست .\r\nدر اين آيه اثر ديگرى از دوستى با كافران بيان شده و آن خروج از ولايت خداست . بدين معنا كه اگركسى از مسلمانان ، كافرى را ولىّ خود بگيرد و با او بپيوندد هيچ ارتباطى با حزب خدا ندارد . « 1 »  و خدا از او اعلان برائت مىكند و كسى كه خدا از او برائت جويد قطعاً كافر است .\r\nبه دليل آيهء : « ومَن يَتَوَلَّهُم مِنكُم فَانَّهُ مِنهُم » ؛ ( مائده : 51 ) و كسى از شما مؤمنان ، آنها را دوست بدارد ، از آنهاست . » « 2 » \r\nپرسش\r\n1 . چرا محبّت به كافران ممنوع است ؟\r\n2 . در چه شرايطى نمىتوان در محفل كافر و فاسق شركت جست ؟\r\n3 . سخن امام رضا ( ع ) در مورد بازتاب تربيتى ولاء محبّت كافران چيست ؟\r\n4 . آيا كسى كه با خاندان وحى دشمنى مىورزد كافر است ؟ ( به چه دليل ؟ )\r\n5 . مقصود از بازتاب اخروى چيست ؟\r\n6 . چرا خداوند عده‌اى را در راه باطلى كه خود انتخاب كرده‌اند رها مىسازد ؟\r\n7 . چرا خداوند مؤمنانى را كه به كفار تمايل دارند از « ذات خودش » مىترساند ؟\r\n8 . خروج از ولايت خدا چه مفهومى دارد ؟ ( با آيهء مورد نظر توضيح دهيد . )\r\n\r\n","description":"","footnote":" ( 1 ) . ترجمهء الميزان ، ج 3 ، ص 239 .  ( 2 ) . الكاشف ، ج 2 ، ص 39 . ","page_name":" 44 ","page_number":42},
  {"content":"\r\n\r\n\r\nدرس پنجم حدّ و مرز و فلسفهء تبرّى\r\nآيين اسلام كه تبرّى را بر پيروانش فرض كرده ، حدّ و مرز آن را نيز تعيين نموده است و دشمنان نشاندار جامعهء اسلامى را به مسلمانان نمايانده است كه عبارتند از :\r\n\r\n1 . دشمنان دين\r\nبرائت از دشمنان خدا و قطع رابطه با آنان ، از دستورات مهمّ قرآن است :\r\nيايُّهَا الَّذينَ ءامَنوا لا تَتَّخِذوا عَدُوّى وعَدُوَّكُم اولِياءَ تُلقونَ الَيهِم بِالمَوَدَّةِ وقَد كَفَروا بِما جاءَكُم مِنَ الحَقّ . . . . ( ممتحنه : 1 )\r\nاى كسانى كه ايمان آورده‌ايد ، دشمن من و خود را به دوستى مگيريد . شما با آنان طرح دوستى مىافكنيد و حال آنكه ايشان به سخن حقّى كه بر شما آمده است ، ايمان ندارند .\r\nگرچه دشمنان خدا محدود به افراد يا گروه خاصّى نيستند ، و هر كسى كه با انديشه و عمل ناشايست خود مورد خشم خدا قرار گيرد دشمن خدا محسوب مىشود ، ولى با توجه به مجموع آيات مربوطه و با در نظر گرفتن قرينهء موجود در اين آيه مىتوان گفت كه : كافران - چه اهل كتاب ، چه منكران خدا - و مشركان ، از مصاديق روشن دشمنان خدا و مؤمنان هستند . ( بقره : 98 ؛ نساء : 101 ؛ فصّلت : 28 )\r\nپس دشمنان خدا و مؤمنان مشترك است از اين رو « عَدُوّى وعَدُوَّكُم » به كار رفته در حالى كه كلمهء اوّل كافى بود و نيازى به كلمهء دوّم نداشت . به علاوه ، اين تعبير ، نوعى ارزش نهادن بر مؤمنان و شخصيّت دادن به آنهاست ؛ زيرا مؤمن به محض اينكه مىبيند كه خداوند دشمنان\r\n\r\n","description":"","footnote":"","page_name":" 45 ","page_number":43},
  {"content":"\r\n\r\nاو را در رديف دشمنان خويش قرار داده و براى خود و بنده‌اش دشمن مشتركى را در نظر گرفته است ، احساس شخصيّت مىكند و به ارزش معنوى و ايمانى خود واقف مىگردد . « 1 » \r\n\r\nنشانه‌هاى دشمن مؤمنان\r\nقرآن در مواردى نشانه‌ها و صفات دشمن مسلمانان را بازگو مىكند كه دقت در آنها حاكى از كينه و خشم آنان نسبت به جامعهء اسلامى است و ما در اين جا به برخى از آنها اشاره مىكنيم :\r\n- كافران و مشركان ؛ خوش زبان و بدقلب‌اند ، در ظاهر از مسلمانان خشنودند ولى در دل ناخوش . ( توبه : 8 )\r\n- نسبت به حقوق ديگران متجاوزند . ( توبه : 10 )\r\n- نسبت به مسلمانان بدخواهند و خير و خوبى آنها را نمىخواهند . ( بقره : 105 )\r\n- پايبند معاهدات خود نيستند و پيمانها و سوگندهايشان را ناديده مىگيرند . ( توبه : 12 )\r\n- از هيچ گونه خيانتى فروگذار نيستند . ( آل عمران : 118 )\r\n- نسبت به مسلمانان حسودند و مىكوشند آنان را به كفر و گمراهى بكشانند . ( بقره : 109 )\r\n- پيروان اسلام را « امّى » مىخواندند و مىگفتند :\r\n. . . ما در برابر « اميّين » ( غير يهود ) مسئول نيستيم و در خوردن مال آنها مجازات نمىشويم .\r\n( آل‌عمران : 76 )\r\nمقصود از اميّين افرادى است كه درس نخوانده‌اند و جز به مقدار مادرزادى علم و تربيتى نيافته‌اند . « 2 » \r\nبه خويشاوندان خود كه به اسلام گرويده‌اند بىاعتنايند و حق قرابت را در حق آنها رعايت نمىكنند . ( توبه : 10 )\r\nو جز اينها از نظرات خصمانه‌اى كه كفّار در حقّ مؤمنان دارند ، همه حاكى از دشمنى و عداوت باطنى آنها است . طبق صريح قرآن اين همه ، اندكى است از كينه‌هاى قلبى دشمنان دين كه در دل دارند و بنا به مصلحت ، ترس يا نفاق ، همهء خشم و غضبشان را ابراز نمىكنند :\r\n\r\n","description":"","footnote":" ( 1 ) . الميزان ، ج 19 ، ص 262 - 263 .  ( 2 ) . التحقيق فى كلمات القرآن ، ج 1 ، ص 125 . ","page_name":" 46 ","page_number":44},
  {"content":"\r\n\r\nقَد بَدَتِ البَغضاءُ مِن افوهِهِم وماتُخفى صُدورُهُم اكبَرُ . . . . ( آل عمران : 118 )\r\nبغض و كينه از زبانشان آشكار مىشود و آنچه در دل پنهان دارند بزرگ‌تر است .\r\n\r\n2 . فاسقان و ظالمان\r\nاهل فسق و معصيت كسانى هستند كه بايد از آنان برائت جست . فسق يعنى « خارج شدن از اطاعت خدا و داخل شدن به معصيت الهى » . « 1 »  كسانى كه آشكارا دست به عمل ناشايست مىزنند ، حقوق الهى را ناديده مىگيرند و تجاهر به فسق مىكنند .\r\nقرآن از همسويى با آنها نهى مىكند و مىفرمايد :\r\nوَلا تَكونُوا كَالَّذينَ نَسُوا اللَّهَ فَانسيهُم انفُسَهُم اولئِكَ هُمُ الفسِقُونَ . ( حشر : 19 )\r\nهمانند كسانى نباشيد كه خدا را فراموش كردند و خداوند آنان را از ياد خودشان برد ، اينان همان فاسقانند .\r\n\r\n3 . بدعتگذاران\r\nبدعت ، افزودن چيزى بر دين يا كاستن مسائلى از آن است . « 2 »  كسى كه در دين بدعت مىنهد و انديشه‌ها و نظريات شخصى خود را به حساب تعليمات دينى مىگذارد و به نام « دين خدا » عرضه مىكند به خدا دروغ بسته و سزاوار سرزنش است و بايد از چنين كسى تبرّى جست و عليه او مبارزه كرد . قرآن بدعتگذار را منفور و مستحق لعن و نفرين مىداند :\r\nوَ مَن اظلَمُ مِمَّنِ افتَرى عَلَى اللَّهِ كَذِبًا اولكَ يُعرَضونَ عَلى رَبّهِم ويَقولُ الاشهدُ هؤُلاءِ الَّذينَ كَذَبوا عَلى رَبّهِم الا لَعنَةُ اللَّهِ عَلَى الظلِمينَ . ( هود : 18 )\r\nچه كسى ستمكارتر از آن كه عليه خدا دروغى بسازد ؟ آنها بر خدايشان عرضه مىشوند و گواهان مىگويند : اينها هستند آن كسانى كه بر خدايشان دروغ بستند . آگاه باشيد كه لعنت خدا بر ستمكاران است .\r\n\r\n","description":"","footnote":" ( 1 ) . الميزان ، ج 18 ، ص 463 ، مفردات راغب ، ص 380 .  ( 2 ) . ر . ك . سفينة البحار ، ج 1 ، ص 63 . ","page_name":" 47 ","page_number":45},
  {"content":"\r\n\r\nپيامبر اكرم ( ص ) مىفرمايد :\r\nاذا رَأَيْتُمْ اهْلَ الرَّيْبِ وَ الْبِدَعِ مِنْ بَعْدى فَاظْهِرُوا الْبَرائَةَ مِنْهُمّ . . . . « 1 » \r\nهر گاه پس از من ، اهل شكّ و بدعت را ديديد ، آشكارا از آنان بيزارى جوييد .\r\nامر پيامبر ، امر خداست و براى مسلمان تكليف‌آور است . اعلان برائت از بدعتگذار بر هر مسلمانى واجب است و آن كه مخالفت ورزد و در مقابل چنين شخصى سكوت كند و تبرّى نجويد ، دستور خدا را ناديده گرفته و با اهل بدعت شريك جرم است و گويا خودش عليه دين به مبارزه برخاسته است .\r\nامام صادق ( ع ) مىفرمايد :\r\nمَنْ تَبَسَّمَ فى وَجْهِ مُبْتَدِعٍ فَقَدْا عانَ عَلى هَدْمِ دينِهِ . « 2 » \r\nهر كس به روى بدعتگذارى بخندد بر نابودى دينش كمك كرده است .\r\nفقهاى شيعه بر مبناى اين آيه و روايات ديگر ، مبارزه و برائت عملى را عليه بدعتگذاران واجب مىدانند . امام خمينى ( ره ) مىفرمايد :\r\nاگر بدعتى در اسلام رواج دهند و سكوت علما و رؤساى مذهب - كه خدا گفتارشان را نافذتر سازد - باعث هتك اسلام و ضعف عقيدهء مسلمانان گردد ، بر همهء آنان واجب است ، به هر وسيلهء ممكنّ ، عليه بدعت قيام كنند و آن را از بين ببرند . « 3 » \r\n\r\n4 . افراد مرتد\r\nكسى ممكن است در اثر كژ انديشى و انحراف فكرى از دين اسلام برگردد و آيين ديگرى برگزيند . چنين كسى مرتدّ شناخته مىشود و در رديف كفّار قرار مىگيرد ؛ زيرا دين جديدى كه برگزيده است طبق صريح قرآن ، مورد قبول نيست :\r\nوَ مَن يَبتَغِ غَيرَ الاسلمِ دينًا فَلَن يُقبَلَ مِنهُ . ( آل عمران : 85 )\r\nهر كسى آيينى جز اسلام برگزيند هرگز از او پذيرفته نمىشود .\r\n\r\n","description":"","footnote":" ( 1 ) . وسائل الشيعة ، شيخ حرّ عاملى ، ج 11 ، ص 508 .  ( 2 ) . سفينة البحار ، ج 1 ، ص 63 .  ( 3 ) . تحرير الوسيله ، امام خمينى ( ره ) ج 1 ، ص 472 . ","page_name":" 48 ","page_number":46},
  {"content":"\r\n\r\nبايد در برابر ارتداد و برگشت از دين - اگر از روى اضطرار و تقيّه نباشد و به اختيار و انتخاب شخص باشد - موضع گرفت و با وى به مخالفت زبانى و عملى پرداخت .\r\nمَن كَفَرَ بِاللَّهِ مِن بَعدِ ايمنِهِ الّا مَن اكرِهَ وقَلبُهُ مُطمَئنٌّ بِالايمنِ ولكِن مَن شَرَحَ بِالكُفرِ صَدرًا فَعَلَيهِم غَضَبٌ مِنَ اللَّهِ ولَهُم عَذابٌ عَظيم . ( نحل : 106 )\r\nكسى كه پس از ايمان ، به خدا كافر مىشود ، جز آنكه او را به زور واداشته‌اند تا اظهار كفر كند و حال آنكه دلش به ايمان مطمئن است ، ولى آنان كه درِ دل را به روى كفر مىگشايند مورد خشم خدايند و برايشان عذابى بزرگ است .\r\nكسى كه مورد خشم خداوند قرار مىگيرد و سزاوار عذاب عظيم است ، نبايد مورد حُبّ و علاقهء مؤمنان قرار گيرد . آن كه سينه‌اش مالامال از كفر و الحاد گشته و دريچه‌هاى دلش به روى كفر گشوده شده است شايستگى ندارد در دل مؤمن كه جلوه‌گاه خداست جايگاهى داشته باشد . چنين كسى پيوند مكتبى خود را با جامعهء اسلامى قطع كرده و مستحق برائت است .\r\n\r\n5 . منافقان\r\nاسلام از افرادى كه سازشكارند و جبهه‌گيرى صريح ندارند ، بيزار است ؛ آنها كه پردهء نفاق بر چهره مىكشند و با جامعهء كفر و شرك رابطه برقرار مىكنند . مرز ولايت و برائت را ناديده مىگيرند و چه بسا با آنها همفكرى مىكنند . پيامبر اسلام ( ص ) تنفّر و برائت خود را از اين گونه كسان اعلام مىكند و مىفرمايد :\r\nانّى بَرىءٌ مِنْ كُلّ مُسْلِمٍ نَزَلَ مَعَ مُشْرِكٍ فى دارِ حَرْبٍ . « 1 » \r\nمن از هر مسلمانى كه همراه با مشركى وارد ديار كفر بشود ، بيزارم .\r\nزيرا همراهى با مشركان در حدّ ورود به سرزمين آنها نشان دهندهء نفاق و سازشكارى يك مسلمان است كه از آن بايد دورى گزيد .\r\nالَم تَرَ الَى الَّذينَ تَوَلَّوا قَومًا غَضِبَ اللَّهُ عَلَيهِم ما هُم مِنكُم ولا مِنهُم ويَحلِفونَ عَلَى الكَذِبِ وَ هُم يَعلَمونَ . ( مجادله : 14 )\r\n\r\n","description":"","footnote":" ( 1 ) . بحار الانوار ، ج 75 ، ص 392 . ","page_name":" 49 ","page_number":47},
  {"content":"\r\n\r\nآيا نديده‌اى آن كسانى را كه با مردمى كه خداوند بر آنها خشم گرفته بود ، دوستى ورزيدند ؟\r\nاينان نه از شمايند و نه از ايشان و خود مىدانند كه بر دروغ سوگند مىخورند .\r\n\r\nنكتهء مهم\r\nبيزارى جستن از دشمنان اسلام بدين معنا نيست كه جامعهء اسلامى با تمام كسانى كه بر عقيدهء اسلام نيستند ، قطع رابطه كند و حصارى به دور خود بكشد ، بلكه مقصود اين است كه مسلمان نبايد از دشمن غفلت ورزد و دشمن را به منزلهء دوست پندارد و به همان نسبت به آنها ابراز محبّت كند . همچنين برائت از بيگانگان به معناى نيكى نكردن به كُفّار نيست ؛ يعنى ميان اصل انسان‌دوستى و اصل برائت منافاتى نيست ؛ زيرا انسان‌دوستى ، به معناى انسانيّت دوستى است نه انسان‌دوستى به معناى زيست‌شناسى آن . انسان‌دوستى به اين نيست كه از همه چيز قطع نظر كنم و همهء مردم را در هر شرايطى دوست بداريم ، بلكه محبّت منطقى آن است كه در مواردى همراه با خشونت ، جهاد و مبارزه باشد و چه بسا همراه با كشتن افرادى كه خار راه انسانيّت هستند .\r\nهر مسلمانى به مقتضاى اصل بشردوستى به سرنوشت و صلاح و سعادت واقعى همهء انسانها علاقمند است و دوست مىدارد كه ديگران هم مسلمان باشند ، امّا وقتى كه اين توفيق حاصل نشد ، آن دسته كه چنين توفيقى يافته‌اند ، نبايد آنان را فداى اقليّتى از كفّار كرد و اجازه داد كه مرزها درهم بريزد ، همانند گروهى كه به نوعى بيمارى مُسرى و خطرناك مبتلا شده‌اند .\r\nبشردوستى ايجاب مىكند كه آنها را نجات دهيم و تا چندى كه نجات نيافته‌اند ، فاصله‌اى ميان آنان و افراد سالم ايجاد كنيم ، تا آنها نيز گرفتار چنين بلايى نگردند . « 1 » \r\n\r\nفلسفهء تبرّى\r\nقرآن در مواردى حكمت و اسرار احكام را به طور مستقيم و صريح بيان مىدارد . « برائت » از جملهء آنهاست ؛ يعنى ضمن تشريع اصل برائت و تعيين حدّ و مرز آن ، به فلسفهء تبرّى از كفّار مىپردازد . نخست دشمنى با خدا و مؤمنان را علّت اصلى اين امر معرفى مىكند ، سپس به نمونه‌اى از دشمنى كفّار در صدر اسلام اشاره نموده و مىفرمايد :\r\n\r\n","description":"","footnote":" ( 1 ) . ر . ك . ولاءها و ولايتها ، مرتضى مطهّرى ، ص 13 - 15 ؛ گفتارهاى معنوى ، همان نويسنده ، ص 210 - 213 ، صدرا . ","page_name":" 50 ","page_number":48},
  {"content":"\r\n\r\nيايُّهَا الَّذينَ ءامَنوا لا تَتَّخِذوا عَدُوّى وعَدُوَّكُم اولِياءَ تُلقونَ الَيهِم بِالمَوَدَّةِ وقَد كَفَروا بِما جاءَكُم مِنَ الحَقّ يُخرِجونَ الرَّسولَ وايّاكُم ان تُؤمِنوا بِاللَّهِ رَبّكُم ان كُنتُم خَرَجتُم جِهدًا فى سَبيلى وابتِغاءَ مَرضاتى تُسِرّونَ الَيهِم بِالمَوَدَّةِ وانا اعلَمُ بِما اخفَيتُم و ما اعلَنتُم ومَن يَفعَلهُ مِنكُم فَقَد ضَلَّ سَواءَ السَّبيل . ( ممتحنه : 1 )\r\nاى كسانى كه ايمان آورده‌ايد ، دشمن من و دشمن خود را به دوستى بر مگزينيد . شما با آنان طرح دوستى مىافكنيد ، حال آنكه ايشان به سخن حقى كه بر شما آمده است ، كافر شده‌اند و بدان سبب كه به خدا ، پروردگار خويش ، ايمان آورده‌ايد پيامبر و شما را بيرون مىرانند . اگر براى جهاد در راه من و طلب رضاى من بيرون آمده‌ايد ، در نهان با آنها دوستى مكنيد و من به هر چه پنهان يا آشكار سازيد آگاهترم . هر كه از شما چنين كند ، از راه راست منحرف گشته است .\r\nاين آيه ، فلسفهء برائت را دشمنى با خدا و مؤمنان ، انكار وحى و اذيّت پيامبر اسلام و يارانش عنوان كرده است كه به تبيين هر يك از آنها مىپردازيم :\r\n\r\nدشمنى با خدا\r\nدوستى و دشمنى دو پديدهء مخالفند و در يك موضوع جمع نمىشوند . نمىتوان هم خدا را دوست داشت و هم دشمن او را . محبّت به دشمنان خدا دشمنى با خدا و دوستى با خدا و اوليايش مساوى است با دشمنى با دشمنان او ؛ زيرا انسان يك قلب بيشتر ندارد و در آن جز عشق يك معبود نمىگنجد .\r\nما جَعَلَ اللَّهُ لِرَجُلٍ مِن قَلبَينِ فى جَوفِهِ . ( احزاب : 4 )\r\nخداوند براى يك شخص دو دل قرار نداده است .\r\nتا يكى را كانون عشق خدا و مؤمنان راستين و ديگرى را مركز مهر دشمنان خدا و اوليايش قرار دهد . پرستش خدا و اطاعت از او هيچ گاه با ارتباط دوستانه با كافران و دشمنان خدا نمىسازد . تمايل قلبى و عملى به كفّار و . . . و اظهار دوستى به آنها انحراف از مسير فطرت و توحيد فطرى است و با ايمان خالص منافات دارد .\r\nحضرت على ( ع ) مىفرمايد :\r\nدوستى ما و دوستى دشمن ما در يك قلب نمىگنجد ؛ چرا كه خدا براى يك انسان دو قلب قرار نداده است كه با يكى دوست بدارد و با ديگرى دشمن ، دوستان ما در دوستى خالصند .\r\n\r\n","description":"","footnote":"","page_name":" 51 ","page_number":49},
  {"content":"\r\n\r\nهمان گونه كه طلا در كوره خالص مىشود . هر كس مىخواهد اين حقيقت را بداند دل خودرا بيازمايد اگر چيزى از محبّت دشمنان ما در قلبش با محبّت ما آميخته است از ما نيست و ما هم از او نيستيم . « 1 » \r\nامام زين العابدين ( ع ) اين حقيقت را در قالب دعا بيان فرموده و از خدا مىخواهد كه ميان او و دشمنانش همواره فاصله اندازد :\r\n. . . وَ انْ نُسالِمَ مَنْ عادانا ، حاشا مَنْ عُودِىَ فيكَ وَ لَكَ فَانَّهُ الّعَدُوُّ الَّذى لانُواليهِ وَ الْحِزْبُ الَّذى لانُصافيهِ . « 2 » \r\n( خدايا ) به ما توفيق ده تا با هر كس كه با ما دشمنى مىورزد ، راه مسالمت پيش گيريم ، مگر آن دشمنى كه در راه تو و براى تو باشد . زيرا او دشمنى است كه هيچ گاه ما دوستش نمىداريم و حزب و گروهى هستند كه با آنها صلح و سازش نمىكنيم .\r\n\r\nانكار وحى\r\nمخالفت با عقيده و انديشهء مؤمنان و انكار وحى و لجاجت با حق ، از مظاهر روشن دشمنى كافران و مشركان بامسلمانان است ؛ زيرا آنان ايمان به خدا و عالم غيب را ، كه بزرگ‌ترين افتخار مؤمنان است ، بزرگ‌ترين جرم و گناه مىشمرند و آيين پيامبر ( ص ) را از روى عناد و دشمنى نمىپذيرند ، نه از روى سادگى و جهالت . « 3 »  آيا با اين وصف باز هم نبايد از آنان اجتناب كرد ؟\r\n\r\nاذيّت پيامبر و مسلمانان\r\nبرخورد ناپسند كافران معاند با پيامبر ( ص ) و پيروانش ، نشانهء دشمنى عملى آنان با مسلمانان است ؛ در حدّى كه حضرت رسول ( ص ) و يارانش را از مكّه بيرون و مجبور به مهاجرت نمودند .\r\nبه همين جهت ، مؤمنان نبايد با آنها پيوند داشته باشند . يادآورى خاطرات تلخ و حوادث ناگوار گذشته موجب تنفّر مجدد مىگردد و آدمى را به دفاع و مقابله به مثل برمىانگيزد . از\r\n\r\n","description":"","footnote":" ( 1 ) . نورالثّقلين ، ج 4 ، ص 234 .  ( 2 ) . صحيفهء سجاديه ، دعاى 44 .  ( 3 ) . الكاشف ، ج 7 ، ص 299 . ","page_name":" 52 ","page_number":50},
  {"content":"\r\n\r\nاين رو ، خداوند هجرت پيامبر و مسلمانان صدر اسلام را يادآور مىشود تا همگى نمونهء عينى و دشمنى كفر با اسلام را مشاهده كنند و بدانند كه اگر با كافران طرح دوستى بريزند اين نوع برخورد را با آنان نيز خواهند كرد و ملاحظهء دوستى را نخواهند كرد :\r\nلا يَرقُبونَ فى مُؤمِنٍ الّاً وَلا ذِمَّةً . ( توبه : 10 )\r\nعهد و سوگند و خويشاوندى هيچ مؤمنى را رعايت نمىكنند .\r\n\r\nسلطهء كفّار\r\nوقتى خداوند كافران را دشمن دينى معرفى مىكند ، ديگر جايى براى اين پرسش باقى نمىماند كه چرا بايد از آنان برائت جست ؛ زيرا دورى گزيدن از دشمن يك اصل مسلّم ، امر بديهى و فطرى است و نيازى به استدلال و اثبات ندارد و همه مىدانند كه بايد با دشمن آشكار فاصله گرفت .\r\nاگر كسى سدّ برائت را بشكند و با دشمنان خدا و مؤمنان رابطه‌اى دوستانه داشته باشد ، به تدريج راه سلطهء آنها بر مسلمانان هموار مىگردد ، بلكه دشمنى جهان كفر با جامعهء اسلامى ، زمانى ابعاد گسترده‌اى مىگيرد كه بر مسلمانان تسلّط داشته باشند :\r\nان يَثقَفوكُم يَكونوا لَكُم اعداءً ويَبسُطوا الَيكُم ايدِيَهُم والسِنَتَهُم بِالسّوءِ وودّوا لَو تَكفُرونَ .\r\n( ممتحنه : 2 )\r\nاگر شما را بيابند ، دشمنى مىكنند و به آزارتان دست و زبان مىگشايند و دوست دارند كه شما نيز كافر گرديد .\r\n« ثقف » و « ثقافه » يعنى تحت نظر گرفتن ، دستيابى ، احاطه كامل و دريافت دقيق و فراگير ، همراه با مهارت و هوشيارى زياد . « 1 » \r\nجملهء « انْ يَثْقَفوكُم » ناظر بر اين معناست كه اصرار به دوستى مشركان و كافران در جلب محبّت و رفع دشمنى آنها سودى نمىبخشد و با وجود القا و اظهار مودّت به آنها از سوى مسلمانان ، اگر روزى به جامعهء اسلامى دست يابند دشمنى خود را ابراز مىكنند و آنچه در دل دارند تغيير نمىدهند و محبتهاى مسلمانان را ناديده مىگيرند . « 2 » \r\n\r\n","description":"","footnote":" ( 1 ) . التّحقيق فى كلمات القرآن ، ج 2 ، ص 17 - 18 .  ( 2 ) . با استفاده از ترجمهء الميزان ، ج 19 ، ص 391 . ","page_name":" 53 ","page_number":51},
  {"content":"\r\n\r\n\r\nابعاد سلطه\r\nدر آيهء فوق ، نخست به بُعد عملى و نظامى سلطه اشاره شده و آن « بسط يد » يعنى دست باز كردن به روى مسلمانان است . « بسط يد » كنايه از قتل ، اسارت و انواع عذاب و شكنجه‌ها است . « 1 » \r\nدر مرحلهء دوّم بعد زبانى و شكنجهء روحى مورد بحث قرار گرفته است ، بدين معنا كه اگر دشمن از راه بسط يد نتوانست به انسان تسلط يابد ، از راه بدگويى و سلاح زبان عليه او بر مىخيزد تا از راه شكنجه روحى و روانى او را زير سلطهء خود در آورد .\r\nبُعد سوم ، سلطهء فكرى مىباشد ، يعنى كفار به سلطهء نظامى و زبانى و تحقير و ذلّت مسلمانان بسنده نمىكنند ، بلكه مىكوشند تا بر آنان تسلّط فكرى و فرهنگى داشته باشند . آنها را در عقيده و انديشه وابستهء خود سازند و اين خواستهء قلبى آنهاست . به همين جهت است كه قرآن اصرار مىورزد كه مسلمانان نبايد از كافران اطاعت كنند و تابع انديشهء باطل آنان شوند :\r\nانْ تُطيعُوا الَّذينَ كَفَروا يَرُدّوكُم عَلى اعقبِكُم . ( آل عمران : 149 )\r\nاگر شما ( مسلمانان ) از كسانى كه كافر شده‌اند اطاعت نماييد ، شما را به عقب برمىگردانند .\r\nجامعهء اسلامى براى رفع سلطهء فكرى بيگانگان ، موظّف است كه علاوه بر دورى گزيدن از كفّار با آنها مبارزه فرهنگى نمايد ، كه از آن در قرآن به « جهاد كبير » تعبير شده است :\r\nفَلا تُطِعِ الكفِرينَ وجهِدهُم بِهِ جِهادًا كَبيراً . ( فرقان : 52 )\r\nپس تو هرگز از كافران اطاعت مكن و به وسيلهء آن ( قرآن ) با آنها پيكار بزرگ كن .\r\n\r\nيك نكتهء مهم\r\nصيانت فرهنگ اسلامى از تحريفات و خرافه‌ها و مبارزه با مكتبهاى التقاطى ، فلسفهء تبرى از افراد مرتد و بدعتگذار است ، و همچنين حفظ حقوق انسانها و به انزوا كشيدن ظالمان و سالم سازى جامعه ، فلسفهء برائت از ظالمان و فاسقان است . پيشگيرى محيط مسلمانان از فتنه‌هاى مرموز و حفظ آسايش عموم از جنگ روانى فلسفهء تبرّى از منافقان محسوب مىشود .\r\n\r\n","description":"","footnote":" ( 1 ) . همان مدرك . ","page_name":" 54 ","page_number":52},
  {"content":"\r\n\r\nپٌرسش\r\n1 . جملهء « . . . عَدُوّى وعَدُوَّكُم » چه پيامى دارد ؟\r\n2 . دشمنان خدا كدامند و چه نشانه‌هايى دارند ؟\r\n3 . در برابر اهل بدعت چه موضعى بايد گرفت ؟ ( با ذكر دو حديث توضيح دهيد ) .\r\n4 . دليل برائت از افراد مرتد چيست ؟\r\n5 . بشردوستى با برائت چه رابطه‌اى دارد ؟\r\n6 . چرا دشمنان خدا و مؤمنان سزاوار برائت‌اند ؟\r\n7 . دو نمونه از دشمنى كافران با خدا و مسلمانان را بيان كنيد .\r\n8 . ابعاد سلطه را بنويسيد و با آيه تطبيق دهيد .\r\n9 . فلسفهء تبرّى از بدعتگذاران را بنويسيد .\r\n\r\n","description":"","footnote":"","page_name":" 55 ","page_number":53},
  {"content":"\r\n\r\n\r\nدرس ششم : شيوه‌هاى برائت\r\nاسلام براى برائت ، به زبان و اعلان زبانى بسنده نمىكند ، بلكه راههايى براى اين امر در نظر گرفته است كه به برخى از آنها اشاره مىكنيم :\r\n\r\n1 . خوددارى از مبادلهء تسليحاتى\r\nممنوعيت فروش اسلحه به كفّار بلكه ممنوعيّت هر معامله‌اى كه بازتاب منفى براى جامعهء اسلامى داشته باشد يا موجب تقويت بُنيهء دشمن گردد ، از روشهاى مؤثر برائت است . زيرا كه چنين سياستى ، به تدريج جامعهء كفر را به انزوا مىكشد و از فعاليّتشان عليه جامعهء اسلامى مىكاهد . فقهاى مسلمان در اين باره نظرات برجسته و با ارزشى ابراز كرده‌اند . امام خمينى ( ره ) مىفرمايد :\r\nاگر فروختن اسلحه به كفّار هر چند در دراز مدت ، به ضرر جهان اسلام بينجامد ، يا احتمال رود كه تقويت نظامى آنها موجب تهاجم بر بلاد مسلمانان مىگردد و بر نفوس و حقوق مسلمانان تسلط مىيابند ، در اين صورت نمىتوان اسلحه در اختيار آنها گذاشت . همچنين گروه يا افرادى كه دولت اسلامى را تهديد مىكنند ، نبايد به ايشان اسلحه فروخت ، ولى اگر كشور اسلامى از كفّار در امان است يا آنها در ذمّهء اسلام زندگى مىكنند و مسلح كردن آنها سبب رفع جنگ از مسلمانان خواهد بود مىتوان اسلحه در اختيارشان گذاشت . « 1 » \r\nبه دليل اينكه فروختن اسلحه به كفّار نقض غرض آيه‌اى است كه ما را به جمع اسلحه و\r\n\r\n","description":"","footnote":" ( 1 ) . المكاسب المحرّمه ، امام خمينى ( ره ) ، ص 152 . ","page_name":" 56 ","page_number":54},
  {"content":"\r\n\r\nترساندن دشمن امر مىكند « 1 »  : « واعِدُّوا لَهُم مَا استَطَعتُم مِن قُوَّةٍ » ( انفال : 60 ) و به دليل رواياتى كه از پيشوايان معصوم ( ع ) در اين مورد وارد شده است :\r\nهند سرّاج مىگويد : به امام باقر ( ع ) گفتم ، من براى اهل شام سلاح حمل مىكردم و به ايشان مىفروختم . از زمانى كه خداوند بصيرتى در اين موضوع به من داد ، آن را با خود سخت گرفتم و با خود گفتم : از اين پس براى دشمنان خدا سلاح نمىبرم [ نظر شما در اين موضوع چيست ؟ 
  ] حضرت فرمود : برايشان اسلحه ببر و به فروش ، زيرا خداوند به وسيلهء آنها ( اهل شام ) دشمنان ما و شما يعنى « روم » را دفع مىكند ولى زمانى كه ميان ما و اهل شام جنگ در گرفت ديگر به آنان اسلحه مفروش ، زيرا كسى كه براى دشمنان ما سلاحى حمل كند كه سبب تقويت آنها گردد ، مشرك است . « 2 » \r\nيادآور مىشويم كه اين موضوع از امور سياسى و احكام حكومتى است و تابع مصالح نظام مىباشد . حاكم اسلامى مىتواند به مقتضاى زمان در اين باره تصميم بگيرد و ضابطهء خاص و ثابتى نمىتوان در اين موارد در نظر گرفت . « 3 » \r\n\r\n2 . محدوديّت فرهنگى\r\nممنوع و محدود بودن چاپ ، نشر ، خريد و فروش كتابها و نشريّات گمراه كننده دشمنان اسلام راه دوّم تبرّى است . جامعهء اسلامى با محدود كردن فرهنگ بيگانه و جلوگيرى از رواج و اشاعهء آن ، به طور عملى مسلمانان را به برائت از بيگانگان تشويق كرده است و اين دستور مستقيم قرآن است :\r\nوَ مِنَ النّاسِ مَن يَشتَرى لَهوَ الحَديثِ لِيُضِلَّ عَن سَبِيلِ اللَّهِ بِغَيرِ عِلمٍ ويَتَّخِذَها هُزُوًا اولكَ لَهُم عَذابٌ مُهينٌ . ( لقمان : 6 )\r\nو از مردمان كسانى هستند كه سخنان بيهوده را مىخرند تا مردم را ناآگاهانه از راه خدا گمراه سازند و آيات قرآن را به استهزاء مىگيرند . براى چنين كسانى عذابى خواركننده است .\r\n\r\n","description":"","footnote":" ( 1 ) . ر . ك . مصباح الفقاهة ، ج 1 ، ص 186 - 190 .  ( 2 ) . وسائل الشيعه ، ج 12 ، ص 70 .  ( 3 ) . المكاسب الشيعه ، ج 1 ، ص 152 - 153 . ","page_name":" 57 ","page_number":55},
  {"content":"\r\n\r\nاز اين آيه برمىآيد كه تهيهء هر گونه مطالبى كه مانع از پيشرفت آيين اسلام و سبب گمراهى و انحراف فكرى گردد ، به منزلهء بازيچهء گرفتن قرآن است و افرادى كه در اين امور نقش دارند ، سزاوار عذابند و عمل آنها قبيح و حرام است .\r\nواضح است كه تبادل علوم و فنونى كه در تقويت پايه‌هاى علمى جوامع اسلامى نقش دارند و بازتاب منفى ندارند از اين اصل مستثنى است و مشمول آيه نمىگردد ، بلكه در آموزش و انتشار آنها بايد كوشيد .\r\n\r\n3 . پرهيز از اختلاط\r\nاسلام به منظور حفظ استقلال مذهبى و سالم‌سازى جامعه و نيز منزوى كردن كفّار ، به زنان مسلمان دستور مىدهد كه زينت خود را نه تنها از مردان نامحرم كه از زنان بيگانه هم بپوشانند و از كنار گذاردن حجاب در برابر زنان غيرمسلمان و اختلاط با آنها دورى كنند :\r\n. . . وَ لا يُبدينَ زينَتَهُنَّ الّا لِبُعولَتِهِنَّ او ءابائِهِنَّ او ءاباءِ بُعولَتِهِنَّ او ابنائِهِنَّ او ابناءِ بُعولَتِهِنَّ او اخونِهِنَّ او بَنى اخونِهِنَّ او بَنى اخَوتِهِنَّ اونِسائِهِنَّ . ( نور : 31 )\r\nبه زنان مؤمن بگو . . . زينتهاى خود را آشكار نكنند جز براى شوهران خود يا پدران خود يا پدر شوهر خود يا پسر شوهر خود يا برادر خود يا پسر برادر خود يا پسر خواهر خود يا زنان همكيش .\r\nاز جملهء « اونِسائِهِنَّ » بر مىآيد كه زنان مؤمن مىتوانند زينتهاى خويش را به زنان مسلمان نشان دهند ، ولى براى نشان دادن به زنان غيرمسلمان مجاز نيستند . اين موضوع در سورهء احزاب مورد تأكيد قرار گرفته و نشانگر اهميّت آن است . « 1 »  امام صادق ( ع ) مىفرمايد :\r\nلا يَجُوزُ لِلْمَرأَةِ انْ تَنْكَشِفَ بَيْنَ يَدَىِ الْيَهُودِيَّةِ وَ النَّصْرانِيَّةِ فَانَّهُنَّ يَصِفْنَ ذلِكَ لِازْواجِهِنَّ . « 2 » \r\nسزاوار نيست يك زن مسلمان ، بدن خودش را در ميان زنان يهودى و نصرانى نمايان كند ، زيرا آنان اوصاف او را براى شوهرانشان تعريف مىكنند .\r\n\r\n","description":"","footnote":" ( 1 ) . ر . ك . آيهء 55 .  ( 2 ) . بحارالانوار ، ج 103 ، ص 254 . ","page_name":" 58 ","page_number":56},
  {"content":"\r\n\r\nبر اساس آيه و حديث ياد شده اكثر فقها و مفسران ، اين محدويت را به عنوان « منع الزامى » تلقّى مىكنند و بىحجاب شدن زنان مسلمان و نشان دادن زيبايى و مواضع زينت خود به زنان غيرمسلمان را تحريم مىكنند و حتى برخى بر اين عقيده‌اند كه اگر زنان بيگانه ، خصوصيات اندام زنان مسلمان را هم به شوهران خود نقل نكنند ، باز هم نشان دادن مواضع زينت و همچنين اختلاط با زنان غيرمسلمان حرام است . « 1 » \r\n\r\n4 . مبارزهء مستقيم\r\nاگر راههاى ياد شده در برائت از كفّار و دشمنان دينى مؤثر نشد ، و آنها با وجود مبارزات منفى از سوى مسلمانان ، همچنان به ماجراجويى پرداختند و حدّ و مرز خود را رعايت نكردند ، در اين صورت نوبت به مبارزهء مستقيم و رو در رو مىرسد و بايد به طور جدّى عليه آنها بسيج شد :\r\nيايُّهَا النَّبِىُّ جهِدِ الكُفّارَ والمُنفِقينَ واغلُظ عَلَيهِم ومَأوهُم جَهَنَّمُ وبِئسَ المَصير . ( توبه 73 )\r\nاى پيامبر ! با كافران و منافقان مبارزه كن و بر ايشان سخت بگير و پناهگاهشان دوزخ است و چه بد جايگاهى است .\r\nاز اطلاق اين آيه و آيات ديگرى كه در اين باره است ، استفاده مىشود كه : در برائت از كفار و دشمنان دينى ، تفاوتى ميان خويشان نزديك و بيگانگان نيست . يعنى اگر خويشاوندان مؤمنى هم كافر باشند ، باز هم بايد از آنان برائت جويد .\r\nلا تَجِدُ قَومًا يُؤمِنونَ بِاللَّهِ واليَومِ الأخِرِ يوادّونَ مَن حادَّ اللَّهَ ورَسولَهُ ولَو كانوا ءاباءَهُم او ابناءَهُم او اخونَهُم او عَشيرَتَهُم . . . . ( مجادله : 22 )\r\nنمىيابى گروهى را كه به خدا و روز قيامت ايمان آورده باشند ، با اين حال با كسانى دوستى كنند كه با خدا و پيامبرش مخالفت مىورزند هر چند آنها ، پدران يا فرزندان يا برادران يا خويشاوندان آنها باشند .\r\nهمچنين در سورهء توبه آيهء ( 23 ) ، و ممتحنه آيهء ( 3 ) بر اين موضوع تصريح شده است .\r\n\r\n","description":"","footnote":" ( 1 ) . ر . ك . ترجمهء الميزان ، ج 15 ، ص 156 ؛ الكاشف ، ج 5 ، ص 418 و ج 6 ، ص 236 ؛ التفسير المبين ، محمد جواد مغنيه ، ص 253 ؛ تفسير نمونه ، ج 14 ، ص 451 . ","page_name":" 59 ","page_number":57},
  {"content":"\r\n\r\nپيامبر اكرم ( ص ) مىفرمايد :\r\nكسى از شما طعم ايمان را نمىچشد تا وقتى كه در راه خدا دورترين مردم را دوست و نزديك‌ترين كسان خود را دشمن بدارد . « 1 » \r\nو حضرت على ( ع ) مىفرمايد :\r\nما با پيامبر همراه بوديم و خون پدران ، فرزندان ، برادران و خويشاوندانمان را مىريختيم و هر مصيبت و سختى بر ايمانمان مىافزود . « 2 » \r\n\r\nابراهيم اسوهء برائت\r\nقرآن در كيفيّت تبرّى از كفّار ، حضرت ابراهيم و يارانش را الگو معرفى مىكند تا مسلمانان بدانند كه بايد از دشمنان دين بيزارى جويند و در اين راه هيچ گونه سستى و سازش را نپذيرند . چنان كه ابراهيم و همراهانشان رو در روى كافران ايستادند و از آنان چنين اعلام برائت كردند :\r\nانّا بُرَءؤُا مِنكُم و مِمّا تَعبُدونَ مِن دونِ اللَّهِ . ( ممتحنه : 4 )\r\nما از شما و از آنچه كه جز خدا مىپرستيد بيزاريم .\r\nآنان اين حقيقت را با تأكيد بيشترى عنوان كردند و ضمن آن منشأ برائت و عداوت خود را يادآور شدند و همچنين راه ارتباط و عامل پيوند خود را با كافران اعلام نمودند تا به آنها تفهيم كنند كه تنها ايمان مذهبى مىتواند ميان كافران و مؤمنان پيوند دهد .\r\n. . . وَ كَفَرنا بِكُم وبَدا بَينَنا وبَينَكُمُ العَدوةُ و البَغضاءُ ابَدًا حَتّى تُؤمِنوا بِاللَّهِ وحدَهُ . . . . ( ممتحنه : 4 )\r\nما به شما كفر مىورزيم و ميان ما و شما هميشه دشمنى و كينه‌توزى خواهد بود تا وقتى كه به خداى يكتا ايمان بياوريد .\r\n\r\nروش برائت از بدعتگذاران\r\nبنابر دستور پيشوايان دين بايد با اهل بدعت همانند ظالمان ، بلكه بدتر از آنها برخورد كرد و در برابرشان به صورت جدّى موضع گرفت ، به ويژه انديشمندان و صاحب‌نظران بيش از\r\n\r\n","description":"","footnote":" ( 1 ) . روان جاويد ، محمدتقى ثقفى ، ج 2 ، ص 567 .  ( 2 ) . نهج البلاغه ، خطبهء 122 . ","page_name":" 60 ","page_number":58},
  {"content":"\r\n\r\nديگران بايد با اين افراد مبارزه كنند و از راههاى مختلف عملى و اجتماعى آنها را به انزوا بكشند ؛ از جمله :\r\n1 . تغيير چهره : ظاهر نمودار باطن است ، رضايت قلبى در چهره ظاهر مىشود . بايد با اهل بدعت با چهرهء گرفته و عبوس برخورد شود ، بر خلاف اهل ايمان كه با آنها با چهرهء باز و خوشرويى بايد برخورد نمود . پيامبر اسلام ( ص ) مىفرمايد :\r\nاذا رَأَيْتُمْ صاحِبَ بِدْعَةٍ فَاكْفَهِرُّوا فى وَجْهِهِ . « 1 » \r\nهر گاه بدعتگذارى را ديديد چهره در هم كشيد .\r\nبا اين برخورد شخص مىفهمد كه مؤمنان او را عضو مؤثر جامعه نمىدانند و او را از خودشان طرد مىكنند . به علاوه ديگران هم مىفهمند كه بايد از او فاصله گرفت ؛ به سان بيمارى كه مرض مُسرى دارد و افراد سالم از او دورى مىجويند .\r\n2 . تهديد : تهديد راه ديگر تبرّى است . در صورت امكان و به مقتضاى زمان بايد اهل بدعت را مرعوب ساخت . پيامبر اسلام ( ص ) مىفرمايد :\r\nمَنْ ارْعَبَ صاحِبَ بِدْعَةٍ مَلاءَ اللَّهُ قَلْبَهُ امْناً وَ ايماناً . « 2 » \r\nهر كسى كه بدعتگذارى را مرعوب سازد ، خداوند قلبش را با آرامش و ايمان پر مىسازد .\r\nمقصود اين است كه خداوند در مقابل تهديد و ارعاب شخص ، به او آرامش قلبى مىدهد در حدى كه از پيامدهاى ناشى از تهديداتش نمىترسد .\r\n3 . افشاگرى : پرده برداشتن از چهرهء كريه بدعتگذاران و سب و لعن آنان ، سوّمين راه برائت است . از آنجا كه بدعت در دين يك پديدهء فكرى است بايد آن را با سلاح فكر دفع كرد ، يعنى نقاط ضعف انديشهء بدعتگذار را تبيين نمود و اهداف او را فاش ساخت تا مدار و محور انحرافات فكرى قرار نگيرد و عده‌اى را به دور خود جمع نكند و از راه مستقيم منحرف نسازد . پيامبر اسلام ( ص ) مىفرمايد :\r\n. . . وَ اكْثِرُوا مِنْ سَبِّهِمْ وَ الْقَوْلِ فيهِمْ وَ الْوَقيعَةِ وَ باهِتُوهُمْ كَيْلا يَطْمَعُوا فِى الْفَسادِ فِى الاْسْلامِ وَ يُحَذّرُهُمْ النَّاسُ وَ لايَتَعَلَّمُوا مِنْ بِدَعِهِمْ . . . « 3 » \r\n\r\n","description":"","footnote":" ( 1 ) . ميزان الحكمه ، رى شهرى ، ج 1 ، ص 382 .  ( 2 ) . ميزان الحكمه ، ج 1 ، ص 382 .  ( 3 ) . وسايل الشيعه ، ج 11 ، ص 508 . ","page_name":" 61 ","page_number":59},
  {"content":"\r\n\r\nبه بدعتگذاران زياد بد بگوييد و آنان را متهم سازيد تا طمع نكنند كه در اسلام تباهى پديد آورند و مردم نيز از آنان برحذر باشند و بدعتهايشان را نياموزند .\r\nهمچنين پيامبر ( ص ) احترام به صاحبان بدعت را نكوهش مىكرد و مىفرمود :\r\nهر كس صاحب بدعتى را احترام كند و عزيزش بشمارد در انهدام دين كوشش كرده است . « 1 » \r\nو نيز افشاى بدعتها و موضع‌گيرى صريح و منطقى در برابر بدعتگذاران و معرفى آنها را بر علماى دين و دانشمندان هر عصر و نسل فرض مىدانست و مىفرمود :\r\nاذا ظَهَرَتِ الْبِدَعُ فى امَّتى ، فَلْيُظْهِرِ الْعالِمُ عِلْمَهُ ، فَمَنْ لَمْ يَفْعَلْ فَعَلَيْهِ لَعْنَةُ اللَّهِ . « 2 » \r\nهر گاه در ميان امت من بدعتها ظاهر گشت ، عالم بايد علمش را ظاهر سازد ، و گرنه لعنت خدا بر او باد .\r\n\r\nشيوهء برائت از ستمگران\r\n1 . بىاعتنايى به « ظالم » و شخصيت قائل نشدن براى وى ، از راههايى است كه اسلام براى دورى مؤمنان از گروه ستمگران پيش‌بينى كرده است ؛ همچنان كه توصيه مىكند كه در هيچ امرى نبايد آنان را به حساب آورد و در فراز و نشيب‌ها به آنها تكيه كرد . اين روش به مردم نشان مىدهد كه افراد ظالم از اعضاى پيكر مسلمانان نيستند و عضو جامعه اسلامى محسوب نمىشوند ؛ زيرا اگر در امور مختلف به آنها رجوع شود ، تشويق مىشوند و بر ظلم و ستم خود مىافزايند .\r\nوَ لاتَركَنوا الَى الَّذينَ ظَلَموا فَتَمَسَّكُمُ النّارُ و ما لَكُم مِن دونِ اللَّهِ مِن اولِياءَ ثُمَّ لا تُنصَرون .\r\n( هود : 113 )\r\nو بر ظالمان تكيه نكنيد كه موجب مىشود آتش شما را فرا گيرد و در آن حال هيچ ولىّ و سرپرستى جز خدا نخواهيد داشت و يارى نمىشويد .\r\nتكيه بر ظالمان شكلهاى گوناگونى دارد كه همهء آنها نوعى همفكرى با آنها محسوب مىشود . گرايش در دل ، ابراز محبّت ، اظهار احترام ، تقليد از آنان در رفتار ، قيافه ، غذا ، پوشاك\r\n\r\n","description":"","footnote":" ( 1 ) . بحار الانوار ، ج 72 ، ص 265 .  ( 2 ) . وسائل الشيعة ، ج 11 ، ص 510 . ","page_name":" 62 ","page_number":60},
  {"content":"\r\n\r\nو همچنين تأييد ، توجيه و تبرئه عمل آنها ، از مصاديق روشن تكيه بر ستمگران است كه از آن بايد پرهيز كرد .\r\n2 . قطع هر نوع همكارى و مساعدت فكرى و عملى با اهل فسق و فساد ، راه دوّم تبرّى از آنهاست .\r\nوَ لاتَعاوَنُوا عَلَى الْاثْمِ وَ الْعُدْوانِ . ( مائده : 2 )\r\nدر گناه و تجاوز يكديگر را يارى نكنيد .\r\nحضرت امام سجّاد ( ع ) مىفرمايد :\r\nايَّاكُمْ وَ صُحْبَةَ الْعاصينَ وَ مَعُونَةَ الظّالِمينَ وَ مُجاوَرَةَ الْفاسِقينَ احْذَرُوا فِتْنَتَهُمْ وَ تَباعَدُوا عَنْ ساحَتِهِمْ . « 1 » \r\nاز دوستى گنه پيشگان ، يارى ستمگران و همراهى فاسقان بپرهيزيد ، از فتنه و آشوب آنان بترسيد و از حضور در كنارشان دورى جوييد .\r\n3 . افشاگرى و غيبت عصيانگران ، راه ديگرى است براى برائت از آنها و اين روشى است كه سنّى و شيعه در آن اتّفاق نظر دارند . « 2 » \r\nلَا يُحِبُّ اللَّهُ الجَهرَ بِالسّوءِ مِنَ القَولِ الّا مَن ظُلِمَ . ( نساء : 148 )\r\nخداوند بلند كردن صدا را به بدگويى دوست نمىدارد ، مگر از ستمديده .\r\nپيامبر اسلام ( ص ) مىفرمايد :\r\nمَنْ الْقى جِلْبابَ الْحَياءِ فَلا غَيْبَةَ لَهُ . « 3 » \r\nهر كس پردهء حيا را بيفكند غيبتش جايز است .\r\nامام صادق ( ع ) مىفرمايد :\r\nاذا جاهَرَ الْفاسِقُ بِفِسْقِهِ فَلا حُرْمَةَ لَهُ وَ لاغِيْبَةَ . « 4 » \r\nهر گاه فاسق آشكارا عمل ناشايست انجام دهد ، احترام و غيبتى ندارد .\r\n\r\n","description":"","footnote":" ( 1 ) . مصباح الفقاهة ، ج 1 ، ص 427 ، به نقل از مرآة العقول ، ج 2 ، ص 319 ، چاپ قديم .  ( 2 ) . احياء العلوم ، غزالى ، ج 3 ، ص 134 .  ( 3 ) . همان .  ( 4 ) . وسائل الشيعة ، ج 11 ، ص 365 . ","page_name":" 63 ","page_number":61},
  {"content":"\r\n\r\nمقصود اين است كه غيبت چنين افرادى جايز است و احترامى ندارند و اين دو مورد از حُرمت غيبت استثنا شده است .\r\n4 . پيكار مؤثر و مستقيم با ستمگران ، آخرين مرحلهء برائت است . قرآن كريم در اين مورد به مؤمنان دستور مىدهد كه به برائت زبانى از ظالمان بسنده نكنند ، بلكه با مقاتله و درگيرى آنها را از ستمگرى باز دارند :\r\nفَان بَغَت احْدهُما عَلَى الاخرى فَقتِلوا الَّتى تَبغى حَتّى تَفىءَ الى امرِ اللَّهِ . . . . ( حجرات : 9 )\r\nاگر يكى از آن دو گروه بر ديگرى تجاوز كند شما نيز با گروه متجاوز بجنگيد تا به فرمان خدا باز آيد .\r\n\r\nشيوهء تبرّى از مرتد\r\nگرچه مرتد از كفّار محسوب مىشود ، ولى اسلام در مقابل اين گروه بسيار سختگير است و به محض ارتداد شخص ، از او بيزارى مىجويد . زيرا چنين كسى توبه‌اش مردود و خونش مباح است ، اموالش ميان وارثانش تقسيم و همسرش از وى جدا مىشود . « 1 » \r\nالبته اين حكم ، مربوط به كسانى است كه از پدر و مادر مسلمان زاده شده‌اند و بعد مرتد گشته‌اند ولى كسانى كه از كفر به اسلام گرويده و دوباره مرتد شده باشند حكمشان خفيفتر است .\r\nهر مسلمانى به تبع اسلام و بنا به دستور قرآن بايد به صراحت و شجاعت تمام در برابر افراد مرتد موضع بگيرد تا ديگران هم ، دين خدا را بازيچه قرار ندهند ، بسان امام خمينى ( ره ) و پيروانش كه در مقابل نويسندهء « آيات شيطانى » اعلان برائت كردند و خواستار اجراى حكم اسلامى در حق وى شدند .\r\n\r\nپاسخ به يك سؤال\r\nپذيرش آيين جديد ، نشانهء واقع گرايى ، كنجكاوى يك شخص و پيدا كردن گمشدهء خويش است . با اين وصف ، آيا برخورد تند با افراد مرتدّ ، سد راه تحقيق و مبارزه با آزادى در انتخاب مكتب ، و اصولًا تحميل عقيده و اعمال زور نيست ؟ !\r\n\r\n","description":"","footnote":" ( 1 ) . تفسير نمونه ، ج 11 ، ص 426 . ","page_name":" 64 ","page_number":62},
  {"content":"\r\n\r\nدر جواب بايد گفت : اسلام اهل اديان ديگر را وادار به ترك دين خود و پذيرش حتمى اسلام نمىكند ، بلكه با استدلال عقلانى آنان را به هدايت فرا مىخواند و چون اين مكتب غنى و استدلالى و هدايتگر راه راست است به طور طبيعى ، دليلى بر ارتداد نيست مگر پيروى از هواى نفس و دنياطلبى . بنابراين ، كسى كه اسلام را مىپذيرد و پس از مدتى از آن برمىگردد و به دين ديگر عدول مىكند ، سپس به دين ديگر و همچنان از دينى به دينى تغيير عقيده مىدهد ، روشن است كه چنين كسى تشنهء معرفت نيست و به دنبال سرچشمهء حقيقت نمىگردد ، بلكه به دنبال بازيچه قرار دادن دين است . چنين برخوردى با دين سبب ضعف و سوء تبليغ مىشود .\r\nهيچ مكتبى اجازه نمىدهد كه به بهانهء تحقيق ، عقايد و معارفش ملعبهء افراد شكاك و ضعيف الاراده و دودل قرار گيرد .\r\nانَّ الَّذينَ ءامَنوا ثُمَّ كَفَروا ثُمَّ ءامَنوا ثُمَّ كَفَروا ثُمَّ ازْدادُوا كُفرًا لَم يَكُنِ اللَّهُ لِيَغفِرَ لَهُم ولا لِيَهدِيَهُم سَبِيلًا . ( نساء : 137 )\r\nآنها كه ايمان آورده‌اند ، پس از آن كافر گشته‌اند ، باز ايمان آورده و سپس كفر ورزيده‌اند ، پس از آن به كفر خود افزوده‌اند ، بر خداست كه آنان را نبخشد و به راه مستقيم هدايتشان نكند .\r\nاز اين آيه بر مىآيد كه شخص مرتد حالش به مراتب بدتر از كافرى است كه در دين باطل خود ثابت است . « 1 » \r\nپرسش\r\n1 . شيوه‌هاى تبرّى از كفّار را بنويسيد :\r\n2 . به چه دليل فروش اسلحه به كفّار حرام است ؟\r\n3 . آيهء « لَهْوَ الْحَديثِ » در ارتباط با برائت چه پيامى دارد ؟\r\n4 . اختلاط زنان مسلمان با زنان بيگانه بر چه اصلى استوار است ؟\r\n5 . در برخورد با افراد بدعتگذار و مرتد بايد چه مواضعى گرفت ؟\r\n6 . با ستمگران و اهل فسق چگونه بايد برخورد كرد ؟\r\n7 . به چه دليل افشاگرى نسبت به فاسقان جايز است ؟\r\n8 . چرا برخورد با مرتد مخالف تحقيق و آزادى انديشه نيست ؟\r\n\r\n","description":"","footnote":" ( 1 ) . الكاشف ، ج 2 ، ص 462 . ","page_name":" 65 ","page_number":63},
  {"content":"\r\n\r\n\r\nدرس هفتم تولّى و تبرّى در سياست خارجى\r\n\r\nپناهندگى و تأمين\r\nحضور بيگانگان و كافران در سرزمينهاى اسلامى ممكن است با يكى از دو راه انجام گيرد :\r\nيكى « عقد ذمّه » و ديگرى « تأمين » كه از آنها به ترتيب « امان مؤبّد » و « امان موقّت » تعبير مىشود . « 1 » \r\n\r\nتعريف و اقسام تأمين\r\nتأمين يا پناهندگى : قراردادى است ميان كافر حربى با فردى از مسلمانان براى ورود به كشور اسلامى . « 2 »  و آن بر دو نوع است :\r\n1 . امان رسمى : كه با پيشنهاد قبلى مستأمن - كسى كه پناهندگى مىخواهد - و توافق مسلمانان محقّق مىشود .\r\n2 . امان اضطرارى يا تعهّد ابتدايى : يعنى كسى كه در مرز كشور اسلامى و در حال ورود بدون توافق قبلى پناهنده مىشود . « 3 » \r\nبنابراين ، بيگانگانى كه فاقد هر گونه قرارداد ذمه و امان هستند ، حقّ ورود به « دارالاسلام » « 4 »  و\r\n\r\n","description":"","footnote":" ( 1 ) . ر . ك . فرهنگ حقوقى ، جعفرى لنگرودى ، ص 264 .  ( 2 ) . وطن و سرزمين اسلامى ، عميد زنجانى ، ص 171 .  ( 3 ) . همان .  ( 4 ) . سرزمينى كه در قلمرو حكومت اسلام باشد « دارالاسلام » يا « دارالهجرة » محسوب مىشود و گرنه « دارالكفر » يا « دارالحرب » تلقى مىگردد . براى توضيح بيشتر ر . ك : فرهنگ حقوقى ، ص 118 ، و آثار الحرب ، ص 318 - 220 ؛ و كتاب وطن و سرزمين ، ص 118 - 108 . ","page_name":" 66 ","page_number":64},
  {"content":"\r\n\r\nاقامت در آن را ندارند و در صورت ورود از هيچ مصونيّتى برخوردار نيستند ، بلكه سزاوار مجازات نيز هستند .\r\n\r\nارزش و شرايط تأمين\r\nاز آداب و رسوم جاهليت عرب اين بود كه اگر كسى دست به جُرم و جنايتى مىزد براى رهايى از چنگ مجازات به قبيله‌اى پناهنده مىشد و افراد قبيله طبق سنت آن روز خود را موظف مىدانستند كه از او حمايت كنند . اسلام با اينكه اصل اين سنّت اجتماعى را پذيرفت ولى ماهيّت آن را دگرگون ساخت و آن را بر اساس نظام جديد و اصول انسانى بنيان نهاد .\r\nپناهندگى دوران جاهليّت با پناهندگى كه اسلام به رسميّت مىشناسد متفاوت است و همچنين پناهندگى سياسى كه در جهان امروز معمول است با اصل « تأمين » كه در قرآن پيش‌بينى شده است فاصلهء زيادى دارد .\r\nپناهندگى سياسى امروزه به پناهندگى جنايى تبديل شده است و نوعاً جنايتكاران پس از ارتكاب جرائم سنگين به كشورى پناه مىبرند ؛ يعنى همان رسمى كه در جاهليّت رواج داشت . در حالى كه پناهندگى در فرهنگ اسلام ، رفتار بشر دوستانه‌اى است كه بر پايهء اصل تفاهم و قرارداد صلح‌آميزى پىريزى شده و داراى شرايط و ضوابط محدود و معيّنى است از جمله :\r\n- به كار بردن هر گونه حيله و فريب در مورد پناهندگان ممنوع است ؛\r\n- جنايتكاران حق تأمين ندارند ؛\r\n- قرارداد تأمين ، قابل نقض نيست ، جز در موارد خاص و استثنايى .\r\nافراد مختلف مىتوانند در چهارچوب شرايط مذكور به كشورهاى اسلامى پناهنده شوند .\r\n\r\nهدف از پناهندگى\r\nپناهندگى خواستن از كشور اسلامى ممكن است به منظور تأمين مقاصد و اهدافى باشد ، همانند : مصونيّت از تعرّضات جنگ ، عبور از سرزمين اسلامى به كشور ديگر ، اقامت در\r\n\r\n","description":"","footnote":"","page_name":" 67 ","page_number":65},
  {"content":"\r\n\r\nسرزمين اسلامى ، مذاكرات سياسى و تجارى و مهمتر از همه ممكن است به منظور تحقيقات مذهبى و پژوهش در آيين اسلام باشد . « 1 » \r\nقرآن با توجه به آثار اجتماعى و تربيتى اين موارد ارزش بيشترى به آن داده و به تبيين آن پرداخته است :\r\nوَ ان احَدٌ مِنَ المُشرِكينَ استَجارَكَ فَاجِرهُ حَتّى يَسمَعَ كَلمَ اللَّهِ ثُمَّ ابلِغهُ مَأمَنَهُ ذلِكَ بِانَّهُم قَومٌ لا يَعلَمون . ( توبه : 6 )\r\nو هر گاه يكى از مشركان به تو پناه آورد ، پناهش ده تا كلام خدا را بشنود سپس او را به محل امنش برسان ؛ زيرا اينان گروهى نادانند .\r\nمگر هدف از تعليم و تبليغ ، جنگ و تهديد و وعده و وعيد نجات مردم از تاريكى جهل و شرك و رساندنشان به نور معرفت و هدايت نيست ؟ پس اكنون كه مشرك و بت‌پرستى با اشتياق به سراغ تحقيق در مبانى اسلام آمده است ، بايد به مال و جان وى پناه و به احساس و انديشه‌اش بها داد و وسايل تحقيق در اختيارش نهاد ، باشد كه گمشده‌اش را دريابد و به آيين اسلام درآيد . « 2 » \r\n\r\nچند نكته\r\n1 . مدّت تأمين : مدّت پناهندگى در جملهء « حَتّى يَسمَعَ كَلمَ اللَّهِ » مشخص شده است ؛ يعنى مشركان تا وقتى در پناه اسلام هستند كه راه رشد و هدايت را از تاريكى و ضلالت باز شناسند و حقيقت برايشان آشكار گردد و آن نسبت به افراد ، زمان و مكان متفاوت است . « 3 » \r\n2 . اصل پناهندگى و امان دادن يك سياست قطعى و محدود به مكان و زمان خاصّى نيست ، بلكه اصلى ثابت و تغييرناپذير است و قابل نسخ نيست . « 4 » \r\n3 . پناهندگان تا وقتى در مصونيّت‌اند كه اهداف سوئى چون تجسّس و ماجراجويى و . . .\r\nنداشته باشند ، و گرنه قرارداد و عقد امان قابل نقض است . « 5 » \r\n\r\n","description":"","footnote":" ( 1 ) . وطن و سرزمين ، ص 174 .  ( 2 ) . با استفاده از ترجمهء الميزان ، ج 9 ، ص 205 .  ( 3 ) . ترجمهء الميزان ، ج 9 ، ص 206 .  ( 4 ) . جواهر الكلام ، ج 21 ، ص 21 .  ( 5 ) . فقه سياسى ، ابوالفضل شكورى ، ج 2 ، ص 578 . ","page_name":" 68 ","page_number":66},
  {"content":"\r\n\r\n\r\nمعاهدات بين‌المللى\r\nجوامع بشرى ، به ويژه در جهان امروز ، نمىتوانند بدون قراردادهاى بين‌المللى به حيات سياسى خود استمرار بخشند و حتى زندگى فردى و اجتماعى افراد هم نمىتواند بدون عهد و پيمان استوار بماند . اكثر مزايايى كه از جامعه مىبريم و آسايشى كه در اثر رعايت متقابل حقوق همديگر به دست مىآيد ، در سايهء عقد قراردادهاى عمومى است . عهد و پيمانهاى متقابل ، دو ملّت را به هم پيوند مىزند و زمينهء اشتراك مساعى ، حسن تفاهم و تلاقى فرهنگ و انديشهء متفاوت را آماده مىسازد .\r\nقرآن به اين اصل اهميّت و بهاى بسيار مىدهد و به طرفين پيمان توصيه مىكند كه به عهد و ميثاق خود وفادار بمانند و آن را نقض نكنند :\r\nوَ اوفوا بِعَهدِ اللَّهِ اذا عهَدتُم ولا تَنقُضُوا الايمنَ بَعدَ تَوكيدِها وقَد جَعَلتُمُ اللَّهَ عَلَيكُم كَفيلًا انَّ اللَّهَ يَعلَمُ ما تَفعَلونَ . ( نحل : 91 )\r\nو هر گاه پيمان بستيد به پيمان خويش وفا كنيد و قراردادهايى كه با سوگند تأكيد كرده و خدا را بر آن ضامن گرفته‌ايد ، نقض نكنيد ؛ زيرا خداوند آنچه را كه انجام مىدهيد مىداند .\r\n\r\nوفا به عهد\r\nقرآن نه تنها پيمان شخص طرف قرارداد را به رسميّت مىشناسد ، بلكه وساطت چنين شخصى را نيز در مواردى مىپذيرد و بر آن ارج مىنهد :\r\nوَ لاتَتَّخِذوا مِنهُم وَلِيًّا ولا نَصِيراً الَّا الَّذينَ يَصِلونَ الى قَومٍ بَينَكُم وبَينَهُم ميثقٌ . ( نساء : 89 )\r\nاز آنها ( منافقان مدينه ) كسى را يار و مددكار نگيريد ، مگر اين كه آنها به گروهى بپيوندند كه ميان شما و آنان پيمان است .\r\nاين آيه يكى از بزرگترين افتخارات اسلام را ترسيم مىكند و نشان مىدهد كه اين مكتب الهى چه مقدار طرفدار حريّت سياسى و آزادى عقيده است و چه اندازه به قراردادها و عهد و ميثاقها احترام مىگزارد .\r\n\r\n","description":"","footnote":"","page_name":" 69 ","page_number":67},
  {"content":"\r\n\r\n\r\nنقض پيمان\r\nاز آيات قرآن بر مىآيد كه بايد با كسانى هم‌پيمان گرديد كه عهد و پيمان خود را محترم مىشمارند ، نه با كسانى كه بهايى به پيمانشان نمىدهند و به قراردادهاى خويش حُرمتى نمىنهند . قرآن اين حقيقت را در ارتباط با مشركان چنين ترسيم مىكند :\r\nكَيفَ يَكونُ لِلمُشرِكينَ عَهدٌ عِندَ اللَّهِ وعِندَ رَسولِهِ . ( توبه : 7 )\r\nچگونه مشركان را با خدا و پيامبرش پيمانى باشد ؟\r\nكسانى كه عهد خدا و پيامبر را مىشكنند به يقين عهد خود را با مسلمانان نيز خواهند شكست . از نظر قرآن ، كفر و شرك و مادّيگرى ، تهديدى براى صلح جهانى نيستند ، بلكه نقض پيمان و ارزش قائل نشدن به موادّ قراردادها و قطعنامه‌هاى بين المللى امنيت عمومى را تهديد مىكند . از اين رو قرآن مىگويد :\r\nفَقتِلوا ائِمَّةَ الكُفرِ انَّهُم لا ايمنَ لَهُم . ( توبه : 12 )\r\nپيشوايان كفر را بكشيد ، چون آنها را پيمانى نباشد .\r\nاين آيه ، ملاك مبارزه با رهبران كفر را نداشتن « ايمان » معرفى نمىكند و نمىگويد چون رهبران مكتبهاى الحادى به خدا ايمان ندارند ، با آنها مبارزه كنيد ، بلكه بر اين نظر است كه چون مشركان به عهد و ميثاق خود پايبند نيستند ، بايد با آنها مبارزه كرد . « 1 » \r\n\r\nتبرّى در سياست خارجى\r\nگرچه اصول تبرّى در سياستگذارى امور خارجى تا حدودى در درسهاى گذشته روشن شده ، ولى ما تنها به يك اصل مهمّ به طور مستقل اشاره مىكنيم و آن اصل « نفى سبيل » است :\r\nلَن يَجعَلَ اللَّهُ لِلكفِرينَ عَلَى المُؤمِنينَ سَبيلًا . ( نساء : 141 )\r\n. . . خداوند هرگز براى [ تسلط 
  ] كافران بر مسلمانان راهى قرار نداده است .\r\nاصل « نفى سبيل » كه از آيهء مذكور برگرفته و نامگذارى شده ، به معناى بسته شدن راه نفوذ و\r\n\r\n","description":"","footnote":" ( 1 ) . با استفاده از جزوه‌هاى درسى آيت اللَّه جوادى آملى ، « حقوق بشر از ديدگاه قرآن » ، شمارهء 7 . ","page_name":" 70 ","page_number":68},
  {"content":"\r\n\r\nتسلط بر مسلمانان است . « 1 »  يعنى خداوند هيچ راهى را براى نفوذ كفّار بر مؤمنان باز نگذاشته و چنين حكمى را در عالم تشريع قرار نداده است . « 2 » \r\nاين اصل بر تمام روابط خارجى و بين المللى اسلام اعم از نظامى ، سياسى ، فرهنگى و اقتصادى حاكميت دارد و كليه روابط برون مرزى بايد بر مبناى آن پىريزى شود .\r\n\r\nآثار نفى سبيل\r\nاصل ياد شده آثار زيادى دارد كه در اينجا به برخى از آنها اشاره مىكنيم :\r\n1 . لغو قيّوميّت كافر ؛ - گر چه مورد اعتماد هم باشد - حق سرپرستى و قيوميّت اطفال كوچك و ايتام مسلمانان را ندارد و حتّى نمىتواند سرپرست ديوانگان و افراد سفيه باشد .\r\n2 . فرزند كافر حق ندارد نسبت به كفن و دفن جنازهء پدر مسلمانش اقدام يا اعمال ولايت كند .\r\n3 . نذر شرعى فرزند مسلمان موقوف به اذن پدر كافرش نيست و مىتواند به طور مستقلّ به نذر و عهد خود وفا كند .\r\n4 . مادر كافر حق حضانت بچّه شيرخوار را كه پدرش مسلمان است ، ندارد .\r\n5 . انحلال عقد ازدواج به محض كافر يا مسلمان شدن مرد يا زن .\r\n6 . زن مسلمان نمىتواند با شخص كافر ازدواج كند .\r\n7 . كافر نسبت به مسلمان « حق قصاص » ندارد .\r\n8 . لغو يك جانبه‌اى معاملات و قراردادهايى كه به ضرر مسلمانان تمام شود .\r\n9 . كودكى را كه كافرى از دارالاسلام پيدا كرده ، در حكم مسلمان است و نبايد در دست او بماند .\r\n10 . در معاملات ، شخص كافر حق شفعه ندارد .\r\n11 . ممنوع بودن مشاوره با كفّار .\r\n12 . حكم و قضاوت محاكم قضايى كفّار در حقّ مسلمانان نافذ نيست - گر چه حق باشد - .\r\n13 . ممنوع بودن اعطاى هر گونه مسئوليّتى كه جنبهء برترى كافر بر مسلمان را دارد ، همانند\r\n\r\n","description":"","footnote":" ( 1 ) . القواعد الفقهيّه ، بجنوردى ، ج 1 ، ص 159 .  ( 2 ) . الكاشف ، ج 2 ، ص 466 . ","page_name":" 71 ","page_number":69},
  {"content":"\r\n\r\nرياست جمهورى ، قضاوت ، مديريت دانشگاهها ، مدارس ، مراكز فرهنگى و تربيتى و توليت موقوفات و مراكز درمانى و بيمارستانها و امور خيريه و . . . ، زيرا ورود و خروج دانشجويان و بيماران در مدارس و بيمارستانها با نظارت و اجازهء مستقيم يا غيرمستقيم او انجام خواهد گرفت و راه تسلّط كفّار بر مسلمانان راباز مىگذارد . « 1 » \r\nنه تنها كفّار حقّ مسئوليت ندارند بلكه آن تعداد از مسئولان مسلمانى كه به نفع كفّار موضع مىگيرند و تصميمات آنان ، راه تسلّط كفّار را باز مىگذارد در رديف آنها هستند و حق ندارند در چنين مسئوليتى بمانند .\r\nامام خمينى در اين باره چنين فتوا مىدهد :\r\nاگر بعضى از رؤساى دولتهاى اسلامى يا نمايندگان دو مجلس « 2 »  موجب نفوذ سياسى و اقتصادى بيگانگان بر كشور اسلامى گردند به حدّى كه حوزهء اسلام يا استقلال مملكت - هر چند در آينده - مورد تهديد قرار گيرد ، چنين افرادى خائنند و بايد از مقام خود عزل شوند - هر مقامى كه باشد - و بر امّت اسلامى است كه آنها را گرچه با مقاومت منفى همچون ترك معاشرت با آنها و كناره‌جويى از آنان و از هر راه ممكن مجازاتشان كنند و در اخراجشان از تمام امور سياسى و محروم ساختن از حقوق اجتماعى بكوشند . « 3 » \r\n\r\nملاك نفى سبيل\r\nلازم به يادآورى است كه ملاك و معيار ثابت در روابط كفّار و مسلمانان ، بستن راه نفوذ و پيشگيرى احتمالى از سلطه و نفوذ آنهاست . هر جا كه اين معيار يافت نشود ، رابطه ممنوع و هر جا نباشد ، رابطه بلامانع است . از اين رو ، قراردادهايى نظامى ، فرهنگى ، اقتصادى ، تبادل دانشجو و استاد ، و نيز همكارى در زمينه‌هاى پزشكى ، فنّى ، صنعتى ، كشاورزى و تجارى با اطمينان از عدم نفوذ و تفوّق آنها بر مسلمين ، بلامانع است ؛ چون هيچ كشورى به ويژه در عصر حاضر نمىتواند بدون همكارى و ارتباط با كشورهاى مختلف به حيات خود ادامه دهد ،\r\n\r\n","description":"","footnote":" ( 1 ) . القوعد الفقهيّة ، ج 1 ، ص 173 - 175 و 159 ؛ الكاشف ، ج 2 ، ص 467 .  ( 2 ) . مقصود مجلس ملّى و مجلس سناى رژيم سابق است .  ( 3 ) . تحرير الوسيله ، ج 1 ، ص 446 . ","page_name":" 72 ","page_number":70},
  {"content":"\r\n\r\nولى اگر برخى از قراردادها زمينهء سلطهء كفّار را فراهم آورد ، از نظر قرآن اهميّت ندارد . بر اين اساس است كه فقهاى اسلام به لغو آنها نظر مىدهند ؛ امام خمينى در اين باره چنين فتوا مىدهد :\r\nاگر روابط سياسى بين دولتهاى اسلامى و بيگانگان ، موجب تسلّط آنان بر كشورها ، شهرها يا نفوس و اموال مسلمين شود و يا باعث اسارت سياسى آنان گردد ، برقرارى اين روابط و مناسبات بر زمامداران دولتها حرام و پيمانهايى كه مىبندد باطل است و بر مسلمين واجب است آنها را ارشاد كنند و دست‌كم با مبارزهء منفى به ترك اين نوع روابط وادارشان سازند . « 1 » \r\n\r\nدو نمونه\r\nاينك ، به دو مورد از كاربرد قاعدهء « نفى سبيل » اشاره مىكنيم كه هر كدام ، به نوبهء خويش نقش تعيين كننده‌اى در استقلال سياسى داشت و سرنوشت مسلمانان را يكباره دگرگون ساخت و كشورشان را از سقوط در دامن استعمار نجات داد .\r\n1 . تحريم تنباكو : در سال 1268 هجرى شمسى قراردادى بين ايران و انگليس بسته شد كه طبق آن ، امتياز خريد و فروش داخلى و خارجى تنباكو و توتون در انحصار يك تاجر انگليسى قرار گرفت و دنبال آن ، شركتى در لندن تأسيس گرديد . انگليسىها و افراد وابسته به آنها در همه جاى ايران پخش شدند و اين مقدّمهء تسخير و قبضهء ايران بود و پيامدهاى تلخى به دنبال داشت . علما و فقها ، پرچم مخالفت برافراشتند و مردم ايران را به نهضتى بزرگ فرا خواندند .\r\nمرجع بزرگ شيعه - آيت اللَّه ميرزا محمدحسن شيرازى - كه رهبرى اين نهضت را بر عهده داشت فتواى حماسى خود را اين چنين صادر كرد :\r\nالْيَومْ اسْتَعْمالِ « تَنْباكُو وَ تُوتُونْ » بِاىّ نَحْوٍ كانْ ، در حكم محاربه با امام زمان صلوات اللَّه و سلامه عليه است . « 2 » \r\n2 . كاپيتولاسيون : « كاپيتولاسيون » يك واژهء فرانسوى و به معناى تسليم و سازش است و در اصطلاح به مقرراتى اطلاق مىشود كه به موجب آن اتباع يك كشور در كشور ديگر تابع مقررات كشور خود مىشوند . « 3 » \r\n\r\n","description":"","footnote":" ( 1 ) . همان .  ( 2 ) . تاريخ سياسى معاصر ايران ، جلال‌الدين مدنى ، ج 1 ، ص 74 .  ( 3 ) . فرهنگ جامع سياسى ، ص 681 ، محمود طلوعى . ","page_name":" 73 ","page_number":71},
  {"content":"\r\n\r\nدر تاريخ 1343 هجرى شمسى ، لايحه‌اى در مجلس تصويب شد كه بر اساس آن اتباع آمريكايى در ايران مصونيّت قضايى پيدا كردند و اين لايحه به منزلهء اجازهء رسمى به بيگانگان بود كه در ايران دست به هر عملى بزنند و از هر نوع عكس‌العمل قضايى مصون باشند .\r\nبه دنبال اين لايحه ، امام خمينى ( ره ) فتواى تاريخى خويش را صادر كرد ؛ فتوايى شورانگيز كه چون آتشفشان ، هستى استبداد را سوزاند ؛ فتوايى كه با آيهء « نفى سبيل » آغاز مىشود و ارزش اين اصل را بيشتر متبلور مىسازد :\r\nبسم اللَّه الرّحمن الرّحيم . لَن يَجعَلَ اللَّهُ لِلكفِرينَ عَلَى المُؤمِنينَ سَبيلًا . ملّت ايران مىداند اين روزها در مجلس چه گذشت ؟ مىداند مجلس به پيشنهاد دولت ، سند بردگى ملّت ايران را امضاء كرد ؟ اكنون مستشاران آمريكا ، نظامى و غيرنظامى با جميع خانواده و مستخدمين آنها آزادند هر جنايتى بكنند . دادگاههاى ايران حقّ رسيدگى ندارند ، چرا ؟ اكنون من اعلام مىكنم كه اين رأى ننگين مخالف اسلام و قرآن است و قانونيّت ندارد . « 1 » \r\nپٌرسش\r\n1 . تأمين چيست و بر چه اصولى استوار است ؟\r\n2 . پناهندگى در گذشته و حال با پناهندگى در جهان اسلام چه فرقى دارد ؟\r\n3 . از جلمهء « حَتّى يَسمَعَ كَلمَ اللَّهِ » چه چيزى برداشت مىكنيد ؟\r\n4 . نظر قرآن نسبت به معاهدات بين المللى چيست ؟\r\n5 . ملاك مبارزه با رهبران كفر چيست ؟\r\n6 . اهميت سياسى قاعدهء نفى سبيل را بيان كنيد .\r\n7 . مقصود از نفى سبيل چيست ؟\r\n8 . آثار مهمّ نفى سبيل را يادآور شويد .\r\n9 . نظر امام خمينى دربارهء روابط با دولتهاى كافر چيست ؟\r\n\r\n","description":"","footnote":" ( 1 ) . فقه سياسى ، ابوالفضل شكورى ، ج 2 ، ص 401 - 407 . ","page_name":" 74 ","page_number":72},
  {"content":"\r\n\r\n\r\nدرس هشتم : مظاهرى از تولّى و تبرّى\r\nدر اين درس برآنيم تا جلوه‌هايى از ارتباط مؤمنان با همديگر و نشانه‌هاى ظاهرى رفتار آنان با افراد غير مكتبى را كه نشان دهندهء برائت آنان است بيان كنيم .\r\n\r\nمظاهر تولّى\r\n\r\n1 . عيد غدير\r\nزنده نگه داشتن اعياد اسلامى چون عيد قربان و عيد فطر از نشانه‌هاى تولّى ، و توجّه نكردن به آنها علامت بى تفاوتى ، و محكوم كردن آن نشانهء دشمنى و برائت است . از جمله اعيادى كه توجه بيشترى به آن شده است ، « عيد غدير » است . عيد غدير يك عيد اصيل اسلامى است ، زيرا مسلمانان در سه قرن اوّل ، روز هيجدهم ذى الحجّه رابه اين عنوان جشن مىگرفتند و اين رسم همچنان باقى است . مسعودى مورخ مشهور مىنويسد :\r\nفرزندان و شيعيان على ( ع ) اين روز را گرامى مىداشتند . « 1 » \r\nامام صادق ( ع ) از پدرانش از رسول اكرم ( ص ) چنين نقل مىكند :\r\nيَوْمُ غَديرِ خُمّ افْضَلُ اعْيادِ امَّتى . . . . « 2 » \r\nروز غدير خم بهترين عيد امّت من است . . . .\r\nامام على ( ع ) در سالى كه روز جمعه و روز غدير با هم مصادف شده بود ، براى مردم خطبه خواند و در آن فرمود ؛\r\n\r\n","description":"","footnote":" ( 1 ) . التّنبيه والاشراف ، ص 221 - 222 .  ( 2 ) . الغدير ، ج 1 ، ص 283 . ","page_name":" 75 ","page_number":73},
  {"content":"\r\n\r\n. . . انَّ اللَّه - عَزَّ وَ جَلَّ - جَمَعَ لَكُمْ مَعْشَرَ الْمُؤْمِنينَ فى هذَا الْيَوْمِ عِيْدَيْنَ عَظيمَيْنِ كبَيرَيْنِ . . . « 1 » \r\nخداى عزّوجل در اين روز ، دو عيد عظيم و بزرگ را براى شما گروه مؤمنان جمع كرده است .\r\nامام ( ع ) در اين خطبهء طولانى مردم را به انجام كارهايى كه شايسته است در اعياد انجام گيرد و نيز به اظهار شادى و سرور در اين ايّام - به طور تفصيل - فرا مىخواند .\r\nفرات بن احنف مىگويد : به امام صادق ( ع ) گفتم : فدايت شوم ، آيا عيدى بهتر از عيد فطر و عيد قربان و روز جمعه و روز عرفه براى مسلمانان وجود دارد ؟ حضرت فرمود :\r\nنَعَمْ افْضَلُها وَ اعْظَمُها وَ اشْرَفُها عِنْدَاللَّهِ مَنْزِلَةً هُوَ الْيَوْمُ الَّذى اكْمَلَ اللَّهُ فيهِ الدّينَ وَ انْزَلَ عَلى نَبِيّهِ مُحَمَّدٍ ( ص ) الْيَومَ اكْمَلْتُ لَكُمْ دينَكُمْ . « 2 » \r\nبلى ، افضل و اعظم اعياد از نظر قدر و منزلت در نزد خدا ، روزى است كه در آن خدا دينش را كامل و آيهء « الْيَوْمَ اكْمَلْتُ لَكُمْ دينَكُمْ » را بر پيامبرش نازل كرد .\r\nحسن بن راشد از امام صادق ( ع ) نقل مىكند كه آن حضرت روز عيد غدير را عيد خواند و در آخر سخنان خود فرمود :\r\nفَانَّ الْانْبِياءَ صَلواتُ اللَّهِ عَلَيْهِمْ كانَتْ تَأْمُرُ الْاوْصِياءَ بِالْيَوْمِ الَّذى كانَ يُقامُ فيهِ الْوَصِىُّ انْ يَتَّخِذَ عِيْداً « 3 » \r\nانبياى الهى صلوات اللّه عليهم به جانشينان خود دستور مىدادند كه روز برگزيدن وصى را جشن بگيرند .\r\nحسن مىگويد : عرض كردم اگر كسى آن را روزه بگيرد چه وضعى دارد ؟ حضرت فرمود :\r\n« سِتّينَ شَهْراً » به اندازهء شصت ماه ارزش دارد . « 4 » \r\nدر روايتى آمده است :\r\nرسول اكرم ( ص ) به حضرت على ( ع ) سفارش كرد كه مسلمانان اين روز را عيد قرار دهند . « 5 » \r\n\r\n","description":"","footnote":" ( 1 ) . مصباح المتهجّد ، ص 698 .  ( 2 ) . الغدير ، ج 1 ، ص 284 ؛ تفسير فرات ، ص 12 .  ( 3 ) . الكافى ، ج 4 ، ص 148 - 149 ؛ الغدير ، ج 1 ، ص 285 .  ( 4 ) . همان .  ( 5 ) . الغدير ، ج 1 ، ص 285 . ","page_name":" 76 ","page_number":74},
  {"content":"\r\n\r\nفيّاض بن عمر طوسى در سال دويست و پنجاه و نه ، در حالى كه بيش از نود سال از عمرش مىگذشت ، گفت :\r\nامام رضا ( ع ) را روز عيد غدير ديدم كه گروهى از خواصّ در حضورش نشسته بودند . حضرت آنان را براى صرف افطار دعوت كرده بود و غذا و خيرات و هدايايى از قبيل پوشاك و حتى انگشتر و كفش به خانهء آنان فرستاد . وضع آنان و اطرافيان خويش را تغيير داد و در آن روز ديدم وسايلى به كار گرفتند كه سابقه نداشت ، و در اين حال حضرت فضايل اين روز بزرگ را براى آنان يادآورى مىكرد . « 1 » \r\nعلّامه امينى در كتاب ارزشمند « الغدير » دهها روايت از دهها كتاب مورد وثوق اهل سنّت جمع آورى كرده كه همگى دالّ بر اين واقعيّت است كه روز عيد غدير در قرون اوّل اسلام ، عيد مرسوم و معروف بوده است . « 2 » \r\n\r\n2 . بزرگداشت ميلاد پيامبر ( ص ) و امامان معصوم ( ع )\r\nارزش نهادن به مراسم جشن تولّد پيامبر اكرم ( ص ) و امامان معصوم ( ع ) و تشكيل محافل سرورانگيز مظهر ديگرى از مظاهر تولى و پيوند دوستى با خاندان وحى به شمار مىرود و بىاعتنايى به اين امور نشانهء دشمنى يا نداشتن محبّت نسبت به آنهاست .\r\nفلسفه و دليل بزرگداشت ميلاد\r\nآنچه مهم و شايستهء بحث و بررسى است ، دليل و فلسفهء بزرگداشتهاست كه تا چه حدّى با اصول انسانى و مبانى دين سازگار است و چه آثار و فوايدى دارد ؟ اقامهء مواليد و مجالس چيزى جز پاسخ به يك خواست و نياز فطرى نيست ؛ زيرا آن يك تمايل انسانى و برخاسته از ريشه‌هاى دوستى و مبتنى بر پايه‌هاى سپاس و قدردانى است . از آنجا كه مردم براى ارزشهاى مورد علاقهء خود احترام قائلند ، اشخاصى كه اين ارزشها را آورده‌اند ، احترام و تعظيم مىكنند .\r\nاين امر اختصاص به گروه و فرقهء خاصّى ندارد . بلكه كوچك و بزرگ ، فقير و غنى ، عالم و جاهل در آن سهيمند و هر كس در حد توان خود در گراميداشت ارزشها مىكوشند . « 3 » \r\n\r\n","description":"","footnote":" ( 1 ) . همان ، ص 287 .  ( 2 ) . همان ، ص 267 - 289 .  ( 3 ) . بزرگداشتها در اسلام ، سيد جعفر مرتضى العاملى ، ص 109 . ","page_name":" 77 ","page_number":75},
  {"content":"\r\n\r\nاهتمام به احياى نام و ياد بزرگان دين و برپايى يادواره‌ها و جشنها ، ارزشها را در دل زنده مىكند و سبب تقويت رابطهء انسان با دين مىگردد .\r\nدر گراميداشت مناسبتها و روزهاى تاريخى چون ميلاد پيامبر اكرم ( ص ) فايده‌هاى تاريخى و اجتماعى و اخلاقى فراوان است . در آنها پندها ، عبرتها ، تجربه‌ها و آزمايشهايى است كه سبب عمق تفكّر نسل حاضر و آينده مىگردد . « 1 »  بزرگداشت ميلاد رسول اكرم ( ص ) بر خلاف تصوّر برخى از گروهها هرگز پرستش غير خدا محسوب نمىشود و هيچ نهى و منعى از سوى پيشوايان دينى و از خود پيامبر اكرم ( ص ) در اين باره نرسيده است و يك پديدهء نوظهور و بدعت نيست ، بلكه از زمان صدر اسلام چنين رسمى رايج بوده و ريشهء قرآنى دارد .\r\nخداوند در قرآن به تعظيم شب ميلاد پيامبر اسلام ( ص ) اشاره مىكند :\r\nوَ الضُّحى والَّيلِ اذا سَجى . . . . ( الضّحى : 1 )\r\nقسم به روز و قسم به شب ، هنگامى كه آرامش مىيابد .\r\nحلبى ، سيره‌نويس معروف مىنويسد :\r\nخداوند در اين آيه به شب ميلاد پيامبر ( ص ) قسم خورده است . بعضى گفته‌اند مراد شب اسراء است . به نظر ما مانعى ندارد كه سوگند بر هر دو شب باشد . ليل هم براى شب ميلاد و هم براى شب معراج استعمال شده باشد . « 2 » \r\n\r\n3 . مراسم عاشورا\r\nزنده نگه داشتن ايام عاشورا و شركت در مراسم تعزيه و نوحه‌سرايى بر امام حسين ( ع ) و تجديد خاطرات شهداى كربلا از ديگر نشانه‌هاى پيوند با اهل بيت ( ع ) است و بازتاب سياسى ، اجتماعى و اجر و پاداش زيادى دارد . به همين جهت بر احياى اين ايّام توصيهء فراوان شده است و امامان ( ع ) يكى پس از ديگرى اين روز را گرامى مىداشتند و محافل عظيمى تشكيل داده و در زبان و عمل ، مردم را بدان تشويق مىكردند تا حماسهء عاشورا زنده بماند و خاطرات محرّم\r\n\r\n","description":"","footnote":" ( 1 ) . سيرتنا و سنّتنا ، علامه امينى ، ص 45 - 46 .  ( 2 ) . سيرهء حلبى ، ج 1 ، ص 58 . ","page_name":" 78 ","page_number":76},
  {"content":"\r\n\r\nفراموش نگردد .\r\nفاطمه بنت الحسين ( ع ) از پدر بزرگوارش حسين بن على ( ع ) روايت كرده كه فرمود :\r\nقالَ رَسُولُ اللَّه ( ص ) : مَنْ اصيبَ بِمُصيبَةٍ فَذَكَرَ مُصيبَتَهُ ، فَاحْدَثَ لَهَا اسْتِرْجاعاً ، وَ انْ تَقادَمَ عَهْدُها ، كَتَبَ اللَّهَ لَهُ مِنَ الْاجْرِ مِثْلَها يَوْمَ اصيبَ . « 1 » \r\nرسول خدا ( ص ) فرمود : هر كس به مصيبتى گرفتار آيد و پس از مدتى آن را به ياد آورد و استرجاع نمايد - انّا للَّه و انّا اليه راجعون بگويد - اگر چه مدتى از آن مصيبت گذشته باشد ، خداوند اجر مصيبت را در زمان وقوعش برايش مىنويسد .\r\nو نيز از آن حضرت نقل شده است كه فرمود :\r\nهيچ قومى براى ذكر فضايل آل محمد ( ص ) جمع نشدند ، مگر اينكه فرشتگانى از آسمان پايين آمده تا به آنها ملحق شوند و با آنان سخن گويند . « 2 » \r\nشركت نكردن در مراسم عاشورا و بىاعتنايى به آن ، بىشك همسويى با دشمنان اسلام است .\r\nهمان دشمنانى كه عاشوراى حسينى را روز جشن و شادى اعلام كردند . « 3 »  و روايت قتل حسين ( ع ) و نقل مصائب او را بر وعّاظ و خطبا حرام دانستند . « 4 »  و رواياتى جعل كردند كه « سرمه كشيدن در روز عاشورا مانع تراخم چشم است . » « 5 »  و سرانجام عاشورا را عيد رسمى خواندند .\r\nحضرت امام باقر ( ع ) مىفرمايد :\r\nاللَّهُمَّ انَّ هذا يَوْمٌ تَبَرَّكَتْ بِهِ بَنُو امَيَّة وَ ابْنُ آكِلَةِ الْاكْبادِ . « 6 » \r\nخداوندا ! امروز ( عاشورا ) روزى است كه بنىاميه و پسر هند جگرخوار ، آن را فرخنده شمردند .\r\n\r\n4 . سلام و تحيّت\r\nچهارمين جلوهء تولّى ، تبادل سلام در ميان افراد مؤمن است . سلام از شعائر عملى اسلام و از حقوق مسلمانان نسبت به همديگر است .\r\n\r\n","description":"","footnote":" ( 1 ) . سنن ابن ماجه ، ج 1 ، ص 510 ؛ مسند احمد ، ج 1 ، ص 201 .  ( 2 ) . ينابيع المودّة ، قندوزى حنفى ، ص 246 .  ( 3 ) . بزرگداشتها ، ص 97 .  ( 4 ) . همان ، ص 98 .  ( 5 ) . همان .  ( 6 ) . مفاتيح الجنان ، ص 291 ( زيارت عاشوار ) . ","page_name":" 79 ","page_number":77},
  {"content":"\r\n\r\nسلام نوعى تأمين و پناه دادن و نشانهء حُسن تفاهم و تبادل محبّت است . به همين جهت خداوند به پيامبر دستور مىدهد كه مؤمنان را با سلام مورد ملاطفت قرار دهد :\r\nوَ اذا جاءَكَ الَّذينَ يُؤمِنونَ بِايتِنا فَقُل سَلمٌ عَلَيكُم . ( انعام : 54 )\r\nآنان كه به آيات ما ايمان مىآورند هرگاه پيش تو آمدند ، بگو سلام بر شما .\r\nاز جملهء « . . . الَّذينَ يُؤمِنونَ بِايتِنا » بر مىآيد كه سلام در انحصار ايمان است ، يعنى سلام مخصوص مؤمنان است و نبايد به كفّار سلام كرد . و كسى كه كفر بورزد شايستهء سلام نيست ؛ زيرا سلام دادن در حقيقت ايجاد سلامت و حسن تفاهم ميان يكديگر است . بين مؤمن و كافر چه نسبتى است تا او را به صفا و سلامتى فرا خواند و در زير پر و بال مهر خود قرار دهد ؟ ! پيامبر اكرم ( ص ) مىفرمايد :\r\nلا تَبْدَؤُوا اهْلَ الْكِتابَ بِالسَّلامِ فَانْ سَلَّمُوا عَلَيْكُمْ فَقُولُوا عَلَيْكُمْ وَ لاتُصافَحُوهُمْ وَ لاتُكِنُّوهُمْ الَّا انْ تَضْطَرُّوا الى ذلِكَ . « 1 » \r\nبه اهل كتاب ( يهود و نصارا ) سلام ندهيد و اگر آنها به شما سلام دادند در جواب آن بگوييد :\r\n« عليكم » بر شما باد - نگوييد « سلام عليكم » - و با آنها مصافحه نكنيد و با كنيه صدايشان نزنيد مگر وقتى كه به آن مجبور شويد .\r\nتبادل سلام سبب گسترش و تحكيم پيوند قلبى و دوستى است . پيامبر اكرم ( ص ) اين نكته را يادآور مىشود و مىفرمايد :\r\nافَلا ادُلُّكُمْ عَلى عَمَلٍ اذا عَمِلْتُمُوهُ تَحابَبْتُمْ ؟ قالُوا : بَلى يا رَسُولَ اللَّهِ . وَ قالَ : « افْشُوا السَّلامَ بَيْنَكُمْ » . « 2 » \r\nآيا شما را به كارى راهنمايى نكنم كه در صورت عمل به آن يكديگر را دوست خواهيد داشت ؟\r\nگفتند : چرا اى رسول خدا . فرمود : سلام را در ميان خودتان گسترش دهيد .\r\n\r\n5 . نام نيكو\r\nاهميّت نامگذارى اشخاص و اماكن بر كسى پوشيده نيست . هر كسى علاقمند است كه خود و فرزندش نامى زيبا و پر معنا داشته باشد .\r\n\r\n","description":"","footnote":" ( 1 ) . بحارالانوار ، ج 75 ، ص 389 .  ( 2 ) . محجة البيضاء ، فيض كاشانى ، ج 3 ، ص 382 . ","page_name":" 80 ","page_number":78},
  {"content":"\r\n\r\nخداوند با در نظر گرفتن اين حسّ كه در سرشت انسان نهاده است ، نه تنها خواستهء حضرت زكريا ( ع ) را در مورد داشتن فرزند مىپذيرد ، بلكه نام نيكو و بىسابقه هم براى او بر مىگزيند :\r\nيا زَكَريّا انّا نُبَشّرُكَ بِغُلمٍ اسمُهُ يَحيى لَم نَجعَل لَهُ مِن قَبلُ سَميّاً . ( مريم : 7 )\r\nاى زكريا ! ما مژدهء پسرى را به تو مىدهيم كه نامش يحيى است ، پيش از اين ، كسى را بدين نام قرار نداده‌ايم .\r\nبا دقت در آيه ، روشن مىشود كه :\r\n- خداوند نام حضرت يحيى را خودش برگزيده و به پدر و مادرش واگذار نكرده است . « 1 » \r\n- نامش بىسابقه بوده و تا آن روز كسى همنام وى نبوده است و اين نشان دهندهء شخصيّت اوست . « 2 » \r\nبهترين نامها\r\nبا توجه به آنچه كه گفتيم ، بهترين نامها ، نامهايى هستند كه پيشوايان دينى ما با آنها خوانده مىشدند و برگزيدن آنها را بر فرزندان شيعيان سفارش مىكردند و همنام بودن با معصومين ( ع ) را نشانهء محبّت به اهل بيت ( ع ) مىدانستند .\r\nمردى به امام صادق ( ع ) گفت : ما فرزندانمان را به نام شما و پدرانتان نامگذارى مىكنيم ، آيا اين كار براى ما فايده و پاداشى دارد ؟ فرمود :\r\nآرى به خدا قسم ، مگر دين چيزى جز دوستى و دشمنى است . « 3 » \r\nسپس حضرت اين آيه را خواند :\r\nان كُنتُم تُحِبّونَ اللَّهَ فَاتَّبِعونى يُحبِبكُمُ اللَّهُ ويَغفِر لَكُم ذُنوبَكُم . ( آل عمران : 31 )\r\nاگر خدا را دوست مىداريد از من تبعيّت كنيد تا خدا شما را دوست بدارد و گناهانتان را ببخشد .\r\nامام ( ع ) با اين آيه استدلال كرد كه نام يكى از اهل بيت ( ع ) را به فرزند نهادن نوعى تبعيّت از پيامبر ( ص ) محسوب مىشود و اجر معنوى هم به دنبال دارد .\r\n\r\n","description":"","footnote":" ( 1 ) . مجمع البيان ، ج 4 ، جزء 16 ، ص 16 .  ( 2 ) . همان مدرك .  ( 3 ) . مستدرك الوسائل ، ج 15 ، ص 129 . ","page_name":" 81 ","page_number":79},
  {"content":"\r\n\r\n\r\nمظاهر تبرّى\r\nاينك به برخى از نشانه‌هاى عملى تبرّى از دشمنان دين مىپردازيم :\r\n\r\n1 . لعن كفّار\r\nلعن افراد كافر و فاسق نشانهء برائت از آنها است و اين موضوع به زمان خاصّى محدود نمىشود ، حتى پس از مرگ هم مىتوان بر كافران لعن كرد و از آنان تبرّى جست تا براى افراد زنده درس باشد و اين حقيقت را دريابند كه كفر پيوسته با لعن مردم و دورى از خدا همراه است .\r\nانَّ الَّذينَ كَفَروا وماتوا وهُم كُفّارٌ اولئِكَ عَلَيهِم لَعنَةُ اللَّهِ والمَلكَةِ والنّاسِ اجمَعين . ( بقره : 161 )\r\nآنان كه كافر گشتند و در حال كفر مردند ، لعنت خدا و فرشتگان و همهء مردم بر آنان باد .\r\nجصّاص از فقهاى اهل سنّت در ذيل اين آيه مىنويسد :\r\nلعن كافر لازم است ، چه در حال زنده و چه پس از مرگ ؛ زيرا گر چه با مرگ ، تكليف از او ساقط مىشود ، ولى هرگز موجب سقوط اعلان برائت نمىگردد و همچنين پس از ديوانه شدن كافران نبايد جنون مجوّز مدح آنها و دلسوزى بر آنان باشد . « 1 » \r\n\r\n2 . دورى از تقليد و تشبّه\r\nاسلام به استقلال جامعهء اسلامى چنان اهميّت مىدهد كه راضى نيست اندك آسيبى به آن وارد شود . از اين رهگذر با هر عاملى كه به ضرر اين انگيزهء اسلامى باشد مبارزه مىكند ، حتى مسلمانان را از تقليد و تشبّه به دشمنان ، چه در لباس پوشيدن چه در تهيهء نوع غذا باز داشته و توصيه مىكند كه رنگ خدايى به خود بگيرند و چه رنگى بهتر از رنگ الهى :\r\nصِبغَةَ اللَّهِ ومَن احسَنُ مِنَ اللَّهِ صِبغَةً . ( بقره : 138 )\r\nامام صادق از پيامبر اكرم ( ص ) چنين نقل مىكند :\r\nلا تَلْبَسُوا لَباسَ اعْدائى وَ لاتَطْعَمُوا مَطاعِمَ اعْدائى وَ لاتَسْلُكُوا مَسالِكَ اعْدائى فَتَكُونُوا اعْدائى كَما هُمْ اعْدائى . « 2 » \r\n\r\n","description":"","footnote":" ( 1 ) . احكام القرآن ، ج 1 ، ص 125 .  ( 2 ) . وسائل الشيعه ، ج 17 ، ص 290 . ","page_name":" 82 ","page_number":80},
  {"content":"\r\n\r\nلباس دشمنان مرا نپوشيد ، غذاى دشمنان مرا نخوريد ، راه آنان را نپيماييد كه همانند آنها با من دشمن مىشويد .\r\nامام على ( ع ) مىفرمايد :\r\nلا تَزالُ هذِهِ الْامَّةُ بِخَيْرٍ ما لَمْ يَلْبَسُوا لِباسَ الْعَجَمِ وَ يَطْعَمُوا اطْعِمَةَ الْعَجَمِ فَاذا فَعَلُوا ذلِكَ ضَرَبَهُمُ اللَّهُ بِالذُّلّ . « 1 » \r\nاين امت [ امت اسلام 
  ] چندى كه لباس بيگانه نپوشند و غذاى بيگانه را نخورند در رستگارى خواهند بود ولى اگر چنين كنند خداوند خوارشان خواهد ساخت .\r\nبه دليل اينكه تقليد از بيگانه و خود را به آنان تشبيه كردن به تدريج راه نفوذ دشمن را باز مىكند و از اين راه بر سرنوشت مسلمانان حاكم مىشوند ؛ اسپانيا ، گوياترين سند و زنده‌ترين گواه اين حقيقت است .\r\nابن خلدون ، در بازديدى كه از اين كشور اسلامى به عمل آورده است ، آثار نفوذ مسيحيان را چنين مىنگارد :\r\nچنان مىبينم آنان را كه در لباس‌ها ، مدها و بسيارى از حالات ، حتى در ترسيم تمثال روى ديوارها ، كارخانه و خانه‌ها ، از اجانب همجوار خود تقليد مىكنند كه هر بيننده‌اى كه از روى خرد بنگرد ، مىفهمد همين علامت استيلاى اجانب بر آنهاست . « 2 » \r\nبا كمال تأسف در اثر همين سهل‌انگارى ، سرانجام كشور اسلامى و متمدّن اندلس به يك كشور مسيحى - اسپانيا - مبدّل شد .\r\nنشانه‌هاى وابستگى : در بررسى پديده‌هاى اجتماعى معلوم مىگردد كه برخى از آنها ريشهء سياسى دارد و از سوى دشمن بر جامعهء اسلامى تحميل شده است . به عنوان مثال ، استفاده از علائم و نشانه‌هايى كه اختصاص به دشمنان اسلام دارد و به كار بردن آنها ، وابستگى جامعهء مسلمين را نشان مىدهد . متأسّفانه امروزه به اين نوع مسائل كمتر اهميت داده مىشود و ظاهر شدن اين قبيل مسائل ، از ريشه‌دار شدن فرهنگ بيگانه در كشورهاى اسلامى و نيز ناآگاهى مردم از فرهنگ خويش حكايت مىكند . از جملهء آنها علامت « صليب » است كه در برخى از\r\n\r\n","description":"","footnote":" ( 1 ) . همان ، ج 3 ، ص 356 .  ( 2 ) . تولّى و تبرّى ، ص 124 ، به نقل از مقدّمهء ابن خلدون . ","page_name":" 83 ","page_number":81},
  {"content":"\r\n\r\nخانه‌ها و ماشين‌ها زينت بخش دكورهاست و ديگرى « كراوات » است كه افرادى در برخى مراسم از آن استفاده مىكنند ، غافل از اينكه آنها نوعى وابستگى محسوب مىشود . امام خمينى ( ره ) در اين باره مىفرمايد :\r\nاگر زدن كراوات تشبيه به كفّار باشد ، حرام است . « 1 » \r\nهمچنين استفاده از لباسهاى زننده كه مخالف آداب و رسوم ملى و سنن دينى باشد ، نشانهء وابستگى و نداشتن استقلال فكرى است و تقويت فكر و فرهنگ بيگانگان محسوب مىشود و عفّت عمومى را خدشه‌دار مىسازد ؛ زيرا امروزه مدپرستى و تغيير در لباس ، تنها از يك سليقهء شخصى بر نمىخيزد ؛ بلكه به هجوم غرب بر ارزشهاى فرهنگى و ملل غير عربى سرچشمه مىگيرد و نيز استفاده از عكسهاى مبتذل و نوشته‌هاى خارجى كه حامل پيامهاى ضد ارزشى و نشانهء شبيخون فرهنگى است ، ممنوع است و بايد از آنها دورى جست .\r\nپرسش\r\n1 . عيد غدير چه اهميّتى دارد ؟\r\n2 . فلسفه بزرگداشت ميلاد پيامبر ( ص ) چيست ؟\r\n3 . دليل و علّت احياى عاشورا چيست ؟\r\n4 . بنىاميه و وابستگانشان در مقابل عاشورا چه موضعى داشتند ؟\r\n5 . سلام چه مفهومى دارد و چرا مخصوص مسلمانان است ؟\r\n6 . نام خوب چه خصوصياتى دارد و سفارش معصومين ( ع ) در اين زمينه چيست ؟\r\n7 . فلسفهء لعن بر كافر چيست ؟ و چرا محدود به اين جهان نيست ؟\r\n8 . تقليد از كفّار از ديدگاه پيامبر اسلام ( ص ) چگونه است ؟\r\n\r\n","description":"","footnote":" ( 1 ) . مجلّه آشنا ، سال اوّل ، شمارهء 5 ، ص 58 ، آبان ماه سال 1371 .\r\n","page_name":" 84 ","page_number":82},
  {"content":"\r\n\r\n\r\nمنابع و مآخذ\r\n1 . قرآن كريم .\r\n2 . نهج البلاغه .\r\n3 . صحيفه سجّاديه .\r\n4 . آثار الحرب ، دكتر وهبة الزّحيلى ، دارالفكر ، دمشق .\r\n5 . احكام القرآن ، قاضى ابوبكر معافرى ، داراحياء التراث العربى .\r\n6 . احكام القرآن ، ابوبكر احمد جصاص ، بيروت .\r\n7 . احياءالعلوم ، ابوحامد غزالى ، بيروت .\r\n8 . اصول كافى ، ثقةالاسلام كلينى ( ره ) ، دارالتعارف ، بيروت .\r\n9 . بحارالانوار ، علامه مجلسى ( ره ) ، بيروت .\r\n10 . بزرگداشتها در اسلام ، سيد جعفر مرتضى عاملى ، سازمان تبليغات .\r\n11 . تاريخ سياسى معاصر ايران ، جلال‌الدين مدنى .\r\n12 . تحرير الوسيله ، امام خمينى ( ره ) ، انتشارات اسلامى .\r\n13 . التحقيق فى كلمات القرآن ، حسن مصطفوى ، بنگاه ترجمه و نشر كتاب .\r\n14 . ترجمهء الميزان ، علامه سيد محمدحسين طباطبايى ، انتشارات اسلامى .\r\n15 . تفسير البصائر ، يعقوب‌الدّين رستگار جويبارى ، المطبعة الاسلامية .\r\n16 . تفسير الجواهر ( معروف به تفسير طنطاوى ) ، طنطاوى جوهرى ، انتشارات آفتاب ، تهران .\r\n17 . التفسير الكاشف ، شيخ محمدجواد مغنيه ، دارالعلم ، للملايين و دارالجواد .\r\n18 . التفسير المبين ، شيخ محمدجواد مغنيه ، دارالتعارف للمطبوعات .\r\n\r\n","description":"","footnote":"","page_name":" 85 ","page_number":83},
  {"content":"\r\n\r\n19 . تفسير نمونه ، زير نظر استاد مكارم شيرازى ، دارالكتب الاسلامية .\r\n20 . التّنبيه و الاشراف ، على بن حسين مسعودى ، قاهره .\r\n21 . تولّى و تبرّى ، عباسعلى اخترى ، واحد فرهنگى بنياد شهيد .\r\n22 . تولّى و تبرّى ، مؤسسه در راه حق .\r\n23 . جاذبه و دافعهء حضرت على ( ع ) ، شهيد مرتضى مطهرى ، انتشارات صدرا .\r\n24 . الجامع لاحكام القرآن ( مشهور به تفسير قرطبى ) ، ابوعبداللّه محمد قرطبى ، داراحياء التراث العربى .\r\n25 . جواهر الكلام ، علامه شيخ حسن نجفى ، دارالكتاب الاسلامية .\r\n26 . حقوق اقليّتها ، عباسعلى عميد زنجانى ، انتشارات صدر .\r\n27 . حقوق بشر از ديدگاه قرآن ، عبداللّه جوادى آملى ، جزوهء تايپى منتشر شده .\r\n28 . در سايهء قرآن ، ترجمهء احمد آرام ، علمى .\r\n29 . روان جاويد ، محمد تقى ثقفى ، انتشارات برهان .\r\n30 . سفينة البحار ، شيخ عباس قمى ، كتابخانهء سنائى .\r\n31 . سنن ، ابن ماجه ، داراحياء التراث العربى .\r\n32 . سيرتنا و سنّتنا ، علامه امينى ، نجف .\r\n33 . سيره حلبى ، على حلبى شافعى ، بيروت .\r\n34 . شش مقاله ، شهيد مرتضى مطهرى ، انتشارات صدرا .\r\n35 . الغدير ، علامهء امينى .\r\n36 . غرر الحكم ، چاپ دانشگاه تهران .\r\n37 . فرهنگ جامع سياسى ، محمود طلوعى ، نشر علم و سخن .\r\n38 . فرهنگ حقوقى ، جعفرى لنگرودى .\r\n39 . فرهنگ قرآن ، هاشم هريسى ، بنياد علوم قرآن .\r\n40 . فقه سياسى ، عباسعلى عميد زنجانى ، انتشارات اميركبير .\r\n41 . فقه سياسى ، ابوالفضل شكورى ، انتشارات حرّ .\r\n42 . القواعد الفقهيّه ، سيد حسن موسوى بجنوردى ، دارالكتب الاسلاميه .\r\n43 . كنز الدّقائق ، محمد مشهدى ، مؤسسه انتشارات وزارت ارشاد .\r\n44 . مبانى حكومت اسلامى ، جعفر سبحانى ، انتشارات اسلامى .\r\n45 . المجتمع الاسلامى ، محمدتقى مدرّسى ، بيروت .\r\n46 . مجلهء آشنا ، سال اوّل شمارهء 5 .\r\n\r\n","description":"","footnote":"","page_name":" 86 ","page_number":84},
  {"content":"\r\n\r\n47 . مجموعهء آثار ، مرتضى مطهرى ، صدرا .\r\n48 . مستدرك الوسائل ، حسين نورى طبرسى ، اسماعيليان .\r\n49 . مستمسك العروة ، سيد محسن حكيم ، دارالكتب العربيه .\r\n50 . مسند ، احمد بن حنبل ، بيروت .\r\n51 . مصباح الفقاهة ، آيت‌اللّه خويى ، نجف .\r\n52 . مصباح المنير ، على مشكينى ، ياسرقم .\r\n53 . معارف قرآن در الميزان ، سيد مهدى امين ، سازمان تبليغات اسلامى .\r\n54 . المفردات ، راغب اصفهانى ، بيروت .\r\n55 . مقدمه ابن خلدون ، عبدالرحمن بن خلدون ، بيروت ، لبنان .\r\n56 . المكاسب المحرّمه ، امام خمينى ، اسماعيليان .\r\n57 . مهدى موعود ، على دوانى .\r\n58 . ميزان الحكمة ، محمد محمدى رىشهرى ، دفتر تبليغات اسلامى .\r\n59 . نقد و بررسى « در روش » ، مرتضى مطهرى ، انتشارات آزادى .\r\n60 . نورالثقلين ، حويزى ، اسماعيليان .\r\n61 . وسائل الشيعه ، شيخ حُرّ عاملى .\r\n62 . وطن و سرزمين ، عميد زنجانى ، دفتر نشر فرهنگ اسلامى .\r\n63 . ولايت ، سيد على خامنه‌اى ، حزب جمهورى اسلامى .\r\n64 . ولايت در قرآن ، عبداللّه جوادى آملى ، انتشارات رجاء .\r\n65 . ولاءها و ولايتها ، مرتضى مطهرى ، انتشارات صدرا .\r\n66 . ينابيع المودّة ، قندوزى حنفى .\r\n\r\n\r\n","description":"","footnote":"","page_name":" 87 ","page_number":85}
  ]