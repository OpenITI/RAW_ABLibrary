[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nفتنه وهابيت\r\nتاليف\r\nسيد احمد زينى دحلان ( مفتى مكه )\r\nترجمه\r\nدكتر همايون همتى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nفتنهء وهابيت\r\nتأليف : سيد احمد زينى دحلان ( مفتى مكه )\r\nترجمه : دكتر همايون همتى\r\nحروفچينى : مركز تحقيقات حج\r\nناشر : نشر مشعر\r\nچاپ : دار الحديث\r\nنوبت چاپ : 1 - بهار 1386\r\nتيراژ : 5000 نسخه\r\nبها : 300 تومان\r\nشابك : 2 - 048 - 540 - 964 - 978\r\nISBN : 978 - 964 - 540 - 048 - 2\r\nمراكز پخش و فروشگاه هاى مشعر :\r\nتهران : تلفن : 6451203 - 021 / قم : تلفن : 7746532 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ مقدمات پژوهش 
  ]\r\n\r\nشرح حال مؤلف كتاب\r\nنويسندهء كتاب حاضر احمد بن زين‌بن احمد دَحْلان مكّى شافعى است . او شخصى فقيه ، مورخ ، آشنا به دانش‌هاى گوناگون ، مفتى سادات شافعى در مكّهء معظمه و شيخ‌الاسلام آنجا بوده است . در سال 1231 هجرى قمرى در مكّه زاده شد و در محرم سال 1304 در مدينه درگذشت . تأليفات فراوانى دارد كه اغلب به چاپ رسيده است . برخى از تأليفاتش بدينقرار است :\r\nالأزهار الزينبيه فى شرح متن الألفيه ، تاريخ الدول الاسلاميه ، فتح الجواد المنّان على العقيدهء المسماه بفيض الرحمان ، الدّررالسنيّه فى الرّد على\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nالوهابيّه ، نهل العطشان على فتح الرّحمن فى تجويد القرآن ، خلاصهء الكلام فى أمراء البلد الحرام ، الفتوحات الاسلاميه و كتاب‌هاى ديگر . و يكى از تأليفاتش همين كتاب كوچك است كه در دست شما خوانندهء گرامى قرار دارد و ما از خداوند خواستاريم كه براى خوانندگان سودمند واقع گردد و راهنماى راه راست همانا خداوند است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار مترجم\r\nرسالهء موجزى كه پيش‌رو داريد نقدى است كه يكى از عالمان نامدار اسلامى در كمال اختصار بر آئين وهابيت نگاشته است . بنيانگذار آئين وهابيت « محمدبن عبدالوهاب » است كه در سال 1115 هجرى قمرى در شهر « عُيينه » از منطقهء « نجد » ديده به جهان گشود . فقه حنبلى و آموزش‌هاى علمى مقدماتى را نزد پدر آموخت . سفرى به خانهء خدا رفت و پس از آن به مدينه مسافرت كرد . مدتى نيز در بصره بسر برد و پس از بازگشت به نجد و اقامتى كوتاه در شهرهاى « حُرَيْمله » و « عُيينه » سرانجام در شهر « دِرعيه » اقامت گزيد و تا پايان\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعمر در آنجا ماند . در اين شهر با حكمران كه « محمد بن سعود » نام داشت آشنا شد و با همكارى و همراهى او آيين وهابيت را پىريزى نمود و از آن پس اين دو خانواده « آل‌سعود » و « آل‌شيخ » توأماً حاكميت سياسى و دينى در عربستان را در اختيار دارند . شيخ‌محمد از ايام كودكى با آراء و انديشه‌هاى « ابن‌تيميه » آشنا گشته بود و از همان دوران سخنانى را دربارهء توحيد ، توسل ، شفاعت ، زيارت قبور و . . . بر زبان مىراند . آشنايى با افكار ابن‌تيميه او را در عقايدش راسخ‌تر كرد . لذا دست به نگارش كتاب‌هايى زد كه عمدتاً در ردّ عقايد ياد شده مىباشد . او به‌زعم خويش كمر به مبارزه با بدعت‌ها بسته بود و مىكوشيد تا اسلام را از پيرايه‌هايى كه بر او بسته‌اند پاك سازد . لذا محور اصلى انديشه و فعاليت‌هاى علمى او مبارزه با خرافه پرستى و بدعت‌گرايى و كوشش در جهت خالص‌سازى اسلام و اصلاح دينى بود . از اين جهت ضرورت دارد كه داعيهء اصلاح‌طلبى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nآئين وهابيت را مورد كاوش دقيق علمى قرار داد و به‌ويژه تأثيرات نهضت اعتراض يا پروتستانتيزم (  ) msitnatsetorP  و افكار مارتين لوتركينگ (  ) gnikrehtuL mitraM  را بر بنيانگذار اين فرقه و ساير پيشوايان فكرى و آموزگاران علمى آن به بررسى گرفت . تعيين ميزان توفيق محمد بن عبدالوهاب در پيرايش اسلام از خرافه‌ها و ستيز بر عليه بدعت‌ها و نيز پديد آوردن نهضت اصلاح دينى (  ) noitamrofeR suoigileR  نياز به تحقيقى گسترده و عميق دارد و در اين رسالهء فشرده و كوتاه نمىتوان به آن پرداخت اما همين‌قدر بايد گفت كه آراء اين شيخ نجدى در عمل موجب تفرقه در صفوف مسلمانان و از بين بردن وحدت آنان گشت . صرف‌نظر از خطاهاى تئوريك مؤسس وهابيت و نگرش نادرستى كه در مورد توحيد و شرك ، زيارت ، استمداد از اولياء ، توسل و شفاعت و مسائلى از اين قبيل داشت ، نتيجهء عملى آراء او نه‌تنها موجب پديد گشتن اصلاح\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدينى در جوامع اسلامى نگشت ، بلكه خود مشكلات بيشمارى را پديد آورد . آراء تند او باعث ناخرسندى اغلب مسلمانان شده و واكنش‌هايى در رد آراء او نگاشتند و پدر و برادرش كه خود از عالمان نامدار عصر بودند به مخالفت با انديشه‌هاى او برخاستند و هرچه زمان گذشت جدايى و شكاف بين جريان وهابيت و عموم مسلمين بيشتر شد . زيرا از نظر اين آيين كارهايى كه غالب مسلمانان به‌عنوان مناسك دينى انجام مىدهند شرك‌آميز و كفرآلود است . با اينكه دين اسلام ، شعار وحدت سر داده و قرآن به همهء مسلمانان دستور مىدهد تا از تفرقه و جدايى بپرهيزند :  وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ لَعَلَّكُمْ تَتَّقُونَ  « 1 » ، ترجمه :\r\n« از راه‌هاى گوناگون پيروى نكنيد كه شما را از راه خدا پراكنده مىسازد ، اينهاست آنچه خداوند شما را\r\n\r\n\r\n","description":"","footnote":"\r\n( 1 ) . انعام ، 153 .\r\n","page_name":" 12 ","page_number":12},
  {"content":"\r\n\r\nبدان سفارش مىكند ، شايد پرهيزگار شويد » .\r\nباز در نهى از تفرقه‌انگيزى و تخاصم مىفرمايد :\r\n وَ لا تَكُونُوا كَالَّذِينَ تَفَرَّقُوا وَ اخْتَلَفُوا مِنْ بَعْدِ ما جاءَهُمُ الْبَيِّناتُ وَ أُولئِكَ لَهُمْ عَذابٌ عَظِيمٌ  « 1 » ، ترجمه :\r\n« همانا آن كسان مباشيد كه پس از آنكه آيات روشن خدا بر آنها آشكار شد پراكنده گشتند و با يكديگر اختلاف ورزيدند ، البته براى اينان عذابى بزرگ خواهد بود » .\r\nاين‌همه تأكيد قرآن شريف بر دورى و اجتناب از تفرقه براى آن بود تا مسملين را متوجهء پيامدهاى ناگوار جدايى و اختلاف نمايد و زيان‌هاى انشعاب و مخاصمه و ستيزه‌گرى را به آنان گوشزد فرمايد ، ولى دريغا كه ديرى نپاييد كه فرقه‌سازىها و جدايىها آغاز شد و موج فرقه‌گرايىسراسر جهان اسلام را به كام خود فرو بَرد و به‌نام إحياء سنّت سلف و به نام‌ها و عناوين ديگرى به\r\n\r\n\r\n","description":"","footnote":"\r\n( 1 ) . آل‌عمران ، 105 .\r\n","page_name":" 13 ","page_number":13},
  {"content":"\r\n\r\nتكفير مسلمانان پرداختند و پراكندگى و دسته‌بندى جايگزين همدلى و همگامى شد و استعمار ددمنش و اهريمن خو از اين جدايى چه سودها كه نبرد .\r\nبا ظهور انقلاب اسلامى ايران به رهبرى مردى پاك و وارسته از سلالهء رسول كه به‌دنبال حاكميت بخشيدن به ارزش‌هاى الهى و استقرار عدل و توحيد و يكتاپرستى بود ، شعار وحدت مسلمانان و نفى شرك و مبارزه بر عليه كفر و استكبار عميقاً مطرح شد و نظام نوپاى اسلامى در سراسر جهان صلاى توحيد و يگانه‌پرستى سر داد و مسلمانان را همه‌جا به وحدت و پيوند فرا خواند و خود همواره در اين راه پيشگام بود و بر اين آرمان پاى فشرد و وفادار ماند . امام فقيد + احياء مجد و عظمت ديرينهء اسلام را مىخواست و رهبر فرزانه و بيدار نظام اسلامى ، حضرت آيت‌الله خامنه‌اى ( أدام‌الله ظلّه على رئوس الأنام ) نيز عالمى وارسته و فقيهى فرزانه و اسلام‌شناسى سراپا تعهد و دلدادهء سرفرازى اسلام و\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nپاسدار حيثيت و عظمت مسملين است كه هوشمندانه و مخلصانه بر وحدت مسلمين و ضرورت آن پاى مىفشرد و همگان را به « تقريب » فرا مىخواند . وحدت مسلمين ، بدون ترديد بايستى بر پايهء شناخت و آگاهى از مرام يكديگر و همدلى و احترام به انديشه‌هاى ديگران باشد تا امرى ماندگار باشد و برقرار بماند و حالت شعار و تعارف به خود نگيرد . همچنين برادران مسلمان ، وابسته به هر يك از مذاهب اسلامى كه باشند بايد همواره آمادگى شنيدن انتقاد را داشته باشند و از نقّادى آراء و نظرات خود نهراسند و به مخالفان فكرى خود برچسب شرك و كفر نزنند ، چه‌بسا حقيقت غير از نگرش آنان باشد .\r\nرسالهء حاضر ، نقدى است بر برخى از انديشه‌هاى بنيانگذار وهابيت كه در نهايت فشردگى و ايجاز نگارش يافته است و صرفاً از آن‌جهت كه نمايندهء نگرش يكى از عالمان بزرگ اهل‌تسنن است و مىتواند راه‌گشاى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمطالعات تفصيلى و عميق‌تر در خصوص وهابيت و اشكالات آن باشد به فارسى برگردان شده است و اميد است كه خوانندهء كنجكاو و واقع‌بين را با حقيقت آشنا سازد .\r\nدر پايان اين پيشگفتار از درگاه حضرت كردگار به‌دعا مىخواهيم كه دل‌هاى مسلمين را به يكديگر نزديك ساخته و صفوف‌شان را در برابر دشمنان خدا فشرده‌تر سازد و توفيق خدمت به نظام مقدس اسلامى را كه منادى حاكميت اسلام و تحقق ارزش‌هاى والاى الهى و احياء و نشر فضيلت‌هاست نصيب همهء پژوهشگران و محققان متعهد بفرمايد و اين قلم را همواره در خدمت دين و بندگان شايسته‌اش به‌كار وادارد و اين خدمت ناچيز را كه ران ملخى بيش نيست در پيشگاه سليمانى ارباب معرفت و نقادان انديشه ، مقبول قرار دهد تا به عين رضا در آن بنگرند . خداوند به همگان اخلاص در عمل عنايت فرموده و جرأت و شهامت\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nايستادن در مقابل بدعت‌ها و دفع شبهات را مرحمت فرمايد .\r\n رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ \r\nوتوفيق از خداست\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nفتنهء وهابيت\r\nبدان‌كه در ايام سلطنت سلطان‌سليم سوم ( 1222 - 1204 ه - ) حوادث و آشوب‌هاى فراوانى پديد آمد كه برخى از آنها پيش‌تر ياد شد . يكى از فتنه‌ها و حوادث ناگوار فتنهء فرقهء وهابيت بود كه در حجاز رُخ داد . وهابيان آشوب‌گر در فتنه‌انگيزى تا بدانجا پيش رفتند كه بر حرمين شريفين چيرگى يافته و از حج گزاردن حاجيان شامى و مصرى جلوگيرى نمودند . حادثهء ديگر مربوط به فتنهء فرانسيس براى دست يافتن به مصر بود كه در سال 1213 ه - اتفاق افتاد و تا سال 1216 ه - ادامه داشت .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nما در اينجا آنچه را كه به اين دو فتنه مربوط مىشود به‌طور فشرده نقل مىكنيم و از شرح و تفصيل ، خوددارى مىنماييم زيرا شرح و تفصيل آنها در تواريخ گفته شده و پيرامون هر يك كتاب‌هاى جداگانه و ويژه‌اى به نگارش درآمده است .\r\nاما در مورد فتنه و آشوب فرقهء وهابى بايد دانست كه آغاز آن از درگيرى و كشتار بين سران اين فرقه و مولانا شريف غالب بن مساعد ، امير مكه كه نائب‌السلطنهء سراسر حجاز بود شروع شد . ابتداى جنگ و درگيرى بين آنها در سال 1205 ه - و در روزگار پادشاهى سلطان‌سليم سوم پسر سلطان‌مصطفى سوم پسر احمد بود .\r\nظهور فرقهء وهابى ، سال‌ها پيش از اين جنگ و درگيرى بود و در آغاز پيدايش وهابيت ، اين فرقه داراى قدرت و نفوذ و شوكت زيادى در شهرها بود . اما بعدها ستم و آزار آنان فزونى يافت و به كشتار مردم و توسعهء آئين خود و بسط و گسترش نفوذ خود برآمده و آنقدر\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاز مردم بيگناه كشتند كه قابل شمارش نبود . وهابيان به يغما و غارت اموال مردم پرداخته و حتى به زنان و كودكان نيز رحم نمىكردند .\r\nبنيانگذار اين فرقهء نادرست ، مردى به‌نام محمدبن عبدالوهاب بود كه از اهالى مشرق بود و مدت زيادى عمر كرد و مردم بسيارى را گمراه ساخت . ولادت او در سال 1111 ه - و مرگش در سال 1200 ه - اتفاق افتاد و بعضى از مورخان تاريخ مرگ او را چنين ضبط كرده‌اند : « مرگ خبيث در 1206 اتفاق افتاد » .\r\nمحمدبن عبدالوهاب در آغاز يكى از طلاب علوم دينى در مدينهء منوّره بود . پدرش مردى صالح و درستكار از اهل علم بود ، همچنين برادرش شيخ سليمان مردى صالح و عالم بود . پدرش و برادرش و مشايخ و استادان او در مورد او چنين نظرى داشتند كه به‌زودى از او انحراف و گمراهى سرخواهد زد زيرا در گفتار و رفتار و\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكارهايش چنين چيزى را مىديدند . « 1 »\r\n\r\n\r\n","description":"","footnote":"\r\n( 1 ) . اين نكتهء جالب و حائز اهميتى است كه نخستين مخالفان بنيانگذار وهابيت ، پدر و برادر و استادانش بوده‌اند . برادرش « شيخ سليمان عبدالوهاب » كتابى به‌نام « أالصّواعق الالهيه فى الرّد على الوهابيه » نگاشت و در آن به نقد افكار محمدبن عبدالوهاب پرداخت و بدعت‌هاى او را آشكار نمود . شيخ سليمان در كتاب مزبور در ضمن اينكه سخنان برادرش را به‌شدت رد مىكند مىگويد : اين امور ( مقصود امورى است كه وهابيان موجب شرك و كفر مىدانند مانند درخواست شفاعت و استغاثه به‌غير خدا و زيارت قبور و مانند آن ) قبل از احمدبن حنبل و در زمان ائمهء اسلام ( مقصود از ائمه ، چهار امام تسنن است ) ، بوجود آمده بود . جمعى هم آنها را انكار كردند ولى از هيچ‌يك از ائمهء اسلام شنيده و روايت نشده است كه مرتكبين اين اعمال را كافر يا مرتدّ دانسته و دستور جهاد با آنان را داده باشند ، يا اينكه بلاد مسلمانان را به همان‌گونه كه شما مىگوييد ، « بلاد شرك » يا « دارالكفر » ناميده باشند . همچنين در اين مدت هشتصد سال ( مقصود از 800 سال ، فاصلهء ميان قرن سوم تا زمان شيخ سليمان يعنى قرن دوازدهم است ) كه از زمان ائمه مىگذرد از هيچ عالمى از علماء اسلام روايت نشده است كه اين امور را ( كه قبلًا نمونه‌اش ذكر شد ) كفر دانسته باشد . به خدا سوگند كه لازمهء سخن شما اين است كه تمام امت پيغمبر بعد از زمان احمد حنبل ، چه علما و چه امرا و چه عامهء مردم ، همه كافر و مرتد هستند ،  إِنَّا لِلَّهِ وَ إِنَّا إِلَيْهِ راجِعُونَ  . شيخ سليمان سپس در مقام اظهار تأسف و اندوه خود چنين مىگويد : واغوثاه از اين سخن‌ِشما كه مىگوييد : قبل از شما هيچ‌كس اسلام را نشناخته است .\r\nهمين زَينى دحلان كه مؤلف كتاب حاضر است در كتاب ديگرش به‌نام « الدرر السنيه » در ضمن رد سخنان محمدبن عبدالوهاب ، قسمتى از مباحثاتى را كه با او شده نقل كرده است از جمله اين‌كه شيخ‌محمد در مسجد « دِرعيه » خطبه مىخواند و در هر خطبه‌اى مىگفت كه توسل به پيغمبر كفر است . برادرش شيخ‌سليمان ، سخنان او را سخت انكار مىكرد . روزى شيخ‌سليمان از شيخ‌محمد شمارهء اركان اسلام را پرسيد ، جواب داد كه پنج است . شيخ‌سليمان گفت : اما تو آن را شش ركن قرار داده‌اى . ششمى اين است كه هركس از تو پيروى نكند كافر است .\r\n( در نگارش اين بخش ، از كتاب « وهابيان » تأليف علىاصغر فقيهى استفاده شده است . )\r\n","page_name":" 21 ","page_number":21},
  {"content":"\r\n\r\nو البته هميشه او را سرزنش نموده و مردم را نيز از او برحذر مىداشتند . پس خداوند آن پيش‌بينى ايشان را در مورد او تحقق بخشيد ، زيرا از او كجى و انحراف و بدعت سر زد كه مردم نادان را به گمراهى كشيد و با رهبران دينى به مخالفت برخاست و به تكفير مؤمنان پرداخت و پنداشت كه زيارت قبر پيامبر و توسل به او و به پيامبران ديگر و اولياء خدا و نيكان و پاكان و زيارت قبرهاى ايشان شرك است . او مىپنداشت كه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدرخواست حاجت از پيامبر و توسل نمودن به او و خواندن او به‌هنگام نياز شرك است . همچنين خواندن و درخواست حاجت از پيامبران ديگر و اولياء و صالحان و توسل كردن به ايشان را شرك مىپنداشت . او گمان مىكرد كه هركس چيزى را به غير خدا نسبت دهد ، حتى اگر نسبت مجازى و غير حقيقى باشد ، مشرك خواهد بود . مثلًا اگر كسى بگويد فلان دارو براى من سودمند بوده است يا فلان دوست به‌هنگام نياز و درخواست يارى از او ، به من يارى كرده است ، چنين شخصى به خدا شرك ورزيده است .\r\nاو براى اثبات عقايدش به ادله‌اى تمسك مىجست كه آن ادله نمىتوانند هيچ‌يك از عقايد او را اثبات كنند ، او سخنانى مىگفت و تعبيراتى به‌كار مىبرد كه مردم عوام را بفريبد و آنان را پيرو خود بسازد او در مورد عقايدش كتاب‌هايى نيز نوشت و توانست مردم عوام را فريب داده و آنان را با خودش همفكر كند\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبه‌طورىكه آن مردم ناآگاه قبول كردند كه اكثريت اهل‌توحيد و مسلمانان كافر هستند .\r\nاو با پادشاهان مشرق كه اهل دِرعيه بودند ارتباط برقرار كرد و به نزد آنان رفت و توانست نظر آنان را جلب نمايد و آنان به ياريش برخاستند و دعوتش را پذيرفتند . البته قصد آنان از پذيرش دعوت محمدبن عبدالوهاب اين بود كه بدين‌وسيله سلطنت خود را پايدار ساخته و نفوذ و قلمرو حكومت خود را گسترش دهند . از اين‌رو بر عرب‌هاى باديه‌نشين حمله برده و بر ايشان تسلط يافته و آنان را تحت انقياد خود درآورده و بىهيچ اجر و مزدى ضميمهء لشگريان خود ساختند .\r\nكارشان به آنجا رسيد كه اعلام كردند هركس به گفته‌هاى پسر عبدالوهاب اعتقاد نداشته باشد كافر و مشرك است و ريختن خونش حلال و گرفتن اموال و دارايىاش مباح است . آغاز پيدايش دعوت محمد بن عبدالوهاب سال 1143 ه - و انتشار گسترش آن بعد از سال\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n1150 بود .\r\nعلما كتاب‌هاى زيادى در ردّ عقايد او نوشتند حتى برادرش شيخ‌سليمان و ديگر استادان او افكارش را محكوم ساخته « 1 » و مردود اعلام نمودند . يكى از كسانى\r\n\r\n\r\n","description":"","footnote":"\r\n( 1 ) . در اينجا براى آگاهى بيشتر خوانندگان گرامى و بويژه جوانان علاقمند و پژوهشگر و دانشجويان ارجمند كه بيش از ساير طبقات ، مخاطب رسالهء حاضر مىباشند ، نام برخى از كتبى را كه در ردّ عقايد وهابيان و نقد اين مسلك منحرف نگارش يافته‌اند مىآوريم . لازم به تذكر است كه در تنظيم اين فهرست از كتاب ارزشمند « وهابيان » تأليف علىاصغر فقيهى سود جسته‌ايم .\r\n1 - « الصواعق الالهيه فى الرّد على الوهابيه » تأليف شيخ سليمان بن عبدالوهاب ( برادر محمدبن عبدالوهاب ) .\r\n2 - « شواهد الحق فى الاستغاثه به سيد الخلق » تأليف شيخ‌يوسف نبهانى .\r\n3 - « مصباح الأنام وجلاء الظلام » تأليف سيد علوى بن احمد .\r\n4 - « التوسل بالنبى وجهلهء الوهابيين » تأليف أبىحامدبن مرزوق .\r\n5 - « تطهير الفؤاد من دنس الاعتقاد » تأليف شيخ‌محمد نَجِيْت مُطيعى حنفى ( از علماى الأزهر ) .\r\n6 - « الفجر الصادق فى الرد على منكرى التوسل والكرامات والخوارق » تأليف علامهء عراق ، جميل افندى صدقى زهاوى .\r\n7 - « ضياء الصدور لمنكر التوسل باهل القبور » تأليف ظاهرشاه ميان‌بن عبدالعظيم .\r\n","page_name":" 25 ","page_number":25},
  {"content":"\r\n\r\n\r\n\r\n","description":"","footnote":"\r\n8 - « المنحهء الوهبيه فى الرد على الوهابيه » تأليف داود بن سليمان نقشبندى بغدادى .\r\n9 - « كشف النور عن أصحاب القبور » تأليف عبدالغنى افندى نابلسى . .\r\n10 - « الاصول الاربعه فى ترديد الوهابيه » تأليف خواجه محمدحسن‌جان صاحب سرهندى .\r\n11 - « سيف الابرار على الفجار » تأليف محمد عبدالرحمن حنفى .\r\n12 - « سيف الجبار المسلول على الاعداء الابرار » تأليف شاه‌فضل رسول قادرى .\r\n13 - « مدارج السنيه فى رد على الوهابيه » تأليف عامر قادرى .\r\n14 - « تهكم المقلدين به من ادعى تجديد الدين » تأليف محمد بن عبدالرحمن بن عفالق .\r\n15 - « كشف النقاب عن عقائد ابن عبدالوهاب » تأليف سيد علينقى هندى .\r\n16 - « ازهاق الباطل فى الرد الفرقهء الوهابيه » تأليف سيد ابراهيم رفاعى .\r\n17 - « اللمعات الفريده فى المسائل المفيده » تأليف سيد ابراهيم رفاعى .\r\n18 - « الدرر السنيه فى الرد على الوهابيه » تأليف سيد احمد زينى دحلان ( مؤلف كتاب حاضر ) .\r\n19 - « تجريد سيف الجهاد لمدعى الاجتهاد » تأليف عبدالله‌بن عبداللطيف شافعى ( استاد محمد بن عبدالوهاب ) .\r\n20 - « الصواعق والرعود » تأليف عفيف الدين عبدالله بن داود حنبلى .\r\n21 - « الصارم الهندى فى عنق النجدى » تأليف شيخ عطاى مكى .\r\n22 - « السيوف الصقال فى أعناق من أنكر على الأولياء بعد الانتقال » تأليف يكى از علماى بيت‌المقدس .\r\n","page_name":" 26 ","page_number":26},
  {"content":"\r\n\r\n\r\n\r\n","description":"","footnote":"\r\n23 - « تحريض الاغنياء على الاستغاثه بالانبياء والاولياء » تأليف عبدالله بن ابراهيم ، مقيم طائف .\r\n24 - « سعادهء الدارين » تأليف شيخ ابراهيم سمنودى .\r\n25 - « غوث العباد ببيان الرشاد » تأليف شيخ مصطفى حمامى مصرى .\r\n26 - « النقول الشرعيهء فى الرد على الوهابيه » تأليف شيخ حسن شطى حنبلى دمشقى .\r\n27 - « المقالات الوافيهء فى الردّ على الوهابيهء » تأليف حسن خزبك .\r\n28 - « الاقوال المرضيّه فى الرد على الوهابيه » تأليف شيخ عطا الكسم دمشقى .\r\n29 - « هذى هى الوهابيه » تأليف مرحوم شيخ‌جواد مغنيه از نويسندگان معروف و علماى لبنان ، اين كتاب به فارسى نيز ترجمه شده است .\r\n30 - « منهج الرشاد لمن أراد السداد » تأليف مرحوم علامه شيخ محمدحسين كاشف الغطاء .\r\n31 - « كشف الارتياب فى أتباع محمد بن عبدالوهاب » تأليف ارزندهء مرحوم علامهء فقيد سيد محسن أمين عاملى صاحب كتاب گرانقدر « أعيان الشيعه » كتاب مزبور به فارسى ترجمه و چندبار نيز به چاپ رسيده است .\r\n32 - « شفاء السقام » تأليف تقىالدين سبكى ( در اين كتاب به نقد ديدگاه‌هاى ابن‌تيميه پرداخته شده است ) .\r\n33 - « وفاء الوفا » تأليف سمهودى ( در اين كتاب با دلايل متقن و استوار درستى و مشروعيت اعمالى همچون توسل ، شفاعت ، زيارت قبور و مانند آن به اثبات رسيده است ) .\r\n34 - « الغدير » تأليف گرانقدر و بىنظير مرحوم علامهء امينى كه در\r\n","page_name":" 27 ","page_number":27},
  {"content":"\r\n\r\nكه به يارى او و نشر دعوت او برخاست ، محمدبن سعود امير دِرعيه و از پادشاهان مشرق بود كه به قبيلهء بنىحنيفه كه قوم مُسيلمهء كذّاب هستند ، تعلق داشت و چون محمدبن سعود درگذشت فرزندش عبدالعزيز محمدبن سعود به‌جاى پدر به يارى او پرداخت .\r\nبسيارى از مشايخ و اساتيد پسر عبدالوهاب در مدينه مىگفتند : اين به‌زودى گمراه خواهد شد ، يا خدا او را گمراه خواهد ساخت و همين‌طور نيز شد .\r\nمحمد بن عبدالوهاب مىپنداشت كه آيينى كه اختراع كرده است هدفش زدودن پيرايه‌هاى شرك‌آلود از حريم توحيد و محو آثار شرك است . او بر اين پندار بود كه از سال 600 همگى مردم مشرك بوده‌اند و او\r\n\r\n\r\n","description":"","footnote":"\r\nجلد 5 آن به بحث پيرامون افكار وهابيان و بويژه آراء آموزگار وهابيت يعنى ابن‌تيميه كه وهابيان افكار خود را از او گرفته‌اند پرداخته است .\r\nهمچنين كتاب‌هاى سودمندى در رابطه با عقايد و افكار انحرافى وهابيت به زبان فارسى توسط محققين تهيه و چاپ گرديده است .\r\n","page_name":" 28 ","page_number":28},
  {"content":"\r\n\r\nآمده است و دين را احيا كرده است . او آيات قرآنى را كه در مورد مشركان وارد شده است بر اهل توحيد تطبيق مىكرد .\r\nمثلًا اين سخن خداوند را كه مىفرمايد :  وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ  « 1 »\r\nيا اين سخن پروردگار را كه مىگويد :  وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ  « 2 » و يا اين كلام حق‌تعالى را كه : ( و الذين يدعون من لا يستجيب لهم الى يوم القيامهء « 3 » ) را و آياتى مانند اين‌ها را كه در قرآن\r\n\r\n\r\n","description":"","footnote":"\r\n( 1 ) . « و كيست گمراه‌تر از آنكه جز خدا كسى را بپرستد كه هيج در حوائج تا قيامت او را اجابت نكند ( و نتواند كرد ) و از هرچه بخوانندش خود بىخبر باشد » ( احقاف ، 5 ) .\r\n( 2 ) . « و غير از خداى يكتا هيچيك از اين خدايان باطل را كه به‌حال تو سود و ضررى ندارند به‌خدايى مخوان » ( يونس ، 106 ) .\r\n( 3 ) . هرچه جستجو كرديم آيه‌اى به‌اين مضمون در فهرست آيات قرآنى نيافتيم شايد در نقل آيه اشتباهى رخ داده باشد ( مترجم ) .\r\n","page_name":" 29 ","page_number":29},
  {"content":"\r\n\r\nفراوان است بر مسلمانان و موحدان تطبيق مىنمود .\r\nمحمدبن عبدالوهاب مىگفت هركس به پيامبر استغاثه نمايد يا از پيامبران ديگر و يا اولياء حق و صالحان درخواست كمك نمايد يا اينكه پيامبر را بخواند و از او درخواست « شفاعت » نمايد ، چنين كسى مانند مشركانى كه در آيات قرآنى ذكر شده‌اند خواهد بود و عموميت اين آيات شامل او خواهد گشت .\r\nاو زيارت قبر پيامبر و پيامبران ديگر و نيز زيارت قبر اوليا و صالحان را مايهء شرك مىدانست . او در اين مورد به سخن خدا دربارهء مشركان كه بت‌ها را پرستش مىكردند و مىگفتند :  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  « 1 » استناد مىجست و مىگفت كسانى هم كه به انبيا و اوليا « توسل » مىجويند نيز مىگويند  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  .\r\n\r\n\r\n","description":"","footnote":"\r\n( 1 ) . « و ما آن بُتان را نمىپرستيم مگر براى آنكه ما را به درگاه خدا مقرب گرداند » ( زُمر 3 ) .\r\n","page_name":" 30 ","page_number":30},
  {"content":"\r\n\r\nاو مىگفت : مشركان و بت‌پرستان اعتقاد نداشتند كه بت‌ها خالق چيزى هستند بلكه معتقد بودند كه تنها خالق و آفريدگار موجودات خداوند است به‌دليل اينكه خداوند در مورد ايشان مىفرمايد :  وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ فَأَنَّى يُؤْفَكُونَ  « 1 » و باز مىفرمايد :  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  « 2 »  * * *  پس خداوند تنها به‌خاطر گفتن :  لِيُقَرِّبُونا إِلَى اللَّهِ زُلْفى  ، حكم بر شرك و كفر آنان نموده است و كسانى هم كه به پيامبران و مانند آنها توسل مىجويند ، مانند بت‌پرستان‌اند .\r\nيكى از دلايلى كه در رد اين پندار محمدبن عبدالوهاب در كتاب‌ها آورده‌اند چنين است كه : اين استدلال باطل است زيرا مؤمنان كه به پيامبران و صالحان\r\n\r\n\r\n","description":"","footnote":"\r\n( 1 ) . « و اگر از مشركان بازپرسى كه آنها را كه آفريده است به يقين گويند كه خدا آفريده است » ( زخرف 87 ) .\r\n( 2 ) . « و اگر از اين كافران سؤال كنى آن كيست كه آسمان‌ها و زمين را آفريده است البته جواب دهند خداست » ( لقمان 25 ) .\r\n","page_name":" 31 ","page_number":31},
  {"content":"\r\n\r\nتوسل مىجويند اعتقاد به « الوهيت » و خدايى آنان ندارند و ايشان را شريك براى خدا قرار نمىدهند بلكه معتقدند كه پيامبران و اوليا جملگى بندگان خدايند و همگى مخلوق اويند و هيچ عقيده ندارند كه ايشان شايستهء پرستش‌اند . اما مشركان كه اين‌گونه آيات ياد شده در مورد آنان فرود آمده است بُت‌ها را شايستهء « الوهيت » مىدانستند و آنها را همچون پروردگار گرامى مىداشتند ، اگرچه اعتقاد داشتند كه آنها خالق هيچ چيز نيستند . اما مؤمنان در مورد پيامبران و اولياى خدا قائل به استحقاق و شايستگى عبادت و الوهيت نمىباشند و آنان را همچون پروردگار بزرگ نمى دارند ، بلكه معتقدند كه اينان بندگان خدا و دوستان او و كسانى مىباشد كه خداوند آنان را برگزيده و گرامى داشته است و به بركت ايشان بندگانش را مىآمرزد و بر آنان رحمت مىآورد و با اين اعقتاد به اينان تبرك مىجويند تا به رحمت خداوند نايل آيند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو در كتاب و سنت بر اين مطلب شواهد بسيارى وجود دارد . پس اعتقاد مسلمين اين است كه تنها خالق سود و زيان كه شايستگى پرستش دارند همانا خداوند يگانه است و براى احدى غير از خدا تأثير و عملى قائل نيستند و نيز اعتقاد دارند كه پيامبران و اولياى خدا چيزى را خلق نمىكنند و مالك هيچ سود و زيانى نيستند ولى خداوند بندگان را به بركت و احترام آنان مىآمرزد .\r\nپس اعتقاد مشركان اين است كه بت‌ها شايستگى پرستش و الوهيت ( خدايى ) دارند و همين باور است كه آنان را به شرك كشانده است نه اينكه چون ايشان قائلند كه بت‌ها موجب نزديك گشتن آنان به خدا هستند مشرك شده باشند . زيرا پس از اينكه براى آنها حجت اقامه گشته است كه بت‌ها شايستهء پرستش و عبادت نيستند باز با اين حال بت‌ها را شايستهء عبادت مىدانند و در مقام عذرآورى مىگويند : ما اين بت‌ها را نمىپرستيم مگر براى اينكه ما را به خدا نزديك گردانند . پس\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nچگونه پسر عبدالوهاب و پيروان او مىتوانند مؤمنان و موحدان را مانند مشركان كه به الوهيت و خدايى بت‌ها قائلند اهل شرك به‌شمار بياورند .\r\nاز اين بيان روشن مىگردد كه آيات ياد شده و مانند آن در خصوص كافران و مشركان نازل شده و هيچ‌يك از مؤمنان را شامل نمىشود .\r\nبخارى از عبدالله‌بن عمر و او از پيامبر نقل كرده است كه در توصيف خوارج فرموده است : خوارج آياتى را كه دربارهء كافران فرود آمده است بر مؤمنان تطبيق مىكنند . و نيز در روايتى از ابن‌عمر آمده است كه آن حضرت فرمود : « بيشترين چيزى كه در مورد امت خويش از آن بيم دارم مردى است كه قرآن را تأويل مىكند و آن را در غير جايگاه خودش قرار مىدهد » . اين روايت و روايت قبلى بر فرقهء وهابيت صدق مىكند .\r\nاگر توسل و حاجت خواستن كه مؤمنان انجام مىدهند شرك بود هرگز پيامبر و اصحاب و گذشتگان\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nو مسلمانانى كه بعداً آمده‌اند آن‌را انجام نمىدادند زيرا در روايت معتبر آمده است كه پيامبر يكى از دعاهايش اين بود كه : « اللهم انى أسئلك به حق السائلين عليك » يعنى : خدايا از تو درخواست مىكنم به حق درخواست‌كنندگان از تو و هيچ ترديدى نيست كه اين دعا يك توسل است و پيامبر اين دعا را به اصحاب خود ياد مىدادند و آنان را به انجام آن سفارش مىفرمودند . تفصيل اين مطلب در كتاب‌هايى كه در ردّ افكار محمدبن عبدالوهاب نوشته شده ، آمده است .\r\nو در روايت معتبرى از آن حضرت نقل گرديده كه چون فاطمهء بنت اسد ، مادر على * درگذشت پيامبر او را با دست مبارك خود در قبر گذاشت و عرض كرد : پروردگارا به‌حق پيامبرت و پيامبرانى كه پيش از من بودند مادرم فاطمهء بنت اسد را بيامرز و جايگاه او را فراخ گردان ، همانا تو بخشنده‌ترين\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبخشندگانى . « 1 »\r\nباز در روايت معتبرى وارد شده است كه شخص نابينايى از آن حضرت درخواست نمود تا از خدا بخواهد كه بينايىاش را به او باز گرداند . آن حضرت به او دستور داد تا وضو سازد و دو ركعت نماز بخواند و آنگاه بگويد : پروردگارا از تو درخواست مىكنم و بوسيلهء پيامبرت محمد كه پيامبر رحمت است به تو رو مىآورم ، اى محمد من به‌وسيلهء تو به پروردگارم روى مىآورم تا حاجتم را روا سازد ، خدايا شفاعت او را در حق من بپذير ، پس آن مرد چنين كرد و خداوند بينايىاش را به او باز گرداند .\r\nو نيز در حديث معتبرى نقل شده است كه آدم * آن هنگام كه از درخت ممنوع خورد به پيامبر ما\r\n\r\n\r\n","description":"","footnote":"\r\n( 1 ) . اين حديث در كتاب : « شواهد الحق فى الاستغاثه به سيد الخلق » تأليف شيخ يوسف نبهانى آمده است . به‌نقل از « وهابيان » تأليف علىاصغر فقيهى . لازم به توضيح است كه چون فاطمهء بنت اسد در كودكى پيامبر ، از او پرستارى و مواظبت مىكرد ، لذا حضرت در اين روايت او را مادر خطاب كرده است .\r\n","page_name":" 36 ","page_number":36},
  {"content":"\r\n\r\nتوسل جست زيرا نام مبارك او را بر عرش خداوند نوشته يافت و بر غرفه‌هاى جنت و بال ملائكه ، نام آن حضرت را مشاهده نمود . پس دربارهء آن نام از خداوند سؤال كرد ، خداوند پاسخ داد كه : اين فرزندى از فرزندان توست كه اگر او نبود تو را نمىآفريدم .\r\nپس آدم عرض كرد : خدايا به حرمت اين فرزند ، اين پدر را بيامرز . پس ندا آمد كه : اى آدم اگر شفاعت محمد را دربارهء اهل آسمان و زمين از ما درخواست مىكردى همانا درخواستت را مىپذيرفتيم .\r\nهمچنين نقل شده كه هنگامى كه مردم درخواست آب مىكردند و آب يافت نمىشد عمر بن خطاب به عباس ( عموى پيامبر ) توسل جست . « 1 »\r\n\r\n\r\n","description":"","footnote":"\r\n( 1 ) . عين عبارت عربى عمر چنين است : « اللّهم كُنا نَتَوسَّلُ إليكَ بِنَبيّنا فَنُسْقينا وإنّا نَتَوسَّلُ إليك بعمّ نبيّنا فَاسْقِنا » . يعنى : « خداوندا ، ما به‌هنگام خشكسالى به پيامبرمان متوسل مىشديم و تو ما را سيراب مىكردى ، اكنون نيز به عموى پيامبرمان متوسل مىشويم ما را سيراب كن ؛ صحيح بخارى ، ج 2 ، ص 33 .\r\n","page_name":" 37 ","page_number":37},
  {"content":"\r\n\r\nرواياتى از اين دست فراوان و مشهورند و نيازى به ذكر تمامى آنها و دراز گردانيدن سخن نيست .\r\nو بايد دانست كه توسلى كه در حديث شخص نابينا مطرح شده است مورد عمل صحابه و گذشتگان بوده است و بعد از وفات پيامبر نيز به آن عمل مىكرده‌اند . نكتهء مهم در اين روايت اين است كه در آن لفظ « اىپيامبر » به كار رفته است كه معمولًا هنگام توسل و براى درخواست يارى و حاجت به‌كار مىرود . از بررسى سخنان صحابه و تابعين به موارد فراوانى از اين‌گونه توسلات بر مىخوريم . مثلًا سخن بلال بن حارث كه از ياران پيامبر بود يكى از اين موارد است . او در سر قبر پيامبر عرض كرد : اى رسول خدا ! براى امتت از خدا آب بخواه ! و نيز خود پيامبر هنگام زيارت قبرها ، اهل قبور را مىخوانده است .\r\nيكى از كسانى كه در ردّ افكار پسر عبدالوهاب داراى تأليف است ، يكى از مشايخ بزرگ او به‌نام\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nشيخ‌محمد سليمان الكُردى است كه بر كتاب ابن‌حجر نيز حواشى و پاورقىهايى نگاشته است . او خطاب به محمدبن عبدالوهاب چنين گفته است : اى پسر عبدالوهاب ! من براى خاطر خدا تو را نصيحت مىكنم كه زبان خود را از مسلمين بازدارى . پس اگر از شخصى شنيدى كه او به تأثير استغاثه و درخواست شفاعت از غير خدا اعتقاد دارد ، آنچه ثواب است به او بگو و حق را به او بشناسان و براى او دليل بياور كه هيچ تأثيرى ( به احتمال قوى مقصود تأثير استقلالى است نه مطلق تأثير كه منجر به انكار خواصّ ذاتى اشياء و آثار طبيعى آنها و نفى قانون عليت بشود ، مترجم ) براى غير خدا نيستى و اگر سر باز زد و نپذيرفت ، پس فقط شخص او را كافر بدان . و بدان كه به هيچ روى مجاز نيست كه عموم مسلمانان را تكفير نمايى ، زيرا تو اعتقادت با اعتقاد عموم مسلمانان مخالف است و تفاوت دارد و تو به نسبت كفر از آنان نزديك‌ترى زيرا راهى غير از راه جميع مسلمانان\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدر پيش گرفته‌اى و عقيده‌اى غير از عقيدهء آنان را اختيار نموده‌اى و خداوند فرموده است :  وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً  . « 1 » و همانا گرگ از گوسفندِ تك‌رو مىخورد .\r\nو اما زيارت قبر پيامبر ، اين كارى است كه صحابه و تابعين و سَلَف و خَلَف همگى آن را انجام مىداده‌اند و در فضيلت آن احاديث فراوانى رسيده است كه خود نيازمند تأليف جداگانه‌اى است .\r\nو در مورد خواندن و حاجت خواستن و يارى جستن از غيرخدا مثل شخص مرده يا غايب و يا جماد نيز رواياتى رسيده است كه از آن جمله اين روايت پيامبر است كه فرمود : « هنگامى كه چهارپاى شما\r\n\r\n\r\n","description":"","footnote":"\r\n( 1 ) . « و هركس پس از روشن شدن راه حق بر او با رسول خدا به مخالفت برخيزد و راهى غير طريق اهل ايمان پيش گيرد وى را به همان طريق باطل و راه ضلالت كه برگزيده وا مىگذاريم و او را به جهنم درافكنيم كه آن مكان بر او منزلگاه بسيار بدى است » ( نساء 115 ) .\r\n","page_name":" 40 ","page_number":40},
  {"content":"\r\n\r\nدر دشتى هموار رها شد و عنان گسيخت ندا برآوريد : اى بندگان خدا او را باز داريد و متوقف سازيد ، زيرا خداوند را بندگانى است كه نداى درخواست كننده را اجابت مىكنند » .\r\nو در حديث ديگرى چنين آمده است : « هنگامى كه يكى از شما چيزى را گم كرد و نيازى به يارى داشت و در جايى بود كه هيچ‌كس در آنجا نبود چنين بگويد : اى بندگان خدا مرا يارى كنيد ، و در روايت ديگرى اين‌طور آمده است كه بگويد : اى بندگان خدا به فريادم برسيد ، زيرا خدا را بندگانى است كه شما آنان را نمىبينيد » .\r\nپيامبر هرگاه كه مىخواست به سفر برود و شب فرا مى رسيد مىگفت : « اى زمين ! پروردگار من و تو خداست » . و نيز نقل شده كه آن حضرت هر وقت به زيارت قبرها مىرفت چنين مىفرمود : « درود بر شما اى اهل قبور ! » و در تشهدى كه هر مسلمانى در هر نماز مىخواند ، خواندن غير خدا وجود دارد به اين شكل كه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمىگويد : درود بر تو باد اى پيامبر خدا !\r\nو چكيدهء سخن اين‌كه هيچ‌گونه اشكالى در خواندن و توسل به غير خدا نيست مگر اين‌كه دعا كننده قائل به تأثير استقلالى براى كسى كه او را مىخواند و به او توسل مىجويد باشد . ولى اگر معتقد باشد كه تأثير استقلالى فقط از آنِ خداست ، نه غيرخدا ، اين هيچ‌گونه اشكالى ندارد . « 1 » و همين‌طور است اسناد فعلى از افعال به غيرخدا ، كه هيچ‌گونه زيانى به ايمان شخص وارد نمىسازد مگر اين‌كه اعتقاد به تأثير استقلالى آن داشته باشد . ولى هرگاه چنين اعتقاد استقلالىاى در بين نباشد\r\n\r\n\r\n","description":"","footnote":"\r\n( 1 ) . خوانندگان علاقمند و جوانان پژوهشگر و بويژه دانشجويان عزيز را به مطالعهء بيشتر در اين خصوص دعوت مىكنيم و دو كتاب زير را براى تحقيق بيشتر و آگاهى افزون‌تر پيرامون مسألهء توسلات و شفاعت طلبى از غيرخدا معرفى مىنماييم :\r\nالف : شفاعت ، نوشتهء احمد مطهرى - غلامرضا كاردان ، از انتشارات در راه حق .\r\nب : معاد شناسى ، تأليف سيد محمد حسينى تهرانى ، جلد 9 ، انتشارات حكمت .\r\n","page_name":" 42 ","page_number":42},
  {"content":"\r\n\r\nاين اسناد و نسبت دادن كار به غيرخدا ، حمل بر مجاز عقلى مىشود ، مثل اين‌كه كسى بگويد اين دارو برايم مفيد بوده است يا بگويد فلان دوست به من كمك كرده است كه اين درست به اين مىماند كه كسى بگويد اين غذا مرا سير كرد و اين آب مرا سيراب نمود و اين دارو مرا شفا داد . پس هرگاه يك چنين سخنى از شخص مسلمانى صادر شود حمل بر « اسناد مجازى » مىشود و اسلام مسلمان قرينه‌اى كافى است براى اين مطالب . پس هيچ راهى براى تكفير شخص مسلمانى به‌خاطر بر زبان راندن اين‌گونه سخنان ، باز نمىماند .\r\nبه گمان ما اين مقدار كه به اجمال گفته شد براى ردّ ياوه‌هاى پسر عبدالوهاب كفايت مىكند و هركس طالب تفصيل است به كتاب‌هايى كه در اين خصوص نگارش يافته است رجوع نمايد و نگارنده در اين‌مورد رسالهء كوتاهى نگاشته‌ام هركس مىخواهد بدان رساله\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمراجعه نمايد . « 1 »\r\nو چون پسر عبدالوهاب و يارانش دعوت خبيث و تباهىانگيز خود را آشكار نمودند ، دعوتى كه سبب تكفير مسلمانان گشت ، به تحريف قوانين شرع پرداخته و قبيله بعد از قبيله را تحت نفوذ خود در آوردند سپس به بسط و گسترش قلمرو خود پرداخته و يمن و حرمين شريفين و قبايل حجاز را تصرف كرده و تا حدود شام را تحت سيطرهء خود گرفتند و در آغاز امر ، گروهى از علماى خود را به حرمين فرستادند و مىپنداشتند كه آنان قادرند تا عقايد علماى حرمين را منحرف نموده و به شبهه و انحراف دچار سازند ولى چون به حرمين رسيدند\r\n\r\n\r\n","description":"","footnote":"\r\n( 1 ) . شايد اشاره به كتاب « الدرر السنيّه فى الردّ على الوهابيه » باشد كه نگارش خود مؤلف رسالهء حاضر است ، اما اين‌كه آن كتاب را به وصف « كوتاهى و اختصار » توصيف كرده است ، نياز به ديدن خود آن كتاب دارد كه حقير هنوز توفيق رؤيت آن كتاب را نداشته‌ام تا ببينم آيا رساله‌اى موجز و كوتاه است يا كتابى است مشروح و مفصل و آيا همين رساله‌اى است كه مؤلف در اينجا به آن اشاره مىكند يا چيز ديگرى است ، آنچه گفته شد تنها يك احتمال و حدس است نه جزم و يقين .\r\n","page_name":" 44 ","page_number":44},
  {"content":"\r\n\r\nو با علماى آنجا به مذاكره پرداختند و آنان از عقايد ايشان و كارهايشان باخبر گشتند ، با ايشان به بحث پرداخته و براهين و حجت‌هايى اقامه نمودند كه ايشان از دفع آنها درمانده و ناتوان شدند و براى علماى حرمين جهالت و گمراهى و مسخرگى و پوچى ايشان آشكار گرديد و اين درماندگان ورشكسته ، همچون الاغ‌هايى كه از شير گريخته باشند ، گريختند . « 1 »\r\nعلماى حرمين عقايد ايشان را مشتمل بر كفريات فراوان يافتند و در نزد حاكم شرع شهر مكه ، عقايد كفرآميز ايشان را مطرح ساختند و او نيز حكم به كفر ايشان نمود و اين مطلب در ميان مردم پيچيد به گونه‌اى كه همه‌كس از آن خبردار گشت .\r\nو اين حادثه در دورهء حكم‌رانى شريف مسعودبن\r\n\r\n\r\n","description":"","footnote":"\r\n( 1 ) . اين عبارت ترجمهء مضمون آيهء 51 - 50 سورهء مدثر است كه مصنف آن را در متن كتاب آورده است و ما به‌جهت رعايت امانت عيناً آن را ترجمه كرديم ، و اما عين عبارت عربى آيهء شريفه در قرآن چنين است   كَأَنَّهُمْ حُمُرٌ مُسْتَنْفِرَةٌ فَرَّتْ مِنْ قَسْوَرَةٍ   .\r\n","page_name":" 45 ","page_number":45},
  {"content":"\r\n\r\nسعيدبن سعدبن زيد كه در سال 1165 ه - درگذشت ، اتفاق افتاد . قاضى شهر حكم به زندانى نمودن آنان كرد و برخى از آنان به زندان افتاده و برخى ديگر به درعيه گريختند و مردم آنجا را از آنچه كه رخ داده بود آگاه ساختند و بر سركشى و استكبار خود افزودند ، حكمران مكه شده و مانع انجام مراسم حج گشتند و بر برخى قبايل تحت اطاعت امير آنجا هجوم برده و مردم را اذيت و آزار مىكردند تا اين‌كه نبردى بين آنان و امير مكه ( شريف غالب‌بن مساعدبن سعيدبن سعدبن زيد ) درگرفت و آغاز اين نبرد و درگيرى سال 1205 ه - بود و حوادث بىشمارى اتفاق افتاد و مردم بسيارى كشته شدند .\r\nو قدرت ايشان همچنان رو به افزايش بود و بدعت‌هايشان هر روز بيشتر انتشار مىيافت تا آنجا كه بسيارى از قبايلى را كه قبلًا تحت اطاعت امير بودند ، تحت نفوذ و انقياد خود در آوردند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nو در سال 1217 ه - با سپاهيان فراوانى به شهر طائف هجوم بردند و در ماه ذيقعدهء همان سال ، شهر را به محاصرهء خود درآوردند و سپس تمامى آن را در اختيار خود گرفته و اهالى و ساكنان آن را از زن و مرد و كودك به قتل رساندند و جز شمار اندكى كسى از كشتار آنان در امان نماند و تمامى دارايى و اموال مردم را به يغما برده آنگاه به‌سوى مكه حمله بردند و مىدانستند كه مكه در آن ايام پر از حاجيان مصرى و شامى است . پس به قصد كشتار آنان بيرون آمدند و در طائف توقف نمودند تا مراسم حج پايان پذيرد و حاجيان به كشورهاى خود بازگشت كنند آنگاه با سپاهيان خود حركت كرده و قصد مكه را نمودند و امير مكه ( شريف غالب ) نيز توان جنگيدن با آنان را نداشت . لذا به جده فرود آمد و اهالى مكه بيمناك بودند كه وهابيان همان كارى را كه با اهل طائف كردند با آنان نيز بكنند از اين‌رو رسولانى را نزد آنان فرستادند و از آنان امان\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nطلبيدند و وهابيان نيز به آنان امان دادند و در هشتم محرم 1218 وارد مكه شدند و چهارده روز در آنجا ماندند و به پندار خود اسلام را براى مردم تجديد نمودند و آنان را از انجام كارهايى كه به نظر وهابيان شرك‌آلود است مانند توسل به اولياء و زيارت مردگان باز داشتند .\r\nآنگاه با سپاهيان خود به جده روى آوردند تا با شريف غالب وارد نبرد شوند و چون به جده رسيدند با پناهگاه‌ها و دژها و مدافعان بسيارى روبه‌رو گشتند و لذا نتوانستند جده را به تصرف خود درآورند ، از همين‌رو پس از هشت روز از آنجا كوچ كرده و به شهرهاى خود بازگشتند و لشكرى را در مكه به جاى گذاشتند و شريف عبدالمعين را كه برادر شريف غالب بود و پيش از اين با اهالى مكه بسيار خوشرفتارى و مدارا مىكرد و با اشرار و طاغيان مبارزه مىنمود به فرماندهى آن برگزيدند .\r\nدر ماه ربيع‌الأول همان سال شريف غالب به همراهى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفرماندار جده كه از سوى دولت عليّهء شريف‌پاشا مأموريت داشت به مكه درآمدند و با سپاهيانى كه همراه داشتند به مكه دست يافتند و سپاهيان وهابى را از مكه بيرون راندند و حكمرانى مكه بار ديگر به شريف غالب رسيد . آنگاه مكه را ترك گفته و با بسيارى از قبايل به نبرد پرداخته و طائف را به چنگ آوردند و عثمان مضايفى را حكمران آنجا قرار دادند و او نيز با سپاهيانش با قبايل اطراف مكه و مدينه به جنگ پرداخت تا آنكه آنان را تحت نفوذ و انقياد خود درآورد و بر آنان و جميع ممالك تحت اطاعت امير مكه تسلط يافت .\r\nوهابيان سپس در پى استيلا بر مكه برآمدند و با لشكريان خود در سال 1220 ه - به‌سوى مكه رهسپار گشته و آن را به محاصرهء خود درآورده و بر آن غلبه يافتند . تمامى راه‌ها را بسته و دايرهء محاصره را تنگ نمودند و از ورود آذوقه به مكه جلوگيرى كردند .\r\nساكنان مكه در محاصرهء شديدى قرار گرفته بودند\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبه‌طورى كه از شدت گرسنگى و كمبود غذا سگ‌ها را مىخوردند . تا عاقبت امر شريف غالب مجبور به صلح گرديد و با ميانجىگرى كسانى پيمان صلح با شرايطى منعقد شد كه يكى از آن شرايط خوشرفتارى با ساكنان مكه و باقىماندن حكمرانى مكه در دست شريف غالب بود ، سپس قرارداد صلح به پايان رسيد و لشكريان وهابى در اواخر ديقعدهء سال 20 وارد مكه شدند و مدينهء منوره را نيز تصرف نمودند و ضريح مقدس را شكافته تمام اموال آن را به غارت بردند و اعمال بسيار زشتى مرتكب شدند و مبارك‌بن مضيان را به عنوان حكمران مدينه نصب نمودند و 7 سال حكومت آنان بر حرمين ادامه داشت و از ورود حاجيان شامى و مصرى براى حج‌گزاران جلوگيرى مىكردند و براى كعبه پارچهء سياهى دوخته و بر آن آويختند و مردم را با زور به پذيرش آيين وهابيت مجبور مىساختند و استعمال تنباكو را ممنوع ساخته و هركس كه از آن استفاده مىكرد به\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nزشت‌ترين شكل او را تعزير مىكردند و گنبدهايى را كه بر قبور اوليا ساخته شده بود ويران نمودند .\r\nدولت عثمانى در آن سال‌ها گرفتار جنگ و درگيرى با مسيحيان و كنار نهادن پادشاهان و كشتار ايشان بود تا اين‌كه از سوى سلطان‌محمودخان ثانى ، دستور حكومتى براى محمدعلىپاشا ، حاكم مصر صادر شد كه آمادهء نبرد با وهابيان گردد و اين حادثه در سال 1226 اتفاق افتاد .\r\nپس محمدعلىپاشا مهياى اين كار گشت و لشكريان فراوان جمع نمود و فرماندهى آن را به دست فرزند خويش طوسون‌پاشا سپرد . اين لشكر در رمضان همان سال از مصر خارج شد و از خشكى و دريا گذشته تا به رودخانه‌اى رسيدند و آن‌را از وهابيان بازستاندند تا اين‌كه سپاهيان به صفرا و حديده رسيدند در آنجا جنگ سختى بين آنان و اعرابى كه تحت حكومت وهابيان بودند درگرفت قبايل بسيارى به كمك وهابيان شتافتند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسپاه مصر شكست خورد و بسيارى از آنان كشته شدند و آنچه را كه همراه داشتند به غارت رفت و اين در ماه ذيحجهء سال 26 اتفاق افتاد و جز تعداد اندكى ، به مصر مراجعت نكردند . پس سپاه ديگرى در سال 27 تشكيل شده و به فرماندهى خود محمدعلىپاشا به سوى حجاز روانه شد درحالى كه سپاهيان نيرومند و مجهزى كه ابزار جنگى فراوان داشتند و 18 توپخانه و 3 خمپاره آنان را همراهى مىكرد قبل از او در ماه شعبان به جنگ گسيل شده بودند و توانستند بر وهابيان غلبه يافته و در ماه رمضان بدون جنگ و خونريزى بلكه با حيله و نيرنگ و سازش با حكمرانان عرب و پرداخت پول ، صفرا و حديده و ساير سرزمين‌ها را از دست آنان درآورند و همهء اين‌ها به تدبير شريف غالب كه به ظاهر با وهابيان همراهى مىكرد اتفاق افتاد و بار قبل كه شكست خورده بودند به شريف غالب خبر نداده ، و از تدبير او استفاده نكرده بودند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nسپاهيان در آخر ذيقعده وارد مدينهء منوره شدند و چون خبر به مصر رسيد 3 روز آذين بستند و جشن گرفتند و توپخانه‌ها را به صدا درآوردند و براى پادشاهان روم ، پيك بشارت فرستادند و لشكريانى كه از راه دريا آمده بودند در اوايل محرم سال 28 بر جده استيلا يافتند و پس از آن مكه را تحت تصرف خود درآوردند و تمامى اين‌ها بدون خونريزى و با تدبير شريف صورت پذيرفت و چون سپاهيان به جده رسيدند ، سربازان و فرماندهان وهابى كه در مكه بودند گريختند و سعود كه حكمران وهابيان بود در سال 27 حج بجاى آورد و به طائف بازگشت و از آنجا به درعيه رفت درحالى كه از پيروزى و تسلط سپاهيان عثمانى بر مدينه خبر نداشت تا اينكه به درعيه رسيد و از استيلاى آنان بر مكه و طائف ، خبردار شد و چون سپاهيان به جده و مكه رسيدند ، حكمران طائف عثمان مضايفى گريخت و تمام سربازان و فرماندهان وهابى گريختند و در ماه ربيع‌الاول\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nسال 28 ، محمدعلىپاشا پيك‌هايى را همراه با كليدهايى به مركز حكومت و دارالسلطنه گسيل كرد و در نامه‌اى نوشت كه اين‌ها كليدهاى مدينه ، مكه ، جده و طائف مىباشند و اين كليدها را همراه با لوحه‌هاى زرين و نقره‌اى و هدايا و توپ‌هاى جنگى فرستاد و آنان نيز به محمدعلىپاشا ترفيع درجه داده و به رسولان نيز خلعت‌هايى بخشيدند .\r\nدر ماه شوال سال 28 محمدعلىپاشا به‌سوى حجاز رفت و پيش از آن شريف غالب ، عثمان مضايفى را كه از سوى وهابيان حكمران طائف بود و از بزرگ‌ترين ياران و مدافعان آنان بود . دستگير كرده و دست و پايش را زنجير كرده و به مصر فرستاد و در ماه ذيقعده ، بعد از روانه شدن پاشا به‌سوى حجاز او به مصر رسيد ، او را به دارالسلطنه بردند و به قتل رساندند .\r\nمحمدعلىپاشا در ماه ذىقعده به مكه رسيد و شريف غالب بن مساعد را دستگير نموده و او را به دارالسلطنه\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nفرستاد و به‌جاى او برادرش يحيىبن سروربن مساعد را به حكمرانى مكه انتخاب كرد و در ماه محرم سال 29 ، مبارك‌بن مضيان را كه از سوى وهابيان حكمران مدينهء منوره بود ، دستگير نموده و در معرض تماشاى مردم قرار داده و سپس به قتل رساندند و سرش را در مركز حكومت آويختند و مثل همين كار را با عثمان مضايفى نيز كردند اما شريف غالب را با احترام به سلانيك فرستادند و او در آنجا ماند تا اينكه در سال 31 درگذشت و در همانجا به خاك سپرده شد و بر قبرش گنبدى ساخته شد تا زيارت شود و مدت حكمرانى او بر مكه 26 سال بود .\r\nآنگاه محمدعلىپاشا لشكريان فراوانى براى جنگ با وهابيان به شهرهاى مختلف گسيل داشت تا ريشهء آنان را بركَند و خود نيز در شعبان سال 29 به جنگ آنان شتافت و بسيارى از آنان را كشت و بسيارى را اسير گرفت و شهر و ديارشان را ويران ساخت .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nدر ماه جمادىالاولى سال 29 ، سعود ، امير وهابيان درگذشت و پس از او فرزندش عبدالله به خلافت رسيد و محمدعلىپاشا بازگشته و براى گذراندن حج به مكه رفت و تا ماه رجب سال 30 در مكه توقف نمود ، سپس از آنجا به مصر رفت درحالى كه حسن‌پاشا را در مكه بجا گذاشت و در نيمهء رجب سال 1230 به مصر رسيد .\r\nپس مدت اقامت او در حجاز يكسال و هفت ماه بوده است او به مصر بازنگشت مگر اينكه امور حجاز را سر و سامان بخشيد و وهابيانى را كه در جميع قبيله‌هاى حجاز و شرق پراكنده بودند از بين برد و جز تعدادى از آنان كه در درعيه بودند و اميرشان كه عبدالله‌بن سعود بود كسى باقى نماند از اين‌رو محمدعلىپاشا لشكرى را تحت فرماندهى پسرش ابراهيم‌پاشا براى جنگ با آنان گسيل داشت و اين در حالى بود كه عبدالله‌بن سعود قبلًا با طوسون‌پاشا پسر محمدعلىپاشا قرارداد صلحى در مدينه امضا كرده بود كه بر طبق آن متعهد شده بود كه\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nتحت اطاعت محمدعلىپاشا باشد و بر حكمرانى خود باقى بماند اما محمدعلىپاشا به اين صلح راضى نگشته و فرزندش ابراهيم‌پاشا را به فرماندهى لشكرى به سوى او فرستاد . آغاز اين حمله در اواخر سال 31 بود و ابراهيم‌پاشا در سال 32 و 33 به درعيه رسيد و با لشكريان خود در ذيقعدهء سال 33 بر عبدالله‌بن سعود حمله برد و بر او غلبه يافت . چون خبرها به مصر رسيد جشن گرفتند و هفت‌شبانه‌روز به شادى و سرور پرداختند و همه‌جا را آذين بستند و هزار توپ شليك كردند .\r\nمحمدعلىپاشا اهتمام و كوشش زيادى در مبارزه با وهابيان داشت و در اين راه پول زيادى خرج كرد حتى بعضى از خدمتكاران او نقل كرده‌اند كه يك بار براى اجرت حمل بعضى از ابزار و آلات 45 هزار ريال پول پرداخت و اين تنها اجرت يكباره بوده است كه براى حمل بار و ادوات از ينبع به مدينه به هر شترى 6 ريال اجرت داد كه نيمى از آن را حكمران ينبع و نيمى ديگر\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nرا حكمران مدينه پرداخت و براى حمل همين بار و محموله از مدينه به درعيه تنها 40 هزار ريال اجرت پرداخت .\r\nابراهيم‌پاشا على عبدالله‌بن سعود را دستگير ساخته و او را به همراهى بسيارى از حكمرانان ديگر وهابى به مصر آورد و در 17 محرم سال 34 وارد مصر شدند . على عبدالله‌بن سعود را بر اسب دو رگه‌اى سوار كرده بودند و مردم ازدحام نموده به تماشا كردن او و ساير دستگير شدگان پرداختند و چون على عبدالله‌بن سعود بر محمدعلىپاشا وارد شد جلو پايش برخاست و با گشاده‌رويى با او برخورد كرد و او را دركنار خود نشاند و با او به گفتگو پرداخت و از او پرسيد كه اين همه سركشى و سرسختى براى چه بود و اين چه مزاحمت و ناراحتى بود كه دامن زدى ؟ او جواب داد : جنگ همين است و بهره و نصيب دارد .\r\nسپس از او پرسيد : پسرم ابراهيم‌پاشا را چگونه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nديدى ؟ پاسخ داد : او هيچ كوتاهى نكرد و جديت به خرج داد ، ما نيز چنين كرديم تا اينكه هرچه تقدير خدا بود پيش آمد . سپس محمدعلىپاشا به او گفت : من نزد سلطان برايت شفاعت مىكنم . او گفت : هرچه مقدر است خواهد شد .\r\nآنگاه خلعتى به او پوشانده و او را به منزل اسماعيل‌پاشا در بولاق برگرداند . همراه على عبدالله‌بن سعود صندوقى بود كه روكش داشت ، پاشا از او پرسيد : اين چيست ؟ جواب داد : اين را پدرم از حرم و مرقد رسول خدا برداشته و با من همراه ساخت تا به نزد سلطان بياورم . پس پاشا دستور داد تا آن را باز كنند ، وقتى آن را باز كردند ديدند كه در آن ، كتاب‌هايى از گنجينهء پادشاهان بود كه زيباتر از آن را تاكنون نديده بودند و همراه آن 300 دانه مرواريد درشت و يك دانه ياقوت بزرگ و يك پيراهن زربفت بود پس پاشا به او گفت : اما چيزهايى را كه شما از حجرهء نبوى به يغما برده\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبوديد بيش از اين‌ها بود ، او جواب داد : اين‌ها همه آن چيزى است كه در نزد پدرم يافتم زيرا پدرم همهء اشيايى را كه از حرم و حجره برداشته بود براى خود نگه نداشت بلكه بزرگان عرب و اهل مدينه و شريف مكه و ديگران نيز از او چيزهايى از آنها را گرفتند .\r\nپس پاشا به او گفت : درست مىگويى زيرا ما بخشى از آن اشياء را نزد شريف غالب پيدا كرديم . آنگاه عبدالله‌بن سعود را به مركز خلافت فرستاد و ابراهيم‌پاشا در ماه محرم سال 35 از حجاز به مصر بازگشت و اين بعد از ويران گشتن شهر درعيه بود كه به‌طور كلى خراب و ويران گشته بود ، به‌طورى كه ساكنان آن شهر را ترك كرده بودند و چون عبدالله‌بن سعود به مركز خلافت عثمانى رسيد در ماه ربيع‌الاول او را در اطراف شهر گرداندند تا مردم او را ببينند و سپس او را در باب همايون و پيروانش را در نواحى مختلف به قتل رساندند .\r\nاين حاصل داستان وهابيان بود كه در كمال فشردگى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو اختصار بيان كرديم و اگر مىخواستيم در مورد هركدام از قضايايى كه رخ داده است به‌طور گسترده سخن بگوييم ، كلام به درازا مىكشيد . آرى فتنهء وهابيت يكى از مصيبت‌هاى بزرگى بود كه اهل اسلام بدان گرفتار شدند زيرا آنان خون‌هاى بسيارى ريختند و اموال بسيارى را به يغما بردند و زيان فراوانى وارد ساختند و شرّ زيادى پديد آوردند و هيچ قدرت و نيرويى نيست مگر از خدا .\r\nو در بسيارى از احاديث نبوى به اين فتنه و مصيبت ، تصريح شده است مانند اينكه از آن حضرت نقل شده است كه فرموده‌اند :\r\n« يَخْرُجُ اناس مِنْ قِبَلِ المشرق يَقْرؤُون الْقرآن لايجاوز تراقيهم يَمْرقُون مِنَ الدّين كما يَمْرقُ السَّهْمُ مِن الرّنيه سيماهُمُ التّخليق »\r\n. اين حديث با عبارات گوناگون رسيده است كه برخى از آنها در صحيح بخارى و برخى در ديگر منابع\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nذكر شده است كه ما نيازى به ذكر همهء آنها نمىبينيم و همچنين ذكر راويان آنها لزومى ندارد زيرا از احاديث صحيح و مشهور مىباشند .\r\nاما اينكه حضرت فرمود : «\r\nسيماهُمُ التّحليق\r\n» تصريح به همين فرقه است زيرا اينان به تمام پيروان خود دستور مىدادند كه سرهاى خود را بتراشند و اين خصوصيت در هيچ‌يك از طوايف خوارج و بدعت‌گزاران پيشين نبوده است . سيد عبدالرحمان اهدل ، مفتى زبيد گفته است كه : در ردّ وهابيان به تأليف كتاب نيازى نيست و تنها همان گفتهء پيامبر كه فرمود : «\r\nسيماهُمُ التّحليق\r\n» در مورد ايشان و براى ردّشان كفايت مىكند زيرا اين كار را هيچ‌يك از منحرفان و بدعت‌گزاران پيشين انجام نداده است .\r\nو يك بار اتفاق افتاد كه زنى كه او را مجبور به متابعت از پسر عبدالوهاب كرده بودند در برابر او اقامهء حجت كرد و گفت : تو وقتى كه زنان را وادار به تراشيدن موى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nسرشان مىكنى بايد مردان را هم مجبور به تراشيدن موى ريششان نمايى زيرا موى سر زن و موى ريش مرد هر دو زينت است ، شيخ جوابى نداشت كه به آن زن بدهد .\r\nو يكى ديگر از كارها و بدعت‌هاى ايشان اين بود كه مردم را از درخواست شفاعت از پيامبر باز مىداشتند با اينكه احاديثى كه شفاعت پيامبر را در مورد امتش بازگو مىكند بسيار فراوان بوده و به حد تواتر رسيده است و بيشترين شفاعت او در مورد مرتكبان گناهان كبيره است . « 1 »\r\nوهابيان همچنين از خواندن پيامبر و درود فرستادن بر او و ياد او جلوگيرى مىنمودند و مىگفتند كه اين شرك است ، همين‌طور از صلوات فرستادن بر پيامبر بر\r\n\r\n\r\n","description":"","footnote":"\r\n( 1 ) . و اما بدعت‌هاى وهابيان فراوان است و ما در اينجا مجال ورود در اين بحث را نداريم ، خوانندگان علاقمند را به مطالعهء دو كتاب زير توصيه مىكنيم :\r\nالف : تاريخچه و نقد و بررسى عقايد و اعمال وهابىها ، نگارش مرحوم علامه سيد محسن امين ، ترجمهء آقاى سيد ابراهيم سيدعلوى ، چاپ اميركبير .\r\nب : نقدى بر انديشهء وهابيان ، تأليف مرحوم علامهء فقيد سيد حسن موسوى قزوينى ، ترجمهء آقاى حسن طارمى ، چاپ وزارت ارشاد اسلامى .\r\n","page_name":" 63 ","page_number":63},
  {"content":"\r\n\r\nروى منبرها و پس از اذان ، جلوگيرى به‌عمل مىآوردند تا جايى كه وقتى كه يك مرد صالحى كه نابينا هم بود و اذان مىگفت بر پيامبر درود فرستاد پس از اذان او را نزد محمدبن عبدالوهاب آوردند و او فرمان قتل آن مرد مؤذن را صادر كرد و او را كشتند . اگر مىخواستيم از كارهاى ايشان براى تو خوانندهء گرامى به تفصيل سخن بگوييم ، بايستى دفترها را پر مىساختيم ولى همين مقدار كافى است و خداوند پاك و برتر به حقايق امور آگاه‌تر است .\r\nپايان\r\n\r\n\r\n","description":"","footnote":"","page_name":" 64 ","page_number":64}
  ]