[
  {"content":"\r\n\r\nسلسله پژوهش هاى اعتقادى\r\n( 19 )\r\nافكار ابن تيميه در بوته نقد\r\nبررسى ونقد ديدگاه اب تيميه\r\nدرباره خلفا و حضرت على عليه السلام\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1327\r\nعنوان قرار دادي : ابن تيميه و امام على عليه السلام . فارسى منهاج السنة النبوية في نقض الشيعة القدريه . شرح\r\nعنوان و نام پديدآور : افكار ابن تيميه در بوته نقد : بررسى و نقد ديدگاه ابن تيميه درباره خلفا و حضرت على عليه السلام / على حسينى ميلانى ؛ ترجمه و ويرايش هيئت تحريريه مركز حقايق اسلامى\r\nمشخصات نشر : قم : الحقايق ، 1388 .\r\nمشخصات ظاهرى : 168 ص .\r\nفروست : سلسله پژوهش هاى اعتقادى : 19 .\r\nشابك : 5 - 25 - 5348 - 600 - 978\r\nوضعيت فهرست نويسى : فيپا\r\nيادداشت : كتابنامه : ص 157 - 168\r\nموضوع : على بن ابى طالب عليهما السلام ، امام اول ، 23 قبل از هجرت - 40 ق . - - اثبات خلافت\r\nموضوع : ابن تيميه ، احمد بن عبدالحليم ، 661 - 728 ق . منهاج السنة النبويه فى نقض الشيعة القدريه - - نقد و تفسير\r\nموضوع : شيعه - - دفاعيه ها و رديه ها\r\nشناسه افزوده : ابن تيميه ، احمد بن عبدالحليم ، 661 - 728 ق . منهاج السنة النبويه في نقض الشيعة القدريه . شرح\r\nشناسه افزوده : مركز الحقائق الاسلاميه\r\nرده بندى كنگره : bp 212 / الف 2 م 4223 80 1388\r\nرده بندى ديويى : 417 / 297\r\nشماره كتابشناسى ملى : 3095481\r\nمركز الحقائق الاسلامية\r\nنام كتاب : افكار ابن تيميه در بوته نقد\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريهء مركز حقايق اسلامى\r\nناشر : مركز حقايق اسلامى\r\nشمارگان : 1000 نسخه\r\nنوبت چاپ : اول / 1388\r\nليتوگرافى : حميد\r\nچاپ : وفا\r\nشابك : 5 - 25 - 5348 - 600 - 978\r\n5 - 25 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nافكار ابن تيميه در بوته نقد\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپيش‌گفتار\r\nدانشمندانى از شيعه و سنّى از ديرباز در مورد ابن تيميّه ، باورها و انديشه‌هاى او كتاب‌هايى نوشته‌اند . براى شناخت ابن تيميّه و آن چه در كتاب‌هاى او آمده و براى آگاهى از آن چه بزرگان اهل سنّت دربارهء او گفته‌اند ، بايد در سه فصل سخن گفت :\r\nفصل نخست : باورها و اعتقادات وى ؛\r\nفصل دوم : علم و ميزان دانش او ؛\r\nفصل سوم : تقوا و عدالت او .\r\nبه طور كلّى ، هر گاه بخواهيم از هر شخصيّتى بهره علمى ببريم و از او پيروى كنيم و معالم دين و معارف شريعت را از او بگيريم ، ناگزير بايستى در اين سه جهت به تمام و كمال رسيده باشد :\r\nعقايدش منحرف نباشد ،\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nعالم و دانشمند راستين باشد ،\r\nو در سلوك خويش يعنى در گفتار ، نوشتار و اعمالش عادل باشد .\r\nزيرا كسى كه از جهات فكرى و عقيدتى منحرف است نمىتواند هدايت‌گر باشد و انسان جاهل و نادان هيچ گاه نمىتواند پيشوا باشد و سخن شخص فاسق پذيرفته نخواهد بود و بر گفتارش نبايد ترتيب اثر داد .\r\nالبته اگر بخواهيم درباره ابن تيميّه از همهء ابعاد به تفصيل بحث نماييم ، سخن به درازا خواهد كشيد و از حوصله اين مختصر خارج خواهد شد . از اين رو ، بهتر است كه نگاهى فقط به مهم‌ترين كتاب او منهاج السنّه داشته باشيم و تنها آن طعنه‌هايى را كه به مقام شامخ امير مؤمنان على و اهل بيت عليهم السلام زده بيان نموده و به آن بسنده كنيم .\r\nهمين مطلب پس از عرضه كردن گفتارهاى او بر قرآن و حديث به خصوص با توجه به آن چه در كتاب‌هاى معتبر اهل سنّت آمده ، براى شناخت وى از نظر فكر و اعتقاد ، عدالت و تقوا و علم و فضيلت كافى است .\r\nاميد آن كه اين كوشش براى كسانى كه از او پيروى ، يا بر گفته‌هاى او اعتماد مىكنند ، مفيد باشد .\r\nسيد على حسينى ميلانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nبخش يكم دشمنى ابن تيميّه با امير مومنان على عليه السلام\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nديدگاه برخى از علماى اهل سنّت درباره ابن تيميّه\r\nحافظ ابن حجر عسقلانى به تفصيل در شرح حال ابن تيميّه سخن گفته كه تمامى آن‌ها قابل توجه است و ما به ذكر اندكى از آن اكتفا مىكنيم .\r\nابن حجر مىگويد : ابن تيميّه درباره حضرت على عليه السلام چنين اظهار نظر مىكند :\r\nوى در هفده مورد اشتباه كرده و در آن موارد با سخن آشكار قرآن ، مخالفت نموده است .\r\nابن حجر پس از نقل اين سخن مىنويسد :\r\nدرباره ابن تيميّه بين علما اختلاف نظر وجود دارد . برخى او را از مجسّمه « 1 » مىدانند ، از اين جهت كه وى چنين اعتقادى را در دو كتاب عقيده حمويّه و واسطيّه و ديگر كتاب‌هايش آورده است .\r\n\r\n\r\n","description":"","footnote":"\r\n( 1 ) . مجسّمه گروهى هستند كه مىگويند : خدا جسم است و مانند انسان اعضا و جوارح دارد\r\n","page_name":" 19 ","page_number":19},
  {"content":"\r\n\r\nبراى مثال مىگويد : دست ، پا ، ساق و صورت از صفات حقيقى خدا هستند و ذات او بر عرش استيلا دارد ( ! ! )\r\nابن حجر در ادامه مىگويد : برخى از علما او را زنديق و بىدين مىدانند ؛ چرا كه او مىگويد : نبايد از پيامبر اكرم صلى اللَّه عليه وآله « 1 » كمك خواست و چنين درخواستى از عظمت نبى اكرم صلى اللَّه عليه وآله كاسته و مقام او را پايين مىآورد . . . .\r\nاو مىافزايد : برخى به ابن تيميّه نسبت نفاق مىدهند ؛ زيرا مىگفت كه على عليه السلام در هفده مورد اشتباه كرده و به هر سمتى كه رو مىكرده است ، خوار و زبون مىگشته و او بارها خواست كه به خلافت برسد ؛ امّا نتوانست . او براى رياست و سلطنت مىجنگيد ، نه براى ديانت ، او دوستدار رياست بود .\r\nابوبكر در بزرگسالى اسلام آورد و مىفهميد كه چه مىگويد ، اما على در خردسالى مسلمان شد و اسلام كودك پذيرفته نيست . او در جريان خواستگارى دختر ابوجهل سخنى گفته كه تا هنگام مرگ آن را فراموش نكرده بود .\r\n\r\n\r\n","description":"","footnote":"\r\n( 1 ) . به رغم اين كه در منابع اهل سنّت درود و صلوات پس از نام مبارك پيامبر خدا صلى اللَّه عليه وآله‌به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم\r\n","page_name":" 20 ","page_number":20},
  {"content":"\r\n\r\nابن تيميّه با اين سخنان به على عليه السلام جسارت نموده است ؛ به همين جهت علما او را منافق دانسته‌اند ؛ زيرا رسول خدا صلى اللَّه عليه وآله درباره على عليه السلام فرمود :\r\nلا يبغضك إلّامنافق ؛ « 1 »\r\nجز منافق كسى بغض و دشمنى تو را به دل ندارد .\r\nآن چه گذشت مطالبى است كه حافظ ابن حجر عسقلانى در شرح حال ابن تيميّه در كتاب خود آورده است .\r\n\r\nنفاق ابن تيميّه\r\nاكنون نمونه‌هاى بيشترى بيان خواهيم كرد تا روشن شود كه چرا ابن تيميّه را منافق مىدانند .\r\nابن تيميّه در اسلام امير مؤمنان على عليه السلام بحث مىكند و گستاخى را به جايى مىرساند كه مىگويد :\r\nپيش از آن كه خداوند ( حضرت ) محمّد صلى اللَّه عليه وآله را به رسالت مبعوث كند ، هيچ كس از قريش مؤمن نبود ؛ نه مردى ، نه كودكى ، نه زنى ، نه سه نفر و نه على . هيچ كدام ايمان نداشتند ؛ زمانى كه گفته مىشود : مردان بت مىپرستيدند ، كودكان نيز همين گونه بودند ؛ چه على و چه ديگران .\r\n\r\n\r\n","description":"","footnote":"\r\n( 1 ) . الدرر الكامنة في اعيان الأئمة الثامنه : 1 / 154 و 155\r\n","page_name":" 21 ","page_number":21},
  {"content":"\r\n\r\nاگر بگوييد : كفر خردسال همانند كفر انسان بالغ نيست . مىگوييم :\r\nايمان كودك نيز مانند ايمان فرد بالغ نيست ، همان طورى كه براى ديگران ايمان و كفر پس از بلوغ ثابت مىشود ، براى على نيز حكم ايمان و كفر قبل از بلوغ ثابت مىگردد . از آن گذشته ، كودكى كه از پدر و مادر كافر متولد شود به اتفاق مسلمانان حكم كفر را دارد . « 1 » ابن تيميّه در جاى ديگرى مىگويد :\r\nدر حقيقت رافضيان نمىتوانند ايمان على و عدالتش را ثابت كنند . . .\r\nاگر بگويند اسلام ، هجرت و جهاد او در راه خدا به تواتر نقل شده است ، در پاسخ مىگوييم : اسلام معاويه ، يزيد ، خلفاى بنى اميّه و بنى عباس ، هم‌چنين نماز ، روزه و جهاد آنان نيز به تواتر نقل شده است . « 2 » در جاى ديگر مىگويد :\r\nمعلوم نيست كه كفّار و منافقان با على دشمن بوده‌اند . « 3 » آن گاه مىگويد :\r\nتمام مطالبى كه درباره رشادت‌ها و شهامت‌هاى او در جنگ‌ها و غزوه‌ها نقل شده ، دروغ است . . . . « 4 »\r\n\r\n\r\n","description":"","footnote":"\r\n( 1 ) . منهاج السنّه : 8 / 285\r\n( 2 ) . همان : 2 / 62\r\n( 3 ) . همان : 7 / 461\r\n( 4 ) . همان : 8 / 97\r\n","page_name":" 22 ","page_number":22},
  {"content":"\r\n\r\n\r\nعلوم و معارف على و ديدگاه ابن تيميّه\r\n\r\n1 . گوش هوشمند فراگير\r\nدرباره علوم و معارف اميرالمؤمنين عليه السلام روايات بسيارى نقل شده است . ابن تيميّه به بيشتر رواياتى كه در اين زمينه نقل شده اشكال كرده و آن‌ها را رد مىكند ؛ براى مثال در آيه شريفه‌اى آمده است :\r\n« وَتَعِيَها أُذُنٌ واعِيَةٌ » ؛ « 1 » گوش‌هاى هوشمند فراگير آن‌ها را درك مىكند .\r\nكه طبق روايات بسيارى در شأن حضرت على عليه السلام نازل شده است . ابن تيميّه مىگويد :\r\nاين حديث به اتفاق و اجماع اهل علم ، ساختگى است ( ! ! ) « 2 » در صورتى كه اين حديث را علماى اهل سنّت در تفسير در كتاب‌هاى ذيل آورده‌اند :\r\nتفسير طبرى ، تفسير ابن ابى حاتِم ، تفسير ابن منذر ، تفسير ابن مردويه ، تفسير فخر رازى ، تفسير زمخشرى ، تفسير واحدى و تفسير سيوطى .\r\nو اين حديث را محدّثانى نيز چون :\r\n\r\n\r\n","description":"","footnote":"\r\n( 1 ) . سوره الحاقه : آيه 12\r\n( 2 ) . منهاج السنّه : 7 / 522\r\n","page_name":" 23 ","page_number":23},
  {"content":"\r\n\r\nابوبكر بزّار ، سعيد بن منصور ، ابونعيم اصفهانى ، ضياء مَقْدِسى ، ابن عساكر ، ابوبكر هيثمى . . . روايت كرده‌اند . « 1 »\r\n\r\n2 . دروازه دانش نبوى\r\nپيامبر خدا صلى اللَّه عليه وآله در حديثى فرمود :\r\nأنا مدينة العلم وعلي بابها ؛\r\nمن شهر علم هستم و على دروازهء آن است .\r\nابن تيميّه در اين باره چنين مىگويد :\r\nحديث « أنا مدينة العلم وعلي بابها » ضعيف‌تر و سست‌تر است ؛ از همين رو ، در جرگه احاديث دروغين قرار گرفته است . « 2 » با اين كه بعضى از راويان اين حديث از اين قرارند :\r\nيحيى بن معين ، احمد بن حنبل ، تِرمذى ، بزّار ، ابن جرير طبرى ، طبرانى ، ابوالشيخ ، ابن بطّه ، حاكم نيشابورى ، ابن مردويه ، ابو نعيم اصفهانى ، ابومظفّر سمعانى ، بيهقى ، ابن اثير ، نَوَوى ، علائى ، مزّى ، ابن حجر عسقلانى ، سخاوى ، سيوطى ، سمهودى ، ابن حجر مكّى ،\r\n\r\n\r\n","description":"","footnote":"\r\n( 1 ) . ر . ك تفسيرهاى نام برده سوره الحاقه ذيل آيه 12 ، مجمع الزوائد : 1 / 131 ، حلية الأولياء : 1 / 67 ، كنز العمّال : 13 / 136 ، حديث 36525 و ص 177 . براى آگاهى بيشتر در اين زمينه ر . ك دراسات في منهاج السنّه : 225 و 226\r\n( 2 ) . منهاج السنّه : 7 / 515\r\n","page_name":" 24 ","page_number":24},
  {"content":"\r\n\r\nقارى ، منّاوى ، زرقانى و گروهى از پيشوايان بزرگ اهل سنّت اين حديث را صحيح مىدانند . « 1 »\r\n\r\n3 . بهترين داور\r\nدر حديث معروفى آمده است كه پيامبر اكرم صلى اللَّه عليه وآله فرمودند :\r\nأقضاكم علي ؛\r\nبهترين شما در امر قضاوت و داورى على است .\r\nابن تيميّه در اين باره مىگويد :\r\nاين حديث ثابت نيست و سند محكمى ندارد كه بتوان به آن استدلال كرد . . . هيچ كس آن را در كتاب‌هاى حديثى مشهور نقل نكرده است ؛ نه در كتاب‌هاى سنن و نه در كتاب‌هاى مسند ، نه با سند صحيح و نه با سند ضعيف . فقط اين حديث از طريق كسى نقل شده كه به دروغ گويى معروف است . « 2 » اين در حالى است كه بُخارى اين حديث را در صحيح خود در تفسير آيه شريفه : « ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها » « 3 » نقل كرده\r\n\r\n\r\n","description":"","footnote":"\r\n( 1 ) . ر . ك : دراسات في منهاج السنّه : 226 و 227\r\n( 2 ) . منهاج السنّه : 7 / 512\r\n( 3 ) . سوره بقره : آيه 106\r\n","page_name":" 25 ","page_number":25},
  {"content":"\r\n\r\nاست . « 1 » هم‌چنين نَسائى ، ابن انبارى و بيهقى در دلائل النبوة ، ابن سعد در الطبقات الكبرى ، احمد بن حنبل در مسند ، ابن ماجه در شرح حال اميرالمؤمنين عليه السلام در سنن خود و سيوطى در تفسير الدر المنثور نقل كرده‌اند .\r\nحاكم نيشابورى در المستدرك على الصحيحين آن را نقل كرده و تصحيح مىنمايد . هم‌چنين اين حديث در الإستيعاب ، أُسد الغابة ، حلية الأولياء ، الرياض النضره و كتاب‌هاى ديگر آمده است . « 2 » به راستى آيا ابن تيميّه اين محدّثان را دروغ‌گو مىداند ؟\r\nآيا او بُخارى را معروف به كذب مىداند ؟\r\nمنظور او از كتاب‌هاى سنن و مسندى كه اين حديث به هيچ وجهى در آن‌ها نيامده چه كتاب‌هايى است ؟\r\nآيا اين كتاب‌ها از كتاب‌هاى معروف و مشهور اهل سنّت نيستند ؟\r\n\r\n\r\n","description":"","footnote":"\r\n( 1 ) . ر . ك : صحيح بخارى : 5 / 149\r\n( 2 ) . الطبقات الكبرى : 2 / 209 ، مسند احمد : 6 / 131 ، مسند الأنصار ، حديث ابى بن كعب : حديث 20581 ، الاستيعاب : 3 / 38 ، حلية الأولياء : 1 / 65 ، الرياض النضره : 2 / 198 ، الدر المنثور : 1 / 104 ، ر . ك : دراسات في منهاج السنّه : 229 و 230\r\n","page_name":" 26 ","page_number":26},
  {"content":"\r\n\r\n\r\n4 . حق با على است\r\nمنّاوى در فيض القدير از پيامبر اكرم صلى اللَّه عليه وآله نقل مىكند كه آن حضرت فرمود :\r\nعلي مع الحقّ والحقّ مع علي ؛\r\nعلى با حق است و حق با على .\r\nآن گاه در شرح اين حديث مىگويد :\r\nاز همين روست كه على داناترين افراد به تفسير قرآن بوده است .\r\nتا آن جا كه مىگويد : حتّى ابن عباس نيز به اين معنا اعتراف كرده و مىگويد : آن چه از علم تفسير در نزد من است ، از على گرفته‌ام . « 1 » اما ابن تيميّه مىگويد : اين سخن كه « ابن عباس شاگرد على بوده » ، سخن باطل و نادرستى است . « 2 »\r\n\r\nابن تيميّه در رويارويى با علّامه حلّى\r\nعلّامه حلى رحمه اللَّه مىنويسد :\r\nپيامبر اكرم صلى اللَّه عليه وآله فرمود :\r\nأقضاكم علي ؛\r\nبهترين و برترين قاضى در ميان شما على است .\r\n\r\n\r\n","description":"","footnote":"\r\n( 1 ) . فيض القدير فى شرح الجامع الصغير : 4 / 357 ، ر . ك : دراسات في منهاج السنّه : 231\r\n( 2 ) . منهاج السنّه : 7 / 536\r\n","page_name":" 27 ","page_number":27},
  {"content":"\r\n\r\nآن گاه مىگويد :\r\nقضاوت و داورى بر دو پايه علم و تقوا استوار است .\r\nابن تيميّه در رويارويى با علّامه حلّى مىگويد :\r\nچنين حديثى ثابت نيست و سند محكمى ندارد كه بتوان به آن استدلال كرد ؛ بلكه اين حديث از نظر سند قوى است كه پيامبر فرمود : « داناترين شما به حلال و حرام معاذ بن جبل است » . روشن است كه علم به حلال و حرام بيش از آن كه حلال و حرام را سامان دهد ، قضاوت را سامان مىدهد . « 1 » آن گاه مىگويد :\r\nمعروف است كه على ، علم و دانش را از ابوبكر گرفته است ( ! ! ) « 2 » او فتواهاى زيادى بر خلاف صريح آيات و روايات دارد . ( ! ! ) « 3 » در آغاز ابن تيميّه گفت : در هفده مورد نظريات على با قرآن و سنّت مخالف است . اما در اين جا مىگويد : فتواهاى بسيارى در مخالفت قرآن و سنّت دارد .\r\nآن گاه مىگويد :\r\n\r\n\r\n","description":"","footnote":"\r\n( 1 ) . منهاج السنّه : 7 / 512 و 513\r\n( 2 ) . همان : 5 / 513\r\n( 3 ) . همان : 7 / 502\r\n","page_name":" 28 ","page_number":28},
  {"content":"\r\n\r\nمحمّد بن نصر مَرْوَزى كتاب بزرگى نوشته و در آن مواردى را جمع‌آورى كرده كه مسلمانان نظر على را نپذيرفته‌اند ؛ زيرا نظر ديگر صحابه بيشتر تابع كتاب و سنّت بوده است ( ! ! ) « 1 » ولى حقيقت آن است كه كتاب مَرْوَزى پيرامون مسائلى است كه ابوحنيفه در فتاوا و نظرياتش با اميرالمؤمنين عليه السلام و عبداللَّه بن مسعود مخالفت كرده است .\r\nبه راستى ميان آن چه كه ابن تيميّه ادعا مىكند و واقعيّت چه ميزان فاصله است ؟ !\r\nابن تيميّه در مورد ديگرى مىگويد :\r\nبدون شك عثمان تمامى قرآن را جمع آورى كرده و گاهى تمام آن را در يك ركعت مىخواند ، اما درباره على اختلاف است كه آيا تمام قرآن را حفظ كرده است يا نه ؟ ! « 2 » آن گاه مىنويسد :\r\nاگر كسى به دفاع از على بگويد : آن‌هايى كه به دست على كشته شدند كسانى بودند كه بر امام زمان خود خروج كردند و از طرفى در حديثى صحيح ثابت شده است كه پيامبر صلى اللَّه عليه وآله به عمار بن\r\n\r\n\r\n","description":"","footnote":"\r\n( 1 ) . همان : 8 / 281\r\n( 2 ) . همان : 8 / 229\r\n","page_name":" 29 ","page_number":29},
  {"content":"\r\n\r\nياسر رضى اللَّه عنه فرمود :\r\nتقتلك الفئة الباغية ؛\r\n« گروه باغيان و سركشان تو را خواهند كشت » و آن‌ها نيز عمار را كشتند ؛\r\nما مىگوييم : در اين قضيه مردم نظريه‌هاى مختلفى دارند : برخى حديث عمار را قبول ندارند . بعضى باغى را به معناى طالب مىگيرند ؛ اين توجيه ضعيف است . اما اكثر گذشتگان و پيشوايان چون ابوحنيفه ، مالك ، احمد و ديگران برآنند كه شرايط كشتن گروه بغاة و سركشان فراهم نبوده است . « 1 » بنابراين ، ابن تيميّه مىگويد كه به نظر ابوحنيفه ، مالك ، احمد بن حنبل و ديگران ، على حق نداشته با ناكثين ، قاسطين و مارقين بجنگد و اين كار خلاف شرع بوده است ؛ زيرا شرايط بغاة در آن‌ها نبوده تا على با آن‌ها بجنگد .\r\nو حال آن كه حضرت على عليه السلام از جانب خدا و رسول مأمور به جنگ با ناكثين ، قاسطين و مارقين بوده و حديث وارد در اين باره قطعى است . « 2 »\r\n\r\n\r\n","description":"","footnote":"\r\n( 1 ) . همان : 4 / 390\r\n( 2 ) . مجمع الزوائد : 7 / 238 و 239 ، ر . ك : دراسات في منهاج السنّه : 336 - 339\r\n","page_name":" 30 ","page_number":30},
  {"content":"\r\n\r\nابن تيميّه در جاى ديگرى مىافزايد :\r\nعلم پيامبر به واسطه غير على به تمامى شهرهاى اسلام رسيد . « 1 » در اين صورت مولا اميرالمؤمنين عليه السلام هيچ نقشى در نشر تعاليم اسلام ، احكام شرع و حقايق دينى نداشته است ( ! ! )\r\nاين سخنان آن چنان سست و واهى است كه ارزش نقد ندارد . مگر نگذشت كه بزرگان اهل سنّت نقل كردند كه پيامبر خدا صلى اللَّه عليه وآله درباره على عليه السلام فرمود :\r\nأنا مدينة العلم وعلي بابها ؛\r\nمن شهر علم و دانش هستم و على دروازه آن است ؟\r\nآيا علوم شهر نبوى از غير دروازهء آن منتشر مىشود ؟\r\n\r\n\r\n","description":"","footnote":"\r\n( 1 ) . منهاج السنّه : 7 / 516\r\n","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nبخش دوم ابن تيميه و انكار فضايل بى كران امير مومنان على عليه السلام\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nفضايل بىكران\r\nآيات بسيارى در فضايل و مناقب امير مؤمنان على عليه السلام نازل شده است كه به برخى از آن‌ها اشاره مىنماييم :\r\n1 . على و آيه ولايت .\r\nخداوند متعال مىفرمايد :\r\n« إِنَّما وَلِيُّكُمُ اللَّهُ وَرَسُولُهُ وَالَّذينَ آمَنُوا الَّذينَ يُقيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ » ؛ « 1 » ولى و صاحب اختيار شما تنها خدا ، پيامبر او و كسانى هستند كه ايمان آورده‌اند ؛ همان كسانى كه نماز را برپا مىدارند و در حال ركوع زكات مىدهند .\r\nبنابر ديدگاه عالمان اهل سنّت اين آيه شريفه درباره\r\n\r\n\r\n","description":"","footnote":"\r\n( 1 ) . سوره مائده : آيه 55 .\r\n","page_name":" 35 ","page_number":35},
  {"content":"\r\n\r\nامير مؤمنان على عليه السلام نازل شده است . « 1 » اما ابن تيميّه در ذيل اين آيه مىگويد :\r\nبرخى از دروغ گويان حديثى دروغين جعل كرده و گفته‌اند : اين آيه در مورد على در آن هنگام كه انگشترش را در نماز به فقير بخشيد ، نازل شده است . اين مطلب به اتفاق دانشمندان حديث دروغ است و دروغ بودن آن از راه‌هاى گوناگونى آشكار است . « 2 » جالب است بدانيم كه اين حديثى را كه ابن تيميّه تكذيب كرده محدثان زير از ابن عباس نقل كرده‌اند :\r\nعبدالرزاق ، عبد بن حميد ، ابن جرير طبرى ، ابوالشيخ ، ابن مردويه .\r\nعدّه ديگرى كه اين حديث را از مسلمة بن كُهَيْل نقل كرده‌اند ، عبارتند از : ابن ابى حاتِم ، ابو الشيخ و ابن عساكر .\r\nاز راويان ديگر اين حديث مىتوان افراد ذيل را نام برد :\r\nطبرانى ، ثعلبى ، واحدى ، خطيب بغدادى ، ابن جوزى ، محب طبرى ، هيثمى و متّقى هندى .\r\n\r\n\r\n","description":"","footnote":"\r\n( 1 ) . براى آگاهى بيشتر رك : نگاهى به آيه ولايت از همين نگارنده\r\n( 2 ) . منهاج السنّه : 2 / 30\r\n","page_name":" 36 ","page_number":36},
  {"content":"\r\n\r\nاز طرفى اين حديث در تفسيرهاى : فخر رازى ، بَغَوى ، نَسَفى ، قُرْطُبى ، بيضاوى ، ابوالسعود عمادى و شوكانى نيز آمده است .\r\nآلوسى حنفى در تفسير آيه مىگويد :\r\nاكثر محدّثان بر آنند كه اين آيه درباره على كرم اللَّه وجهه نازل شده است .\r\nاو مىافزايد : حسّان در اين باره اشعارى را سروده است . آن گاه آن شعرها را ذكر مىكند . « 1 » 2 . على و انفاق در راه خدا .\r\nآيه ديگرى كه دربارهء حضرت امير مؤمنان على عليه السلام نازل شده اين آيه است كه مىفرمايد :\r\n« الَّذينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَ عَلانِيَةً » ؛ « 2 » كسانى كه اموالشان را شب و روز ، مخفى و آشكار در راه خدا انفاق مىكنند .\r\nبه اعتراف دانشمندان اهل سنّت اين آيه دربارهء امير مؤمنان على عليه السلام نازل شده است ، اما ابن تيميّه مىگويد :\r\n\r\n\r\n","description":"","footnote":"\r\n( 1 ) . روح المعانى : 3 / 334\r\n( 2 ) . سوره بقره : آيه 274\r\n","page_name":" 37 ","page_number":37},
  {"content":"\r\n\r\nنازل شدن اين آيه در مورد على ثابت نشده و دروغ است . « 1 » اين مطلب ابن تيميّه در صورتى است كه افراد ذيل نازل شدن اين آيه را در مورد اميرالمؤمنين عليه السلام مىدانند ؛ افرادى هم‌چون :\r\nعبدالرزاق بن همّام صنعانى ، عبد بن حُميد ، ابن جرير ، ابن منذر ، ابن ابى حاتِم ، طبرانى ، ابن عساكر ، واحدى ، ابونعيم اصفهانى ، فخر رازى ، زمخشرى ، محب الدين طبرى ، ابن اثير ، سيوطى و ابن حجر مكى .\r\nبا وجود اين تعداد از مفسّران ، ابن تيميّه مىگويد : اين مطلب دروغ بوده و ثابت نشده است و چنين تفسيرهاى باطلى را بسيارى از نادانان گفته‌اند ( ! ! )\r\n3 . هدايت‌گر امّت .\r\nآيه ديگرى نيز درباره امير مؤمنان على عليه السلام نازل شده است ، آن جا كه خداوند متعال مىفرمايد :\r\n« إِنَّما أَنْتَ مُنْذِرٌ وَلِكُلِّ قَوْمٍ هادٍ » ؛ « 2 » ( اى پيامبر ! ) تو فقط بيم دهنده هستى و براى هر گروهى هدايت‌گرى خواهد بود .\r\n\r\n\r\n","description":"","footnote":"\r\n( 1 ) . منهاج السنّه : 7 / 228\r\n( 2 ) . سوره رعد : آيه 7\r\n","page_name":" 38 ","page_number":38},
  {"content":"\r\n\r\nابن تيميّه با گستاخى چنين مىنويسد :\r\nبنا به اتفاق دانشمندان حديث ، نزول اين آيه در مورد على دروغ و جعلى است . « 1 » با اين كه برخى از عالمان و انديشمندان اهل سنّت ، نزول اين آيه را در شأن اميرالمؤمنين عليه السلام مىدانند . اين عالمان عبارتند از :\r\nعبداللَّه بن احمد بن حنبل ، طبرى ، حاكم نيشابورى ، ابن ابى حاتِم ، ضياء مَقْدِسى ، طبرانى ، ابن مردويه ، ابونعيم اصفهانى ، ابن عساكر ، ابن نجار ، ديلمى ، هيثمى ، سيوطى و متّقى هندى .\r\nحاكم نيشابورى بعد از نقل اين حديث مىگويد : سند اين حديث صحيح است .\r\nهيثمى پس از نقل اين حديث در مجمع الزوائد مىگويد : تمامى رجال اين سند از افراد مورد وثوق و اطمينان هستند .\r\nضياء مَقْدِسى نيز اين حديث را در كتاب المختاره آورده است ؛ همان كتابى كه ملتزم به آوردن احاديث صحيح شده است . « 2 »\r\n\r\n\r\n","description":"","footnote":"\r\n( 1 ) . منهاج السنّه : 7 / 139\r\n( 2 ) . ر . ك : المستدرك على الصحيحين : 3 / 129 ، مجمع الزوائد : 7 / 4 ، تفسير طبرى ، الدر المنثور در ذيل آيه و ديگر كتاب‌ها\r\n","page_name":" 39 ","page_number":39},
  {"content":"\r\n\r\n\r\nهمگامى على با حق\r\nپيامبر خدا صلى اللَّه عليه وآله در حديثى مىفرمايد :\r\nعليّ مع الحقّ والحقّ مع علي ؛\r\nعلى با حقّ است و حقّ با على .\r\nابن تيميّه مىگويد :\r\nاين سخن از بزرگ‌ترين دروغ‌ها و نادانىهاست ، زيرا كه هيچ كس اين حديث را از پيامبر صلى اللَّه عليه وآله نقل نكرده است ؛ نه با سند صحيح و نه با سند ضعيف ( ! ) پس چگونه بعضى مىگويند : تمامى محدثان آن را نقل كرده‌اند ؟ آيا دروغ‌گوتر از كسى كه بگويد : صحابه و علما ، حديثى را نقل كرده‌اند ، در حالى كه هيچ كدام از آنان اين حديث را نقل نكرده‌اند ، وجود دارد ؟ بلكه اين ، آشكارترين دروغ است . « 1 » در صورتى كه اصحاب پيامبر صلى اللَّه عليه وآله اين حديث را نقل كرده و بزرگان اهل سنّت در كتاب‌هاى خود آورده‌اند ، از جمله :\r\n1 . امير مؤمنان على عليه السلام .\r\nاين حديث را تِرمذى در سنن و حاكم نيشابورى در المستدرك على الصحيحين نقل كرده‌اند . « 2 »\r\n\r\n\r\n","description":"","footnote":"\r\n( 1 ) . منهاج السنّه : 4 / 238\r\n( 2 ) . ر . ك : سنن ترمذى : 5 / 297 ، المستدرك على الصحيحين : 3 / 119 - 125\r\n","page_name":" 40 ","page_number":40},
  {"content":"\r\n\r\n2 . جناب امّ سَلَمه همسر گرامى پيامبر صلى اللَّه عليه وآله .\r\nاين حديث را طبرانى ، ابوبُشر دولابى ، خطيب بغدادى و ابن عساكر نقل كرده‌اند . « 1 » 3 . سعد بن ابى وَقّاص .\r\nاين حديث را بزّار نقل كرده و هيثمى پس از نقل آن گويد : يكى از راويان آن ، سعد بن شعيب است . من او را نمىشناسم ؛ اما ديگر افراد اين سند مورد اطمينان هستند . « 2 » 4 . ابو سعيد خُدرى .\r\nاين حديث را حافظ ابويعلى نقل كرده است . هيثمى پس از نقل آن در مجمع الزوائد مىگويد : اين حديث را ابويعلى نقل كرده و همهء راويان آن ثقه و مورد اطمينان هستند . « 3 » 5 . عايشه .\r\nابن قُتَيْبَه دينورى در الامامة والسياسه به نقل اين حديث از وى پرداخته است . « 4 »\r\n\r\n\r\n","description":"","footnote":"\r\n( 1 ) . مجمع الزوائد : 7 / 235 ، 9 / 134 ، تاريخ بغداد : 14 / 322 ، ترجمه اميرالمؤمنين عليه السلام تاريخ مدينة دمشق : 20 / 261 ، 42 / 419 و 449\r\n( 2 ) . مجمع الزوائد : 7 / 235 و 236\r\n( 3 ) . همان : 7 / 234 و 335\r\n( 4 ) . الامامة والسياسه : 1 / 98\r\n","page_name":" 41 ","page_number":41},
  {"content":"\r\n\r\n6 . كعب بن عجره .\r\nوى كه از اصحاب پيامبر خدا صلى اللَّه عليه وآله مىباشد اين حديث را نقل كرده است ؛ آن سان كه طبرانى در المعجم الكبير آن را نقل كرده است .\r\nمتّقى هندى در كنز العمال گويد : هر گاه بين مردم تفرقه و اختلاف شد ، على و يارانش بر حقّ هستند . « 1 » اينان برخى از صحابه و بزرگان علما و محدّثان هستند كه اين حديث را نقل كرده‌اند . در اين ميان روايت‌هايى با سند از صحابه نقل شده كه برخى از آن‌ها صحيح است ؛ پس چگونه ابن تيميّه به خود جرأت داده و مىگويد : اين حديث را كسى از پيامبر نقل نكرده ؛ نه با سند صحيح و نه با سند ضعيف ؟ !\r\n\r\nعلى برادر پيامبر\r\nراويان بسيارى نقل كرده‌اند كه در روز مؤاخات و برادرى ، پيامبر اكرم صلى اللَّه عليه وآله ، امير مؤمنان على عليه السلام را برادر خود قرار دادند .\r\nابن تيميّه در اين زمينه مىنويسد :\r\nامّا حديث برادرى پيامبر با على دروغ و باطل است . . . پيامبر ، نه على و نه هيچ كس ديگر را برادر قرار نداد و حديث برادريش با على\r\n\r\n\r\n","description":"","footnote":"\r\n( 1 ) . كنز العمّال : 11 / 621\r\n","page_name":" 42 ","page_number":42},
  {"content":"\r\n\r\nو نيز برادرى ابوبكر با عمر از دروغ‌هاى مسلّم است . . . پيامبر هيچ گاه على و غير او را برادر خود قرار نداد و هر چه در اين خصوص وارد شده بدون ترديد دروغ است .\r\nتمامى احاديثى كه در برادرى مهاجران و انصار با يك‌ديگر وارد شده ، دروغ است و هيچ گاه پيامبر ، على را برادر خود قرار نداده است . . . همهء احاديث برادرى پيامبر با على ، جعلى و دروغ است .\r\nآن چه گذشت عبارت‌هايى است كه ابن تيميّه در جاهاى متعددى از منهاج السنّه آورده و حديث مؤاخات را تكذيب كرده است . « 1 » در حالى كه حديث برادرى پيامبر اكرم صلى اللَّه عليه وآله با امير مؤمنان على عليه السلام در كتاب‌هاى سنن تِرمذى ، الطبقات الكبرى ، المستدرك على الصحيحين ، مصابيح السنّة ، الإستيعاب ، البداية والنهايه ، الرياض النضره ، مشكاة المصابيح ، الصواعق المحرقه و تاريخ الخلفاء آمده است . « 2 »\r\n\r\n\r\n","description":"","footnote":"\r\n( 1 ) . ر . ك منهاج السنّه : 4 / 32 و 5 / 71 و 7 / 117 ، 279\r\n( 2 ) . سنن ترمذى : 5 / 595 ، الطبقات الكبرى : 2 / 60 ، المستدرك على الصحيحين : 3 / 16 ، مصابيح السنة : 40 / 173 ، الاستيعاب : 3 / 1089 ، البداية والنهايه : 7 / 371 ، الرياض النضره : 3 / 111 ، مشكاة المصابيح : 3 / 356 ، الصواعق المحرقه : 122 ، تاريخ الخلفاء : 159 ، مناقب الصحابه ( احمد بن حنبل ) : ح 141 ، تاريخ مدينة دمشق ( شرح حال اميرالمؤمنين عليه السلام ) : ( شماره 148 ) ، كنز العمّال : 13 / 106 .\r\nدر كتاب‌هاى سيره و تاريخ نيز اين حديث را نقل كرده‌اند ، از جمله : در سيره ابن هِشام : 2 / 109 ، عيون الاثر ، ابن سيّد الناس : 1 / 264 ، سيره حلبى : 2 / 23 و السيرة الدحلانيّة : 1 / 322\r\n","page_name":" 43 ","page_number":43},
  {"content":"\r\n\r\nاز طرفى ، برخى از صحابه نيز اين حديث را نقل كرده‌اند كه عبارتند از :\r\nامير مؤمنان على عليه السلام ، عبداللَّه بن عباس ، ابوذر ، جابر ، عمر بن خطّاب ، انس بن مالك ، عبداللَّه بن عمر ، زيد بن ارقم و . . . .\r\nنكته قابل توجه اين كه بسيارى از بزرگان اهل سنّت در اين باره به ابن تيميّه اعتراض كرده‌اند .\r\nحافظ ابن حجر ، پس از آن كه اين حديث را از واقدى ، ابن سعد ، ابن اسحاق ، ابن عبدالبرّ ، سهيلى ، ابن كثير و ديگران نقل مىكند مىگويد :\r\nابن تيميّه در كتابى كه در ردّ ابن مطهر رافضى ( علامه حلى ) نوشته است ( يعنى منهاج السنّه ) جريان برادرى بين مهاجران ؛ به خصوص برادرى پيامبر با على را انكار كرده است . او مىگويد : چون قرار دادن برادرى با يك‌ديگر براى اين است كه انسان‌ها با يك‌ديگر مدارا كنند و دل‌ها به هم نزديك شوند ؛ بنابراين معنا ندارد كه پيامبر با كسى برادر شود ، يا يكى از مهاجران با ديگرى برادر گردد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nابن تيميّه نصّ و تصريح پيامبر را با قياس ردّ كرده و از حكمت برادرى غافل شده است .\r\nحافظ ابن حجر گويد :\r\nاين حديث را ضياء مَقْدِسى - در آن چه كه از احاديث المعجم الكبير طبرانى انتخاب كرده - آورده است و ابن تيميّه تصريح كرده است كه احاديث اين كتاب ، صحيح‌تر و قوىتر از احاديث المستدرك على الصحيحين حاكم نيشابورى است . « 1 » زرقانى مالكى در شرح المواهب اللدّنيّه ، هنگامى كه سخن از برادرى بين صحابه به ميان مىآيد مىگويد :\r\nهمانطور كه ابن عبدالبرّ و ديگران معتقدند اين عهد برادرى دو بار انجام شده است ( از جمله يك بار در مكه پيش از آن كه پيامبر به مدينه مهاجرت كنند ) در آن جا پيامبر مهاجران را با يك‌ديگر برادر قرار داد تا در غم و سرور يك‌ديگر شريك و در راه حقّ ، استوار باشند .\r\nدر آن واقعه ابوبكر را برادر عمر قرار داد و همين طور ميان هر دو نفر برادرى ايجاد كرد تا اين كه على باقى ماند و او گفت : اى رسول خدا ! ميان تمام اصحابت برادرى ايجاد كردى ؛ چه كسى برادر من است ؟\r\n\r\n\r\n","description":"","footnote":"\r\n( 1 ) . فتح البارى فى شرح صحيح البخاري : 7 / 217\r\n","page_name":" 45 ","page_number":45},
  {"content":"\r\n\r\nپيامبر صلى اللَّه عليه وآله فرمود :\r\nأنا أخوك ؛\r\nمن برادر تو هستم .\r\nاحاديث بىشمارى دربارهء برادرى پيامبر با على وارد شده است .\r\nتِرمذى پس از نقل آن مىگويد : اين حديث « حديثِ حسن » است . « 1 » هم‌چنين اين حديث را حاكم نيشابورى آورده و به صحت آن حكم كرده است . از پسر عمر نقل شده است كه پيامبر صلى اللَّه عليه وآله به على عليه السلام فرمود :\r\nأما ترضى أن أكون أخاك !\r\nآيا خشنود نمىشوى كه من برادر تو باشم ؟\r\nاو گفت : چرا .\r\nپيامبر صلى اللَّه عليه وآله فرمود :\r\nأنت أخي في الدنيا والآخرة ؛\r\nتو برادر من در دنيا و آخرت هستى .\r\nزرقانى مىافزايد :\r\nابن تيميّه ، برادرى بين مهاجران را انكار كرده و مىگويد كه ميان\r\n\r\n\r\n","description":"","footnote":"\r\n( 1 ) . حديثِ حسن به اصطلاح اهل تسنّن ، خبر مسندى است كه راويان آن ، نزديك به درجه وثاقت باشند\r\n","page_name":" 46 ","page_number":46},
  {"content":"\r\n\r\nپيامبر و على هيچ عهد برادرى رخ نداده است . او گمان مىكند كه اين حديث از احاديث دروغ است ؛ اما حافظ ابن حجر عسقلانى سخن ابن تيميّه را رد كرده و گفته است كه به قياس اين حديث را نپذيرفته است . « 1 »\r\n\r\nعلى و پيامبران\r\nپيامبر اكرم صلى اللَّه عليه وآله در حديثى فرمودند :\r\nمن أراد أن ينظر إلى آدم في علمه ، وإلى نوح في تقواه ، وإلى إبراهيم في حلمه ، وإلى موسى في هيبته ، وإلى عيسى في عبادته فلينظر إلى علي بن أبي طالب ؛\r\nهر كس مىخواهد به علم آدم ، تقواى نوح ، بردبارى ابراهيم ، هيبت موسى و عبادت عيسى بنگرد ، به علىّ بن ابى طالب بنگرد .\r\nاين حديث به « حديث الأشباه » معروف است و در كتاب‌هاى شيعه و سنّى با متون گوناگون نقل شده و ما در كتابى مستقل پيرامون آن سخن گفته‌ايم .\r\nابن تيميّه در مورد اين حديث چنين مىگويد :\r\nاين حديث ، جعلى است و آن را به دروغ به پيامبر صلى اللَّه عليه وآله نسبت داده‌اند و هيچ كدام از اهل حديث در اين موضوع شك ندارند . « 2 »\r\n\r\n\r\n","description":"","footnote":"\r\n( 1 ) . شرح المواهب اللدّنيّه : 1 / 273\r\n( 2 ) . منهاج السنّه : 5 / 510\r\n","page_name":" 47 ","page_number":47},
  {"content":"\r\n\r\nولى اين حديث را عبدالرزّاق صنعانى ، احمد بن حنبل شيبانى ، ابوحاتِم محمّد بن ادريس رازى ، حاكم نيشابورى ، ابوبكر بيهقى ، ابوبكر بن مردويه اصفهانى ، ابونعيم اصفهانى و . . . نقل كرده‌اند . يكى از بهترين و صحيح‌ترين سندهاى اين حديث ، روايت عبدالرزّاق ، از معمر ، از زُهْرى ، از سعيد بن مسيب ، از ابوهريره است كه وى ، اين حديث را از پيامبر صلى اللَّه عليه وآله روايت مىكند . « 1 »\r\n\r\nعلى ولى مؤمنان\r\nدگربار در حديثى آمده است كه پيامبر اكرم صلى اللَّه عليه وآله درباره امير مؤمنان على عليه السلام فرمود :\r\nوهو وليّ كلّ مؤمن بعدي ؛\r\nاو پس از من ولى و صاحب اختيار هر مؤمن است .\r\nابن تيميّه درباره اين حديث مىگويد :\r\nاين حديث ، حديثى است كه به دروغ به پيامبر صلى اللَّه عليه وآله نسبت داده‌اند . « 2 » و حال آن كه بسيارى از صحابه ، حافظان و محدثان ، آن را از\r\n\r\n\r\n","description":"","footnote":"\r\n( 1 ) . معجم الأدباء : 5 / 137 . ر . ك : دراسات في منهاج السنّه : 290 - 292\r\n( 2 ) . منهاج السنّه : 7 / 391\r\n","page_name":" 48 ","page_number":48},
  {"content":"\r\n\r\nپيامبر اكرم صلى اللَّه عليه وآله روايت كرده‌اند .\r\nصحابه‌اى كه به نقل آن پرداخته‌اند عبارتند از :\r\nاميرالمؤمنين عليه السلام ، امام حسن مجتبى عليه السلام ، ابوذر غفارى ، عبداللَّه بن عباس ، ابوسعيد خُدرى ، براء بن عازب ، ابوليلى انصارى ، عمران بن حصين ، بريدة بن حصيب ، عبداللَّه بن عمر ، عمرو بن عاص و وهب بن حمزه .\r\nاسامى ذيل نيز در زمره بزرگان حديث و حفّاظى هستند كه اين حديث را در كتاب‌هاى خود آورده‌اند :\r\nابوداوود طيالسى ، ابن ابى شِيبه ، احمد بن حنبل ، تِرمذى ، نَسائى ، ابويعلى موصلى ، محمّد بن جرير طبرى ، طبرانى ، حاكم نيشابورى ، ابوبكر بن مُردويه اصفهانى ، ابونعيم اصفهانى ، ابن عبدالبرّ ، ابن اثير ، ضياء مَقْدِسى ، ابن حجر عسقلانى ، جلال الدين سيوطى و . . . .\r\nحافظ ابن عبدالبرّ درباره اين حديث مىگويد :\r\nسند اين حديث به علت صحّت و مورد اعتماد بودن رجالش ، جاى هيچ گونه اشكال و ايرادى را براى كسى باقى نمىگذارد . هم‌چنين ابن ابى شِيبه سند اين حديث را صحيح مىداند . « 1 »\r\n\r\n\r\n","description":"","footnote":"\r\n( 1 ) . المصنّف ابن ابى شيبه : 7 / 504 ، الاستيعاب : 3 / 1091 و 1092\r\n","page_name":" 49 ","page_number":49},
  {"content":"\r\n\r\nمحمّد بن جرير طبرى و سيوطى نيز آن را تصحيح كرده‌اند و احمد بن حنبل نيز هم در مسندش آن را به سند صحيح نقل كرده است .\r\nتِرمذى پس از نقل ، آن را « حديثِ حسن » « 1 » دانسته است . نَسائى آن را به سند صحيح نقل كرده است و ابن حبّان نيز اين حديث را در صحيح خود آورده است . هم‌چنين حاكم نيشابورى اين حديث را آورده و آن را طبق شرايط مسلم صحيح مىداند .\r\nحافظ ابن حجر عسقلانى در شرح حال اميرالمؤمنين عليه السلام گويد : اين حديث را تِرمذى با سند قوى از عمران بن حصين روايت كرده است . « 2 »\r\n\r\nعلى و حديث غدير\r\nدر حديث معروف و متواتر غدير خم پيامبر اكرم صلى اللَّه عليه وآله پس از خطبه پيرامون ولايت و مناقب اميرالمؤمنين على عليه السلام به خدا چنين عرضه داشتند :\r\nاللهمّ وال من والاه وعاد من عاداه ؛\r\n\r\n\r\n","description":"","footnote":"\r\n( 1 ) . ر . ك پاورقى صفحه 46 از همين كتاب\r\n( 2 ) . مسند احمد : 1 / 331 ، 4 / 437 ، سنن ترمذى : 5 / 297 ، خصائص اميرالمؤمنين : حديث 88 ، صحيح ابن حبان : 15 / 374 ، المستدرك على الصحيحين : 3 / 119 ، الاصابه : 4 / 467\r\n","page_name":" 50 ","page_number":50},
  {"content":"\r\n\r\nخدايا ! با ياورانش يار و با دشمنانش دشمن باش .\r\nابن تيميّه درباره اين حديث مىگويد :\r\nاين حديث به اتفاق حديث شناسان دروغ است . « 1 » با اين حال اين حديث را محدّثان ذيل در منابع حديثى خود آورده‌اند :\r\nاحمد بن حنبل با سندهاى صحيح ، ابن ابى شِيبه ، ابن راهويه ، ابن جرير ، سعيد بن منصور ، طبرانى ، ابونعيم اصفهانى ، ابن حِبّان ، حاكم نيشابورى ، خطيب بغدادى ، نَسائى با سند صحيح ، بزّار با سندهاى صحيح ، ابويعلى با دو سند صحيح .\r\nهيثمى نيز در مجمع الزوائد آن را نقل كرده و گويد : تمامى راويان سند اين حديث ، ثقه و مورد اعتماد هستند . « 2 »\r\n\r\n\r\n","description":"","footnote":"\r\n( 1 ) . منهاج السنّه : 7 / 55\r\n( 2 ) . مسند احمد : 1 / 118 ، 4 / 281 ، 368 ، 5 / 370 ، المستدرك على الصحيحين : 3 / 109 ، 116 ، 371 ، مجمع الزوائد : 7 / 17 ، 9 / 114 ، المعجم الكبير : 2 / 357 ، 3 / 180 ، 4 / 17 ، 174 ، 5 / 166 ، 192 ، 12 / 95 ، المعجم الصغير : 1 / 65 ، المعجم الأوسط : 2 / 24 ، 369 ، 6 / 18 ، صحيح ابن حبان : 15 / 376 ، مسند ابى يعلى : 1 / 429 ، 11 / 307 ، المصنف ابن أبى شيبه : 7 / 499 ، السنن الكبرى : 5 / 45 ، 130 ، 155\r\n","page_name":" 51 ","page_number":51},
  {"content":"\r\n\r\n\r\nعلى و حديث يوم الدار\r\nآن گاه كه آيه « وَأَنْذِرْ عَشيرَتَكَ اْلأَقْرَبينَ » « 1 » نازل شد و پيامبر مأمور به اعلان رسمى دعوت شدند ، خويشاوندان خود را در خانه حضرت ابوطالب عليه السلام جمع نموده ، آنان را به اسلام دعوت كرده و فرمودند :\r\nفأيّكم يبايعني على أن يكون أخي ووزيري ؟\r\nكدام يك از شما با من بيعت مىكند تا برادر ، وزير و خليفه و جانشين من بشود ؟\r\nهيچ كس به جز اميرالمؤمنين على عليه السلام پاسخ نداد .\r\nتا اين كه پيامبر در حضور همه در خطاب به حضرت امير فرمود :\r\nتو برادر ، وزير ، وصى و جانشين من هستى .\r\nاين واقعه در بين محدّثان به حديث « يوم الدار » معروف است و بسيارى از بزرگان حديث آن را نقل كرده‌اند ؛ اما ابن تيميّه در اين باره مىگويد :\r\nاين حديث در نزد حديث شناسان دروغى بيش نيست و هيچ عالم حديث‌شناسى نيست مگر اين كه مىداند كه آن دروغ و جعلى است . « 2 »\r\n\r\n\r\n","description":"","footnote":"\r\n( 1 ) . سوره شعراء : آيه 214\r\n( 2 ) . منهاج السنّه : 7 / 302\r\n","page_name":" 52 ","page_number":52},
  {"content":"\r\n\r\nبنابراين ، يا تمام علماى اهل سنّت كه مىدانسته‌اند اين حديث دروغ و جعلى است و در عين حال آن را در كتاب‌هاى خود نقل كرده‌اند فاسق مىباشند و يا اين كه تمامى آنان عالم و حديث شناس نبوده‌اند ( ! ! )\r\nيكى از راويان آن احمد بن حنبل ( پيشواى حنبلىها ) است كه در مسند خود آن را روايت كرده است و علاوه بر وى ، عالمان بسيارى اين حديث را در كتاب‌هاى خود آورده‌اند . « 1 » در اين ميان حافظ ابوبكر هيثمى پس از نقل روايت مىگويد :\r\nرجال روايتى كه احمد بن حنبل نقل كرده ، و يكى از دو روايتى كه بزّار نقل نموده همگى رجال صحيح هستند غير از شريك كه او ثقه مىباشد . « 2 » ابن اسحاق ، طبرى ، طَحاوى ، ابن ابى حاتِم ، ابوبكر بن مردويه اصفهانى ، ابونعيم اصفهانى ، ضياء مَقْدِسى و متّقى هندى نيز از جملهء راويان اين حديث هستند .\r\nسيوطى اين حديث را از گروهى نقل مىكند . بيهقى در دلائل النبوّة\r\n\r\n\r\n","description":"","footnote":"\r\n( 1 ) . مسند احمد : 1 / 159\r\n( 2 ) . مجمع الزوائد : 8 / 302\r\n","page_name":" 53 ","page_number":53},
  {"content":"\r\n\r\nو ابونعيم اصفهانى نيز در دلائل النبوّة متن كامل ماجرا را آورده‌اند و در كتاب‌هاى زيادى تصريح شده كه اين حديث صحيح است . « 1 »\r\n\r\nفاروق امّت كيست ؟\r\nابن تيميّه با بغض و كينه‌اى كه نسبت به اميرالمؤمنين عليه السلام دارد براى تكذيب فضايل و مناقب آن حضرت به راحتى دروغ مىگويد و احياناً در اين ميدان ، مبارز نيز مىطلبد ؛ به اين نمونه توجّه كنيد :\r\nدو حديث نقل شده است كه در نخستين حديث ، پيامبر اكرم صلى اللَّه عليه وآله با اشاره به اميرالمؤمنين عليه السلام فرمودند :\r\nهذا فاروق امّتي ؛\r\nاين ( على ) ، جداكننده حقّ و باطل در ميان امّت من است .\r\nحديث دوم : اين كه بسيارى از صحابه پيرو فرمايش پيامبر مىگفتند :\r\nما كنّا نعرف المنافقين إلّاببغضهم علياً ؛\r\nما ، منافقان را جز با اين علامت كه با على دشمن بودند ، نمىشناختيم .\r\n\r\n\r\n","description":"","footnote":"\r\n( 1 ) . السنن الكبرى : 5 / 126 ، تاريخ مدينة دمشق : 42 / 50 ، خصائص اميرالمؤمنين عليه السلام : 86 ، نظم درر السمطين : 83 ، كنز العمّال : 13 / 149 ، شواهد التنزيل : 1 / 545 ، تفسير ابن كثير : 3 / 363 ، تاريخ طبرى : 2 / 64 ، ر . ك : دراسات في منهاج السنّه : 298 - 303\r\n","page_name":" 54 ","page_number":54},
  {"content":"\r\n\r\nابن تيميّه در مورد اين دو حديث چنين مىگويد :\r\nحديث شناسان و كسانى كه اندك آگاهى از حديث دارند ، شك ندارند كه اين دو حديث جعلى است و به دروغ آن‌ها را به پيامبر صلى اللَّه عليه وآله نسبت داده‌اند . هيچ يك از اين دو حديث در هيچ كدام از كتاب‌هاى قابل اعتمادى نيامده است ؛ بلكه هيچ كدام اصلًا سند شناخته شده‌اى ندارد ( ! ) « 1 » شگفتا كه در ادامه مىافزايد :\r\nهر كس بتواند اين دو حديث را با سند صحيح از افرادى كه معروف به راستگويى هستند بياورد ، ما قانع مىشويم و آن را از هر طايفه و مذهبى كه باشد مىپذيريم .\r\nمعناى اين سخن آن است كه حتّى اگر شيعيان هم آن را نقل كرده باشند ، او مىپذيرد .\r\nآن گاه مىگويد :\r\nما دليل داريم كه هر دو حديث دروغ است و جايز نيست آن‌ها را به پيامبر صلى اللَّه عليه وآله نسبت دهيم .\r\nاكنون به سراغ راويان اين دو حديث مىرويم .\r\n\r\n\r\n","description":"","footnote":"\r\n( 1 ) . منهاج السنّه : 4 / 286 - 290\r\n","page_name":" 55 ","page_number":55},
  {"content":"\r\n\r\nحديث « هذا فاروق امّتي » را 5 نفر از صحابه نقل كرده‌اند :\r\nسلمان فارسى ، ابن عباس ، ابوذر ، حذيفه و ابوليلى .\r\nمحدّثان و حافظان اهل سنّت نيز به روايت آن پرداخته‌اند :\r\nطبرانى ، بزّار ، بيهقى ، ابونعيم اصفهانى ، ابن عبدالبر ، ابن عساكر ، ابن اثير ، ابن حجر ، محبّ طبرى ، مناوى ، متّقى هندى و . . . .\r\nابن تيميّه ادّعا كرد كه اين حديث در هيچ يك از كتاب‌هاى مورد اعتماد نيامده است ؛ در حالى كه اين حديث در : مسند بزّار ، المعجم طبرانى ، تاريخ مدينة دمشق ، الإستيعاب ، أُسد الغابه ، الإصابه ، مجمع الزوائد ، كنز العمّال ، فيض القدير ، الرياض النضره ، ذخائر العقبى فى مناقب ذوى القربى « 1 » موجود است .\r\nاين حديث با سند صحيح در روايت طبرانى در المعجم الكبير و غير آن آمده است .\r\nروايت دوم را كه اصحاب پيامبر مىگفتند : « ما ، منافقان را تنها با دشمنى و بغض على مىشناختيم » ، اين افراد نقل كرده‌اند :\r\nابوذر ، عبداللَّه بن مسعود ، عبداللَّه بن عباس ، جابر بن عبداللَّه انصارى ، ابوسعيد خُدرى ، انس بن مالك و عبداللَّه بن عمر .\r\n\r\n\r\n","description":"","footnote":"\r\n( 1 ) . المعجم الكبير : 6 / 269 ، كنز العمّال : 11 / 611 ، فيض القدير : 4 / 358 ، مجمع الزوائد : 9 / 102 ، ر . ك : دراسات في منهاج السنّه : 304 - 306\r\n","page_name":" 56 ","page_number":56},
  {"content":"\r\n\r\nاز جمله راويان اين روايت عبارتند از :\r\nاحمد بن حنبل ، تِرمذى ، بزّار ، طبرانى ، حاكم نيشابورى ، خطيب بغدادى ، ابونعيم اصفهانى ، ابن عساكر ، ابن عبدالبرّ ، ابن اثير ، نَوَوى ، هيثمى ، محبّ طبرى ، ذهبى ، جلال الدين سيوطى ، ابن حجر مكى ، متّقى هندى و آلوسى . « 1 » از سندهاى صحيح اين روايت كه در مسند احمد آمده اين گونه است :\r\nاحمد بن حنبل گويد : اسود بن عامر ، از اسرائيل ، از اعمش ، از ابوصالح ، از ابوسعيد خُدرى براى من نقل كرد كه ابوسعيد مىگفت :\r\nكنّا نعرف منافقي الأنصار ببغضهم عليّاً ؛\r\nما ، منافقان انصار را از دشمنى با على مىشناختيم .\r\nاحمد بن حنبل اين روايت در مناقب الصحابه نيز آورده است . « 2 »\r\n\r\n\r\n","description":"","footnote":"\r\n( 1 ) . مناقب علىّ بن ابى طالب از كتاب مناقب الصحابه : شماره 979 ، سنن ترمذى : 5 / 593 ، المستدرك على الصحيحين : 3 / 129 ، الإستيعاب : 3 / 1110 ، ذخائر العقبى : 92 ، مجمع الزوائد : 9 / 132 ، المعجم الأوسط : 2 / 328 ، 4 / 264 ، تاريخ مدينة دمشق : 42 / 285 ، 374\r\n( 2 ) . اين كتاب با تحقيقات تازه در اين اواخر از انتشارات دانشگاه امّ القرى مكه منتشر شده است . محقّق آن - كه خود از اهل سنّت است - بعد از ذكر اين حديث مىگويد : سند حديث صحيح است ؛ مناقب الصحابه : شماره 979 . ر . ك : دراسات في منهاج السنّه : 310 - 312\r\n","page_name":" 57 ","page_number":57},
  {"content":"\r\n\r\n\r\nاهل بيت كشتى نجات امّت\r\nآن گاه كه سخن از فضايل و مناقب اميرالمؤمنين عليه السلام به ميان مىآيد ، ابن تيميّه با تمام توان مىكوشد تا شايد بتواند آن فضيلت و منقبت را انكار نمايد ، هر چند به قيمت بستن چشم خود به روى واقعيّات ، بىاعتبار كردن كتاب‌هاى معتبر حديثى اهل سنّت ، گشودن زبان ناسزا به بزرگان و رؤساى مذهب اهل سنّت و انگشت اتهام به سوى آن‌ها نشانه بردن باشد ؛ چرا كه او نمىتواند فضيلتى را براى مولاى متقيان امير مؤمنان على عليه السلام ببيند . به اين نمونه توجّه كنيد !\r\nدر حديث معروف و مشهور ؛ بلكه متواتر بين فريقين آمده كه پيامبر خدا صلى اللَّه عليه وآله فرمود :\r\nإنّما مثل أهل بيتي فيكم كمثل سفينة نوح من ركبها نجا و من تخلف عنها غرق ؛\r\nاهل بيت من همانند كشتى نوح هستند ، هر كس بر آن سوار شود نجات مىيابد و هر كه از آن روى گردان شود ، غرق خواهد شد .\r\nابن تيميّه درباره آن مىگويد :\r\nاين حديث هيچ سندى ندارد ؛ نه سند صحيحى دارد و نه در هيچ كدام از كتاب‌هاى معتبر حديثى آمده است . اگر هيزم كشان شب - كه نمىفهمند در توبرهء خود چه چيزى مىريزند به نقل روايات جعلى\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمىپردازند - آن را نقل مىكنند ، اين كار بر سستى آن مىافزايد . « 1 » به راستى منظور ابن تيميّه از هيزم كشان شب كه نمىفهمند چه چيزى جمع مىكنند چه كسانى هستند ؟\r\nبه گمان شما چه كسانى اين حديث را نقل كرده‌اند كه ابن تيميّه اين گونه بر آن‌ها مىتازد ؟\r\nگويا نقل فضايل امير مؤمنان على عليه السلام نزد او چنان گناه بزرگى است كه اگر رؤساى مذهب و بزرگان هم كيش خود نيز به چنين گناه نابخشودنى گرفتار شوند ! از اعتبار ساقط شده و نقل آن‌ها نه تنها اعتبارى به حديث نمىدهد ؛ بلكه حديث را بىاعتبارتر مىكند .\r\nاكنون به برخى از راويان و ناقلان اين حديث اشاره مىكنيم :\r\nاز اصحاب پيامبر صلى اللَّه عليه وآله :\r\nاميرالمؤمنين عليه السلام ، ابوذر ، عبداللَّه بن عباس ، ابوسعيد خُدرى ، ابوالطفيل ، انس بن مالك ، عبداللَّه بن زبير و سلمة بن أكوع .\r\nعلمايى كه در كتاب‌هاى معتبر خود به نقل آن پرداخته‌اند :\r\nاحمد بن حنبل ، بزّار ، ابويعلى موصلى ، ابن جرير طبرى ، نَسائى ، طبرانى ، دارقُطْنى ، حاكم نيشابورى ، ابوبكر بن مردويه اصفهانى ،\r\n\r\n\r\n","description":"","footnote":"\r\n( 1 ) . منهاج السنّه : 7 / 395\r\n","page_name":" 59 ","page_number":59},
  {"content":"\r\n\r\nابونعيم اصفهانى ، خطيب بغدادى ، ابوالمظفّر بغدادى ، مجدالدين بن الأثير ، محبّ طبرى ، ذهبى ، ابن حجر عسقلانى ، سخاوى ، جلال الدين سيوطى ، ابن حجر مكّى ، متّقى هندى ، قارى ، مناوى و ديگران .\r\nاگر اينان هيزم كشان شب هستند ، بسيار خوب ، براى ما مهم نيست كه اين‌ها جزء دروغ نويسان و هيزم كشان كور باشند ؛ امّا آيا روشنفكران اهل سنّت با اين ادعاى ابن تيميّه موافقند ؟\r\nحاكم نيشابورى پس از نقل اين حديث مىگويد : شرايطى كه مسلم براى صحّت يك حديث گذارده ، در اين حديث موجود است و از نظر او ، حديثِ صحيحى است .\r\nهم‌چنين خطيب تبريزى اين حديث را در مشكاة المصابيح آورده است . كتابى كه در آن به پيروى از كتاب مصابيح السنّه ، فقط به احاديث صحيح و حسن پرداخته و هيچ حديث جعلى را در آن ذكر نكرده است .\r\nالبته اين حديث به جز اين سند ، سندهاى صحيح ديگرى نيز دارد . « 1 »\r\n\r\n\r\n","description":"","footnote":"\r\n( 1 ) . المعجم الصغير : 2 / 22 ، مشكاة المصابيح : 3 / 1742 ، المستدرك على الصحيحين : 2 / 343 ، مجمع الزوائد : 9 / 168 ، تاريخ بغداد : 12 / 91 ، المطالب العاليه : 4 / 75 ، فيض القدير : 2 / 519 و 5 / 517 ، كنز العمّال : 13 / 82 ، 85 ؛ الصواعق المحرقه : 152 ، جواهر العقدين : 2 / 120 ، مرقاة المفاتيح : 5 / 610\r\n","page_name":" 60 ","page_number":60},
  {"content":"\r\n\r\n\r\nعلى و حديث طير\r\nيكى ديگر از احاديث مناقب و فضايل اميرالمؤمنين عليه السلام حديث طير است . بنابرآن حديث روزى براى پيامبر خدا صلى اللَّه عليه وآله مرغ بريانى آوردند . آن حضرت به خدا عرضه داشت :\r\nاللهم ائتني بأحبّ خلقك إليك وإليّ يأكل معي من هذا الطائر ؛\r\nبارالها ! آن كسى را كه از همه بيشتر دوست مىدارى بفرست تا با من از اين مرغ ميل كند .\r\nپس از اين دعا امير مؤمنان على عليه السلام آمدند و با پيامبر اكرم صلى اللَّه عليه وآله از آن غذا خوردند .\r\nابن تيميّه در اين باره چنين اظهار نظر مىكند :\r\nاهل علم و معرفت مىدانند كه حديث طير از احاديث دروغ بوده و جعلى است . « 1 » اكنون بايد ديد كه آيا همان گونه كه او ادعا مىكند اهل علم و معرفت اين حديث را دروغ مىدانند ؟ !\r\nبنابر تحقيقات انجام يافته ، دوازده نفر از اصحاب پيامبر صلى اللَّه عليه وآله\r\n\r\n\r\n","description":"","footnote":"\r\n( 1 ) . منهاج السنّه : 7 / 371\r\n","page_name":" 61 ","page_number":61},
  {"content":"\r\n\r\nاين حديث را نقل كرده‌اند :\r\n1 . اميرالمؤمنين عليه السلام . حاكم نيشابورى اين حديث را از آن حضرت نقل كرده است .\r\n2 . عبداللَّه بن عباس . ابن سعد و جماعتى از او نقل كرده‌اند .\r\n3 . ابوسعيد خُدرى . حاكم نيشابورى حديث او را آورده است .\r\n4 . سفينه . حاكم نيشابورى و احمد بن حنبل حديث او را نقل كرده‌اند .\r\n5 . ابوالطفيل . حاكم نيشابورى از او نقل كرده است .\r\n6 . انس بن مالك . تِرمذى ، بزّار ، نَسائى ، حاكم نيشابورى ، بيهقى و ابن حجر حديث او را آورده‌اند .\r\n7 . سعد بن ابى وَقّاص . ابونعيم اصفهانى حديث او را آورده است .\r\n8 . عمرو بن عاص . حديث او در نامه‌اى كه به معاويه نوشته موجود است . اين نامه را خوارزمى در المناقب آورده است .\r\n9 . يعلى بن مرّة . عدّه‌اى حديث او را آورده‌اند ؛ از جمله حافظ ابوعبداللَّه گنجى .\r\n10 . جابر بن عبداللَّه انصارى . ابن عساكر حديث او را نقل كرده است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n11 . ابورافع . حديث او را ابن كثير نقل مىكند .\r\n12 . حبشى بن جناده . حديث او را نيز ابن كثير آورده است .\r\nو اسامى جمعى از بزرگان و پيشوايان اهل سنّت كه اين حديث را در كتاب‌هاى خود روايت كرده‌اند به شرح زير مىباشد :\r\nابوحنيفه پيشواى حنفىها ، احمد بن حنبل ، ابوحاتِم رازى ، تِرمذى ، بزّار ، نَسائى ، ابويعلى موصلى ، محمّد بن جرير طبرى ، طبرانى ، دارقُطْنى ، ابن بطّه عكبرى ، حاكم نيشابورى ، ابوبكر بن مردويه اصفهانى ، بيهقى ، ابن عبدالبرّ ، خطيب ، ابوالمظفر سمعانى ، بغوى ، ابن عساكر ، ابن اثير ، مزّى ، ذهبى ، ابن حجر عسقلانى ، جلال الدين سيوطى و ديگران .\r\nاين حديث آن گونه معروف و مشهور و كثرت طرق آن به طورى است كه برخى از بزرگان اهل سنّت براى جمع آورى سندهاى آن ، كتابى مستقل نوشته‌اند كه از جمله مىتوان به اين بزرگان اشاره نمود :\r\nابن جرير طبرى ، ابن عُقده ، ابن مردويه ، ابونعيم اصفهانى ، ابوطاهر بن حمدان ، ذهبى .\r\nذهبى در تذكرة الحفّاظ و ديگر كتاب‌هايش تصريح كرده كه كتابى مستقل در سندهاى « حديث طير » تأليف كرده است .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبسيارى از علما تصريح كرده‌اند كه پاره‌اى از سندهاى اين حديث صحيح است . از جمله آن‌ها ابن كثير است كه در تاريخ خود به اين مطلب تصريح كرده است كه ذكر تمامى آن‌ها سخن را به درازا مىكشد و از حوصله كتاب ما خارج است . « 1 »\r\n\r\n\r\n","description":"","footnote":"\r\n( 1 ) . المعجم الكبير : 1 / 253 ، 7 / 82 ، 10 / 282 ، المستدرك على الصحيحين : 3 / 130 ، البداية والنهايه : 7 / 352 ، مجمع الزوائد : 9 / 125 ، سنن ترمذى : 5 / 300 ، السنن الكبرى : 5 / 107 ، خصائص اميرالمؤمنين عليه السلام : 51 ، مسند ابى يعلى : 7 / 105 ، المعجم الأوسط : 2 / 207 ، 6 / 90 و 36 ، 7 / 267 ، 9 / 146 ، تاريخ مدينة دمشق : 37 / 406 ، 42 / 432 ، ميزان الاعتدال : 1 / 102 ، 2 / 14 ، 3 / 580 ، 4 / 107 ، لسان الميزان : 1 / 37 ، 2 / 354 ، 5 / 199 ، كنز العمّال : 13 / 166\r\n","page_name":" 64 ","page_number":64},
  {"content":"\r\n\r\n\r\nبخش سوم ابن تيمه و خلافت اميرمومنان على عليه السلام\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nاتفاق نظر مسلمانان بر خلافت على\r\nآيا ابن تيميّه مىپذيرد كه امير مؤمنان على عليه السلام خليفه و جانشين پيامبر خدا صلى اللَّه عليه وآله باشد ؟\r\nآيا ابن تيميّه حضرت مولى الموحّدين را به عنوان خليفه رسول خدا قبول دارد يا نه ؟\r\nبر همگان روشن است كه هيچ مسلمانى در خلافت و جانشينى آن حضرت ترديدى ندارد و همهء مسلمانان متفقند كه او خليفه و جانشين پيامبر خداست ؛ امّا آن چه مورد اختلاف شيعه و سنّى است اين است كه شيعيان ، آن حضرت را خليفه بلافصل و نخستين امام و جانشين پس از رسول خدا صلى اللَّه عليه وآله مىدانند ، البتّه حق نيز همين است و ديگران آن وجود مقدس را در مرتبه چهارم مىدانند .\r\nشما نمىتوانيد مسلمانى را پيدا كنيد كه به طور كلّى منكر خلافت حضرت على عليه السلام باشد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nآرى ، تنها گروهى از خوارج و ناصبىها كه با بغض ، كينه و دشمنى آن حضرت بزرگ شده‌اند و دشمنى و ناسزا گفتن به آن بزرگوار را مايهء تقرّب به پروردگار مىدانند ، خلافت آن حضرت را نمىپذيرند و تمامى مسلمانان ، چه شيعه و چه سنّى ، اين عده را كه به نام‌هاى ناصبى ، خارجى و دشمن اهل بيت عليهم السلام معروفند ، از اسلام خارج مىدانند .\r\nپرسش ما اين است كه چرا ابن تيميّه با تمامى مسلمانان مخالفت كرده و با نواصب و خوارج هم صدا شده است ؟ آيا در حقيقت ، او يك ناصبى است ؟\r\nاكنون به بعضى از عبارت‌هاى او در اين زمينه دقّت كنيد . او مىگويد :\r\nمردم در مورد خلافت و جانشينى على چند دسته‌اند :\r\nبعضى مىگويند : هم او امام بود و هم معاويه . . .\r\nبرخى مىگويند : در آن زمان امام وجود نداشت ؛ بلكه دوران فتنه بود . . .\r\nگروه سومى بر آنند كه على ، امام است و او به درستى با كسانى كه به جنگ او آمدند جنگيد . هم‌چنين صحابه‌اى كه با او جنگيدند هم‌چون طلحه و زبير مجتهد بوده و كار درستى انجام داده‌اند ( ! ! ) . . .\r\nطايفه چهارمى على را امام مىدانند و مىگويند : او مجتهد بود و به\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدرستى دست به شمشير برد و جنگيد و آن‌هايى كه به جنگ او آمدند نيز همگى مجتهد بودند ؛ امّا در اجتهادشان اشتباه كرده‌اند . . .\r\nپنجمين گروه مىگويند : على با آن كه خليفه بود و او از معاويه به حقّ نزديك‌تر بود ؛ اما بهتر بود كه دست به شمشير نمىبرد . « 1 » ابن تيميّه در اين ديدگاه تنها به همين 5 قول اكتفا كرده و قول ششمى را ذكر نمىكند . در جاى ديگر قدم را فراتر گذاشته و به راحتى تاريخ مسلّم را انكار نموده مىگويد :\r\nبسيارى از نخستين سابقين در اسلام از على پيروى نكردند و با او بيعت ننمودند و بسيارى از صحابه و تابعين با او جنگيدند . « 2 » دقت كنيد ! او ادعا مىكند بسيارى از كسانى كه در اسلام آوردن و هجرت از ديگر صحابه سبقت گرفته‌اند ، نه با آن حضرت بيعت كردند و نه از او پيروى نمودند .\r\nاى كاش ابن تيميّه دست كم نام سه نفر از اين سبقت گيرندگان را براى ما ذكر مىكرد ، يا يكى از منابع تاريخى كه آن را گفته است ، براى ما بازگو مىكرد .\r\nشايد منظور وى از گروه بسيار ، پيشوايش معاويه است ، همو كه\r\n\r\n\r\n","description":"","footnote":"\r\n( 1 ) . منهاج السنّه : 1 / 537 - 539\r\n( 2 ) . همان : 8 / 234\r\n","page_name":" 69 ","page_number":69},
  {"content":"\r\n\r\nدر فتح مكّه به زور شمشيرِ مسلمانان ، به اسلام تظاهر كرد و همين گونه در اسلام سبقت گرفت و با رفتن به شام و فرمان روايى بر آن سامان نيز هجرت كرد ( ! ! )\r\nبه نظر ما آن چه كه ابن تيميّه را وادار كرده است چنين بنويسد و تاريخ مسلّم را انكار كند ، تنها بغض و كينه‌اى است كه در درونش شعله‌ور است . او حتى نمىتواند كوچك‌ترين فضيلتى را براى حضرت على عليه السلام ببيند و از اين كه آن امام انس و جان خليفه پيامبر باشد - حتى در مرتبه چهارم - تحمّل نكرده و رنج مىبرد . به نظر شما سبب اين همه كينه چيست ؟\r\nابن تيميّه در جاى ديگر چنين مىنويسد :\r\nما مىدانيم زمانى كه على زمام امور را به دست گرفت بسيارى از مردم ، معاويه و ديگران را خليفه خود مىدانستند . « 1 » در يك مقايسهء روشن ، زمانى كه گروهى بسيار اندك در سقيفه بنى ساعده با ابوبكر بيعت مىكنند ، آن گاه بر همگان لازم و واجب مىشود كه با آن‌ها هم صدا شده و هر كه با او بيعت نكند ، فرمان قتلش صادر گردد و يا با زدن برچسب ارتداد به آنان ، جنگ با آن‌ها واجب\r\n\r\n\r\n","description":"","footnote":"\r\n( 1 ) . منهاج السنّه : 4 / 89\r\n","page_name":" 70 ","page_number":70},
  {"content":"\r\n\r\nو اموال و زنانشان به يغما مىرود ، حتى اگر مخالف با آن بيعت دختر پيامبر باشد ، خانه‌اش به آتش كشيده مىشود ، جنينش سقط شده و شهيد مىگردد .\r\nاما زمانى كه تمامى مهاجر و انصار پس از قتل عثمان با امير مؤمنان على عليه السلام بيعت مىكنند و براى بيعت آن گونه هجوم مىآورند كه مجالى براى حضرت باقى نمانده و فشار جمعيت برايش دشوار مىشود ، حكم ارتداد و قتل مخالفان اين بيعت صادر نمىشود ، نه تنها آن‌ها را مرتد نمىدانند ؛ بلكه حاضر نيستند به گمراهى آنان رضايت دهند . نه تنها آن‌ها را گمراه نمىدانند ، كار آن‌ها را عين صواب دانسته و شخصى چون ابن تيميّه بىشرمى را به حد اعلا رسانده و مخالفت آن‌ها را - كه در ابتدا خود با حضرت بيعت كرده بودند - دليل بر بطلان بيعت امير مؤمنان على عليه السلام مىداند ( ! ! )\r\nابن تيميّه آن چنان در خلافت اميرالمؤمنين عليه السلام امّا و اگر كرده تا خواننده را قانع سازد كه مولاى متقيان على عليه السلام هم‌چون خلفاى قبلى و بعدى ، بهره‌اى از خلافت و جانشينى پيامبر اكرم صلى اللَّه عليه وآله نبرده است . او مىگويد :\r\nكسانى كه جايز مىدانند در يك زمان دو خليفه باشد ، بر اين عقيده‌اند كه هر دوى آن‌ها ( منظورش اميرالمؤمنين عليه السلام\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nو معاويه ) جانشين پيامبر بوده‌اند . . .\r\nاگر گفته شود كه خلافت على با بيعت اهل قوّت و شوكتِ اسلام ثابت شده ؛ همانطور كه خلافت پيشينيان نيز با بيعت آن‌ها ثابت شده است ؛ در جواب مىگويند : طلحه و زبير به زور با او بيعت كردند .\r\nهمان‌ها كه با او بيعت كردند به جنگ با او برخاستند ؛ بنابراين اهل قوّت و شوكتِ اسلام بر بيعت با او جمع نشدند . هم‌چنين زمانى بيعت با او همانند قبلىها واجب است كه به سان خلفاى پيشين رفتار كند . « 1 » ابن تيميّه در اين عبارت ، رفتار سه خليفه پيشين را ملاك سنجش امير مؤمنان على عليه السلام و بيعت با او مىداند ؛ يعنى تنها در صورتى بيعت با او واجب و پيروى از او لازم است كه چون آن‌ها عمل كند . گويا كردار آن‌ها وحى مسلّم و آن‌ها ميزان سنجش حق و باطل هستند و آن حضرت هيچ بهره‌اى از آن ندارد . اين در حالى است كه پيامبر گرامى اسلام صلى اللَّه عليه وآله امير مؤمنان على عليه السلام را ملاك تشخيص حق و باطل قرار داد و فرمود :\r\nعلي مع الحق والحق مع علي يدور معه حيثما دار . « 2 »\r\n\r\n\r\n","description":"","footnote":"\r\n( 1 ) . منهاج السنّه : 4 / 465\r\n( 2 ) . اين حديث در منابع شيعه و سنّى نقل شده است . براى نمونه ر . ك : الخصال : 496 ، الامالى ، شيخ صدوق : 150 ، كفاية الاثر : 20 ، الاحتجاج : 1 / 97 ، بحار الانوار : 10 / 432 ، شرح الاخبار : 2 / 60 ، الفصول المختاره : 97 و 135 ، مجمع الزوائد : 7 / 235 ، تاريخ بغداد : 14 / 322 ، تاريخ مدينة دمشق : 42 / 449 ، ينابيع المودة : 1 / 173 ، المعيار والموازنة : 119 ، شرح نهج البلاغة ابن ابىالحديد : 2 / 297\r\n","page_name":" 72 ","page_number":72},
  {"content":"\r\n\r\nعلى با حق است و حق با على ؛ و هر جا على باشد ، حق همان جاست .\r\nدر حديث ديگرى پيامبر اكرم صلى اللَّه عليه وآله فرمود :\r\nمن ناصب عليّاً الخلافة من بعدي فهو كافر ؛ « 1 »\r\nهر كه با خلافت على پس از من مخالفت كند و با او دشمنى داشته باشد ، كافر است .\r\nابن تيميّه در جواب از اين حديث مىگويد :\r\nاين گونه احاديث ، على نيز را مىگيرند و لازمه‌اش آن است كه او ، خدا و رسولش را تكذيب كرده باشد ( ! ! ) پس اگر اين احاديث صحيح باشند تمامى صحابه كافر خواهند بود ؛ چه او و چه غير او . اما آن‌هايى كه با خلافت او مخالفت كرده و به جنگش آمدند ؛ در اين حديثِ دروغين ، كافر معرفى شده‌اند و على نيز به اين روايات عمل نكرده است .\r\n\r\n\r\n","description":"","footnote":"\r\n( 1 ) . كشف اليقين : 293 به نقل از المناقب ابن مغازلى : 41 ، حديث 64\r\n","page_name":" 73 ","page_number":73},
  {"content":"\r\n\r\nاز طرفى بسيارى از نخستين پيشينيان از على پيروى نكرده و با او بيعت نكردند و بسيارى از صحابه و تابعان با او جنگيدند .\r\nآن گاه مىگويد :\r\nنيمى از امت اسلام يا كمتر و يا بيشتر با او بيعت نكردند ؛ بلكه بسيارى از آن‌ها با او جنگيدند و او نيز با آن‌ها جنگيد و بسيارى از آن‌ها ، نه به جنگ او آمدند و نه او را در جنگ همراهى كردند . « 1 »\r\n\r\nخلافت به دست خداست\r\nبنابر عقيده راستين شيعه - كه ادلّه و شواهد بسيارى از قرآن و احاديث ثابت و مسلّم نزد شيعه و سنى دارد - خلافت و امامت امير مؤمنان على عليه السلام پس از رسول خدا صلى اللَّه عليه وآله به طور مستقيم از جانب خداوند معيّن شده و انتخاب مردم هيچ نقشى در آن ندارد ، همانطور كه انتخاب و رأى مردم در تعيين پيامبر اثرى ندارد ؛ چه مردم بخواهند يا نخواهند ، بيايند يا نيايند او خليفه رسول خدا و امام و امين خدا در زمين است .\r\nاما بنابر عقيده اهل سنّت - كه سخنى بر خلاف خرد و نادرست است كه در جاى خود مفصل بيان كرده‌ايم - هر گاه مردم با شخصى\r\n\r\n\r\n","description":"","footnote":"\r\n( 1 ) . منهاج السنّه : 4 / 105\r\n","page_name":" 74 ","page_number":74},
  {"content":"\r\n\r\nبيعت كردند و او را خليفه خود و زمامدار مسلمانان دانستند بر همگان لازم و واجب مىشود كه با او بيعت كرده و مخالفت با او حرام و گاهى در حد كفر است .\r\nزمانى كه اهل حلّ و عقد ( يعنى بزرگان اسلام ) با كسى بيعت كردند ، خلافت او ثابت شده و نه تنها خود آن‌ها حق ندارند با او مخالفت كنند ؛ بلكه آن‌هايى هم كه نبوده‌اند و بيعت نكرده‌اند نيز حق مخالفت ندارند و بيعت گردن آن‌ها را نيز مىگيرد .\r\n\r\nبيعت با امير مؤمنان على\r\nبه اتفاق تواريخ بعد از آن كه مسلمانان از بىعدالتىهاى عثمان به ستوه آمدند ، از شهرهاى مختلف جمع شده و او را به قتل رساندند .\r\nآن گاه همگى هجوم آوردند تا با امير مؤمنان على عليه السلام بيعت كنند . آن حضرت وضعيت آن روز و حال مردم را چنين توصيف مىكند :\r\nإلى أن انتكث عليه فتله ، وأجهز عليه عمله ، وكبت به بطنته ، فما راعني إلّاوالناس كعرف الضبع إليّ ينثالون عليّ من كلّ جانب ، حتى لقد وطئ الحسنان ، وشقّ عطفاي مجتمعين حولي كربيضة الغنم ؛ « 1 »\r\n\r\n\r\n","description":"","footnote":"\r\n( 1 ) . نهج البلاغه : خطبه 3\r\n","page_name":" 75 ","page_number":75},
  {"content":"\r\n\r\nعثمان آن قدر اسراف كرد كه ريسمان بافته او باز شد و اعمال او مردم را برانگيخت و شكم بارگى او نابودش ساخت . پس مردم به من مهلت ندادند مگر آن كه هم‌چون يال‌هاى پُرپشت كفتار به سمت من آمده و از هر طرف مرا احاطه كردند تا آن كه نزديك بود حسن و حسين لگدمال گردند و رداى من از دو طرف پاره شد ، مردم چون گلّه‌هاى گوسفند مرا در ميان گرفتند .\r\nبه راستى ابن تيميّه بر چه مبنايى نوشته كه بعضى با اكراه و زور با آن حضرت بيعت كرده‌اند ؟\r\nچه كسى بر سر آن‌ها شمشير بلند كرده بوده كه بايد بيعت كنيد ؟\r\nهمان كارى كه در سقيفه بنى ساعده و بعد آن انجام دادند . « 1 » چه كسى براى مخالفان بيعت فرمان قتل صادر كرده بوده ؟\r\nهمان‌طور كه عمر در سقيفه ( پيش از آن كه مردم در مسجد بيعت كنند ) فرمان قتل سعد بن عُباده را صادر كرد .\r\nگذشته از اين‌ها ، آيا از نظر ابن تيميّه نكث عهد و شكستن پيمان و بيعت ، هيچ گناهى ندارد ؟\r\nآيا پيمان شكنى كسانى كه بعد از بيعت كردن با اميرالمؤمنين عليه السلام\r\n\r\n\r\n","description":"","footnote":"\r\n( 1 ) . ر . ك : شرح نهج البلاغه ابن ابى الحديد : 1 / 219\r\n","page_name":" 76 ","page_number":76},
  {"content":"\r\n\r\nپيمان شكسته و دست به شورش و قتل و غارت زدند و با آن حضرت جنگيدند - كه از آن‌ها به عنوان ناكثين « پيمان شكنان » ياد مىشود - سبب سستى خلافت آن حضرت و بىاعتبارى بيعت عمومى مردم نمىگردد ؟ !\r\n\r\nنارضايتى از عدالت\r\nگاهى ابن تيميّه آن چنان آتش خشم و كينه خود به اميرالمؤمنين عليه السلام را آشكار مىسازد كه شنيدن سخنانش انسان را مىآزارد چه رسد به خواندن و تأمّل و تدبّر در آن . او مىگويد :\r\nنيمى از مردم آن زمان او را عادل نمىدانند . خوارج او را تكفير مىكنند و غير خوارج نيز چه از خاندانش يا ديگران مىگويند : او با آن‌ها منصفانه رفتار نكرده است . پيروان عثمان مىگويند : او از كسانى است كه به عثمان ستم كرده است و در كل ، آن عدالتى كه از عمر ظاهر شد ( ! ! ) از على سر نزد ؛ با اين كه مردمانش بيشتر و گستره آن‌ها فراگيرتر بود ، حتى نزديك به عدالت عمر نيز از او ظاهر نشده است ( ! ! ) « 1 » بسيار طبيعى است مردمى كه در طول چند دوره به چپاول‌گرى\r\n\r\n\r\n","description":"","footnote":"\r\n( 1 ) . منهاج السنّه : 6 / 18\r\n","page_name":" 77 ","page_number":77},
  {"content":"\r\n\r\nو بىعدالتى عادت كرده‌اند ، از عدل اميرالمؤمنين عليه السلام آزرده خاطر شوند . نظام طبقاتى كه عمر بنيان آن را نهاد و عرب را از غير عرب برتر و قريش را تافته جدا بافته قرار داد ، نظام سرمايه‌دارى كه عثمان آن را به راه انداخت و بيت المال مسلمانان را سخاوتمندانه در بين اقوام خود تقسيم كرد ، مردمى را تربيت كرد كه به بىعدالتى و چپاول ثروت‌ها و قدرت‌ها عادت كرده بودند ، به خاطر نژاد ، قبيله و عشيره به پست‌هاى حساس مىرسيدند ، سهمشان از بيت المال بسيار متفاوت از ديگران بود .\r\nاكنون مظهر عدل الهى امير مؤمنان على عليه السلام و ذليل كننده كافران و منافقان آمده ، دست آن‌ها را از بيت المال كوتاه كرده ، به همه با يك ديد نگاه مىكند ، بين عرب و عجم فرق نمىگذارد ، سهم قريشى بودن را انكار مىكند و پست‌ها و ولايت‌ها را بر اساس لياقت و شايستگى افراد تعيين مىكند ، نه بر اساس نژاد و عشيره .\r\n\r\nنمونه‌اى از عدالت عمر و عثمان\r\nطبيعى است در چنين شرايطى عده‌اى از رفتار حضرت على عليه السلام برآشفته گردند و بگويند كه او هم‌چون عمر رفتار نمىكند ، به هيچ وجه دور از انتظار نيست كه با آن حضرت به جنگ و ستيز برخيزند . اكنون به يك نمونه از عدالت عمر توجه كنيد !\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمالك پيشواى مالكيان از شخص مورد اعتمادى كه او از سعيد بن مسيّب شنيده چنين نقل مىكند :\r\nأبى عمر بن الخطّاب أن يورّث أحداً من الأعاجم إلّاأحداً ولد في العرب .\r\nقال مالك : وإن جائت امرأة من أرض العدوّ فوضعته في أرض العرب فهو ولدها يرثها إن ماتت ميراثها من كتاب اللَّه ؛ « 1 » عمر بن خطاب اجازه نمىداد غير عرب ( از عرب ) ارث ببرد مگر آن كه در سرزمين عرب‌ها به دنيا آمده باشد .\r\nمالك گويد : هر گاه زن باردارى از سرزمين دشمن مىآمد تنها در صورتى آن فرزند پس از مرگ مادرش طبق كتاب خدا ارث مىبرد كه در زمين عرب‌ها به دنيا آمده باشد .\r\nاين هم گوشه‌اى از عدالت عثمان :\r\nزمانى كه شمال افريقا - از طرابلس غرب تا طنجه - فتح شد و به دست مسلمانان افتاد ، عثمان تمامى ثروت‌هاى آن سامان را يك جا به عبداللَّه بن ابى سرح بخشيد ، بدون آن كه احدى از مسلمانان را در آن شريك سازد . « 2 »\r\n\r\n\r\n","description":"","footnote":"\r\n( 1 ) . موطأ مالك : 2 / 520 ح 14\r\n( 2 ) . شرح نهج البلاغه ابن ابى الحديد : 1 / 199\r\n","page_name":" 79 ","page_number":79},
  {"content":"\r\n\r\nآن روز كه به مروان بن حكم ، صد هزار از بيت المال داد و دخترش را به حباله نكاح او درآورد ، دستور داد به ابوسُفيان دويست هزار از بيت المال بدهند .\r\nزيد بن ارقم خزانه‌دار عثمان ، كليدهاى بيت المال را نزد عثمان آورد و گريست .\r\nعثمان گفت : از اين كه من به خويشاوندانم رسيدگى مىكنم ناراحتى و به خاطر اين كه صلهء رحم مىكنم گريه مىكنى ؟ !\r\nگفت : نه ، گريه من به اين جهت است كه گمان مىكنم تو به خاطر آن چه در زمان رسول خدا صلى اللَّه عليه وآله در راه خدا خرج كردى امروز اين اموال را از بيت المال مسلمانان برمىدارى . به خدا سوگند ! اگر به مروان صد درهم بدهى زياد به او داده‌اى .\r\nبه ناگاه عثمان گفت : ( تو شايستگى خزينه‌دارى را ندارى ) كليدها را بينداز ، ما شخص ديگرى را به اين كار مىگماريم . « 1 » جاى تعجب نيست مردمى كه با اين دست و دل بازىهاى عثمان خو گرفته‌اند از عدل امير مؤمنان على عليه السلام برنجند و نسبت ظلم و ستم به آن جناب بدهند .\r\n\r\n\r\n","description":"","footnote":"\r\n( 1 ) . همان : 1 / 199\r\n","page_name":" 80 ","page_number":80},
  {"content":"\r\n\r\n\r\nنگاهى به عدالت حضرت على\r\nعده‌اى به حضرت على عليه السلام اعتراض كردند كه چرا بيت المال را به طور مساوى تقسيم مىكنى ؟ در ابتداى كار به رؤسا و اشراف بيشتر بده تا پايه‌هاى حكومتت استوار گردد .\r\nآن حضرت از اين سخن برآشفت و فرمود :\r\nأتأمروني - ويحكم - أن أطلب النصر بالظلم والجور فيمن ولّيت عليه من أهل الإسلام ؟ لا واللَّه ، لا يكون ذلك ما سمر السمير ، و ما رأيت في السماء نجماً . واللَّه لو كانت أموالهم مالي لساويت بينهم فكيف وإنّما هي أموالهم . « 1 »\r\nواى بر شما ! به من مىگوييد با ظلم و ستم بر مسلمانانى كه به آن‌ها مسلّط شده‌ام ، پايه‌هاى حكومتم را استوار سازم و بر دشمنانم پيروز شوم ؟ نه ، به خدا سوگند ! هرگز چنين نخواهد شد تا روزگار باقى است و تا وقتى كه ستاره‌اى در آسمان مىبينم .\r\nبه خدا سوگند ! اگر اين‌ها مال من بود در ميان آن‌ها به تساوى تقسيم مىكردم ، چه رسد به اين كه اموال خودشان است .\r\nابن تيميّه به دفاع از ناكثين و پيمان شكنان با حضرت على عليه السلام\r\n\r\n\r\n","description":"","footnote":"\r\n( 1 ) . الكافى : 4 / 31 حديث 3\r\n","page_name":" 81 ","page_number":81},
  {"content":"\r\n\r\nبرخاسته و مىگويد :\r\nعذر كسانى كه از بيعت با او سرباز زدند از عذر سعد بن عُباده و غير او آشكارتر است كه از بيعت ابوبكر سرپيچى كردند . « 1 » او در پايان ، سخن اول خود را مىگويد كه اصلًا خلفاى پيامبر تنها سه نفرند و اميرالمؤمنين عليه السلام جزو آن‌ها نيست . او مىگويد :\r\nاز شافعى و ديگران نقل شده كه گفته‌اند : خلفا سه نفرند : ابوبكر ، عمر و عثمان . « 2 »\r\n\r\n\r\n","description":"","footnote":"\r\n( 1 ) . منهاج السنّه : 4 / 388\r\n( 2 ) . همان : 4 / 404\r\n","page_name":" 82 ","page_number":82},
  {"content":"\r\n\r\n\r\nبخش چهارم ابن تيميه و مقايسه‌اى بين خلفاى سه گانه و حضرت على\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nآرمان‌ها و انديشه‌ها\r\nهر مكتب و مذهبى و هر آرمانى آرزو دارد كه روزى فراگير شده و تمامى مردم به آن بگروند ؛ آرمان الهى باشد يا مادّى ، بر اساس عقل و خرد باشد ، يا بر اساس شهوت و غريزه قدرت‌طلبى .\r\nهمه فرمانروايان دوست دارند قلمرو فرمانرواييشان افزوده شود و گستره حكومتشان گسترده‌تر گردد .\r\nدر اين ميان امتياز فرمانروايان الهى از مادى ، در گسترش قلمرو حكومتى براى فرهنگ توحيد و اخلاق غنى اسلام ؛ نه براى اشباع غريزهء قدرت‌طلبى و نشر جهل و فرهنگ هواپرستى ، توجه و دقّت در چند مطلب است .\r\n1 . خداوند مالك حقيقى است . آيا به او اذن چنين كارى داده يا نه ؟ !\r\n2 . اگر خدا به او اذن داده ، آيا او بر طبق همان معيارها و موازينى كه\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nخدا معيّن نموده رفتار كرده يا در اين نبردها و پيكارها از محدوده موازين شرع خارج شده است ؟\r\n3 . آثار و پيامدهاى اين جنگ‌ها براى مردم و جامعه اسلامى چه بوده ؟ و آيا به نفع مسلمانان بوده يا به ضرر آنان ؟\r\nبا توجه به اين سه مورد مهم مىتوانيم درباره يك پيكار داورى كنيم . اما اگر كسى بدون اذن خدا به نبرد و جنگ پرداخت و در اين ميدان ، نه موازين الهى را رعايت نمود و نه بر راه و روش خداپسندانه حركت كرد ؛ بلكه روش مستكبران ، زورگويان و فرعون‌ها را پيش گرفت و از آن طرف هم نتايج بسيار نامطلوبى عايد مسلمانان كرد و جلوى انتشار فرهنگ اسلام را گرفت ، هيچ گاه نمىتوان آن نبرد و پيكار را جنگى الهى و قابل تقدير دانست .\r\n\r\nابن تيميّه و فتوحات خلفا\r\nابن تيميّه از فتوحات و كشورگشايىهاى زمامداران بعد از پيامبر دم مىزند و آن را به عنوان برگ زرّينى در زندگى آن‌ها مىداند .\r\nاز طرفى اين جنگ‌هاى خارجى را با جنگ‌هاى داخلى امير مؤمنان على عليه السلام مقايسه نموده و در نتيجه‌گيرى كاملًا غير منصفانه‌اى با تمام توان به آن حضرت جسارت مىنمايد . وى در اين باره مىنويسد :\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nخلفاى سه گانه شهرها را فتح كردند و در شرق و غرب عالم دين را آشكار ساختند ، و يك رافضى هم همراه آن‌ها نبود ؛ بلكه پس از آن‌ها امويان دست به اين كار زدند ، در حالى كه بسيارى از آن‌ها دشمن على بوده و برخى به او دشنام مىدادند . آن‌ها بر تمامى مناطق اسلامى از شرق تا غرب حكمران شدند و در زمان آن‌ها اسلام بسيار عزيزتر از زمان‌هاى بعدى بود ( ! ! ) . . . آن‌ها در آن ممالك ، اسلام را آشكار ساخته و قوانينش را برپا ساختند ( ! ! ) . . . .\r\nگاه گفته مىشود : برخى از آن‌ها درباره على خاموش شده و وى را چهارمين خليفه نمىدانست ؛ زيرا امت اسلامى همگى بر او اجتماع نكردند . . . .\r\nبعضى از علماى غرب كتاب بزرگى در فتوحات نوشته و در آن ، فتوحات پيامبر و جانشينانش يعنى ابوبكر ، عمر و عثمان را آورده ؛ ولى از على يك فتح هم ذكر نكرده با اين كه او را دوست داشته و ولايتش را به دل دارد ؛ چرا كه در زمان او هيچ سرزمينى فتح نشد . « 1 » در اندلس بسيارى از بنى اميه بودند . . . آن‌ها مىگفتند : على ، خليفه نبوده ، خليفه كسى است كه مردم بر او اجتماع كنند در حالى كه مردم\r\n\r\n\r\n","description":"","footnote":"\r\n( 1 ) . منهاج السنّه : 6 / 419 و 420\r\n","page_name":" 87 ","page_number":87},
  {"content":"\r\n\r\nبر على اجتماع ننمودند و بعضى از آن‌ها در خطبهء نماز جمعه ، معاويه را به عنوان چهارمين خليفه ذكر مىكرد . يعنى ابتدا نام سه خليفه اول را مىآورده سپس معاويه را به عنوان خليفه چهارم مىگفته ، نه على را . . . . « 1 »\r\n\r\nآيا جنگ‌هاى خلفا به اذن خداوند صورت گرفته است ؟\r\nبديهى است كه هر حركتى بخواهد انجام شود و هر اقدامى كه صورت گيرد به خصوص اقدامى به اين بزرگى كه آثارش با امتداد تاريخ امتداد مىيابد ، بايد از طرف خداوند امضا شود ، او دستور دهد و بخواهد و براى خواستهء او دست به شمشير برده شود .\r\nاين عقيده با توحيد ارتباط تنگاتنگى دارد ، اگر تنها فرمانروا و مالك اوست ، پس از هيچ كس نبايد فرمان برد مگر به امر او . اگر به غير او كسى مالك حقيقى نيست ، پس تنها به دستور و رضايت او بايد در ملك او ، تصرّف كرد .\r\nاكنون اين پرسش مطرح مىشود كه آيا زمامدارانى كه بعد از پيامبر صلى اللَّه عليه وآله بر كرسى قدرت تكيه زدند حق چنين اقدامى را داشته‌اند يا نه ؟\r\n\r\n\r\n","description":"","footnote":"\r\n( 1 ) . منهاج السنّه : 4 / 401 و 402\r\n","page_name":" 88 ","page_number":88},
  {"content":"\r\n\r\nروشن است كه وقتى اصل خلافت آن‌ها مردود باشد و آن‌ها غصب كنندگان حق خلفاى الهى باشند ، كارشان هيچ‌گونه مشروعيتى نخواهد داشت .\r\nبه سخن ديگر ، جهاد بايد در راه خدا باشد ، نه در راه طاغوت .\r\nوقتى كه كسى خليفه خدا را كنار بزند و خود به جاى او بنشيند ديگر جنگ او در راه خدا نخواهد بود ، چون اساساً به چنين اقدامى مجاز نبوده است .\r\nبعد از اثبات اين كه خلفاى سه گانه مقام خلافت را غصب كرده‌اند و خليفه به حق پيامبر را خانه‌نشين كرده‌اند ، جايى براى توجيه جنگ‌افروزىهاى آن‌ها نمىماند .\r\n\r\nآيا جنگ‌هاى خلفا بر معيار صحيح اسلام بوده است ؟\r\nبر فرض اين كه آن‌ها اجازه به راه انداختن چنين نبردهايى را داشته‌اند ، بايد ديد آيا آن‌ها همانطور كه پيامبر اكرم صلى اللَّه عليه وآله در جنگ‌ها عمل مىكرد ، عمل كرده‌اند ، يا هم‌چون رهبران خودكامه دنيا ؟\r\nخليفهء رسول خدا كسى است كه از مرز دستورات پيامبر و شريعت او خارج نگردد ؛ همانطور كه او مىجنگيد ، بجنگد ، به همان هدفى كه او جهاد مىكرد ، جهاد كند ؛ نه اين كه هرطور غريزه قدرت‌طلبى او اقتضا كرد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمسلّم است كه اسلام دينِ رحمت ، عطوفت و فطرت است . قرآن كريم مىفرمايد :\r\n« وَما أَرْسَلْناكَ إِلّا رَحْمَةً لِلْعالَمينَ » ؛ « 1 » ما تو را جز رحمت براى جهانيان نفرستاديم .\r\nپيامبر ما رحمت براى جهانيان است . قرآن كريم در آيه ديگرى مىفرمايد :\r\n« لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ » ؛ « 2 » اكراهى در دين نيست در حالى كه راه صحيح از ناصحيح روشن شده است .\r\nاسلام دينِ علم ، فهم و معرفت است . فرياد اسلام اين است كه بفهميد آن گاه بپذيريد . قرآن كريم با آواى بلند ندا مىكند :\r\n« وَلا تَقْفُ ما لَيْسَ لَكَ بِهِ عِلْمٌ » ؛ « 3 » و از آن چه به آن آگاهى ندارى پيروى مكن .\r\nقرآن كريم مسيحيان را ملامت مىكند كه « چرا به گمان اكتفا كرديد در حالى كه گمان هيچ گاه شما را به حق نمىرساند » ؟\r\n\r\n\r\n","description":"","footnote":"\r\n( 1 ) . سوره انبيا : آيه 107\r\n( 2 ) . سوره بقره : آيه 256\r\n( 3 ) . سوره اسرا : آيه 36\r\n","page_name":" 90 ","page_number":90},
  {"content":"\r\n\r\nهرگز چنين آيينى از مردم نمىخواهد به زور ايمان بياورند ، هرگز چنين دينى نمىپسندد كه با قدرت شمشير صدايش در جهان پخش شود .\r\nاسلام يك حكومت جاه طلب نيست كه با زور ، كشورگشايى كند و زمين‌ها را تحت تصرّف نمايد و بر عده بيشترى حكم‌رانى كند ، او مىخواهد بر دل‌ها حكومت كند و مردم را از يوغ حاكمان خودكامه برهاند و بندهء خدا كند ، نه اين كه خود ، خودكامگى نمايد .\r\nبه همين جهت است در سراسر زندگى پربركت رسول خدا صلى اللَّه عليه وآله - كه اينان ادعاى جانشينى او را مىكنند - حتى يك مورد از اين كشورگشايىهاى بىضابطه ديده نمىشود . هيچ گاه پيامبر بر سرزمينى لشكر نكشيدند كه به زور آن‌ها را مسلمان كنند .\r\nاصلًا اسلامى كه به زور به افراد تحميل شود چه ارزشى دارد و همان به نفاق تبديل مىشود كه ضررش به مراتب از كفر بيشتر است .\r\nاگر اين فرمانروايانى كه بعد از پيامبر بر مسند حكومت تكيه زدند ادعاى جانشينى و خلافت رسول خدا صلى اللَّه عليه وآله را دارند ، بايد همان گونه رفتار كنند كه آن حضرت عمل مىكرده ، نه اين كه خودسرانه دست به جنگ و خونريزى بزنند .\r\nبايد ديد هدف پيامبر خدا صلى اللَّه عليه وآله از جهاد و جنگ با كفّار\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nچه بوده ؟ چه زمانى فرمان جهاد صادر مىكردند ؟ چگونه مىجنگيدند ؟ پس از پيروزى چه رفتارى داشتند ؟ و ده‌ها پرسش ديگر .\r\nبه راستى آيا اين حاكمان به همان هدفى مىجنگيدند كه آن حضرت مىجنگيد ؟\r\nآيا در همان شرايطى كه نبى مكرم اسلام دست به شمشير مىبرد آن‌ها به سلاح رو مىآوردند ؟\r\nآيا رفتارشان هنگام جنگ و بعد از فتح و پيروزى همان گونه بود كه رسول خدا صلى اللَّه عليه وآله رفتار مىكردند ؟\r\nحقيقت آن است كه نه هدفِ اين حاكمان خودكامه از جنگ ، هدف پيامبر بوده ، نه رفتارشان و نه كردارشان ( ! )\r\nدقت در راه و روش آن‌ها و مطالعه در كردارشان به خوبى نشان‌گر افزودن قلمرو حكومتى و فتوحات است .\r\n\r\nاسلام و جهاد در راه خدا\r\nهدف اسلام از جهاد ، نشر تعاليم عالى آن و فرهنگ غنى يكتاپرستى است . جنگ و جهاد در اين آيين به اين جهت است كه عده‌اى مستكبر دنياطلب نمىگذارند تعاليم اسلام و رهنمودهاى قرآن به ملت‌هاى مستضعف برسد و گاهى آتش فتنه برپا مىكنند و به مسلمانان آسيب مىرسانند و نه تنها نمىگذارند مردم ممالك ، خود به\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاسلام بگروند ، بلكه مىخواهند اساس اسلام و توحيد را نابود كنند .\r\nپس بايد آن‌ها را كه سدّ راه نشر اين آموزه‌ها و اين فرهنگ مىشوند از بين برد تا آب حيات توحيد به تشنگان حقيقت و معنويت برسد .\r\nدر حقيقت از بين بردن حاكمان خودكامه به آن جهت است كه نمىگذارند فرهنگ توحيدى به انسان‌هايى كه تشنه آن هستند برسد ، نه آن كه شمشير بر سر مردم جهان بگذارند كه شما مجبوريد در ظاهر اسلام را بپذيريد ، هر چند در باطن كافرترين مردم باشيد .\r\nنظر قرآن درباره جهاد و كشتار مستكبران همين است . خداوند در قرآن مىفرمايد :\r\n« وَما لَكُمْ لاتُقاتِلُونَ في سَبيلِ اللَّهِ وَالْمُسْتَضْعَفينَ مِنَ الرِّجالِ وَالنِّساءِ وَالْوِلْدانِ الَّذينَ يَقُولُونَ رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها وَاجْعَلْ لَنا مِنْ لَدُنْكَ وَلِيًّا وَاجْعَلْ لَنا مِنْ لَدُنْكَ نَصيرًا » ؛ « 1 » چرا در راه خدا جهاد نمىكنيد در صورتى كه مردان و زنان و كودكانى كه ( به خاطر ظلم حاكمان ) ضعيف شده‌اند ؛ همان‌ها كه\r\n\r\n\r\n","description":"","footnote":"\r\n( 1 ) . سوره نساء : آيه 75\r\n","page_name":" 93 ","page_number":93},
  {"content":"\r\n\r\nمىگويند : خدايا ! ما را از اين شهرى كه اهلش ستمكارند بيرون آور و براى ما از نزد خود صاحب اختيارى قرار ده و براى ما از جانب خود ياورى بفرست .\r\nاسلام با اين هدف تمام نيروى خود را در دو جهت صرف مىكند و تا آن دو جهت كامل نشود ، دستور جهاد صادر نمىكند .\r\n1 . الگوهاى مناسب براى تبليغ فرهنگ غنى اسلام\r\nآن گاه كه مرزها گشوده شوند و سدهايى كه حاكمان مستبدّ ايجاد كرده بودند از بين برود ، مردمِ تشنه ، به اين آيين جديد هجوم مىآورند .\r\nآيا اين آيين نو نيازهاى فطرى آن‌ها را اشباع مىكند يا نه ؟ !\r\nاز طرفى تمام توجه آن‌ها به بزرگان اين آيين معطوف مىشود كه آيا الگوهاى مناسبى براى آنان هستند يا نه ؟\r\nآيا اينان عدالت را مىگسترانند يا چون حاكمان خودكامه ، ظالم و مستبدّ هستند ؟\r\nآيا جامعه را به دو طبقه اشراف و مستضعف تقسيم مىكنند ؟\r\nآيا به دستورات دينشان عمل مىنمايند ؟\r\nآيا پاسخ‌گوى پرسش‌ها و مرهم زخم‌هاى مردم هستند ؟\r\nو هزاران مورد از اين قبيل .\r\nبديهى است تا چنين الگوهايى ايجاد نشده باشد دست به شمشير\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبردن و گستراندن قلمرو حكومتى نه تنها سبب گسترش اسلام و فرهنگ مترقى آن نمىشود كه نتيجه معكوس خواهد داد و سدّ راه نشر آيين توحيدى خواهد بود .\r\n2 . تلاش براى رساندن پيام آن\r\nبعد از آن كه ممالك فتح شدند ، اسلام به سرعت و وفور ، عالمان و مبلّغان دينى را به آن خطّه مىفرستد و با تمام توان پيام خدا و آيين او را به تشنگان حقيقت - كه ساليانى در يوغ حكومت مستكبران دستشان از آن كوتاه بوده - مىرسانند .\r\nهمين رويه در زمان پيامبر اكرم صلى اللَّه عليه وآله ديده مىشود ، به مجرّدى كه از جنگ با قومى فارغ مىشدند گروه تبليغ را رهسپار آن سامان مىكردند . حتى در مواردى مشركان و آن‌ها كه نشر تعاليم اسلام را سدّ راه منافع خود مىديدند ، آن‌ها را مىكشتند ، كشتار مبلغانى كه از طرف پيامبر اكرم صلى اللَّه عليه وآله به مناطق مختلف اعزام مىشدند ، هم‌چون غزوه رجيع و بئر معونه از حوادث معروف و مشهور تاريخ اسلام است . « 1 »\r\n\r\n\r\n","description":"","footnote":"\r\n( 1 ) . ر . ك المغازى ، واقدى : 1 / 354 و 364\r\n","page_name":" 95 ","page_number":95},
  {"content":"\r\n\r\n\r\nنگاهى به فتوحات خلفا\r\nاكنون با نگاهى اجمالى به فتوحات خلفا به خوبى روشن مىشود كه هدف آن‌ها از اين كشورگشايىها آيا نشر اسلام بوده يا افزودن محدوده ثروت و قدرت ؟ آيا نتيجه‌اش انتشار اسلام بود يا جلوگيرى از نشر آن ؟ به اين نمونه توجه كنيد :\r\nقرظة بن كعب گويد : هنگامى كه عمر ( بعد از فتح عراق ) ما را به آن سامان مىفرستاد ( تا والى آن جا شويم ) مقدارى همراه ما آمد و ما را بدرقه كرد ، سپس گفت : مىدانيد چرا شما را تا اين جا بدرقه كردم ؟\r\nهمگى گفتند : بله ، مىخواهى به ما احترام بگذارى !\r\nعمر گفت : شما به شهرها و آبادىهايى مىرويد كه مردمشان مشغول خواندن قرآن هستند به گونه‌اى كه صدايشان چون صداى زنبور عسل بلند است . با نقل حديث از پيامبر خدا صلى اللَّه عليه وآله جلوى آن‌ها را از اين كار نگيريد و ايشان را با احاديث سرگرم نكنيد و من در اين كار پشتيبان شما هستم ( ! ! )\r\nقرظه گويد : وقتى به منطقه مأموريت خود ( در شهرهايى كه تازه فتح شده بودند ) رسيديم ، مردم به ما مىگفتند : از پيامبر برايمان حديث\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nنقل كنيد . ما مىگفتيم : عمر ما را از اين كار نهى كرده است ( ! ! ) « 1 » آيا شما فكر مىكنيد كه احاديث پيامبر مردم را از قرآن خواندن باز مىدارد يا قرآن را به آن‌ها مىفهماند ؟\r\nمگر حديث پيامبر به جز علم ، چيز ديگرى نيز هست ؟\r\nجلوگيرى از نشر علم در مناطق فتح شده چه معنايى دارد ؟\r\nعمر اجازه نمىداد كسى از مردم مناطق فتح شده از قرآن سؤال كند و معناى آن را بفهمد و كسانى كه از قرآن سؤال مىكردند به مجازات شديدى محكوم مىشدند . « 2 » در اين صورت مردم تازه مسلمان چه تصورى از اسلام خواهند داشت ؟\r\nآن‌ها از اسلام چه ديده‌اند ؟ دينى كه رهبرش از نشر تعاليم آن هراس دارد ، دينى كه به جز قتل و غارت و ثروت اندوزى چيز ديگرى نمىشناسد . اين آيين جديد كه با زورِ شمشير خود را بر سرزمين‌هاى ديگر تحميل مىكند آن قدر با علم و دانش مخالف است كه نه اجازه مىدهد از پيام آور آن دين ، چيزى به گوش مردم برسد ، نه از كتاب\r\n\r\n\r\n","description":"","footnote":"\r\n( 1 ) . سنن دارمى : 1 / 85 ، سنن ابن ماجه : 1 / 12 ح 28 ، المستدرك على الصحيحين : 1 / 183 ح 347 ، جامع بيان العلم : 347 ح 1690 ، تذكرة الحفّاظ : 1 / 7 رقم 2\r\n( 2 ) . نمونه‌اى از اين رفتار خشونت بار در همين كتاب بيان خواهد شد\r\n","page_name":" 97 ","page_number":97},
  {"content":"\r\n\r\nآسمانى آن چيزى سؤال شود و نه مردم آن سامان به كتاب‌هاى خود كه محصول دانش بشر در طول قرن‌هاى متمادى بوده مراجعه كنند ( ! ! )\r\nنخستين كارى كه در ممالك فتح شده انجام داده مىشد آتش زدن كتابخانه‌هاى آن‌ها بوده است ( ! )\r\nآيا دينى كه با « اقْرَأْ » شروع شده و با « ايتوني بقلم وقرطاس » « 1 » تمام مىشود اين گونه دشمن علم و دانش است ؟\r\nآيا روش پيامبر خدا صلى اللَّه عليه وآله در جنگ‌ها اين گونه بود ؟\r\nآرى ، رفتار پيامبر آن قدر جذّاب بوده كه در سال‌هاى پايانى زندگى شريفش قبيله‌ها و مردمان ، گروه گروه مسلمان مىشدند و آن قدر اين كار تكرار شد كه سال نُهُم هجرى را « عام الوفود » نام نهادند ؛ يعنى سال كوچ كردن قبيله‌ها براى مسلمان شدن .\r\nچرا پس از پيامبر عام الوفود متوقف شد و جاى آن را قتل و كشتار و خروج از دين و فتنه گرفت ؟\r\nدر واقع در پى اين فتوحات ، فجايعى غير قابل اغماض رخ داد ، كشورگشايىهايى كه در آن‌ها نه حرمت زنان ، كودكان ، پيران و نسل\r\n\r\n\r\n","description":"","footnote":"\r\n( 1 ) . ر . ك صحيح بخارى : 7 / 9 ، صحيح مسلم : 5 / 76 ، المصنّف صنعانى : 5 / 438 ، السنن الكبرى : 3 / 433 ، صحيح ابن حبان : 14 / 562 . . .\r\n","page_name":" 98 ","page_number":98},
  {"content":"\r\n\r\nبشرى رعايت مىشد و نه منابع كشاورزى . « 1 » در اين فتوحات ، از تبليغ اسلام و فرهنگ والاى آن خبرى نبود و الگوهاى مناسبى از اسلام عرضه نمىشد .\r\nمردم تازه مسلمان تنها از اسلام چهرهء خشنِ خالد بن وليد و مغيره ، جهل و نادانى و فريب‌كارىهاى ابوبكر ، نظام طبقاتى عمر و ثروت اندوزىهاى عثمان را مىديدند .\r\nمردمى كه از اسلام تنها معاويه را مىشناسند و او را الگوى تمام عيار اين آيين مىپندارند ، به راستى اين مردم چه قدر مىتوانند به اسلام پايبند باشند ؟\r\nمحيطى كه معاويه به طور علنى تمام حرام‌هاى اسلام را انجام مىدهد و آن گاه كه به او اعتراض مىشود ، در پاسخ مىگويد : آرى ، پيامبر آن‌ها را حرام كرده ، ولى به نظر من هيچ عيبى ندارد ( ! ! )\r\nجالب‌تر اين كه وقتى به عمر گفتند : والى تو در شام چنين رفتار كرده ؛ نه برآشفت و نه فرمان عزل او را صادر كرد ، فقط گفت : به او بگوييد از اين كارها نكند ( ! ! ) « 2 »\r\n\r\n\r\n","description":"","footnote":"\r\n( 1 ) . قرآن كريم در آيه 203 تا 206 سوره بقره و آيه 23 سوره محمّد صلى اللَّه عليه وآله اين وقايع را پيش‌گويى كرده بود\r\n( 2 ) . الموطأ مالك : 2 / 135 و 136 ، السنن الكبرى ، بيهقى : 5 / 280 ، نيز رك : شرح نهج البلاغه ابن ابى الحديد : 5 / 130 ، السنن الكبرى ، نَسائى : 1 / 279 و 277 ، اختلاف الحديث شافعى : 7 / 23 ، مسند احمد : 5 / 319 ، صحيح مسلم : 5 / 43 ، الجامع لأحكام القرآن : 3 / 350\r\n","page_name":" 99 ","page_number":99},
  {"content":"\r\n\r\n\r\nفتوحات يا سدودات ؟\r\nخداوند متعال در چندين سوره از قرآن وعده فرموده كه دين اسلام سراسر كرهء خاكى را فرا خواهد گرفت . در سوره نصر مىفرمايد :\r\n« إِذا جاءَ نَصْرُ اللَّهِ وَالْفَتْحُ * وَرَأَيْتَ النَّاسَ يَدْخُلُونَ في دينِ اللَّهِ أَفْواجًا » ؛ « 1 » آن گاه كه فتح و پيروزى خدا فرا رسد مردم فوج فوج و دسته دسته داخل دين خدا مىشوند .\r\nبه راستى چرا اين وعده تا كنون ناكام مانده است ؟\r\nچرا مردم نه تنها فوج فوج داخل اسلام نشدند ؛ بلكه دسته دسته از آن خارج شده و در هر گوشهء مملكت پهناور اسلامى يك گروه دست به شورش زدند ؟\r\nآيا جز اين است كه چهرهء اسلام ، خون‌ريز ، بىرحم ، نسل‌كش ، ثروت‌اندوز و غارت‌گر نشان داده شده كه محصول همين فتوحات برق‌آسا و كشورگشايىهاى بىضابطه بوده است ؟\r\nحقيقت اين است كه شيوهء هشتاد جنگ پيامبر صلى اللَّه عليه وآله با اين\r\n\r\n\r\n","description":"","footnote":"\r\n( 1 ) . سوره نصر : آيه‌هاى 1 و 2\r\n","page_name":" 100 ","page_number":100},
  {"content":"\r\n\r\nكشورگشايىها كاملًا متفاوت بوده است . جاذبهء اسلام به حدّى بود كه آن گاه كه فتح و پيروزى خدا فرا مىرسيد ، مردم گروه گروه وارد اين دين الهى مىشدند .\r\nچرا اين جاذبه به تدريج خاموش گشت و جاى آن را ترس و وحشت و تنفّر فرا گرفت ؟\r\nروشن است كه انتشار اسلام ، از راه عطوفت الهى و هدايت و فطرت بود ، نه از راه زور و شمشير و غارت و چپاول .\r\nاز اين رو امير مؤمنان ، امام حسن و امام حسين عليهم السلام تمام تدبير خود را به اصلاح درون جامعه اسلامى منعطف كرده بودند تا الگوهاى نامناسب از بين رفته و الگوهاى مناسبى از اسلام ارائه دهند .\r\nنگاهى كوتاه به ثروت‌هاى هنگفت و بادآورده برخى از صحابه صدر اسلام از اين فتوحات كافى است كه ما را در نيّت‌هاى آن‌ها دچار ترديد و دو دلى كند . آيا نبايد احتمال دهيم كه ارائه الگوهاى ناصالحى هم‌چون خالدها و معاويه‌ها در سرزمين‌هاى تازه فتح شده به جهت خاموش كردن نور دين اسلام و به فراموشى سپردن الگوهاى واقعى يعنى خاندان پيامبر بوده است ؟\r\nبنابراين ، ما كشورگشايىهاى خلفا را نه تنها مفيد و خيرخواهانه نمىدانيم ؛ بلكه آن‌ها را به خاطر نتايج منفى ، در حقيقت سدّ راه و مانع پيشرفت اسلام در قلب‌ها مىدانيم .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nفتح دل‌ها يا فتح اقليم‌ها ؟ !\r\nابن تيميّه در سخن ديگر به دوران خلافت امير مؤمنان على عليه السلام اشاره مىكند و مىگويد :\r\nاصلًا در زمان خلافت او اسلام ظهورى پيدا نكرد ؛ بلكه بين اهل اسلام فتنه برپا شد و دشمنانشان - يعنى كفار ، مسيحيان و مجوسيان - در آن‌ها طمع كردند . « 1 » بايد به ابن تيميّه گفت : اگر امروز كسى بخواهد از اسلام چيزى بداند آيا به جنگ افروزىهاى خلفا مىنگرد يا به نهج البلاغه اميرالمؤمنين عليه السلام ؟ !\r\nكدام يك اسلام را ظاهر مىكند : خطبه‌ها ، نامه‌ها و كلمات پربار آن حضرت كه هر عاقلى را بىمهابا شيفته خود مىكند ، يا قتل‌ها ، غارت‌ها و بىرحمىهاى آنان ؟\r\nاشتباه ابن تيميّه اين است كه گمان كرده كه اسلام همانند سلطنت مستكبران جهان با زور منتشر و ظهور مىيابد ، نه با نشر علم و فرهنگ .\r\nاو گمان كرده كه هدف اسلام مانند پادشاهان ستمگر فتح سرزمين‌هاست ، غافل از آن كه هدف اسلام فتح دل‌ها ، نشر علم\r\n\r\n\r\n","description":"","footnote":"\r\n( 1 ) . منهاج السنّه : 4 / 117\r\n","page_name":" 102 ","page_number":102},
  {"content":"\r\n\r\nو توحيد است .\r\nابن تيميّه در ادامه مىافزايد :\r\nمسلمانان بر بيعت على متفق نشدند ؛ بلكه در آن زمان فتنه برپا شد و به روى مسلمانان شمشير كشيده مىشد ؛ به جاى آن كه به روى كفّار در آيد . دليل كسانى كه معاويه - نه على - را خليفه چهارم مىدانند ، همين است . « 1 » آن گاه مىنويسد :\r\nدر ايام خلافت او آن رحمتى كه در زمان عمر و عثمان بين مسلمانان بود ، وجود نداشت ؛ بلكه مسلمانان يك‌ديگر را مىكشتند و هم‌ديگر را نفرين مىكردند و هيچ شمشيرى از آن‌ها به سمت كفار حواله نرفت تا كار به جايى رسيد كه كفرورزان در آن‌ها طمع كردند و شهرها و ثروت‌هايى را از آن‌ها گرفتند . « 2 » به راستى چگونه امير مؤمنان على عليه السلام با كفّار بجنگد در حالى كه هنوز چند روز از بيعت مردم با آن حضرت نگذشته بود كه عدّه‌اى پيمان شكن همسر پيامبر را بر شتر سوار كرده و به بصره رفتند ،\r\n\r\n\r\n","description":"","footnote":"\r\n( 1 ) . همان : 4 / 161 و 162\r\n( 2 ) . همان : 4 / 485\r\n","page_name":" 103 ","page_number":103},
  {"content":"\r\n\r\nوالى آن حضرت را كشتند و به قتل و غارت پرداختند ؟ آن گاه معاويه سر نافرمانى برداشت و عليه حاكمِ مسلمانان شورش كرد و يك سال و نيم مسلمانان را به جنگ واداشت ، سپس گروهى بىدينِ رياكار جنگ نهروان را به راه انداختند !\r\nآيا در چنين شرايطى صحيح است كه آن حضرت ، شورشيان داخلى را رها كند تا حكومت اسلامى را از داخل نابود كنند و خود به افزودن قلمرو حكومت مشغول شود ؟ !\r\nمقايسه‌اى كه ابن تيميّه بين ايام خلافت امير مؤمنان على عليه السلام و خلفاى پيشين كرده دقيقاً مانند اين است كه كسى بگويد : مردم مكّه و قبايل اطراف در صلح و صفا بودند تا اين كه شخصى آمد و اسلام را منتشر ساخت و به سبب آن ، بين مردم تفرقه افتاده و دو دسته‌گى ايجاد شد . مردم به جان يك‌ديگر افتادند ؛ برادر بر روى برادر شمشير كشيد و در مدت 13 سال بيش از هشتاد جنگ در بين آن‌ها رخ داد . آيا اين مقايسه صحيح است ؟\r\n\r\nامير مؤمنان كَنندهء چشم فتنه\r\nدر چنين شرايطى بهترين كار همان است كه اين غدّه‌هاى سرطانى كه بر جاى جاى بلاد اسلامى حاكم شده و ريشه دوانده‌اند و سدّ راه پيشرفت اسلام هستند ، ريشه كن شده و تا دگربار مردم\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nفوج فوج داخل در اسلام گردند .\r\nاز اين رو امير مؤمنان على عليه السلام به جاى كشورگشايى به اصلاح داخلى پرداخت . افراد ناشايست را عزل و كسانى كه به خاطر ارزش‌هاى جاهلى به پست و مقام و مال و منال رسيده بودند بر كنار كرد . طبيعى است كه اين غدّه‌هاى خطرناك آن قدر در پيكرهء اسلام ريشه دوانده‌اند كه ريشه‌كن كردن آن‌ها مستلزم هزينه‌هاى زياد و گاه جنگ و جهاد است .\r\nالبته بايد توجه داشت كه امير مؤمنان على عليه السلام پيش از آن كه به تصفيه آن‌ها بپردازد دو مرحله را پشت سر گذاشت .\r\n1 . هرگز به جنگ نپرداخت\r\nامير مؤمنان على عليه السلام ابتدا به جنگ نكرد ، بلكه عدّه‌اى بعد از بيعت با آن حضرت پيمان شكسته و در گوشه‌اى از مملكت اسلامى آشوب به پا مىكردند . هنوز فجايعى كه طلحه و زبير با همراهى عايشه در بصره انجام دادند از ياد تاريخ نرفته است ، تا آن جا كه نوشته‌اند :\r\nاولين بارى كه در تاريخ مسلمانان ( نه اسلام ) اسير در بند را كشتند ، همان واقعه بوده است .\r\nآنان با مكر و حيله وارد شهر شدند ، والى حضرت را بر كنار و بيت المال را غارت و شروع به كشتن مردم بىگناه كردند و از فرط\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nخوشحالى اشعار كفرآميز مىخواندند .\r\nدر اين هنگام به امير مؤمنان على عليه السلام گزارش دادند . آن حضرت از مدينه حركت كرده و به سرعت خود را به بصره رساندند و آتش فتنهء آن‌ها را خاموش نموده ، عايشه را با احترامى ( نه در خور او ) به مكه برگرداندند .\r\nهمين طور در جنگ صفين و نهروان آغازگرِ پيكار ، آن‌ها بوده‌اند .\r\nآن‌ها دست به قتل و غارت مىزدند ، فتنه برپا مىكردند ، مردم را عليه حاكم مسلمانان - كه حتى بر مبناى خودشان حق مخالفت با او را نداشتند - مىشوراندند و باغى و سركش بودند . در اين جا وظيفهء آن حضرت است كه اين آتش فتنه را خاموش نمايد .\r\n2 . ارشاد و نصيحت\r\nامير مؤمنان على عليه السلام ابتدا با آشوب‌گران گفت و گو كرده و ايشان را نصيحت مىكردند و آن‌ها را متوجه اشتباهشان مىنمودند و از آن‌ها مىخواستند كه از سركشى و عناد دست بردارند .\r\n\r\nدو راه نصيحت مخالف\r\nاين گفت و گوها و موعظه‌ها - كه تاريخ برخى از آن‌ها را براى ما بازگو مىكند - به چند صورت انجام مىگرفت :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n1 . ارسال نامه\r\nامير مؤمنان على عليه السلام نامه‌هايى به معاويه مىفرستاد . اين نامه‌ها و پاسخ آن‌ها حجم بسيارى از كتاب‌هاى تاريخى را به خود اختصاص داده است . آن حضرت در اين نامه‌ها حقانيت خود و سركشى و طغيان معاويه را به طور آشكار بيان نمود تا آن جا كه به او مىنويسد :\r\nوقتى مردم مدينه با عثمان بيعت مىكنند و تو در شام از طرف عمر والى آن خطّه شده‌اى هيچ اعتراضى نمىكنى ؛ بلكه خود را والى عثمان مىدانى در حالى كه اهل شام با عثمان بيعت نكرده‌اند ، اما تو آن‌ها را به بيعت با عثمان وادار مىكنى به اين دليل كه آن گاه كه مردم مدينه و اهل حلّ و عقد با كسى بيعت كردند همهء مسلمانان در تمامى نقاط مملكت اسلامى موظفند او را به عنوان خليفه بپذيرند .\r\nاكنون همان مردمى كه با عثمان بيعت كرده‌اند با من بيعت نموده‌اند ، ولى تو بر سركشى خود ادامه مىدهى . « 1 » امير مؤمنان على عليه السلام در اين احتجاج - كه مضمون چند نامهء آن حضرت عليه السلام به معاويه است - او را با مطالب مورد پذيرش در\r\n\r\n\r\n","description":"","footnote":"\r\n( 1 ) . رك . وقعة صفين : 29 و العقد الفريد : 3 / 229\r\n","page_name":" 107 ","page_number":107},
  {"content":"\r\n\r\nنزد وى محكوم مىكند و هيچ راه فرارى براى او باقى نمىگذارد و تمامى دست‌آويزهاى او را ابطال مىنمايد و از او مىخواهد كه از عناد و سركشى خود دست بردارد .\r\nاما معاويه هم‌چنان بر طغيان خود پافشارى مىنمود و مرتّب در نامه‌هايش به آن حضرت تهمت‌هاى ناروا مىزد و او را به مبارزه مىطلبيد .\r\n2 . ارسال پيك\r\nدومين راهى كه امير مؤمنان على عليه السلام براى گفت و گو با سركشان برگزيدند ، فرستادن كسانى بود كه با آن‌ها به بحث و مناظره بنشينند و آن‌ها را متوجه اشتباهشان سازند .\r\nوقتى خوارج پس از جنگ صفين و مكر عمروعاص دست به فتنه زدند و در نهروان جمع شدند ، امير مؤمنان على عليه السلام چند نفر را براى بحث با آن‌ها و آگاه ساختن ايشان فرستاد . يكى از آن‌ها ابن عباس بود كه با بحث‌هاى منطقى گمراهى آن‌ها را آشكار نمود .\r\nوقتى اين نصايح ، موعظه‌ها و روشنگرىها آن‌ها را بيدار نساخت خود آن حضرت شخصاً و بدون واسطه با آن‌ها صحبت كرد .\r\nآن حضرت حتى در ميدان نبرد نيز از اين روشنگرىهاى خود دست برنداشته و تا جايى كه ممكن بود سعى داشتند آن‌ها را از جنگ منصرف سازند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nمعاويه و جنگ ستيزى\r\nآن گاه كه در صفين سپاهيان امير مؤمنان على عليه السلام و شاميان در مقابل هم صف آرايى كردند پيش از آن كه تيرى و يا شمشيرى از طرفى به طرف ديگر حواله شود آن حضرت سه نفر را مأمور كردند كه به نزد معاويه بروند و با او به گفت و گو بپردازند ، شايد بپذيرد و از سركشى و ايجاد تفرقه ميان مسلمانان دست بردارد .\r\nآن‌ها صحبت‌هاى زيادى با معاويه و عمروعاص نمودند و درخواست كردند كه از اين جنگ دست برداريد و بين جماعت مسلمانان تفرقه نيندازيد ، هنگامى كه يكى از آن‌ها سخن ديگران را قطع كرد و معاويه را از آتش دوزخ ترساند و از او خواست كه از طغيان دست بردارد ، اين پاسخ را از معاويه دريافت كرد :\r\nنخستين چيزى كه از تو فهميدم حماقت و نفهمى تو بود كه سخن دوستت را قطع كردى ، در حالى كه او خداى سخن بود ، بعد حرف‌هايى مىزدى كه خودت نمىفهميدى چه مىگفتى ، دروغ گفتى و پست شدى اى عرب بيابانگرد خشن درشتخوى نادان ! هر چه گفتى دروغ بود . از نزد من برويد ، هيچ چيز بين من و شما قضاوت نخواهد كرد مگر شمشير . « 1 »\r\n\r\n\r\n","description":"","footnote":"\r\n( 1 ) . تاريخ طبرى : 4 / 573 ، الكامل في التاريخ : 2 / 365 ، مروج الذهب : 2 / 388\r\n","page_name":" 109 ","page_number":109},
  {"content":"\r\n\r\n\r\nشيوهء على در جنگ جمل\r\nدر جنگ جمل آن گاه كه امير مؤمنان على عليه السلام به بصره رسيدند در بيرون شهر خيمه زدند و سه روز متوالى براى سران ناكثين نامه فرستادند و اشخاصى را براى مناظره با آن‌ها فرا مىخواندند . « 1 » آن حضرت ابن عباس را به سوى زبير فرستادند و به او فرمودند :\r\nنزد زبير برو ، ولى نزد طلحه مرو كه زبير نرم‌خوتر است . . . سلام مرا به او برسان و به او بگو : پسرداييت به تو مىگويد : در حجاز مرا مىشناسى و در عراق مرا انكار كرده و نمىشناسى ؟ چه چيزى تو را از پيمودن آن راهى كه آغاز كردى منصرف كرده است ؟ « 2 » هم‌چنين ابن عباس را به همراهى زيد بن صوحان نزد عايشه فرستاد تا به او بگويند :\r\nمگر خداوند تبارك و تعالى به تو دستور نداده در خانه‌ات جا بگيرى ؟ تو فريب خورده و ديگران را فريب مىدهى ، هم خود به جنگ آمدى و هم ديگران را به جنگيدن وا مىدارى ، از خدا بترس ؛ همان خدايى كه عاقبت به سوى او باز مىگردى و توبه كن كه او توبهء\r\n\r\n\r\n","description":"","footnote":"\r\n( 1 ) . ر . ك الاخبار الطوال : 147\r\n( 2 ) . العقد الفريد : 3 / 314\r\n","page_name":" 110 ","page_number":110},
  {"content":"\r\n\r\nبندگانش را مىپذيرد و به خاطر خويشاوندى با طلحه و دوستى عبداللَّه پسر زبير به كارهايى دست نزن كه تو را به دوزخ فرستد . « 1 » آرى ، اينان آغازگر فتنه و جنگ و كارزار بودند و مواعظ و نصايح اميرالمؤمنين عليه السلام در آن‌ها اثر نبخشيد و همواره بر سركشى خود پافشارى مىكردند و مانع گسترش عدل علوى و اسلام محمّدى مىشدند ، آن گاه وظيفه امير مؤمنان على عليه السلام است كه ريشه ايشان را از بيخ و بن بركند و وجودشان را از صفحه روزگار پاك سازد و با از بين بردن آن‌ها زمين را پاك و مطهر گرداند ، همانطور كه آن حضرت فرمود :\r\nاگر يارانى داشتم زمين را از وجود معاويه پاك مىساختم . « 2 » چرا كه اينان سدّ راه اسلام بودند و براى براندازى حكومت اسلامى مىكوشيدند و با هيچ موعظه‌اى از سركشى خود دست برنمىداشتند .\r\nبديهى است كه بايد اينان نابود مىشدند تا آب حيات اسلام و تعاليم توحيدى و عدالت علوى به همگان برسد ، شايد بتوان هجوم مردم به اسلام را كه در اواخر عمر پربركت پيامبر اوج گرفته بود دو مرتبه جان تازه‌اى بخشيد و مردم فوج فوج در آيين الهى داخل شوند . خداوند متعال مىفرمايد :\r\n\r\n\r\n","description":"","footnote":"\r\n( 1 ) . الفتوح : 2 / 467\r\n( 2 ) . ر . ك : نهج البلاغه : نامه 45\r\n","page_name":" 111 ","page_number":111},
  {"content":"\r\n\r\n« وَإِنْ طائِفَتانِ مِنَ الْمُؤْمِنينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى اْلأُخْرى فَقاتِلُوا الَّتي تَبْغي حَتَّى تَفيءَ إِلى أَمْرِ اللَّهِ » ؛ « 1 » و هر گاه دو گروه از مؤمنان با هم به جنگ بپردازند ، آن‌ها را آشتى دهيد و اگر يكى از آن‌ها بر ديگرى تجاوز كند با گروه متجاوز پيكار كنيد تا به فرمان خدا باز گردد .\r\nخداوند متعال در اين آيه به كشتن باغيان و سركشانى كه ادّعاى ايمان و اسلام را دارند فرمان داده است و امير مؤمنان على عليه السلام به اين آيه عمل كردند و گاهى اين آيه را در نبردهايشان تلاوت مىفرمودند .\r\nالبته ترديدى نيست كه مخالفان امير مؤمنان على عليه السلام باغى و سركش بودند ؛ چرا كه پيامبر اكرم صلى اللَّه عليه وآله پيش‌بينى كرده و به عمار فرموده بودند :\r\nتقتلك فئة باغية ؛\r\nتو را گروه باغى و سركش خواهند كشت .\r\nهمين سخن پيامبر سبب شد بعد از آن كه سپاهيان معاويه عمار را به شهادت رساندند ، فشار شديدى بر معاويه و عمروعاص وارد شود\r\n\r\n\r\n","description":"","footnote":"\r\n( 1 ) . سوره حجرات : آيه 9\r\n","page_name":" 112 ","page_number":112},
  {"content":"\r\n\r\nو بين سپاهيانشان اضطراب افتد . « 1 » بنابراين ، قرآن كريم به قتل معاويه و سپاهيانش و هم‌چنين اهل جمل و نهروان فرمان داده است و آن‌ها به حكم قرآن محدور الدم بودند ؛ بايد از بين بروند تا تعاليم قرآن به مردم مستضعف جهان در طول قرن‌هاى متمادى برسد ؛ چرا كه آن‌ها سدّ راه نشر اسلام ، قرآن ، توحيد و عدالت هستند .\r\nاين كار تنها از عهدهء يك نفر ساخته است ، همو كه پيامبر اكرم صلى اللَّه عليه وآله دربارهء او فرموده بودند :\r\nتو بر تأويل قرآن مىجنگى ، همانطور كه من بر اساس تنزيل آن جنگيدم . « 2 »\r\n\r\n\r\n","description":"","footnote":"\r\n( 1 ) . رك : صحيح بُخارى : 3 / 207 ، صحيح مسلم : 8 / 186 ، سنن ترمذى : 5 / 333 ، المستدرك على الصحيحين : 3 / 385 و 2 / 148 و 155 ، الطبقات الكبرى : 1 / 241 ، و 3 / 259 و 248 ، مجمع الزوائد : 7 / 242 و 9 / 295 ، المعجم الكبير : 10 / 96 ، شرح نهج البلاغه : 3 / 98 ، كنز العمال : 11 / 198 و 721 ، تاريخ بغداد : 13 / 188 ، تاريخ مدينة دمشق : 41 / 472 و 43 / 404 و 406 ، البداية والنهايه : 6 / 239 و 7 / 300 ، فضائل الصحابه : 51 ، مسند احمد : 2 / 161 و 164 و 206 و 3 / 22 و 28 و 91 و 4 / 197 و 199 و 5 / 214 و 306 و 307 و 6 / 300 و 311 و 315 ، السنن الكبرى ، بيهقى : 8 / 189 ، مسند ابى داوود طيالسى : 84 و 90 ، المصنف عبدالرزاق : 11 / 240 و بسيارى ديگر از منابع اهل تسنّن\r\n( 2 ) . برخى از مصادر اين حديث خواهد آمد\r\n","page_name":" 113 ","page_number":113},
  {"content":"\r\n\r\nامير مؤمنان على عليه السلام تنها كسى است كه مىتواند به چنين كارى اقدام كند ، آن حضرت در سخنى مىفرمايد :\r\nأيّها الناس ! فإنّي فقأت عين الفتنة ، و لم يكن ليجترئ عليها أحد غيري بعد أن ماج غيبها واشتدّ كلبها ، فاسألوني قبل أن تفقدوني ؛ « 1 »\r\nاى مردم ! من چشم فتنه را كَندم و جز من هيچ كس جرأت چنين كارى را نداشت ؛ آن گاه كه امواج سياهىها بالا گرفت و به آخرين درجه شدّت خود رسيد . پس ، از من بپرسيد پيش از آن كه مرا نيابيد .\r\nبا توجه به آن چه گذشت روشن شد كه اگر امروز براى اسلام آبرويى مانده به بركت همان روش امير مؤمنان على عليه السلام است ، و گرنه خلفاى ديگر به طور كامل چهرهء اسلام را از بين برده بودند و از اسلام ، چهره‌اى خشن ، بىرحم ، جاهل پرور ، مخالف با كتاب و دانش ، پول پرست ، نژادپرست ، خونريز ، شهوت‌ران و . . . ارائه داده بودند . به همين جهت است كه در تواريخ نوشته‌اند :\r\nوقتى عمر مصر را فتح كرد ، مردم مصر اسلام اختيار نكردند و دست از آيين خود برنداشتند و حتى زبانشان نيز به عربى تبديل نشد ،\r\n\r\n\r\n","description":"","footnote":"\r\n( 1 ) . نهج البلاغه : خطبه 93\r\n","page_name":" 114 ","page_number":114},
  {"content":"\r\n\r\nهمين طور آن‌ها نصرانى و قبطى ماندند تا دو قرن بعد ، زمانى كه شيعيان فاطمى داخل مصر شدند و تا حدودى - گرچه بسيار ناچيز و ناقص - فرهنگ اهل بيت عليهم السلام را به مصريان نشان دادند ، آنان ، مسلمان شدند و زبان عربى را پذيرفتند . « 1 »\r\n\r\nمعيار عزّت و ذلّت\r\nآرى ، ابن تيميّه با ديد مادّى پيشرفت را تنها در جنگ و خونريزى و كشورگشايى مىبيند و براى علم و دانش ، مكارم اخلاق و فرهنگ اسلام هيچ ارزشى نمىپندارد . از اين رو ادّعا مىكند كه در ميان دوازده امام شما شيعيان تنها براى يكى از آن‌ها سلطنت و قدرت فراهم شد و او نيز هيچ قلمروى به قلمرو مسلمانان نيفزود . به اين سخن او دقت كنيد :\r\nدر ميان كسانى كه اماميه ادعاى عصمت براى آن‌ها مىكنند تنها على\r\n\r\n\r\n","description":"","footnote":"\r\n( 1 ) . جالب است كه يكى از زمامداران كنونى مصر به نام - مصطفى الفقى - به اين مطلب اعتراف كرده است و به همين مناسبت مقاله‌اى نوشته به نام : « مصر شعب سنى المذهب شيعى الهوى » مقاله آقاى الفقى و سخن او در تاريخ 2 جمادى الاولى 1427 ( 2 / 4 / 2006 ) در صدر اخبار رسانه‌هاى جهان خصوصاً آژانس‌هاى خبرى عرب زبان قرار گرفت و اعتراضات زيادى را از اهل سنّت در پى داشت . رك : صحيفة الحياة از لندن ، شبكه راصد الاخباريه ، خبرگزارى العربيّه و غير آن\r\n","page_name":" 115 ","page_number":115},
  {"content":"\r\n\r\nاز راه بيعتِ سران به حكومت رسيد ، در زمان سلطنت او نيز چندان نفع و مصلحتى در اين دنيا نصيب مسلمانان نشد ؛ آن چنان كه در زمان سه خليفه پيشين شده بود . بنابراين مىتوان به طور قطع و يقين نتيجه گرفت آن لطف و مصلحتى كه ادعا مىكنند با امامانشان حاصل مىشود ، باطل است . « 1 » آن گاه در جاى ديگر مىافزايد :\r\nهر كس گمان مىكند آن دوازده نفرى كه پيامبر وعده آمدنشان را داده « 2 » همين دوازده نفرى هستند كه شيعيان ادّعاى امامت آن‌ها را مىكنند ، او در نهايت جهل و نادانى است ؛ زيرا هيچ كدام از آن‌ها دست به شمشير نبردند مگر على بن ابى طالب ، او هم نتوانست در\r\n\r\n\r\n","description":"","footnote":"\r\n( 1 ) . منهاج السنّه : 3 / 379\r\n( 2 ) . گفتنى است كه بنابر نقل صحيح و ثابت نزد اهل سنّت در كتاب‌هاى معتبر ، پيامبر خدا صلى اللَّه عليه وآله در حديثى فرموده‌اند :\r\n« تا زمانى كه دوازده نفر ولايت مسلمانان را بر عهده داشته باشند ، اسلام و دين عزيز و منيع خواهد بود » .\r\nعلماى اهل سنّت در توجيه اين حديث درمانده‌اند و هرطور حساب مىكنند با عدد دوازده هماهنگ نمىشود . گاهى حتى نام برخى از افرادى را كه به طور علنى به جنگ قرآن و اسلام آمده‌اند در زمرهء اين دوازده نفر مىآورند ، اما باز هم درست نمىشود و اين حديث تنها با امامان دوازده‌گانه شيعيان مطابق است\r\n","page_name":" 116 ","page_number":116},
  {"content":"\r\n\r\nزمان خلافتش با كفار نبرد كند حتى يك شهر هم فتح نكرد و يك كافر را هم نكشت ، بلكه مسلمانان شروع به كشتن يك‌ديگر كردند تا آن جا كه كفار ، مشركان و اهل كتاب در شرق ممالك اسلامى و نيز در شام به آن‌ها طمع نمودند ؛ به گونه‌اى كه گفته شده آن‌ها برخى از شهرهاى مسلمانان را تصاحب كردند . اين چه عزتى است كه در زمان خلافت او نصيب اسلام شد ؟ ! . . . .\r\nبنابراين ، اسلام نزد شيعيان ، همان خوارى آن‌هاست و ما در ميان هواپرستان ذليل‌تر از رافضىها نداريم . « 1 » معيار عزّت و ذلّت و نفع و مصلحت در نزد ابن تيميّه فقط شمشير ، خونريزى و كشورگشايى است و كسى عزيز خواهد بود كه به هر قيمت اين كار را انجام دهد ، گرچه به قيمت محو الگوهاى اسلام ، ايجاد تنفّر و وحشت در دل مردم از اسلام ، جلوگيرى از انتشار فرهنگ آن ، باشد . مهم افزايش قلمرو حكومتى است .\r\nدر اين نوع كشورگشايى پس از قتل و غارت ، فرمان صادر مىكنند كه كسى حق ندارد از پيامبر براى مردم چيزى نقل كند ، مبادا مردم بفهمند كه روش پيامبر غير از اين بوده است . آن گاه بخشنامه\r\n\r\n\r\n","description":"","footnote":"\r\n( 1 ) . منهاج السنّه : 8 / 241 و 242\r\n","page_name":" 117 ","page_number":117},
  {"content":"\r\n\r\nصادر مىكنند كه در تمام قلمرو فتح شده به الگوهاى واقعى اسلام دشنام دهند ، دروازهء دانش شهر نبوى را لعن نمايند ؛ چرا كه اگر مردم آن‌ها را به عنوان مرجع دينى و علمى بپذيرند ، كار تمام است . بايد دست مردم را از علوم خودشان نيز كوتاه نمود ، نبايد گذاشت آن‌ها از كتاب‌ها و كتابخانه‌هاى خود استفاده كنند .\r\nاز اين رو ، نخستين فرمانى كه در كشورهاى تازه فتح شده اجرا مىشود ، به آتش كشيدن كتاب‌ها و كتابخانه‌هاست ؛ آتشى كه با آن مىتوان حمام‌هاى شهر را گرم كرد تا مردم به وظيفهء شرعى استحمام عمل كنند . به اين نمونه توجه كنيد :\r\nپس از آن كه عمرو عاص به دستور عمر ، شهر اسكندريّهء مصر را فتح كرد ، يكى از دانشمندان اسكندريّه به نام يحيى غراماطى نزد او آمد .\r\nعمروعاص مىدانست كه او چه كسى است و چه مقدار به علوم مختلف احاطه دارد ، از اين رو او را گرامى داشت و مرتب از او مطالب علمى و دانش‌هاى مختلف بشرى را مىآموخت ؛ زيرا عمرو انسان عاقل و نيك‌انديشى بود و خوب به سخن دانشمندان گوش فرامىداد .\r\nروزى يحيى به او گفت : تو تمامى مناطق اسكندريه را در تصرّف خود درآوردى و هر چه در آن بود بر آن مهر زدى ، هر چيزى كه به درد تو مىخورد ، ارزانى خودت ، ما با آن كارى نداريم ، اما آن چه كه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبه دردت نمىخورد و نفعى از آن عايدت نمىشود ، به ما برگردان كه ما به آن سزاوارتريم .\r\nعمرو عاص گفت : چه مىخواهى ؟\r\nگفت : كتاب‌هاى حكمت كه در خزانه‌هاى پادشاهى نگه‌دارى مىشود .\r\nعمرو گفت : من در اين موضوع مهم نمىتوانم خودسرانه تصميم بگيرم و بايد از رئيس مسلمانان عمر بن خطاب كسب اجازه كنم .\r\nآن گاه نامه‌اى به عمر نوشته و سخن آن دانشمند را به اطلاعش رساند . پس از چندى جواب نامه از سوى عمر آمد ، بخشنامه عمر از اين قرار بود :\r\n« اما آن كتاب‌هايى كه گفتى : پس اگر آن چه در آن‌ها نوشته شده در قرآن وجود دارد ، ما به آن‌ها نياز نداريم و اگر آن چه در آن‌ها نوشته شده ، مخالف با قرآن است ، نبود آن‌ها بهتر است . از اين رو وظيفه تو آن است كه آن‌ها را از بين ببرى » .\r\nپس از اين حكمِ حكومتى ، عمروعاص آن كتاب‌ها را ميان حمام‌هاى اسكندريّه تقسيم كرد تا به جاى هيزم به وسيله آن‌ها آب حمام را گرم كنند ، تا اين كه طىّ شش ماه ، سوخت حمام‌ها از آن كتاب‌ها تأمين مىشد و همه آن‌ها از بين رفت ، ماجرا را بشنو و انگشت شگفتى به دندان بگير . « 1 »\r\n\r\n\r\n","description":"","footnote":"\r\n( 1 ) . تاريخ مختصر الدول : 103 ، تاريخ التمدّن الاسلامى : 11 / 635\r\n","page_name":" 119 ","page_number":119},
  {"content":"\r\n\r\nعمرو عاص به جز اين كتاب‌هايى كه در خزانه ملوكيّه از آن‌ها مراقبت مىشد ، چندين كتابخانه ديگر را نيز در مصر به آتش كشيد ، از جمله كتابخانه‌اى كه اسكندر بعد از ساختن شهرش آن را بنا كرده بود . « 1 » در نقلى آمده است : كتاب‌هايى كه در مدت شش ماه حمام‌هاى اسكندريّه را گرم كردند به امر « بطولوماوس فيلادلفوس » از پادشاهان اسكندريّه جمع شده بود . او دستور داد در تمامى شهرها و كشورها جست و جو كردند و هر كتابىدر هر علمى نوشته شده بود با چندين برابر قيمت خريدارى كرده و در خزانه خود نگه‌دارى مىكرد تا تعداد كتاب‌ها به پنجاه هزار و صد و بيست عنوان كتاب رسيده بود ، پس از آن نيز مرتب بر تعداد آن‌ها افزوده مىشد و هر پادشاه جديدى كه مىآمد مسئول مراقبت و حفظ آن كتاب‌ها بود . « 2 » ابن نديم گويد : كتاب‌هاى سوختهء آن كتابخانه شامل تمامى دانش‌هاى آن زمان بوده ، از قبيل فلسفه ، رياضيات ، طب ، حكمت ، آداب و هيئت . « 3 » البته اين رأى خليفه به كتابخانه اسكندريّه مختصّ نبوده ؛ بلكه\r\n\r\n\r\n","description":"","footnote":"\r\n( 1 ) . الافادة والاعتبار : 132\r\n( 2 ) . تراجم الحكماء : 354\r\n( 3 ) . فهرست ابن نديم : 301\r\n","page_name":" 120 ","page_number":120},
  {"content":"\r\n\r\nهر جايى كه فتح مىشد همين فرمان را در مورد آن صادر مىنمود . « 1 » سعد بن ابى وَقّاص به فرمان عمر همه كتاب‌هاى ايرانيان را به دريا ريخت . « 2 » او دربارهء كتاب‌هاى مدائن نيز همين گونه رفتار كرد ، تا جايى كه كتاب‌هاى پيامبران پيشين نيز از اين قانون مستثنا نبودند . « 3 » ما ادّعا نمىكنيم كه همه مطالب آن كتاب‌ها صحيح و درست بوده است ، امّا اين رفتار با كتاب و كتابخانه ، نشان‌گر دشمنى عمر با علم و دانش است . بسيارى از اين علوم حاصل تجربه بشر در زمان‌هاى طولانى است .\r\nدر واقع اين گونه رفتار نابودى تمدّن بشرى است ، در اين شيوه حكومتى كسى حق ندارد از قرآن چيزى بپرسد ، فقط همين متن عربىآن را هر كه بلد است بخواند ، اما اگر معناى كلمه‌اى از آن را نفهميد حقّ سؤال ندارد ، و گرنه تازيانه خليفه مسلمانان پشتش را مىنوازد . در نقلى آمده است :\r\nپس از آن كه عراق فتح شد شخصى از آن سامان به نام « صبيغ عراقى »\r\n\r\n\r\n","description":"","footnote":"\r\n( 1 ) . كشف الظنون : 330\r\n( 2 ) . كشف الظنون : 1 / 679 ، تاريخ ابن خلدون : 1 / 50\r\n( 3 ) . المصنف ابن عبدالرزاق : 6 / 114 ح 10116 ، شرح نهج البلاغه ابن ابى الحديد : 12 / 101 ، كنز العمّال : 1 / 374 ح 1632\r\n","page_name":" 121 ","page_number":121},
  {"content":"\r\n\r\nمرتب از لشكريان اسلام در مورد قرآن ، سؤالاتى را مطرح مىكرد و از مطالب آن مىپرسيد تا اين كه همراه لشكريان به مصر آمد ، به محض ورود به مصر ، عمرو عاص او را با نامه‌اى به سمت عمر بن خطاب فرستاد ، وقتى كه نامه رسان ، نامهء عمرو عاص را كه در آن شرح حال آن عراقى نوشته شده بود به عمر داد و او از مضمون نامه آگاه شد ، سخت برآشفت و گفت : اين مرد كجاست ؟\r\nاو گفت : در ميان كاروان است .\r\nعمر گفت : برو ببين اگر گريخته باشد عقوبت دردناكى در انتظارت خواهد بود .\r\nآن شخص رفت و صبيغ را آورد . عمر به او رو كرد و گفت : تو كسى هستى كه چيزهاى تازه مىپرسى ؟ !\r\nآن گاه عمر كسى را فرستاد تا شاخه‌هاى تازه از نخل آوردند ، آن‌ها را به هم بست و شروع كرد به زدن به پشت او ، آن قدر زد تا پشتش ترك برداشت ، سپس او را رها كرد تا به مرور زمان آن شكاف در كمرش بهبود يافت ، دو مرتبه او را خواست و آن قدر زد كه شكاف دو مرتبه باز شد ، باز او را رها كرد تا خوب شد ، براى مرتبه سوم او را خواست تا تنبيه كند . صبيغ گفت : اگر مىخواهى مرا بكشى راحتم كن ، اگر مىخواهى مرا مداوا كنى به خدا سوگند ! خوب شده‌ام و به مداواى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nتو نيازى ندارم .\r\nعمر به او اجازه داد به سرزمين خود - عراق - برگردد و نامه‌اى به ابوموسى اشعرى نوشت كه هيچ كس از مسلمانان حق ندارد با او هم‌سخن شود . كار بر او بسيار تنگ شد تا اين كه ابوموسى به عمر نوشت : اين مرد توبه خوبىكرده است .\r\nعمر در جواب نامه نوشت : از اين پس مانعى ندارد مردم با او هم سخن شوند . « 1 » رفتار خليفه با مردم سرزمين‌هاى فتح شده و علم و دانش آنان اين گونه بود ، با اين حال آيا عزتى براى اسلام و مسلمانان مىماند ؟ !\r\nابن تيميّه گمان كرده عزّت يعنى زورگويى ، قلدرى ! به نظر شما آيا عزّت اسلام به اين است ؟ يا به مكتبى كه فرياد علم و عقل سر داده ، مكتبى كه مردم را وادار مىكند تا بپرسند و بفهمند ، حديث نقل كنند ، بنويسند و مذاكره نمايند . مكتبى كه شعارش اين است :\r\n\r\n\r\n","description":"","footnote":"\r\n( 1 ) . سنن دارمى : 1 / 54 و 55 ، تاريخ مدينة دمشق : 23 / 411 / 2846 ، مختصر تاريخ دمشق : 11 / 46 ، تفسير ابن كثير : 4 / 232 ، الاتقان : 3 / 7 ، كنز العمّال : 2 / 331 / 14161 . متقى هندى اين مطلب را از دارمى ، نصر مَقْدِسى ، اصفهانى ، ابن انبارى ، لالكائى و ابن عساكر نقل مىكند ، الدر المنثور : 7 / 614 ، فتح البارى : 8 / 211 . رك : الغدير : 6 / 291\r\n","page_name":" 123 ","page_number":123},
  {"content":"\r\n\r\nاحتفظوا بكتبكم ، فإنّكم سوف تحتاجون إليها . « 1 »\r\nكتاب‌هاى خود را به خوبى محافظت كنيد كه به زودى به آن‌ها نياز پيدا مىكنيد .\r\nبه راستى امروزه راه و روش چه كسانى را مىتوان به عنوان الگوهاى واقعى اسلام به جهان معرفى كرد :\r\n1 . راه و روش زمامداران كشورگشا ؟\r\n2 . راه امامانى كه آثار علمى آنان هر انسان منصفى را تحت تأثير قرار داده است ؟\r\nبراى نمونه همين كشور مصرى كه عمرو عاص از طرف عمر آن گونه رفتار كرد ، امير مؤمنان على عليه السلام چگونه رهبرى كرده است .\r\nنگاهى گذرا به عهدنامه آن حضرت به مالك اشتر در مورد ولايت مصر شاهد صدق سخن ماست . آيا عهدنامه مالك اشتر عزت اسلام است يا رفتار عمرو عاص ؟ !\r\nآن بخشنامه عمر بود و اين هم بخشنامه امير مؤمنان على عليه السلام :\r\nبسم اللَّه الرحمن الرحيم\r\nاين فرمان بنده خدا على امير مؤمنان به مالك اشتر پسر حارث است\r\n\r\n\r\n","description":"","footnote":"\r\n( 1 ) . اصول كافى : 1 / 52\r\n","page_name":" 124 ","page_number":124},
  {"content":"\r\n\r\nدر عهدى كه با او دارد ، هنگامى كه او را به فرماندارى مصر برمىگزيند . . . او را به ترس از خدا فرمان مىدهد . . . .\r\nپس اى مالك ! بدان من تو را به سوى شهرهايى فرستادم كه پيش از تو دولت‌هاى عادل يا ستمگرى بر آن‌ها حكم راندند و مردم در كارهاى تو چنان مىنگرند كه تو در كارهاى حاكمان پيش از خود مىنگرى . . . مهربانى با مردم را پوشش دل خود قرار بده با همه دوست و مهربان باش .\r\nهرگز مبادا چونان حيوان شكارى باشى كه خوردن آن‌ها را غنيمت دانى ؛ زيرا مردم دو دسته‌اند :\r\nدسته‌اى برادر دينى تواند .\r\nو دسته ديگر همانند تو در آفرينش مىباشند . . . .\r\nآداب پسنديده‌اى را كه بزرگان اين امت به آن عمل كرده‌اند و ملت اسلام با آن پيوند خورده و رعيّت با آن اصلاح شده بر هم مزن و آدابى را كه به سنّت‌هاى خوب گذشته زيان وارد مىكند ، پديد نياور ، كه پاداش براى آورندهء سنّت و كيفر آن براى تو باشد كه آن‌ها را درهم شكستى .\r\nبا دانشمندان زياد گفت و گو كن ، با حكيمان فراوان بحث كن ؛ امورى كه مايهء آبادانى و اصلاح شهرها بوده و چيزهايى كه پيش از تو\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nموجب پايدارى مردم و برقرارى نظم مىشده است . . . . « 1 » آرى ، اين امير مؤمنان على عليه السلام است و اين هم دستورالعمل او به مالك اشتر ، اما افسوس و صد افسوس كه معاويه نگذاشت پاى مالك به مصر برسد و در ميان راه او را شهيد كرد .\r\nبه راستى امروزه مردم جهان ، اسلام را با عهدنامه مالك اشتر مىشناسند يا با رويّه خلفا ؟\r\nملاك عزّت و ذلّت در نظر ابن تيميّه ماديات است ، او با معنويات كارى ندارد و با علم و دانش ارتباطى ندارد ، او كليد عزّت را گم كرده است . قرآن كريم در وصف منافقان مىفرمايد :\r\n« الَّذينَ يَتَّخِذُونَ الْكافِرينَ أَوْلِياءَ مِنْ دُونِ الْمُؤْمِنينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَميعًا » ؛ « 2 » كسانى كه كافران را به جاى مؤمنان دوست و هميار خود برمىگزينند .\r\nآيا عزّت و سربلندى را نزد آنان مىجويند ؛ به راستى كه تمامى عزّت‌ها نزد خدا است ؟ !\r\nقرآن كريم در جاى ديگر از قول آن‌ها چنين حكايت مىكند :\r\n\r\n\r\n","description":"","footnote":"\r\n( 1 ) . نهج البلاغه : نامه 53\r\n( 2 ) . سوره نساء : آيه 139\r\n","page_name":" 126 ","page_number":126},
  {"content":"\r\n\r\n« يَقُولُونَ لَئِنْ رَجَعْنا إِلَى الْمَدينَةِ لَيُخْرِجَنَّ اْلأَعَزُّ مِنْهَا اْلأَذَلَّ وَلِلَّهِ الْعِزَّةُ وَلِرَسُولِهِ وَلِلْمُؤْمِنينَ وَلكِنَّ الْمُنافِقينَ لايَعْلَمُونَ » ؛ « 1 » آن‌ها ( پنهانى ) مىگويند : اگر به مدينه برگشتيم به يقين عزيزان ، ذليلان را ( از شهر ) بيرون مىكنند ، در حالى كه تمامى عزّت مخصوص به خدا ، رسول او و مؤمنان است ؛ ولى منافقان نمىدانند .\r\nديدِ منافقان ديدِ مادّى بود ، عزّت را در مال و منال و قدرت و شوكت مىديدند و آن گاه كه به ثروت و مكنت يهوديان يا برخى از كفار مىنگريستند مىگفتند : اين‌ها عزيز هستند ، اما مسلمانان كه گاه از شدّت فقر ، لباس مناسبى براى پوشيدن ندارند ، ذليل و خوار هستند .\r\nدقيقاً همين بيمارى در ابن تيميّه وجود دارد ، از ديد او زمامداران و سلاطين ستمگر ، زورگو و كشورگشا مايهء عزّت اسلام هستند ، نه امامان عدالت‌گر و مناديان توحيد و گسترندگان علم و دانش و حكمت و معرفت .\r\n\r\nآخرين تير\r\nو آن گاه كه ابن تيميّه نمىتواند كينه و بغض خود با امير مؤمنان على عليه السلام را پنهان كند ، به صراحت مىگويد :\r\n\r\n\r\n","description":"","footnote":"\r\n( 1 ) . سوره منافقون : آيه 8\r\n","page_name":" 127 ","page_number":127},
  {"content":"\r\n\r\nاصلًا على براى به دست آوردن ولايت و حكومت جنگ كرد و مردم بسيارى را به كشتن داد و در ايام ولايت او ، نه با كفار جنگى صورت گرفت و نه شهرهايشان به تصرّف مسلمانان درآمد و هيچ خيرى براى آنان نداشت . « 1 » در جاى ديگر مىنويسد :\r\nدر زمان او روز به روز ، كار سخت‌تر مىشد و او ضعيف‌تر و دشمنانش قوىتر مىگشتند . در اين ميان ، تفرقه بين مسلمانان افزون مىگشت . « 2 » به همين خاطر برخى خلافت على را اين طور تحليل مىكنند و مىگويند : هيچ نصّ و اجماعى براى خلافت او نيست . « 3 » او در مورد ديگرى مىافزايد :\r\nعلى جنگيد تا مردم از او فرمان ببرند و بتواند بر جان‌ها و اموال مردم مسلّط شود . پس چگونه مىتوان اين جنگ را جنگ براى دين قرار داد . « 4 »\r\n\r\n\r\n","description":"","footnote":"\r\n( 1 ) . منهاج السنّه : 6 / 191\r\n( 2 ) . همان : 7 / 452\r\n( 3 ) . همان : 8 / 243\r\n( 4 ) . همان : 8 / 329\r\n","page_name":" 128 ","page_number":128},
  {"content":"\r\n\r\nبه راستى آيا ابن تيميّه از خدا حيا نمىكند و چنين گستاخانه دشمنى خود را با اهل بيت پيامبر آشكار مىسازد ؟ !\r\nامير مؤمنان على عليه السلام سرآمد زاهدان عالم است ، او آن كسى است كه در شبِ شهادت خويش ، با نان و نمك افطار مىكند و حاضر نمىشود جز از نمك چيز ديگرى بر سر سفره او باشد ، چگونه ابن تيميّه جرأت مىكند كه بنويسد او با مردم جنگيد تا بر اموال و جان‌ها چيره شود ؟ امير مؤمنان على عليه السلام در نامه‌اى به والى خود عثمان بن حنيف اين گونه مىنويسد :\r\nألا وإنّ إمامكم قد اكتفى من دنياه بطمريه و من قوته بقرصيه ألا وإنّكم لا تقدرون على ذلك ، و لكن اعينوني بورع واجتهاد وعفّة وسداد .\r\nفواللَّه ، ما كنزت من دنياكم تبراً ، ولا ادّخرت من غنائمهما وفراً ، ولا أعددت لبالي ثوبي طمراً . . . . « 1 »\r\nآگاه باشيد ! امام شما از دنياى خود به دو جامهء فرسوده و دو قرص نان بسنده كرده است . بدانيد كه شما توانايى چنين كارى را نداريد ، امّا با پرهيزكارى ، تلاش فراوان و پاكدامنى و راستى مرا يارى دهيد .\r\n\r\n\r\n","description":"","footnote":"\r\n( 1 ) . نهج البلاغه : نامه 45\r\n","page_name":" 129 ","page_number":129},
  {"content":"\r\n\r\nسوگند به خدا ! من از دنياى شما طلا و نقره‌اى نيندوخته و از غنيمت‌هاى آن چيزى ذخيره نكردم و بر دو جامه كهنه‌ام نيفزودم و از زمين دنيا حتى يك وجب در اختيار نگرفتم و دنياى شما در نظر من از دانهء تلخ درخت بلوط ناچيزتر است !\r\n. . . من اگر مىخواستم مىتوانستم از عسل پاك ، از مغز گندم و بافته‌هاى ابريشم براى خود غذا و لباس فراهم آورم ، اما هيهات كه هواى نفس بر من چيره گردد و حرص و طمع مرا وادارد كه طعام‌هاى لذيذ را برگزينم در حالى كه در « حجاز » يا « يمامه » كسى باشد كه به قرص نانى نرسد و يا هرگز شكمى سير نخورد ، يا من سير بخوابم و پيرامونم شكم‌هايى كه از گرسنگى به پشت چسبيده و جگرهاى سوخته وجود داشته باشد ، يا چنان باشم كه شاعر گفت :\r\n« اين درد تو را بس كه شب را با شكم سير بخوابى و در اطراف تو شكم‌هايى گرسنه و به پشت چسبيده باشند » .\r\nآيا به همين قانع شوم كه بگويند : اين امير مؤمنان است و در تلخىهاى روزگار با مردم شريك نباشم و در سختىهاى زندگى الگوى آنان نگردم ؟\r\nمن آفريده نشدم كه غذاهاى لذيذ و پاكيزه مرا سرگرم سازد ، چونان حيوان پروارى كه تمام همت او علف است ، يا چون حيوان رها شده\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nكه شغلش چريدن و پر كردن شكم است . . . .\r\nمن با رسول خدا صلى اللَّه عليه وآله همچون نورى هستم كه از نور او روشنايى گرفته‌ام ، يا چون آرنجى كه به بازو پيوسته است ( و كارهاى پيامبر به وسيله من به انجام مىرسد ) .\r\nبه خدا سوگند ! اگر اعراب در نبرد با من پشت به پشت يك‌ديگر بدهند از آن روى بر نتابم و اگر فرصت داشته باشم به پيكار همه مىشتابم و تلاش مىكنم كه زمين را از اين شخص مسخ شده ( معاويه ) و اين جسم واژگون پاك سازم تا سنگ و شن از ميان دانه‌هاى درو شده جدا گردد .\r\nاى دنيا ! از من دور شو ، مهارت را بر پشت تو نهاده و از چنگال تو رهايى يافتم و از دام‌هاى تو نجات يافته و از لغزشگاه‌هايت دورى گزيده‌ام .\r\nكجايند بزرگانى كه به بازيچه‌هاى خود فريبشان داده‌اى ؟\r\nكجايند امت‌هايى كه با زر و زيورت آن‌ها را فريفتى كه اكنون در گورها گرفتارند و درون لحدها پنهان شده‌اند ؟\r\nاز برابر ديدگانم دور شو ! به خدا سوگند ! رام تو نگردم كه خوارم سازى و مهارم را به دست تو ندهم كه هر جا خواهى مرا بكشانى .\r\nبه خدا سوگند ! - سوگندى كه تنها با اراده خدا برمىگردد - چنان\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنَفْس خود را به رياضت وادارم كه به يك قرص نان هر گاه بيابم شاد شود و به نمك به جاى نان خورش قناعت كند و آن قدر از چشم‌ها اشك ريزم كه چونان چشمه‌اى خشك درآيد و اشك چشم پايان يابد .\r\nآيا سزاوار است كه چرندگان ، فراوان بخورند و راحت بخوابند و گلّهء گوسفندان پس از چرا كردن به آغل رو كنند ، و على نيز از زاد و توشهء خود بخورد و استراحت كند ؟ چشمش روشن باد ! كه پس از ساليان دراز ، چهارپايان رها شده و گلّه‌هاى گوسفندان را الگو قرار دهد ! ! . . . .\r\nبه راستى آيا اين اميرالمؤمنين براى حكومت جنگيد ؟\r\nآيا او براى دنيا جنگيد ؟\r\nاگر او مىخواست به دنيا برسد چرا همان روز اول كه حقّ او را بردند دست به شمشير نبرد ؟ مگر قدرت عالم در دست او جمع نشده بود ؟\r\nمگر او تهمتن سپاه نبود ؟ مگر او يك تنه حريف لشكرى نبود ؟\r\nمگر او كنندهء در خيبر نبود ؟ چرا در برابر ربوده شدن حقش - حتى بر كشتن همسرش - شكيبايى ورزيد ؟\r\nآرى ، او بندهء خداست ، بدون فرمان خدا كارى نمىكند ؛ هر چند\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكارى برايش نداشته باشد .\r\nدر همين نامه علّت پيكار با معاويه را بيان كرد و فرمود :\r\nبه خدا سوگند ! اگر اعراب در نبرد با من پشت به پشت يك‌ديگر دهند از آن روى بر نتابم و اگر فرصت داشته باشم به پيكار همه مىشتابم و تلاش مىكنم كه زمين را از اين شخص مسخ شده ( معاويه ) و اين جسم واژگون پاك سازم تا سنگ و شن از ميان دانه‌هاى درو شده ، جدا گردد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nمخالفان ابن تيميّه و مخالفت او با اجماع اهل سنّت\r\nهمهء مسلمانان اتفاق نظر دارند كه امير مؤمنان على عليه السلام بر حق بوده و مخالفان آن حضرت بر باطل . در اين زمينه ابتدا كلمات برخى از بزرگان اهل سنّت را مىآوريم ، آن گاه به برخى از سخنان ابن تيميّه مىپردازيم تا روشن شود كه اين مرد حتى خود را از زمره اهل سنّت خارج كرده و عقيده او با اعتقاد هيچ يك از فرقه‌هاى اسلامى موافق نيست .\r\nآرى ، تنها برخى از خوارج - كه اكنون منقرض شده‌اند - و نواصب با او هم عقيده‌اند . از اين رو اگر ما ابن تيميّه را خارج از مسلمانان و كتاب او را جزو كتاب‌هاى غير مسلمانان بدانيم ، سخن گزافى نگفته‌ايم .\r\nابوحنيفه گويد :\r\nهيچ كسى با على رضى اللَّه عنه جنگ نكرد كه او را به حق برگرداند مگر آن كه على بر حق سزاوارتر از او بود و اگر او نبود كسى نمىدانست در پيكار با مسلمانان چگونه بايد رفتار كرد . . . شكى نيست كه طلحه و زبير بعد از آن كه با على بيعت كردند و سوگند ياد كردند كه پيمان شكنى نكنند با او جنگيدند . « 1 »\r\n\r\n\r\n","description":"","footnote":"\r\n( 1 ) . مناقب ابى حنيفه ، خوارزمى : 2 / 344 و 1 / 342\r\n","page_name":" 134 ","page_number":134},
  {"content":"\r\n\r\nابن خُزَيمه كه از بزرگان كم نظير اهل سنّت است و دارقُطْنى در مورد او مىگويد : « او پيشوايى ثابت قدم و بىنظير بود » « 1 » مىگويد :\r\nهر كس با اميرالمؤمنين على بن ابى طالب در خلافتش به نزاع و ستيز برخاست سركش و باغى است . اين مطلبى است كه همهء مشايخمان را بر آن يافتم و ابن ادريس شافعى نيز همين نظر را دارد . « 2 » ابومنصور در الفرق بين الفرق در بيان اصولى كه همه اهل سنّت بر آن اتفاق نظر دارند مىگويد :\r\nهمگى گفته‌اند كه على در زمان خود امام بوده و گفته‌اند كه در تمامى جنگ‌هايش بر حق بوده ؛ چه در جنگ بصره ، چه در جنگ صفين و چه در جنگ نهروان . « 3 » عبدالرؤوف مناوى در فيض القدير مىنويسد :\r\nتمامى فقهاى حجاز و عراق از هر دو گروه صاحبان حديث و رأى ، اتفاق نظر دارند كه على در پيكارش با اهل صفين بر حق بوده ؛ همانطور كه در نبرد با اهل جمل حق با او بود و كسانى كه با او جنگيدند سركشانى ستمكار بوده‌اند و به خاطر سركشى ، آن‌ها را تكفير\r\n\r\n\r\n","description":"","footnote":"\r\n( 1 ) . سير اعلام النبلاء : 14 / 365\r\n( 2 ) . الاعتقاد والهدايه : 248\r\n( 3 ) . الفرق بين الفرق : 309\r\n","page_name":" 135 ","page_number":135},
  {"content":"\r\n\r\nنمىكنند . برخى از اين عالمان از اين قرارند : مالك ، شافعى ، ابوحنيفه ، اوزاعى وجمهور اعظم از متكلمان و مسلمانان . « 1 » نَوَوى در شرح صحيح مسلم گويد :\r\nدر همه اين جنگ‌ها على بر حق بود ، اين مذهب اهل سنّت است . « 2 » ذهبى در سير اعلام النبلاء گويد :\r\nما ترديد نداريم كه على از كسانى كه با آن‌ها جنگيد برتر بود و او به حق سزاوارتر بود . « 3 » ابن كثير در البداية والنهايه گويد :\r\nاين جريان كشته شدن عمار بن ياسر با اميرالمؤمنين على بن ابى طالب است كه اهل شام او را كشتند ، با كشتن او به خوبى سرّ سخن رسول خدا صلى اللَّه عليه وآله روشن و آشكار شد كه فرموده بود :\r\n« گروه سركش او را خواهند كشت » و روشن شد كه على بر حق و معاويه سركش و باغى است . « 4 » ابن حجر در فتح البارى بعد از ذكر حديث عمّار گويد :\r\n\r\n\r\n","description":"","footnote":"\r\n( 1 ) . فيض القدير : 6 / 366\r\n( 2 ) . شرح صحيح مسلم نَوَوى : 18 / 288\r\n( 3 ) . سير اعلام النبلاء : 8 / 210 / 37\r\n( 4 ) . البداية والنهايه : 7 / 267\r\n","page_name":" 136 ","page_number":136},
  {"content":"\r\n\r\nاين حديث يكى از نشانه‌هاى نبوت است و فضيلتى آشكار براى على و عمار است و با اين حديث ، سخن ناصبىهايى كه گمان مىكنند على در جنگ‌هايش بر حق نبوده رد مىشود . « 1 » با توجه به اين سخن صريح و آشكارِ بزرگان مذهب خلفا به خوبى واضح مىشود كه ابن تيميّه از زمرهء مسلمانان خارج و داخل در نواصب مىباشد . پاره‌اى از سخنان گستاخانه او به مقام شامخ امير مؤمنان على عليه السلام گذشت . اكنون به چند سخن ديگر از منهاج السنّه او توجه كنيد .\r\nوقتى سخن از شكمبارگىهاى عثمان و حيف و ميل بيت المال به دست او مىرسد كه عاقبت اين شكمبارگى او ، مسلمانان را واداشت تا از شهرهاى مختلف جمع شده و او را به قتل برسانند ؛ ابن تيميّه براى دفاع از حيثيت عثمان و به قصد بىاحترامى به امير مؤمنان على عليه السلام چنين مىگويد :\r\nاين ثروت‌هاى اندوخته عثمان و برترى دادن بعضى ( از خويشاوندانش ) كجا به پاى آن خون‌هايى مىرسد كه در جنگ صفين ريخته شد و هيچ عزّت و پيروزى نصيب مسلمانان نگشت ؟ . . .\r\n\r\n\r\n","description":"","footnote":"\r\n( 1 ) . فتح البارى : 1 / 543 / 447 ، فيض القدير : 4 / 467\r\n","page_name":" 137 ","page_number":137},
  {"content":"\r\n\r\nجنگ صفين تنها شر و بدى را افزود و هيچ مصلحتى از آن حاصل نگشت ( ! ! ) « 1 » او در اين راه حتى از نسبت دروغ دادن به بزرگان و پيشوايان مذهبش هم دريغ نمىكند ، در اين باره مىگويد :\r\nبه همين جهت پيشوايان سنت چون مالك ، احمد و غير اين دو مىگويند : على مأمور نبرد با خوارج بود . اما جنگ جمل و صفين پيكار فتنه بوده است . و از همين رو علماى شهرها برآنند كه آن جنگ ، جنگ فتنه بوده و كسانى كه در آن شركت نكرده‌اند از كسانى كه در آن شركت كرده‌اند بهترند . « 2 » به راستى ابن تيميّه اين سخنان را از كجا به علماى شهرها و پيشوايان مذاهب خود نسبت مىدهد در حالى كه آن‌ها تصريح كرده‌اند كه در تمامى اين جنگ‌ها حق با امير مؤمنان على عليه السلام بوده است .\r\nمگر پيامبر خدا صلى اللَّه عليه وآله نفرموده بود :\r\nاللهم وال من والاه ، وعاده من عاداه ، وانصر من نصره ، واخذل من خذله ؛\r\nخدايا ! دوستان على را دوست بدار و دشمنانش را دشمن و ياور او را\r\n\r\n\r\n","description":"","footnote":"\r\n( 1 ) . منهاج السنّه : 8 / 143\r\n( 2 ) . همان : 8 / 233\r\n","page_name":" 138 ","page_number":138},
  {"content":"\r\n\r\nيارى كن و كسى را كه او را يارى نكرده و رها كند يارى نكن و رهايش كن .\r\nبا اين حال چگونه ابن تيميّه مىگويد : آنان كه آن حضرت را يارى نكردند از آنان كه به ياريش شتافتند بهترند ، آن گاه سخاوتمندانه اين سخن را به علماى شهرها نسبت مىدهد ( ! ! )\r\nابن تيميّه گستاخى و بىادبى خود را تا آن جا مىرساند كه مىگويد :\r\nهدف على در اين نبردها برترى يافتن بر ديگران بود ( ! ! ) و قرآن مىگويد : « آخرت از آنِ كسانى است كه طالب هيچ برترى و فسادى در زمين نباشند » . « 1 » از اين رو او در آخرت اهل سعادت نخواهد بود ؛ چرا كه او جنگيد تا مردم از او فرمان ببرند ( ! ! )\r\nآن گاه مىگويد :\r\nصحابه‌اى كه با او جنگيدند هيچ كدام دليلى از كتاب و سنّت بر لزوم جهاد نداشتند ، بلكه خود اعتراف كردند كه اين جنگ‌ها نظرِ شخصى آن‌ها بوده ، همچنان كه على رضى اللَّه عنه نيز چنين گفته است . « 2 » درباره نبرد جمل و صفين خود على رضى اللَّه عنه گفته كه هيچ فرمانى از پيامبر در آن مورد نبوده ؛ بلكه رأى و نظر خود او بوده است و بيشتر\r\n\r\n\r\n","description":"","footnote":"\r\n( 1 ) . سوره قصص : آيه 83\r\n( 2 ) . منهاج السنّه : 4 / 500\r\n","page_name":" 139 ","page_number":139},
  {"content":"\r\n\r\nصحابه با او در اين پيكار موافق نبوده‌اند . « 1 » اين جنگ ، جنگ فتنه بوده كه از روى تأويل انجام گرفته است ؛ نه از اقسام جهاد واجب بوده و نه جهاد مستحب . « 2 » او در اين جنگ‌ها عدّهء زيادى از مسلمانانى را كه نماز مىخواندند ، زكات مىدادند و روزه مىگرفتند كشت . « 3 » ابن تيميّه مىافزايد :\r\nعلى رضى اللَّه عنه درباره جنگ جمل و صفين چيزى روايت نكرده است . . . و حتى هيچ كس نيز در مورد آن دو جنگ حديثى نقل نكرده است . تنها كسانى كه از اين نبردها سرباز زدند و على را يارى نكردند براى كار خود حديث نقل كرده‌اند . اما حديثى كه نقل مىشود كه على مىگفته : « من مأمور جنگ با ناكثين ( اهل جمل ) و قاسطين ( معاويه و شاميان ) و مارقين ( خوارج ) هستم » حديث جعلى است كه به پيامبر صلى اللَّه عليه وآله نسبت داده شده است . « 4 » جالب است كه ابن تيميّه به آسانى هر حديثى را كه موافق ميل او نباشد ، تكذيب مىكند . براى او مهم نيست كه چه كسانى آن را نقل كرده‌اند\r\n\r\n\r\n","description":"","footnote":"\r\n( 1 ) . همان : 6 / 333\r\n( 2 ) . همان : 7 / 57\r\n( 3 ) . همان : 6 / 356\r\n( 4 ) . همان : 8 / 145\r\n","page_name":" 140 ","page_number":140},
  {"content":"\r\n\r\nو چه كسانى مهر صحّت بر آن زده‌اند . خيلى راحت مىگويد : دروغ است و جعلى . حتى گاهى سخاوتمندانه علما را نيز با نظر خود متفق مىكند ؛ چه آن‌ها بخواهند يا نخواهند . همانطور كه نمونه‌هايش گذشت .\r\nعلامه امينى رحمه اللَّه در اين باره مىگويد :\r\nگويا زمانى كه به ابن تيميّه لقب « شيخ الاسلام » دادند ، او مغرور شده و گمان مىكند كه هر سخنى را كه بگويد ديگران بدون دليل از او مىپذيرند ، يا هر ادعاى اجماعى را از او قبول مىكنند .\r\nحقيقت آن است كه شدّت بغض و كينه‌اى كه در دلِ ابن تيميّه شعله‌ور است و دشمنى او با پيامبر و اهل بيت مطهرش حتى فرصت فكر و انديشه را از او گرفته ، بدون تأمّل مىنويسد تا آتش درونى خودش بهبود يابد و فكر نمىكند اين مطلبى كه مىگويد مخالف اجماع تمامى مسلمانان است و با اين سخن از زمرهء مسلمانان خارج مىشود .\r\nوى در فراز ديگر ، حديثى را تكذيب مىكند كه بزرگان مكتب خلفا آن را نقل كرده و پذيرفته‌اند . در آن حديث آمده است كه امير مؤمنان على عليه السلام فرمود :\r\nأمرني رسول اللَّه صلّى اللَّه عليه وآله بقتال الناكثين والمارقين والقاسطين ؛ « 1 »\r\n\r\n\r\n","description":"","footnote":"\r\n( 1 ) . كنز العمّال : 13 / 112 ، حديث 36367 ، تاريخ بغداد : 8 / 336 ، البداية والنهايه : 7 / 338 و 339\r\n","page_name":" 141 ","page_number":141},
  {"content":"\r\n\r\nپيامبر خدا صلى اللَّه عليه وآله به من به پيكار با ناكثين ، قاسطين و مارقين فرمان داد .\r\nاو مىگويد :\r\nحديثى كه روايت شده پيامبر خدا ، على را به پيكار ناكثين ، قاسطين و مارقين فرمان داد ، حديث ساختگى است كه به پيامبر صلى اللَّه عليه وآله نسبت داده شده است . « 1 » بديهى است كه نقد سخن ابن تيميّه بسيار آسان است ، كافى است در هر مسأله‌اى به منابع و مدارك معتبر مراجعه شود و نظرات بزرگان مذهب او روشن گردد ، آن گاه به راحتى دروغ‌گويى ، خيانت ، بغض و نفاق او آشكار مىگردد .\r\nالبته نبايد توقّع داشت كه ابن تيميّه به صراحت بگويد : من دشمن على و آل او هستم ؛ زيرا اين حرف مساوى است با خروج از اسلام و اعلان دشمنى و نصب علنى . علماى اهل سنّت به شدت از چنين نسبتى هراسان هستند و سعى مىكنند خود را از اين نسبت پاك سازند .\r\nبنابراين ، حديث فوق را بسيارى از صحابه از پيامبر خدا صلى اللَّه عليه وآله نقل كرده‌اند كه برخى از آن‌ها عبارتند از :\r\n\r\n\r\n","description":"","footnote":"\r\n( 1 ) . منهاج السنّه : 6 / 112\r\n","page_name":" 142 ","page_number":142},
  {"content":"\r\n\r\nاميرالمؤمنين عليه السلام ، ابوايّوب انصارى ، عبداللَّه بن مسعود ، ابوسعيد خُدرى ، عمّار بن ياسر و ديگران .\r\nبسيارى از دانشمندان حديث اهل سنّت نيز اين حديث را در كتاب‌هاى حديثى خود آورده‌اند ، هم‌چون :\r\nطبرى ، بزّار ، ابويعلى ، ابن مردويه ، ابوالقاسم طبرانى ، حاكم نيشابورى ، خطيب بغدادى ، ابن عساكر ، ابن اثير ، جلال الدين سيوطى ، ابن كثير ، محب طبرى ، ابوبكر هيثمى ، متقى هندى .\r\nيكى از سندهاى صحيح اين حديث آن است كه بزّار در مسند و طبرانى در المعجم الاوسط نقل كرده‌اند . هيثمى نيز در مجمع الزوائد بعد از نقل حديث مىگويد : اين حديث صحيح است و يكى از دو سند بزّار نيز صحيح بوده و راويان آن - به جز ربيع بن سعيد كه او را نيز ابن حِبّان توثيق كرده است - مورد اعتماد هستند . البته اين حديث سندهاى صحيح ديگرى نيز دارد . « 1 »\r\n\r\n\r\n","description":"","footnote":"\r\n( 1 ) . المستدرك على الصحيحين : 3 / 138 ، مجمع الزوائد : 5 / 186 ، 6 / 225 ، تاريخ بغداد : 8 / 336 و 13 / 188 ، تاريخ مدينة دمشق : 16 / 54 ، 42 / 468 ، 59 / 129 ، البداية والنهايه : 7 / 305 و 306 ، مسند ابى يعلى : 1 / 397 / 515 ، أُسد الغابه : 4 / 33 ، ميزان الاعتدال : 1 / 271 ، 584 ، لسان الميزان : 2 / 446 ، المعجم الاوسط : 8 / 213 ، 9 / 165 ، المعجم الكبير : 4 / 172 ، 10 / 190 - 192 ، كنز العمّال : 11 / 292 ، 327 ، 452 ، 13 / 113\r\n","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nبخش پنجم ابن تيميه وافترا به اميرمومنان على عليه السلام\r\n\r\n","description":"","footnote":"","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n\r\nاحاديث دروغين\r\nابن تيميّه براى اثبات حقانيت خوارج و ناصبىها ؛ كسانى كه جنگ‌هاى اميرالمؤمنين عليه السلام را نادرست مىدانند احاديث صحيح را تكذيب مىكند و به نقل علماى مذهب خود هيچ اعتنايى نمىنمايد .\r\nاو احاديث صحيح را نمىپذيرد و به راحتى احاديث دروغين را نقل مىكند و به اميرالمؤمنين عليه السلام نسبت‌هاى ناروايى مىدهد . در موردى چنين مىگويد :\r\nعلى بن ابى طالب رضى اللَّه عنه از برخى كارهايش ، چون جنگ‌هايى كه به راه انداخته بود پشيمان شد . . . شب‌هاى جنگ صفين مرتب مىگفت : به خدا ! عبداللَّه بن عمر و سعد بن مالك چه خوب كردند ، اگر كار نيكى انجام دادند پاداش زيادى برده‌اند و اگر هم كار بدى انجام داده‌اند خطرش كم است . « 1 »\r\n\r\n\r\n","description":"","footnote":"\r\n( 1 ) . منهاج السنّه : 6 / 209\r\n","page_name":" 147 ","page_number":147},
  {"content":"\r\n\r\nدر حالى كه عبداللَّه بن عمر و سعد بن مالك - همان سعد بن ابى وَقّاص - هر دو از بيعت نكردن با اميرالمؤمنين عليه السلام و شركت نكردن در جنگ‌هايش پشيمان شدند و حكايت پشيمانى آن‌ها در منابع تاريخى موجود است .\r\nابن تيميّه مىافزايد :\r\nعلى در شب‌هاى صفين به پسرش حسن مىگفت : اى حسن ! اى حسن ! پدرت گمان نمىكرد كار به اين جا بكشد ، كاش پدرت 20 سال قبل از اين مرده بود ( ! ! ) « 1 » به راستى چگونه ابن تيميّه احاديث صحيح و متقن را كه در كتاب‌هاى معتبر اهل سنّت آمده ، تكذيب مىكند و با اطمينان مىگويد :\r\nدروغ است و چنين مطلبى را به طور قاطع به اميرالمؤمنين عليه السلام نسبت مىدهد ؟ گويى اين يكى از مسلّمات تاريخ و ضروريّات مذهب است ؛ حتى يك سند يا يك منبع از كتاب‌هاى اهل سنّت را هم براى آن نقل نمىكند .\r\nابن تيميّه گاهى در مورد برخى از سخنان خويش ادّعاى تواتر مىكند و مىگويد :\r\n\r\n\r\n","description":"","footnote":"\r\n( 1 ) . همان : 6 / 209\r\n","page_name":" 148 ","page_number":148},
  {"content":"\r\n\r\nهنگامى كه على از جنگ صفين برگشت سخنش عوض شد . . . و خبرهاى متواترى آمده كه او در آخر كار از اوضاع ناراحت بود . « 1 » گاهى على از جنگ‌هايى كه كرده بود اظهار پشيمانى و ناراحتى مىكرد . اين‌ها همه نشان‌گر آن است كه او بر اين نبردها دليل شرعى نداشته است ( ! ! ) « 2 » روايت متواتر به روايتى مىگويند كه آن قدر راويان مختلف به سندهاى گوناگون آن را نقل كرده باشند كه جاى هيچ شك و شبهه‌اى در صحّت و راستى آن نباشد و انسان به صدور آن يقين پيدا كند .\r\nاين اخبار متواترى كه ابن تيميّه ادّعا مىكند كجا هستند ؟\r\nچند سند دارند ؟\r\nچند نفر آن‌ها را نقل كرده‌اند ؟\r\nدر چند كتاب وارد شده‌اند ؟\r\nاين‌ها مطالبى است كه هر عالمى بايد آن‌ها را بررسى كند ، آن گاه ادّعاى تواتر و نصّ صحيح بنمايد و به نويسندگان نسبت دهد ، اما ابن تيميّه اين گونه نمىانديشد ، بلكه او مىخواهد بنويسد و قلبش را آرام كند .\r\n\r\n\r\n","description":"","footnote":"\r\n( 1 ) . همان : 6 / 209\r\n( 2 ) . همان : 8 / 526\r\n","page_name":" 149 ","page_number":149},
  {"content":"\r\n\r\n\r\nجايگاه حضرت على مرتضى در پيشگاه پيامبر خدا\r\nمگر پيامبر اكرم صلى اللَّه عليه وآله بارها در مورد اميرالمؤمنين ، همسر و فرزندانش عليهم السلام نفرموده بود :\r\nأنا حرب لمن حاربكم ؛ « 1 »\r\nمن در جنگم با هر كه به جنگ شما آيد .\r\nمگر رسول خدا صلى اللَّه عليه وآله در روز غدير دست على عليه السلام را بالا نگرفت و فرمود :\r\nاللهم وال من والاه وعاد من عاداه ؛ « 2 »\r\nخدايا ! دوست بدار هر كه او را دوست بدارد و دشمن بدار هر كه او را دشمن بدارد .\r\nمگر پيامبر خدا صلى اللَّه عليه وآله نفرموده بود :\r\n\r\n\r\n","description":"","footnote":"\r\n( 1 ) . المعجم الاوسط : 3 / 179 و 5 / 182 ، المعجم الصغير : 2 / 3 ، المعجم الكبير : 3 / 40 ، البداية والنهايه : 8 / 223\r\n( 2 ) . مناقب الامام اميرالمؤمنين : 2 / 404 / 884 ، تاريخ مدينة دمشق : 42 / 217 / 8707 ، تاريخ الاسلام ( عهد الخلفاء ) : 632 ، المعجم الكبير : 4 / 173 / 4053 ، مجمع الزوائد : 9 / 103 و 104 ، مسند احمد : 6 / 583 / 23051 و 23052 ، جواهر المطالب : 1 / 83 ، المصنف ابن ابى شِيبه : 6 / 369 شماره 32046 ، ينابيع الموده : 37 باب 2994 ، تذكرة الخواص : 36 باب 2 ، البداية والنهايه : 5 / 187 ، كنز العمّال : 13 / 157 حديث 36486 ، الامامة والسياسه : 1 / 129\r\n","page_name":" 150 ","page_number":150},
  {"content":"\r\n\r\nمن أطاع عليّاً فقد أطاعني و من عصى عليّاً فقد عصاني ؛ « 1 »\r\nهر كه از على فرمان ببرد از من فرمان برده و هر كه از فرمان او سرباز زند از فرمان من سرباز زده است .\r\nمگر آن حضرت نفرموده بود :\r\nعادى اللَّه من عادى عليّاً ؛ « 2 »\r\nخدا دشمن است با هر كه با على دشمن باشد .\r\nمگر آن بزرگوار نفرموده بود :\r\nإنّ الشقي كلّ الشقي من أبغض عليّاً في حياته ( حياتي ) و بعد وفاته ( وفاتي ) ؛ « 3 »\r\nتمام شقاوت و بدبختى در كسى است كه على را دشمن بدارد ؛ در دوران زندگى و بعد از وفات او ( در دوران زندگى و بعد از وفات من ) .\r\n\r\n\r\n","description":"","footnote":"\r\n( 1 ) . مناقب الامام اميرالمؤمنين عليه السلام : 2 / 609 / 1108 ، تاريخ مدينة دمشق : 42 / 306 و 307 حديث 8847 و 8848 ، مختصر تاريخ مدينة دمشق : 17 / 376 حديث 174 ، جواهر المطالب : 1 / 66 ، نزل الابرار : 56 . حاكم نيشابورى در المستدرك على الصحيحين : 3 / 121 پس از نقل اين حديث به صحت آن حكم كرده است\r\n( 2 ) . جامع الاحاديث : 5 / 155 / 14026 ، كنوز الحقايق : 1 / 371 / 4598 ، أُسد الغابه : 2 / 164 / 1589\r\n( 3 ) . الفصول المهمه : 125 ، المناقب خوارزمى : 78 / 62 ، كنز العمّال : 13 / 145 / 36458 ، مجمع الزوائد : 9 / 132 ، ينابيع الموده : 147 / 11 ، زين الفتى : 2 / 197 / 428\r\n","page_name":" 151 ","page_number":151},
  {"content":"\r\n\r\nمگر حب و بغض امير مؤمنان على عليه السلام علامت ايمان و نفاق نبود ؟ « 1 » مگر نمىگفتند كه ما ، منافقان را با بغض على مىشناختيم ؟ « 2 » ابن تيميّه تمام اين حديث‌ها و موارد ديگر را كه در كتاب‌هاى معتبر اهل سنّت فراوان آمده است ، فراموش كرده ، حتى مبانى سقيفه و مكتب خلفا را نيز ناديده گرفته كه مىگفتند : هر گاه با كسى بيعت شد هر كس بعد از او حرفى بزند بايد كشته شود . « 3 » او حتى تاريخ پرافتخار زندگانى امير مؤمنان على عليه السلام فراموش كرده كه چه كسانى ابتدا به شورش دست زدند و پيمان شكستند و چه كسانى مرتب لشكر مىفرستادند و شهرهاى مسلمانان را غارت مىكردند ، زنان و كودكان را مىكشتند و به نواميس مسلمانان تجاوز مىكردند .\r\nدر تاريخ آمده است : معاويه مرتب به شهرهاى مرزى لشكر مىفرستاد و به قتل و غارت مىپرداختند . يكى از فرماندهان آن لشكرها ، بُسر بن ارطاة بود كه آن قدر خونريزى و چپاولگرى نمود تا بر اثر دعاى امير مؤمنان على عليه السلام عقلش را از دست داد . او دو فرزند كوچك ابن عباس را در مقابل چشم مادرشان سر بريد .\r\n\r\n\r\n","description":"","footnote":"\r\n( 1 ) . صحيح مسلم : ح 240 و . .\r\n( 2 ) . جواهر العقدين : 250 ، الرياض النضره : 2 / 284 ، تاريخ مدينة دمشق : 42 / 286 و 287 و . . .\r\n( 3 ) . صحيح مسلم : كتاب الاماره باب 15 ح 4820\r\n","page_name":" 152 ","page_number":152},
  {"content":"\r\n\r\nآيا اميرالمؤمنين عليه السلام نبايد پاسخ اين شورش‌ها و ناآرامىها را بدهد ؟\r\nآيا نبايد با پيمان شكنانى كه در بصره جمع شدند ، والى حضرت را كشته و مردم را قتل عام كردند و بيت المال را به تاراج بردند جهاد كند ؟\r\nآيا نبايد با خوارجى كه از دين بيرون رفته و آن حضرت را كافر دانستند و لشكرى براى از بين بردن اسلام فراهم كردند ، پيكار نمايد ؟\r\nآيا او بايد اين آشوب‌گران داخلى را رها كرده و به ادامهء فتوحات ( ! ! ) چنگيزى بپردازد ؟\r\nآرى ، ابن تيميّه به راحتى تمام احاديث و مناقب اميرالمؤمنين عليه السلام را انكار كرده و مرتب مىگويد : « دروغ است » ، « به اتفاق علما دروغ است » و « بىخردان آن‌ها را نقل مىكنند » .\r\nاما از آن طرف نسبت‌هاى ناروا و تهمت‌هاى دروغين را به طور قاطع و بدون كوچك‌ترين ترديدى به آن حضرت نسبت مىدهد و مىگويد :\r\nكار به جايى رسيد كه على گفت : اگر بدانم كسى مرا بر ابوبكر و عمر برترى داده به او تازيانه مىزنم ؛ همانطور كه دروغ‌گو را تازيانه مىزنند . « 1 »\r\n\r\n\r\n","description":"","footnote":"\r\n( 1 ) . منهاج السنّه : 7 / 511\r\n","page_name":" 153 ","page_number":153},
  {"content":"\r\n\r\nاين مطلبى است كه ابن تيميّه در جاهاى متعددى از كتابش آورده ، ولى حتى يك منبع و مصدر براى آن معرفى نكرده است .\r\nآيا امير مؤمنان على عليه السلام مانند عمر است كه هميشه تازيانه‌اش در دست باشد و هر گاه ناخوش شد بر سر مردم بكوبد ؟ ! آيا او كسى را به خاطر اين اعتقاد كتك زده است ؟\r\nمگر نبودند در زمان اميرالمؤمنين عليه السلام بسيارى از صحابه كه در حضورش ، آن حضرت را از ابوبكر و عمر برتر مىدانستند ، آيا آن حضرت بر سرشان تازيانه كوفته است ؟ !\r\nابن حزم و هم‌چنين ابن عبدالبر - كه از بزرگان علماى اهل سنّت هستند - هر كدام جداگانه در كتاب‌هاى خود اسامى تعداد زيادى از صحابه را آورده‌اند كه آن‌ها به افضليت آن حضرت بر شيخين قائل بوده‌اند . « 1 » جالب اين كه همين حديثى را كه ابن تيميّه به طور مسلّم و قاطعانه و بدون ترديد به اميرالمؤمنين عليه السلام نسبت مىدهد ، محقق منهاج السنّه دكتر محمّد رشاد سالم در چاپ جديد ، تضعيف كرده و در پاورقى آن نوشته كه اين حديث ضعيف است ( ! ! )\r\nابن تيميّه در جاى ديگر كتابش به اميرالمؤمنين و فاطمه زهرا سلام اللَّه عليهما دروغ بسته ، مىگويد :\r\n\r\n\r\n","description":"","footnote":"\r\n( 1 ) . الفصل فى المحلل والنحل : 4 / 181 و الإستيعاب فى معرفة الاصحاب : 3 / 1090\r\n","page_name":" 154 ","page_number":154},
  {"content":"\r\n\r\nدر حديث صحيح وارد شده كه على رضى اللَّه عنه گفت : نيمه شب رسول خدا صلى اللَّه عليه وآله بر سر بالين من و فاطمه آمد و گفت : چرا برنمىخيزيد نماز بخوانيد .\r\nمن گفتم : اى رسول خدا ! جان‌هاى ما در دست خداست ، اگر بخواهد ما را بيدار كند ، بيدار مىكند .\r\nپس پيامبر پشت كرده و اين آيه را مىخواند : « ولى انسان بيش از هر چيز ، به مجادله مىپردازد » « 1 » . « 2 » آن چه گذشت اندكى از انديشه و افكار واهى ابن تيميّه دربارهء امير مؤمنان على عليه السلام بود و همين مقدار براى شناسايى ابن تيميّه ، عقايد او و دشمنى او با خاندان پيامبر كافى است و هر كه اين كتاب را بخواند آن چه را ابن حجر عسقلانى دربارهء ابن تيميّه گفته تصديق خواهد نمود . در پايان دعاى پيامبر خدا صلى اللَّه عليه وآله را زير لب زمزمه مىكنيم :\r\n« اللهمّ وال من والاه ، وعاد من عاداه ، وانصر من نصره ، واخذل من خذله » .\r\nوصلّى اللَّه على محمّد وآله الطاهرين .\r\n\r\n\r\n","description":"","footnote":"\r\n( 1 ) . سوره كهف : آيه 54\r\n( 2 ) . منهاج السنّه : 3 / 85\r\n","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nكتابنامه\r\n1 . قرآن كريم .\r\n2 . نهج البلاغه .\r\nالف\r\n3 . الاتقان في علوم القرآن : جلال الدين سيوطى ، دار الفكر ، لبنان ، بيروت ، سال 1416 .\r\n4 . الاخبار الطوال : احمد بن داوود دينورى ، مكتبه حيدريه ، چاپ دوم ، سال 1379 ش .\r\n5 . اختلاف الحديث : محمد بن ادريس شافعى .\r\n6 . الإستيعاب فى معرفة الاصحاب : ابن عبدالبرّ ، دار الكتب علميّه ، بيروت ، لبنان ، چاپ يكم ، سال 1415 .\r\n7 . أُسد الغابه : ابن اثير جزرى ، دار الكتب علميّه ، بيروت ، لبنان .\r\n8 . الاعتقاد والهدايه : احمد بن حسين بيهقى .\r\n9 . الافادة والاعتبار : عبداللطيف بغدادى .\r\n10 . الامامة والسياسه : ابومحمّد عبداللَّه بن مسلم بن قتيبه دينورى ، مؤسسهء نشر و پخش مصطفى بابى حلبى و شركاء ، مصر .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nب\r\n11 . البداية والنهايه : حافظ ابى فداء اسماعيل بن كثير ، دار احياء التراث عربى ، بيروت ، لبنان ، چاپ يكم ، سال 1408 .\r\nت\r\n12 . تاريخ ابن خلدون : ابن خلدون ، دار الكتاب لبنانى .\r\n13 . تاريخ الاسلام : ذهبى ، دار الكتاب العربى ، بيروت ، سال 1408 .\r\n14 . تاريخ التمدّن الاسلامى : جرجى زيدان .\r\n15 . تاريخ الخلفاء : جلال الدين سيوطى ، منشورات شريف رضى ، قم ، ايران ، چاپ يكم ، سال 1411 .\r\n16 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n17 . تاريخ طبرى : سلمان بن احمد بن ايّوب لخمى طبرى ، از منشورات كتابفروشى اروميّه ، قم ، ايران .\r\n18 . تاريخ مختصر الدول : جرجى زيدان .\r\n19 . تاريخ مدينة دمشق : ابن عساكر ، دار الفكر ، بيروت ، سال 1415 .\r\n20 . تذكرة الحفّاظ : ذهبى ، دار احياء التراث العربى ، بيروت ، لبنان .\r\n21 . تذكرة الخواص : سبط بن جوزى ، مؤسّسهء اهل البيت عليهم السلام ، بيروت ، لبنان ، سال 1401 .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n22 . تراجم الحكماء : جمال الدين ابوالحسن بن يوسف قفطى .\r\n23 . تفسير ابن كثير ( تفسير القرآن العظيم ) : ابن كثير ، دار المعرفه ، بيروت ، چاپ سوم ، سال 1409 .\r\n24 . تفسير روح المعانى : شهاب الدين آلوسى ، دار احياء التراث العربى ، بيروت ، لبنان ، سال 1405 .\r\n25 . تفسير طبرى ( جامع البيان في تفسير القرآن ) : محمّد بن جرير طبرى ، دارالمعرفه ، بيروت ، سال 1412 .\r\nج\r\n26 . جامع الأحاديث : جلال الدين سيوطى .\r\n27 . جامع بيان العلم وفضله : ابن عبدالبرّ ، دار ابن الجوزى ، عربستان ، چاپ دوم ، سال 1416 .\r\n28 . الجامع لاحكام القرآن ( تفسير قُرْطُبى ) : محمد بن احمد انصارى قرطبى ، دار احياء التراث عربى ، افست از چاپ دوم .\r\n29 . جواهر العقدين : سمهودى ، دار الكتب علميّه ، بيروت ، لبنان ، چاپ يكم ، سال 1415 .\r\n30 . جواهر المطالب في مناقب علي بن ابى طالب عليهما السلام : ابوالبركات دمشقى باغونى ، مجمع احياء الثقافة الإسلامية ، قم ، ايران ، سال 1415 .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nح\r\n31 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ يكم ، سال 1418 .\r\nد\r\n32 . الدر المنثور في التفسير بالمأثور : جلال الدين سيوطى ، دار الفكر ، بيروت ، لبنان ، سال 1403 .\r\n33 . الدرر الكامنة في أعيان المائة الثامنة : ابن حجر عسقلانى ، دار الجيل ، بيروت ، لبنان ، سال 1414 .\r\nر\r\n34 . الرياض النّضره : محبّ الدين طبرى ، دار الكتب علميّه ، بيروت ، لبنان .\r\nز\r\n35 . زين الفتى في شرح سورة هل أتى : احمد بن محمّد عاصمى ، دار الكتب علميّه ، بيروت ، لبنان ، سال 1418 .\r\nس\r\n36 . سنن ابن ماجه : ابن ماجه قزوينى ، دار الجيل ، بيروت ، لبنان ، چاپ يكم ، سال 1418 .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n37 . السنن الكبرى : احمد بن حسين بيهقى ، دار الكتب علميّه ، بيروت ، لبنان ، چاپ دوم ، سال 1414 .\r\n38 . سنن تِرمذى : محمّد بن عيسى بن سوره تِرمذى ، دار الفكر ، بيروت ، لبنان ، چاپ دوم ، سال 1403 .\r\n39 . سنن الدارمى : عبداللَّه بن رحمان دارمى ، دار الكتب علميّه ، بيروت ، لبنان .\r\n40 . السنن الكبرى : احمد بن شعيب نسائى ، دار الكتب علميّه ، بيروت ، لبنان ، سال 1411 .\r\n41 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n42 . سيره ابن هشام ( السيرة النبويّة ) : ابن هشام ، دار احياء التراث العربى ، بيروت ، لبنان ، چاپ يكم ، سال 1415 .\r\n43 . السيرة الحلبيّة : على بن برهان الدين حلبى ، مكتبة التجارية الكبرى ، قاهره ، مصر ، سال 1382 .\r\n44 . السيرة دحلانية ( السيرة النبويّة ) : زينى دحلان ، دار الفكر ، بيروت ، لبنان ، سال 1421 .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nش\r\n45 . شرح المواهب اللدنيّه : قسطلانى ، دار المعرفه ، بيروت ، لبنان ، سال 1414 .\r\n46 . صحيح مسلم بشرح النَوَوى : نووى ، دار الكتاب عربى ، بيروت ، لبنان ، سال 1407 .\r\n47 . شرح نهج البلاغه : ابن ابى الحديد معتزلى ، دار احياء التراث العربى ، بيروت ، لبنان ، چاپ دوم ، سال 1387 .\r\nص\r\n48 . صحيح ابن حبان : عبداللَّه بن حبان ، مؤسسه الرساله ، بيروت ، لبنان ، سال 1414 .\r\n49 . صحيح بخارى : محمّد بن اسماعيل بخارى جعفى ، دار ابن كثير ، دمشق .\r\n50 . صحيح مسلم : مسلم بن حجّاج نيشابورى ، مؤسسه عز الدين ، بيروت ، لبنان ، چاپ نخست ، سال 1407 .\r\n51 . الصواعق المحرقه : ابن حجر هيتمى مكّى ، مكتبة القاهرة ، قاهره ، مصر .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nط\r\n52 . الطبقات الكبرى : ابن سعد ، دار الكتب علميّه ، بيروت ، لبنان ، چاپ دوم ، سال 1418 .\r\nع\r\n53 . العقد الفريد : ابن عبد ربّه ، دار الكتاب عربى ، بيروت ، لبنان .\r\n54 . عيون الأثر في فنون المغازى والسير : ابن سيد الناس ، مكتبة دار التراث ، مدينه منوّره ، سال 1413 .\r\nغ\r\n55 . الغدير : شيخ عبدالحسين امينى ، مركز الغدير ، چاپ سوم ، سال 1387 .\r\nف\r\n56 . فتح البارى فى شرح صحيح البُخارى : ابن حجر عسقلانى ، دار الكتب علميّه ، بيروت ، لبنان ، چاپ يكم ، سال 1410 .\r\n57 . الفرق بين الفرق : ابومنصور عبدالقادر بن طاهر بغدادى .\r\n58 . الفصل فى الأهواء والملل والنحل : ابن حزم اندلسى ، دار الكتب علميّه ، بيروت ، لبنان ، سال 1416 .\r\n59 . الفصول المهمّة في معرفة الأئمّه : ابن صباغ مالكى ، مكتبة دار الكتب التجاريه .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n60 . فضائل الصحابه : احمد بن حنبل شيبانى ، جامعة ام القرى ، مكه ، عربستان سعودى ، چاپ يكم ، سال 1403 .\r\n61 . فيض القدير فى شرح الجامع الصغير : عبدالرؤوف مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\nك\r\n62 . الكافى : محمّد بن يعقوب كلينى رحمه اللَّه ، دار صعب ، دار التعارف ، بيروت ، لبنان ، چاپ سوم ، سال 1401 .\r\n63 . الكامل فى التاريخ : ابن اثير ، دار الفكر ، بيروت ، لبنان ، سال 1399 .\r\n64 . كشف الظنون : حاجى خليفه ، دار الفكر ، بيروت ، لبنان ، سال 1414 .\r\n65 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\n66 . كنوز الحقايق من حديث خير الخلائق : عبدالرؤوف منّاوى ، مطبوع در حاشيه الجامع الصغير .\r\nم\r\n67 . مجمع الزوائد ومنبع الفوائد : نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n68 . مختصر تاريخ دمشق : ابن منظور ، دار الفكر ، سوريه ، دمشق ، چاپ يكم ، سال 1404 .\r\n69 . مروج الذهب : مسعودى ، دار المعرفه ، بيروت ، لبنان .\r\n70 . المستدرك على الصحيحين : حاكم نيشابورى ، دار الكتب علميّه ، بيروت ، لبنان ، چاپ يكم ، سال 1411 .\r\n71 . مسند ابى داوود : حافظ سليمان بن داوود طيالسى ، دار المعرفه ، بيروت ، لبنان .\r\n72 . المسند : حافظ ابو يعلى احمد بن على تميمى موصلى ، دار المأمون للتراث ، دمشق .\r\n73 . مسند احمد : احمد بن حنبل شيبانى ، دار احياء التراث العربى ، بيروت ، لبنان ، چاپ سوم ، سال 1415 .\r\n74 . مشكاة المصابيح : خطيب تبريزى ، دار الفكر ، بيروت ، لبنان ، چاپ يكم ، سال 1411 .\r\n75 . مصابيح السُّنّه : حسين بن مسعود بغوى ، متوفاى 516 ه .\r\n76 . المصنّف : ابن ابى شيبه ، دار الفكر ، بيروت ، لبنان ، سال 1414 .\r\n77 . المصنف : عبدالرزاق صنعانى ، مكتب الإسلامى ، بيروت ، لبنان ، سال 1403 .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n78 . المطالب العاليه : ابن حجر عسقلانى ، دار المعرفه ، بيروت ، لبنان ، سال 1414 .\r\n79 . المعجم الاوسط : سليمان بن احمد لخمى طبرانى ، دار الحرمين ، سال 1415 .\r\n80 . المعجم الصغير : سليمان بن احمد لخمى طبرانى ، دار الكتب علميّه ، بيروت ، لبنان\r\n81 . المعجم الكبير : سليمان بن احمد لخمى طبرانى ، دار احياء التراث ، چاپ دوم ، سال 1404 .\r\n82 . مناقب ابى حنيفه : موفق بن احمد مكى اخطب خوارزم ، معروف به خوارزمى .\r\n83 . مناقب الصحابه : احمد بن حنبل شيبانى ، مؤسسه الرساله ، بيروت ، سال 1403 .\r\n84 . المناقب : موفق بن احمد مكّى اخطب خوارزم ، معروف به خوارزمى ، مكتبه نينوى ، تهران ، ايران .\r\n85 . منهاج السنّة النبويّه : ابن تيميّه حرّانى ، مكتبه ابن تيميه ، قاهره ، مصر ، چاپ دوم ، سال 1409 .\r\n86 . ميزان الإعتدال : ذهبى ، دار الكتب علميّه ، بيروت ، لبنان ، چاپ يكم ، سال 1416 .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nن\r\n87 . نزل الأبرار : حافظ محمّد بن معتمدخان بدخشانى حارثى ، انتشارات نقش جهان ، تهران ، چاپ يكم ، سال 1403 .\r\n88 . نگاهى به آيه ولايت : سيد على حسينى ميلانى ، مركز حقايق اسلامى ، قم ، چاپ يكم ، سال 1386 ش .\r\nى\r\n89 . ينابيع الموده : قندوزى ، منشورات شريف رضى ، قم ، سال 1417 .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nserles of theologlcal researches\r\n( 19 )\r\nthoughts of ibne timiye\r\nin criticize pot\r\nstudy and criticize ibne tim iyes point\r\nof view about caliphs and imam ali ( greetings to him )\r\nayatollah sayyid ali husayni milani\r\n\r\n\r\n","description":"","footnote":"","page_name":" 168 ","page_number":168}
  ]