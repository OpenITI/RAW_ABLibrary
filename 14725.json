[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nدرس اخلاق آية الله العظمى مكارم شيرازى ( دام ظله 9\r\nگفتار معصومين عليهم السلام\r\nتدوين : سيد محمد عبدالله زاده\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nفهرستنويسى پيش از انتشار : توسط مدرسة الامام على بن ابى طالب عليه السلام .\r\nمكارم شيرازى ، ناصر ، 1305 -\r\nگفتار معصومين : درس اخلاق حضرت آية الله العظمى مكارم شيرازى / مكارم شيرازى ؛ تدوين : محمد عبدالله زاده - قم : مدرسة الامام على بن ابى طالب عليه السلام ، 1387 .\r\n207 ص .\r\nISBN : 978 - 964 - 533 - 040 - 6\r\nكتابنامه : ص . [ 205 
  ] - 207 ؛ همچنين به صورت زيرنويس .\r\n1 . اخلاق اسلامى . 2 . احاديث اخلاقى . الف . عبدالله زاده ، محمد ، 1347 - . ب . مدرسة الامام على بن ابى طالب عليه السلام . ج . عنوان . درس اخلاق حضرت آية الله العظمى مكارم شيرازى . د . عنوان\r\n7 گ م / 8 / 247 bp\r\n61 / 297\r\nگفتار معصومين عليهم السلام\r\nدرس اخلاق حضرت آية الله العظمى مكارم شيرازى ( مدظله )\r\nتدوين : سيد محمد عبدالله زاده\r\nتيراژ : 3000 نسخه\r\nنوبت چاپ : اول\r\nصفحه و قطع : 207 صفحه / وزيرى\r\nتاريخ انتشار : 1387\r\nچاپخانه : سليمانزاده\r\nناشر : مدرسة الامام على بن ابى طالب ( ع )\r\nشابك : 6 - 040 - 533 - 964 - 978\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 1700 تومان\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ جلد اوّل 
  ]\r\nبسم اللهّ الرحمّن الرّحيم\r\n\r\nمقدّمه :\r\nمسائل اخلاقى در هر زمان از اهميّت فوق العاده‌اى برخوردار است ، و در زمان ما اهميّت ويژه‌اى پيدا كرده دارد ، چرا كه عوامل فساد و انحراف در اين عصر بيشتر از هر زمان نمايان شده است .\r\nبا پيشرفت علوم و صنايع ، ابزار فساد در دسترس همگان قرار گرفته ، و شيوه‌هاى دسترسى به مسايل غيراخلاقى گسترش پيدا كرده است . لذا بحث دربارهء مسايل اخلاقى ضرورىتر به نظر مىرسد ، و بر عالمان آگاه و دلسوز است كه براى گسترش اخلاق دست به دست هم دهند و جامعه را با اخلاق زنده بدارند زيرا زندگى بدون اخلاق ، پوچ و بىمعناست .\r\n اقوام روزگار به اخلاق زنده‌اند * قومى كه گشت فاقد اخلاق مردنى است \r\nخوشبختانه در سالهاى اخير مباحث اخلاقى در حوزه زياد شده است و اساتيد حوزه مقدارى از وقت خود را به اين مهم اختصاص داده‌اند . از جملهء اين اساتيد حضرت آية اللَّه العظمى مكارم شيرازى - مدّظلّه العالى - مىباشد كه روزهاى چهارشنبه قبل از شروع درس خارج فقه ، حديث كوتاهى را با بيان ساده و جذّاب شرح مىدهند و بنده چون توفيق حضور در اين جلسات را داشتم برخود لازم ديدم اين احاديث را جمع آورى كنم تا همه از كلمات نورانى ائمّه عليهم السلام بهره‌مند شوند و إن‌شاءاللَّه از مصاديق اين حديث شريف پيامبر اكرم صلى الله عليه و آله قرار گيريم كه مىفرمايد : «\r\nمَنْ حَفِظَ عَلى أُمَّتى أَرْبَعينَ حَديثاً يَنْتَفِعُونَ بِها بَعَثَهُ اللَّهُ يَوْمَ القيامةِ فَقيهاً\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nعالِماً\r\n؛ هركه براى نفع امّت من چهل حديث را در حافظهء خود داشته باشد ، خداوند او را روز قيامت فقيهى دانشمند برانگيزد » . « 1 »\r\nنكتهء قابل ذكر اين است كه دسته بندى اوّليهء احاديث از معظّم‌له مىباشد و شرح و بسط اضافى از بنده است و سعى شده است كه توضيحات بيشتر از تأليفات حضرت استاد مانند تفسير نمونه و اخلاق در قرآن باشد .\r\nدر پايان از بذل عنايت حضرت استاد صميمانه تشكّر و قدردانى نموده و توفيقات حضرتش را در تمام مراحل زندگى از خداوند متعال خواستارم .\r\nسيّد محمّد عبداللَّه زاده\r\n20 / 6 / 1384\r\n\r\n\r\n","description":"","footnote":"\r\n( 1 ) خصال ، ج 2 ، باب الاربعين ، حديثهاى 15 ، 16 ، 17 ، 18 و 19 .\r\n","page_name":" 8 ","page_number":8},
  {"content":"\r\n\r\n\r\n1 : تقوا ( 1 )\r\nقال رسولُ اللَّهِ صلى الله عليه و آله : « خَصْلَةٌ مَنْ لَزِمَها أطاعَتْهُ الدُّنْيا وَالآخِرَةُ ، وَرَبِحَ الْفَوْزَ في الْجَنَّةِ قيلَ : وَما هيَ يا رَسُولَ اللَّهِ ؟ قالَ : التَّقْوى ، مَنْ أرادَ أنْ يَكونَ اعزَّ النّاسِ فَلْيَتَّقِ اللَّهَ عَزَّوَجَلَّ ، ثُمَّ تَلا : « مَنْ يَتَّقِ اللَّهَ . . . » » . « 1 »\r\nرسول اكرم صلى الله عليه و آله مىفرمايد : « صفتى هست كه اگر در كسى باشد ، دنيا و آخرت مطيع او مىشوند و از بهشت بهره‌مند مىشود . عرض كردند اين خصلت چيست ؟\r\nفرمود : تقوا ؛ كسى كه بخواهد نزد مردم عزّت داشته باشد تقواى الهى پيشه كند ، » سپس اين آيه را تلاوت فرمود :\r\n« « وَمَنْ يَتَّقِ اللَّهَ يَجْعَلْ لَّهُ مَخْرَجاً * وَيَرْزُقْهُ مِنْ حَيْثُ لَايَحْتَسِبُ » ؛ هر كس تقواى الهى پيشه كند ، خداوند راه نجاتى براى او فراهم مىكند ، و او را از جايى كه گمان ندارد ، روزى مىدهد » . « 2 »\r\nتقوا در قرآن به شكل‌هاى مختلفى بيان شده است :\r\n\r\nالف ) زاد و توشه\r\nقرآن مىفرمايد : « « وَتَزَوَّدُوا فَإِنَّ خَيْرَ الزَّادِ التَّقْوَى » ؛ و زاد و توشه توشه تهيّه كنيد\r\n\r\n\r\n","description":"","footnote":"\r\n( 1 ) بحارالانوار ، ج 77 ، ص 169 ، ح 7 .\r\n( 2 ) طلاق ، آيهء 2 و 3 .\r\n","page_name":" 9 ","page_number":9},
  {"content":"\r\n\r\nكه بهترين زاد و توشه پرهيزكارى است » . « 1 »\r\nزاد و توشه چيزى است كه انسان را از مرگ و هلاكت نجات مىدهد . سفرهاى سابق غير از سفرهاى امروزى بود ؛ امروز بدون زاد و توشه مىشود سفر كرد چون در راه وسايل مورد نياز هست ؛ امّا درگذشته چنين نبود .\r\nحضرت امام على عليه السلام مىفرمايد : «\r\nاهْلُ الدُّنيا كَرَكْبٍ يُسارُ بِهِمْ وَهُم نِيامٌ\r\n؛ اهل دنيا همچون سوارانى هستند كه آنها را مىبرند در حالى كه در خوابند » . « 2 »\r\nاگرچه خيال مىكنند كه ايستاده‌اند ولى مسافر دنيا به آخرت هستند ، بنابراين زاد و توشه لازم است و بهترين زاد و توشهء آنها تقواست .\r\n\r\nب ) لباس\r\nقرآن مىفرمايد : « وَلِبَاسُ التَّقْوَى ذَلِكَ خَيْرٌ » . « 3 »\r\nاين تشبيه بسيار رسا و گوياست ، زيرا همان‌طور كه لباس بدن انسان را از سرما و گرما حفظ مىكند ، و محافظى است در برابر بسيارى از خطرها ، و عيوب جسمانى را پوشانده و زينتى براى انسان است ، روح تقوا و پرهيزكارى نيز علاوه بر پوشاندن بشر از زشتى گناهان و حفظ از بسيارى انحرافات فردى و اجتماعى ، زينت بسيار بزرگى براى او محسوب مىشود ، و بر شخصيّت او مىافزايد .\r\nمنظور از لباس تقوا چيست ؟ بعضى آن را به معناى « عمل صالح » و بعضى « حيا » و بعضى به معناى « لباس عبادت » گرفته‌اند ، تمام اين معانى را مىتوان از آيه استفاده كرد . « 4 »\r\nدر ادامهء حديث مورد بحث مىفرمايد : اگر مىخواهيد عزيزترين مردم باشيد ، سراغ تقوا برويد . در اينجا فقط عزّت آخرت مراد نيست بلكه عزّت دنيا هم هست ،\r\n\r\n\r\n","description":"","footnote":"\r\n( 1 ) بقره ، آيهء 197 .\r\n( 2 ) نهج‌البلاغه ، كلمات قصار ، 64 .\r\n( 3 ) اعراف ، آيهء 26 .\r\n( 4 ) تفسير نمونه ، ج 6 ، ص 132 .\r\n","page_name":" 10 ","page_number":10},
  {"content":"\r\n\r\nچرا كه انسان خائن ، دروغگو و ظالم ، منفور است ، ولى انسان با تقوا عزيز است ، حتّى آدم بى تقوا هم از انسان باتقوا خوشش مىآيد .\r\n\r\nج ) كليد بهشت\r\nقرآن مىفرمايد : ما بهشت را مخصوص باتقوايان قرار داديم :\r\n« تِلْكَ الْجَنَّةُ الَّتِى نُورِثُ مِنْ عِبَادِنَا مَنْ كَانَ تَقِيّاً » . « 1 »\r\nخداوند در آيات قبل نعمتهاى مادّى و معنوى بهشت را برشمرده و مىفرمايد :\r\nكليد درِ بهشت با تمام آن نعمتها كه گذشت چيزى جز تقوا نيست .\r\nدر اين آيه به كلمه « ارث » بر مىخوريم كه معمولا به اموالى گفته مىشود كه بعد از مرگ از كسى به ديگرى انتقال مىيابد ، در حالى كه بهشت مال كسى نبوده وظاهراً انتقالى در كار نيست .\r\nبه دو شيوه مىتوان اين مسأله را توضيح و تفسير كرد :\r\n1 . « ارث » از نظر لغت به معناى تمليك هم آمده است و منحصر به انتقال مالى از ميّت به بازماندگانش نمىباشد .\r\n2 . در حديثى از پيامبر اكرم صلى الله عليه و آله مىخوانيم : «\r\nمَا مِنْ أحَدٍ إلّاوَلَهُ مَنْزِلٌ فِي الجَنَّةِ وَمَنْزِلٌ فِي النّارِ ، فَأمّا الكافِرُ فَيَرِثُ الْمُؤْمِنَ مَنْزِلَهُ مِنَ النّارِ ، وَالْمُؤْمِنُ يَرِثُ الْكافِرَ مَنْزِلَهُ مِنَ الْجَنَّةِ\r\n؛ هر كس منزلگاهى در بهشت و منزلگاهى دردوزخ دارد ، كافران منزلگاه دوزخى مؤمنان را به ارث مىبرند و مؤمنان جايگاه بهشتى كافران را » . « 2 »\r\nراه تحصيل تقوا قبل از هر چيز ، معرفة اللَّه و سپس ايمان به معاد است . بسيارى از بى تقوايىها به خاطر اين است كه خدا را خوب نشناخته‌ايم ؛ كسى كه معتقد باشد خدا روزى مىدهد ، چرا دزدى كند ؛ كسى كه معتقد باشد عزّت و ذلّت به دست خداست ، چرا از كس ديگرى عزّت بخواهد ؟ !\r\n\r\n\r\n","description":"","footnote":"\r\n( 1 ) مريم ، آيهء 63 .\r\n( 2 ) تفسير نورالثقلين ، ج 2 ، ص 31 .\r\n","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n2 : تقوا ( 2 )\r\nقال عليٌّ عليه السلام : « لا يَقِلُّ عَمَلٌ مَعَ التَّقْوى ، وَ كَيْفَ يَقِلُّ ما يُتَقَبَّلُ ؟ » . « 1 »\r\nحضرت على عليه السلام مىفرمايد : « عملى كه همراه با تقوا باشد كم نمىشود ( هرچند به نظر ناچيز آيد ) ؛ چگونه كم خواهد بود عملى كه مقبول درگاه خداست ؟ » .\r\nبا تقوا كسى است كه به واجبات اهميّت بدهد و از محرّمات دورى كند ، و تمام اعضاى او كليد داشته باشد ؛ امّا نزد خواص ، او كسى است كه بتواند همهء كردارش را به ديگران عرضه كند .\r\nبدون شك هر انسانى فطرتاً خواهان اين است كه با ارزش و پرافتخار باشد ، و به همين دليل با تمام وجود براى كسب ارزشها تلاش مىكند ، ولى معيار ارزش نزد فرهنگ‌هاى مختلف كاملًا متفاوت است و گاه ارزشهاى كاذب جاى ارزشهاى راستين را مىگيرد .\r\nگروهى ارزش واقعى خويش را در انتساب به قبيلهء معروف و معتبرى مىدانند ، به همين جهت براى تجليل مقام قبيله و طايفهء خود تلاش زيادى مىكنند ، تا خود را به وسيلهء انتساب به آن بزرگ جلوه دهند .\r\nگروه ديگرى مال و ثروت ، كاخ و قصر ، خدم و حشم و مانند اين امور را نشانهء\r\n\r\n\r\n","description":"","footnote":"\r\n( 1 ) نهج البلاغه ، كلمات قصار ، 95 .\r\n","page_name":" 13 ","page_number":13},
  {"content":"\r\n\r\nارزش مىدانند و براى به دست آوردنش تلاش مىكنند ، در حالى كه عدهء ديگرى مقامات اجتماعى و سياسى را معيار ارزش مىدانند .\r\nو به همين ترتيب هر گروهى در مسيرى گام برمى دارد و به برداشت شخصى خود دل مىبندد و آن را ارزش مىشمرد .\r\nامّا از آنجا كه اين موارد ذكر شده براى ارزش متزلزل ، مادّى و زودگذر است ، يك آيين آسمانى همچون اسلام هرگز نمىتواند با آن موافقت كند ؛ لذا خط بطلان روى همهء آنها مىكشد و ارزش واقعى انسان را در صفات ذاتى او به خصوص تقوا و پرهيزكارى و تعهّد و پاكى او مىشمرد و حتّى براى موضوعات مهمّى ، همچون علم و دانش ، اگر در مسير ايمان و تقوا و ارزشهاى اخلاقى قرار نگيرد ، اهميّت قائل نيست . ملاك كرامت و ارزشمندى در پيشگاه خدا ، تقواست كه هيچ بديل و جانشينى ندارد .\r\nدر آيات فراوانى از قرآن كريم ، به صورت مختلف لفظ تقوا و يا مشتقّات آن وارد شده است . يكى از بزرگ‌ترين ارزشها در نظام ارزشى اسلام ، بلكه محور همهء ارزش‌ها تقواست .\r\nتقوا اطلاقات متعدّد و معانى مختلفى دارد ؛ در بعضى از موارد به معناى اجتناب از گناهان و در موارد ديگر ، رعايت همهء احكام شرعى ، اعمّ از واجبات و محرّمات است .\r\nاگر روحيّهء تقوا و خداترسى در نهاد آدمى وجود نداشته باشد و مواظب نباشد كه احكام الهى يعنى انجام واجبات و ترك محرّمات را رعايت كند ، انسان بىبند و بار ، بىمبالات ، بىتفاوت و سر در گم بوده و راه به جايى نمىبرد .\r\nبنابراين اوّلين شرط در مسير تكامل آن است كه آدمى ، براى اعمال و رفتار خود معيار و ضابطه‌اى در اختيار داشته باشد و هواهاى نفسانى خود را تحت كنترل بگيرد در غير اين صورت هرگز به سعادت دست پيدا نخواهد كرد .\r\nخداوند اهميّت تقوا را در آيات متّعددى بيان كرده كه به چند آيه اشاره مىكنيم :\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n« « يَا أَيُّهَا النَّاسُ إِنَّا خَلَقْنَاكُمْ مِّنْ ذَكَرٍ وَأُنثَى وَجَعَلْنَاكُمْ شُعُوباً وَقَبَائِلَ لِتَعَارَفُوا إِنَّ أَكْرَمَكُمْ عِنْدَ اللَّهِ أَتْقَاكُمْ إِنَّ اللَّهَ عَلِيمٌ خَبِيرٌ » ؛ اى مردم ما شما را از يك مرد و زن آفريديم ، و شما را تيره‌ها و قبيله‌ها قرار داديم ، تا يكديگر را بشناسيد ؛ ( اينها ملاك امتياز نيست بلكه ) گرامىترين شما نزد خداوند با تقواترين شماست ، به درستى كه خداوند دانا و آگاه است » . « 1 »\r\nدر اين آيه خداوند معيار واقعى ارزشهاى انسانى را در برابر ارزشهاى دروغين مشخص مىسازد . با توجّه به شأن نزولى كه براى اين آيه ذكر شده ، مىتوان به عمق اين ارزش انسانى پى برد . بعد از فتح مكّه پيغمبر اكرم صلى الله عليه و آله دستور داد بلال بر پشت بام كعبه اذان بگويد ، عتّاب بن اسَيد كه از آزاد شدگان بود گفت : خدا را شكر مىكنم كه پدرم از دنيا رفت و چنين روزى را نديد ! و حارِث بن هِشام نيز گفت : آيا رسول اللَّه صلى الله عليه و آله غير از اين كلاغ سياه كسى را پيدا نكرد ؟ اينجا بود كه آيهء فوق نازل شد و معيار ارزش واقعى را بيان كرد . « 2 »\r\nو در آيهء ديگر مىفرمايد : « « يَا بَنِى آدَمَ قَدْ أَنزَلْنَا عَلَيْكُمْ لِبَاساً يُوَارِي سَوْآتِكُمْ وَرِيشاً وَلِبَاسُ التَّقْوَى ذَلِكَ خَيْرٌ ذَلِكَ مِنْ آيَاتِ اللَّهِ لَعَلَّهُمْ يَذَّكَّرُونَ » ؛ اى فرزندان آدم ! لباسى براى شما فرستاديم كه اندام شما را مىپوشاند و مايهء زينت شماست ، امّا لباس پرهيزكارى بهتر است اينها ( همه ) از آيات خداست تا متذكّر ( نعمتهاى او ) شوند » . « 3 »\r\n\r\nچند نكته :\r\n\r\n1 . تقوا كليد كرامت\r\nپيامبر اكرم صلى الله عليه و آله در سال فتح مكّه همراه فضل بن عبّاس و اسامة بن زيد داخل خانهء خدا شد و سپس بيرون آمد و دستگيرهء در را گرفت و فرمود : ستايش خداوندى كه بنده‌اش را تصديق كرد و وعده‌اش را به انجام رسانيد و به تنهايى بر\r\n\r\n\r\n","description":"","footnote":"\r\n( 1 ) حجرات ، آيهء 13 .\r\n( 2 ) تفسير روح‌البيان ، ج 9 ، ص 90 ؛ تفسير قرطبى ، ج 9 ، ص 6160 .\r\n( 3 ) اعراف ، آيهء 26 .\r\n","page_name":" 15 ","page_number":15},
  {"content":"\r\n\r\nهمهء احزاب چيره گشت ، خداوند غرور عرب وباليدن آنان به پدرانشان را از بين برد . همهء شما از آدم هستيد و آدم از خاك و ارجمندترين شما نزد خداوند ، با تقواترين شماست . « 1 »\r\nشيخ مفيد مىگويد : شنيدم كه روزى سلمان فارسى وارد مسجد رسول خدا صلى الله عليه و آله شد و مردم او را به سبب حقّى كه داشت و به احترام موى سپيدش و منزلت خاصّى كه نزد پيامبر صلى الله عليه و آله و خاندان او داشت بالاى مجلس نشاندند . عمر وارد شد و چشمش به سلمان افتاد و گفت : اين مرد عجم كيست كه در ميان عربها صدرنشين شده است ؟ رسول خدا صلى الله عليه و آله روى منبر رفت و خطبه‌اى ايراد كرد و فرمود : «\r\nانَّ النّاسَ مِن عَهدِ آدَمَ الى يَومِنا هذا مِثْلُ أسنانِ المُشْطِ ، لا فَضْلَ لِلعَرَبيِّ عَلَى العَجَمّيِ ولا للأحْمَرِ عَلَى الأسوَدِ الّا بِالتَّقوى\r\n؛ مردم از روزگار آدم تا به امروز همچون دندانه‌هاى شانه هستند . عرب را بر عجم و سرخ را بر سياه برترى نيست ، مگر به تقوا » . « 2 »\r\n\r\n2 . تقوا معيار پذيرش اعمال\r\nخداوند در آيهء 27 سورهء مائده داستان فرزندان حضرت آدم عليه السلام - هابيل و قابيل - را ذكر مىكند ، كه هر كدام براى تقرّب به خداوند نذرى را آورده بودند و از يكى پذيرفته شد و از ديگرى پذيرفته نشد . آن كه نذرش قبول نشد گفت : تو را خواهم كشت ! برادر ديگر گفت : « « إِنَّمَا يَتَقَبَّلُ اللَّهُ مِنَ الْمُتَّقِينَ » ؛ خدا تنها از پرهيزكاران مىپذيرد » .\r\nمفضّل بن عمر مىگويد : خدمت امام صادق عليه السلام بودم موضوع اعمال مطرح شد گفتم : عملم اندك و ضعيف است . فرمود : خاموش باش و از خدا آمرزش بخواه .\r\nسپس فرمود : عمل اندك با تقوا بهتر از عمل بسيار بدون تقواست . پرسيدم :\r\nچگونه ؟ فرمود : آرى همانا مردى كه به ديگران غذا مىدهد ، با همسايگان مدارا\r\n\r\n\r\n","description":"","footnote":"\r\n( 1 ) بحارالانوار ، ج 70 ، ص 287 ؛ ميزان الحكمه مادّهء « تقوا » .\r\n( 2 ) ميزان الحكمه ، مادّهء « تقوا » .\r\n","page_name":" 16 ","page_number":16},
  {"content":"\r\n\r\nمىكند ، و در خانه‌اش به روى ديگران باز است ، ولى اگر موقعيت حرام برايش پيش بيايد و او آن را انجام دهد ، اين عمل زياد بدون تقواست ، امّا مرد ديگرى كه هيچ يك از اين اعمال را انجام نداده ولى اگر در برابر كار حرامى قرار گيرد آن را مرتكب نشود ( اين همان عمل كم با تقواست كه ارزش دارد ) .\r\n\r\nآثار تقوا :\r\nاز آثار تقوا به چند نمونه اشاره مىشود :\r\n1 . تقوا سبب از بين رفتن سرخوردگىهاى روحى و اجتماعى و حلّ مشكلات اقتصادى مىشود .\r\n« « وَمَنْ يَتَّقِ اللَّهَ يَجْعَلْ لَّهُ مَخْرَجاً * وَيَرْزُقْهُ مِنْ حَيْثُ لَايَحْتَسِبُ » ؛ و هركس تقواى الهى پيشه كند خداوند راه نجاتى براى او فراهم مىكند و او را از جايى كه گمان ندارد ، روزى مىدهد » . « 1 »\r\nاين آيه از اميد بخش‌ترين آيات قرآن است كه پرده‌هاى يأس و نااميدى را مىدرد و به افراد باتقوا وعدهء نجات و حلّ مشكلات مىدهد .\r\nرسول خدا صلى الله عليه و آله مىفرمايد : «\r\nمَا تَرَكَ أَحَدٌ مِنْكُمْ للَّهِ شَيئاً إلّاآتَاهُ اللَّهُ مِمّا هُوَ خَيرٌ لَهُ مِنْهُ مِنْ حَيْثُ لايَحْتَسِبُ ، وَلا تَهاوَنَ بِهِ وَأَخَذَهُ مِنْ حَيْثُ لايَعْلَمُ إلّاآتَاهُ اللَّهُ مِمّا هُوَ أشَدُّ عَلَيْهِ مِنْهُ مِنْ حَيْثُ لايَحْتَسِب\r\n؛ هيچ يك از شما به خاطر خدا چيزى را رها نكند ، مگر اين كه خداوند بهتر از آن را از جايى كه گمانش را هم نمىبرد ، نصيبش فرمايد و هيچ يك از شما به خداوند بى اعتنايى نكند و ندانسته چيزى را نگيرد ، مگر اينكه خداوند بدتر از آن را از جايى كه فكرش را هم نمىكند بهرهء او گرداند » . « 2 »\r\n2 . تقوا بركات آسمان را نازل مىكند :\r\n« « وَلَوْ أَنَّ أَهْلَ الْقُرَى آمَنُوا وَاتَّقَوْا لَفَتَحْنَا عَلَيْهِمْ بَرَكَاتٍ مِّنَ السَّمَاءِ وَالْأَرْضِ وَلَكِنْ كَذَّبُوا\r\n\r\n\r\n","description":"","footnote":"\r\n( 1 ) طلاق ، آيهء 2 و 3 .\r\n( 2 ) كنزالعمال ، ج 3 ، ص 698 ، ح 8499 ؛ ميزان الحكمه ، مادّهء « تقوا » .\r\n","page_name":" 17 ","page_number":17},
  {"content":"\r\n\r\nفَأَخَذْنَاهُمْ بِمَا كَانُوا يَكْسِبُونَ » ؛ و اگر اهل شهرها و آباديها ايمان مىآوردند و تقوا پيشه مىكردند ، بركات آسمان و زمين را بر آنها مىگشوديم ، ولى ( آنها حق را ) تكذيب كردند ؛ ما هم آنان را به كيفر اعمالشان مجازات كرديم » . « 1 »\r\nمنظور از بركات زمين و آسمان چيست ؟ بعضى آن را به نزول باران و روييدن گياهان تفسير كرده‌اند ، و بعضى به اجابت دعا و حلّ مشكلات زندگى ، ولى اين احتمال هم وجود دارد كه منظور از بركات آسمانى ، بركات معنوى و منظور از بركات زمينى ، بركات مادّى بوده باشد . امّا با توجّه به آيات گذشته تفسير اوّل از همه مناسب‌تر است .\r\nبركات جمع بركت و در اصل به معناى ثبات و استقرار چيزى است - در برابر موجودات بىبركت كه زود فانى ، نابود و بى اثر مىشوند - و به هر نعمتى كه پايدار بماند اطلاق مىگردد .\r\nايمان و تقوا نه تنها سبب نزول بركات الهى مىشود ، بلكه باعث مىگردد كه آنچه در اختيار انسان قرار گرفته در مصارف مورد نياز به كار گرفته شود .\r\n\r\nويژگيهاى اهل تقوا :\r\nامام باقر عليه السلام مىفرمايد : «\r\nوَاعْلَمْ يا جابِرُ أنّ أهْلَ التَّقْوى هُمُ الأغْنِياءُ ، أغْناهُمُ الْقَلِيلُ مِنَ الدُّنيا ، فَمَؤونَتُهُم يَسيرَةٌ ، إنْ نَسِيتَ الْخَيْرَ ذَكَّروكَ ، وَإنْ عَمِلْتَ بِهِ أعانوكَ ، أخَّروا شَهَواتِهِمْ وَلَذّاتِهِمْ خَلْفَهُم ، وَقَدَّمُوا طاعَةَ رَبِّهِمْ أمَامَهُمْ\r\n؛ به‌راستى بىنيازان واقعى همان پرهيزكارانند .\r\nاندكى مال از دنيا آنان را بى نياز كرده و كم خرج و قانع هستند . اگر خير و خوبى را فراموش كنى ، به يادت مىآورند و اگر به آن عمل كنى كمكت مىكنند . لذّتها و شهوتهاى خود را پشت سر انداخته و طاعت پروردگارشان را پيش روى نهاده‌اند » . « 2 »\r\nاهل تقوا ، راستگو ، امانت‌دار و در زندگى بردبارند ، حضرت فرمود : «\r\nلِلمتّقى ثَلاثُ\r\n\r\n\r\n","description":"","footnote":"\r\n( 1 ) اعراف ، آيهء 96 .\r\n( 2 ) تحف العقول ، ص 287 .\r\n","page_name":" 18 ","page_number":18},
  {"content":"\r\n\r\nعَلاماتٍ : اخلاصُ الْعَمَلِ ، وَقِصَرُ الأمَلِ ، وَاغتِنامُ المَهْلِ\r\n؛ پرهيزكار سه ويژگى دارد :\r\nاخلاص در عمل ، كوتاهى آرزو و بهره گرفتن از فرصت‌ها » . « 1 »\r\nجابربن عبدالله انصارى مىگويد : در بصره در ركاب اميرالمؤمنين عليه السلام بودم ، پس از پيكار با جنگ افروزان ( طلحه و زبير و عايشه ) ، به ما سركشى كرد و پرسيد : دربارهء چه صحبت مىكرديد ؟ گفتم : در مذمّت دنيا . فرمود : چرا دنيا را نكوهش مىكنيد ؟\r\nبعد حضرت مقدارى از دنيا فرمود : «\r\nالدُّنيا مَنْزِلُ صِدْقٍ لِمَنْ صَدَقَها ، وَ مَسْكَنُ عافِيَةٍ لِمَنْ فَهِمَ عَنها ، وَدارُ غِنىً لِمَنْ تَزَوَّدَ مِنْها ، فيها مَسْجِدُ أنْبياءِ اللَّهِ ، وَ مَهْبِطُ وَحْيِهِ ، و مُصَلّى مَلائِكَتهِ ، وَ مَسْكَنُ أَحِبّائِهِ ، و مَتْجَرُ أَوْليائِهِ ، اكتَسَبوا فيها الرَّحْمَةَ و رَبِحوامِنْها الجَنَّةَ ، فَمَنْ ذا يَذُمُّ الدُّنيا يا جابرُ\r\n؛ دنيا براى آنها كه درست باشند منزل راستين است ، و براى آنها كه درست دركش كنند جاى عافيت و سلامت ، و براى آنان كه از آن توشه گيرند خانهء توانگرى ، سجده گاه پيامبران ، فرودگاه وحى الهى ، نمازخانهء فرشتگان ، مسكن دوستان خدا و بازار تجارت اولياى اوست كه در اين بازار ، رحمت بدست آوردند و سود بهشت را بردند . جابر ! چه كسى دنيا را مذمّت مىكند ؟ » « 2 » سپس امام عليه السلام ادامه داد و به جابر فرمود : اينك همراه من بيا . جابر مىگويد : همراه آن حضرت تا گورستان رفتم ، آنجا بانگ بر آورد : «\r\nيا اهْلَ التُرْبَةِ وَ يا اهْلَ الْغُرْبَةِ أمّا المَنازِلُ فَقَدْ سُكِنَتْ ، وَ أمّا المَواريثُ فَقَدْ قُسِمَت وَامَّا الأزْواجُ فَقَدْ نُكِحْنَ . هذا خَبَرُ ما عِنْدنا ، فَما خَبَرُما عِنْدَكُمْ ؟ . . . لَوْ أُذِنَ لِلْقَومِ فى الكلامِ ، لَقالوا : انّا وَجَدنا خَيْرَالزّادِ التَّقْوَى\r\n؛ اى خاك نشينان ، اى دورافتادگان ، بعد از شما خانه‌هايتان را اشغال نموده و اموالتان را قسمت كردند و زنهايتان را به شوهر زنى گرفتند . اين خبرى است كه ما داريم ، شما چه خبر داريد ؟\r\nآنگاه اندكى سكوت كرد و سر برداشته و فرمود : قسم به آنكه آسمان را برافراشته و زمين را گسترده اگر اينان اجازهء سخن گفتن داشتند ، مىگفتند : ما دريافتيم كه بهترين توشه ، تقواست » . « 3 »\r\n\r\n\r\n","description":"","footnote":"\r\n( 1 ) ميزان الحكمه ، مادّهء « تقوا » .\r\n( 2 ) بحارالانوار ، ج 7 ، ص 100 .\r\n( 3 ) همان مدرك ، ص 101 .\r\n","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\n3 : مشكل‌گشايى\r\nقال رسولُ اللَّه صلى الله عليه و آله : « إِنَّ اللَّهَ خَلَقَ عَبيداً مِنْ خَلْقِهِ لِحَوائِجِ النّاسِ يَرْغَبُونَ في الْمَعروفِ وَ يَعُدّونَ الجُودَ مَجْداً ، وَاللَّهُ يُحِبُّ مَكارِمَ الأخلاقِ » . « 1 »\r\nپيامبر اكرم صلى الله عليه و آله مىفرمايد : « خداوند بندگانى دارد كه به آنها گره‌گشايى مشكل مردم را مأموريّت داده است ، اينها داراى دو صفت هستند : يكى اينكه علاقه به كار نيك دارند و ديگر اينكه جود و بخشش را داراى ارزش انسانى مىدانند و خداوند ارزشهاى اخلاقى را دوست دارد » .\r\nاسلام به حلّ مشكلات مردم اهميّت زيادى داده و اعمال نيك را منحصر به خواندن نماز شب و تلاوت قرآن نمىداند ، بلكه گره‌گشايى از كار خلق و سعى در برآوردن خواسته‌هاى مؤمنين را از بزرگ‌ترين حسنات مىشمارد .\r\nدر زمان امام موسى كاظم عليه السلام يكى از شيعيان آن حضرت در « رى » اموال و بدهىهاى فراوانى به يكى از رؤساى حكومت رى داشت كه توانايى پرداخت آن را نداشت . به فكرش رسيد كه به محضر امام برسد و از آن بزرگوار كمك بخواهد ، به مدينه رفت و به حضور امام رسيد و گرفتارى خود را براى امام بازگو نمود ، امام در حلّ مشكل او توصيه‌اى به اين عبارت به حاكم رى نوشت :\r\n\r\n\r\n","description":"","footnote":"\r\n( 1 ) تحف العقول ، حكمت 133 .\r\n","page_name":" 21 ","page_number":21},
  {"content":"\r\n\r\n« بِسْمِ اللَّهِ الرَّحْمنِ الرّحِيم اعْلَمْ انَّ للَّهِ تَحْتَ عَرْشِهِ ظِلّاً لا يَسْكُنُهُ الّا مَنْ اسْدى الى اخيهِ مَعْروفاً اوْ نَفَّسَ عَنْهُ كُرْبَةً ، اوْادْخَلَ عَلَى قَلْبِهِ سُروراً وَهذا اخوكَ والسلام\r\n؛ آگاه باش ، زير عرش الهى سايه‌اى وجود دارد كه فقط سه طايفه در آن سكونت دارند ، كسى كه در حق برادر ايمانى خود خير و نيكى انجام دهد ، يا گرهى از مشكلات او بگشايد ، يا سرور و شادى به قلب او وارد سازد ؛ حامل نامه هم برادر توست ، سلام و رحمت الهى بر شما باد » .\r\nآن شخص نامه را گرفت و پس از انجام فريضهء حج ، به وطن برگشت ، شبانه به سراغ فرماندار رفت و جريان را به اطّلاع او رساند . فرماندار با خوشحالى دست در گردن او انداخت و بوسه بر سر و چشم او زد ، با اشتياق نامهء امام را گرفت و روى چشم خود گذاشت و به احترام آن بلند شد و تمام اموال خود را ميان خود و او تقسيم نمود و قيمت اموال غير منقول را نيز پرداخت و مرتب مىگفت : برادرم آيا تو را خوشحال ساختم ؟ و مرد گرفتار مىگفت : بلى به خدا خيلى بيش از حد مسرورم ساختى ، سپس پروندهء حساب او را در آورد و روى حساب او قلم گرفت و او را با خوشحالى مرخص نمود .\r\nمرد گرفتار عازم بيت الله الحرام گرديد تا او را دعا كند و امام را در جريان كار خود قرار دهد . وقتى امام عليه السلام از اوضاع آگاه شد بسيار خوشحال گرديد . آن مرد پرسيد : آيا اين واقعه شما را خوشحال نمود ؟ فرمود : به خدا قسم من و اميرالمؤمنين و جدّم رسول اللَّه را شاد ساخت و خدا را نيز خشنود نمود . « 1 »\r\nدر اين حديث خوشحال كردن ائمّه و خداوند در سايهء خدمت به بندگان خداست كه هركس بايد به اندازهء نفوذ و توان خود حلال مشكلات مردم باشد .\r\nدر حديثى آمده كه دو تن از اصحاب اختلاف داشتند ، يكى از اصحاب بزرگ به نام مفضّل چهارصد درهم داد و مشكل مالى آن دو را حل كرد و بعد گفت : اين پول از امام صادق عليه السلام بود .\r\nمعلوم مىشود امام عليه السلام مأمور داشت و به او پول مىداد تامشكل مردم را حل كند .\r\n\r\n\r\n","description":"","footnote":"\r\n( 1 ) حياةالامام موسى بن جعفر عليه السلام ، ص 161 .\r\n","page_name":" 22 ","page_number":22},
  {"content":"\r\n\r\n\r\n4 : ارزش و ضدّ ارزش\r\nقال رسولُ اللَّهِ صلى الله عليه و آله : « كَيْفَ بِكُمْ إذا فسق نساءُكُمْ وَفَسَقَ شُبّانُكُمْ ، وَلَمْ تَأْمُروا بِالمَعْروفِ وَ لَمْ تَنْهَوا عَنِ الْمُنْكَرِ ؟ قيل له : وَ يَكُونُ ذلِكَ يا رَسولَ اللَّهِ ؟ قال : نَعَمْ وَ شَرٌّ مِنْ ذَلِكَ ، وَ كَيْفَ بِكُمْ إذا أَمَرْتُمْ بِالْمُنْكَرِ وَ نَهَيْتُمْ عَنِ الْمَعْروفِ ؟ قِيلَ : يا رَسولَ اللَّهِ وَ يَكونُ ذلِك ؟ قال : نَعَمْ وَ شَرٌّ مِنْ ذَلِكَ ، وَ كَيْفَ بِكُمْ إذا رأيْتُمُ الَمعروفَ مُنْكَراً وَ الْمُنْكَرَ مَعْروفاً » . « 1 »\r\nپيامبر اكرم صلى الله عليه و آله مىفرمايد : « چگونه خواهد بود آن زمانى كه زنان و جوانهاى شما فاسد شوند در حالى كه شما امر به معروف و نهى از منكر نمىكنيد ؟ اصحاب عرض كردند : يا رسول اللَّه آيا چنين زمانى پيش مىآيد ؟ فرمود : آرى بدتر از آن هم مىشود تا جايى كه امر به منكر و نهى از معروف مىكنيد . عرض كردند : يا رسول اللَّه آيا كار ما به اينجا مىرسد ؟ فرمود : آرى و بدتر از آن مىشود كه حسّ تشخيص شما وارونه مىشود ؛ معروف در نظر شما منكر و منكر در نظر شما معروف مىشود » .\r\nدر اين حديث پيامبر اكرم صلى الله عليه و آله سه مرحله از مسير انحرافى را بيان مىفرمايد :\r\nمرحلهء اوّل : انسان وظيفهء امر به معروف و نهى از منكر را فراموش مىكند .\r\nمرحلهء دوم : وارونه دستور مىدهد ، به منكر امر و از معروف نهى مىكند .\r\n\r\n\r\n","description":"","footnote":"\r\n( 1 ) تحف العقول ، حكمت 121 .\r\n","page_name":" 23 ","page_number":23},
  {"content":"\r\n\r\nمرحلهء سوم : اين درد درون جان انسان هم اثر گذاشته و باور انسان عوض مىشود كه كار بد در نظرش افتخار و نشانهء شخصيّت و تمدّن و كار خوب در نظرش بى ارزش مىشود . اين مراحل سه گانه منحصر به امر به معروف و نهى از منكر نيست ، بلكه در تمام گناهان اين مراحل وجود دارد و انسان قدم به قدم به گناه نزديك مىشود ؛ اوّل بىتفاوت شدن است كه براى او گناه يا ثواب فرقى نمىكند ، دوم كم كم جبهه‌گيرى كرده و دعوت به عصيان و نهى از اطاعت مىكند ، سوم كار به جايى مىرسد كه تشخيص او عوض مىشود و گناه را فضيلت مىداند ، اين مرحله‌اى است كه بازگشت از آن مشكل است ، چون پل‌هاى پشت سرش را خراب كرده است . اين همان چيزى است كه در تعبير جالبى از امام على عليه السلام آمده است :\r\n« فَمَن لَم يَعْرِفْ بِقَلْبِهِ مَعْرُوفاً وَلَم يُنكِرْ مُنكَراً ، قُلِبَ فَجُعِلَ أعلاهُ أسفَلَهُ ، وَاسفَلُهُ أعْلَاهُ\r\n؛ آن كس كه حتّى با قلبش به طرفدارى از نيكيها و مبارزه با منكرات برنخيزد ، قلبش واژگون و بالاى آن پايين و پايين آن بالا مىشود ( يعنى حسّ تشخيص نيك و بد را از دست داده و آنها را وارونه تشخيص خواهد داد و ارزشها و ضدّ ارزشها در فكرش جابجا مىشود ، چون چنين عادت كرده است ) » . « 1 »\r\nاين حالت گاهى براى يك فرد و گاهى براى جامعه پيدا مىشود . قرآن مىفرمايد :\r\n« « أَحَاطَتْ بِهِ خَطِيئَتُهُ فَأُوْلَئِكَ أَصْحَابُ النَّارِ هُمْ فِيهَا خَالِدُونَ » ؛ آثار گناه سراسر وجودشان را بپوشاند ، آنها اهل آتش هستند ؛ و جاودانه در آن خواهند ماند » . « 2 »\r\n\r\n\r\n","description":"","footnote":"\r\n( 1 ) نهج‌البلاغه ، كلمات قصار ، 375 .\r\n( 2 ) بقره ، آيهء 81 .\r\n","page_name":" 24 ","page_number":24},
  {"content":"\r\n\r\n\r\n5 : فقر و غنا\r\nقالَ رسولُ اللَّهِ صلى الله عليه و آله : « انَّ اللَّهَ يُحِبُّ إذا انْعَمَ على عَبْدٍ أنْ يَرى أَثَرَ نِعْمَتِهِ عَلَيْهِ ، وَيُبغِضُ البُؤْسَ وَ التَّبَؤُّسَ » . « 1 »\r\nپيامبر اكرم صلى الله عليه و آله مىفرمايد : « هنگامى كه خدا به بنده‌اى نعمت داد دوست دارد اثر نعمتش را در او ببيند و در رنج زندگى كردن بنده‌اش را دوست ندارد » .\r\nدر احاديث ما رواياتى هست كه فقر را هم مدح و هم مذمّت مىكند . اين روايات با هم تضاد ندارند ، چون رواياتى كه فقر را مدح مىكند يا ناظر به فقر الى اللَّه است ، كه آيهء ذيل به آن اشاره دارد : « « يَا أَيُّهَا النَّاسُ أَنْتُمُ الْفُقَرَاءُ إِلَى اللَّهِ وَاللَّهُ هُوَ الْغَنِىُّ الْحَمِيدُ » ؛ اى مردم شما به خدا محتاج هستيد در حالى كه او از شما بىنياز و پسنديده است » . « 2 »\r\nمطابق اين آيه تمام ذرّات وجود ما در تمام عمر از ذات خدا امداد وجود مىگيرد و يا ناظر به فقر به معناى ساده بودن زندگى است ، و إلّاذات فقر سرچشمهء انواع خرافات و بدبختيها و مفاسد است .\r\n\r\n\r\n","description":"","footnote":"\r\n( 1 ) تحف العقول ، حكمت 158 .\r\n( 2 ) فاطر ، آيهء 15 .\r\n","page_name":" 25 ","page_number":25},
  {"content":"\r\n\r\n\r\nفقر از نظر اسلام :\r\nدر كلام معصومين عليهم السلام آمده است :\r\n« الْفَقْرُ سَوادُ الوَجْهِ فِى الدّارَيْنِ\r\n؛ فقر سياه رويى در دنيا و آخرت است » . « 1 » همچنين رسول اكرم صلى الله عليه و آله مىفرمايد : «\r\nلَوْ لا رَحْمَةُ ربّي عَلى فُقَراءِ امَّتي كادَ الْفَقْرُ أن يَكُونَ كُفْراً\r\n؛ اگر رحمت خداوند بر فقراى امّت من نبود هر آينه فقر ، آنها را به كفر مىكشاند » . « 2 »\r\nفقر يكى از بدبختيهاى ملّتهاست چرا كه باعث وابستگى است . و اين وابستگى علاوه بر اينكه آنها را محتاج دولت‌هاى ديگر مىكند موجب مىشود كه فرهنگ و ارزشهاى آنها نيز پذيرا شوند . به همين دليل در حديث مىفرمايد :\r\nخداوند وقتى نعمتى به كسى مىدهد دوست دارد كه آثار نعمت در او نمايان باشد ؛ يعنى نعمت را مخفى نكند و تظاهر به فقر نكند ، چرا كه فقر و تفاقر هر دو بد است . بؤس و تبؤّس معنايش همين است كه تفاقر كند . رسول خدا صلى الله عليه و آله مىفرمايد :\r\n« مَن تفاقر افتقر\r\n؛ كسى كه خود را به درويشى زند نيازمند گردد » . « 3 »\r\nوقتى آثار نعمت در او نمايان شود خود نوعى شكرگزارى خداوند است و فايدهء ديگرش اين است كه به افراد نيازمند كمك مىكند و كار خير انجام مىدهد .\r\nاين نعمت شامل علم ، نفوذ اجتماعى ، مال و . . . مىشود و مردم بايد از اين نعمتها استفاده كنند البتّه نبايد نعمت و دارايى خود را به رخ ديگران بكشيم و در ورطهء تجمل‌گرايى گرفتار شويم ، چرا كه تجمّل پرستى و مسابقه دادن در تجمّل كار قارون است .\r\nبعضى از روايات غنا و بى نيازى حقيقى را غناى نفس مىداند . رسول اكرم صلى الله عليه و آله فرمود : «\r\nلَيْسَ الغِنى عن كَثْرَةِ العَرَضِ ، وَ لكِنَّ الغِنى غِنى النَّفْسِ\r\n؛ توان گرى برداشتن مال بسيار نيست بلكه بىنيازى دل است » . « 4 »\r\n\r\n\r\n","description":"","footnote":"\r\n( 1 ) ميزان الحكمه ، ج 7 ، ص 498 .\r\n( 2 ) همان مدرك .\r\n( 3 ) تحف العقول ، حكمت 45 .\r\n( 4 ) همان مدرك ، حكمت 167 .\r\n","page_name":" 26 ","page_number":26},
  {"content":"\r\n\r\nكلمهء عَرَضْ معمولًا به مال و متاع دنيا گفته مىشود و علّتش اين است كه واقعاً عارضى است و دوامى ندارد و زايل مىشود و مطابق فرمايش پيامبر اكرم صلى الله عليه و آله غنا و بىنيازى از كثرت مال و ثروت حاصل نمىشود بلكه غناى حقيقى ، غناى نفس است .\r\nاين مسأله در زندگى افراد بسيار مهم است ، چرا كه ما افراد زيادى را مىبينيم كه اموال زيادى دارند ولى باز هم حريص هستند ، شب و روز تلاش مىكنند ولى نه خودشان از زندگى خود استفاده‌اى مىبرند و نه ديگران از اموالشان خيرى مىبينند ، هرچه به دست مىآورند باز از فقر مىنالند . در مقابل افرادى را مىبينيم كه چيزى از مال دنيا ندارند ولى بىاعتنا و بىتفاوت هستند . بنابراين آنچه انسان را بىنياز مىكند ، غناى نفس است و آنچه انسان را نيازمند و فقير مىكند ، فقر نفسانى است .\r\nنقل شده است كه روزى بهلول به سراغ هارون رفته و يك پول سياه در دست هارون گذاشت ، هارون گفت : اين چيست ؟ بهلول گفت : نذر كرده‌ام اگر مشكلم حل شود صدقه‌اى به فقيرى بدهم و هر چه فكر كردم فقيرتر از تو پيدا نكردم .\r\nاين اشخاص ظاهرشان غنى است امّا باطنشان يك دنيا فقر است و در مقابل افرادى هستند كه دستشان تهى است ، اما باطن آنها بىنياز است .\r\n\r\nريشه‌هاى فقر معنوى :\r\nعوامل و ريشه‌هاى فقر معنوى عبارتند از :\r\n1 . آرزوهاى دور و دراز كه سبب مىشود خود را هميشه نيازمند ببيند .\r\n2 . وابستگى به دنيا كه انسان را گرسنه نگه مىدارد ، در مقابل زهد كه غناى نفس است .\r\n3 . فراموش كردن آخرت ، كه خيال مىكند هر چه هست همين دنياست .\r\n4 . چيزى را ارزشمندتر از پول نمىداند و حال آنكه بزرگى نفس ، آبرو و شخصيّت ، استقلال وجودى و آرامش وجدان از پول بالاترند ، ولى بعضى آبرو را فداى پول و مال مىكنند . امام على عليه السلام در خطبهء همّام مىفرمايد : «\r\nعَظُمَ الخالقُ فى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nانْفُسهِم فَصَغُرَ مادُونَهُ في أعيُنِهِمْ\r\n؛ پرهيزگاران كسانى هستند كه خدا در نظرشان بزرگ و غير خدا در نظر آنها كوچك است » . « 1 »\r\nآنها كه با خدا آشنا هستند غير خدا در نظرشان ارزشى ندارد ، يك قطره آب در نظر كسى ارزش دارد كه دريا را نديده ، و يا روشنايى شمع براى كسى ارزش دارد كه آفتاب را نديده است .\r\nآنها كه معرفة اللَّه دارند غناى نفس هم دارند ، و كسى كه غناى نفس داشته باشد دين ، آبرو و شخصيّت خود را نمىفروشد .\r\n\r\n\r\n","description":"","footnote":"\r\n( 1 ) نهج البلاغه ، خطبهء 193 .\r\n","page_name":" 28 ","page_number":28},
  {"content":"\r\n\r\n\r\n6 : بدترين امّت\r\nقال رسولُ اللَّه صلى الله عليه و آله : « ألا انَّ شَرَّ أمَّتي الّذِينَ يُكْرَمُونَ مَخافَةَ شَرِّهِمْ ، أَلا وَ مَنْ اكْرَمَهُ النّاسُ اتِّقَاءَ شَرِّهِ فَلَيْسَ مِنّي » . « 1 »\r\nپيامبر اكرم صلى الله عليه و آله مىفرمايد : « آگاه باشيد بدترينِ امّت من كسانى هستند كه از ترس آزارشان ، نزد مردم گرامى باشند و آگاه باشيد هر كه را مردم از ترس آزارش گرامى دارند از من نيست » .\r\nاحتراماتى كه افراد در جامعه دارند علت‌هاى گوناگونى دارد . گاهى شخص داراى فضيلتى است و مردم به خاطر فضيلتى كه دارد احترامش مىگذارند . به عنوان مثال يا با تقوا يا عالم است و چون انسان عاشق فضيلت است به او احترام مىگذارد . و يا كسى است كه به جامعه خدمت مىكند اين فضيلت است و مردم به او احترام مىگذارند ، كه اين بهترين نوع احترام است .\r\nگاهى داراى اين فضايل نيست و مقامش پايين‌تر است امّا مردم به خاطر اينكه به او احتياج دارند اكرامش مىكنند ، اين هم خوب است . امّا گاهى افرادى هستند كه فضيلتى ندارند و مردم هم احتياجى به آنها ندارند و فقط به خاطر ترس از شرّ آنها احترامشان مىگذارند . به عنوان مثال آدم بد زبانى است كه اگر احترامش نگذارند\r\n\r\n\r\n","description":"","footnote":"\r\n( 1 ) تحف العقول ، حكمت 180 .\r\n","page_name":" 29 ","page_number":29},
  {"content":"\r\n\r\nزبانش باز مىشود و ملاحظهء هيچ كس را نمىكند ؛ يا اينكه صاحب قدرت خطرناكى است كه اگر احترامش نگذارند نظرش بر مىگردد و يا اينكه آدم شرورى است و براى اينكه از شرش در امان باشند احترامش مىگذارند .\r\nمطابق اين حديث پيامبر اكرم صلى الله عليه و آله مىفرمايد : بدترين امّت من چنين افرادى هستند كه به آنها پول مىدهند و يا دعوتشان مىكنند تا اينكه از شرّشان در امان باشند ، حضرت چنين كسى را از خود نمىداند .\r\nگاهى اوقات علت اينكه چرا به كسى احترام مىگذارند معلوم نيست . آيا صاحب فضيلت است يا اينكه حاجتى دارند و يا اينكه از او مىترسند ؛ اينها بدترين افراد هستند ، چون اشرارى هستند در لباس صاحبان فضيلت .\r\nدر اسلام به مسألهء آزار نرساندن به خلق خدا ومدارا كردن با مردم ، همسايه‌ها ، دوست و زير دست ، بسيار سفارش شده و تأكيد شده به آنها ظلم نشود .\r\nعلى عليه السلام در « نهج‌البلاغه » قسم ياد مىكند كه : «\r\nوَاللَّهِ لأنْ أبِيْتَ على حَسَكِ السَّعْدَانِ مُسَهَّداً وَاجَرَّ في الأغْلالِ مُصَفَّداً أحَبُّ إلَيَّ مِنْ أنْ ألْقَى اللَّهَ وَرَسُولَهُ يَوْمَ الْقِيَامَةِ ظالِماً لِبَعْضِ الْعِبَادِ ، وَغاصِباً لِشَيْءٍ مِنَ الْحُطامِ ، وَكَيْفَ أظْلِمُ أحَداً لِنَفْسٍ يُسْرِعُ الَى البِلى قُفُولُها وَيَطولُ في الثَّرى حُلُولُها\r\n؛ اگر دست و پايم را در زنجير كرده و در كوچه و بازار بكشانند و شب‌ها مرا روى نوك خارهاى جانگداز « سعدان » « 1 » قرار بدهند ، برايم محبوب‌تر است از اينكه خدا و رسولش را روز قيامت در حالى ملاقات كنم كه به بعضى از بندگان ستم كرده و چيزى از اموال آنها را غصب نموده باشم . چگونه به كسى ستم روا دارم ، آن هم براى جسمى كه تار و پودش به سرعت به سوى كهنگى پيش مىرود و مدت‌هاى طولانى در ميان خاكها مىماند » . « 2 »\r\n چگونه شكر اين نعمت گذارم * كه زور مردم آزارى ندارم \r\n\r\n\r\n","description":"","footnote":"\r\n( 1 ) خارهاى سفت و محكمى كه در بيابان حجاز مىرويد .\r\n( 2 ) نهج البلاغه ، خطبهء 224 .\r\n","page_name":" 30 ","page_number":30},
  {"content":"\r\n\r\n\r\n7 : دو نشانه از آخر الزمان\r\nقال رسولُ اللَّهِ صلى الله عليه و آله : « اقَلُّ ما يَكونُ في آخِرِ الزَّمانِ أخٌ يُوثَقُ بِهِ أوْ دِرْهَمٌ مِنْ حَلالٍ » . « 1 »\r\nپيامبر اكرم صلى الله عليه و آله مىفرمايد : « كمترين چيزى كه در آخر الزمان پيدا مىشود برادرى مورد اعتماد و در همى پول حلال است » .\r\nآخر الزمان چه زمانى است ؟ از مجموع احاديثى كه دربارهء آخر الزمان آمده استفاده مىشود كه آخر الزمان يا موقعى است كه دنيا به پايان مىرسد و يا موقعى است كه دوران غيبت حضرت مهدى عليه السلام به پايان مىرسد .\r\nدر اين حديث به دو چيز اشاره شده كه در آخر الزمان كم پيدا مىشود يكى دوست مورد اعتماد و ديگرى درهم حلال است .\r\nزندگى انسان ، جمعى و گروهى و مدنى بالطبع است . چون مشكلات انسان به حدّى است كه به تنهايى نمىتواند از عهدهء آنها برآيد ، به خصوص در مسير تكامل كه بدون همكارى ميسّر نيست . در اين زندگى جمعى مسألهء مهم ، اعتمادى است كه افراد بايد به يكديگر داشته باشند ، و اگر اين اعتماد وجود نداشته باشد فوايد و بركات زندگى جمعى هيچ‌گاه محقق نخواهد شد .\r\n\r\n\r\n","description":"","footnote":"\r\n( 1 ) تحف العقول ، حكمت 141 .\r\n","page_name":" 31 ","page_number":31},
  {"content":"\r\n\r\nعلاوه بر زندگى جمعى ، در زندگى خصوصى هم انسان نياز به دوست دارد تا به او پناه ببرد و سرمايهء دوستى هم چيزى نيست جز اعتماد . حديث مىفرمايد : در آخر الزمان دوست واقعى كم است ، اگر چه دوست نمايان بسيارند كه دليل آن غلبهء مادّىگرى بر جوامع است وجايىكه روح مادّىگرى حاكم شد اعتماد باقى نمىماند .\r\n اين دغل دوستان كه مىبينى * مگسانند گرد شيرينى \r\nدومين چيزى كه حديث اشاره مىكند درهم حلال است كه در آخر الزمان كم پيدا مىشود .\r\nدر عصر و زمان ما ، به چند دليل مال حلال كم شده است :\r\n1 . ارتباط جوامع بشرى با هم ، كه موجب شده است مواد غذايى از خارج وارد شود و حلال و حرام بودن و طهارت و نجاست آن مشخّص نباشد و اينكه از طريق ظلم بدست آمده است يا خير ؟\r\n2 . مسألهء بانكهاست - كه بايد باشد و در غير اين صورت اقتصاد از بين مىرود - ولى حلال و حرام در اين بانكها با هم مخلوط مىشود .\r\n3 . غلبهء روح مادّيگرى كه سبب تجاوز به حقوق يكديگر مىشود .\r\nاز طرفى هم ما مكلّف به ظاهر هستيم كه آنچه از بانكها مىگيريم حلال است چون شبههء محصوره‌اى است كه همهء اطرافش محلّ آزمايش يا امتحان نيست ، و آنچه از خارج مىآيد طبق قاعدهء « يَد » حلال است ، امّا آثار واقعى خود را دارد .\r\nشخصى به محضر رسول اكرم صلى الله عليه و آله رسيد و گفت : «\r\nاحِبُّ ان يُستَجَابَ دُعائي\r\n؛ دوست دارم كه دعايم مستجاب شود ، حضرت فرمود :\r\nطَهِّرْ مأكَلَكَ وَلاتُدْخِلْ بَطْنَكَ الحَرامَ\r\n؛ خوراك خود را حلال كن » . « 1 »\r\nاين آثار واقعى است كه با خوردن مال حرام به وجود مىآيد كه تاريكى قلب مىآورد و نورانيّت را مىگيرد ، توفيقات را سلب مىكند و مانع استجابت دعا مىشود .\r\n\r\n\r\n","description":"","footnote":"\r\n( 1 ) بحارالانوار ، ج 90 ، ص 373 .\r\n","page_name":" 32 ","page_number":32},
  {"content":"\r\n\r\n\r\n8 : دروغ و خيانت\r\nقال رسولُ اللَّهِ صلى الله عليه و آله : « يُطْبَعُ الْمُؤْمِنُ عَلى كُلِّ خَصْلَةٍ ، وَ لا يُطْبَعُ عَلَى الْكَذِبِ وَلا عَلَى الخِيانَةِ » . « 1 »\r\nپيامبر اكرم صلى الله عليه و آله مىفرمايد : « هر خصلتى ممكن است طبيعت مؤمن بشود ( گناهى ممكن است به خاطر كمى تقوا از مؤمن سر بزند ) ولى محال است دروغ و خيانت در طبيعت مؤمن باشد » .\r\nدر احاديث ما به مسألهء دروغ و خيانت اهميّت زيادى داده شده است ، از جمله در حديثى از امام صادق عليه السلام مىفرمايد : «\r\nإنَّ اللَّهَ عَزَّوَجَلَّ لَمْ يَبْعَثْ نَبِيّاً إلّابِصِدْقِ الْحَدِيثِ وَ أدَاءِ الأمانَةِ إلَى البَرِّ وَ الفاجِرِ\r\n؛ خداوند هيچ پيغمبرى را مبعوث نكرده مگر به راستگويى و اداى امانت » . « 2 »\r\nشايد اشاره به اين است كه راستگويى و اداى امانت جزء قوانين همه انبيا بوده و شايد استثنا به خاطر اين است كه مؤمن تابع هر دينى كه باشد در آن دين دروغ و خيانت ممنوع است و يا اشاره به آيه‌اى است كه مىفرمايد :\r\n« « إِنَّمَا يَفْتَرِى الْكَذِبَ الَّذِينَ لَايُؤْمِنُونَ بِآيَاتِ اللَّهِ » ؛ تنها كسانى دروغ مىبندند كه به\r\n\r\n\r\n","description":"","footnote":"\r\n( 1 ) تحف العقول ، حكمت 150 .\r\n( 2 ) ميزان الحكمه ، ج 5 ، ص 288 .\r\n","page_name":" 33 ","page_number":33},
  {"content":"\r\n\r\nآيات خدا ايمان ندارند » « 1 » ، خيانت نوعى دروغ در عمل است همان‌طور كه دروغ نوعى خيانت در گفتار است .\r\nيا ممكن است اشاره به اين باشد كه اين دو عمل اساس زندگى انسان را متزلزل مىكند ، چرا كه تشكيل جامعهء انسانى براساس اعتماد است كه اگر نباشد ، جامعه وجود ندارد و دروغ ، اين سرمايه را از بين مىبرد .\r\nيا ممكن است اشاره به اين باشد كه دروغ و خيانت كليد گناهان ديگر است ، انسان اگر دروغ بگويد مىتواند تقلّب ، كلاه‌بردارى و خيانت كند .\r\nجوانى خدمت رسول اكرم صلى الله عليه و آله آمد و عرض كرد : آلودهء گناه هستم چه كنم ؟\r\nفرمود : به من قول بده كه يك گناه را انجام ندهى و آن دروغ است . عرض كرد ترك مىكنم . جوان مىخواست گناه كند ولى فكر كرد كه فردا وقتى خدمت پيامبر مىرسد ، حضرت سؤال خواهد كرد گناه كردى يا نه ؟ اگر دروغ بگويد ، كه گناه كرده و اگر راست بگويد رسوا مىشود ، آن جوان به واسطهء ترك دروغ گناهان ديگر را هم ترك كرد . « 2 »\r\nامام حسن عسكرى عليه السلام مىفرمايد :\r\n« جُعِلَتِ الخَبَائِثُ فى بَيتٍ وَ جُعِلَ مِفتاحَهُ الكَذِبُ\r\n؛ تمام بديها در خانه‌اى قرار داده شده است و كليد آن دروغ است » . « 3 »\r\nوقتى اين كليد از بين برود گناهان ديگر هم از بين مىرود .\r\nرسول اكرم صلى الله عليه و آله مىفرمايد : «\r\nلَا تَنْظُروا إلى كَثْرَةِ صَلاتِهِم وَ صَوْمِهِم وَ كَثْرَةِ الحَجِّ وَالْمَعْروفِ وَ طَنْطَنَتِهِمْ بِاللَّيْلِ ، وَلكِنِ انْظُرُو إلى صِدْقِ الحَدِيث وَأداءِ الأمانَةِ\r\n؛ اگر مىخواهيد افراد را بشناسيد از طريق عبادات ، آنها را نشناسيد كه نماز و روزه و حجّشان زياد است و اينكه در دل شب بلند مىشوند و از خوف خدا نعره\r\n\r\n\r\n","description":"","footnote":"\r\n( 1 ) نحل ، آيهء 105 .\r\n( 2 ) ميزان الحكمه ، ج 8 ، ص 344 .\r\n( 3 ) همان مدرك .\r\n","page_name":" 34 ","page_number":34},
  {"content":"\r\n\r\nمىكشند ، بلكه از اداى امانت و راستى گفتار آنها را بشناسيد » . « 1 »\r\nو همچنين مىفرمايد : «\r\nالمُؤْمِنُ إذا كَذَبَ مِنْ غَيرِ عُذْرٍ لَعَنَهُ سَبْعُونَ ألْفَ مَلَكٍ ، وَخَرَجَ مِنْ قَلْبِهِ نَتْنٌ حَتّى يَبْلُغَ الْعَرْشَ فَيَلْعَنُهُ حَمَلَةُ الْعَرْشِ\r\n؛ هرگاه مؤمنى بدون عذر ( شرعى ) دروغ بگويد ، هفتاد هزار فرشته او را لعنت مىكنند ، و از دهانش بوى تعفّن و گندى برآيد كه تا به عرش رسد ، و حاملان عرش نيز وى را لعنت كنند . « 2 »\r\nاز آن حضرت پرسيدند : «\r\nأَيكونُ الْمؤمِنُ جَبَاناً ؟ : « نَعَمْ ، قيل لَهُ : أيكونُ المُؤْمِنُ بَخِيلًا ؟ قال : نَعَمْ . قيل لهُ : أيكونُ المؤمِنُ كَذّاباً ؟ قال : لا »\r\n؛ آيا ممكن است مؤمن ترسو باشد ؟ فرمود : آرى ؛ پرسيدند : و بخيل باشد ، فرمود : آرى ؛ پرسيدند : و دروغگو باشد ؟ فرمود : نه » . « 3 »\r\nو فرمود : «\r\nرَأيْتُ كأنَّ رَجُلًا جاءَني فقالَ لي : قُمْ ، فَقُمْتُ مَعَهُ فإذا أنا بِرَجُلَينِ أحَدُهُما قائِمٌ والآخَرُ جالِسٌ ، وَبِيَدِ الْقائِمِ كلّوبٌ مِنْ حَديدٍ يُلْقِمُهُ في شِدْقِ الجالِسِ فَيَجْنِبُهُ حَتّى يَبْلُغَ كاهِلَهُ ، فَيُلْقِمُهُ الجانِبَ الآخَرَ فَيَمُدُّهُ ، فإذا مَدَّهُ رَجَعَ الآخرُ كما كانَ ، فَقُلتُ للّذي أقامَني : ما هذا ؟ قال : هذا رَجُلٌ كَذّابٌ ، يُعَذَّبُ في قَبْرِهِ إلى يَوْمِ الْقِيَامَةِ\r\n؛ گويا مردى نزد من آمد و گفت : برخيز ، برخاستم و با او روانه شدم تا به دو نفر رسيديم كه يكى ايستاده و ديگرى نشسته بود ، در دست ايستاده قلّابى از آهن بود و آن را در كنج دهان آن كه نشسته بود فرو مىبرد و مىكشيد تا از شانه به پشت او مىرسيد ، سپس بيرون مىآورد و به طرف ديگر فرو مىبرد و مىكشيد و همچنان اين عمل را تكرار مىكرد ، به آن كه با من بود گفتم : اين چيست ؟ گفت : اين مرد ( نشسته ) دروغگوست و تا روز قيامت اين‌گونه در گور عذاب مىشود » . « 4 »\r\n\r\n\r\n","description":"","footnote":"\r\n( 1 ) ميزان الحكمه ، ج 5 ، ص 288 .\r\n( 2 ) جامع السعادات ، ج 2 ، ص 425 .\r\n( 3 ) همان مدرك ، ص 426 .\r\n( 4 ) همان مدرك .\r\n","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\n9 : زهد و آثار آن\r\nقال رسولُ اللَّهِ صلى الله عليه و آله : « الزُّهْدُ في الدُّنْيا قَصْرُ الأمَلِ ، وَ شُكْرُ كُلِّ نِعْمَةٍ ، وَ الوَرَعُ عَنْ كُلِّ ما حرَّمَ اللَّهُ » . « 1 »\r\nپيامبر اكرم صلى الله عليه و آله مىفرمايد : « حقيقت زهد در دنيا سه چيز است :\r\n1 . كوتاهى آرزوها .\r\n2 . شكر نعمت‌هاى الهى .\r\n3 . اجتناب از آنچه كه خدا حرام كرده » .\r\nزهد به معناى بى اعتنايى به دنيا و ترك وابستگىها و در مقابل رغبت به معناى علاقه به دنيا و دنياپرستى است و كسى كه اسير دنياست راغب است ، پس زهد به معناى فقر و اعراض از نعمتهاى الهى نيست بلكه ممكن است كسى غرق در نعمت و زاهد باشد و كسى هم فاقد نعمت و راغب باشد ، به عنوان مثال از تمام دنيا يك پيراهن كرباس دارد ولى وابستهء آن است كه اگر از دست بدهد ، فريادش بلند مىشود ؛ اين شخص راغب است .\r\nدر حديث فوق حضرت زهد را در سه جمله خلاصه كرده است :\r\n1 . كوتاهى آرزوها ؛ يعنى زاهد آرزوى دور و دراز ندارد ، چون باعث فراموشى آخرت مىشود .\r\n\r\n\r\n","description":"","footnote":"\r\n( 1 ) تحف العقول ، حكمت 176 .\r\n","page_name":" 37 ","page_number":37},
  {"content":"\r\n\r\n2 . شكر نعمت ؛ يعنى زاهد نعمتهاى خدا ، مثل چشم ، گوش ، سلامتى ، جوانى ، ثروت و غيره را در جايش مصرف مىكند .\r\n3 . ورع ؛ يعنى زاهد از هر چه خدا حرام كرده دورى مىكند .\r\n\r\nآثار زهد :\r\nدر حديثى پيامبر اكرم صلى الله عليه و آله دربارهء آثار زهد مىفرمايد :\r\n« وَ مَنْ زَهِدَ في الدُّنيا أثْبَتَ اللَّهُ الحِكْمَةَ في قَلْبِهِ وَ أنْطَقَ بِها لِسانَهُ وَبَصَّرَهُ عيوبَ الدُّنْيا داءَها وَ دَواءَها وَ اخْرَجُه مِنَ الدُّنيا سالِماً إلى دارِ القَرارِ\r\n» . « 1 »\r\nدر اين حديث چهار ويژگى براى زهد در دنيا بيان شده است :\r\n1 . نورانيّت قلب ، به طورى كه حكمت در قلب ثابت مىشود .\r\n2 . زبان انسان به حكمت گويا مىشود .\r\n3 . انسان عيوب دنيا را ديده و دردها و درمانها را مشاهده مىكند .\r\n4 . از دنيا سالم به سوى آخرت مىرود .\r\nبزرگترين مشكل در شناخت حقايق ؛ پوشيده در حجاب بودن آنهاست ؛ حق آشكار است ولى مشكل وجود حجابهاست و قسمت عمدهء اين حجابها در دنياپرستى خلاصه مىشود ؛ و حبّ مال ، فرزند ، مقام ، شهوت و . . . حبهاى دنيايى هستند كه در انسان وجود دارد . بنابراين اگر حبّ دنيا از قلب بيرون رود ، حجابها از بين مىرود و انسان مىتواند حقايق را ببيند .\r\nزهد در دنيا به معناى بىاعتنايى به دنياست كه باعث مىشود اين حجاب‌ها برداشته شده و اين آثار چهارگانه در انسان حاصل شود .\r\nدربارهء حبّ دنيا تشبيهات مختلفى شده است به عنوان مثال گاهى حبّ دنيا را به گرد و غبار تشبيه مىكنند ، چون گاهى با وجود اينكه چشم سالم است و راه پيدا است ، گرد و غبار اجازه نمىدهد كه انسان راه را ببيند .\r\n\r\n\r\n","description":"","footnote":"\r\n( 1 ) بحارالانوار ، ج 74 ، ص 161 ، ح 174 .\r\n","page_name":" 38 ","page_number":38},
  {"content":"\r\n\r\nشاعر مىگويد :\r\n جمال يار ندارد حجاب و پرده ولى * غبار ره بنشان تا نظر توانى كرد \r\nخدا اظهر الاشياء است و ظاهرتر از خدا در عالم هستى چيزى نيست ولى حجابها اجازه نمىدهد كه انسان خدا را مشاهده كند . قرآن مىفرمايد :\r\n« « لَقَدْ كُنْتَ فِى غَفْلَةٍ مِّنْ هَذَا فَكَشَفْنَا عَنْكَ غِطَاءَكَ فَبَصَرُكَ الْيَوْمَ حَدِيدٌ » ؛ در روز قيامت به انسان خطاب مىشود : تو از اين صحنه غافل بودى ، و ما پرده را از چشم تو كنار زديم ، و امروز چشمت كاملًا بينا به حقايق شده است » . « 1 »\r\nآرى پرده‌هاى جهان مادّه ، آمال و آرزوها ، عشق و علاقه به دنيا ، زن و فرزند و مال و مقام ، هوسهاى سركش و حسادتها ، به تو اجازه نداد كه امروز را از همان زمان بنگرى ، امروز گرد و غبار غفلت فرو نشسته ، حجابها كنار رفته ، پرده‌هاى شهوات و آمال و آرزوها دريده شده ، چرا كه امروز « يوم البروز » و « يوم الشهود » و « يوم تبلى السرائر » است .\r\nلحظه‌هاى آخر عمر ، انسان چشم برزخى مىيابد و خيلى چيزها را مىبيند .\r\nسعى كنيم اين حجابها را به حدّاقل برسانيم تا آنچه ديگران نمىبينند ما ببينيم و بدانيم .\r\n\r\n\r\n","description":"","footnote":"\r\n( 1 ) ق ، آيهء 22 .\r\n","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\n10 : راه نفوذ در ديگران\r\nقال رسولُ اللَّهِ صلى الله عليه و آله : « جُبِلَتِ القُلوبُ على حُبِّ مَنْ أحْسَنَ إلَيْها ، وَ بُغْضِ مَنْ أسَاءَ إلَيْها » . « 1 »\r\nپيامبر اكرم صلى الله عليه و آله مىفرمايد : « دلها در بند دوستى آن كسى است كه به آنها نيكى كرده و دشمن آنكه به آنها بدى كرده است .\r\nدر جايى ديگر به جاى تعبير « جبلت » چنين آمده است : «\r\nإنَّ اللَّهَ جَبَلَ قُلوبَ عِبادِهِ عَلى حُبِّ مَنْ أحْسَنَ إلَيْها وَبُغْضِ مَنْ أساءَ إلَيْها\r\n» . « 2 »\r\n« جبَل » به معناى خلقت است امّا نه هر خلقتى ، بلكه آن خلقت ريشه دار كه قابل تغيير نيست مثل اينكه مىگويند : جبلّى فلان كس است ، يعنى چنان در او ريشه دوانده كه قابل تغيير نيست و در واقع از جبل به معناى كوه گرفته شده چون نمىتوان كوه را از جايش حركت داد ، به همين جهت صفاتى كه در خلقت جاى مىگيرد و قابل تغيير نيست از آن تعبير به جبل مىكنند .\r\nدر اين حديث مىفرمايد : خداوند دلها را چنان آفريده است كه به كسانى كه به آنها نيكى كنند علاقهء عميق دارند و نسبت به كسانى كه به آنها بدى كنند كينه دارند ، بنابراين خوبى سبب عشق و علاقه و بدى سبب دشمنى است .\r\n\r\n\r\n","description":"","footnote":"\r\n( 1 ) تحف العقول ، حكمت 17 .\r\n( 2 ) همان مدرك ، حكمت 137 .\r\n","page_name":" 41 ","page_number":41},
  {"content":"\r\n\r\n\r\nراه نفوذ در ديگران :\r\nمىتوانيم از اين حديث راه نفوذ در ديگران را پيدا كنيم .\r\nمنظور از نفوذ ، كلاه گذارى نيست بلكه نفوذ به حق در ديگران است . بهترين راه براى نفوذ در ديگران راهى است كه در روايت آمده يعنى نيكى كردن به مردم و حل كردن مشكل مردم ؛ البتّه كمك به حلّ مشكلات ، و نيكى كردن به مردم تنها كمك مادى نيست ، بلكه استفاده از سرمايه‌هايى است كه در اختيار داريم و فناناپذير است . همان كه اميرالمؤمنين عليه السلام مىفرمايد : از رسول خدا صلى الله عليه و آله شنيدم كه مىفرمود :\r\n« إنَّكُمْ لَنْ تَسَعُوا النّاسَ بِأمْوالِكُمْ فَسَعُوهُمْ بِأخْلاقِكُم\r\n؛ شما با پول نمىتوانيد همهء مردم را جذب كنيد ولى با اخلاق نيكو مىتوانيد مردم را جذب كنيد » . « 1 »\r\nاين كار هزينهء زيادى هم نمىخواهد ، مانند برخورد نيكو با همسايه ، پيش از او سلام كردن ، احوال پرسى كردن و احوال خويشان او را پرسيدن ، در غياب دوست از او دفاع كردن و اگر بيمار شد عيادتش نمودن و در غم و شادى شريك او بودن .\r\nيكى از عوامل پيشرفت رسول اكرم صلى الله عليه و آله در صدر اسلام ، نفوذ آن حضرت در دلها بود كه خداوند مىفرمايد : « « فَبِمَا رَحْمَةٍ مِّنَ اللَّهِ لِنْتَ لَهُمْ وَلَوْ كُنْتَ فَظّاً غَلِيظَ الْقَلْبِ لَانْفَضُّوا مِنْ حَوْلِكَ » ؛ از پرتو رحمت الهى در برابر آنها [ مردم 
  ] نرم و مهربان شدى و اگر خشن و سنگدل بودى ، از اطراف تو پراكنده مىشدند » . « 2 »\r\nو مىفرمايد :\r\n« « وَإِنَّكَ لَعَلى خُلُقٍ عَظِيمٍ » ؛ و تو اخلاق عظيم و برجسته‌اى دارى » . « 3 »\r\nاخلاقى كه عقل در آن حيران است ، چرا كه اگر مردم را به بندگى خدا دعوت مىكنى تو خود بيش از همه عبادت مىكنى ، و اگر از كار بد باز مىدارى تو قبل از همه خوددارى مىكنى ، آزارت مىدهند و تو اندرز مىدهى ، ناسزايت مىگويند و\r\n\r\n\r\n","description":"","footnote":"\r\n( 1 ) وسائل الشيعه ، ج 8 ، باب 107 من أبواب أحكام العشرة فى السفر والحضر ، ح 8 .\r\n( 2 ) آل عمران ، آيهء 159 .\r\n( 3 ) قلم ، آيهء 4 .\r\n","page_name":" 42 ","page_number":42},
  {"content":"\r\n\r\nتو براى آنها دعا مىكنى ، بر بدنت سنگ مىزنند و خاكستر داغ بر سرت مىريزند و تو براى هدايت آنها دست به درگاه خدا بر مىدارى .\r\n تا توانى دلى به دست آور * دل شكستن هنر نمىباشد \r\nيك نمونه از اخلاق پيامبر اكرم صلى الله عليه و آله در فتح مكّه نمايان شد ؛ هنگامى كه مشركان خونخوار و جنايت پيشه كه ساليان دراز هر چه در توان داشتند بر ضدّ اسلام و شخص پيامبر صلى الله عليه و آله به كار گرفتند ، در چنگال مسلمين گرفتار شدند ، پيامبر اكرم صلى الله عليه و آله بر خلاف تمام مناسبات دوستان و دشمنان ، فرمان عفو عمومى صادر كرد ، و تمام جنايات آنها را به دست فراموشى سپرد ، و همين سبب شد كه به مصداق « يَدْخُلُونَ فِى دِينِ اللَّهِ أَفْوَاجاً » « 1 » مردم فوج فوج مسلمان مىشدند .\r\nاز امام حسين بن على عليه السلام نقل شده است كه مىفرمايد : «\r\nسألت اميرالمؤمنين عليه السلام عن سيرة رسول اللَّه صلى الله عليه و آله مع جلسائه ، فقال : « كان رسول اللَّه صلى الله عليه و آله دائِمَ الْبِشْرِ ، سَهْلَ الْخُلُق ، ليّنَ الجانِب ، ليس بِفَظٍّ وَلا غَليظٍ ، ولاصَخّابٍ ولا فحّاشٍ ، ولا عيّابٍ ولا مَدّاحٍ ، يَتَغافَلُ عَمّا لا يَشْتَهي ، فلا يُؤْيَسُ مِنْهُ وَلا يُخَيِّبُ فيه مُؤَمِّلِيهِ ، قَدْ تَرَكَ نَفْسَهُ مِنْ ثَلاثٍ : الْمِرَاءِ وَالْإكثَارِ وَممّا لا يَعْنِيهِ ، وَتَرَكَ النّاسَ مِنْ ثلاثٍ : كان لا يَذُمُّ أحَداً ولايُعَيِّرُه ، ولايَطْلُبُ عَوْرَتَهُ »\r\n؛ از پدرم اميرمؤمنان على عليه السلام دربارهء ويژگيهاى زندگى پيامبر صلى الله عليه و آله و اخلاق آن حضرت سؤال كردم و پدرم مشروحاً به من پاسخ فرمود ، در بخشى از اين حديث آمده است :\r\nپيامبر صلى الله عليه و آله با هم‌نشينان هميشه خوش رو و خندان و سهل الخلق و ملايم بود ، هرگز خشن و سنگدل و پرخاشگر و بد زبان عيب‌جو و مديحه‌گر نبود ، هيچ‌كس از او مأيوس نمىشد ، و هر كس در خانهء او مىآمد نااميد باز نمىگشت ، سه چيز را از خود رها كرده بود : مجادله در سخن ، پرگويى و دخالت در كارى كه به او مربوط نبود ، و سه چيز را در مورد مردم رها كرده بود : كسى را مذمّت نمىكرد ، سرزنش نمىفرمود و دربارهء لغزشها و عيوب پنهانى مردم جستجو نمىكرد » . « 2 »\r\n\r\n\r\n","description":"","footnote":"\r\n( 1 ) نصر ، آيهء 2 .\r\n( 2 ) معانى الاخبار ، ص 83 .\r\n","page_name":" 43 ","page_number":43},
  {"content":"\r\n\r\nروايات در اين زمينه فراوان است كه به چند روايت اشاره مىكنيم :\r\n1 . پيامبر اكرم صلى الله عليه و آله مىفرمايد : «\r\nإنَّ المُؤْمِنَ لَيُدْرِكُ بِحُسْنِ خَلْقِهِ دَرَجَةَ قائِمِ اللَّيْلِ وَصَائِمِ النَّهارِ\r\n؛ مؤمن با حسن خلق خود به درجهء كسى مىرسد كه شبها به عبادت مىايستد و روزها روزه دار است » . « 1 »\r\n2 . و همان حضرت فرمود : «\r\nما مِنْ شَيءٍ اثْقَلُ فىِ المِيزانِ مِنْ خُلُقٍ حَسَنٍ\r\n؛ چيزى در ميزان عمل در روز قيامت سنگين‌تر از اخلاق خوب نيست » . « 2 »\r\n3 . و در جايى ديگر مىفرمايد : «\r\nاكْثَرُ ما يُدْخِلُ النّاسَ الْجَنَّةَ تَقْوى اللَّهِ وَحُسْنُ الخُلُقِ\r\n؛ بيشترين چيزى كه مردم را وارد بهشت مىكند تقوا و اخلاق نيكو است » . « 3 »\r\n4 . امام على بن موسى الرضا عليه السلام از پيامبر اكرم صلى الله عليه و آله نقل مىكند كه فرمود : «\r\nعَلَيْكُمْ بِحُسْنِ الخُلُقِ ، فَإِنَّ حُسْنَ الْخُلُقِ في الجَنَّةِ ، لامَحالَةَ ، وَإيّاكُمْ و سُوء الْخُلْقِ فإنّ سُوءَ الخُلُقِ فِي النّارِ لامَحالَةَ\r\n؛ بر شما لازم است كه اخلاق خوب داشته باشيد ، زيرا سرانجام خوش اخلاق بهشت است و از بداخلاقى بپرهيزيد كه سرانجام آن آتش است » . « 4 »\r\nيكى از وصيت‌هاى اخلاقى پيامبر اكرم صلى الله عليه و آله به على عليه السلام اين بود : سه كار است كه اين امّت توانايى آن را ( به طور كامل ) ندارند ، عدالت و برابرى با برادر دينى در مال ، واداى حقّ مردم با قضاوت عادلانه نسبت به خود و ديگران ، و خدا را در هر حال ياد كردن ، البتّه منظور گفتن «\r\nسُبْحانَ اللَّهِ وَالْحَمْدُللَّهِ وَ لا إلهَ الّا اللَّهُ وَاللَّهُ أكْبَرُ\r\n» نيست ، بلكه منظور اين است هنگامى كه كار حرامى در مقابل آنها قرار مىگيرد ، از خدا بترسند و آن را ترك كنند . « 5 »\r\n\r\n\r\n","description":"","footnote":"\r\n( 1 ) تفسير مجمع البيان ، ج 10 ، ص 333 .\r\n( 2 ) همان مدرك .\r\n( 3 ) همين مضمون در وسائل الشيعه ، ج 8 ، ص 504 ؛ تفسير قرطبى ، ج 10 ، ص 6707 .\r\n( 4 ) تفسير روح البيان ، ج 10 ، ص 108 .\r\n( 5 ) تفسير نور الثقلين ، ج 1 ، ص 140 .\r\n","page_name":" 44 ","page_number":44},
  {"content":"\r\n\r\n\r\n11 : زبان ( غيبت )\r\nعن رسولِ اللَّهِ صلى الله عليه و آله : « و قالَ لَهُ رجُلٌ : أَوْصني ، فقال صلى الله عليه و آله : احْفَظْ لِسانَكَ ، ثُمَّ قال :\r\nيا رسولَ اللَّهِ أوْصِني ، فقال : وَيْحَكَ وَهَلْ يُكِبُّ النّاسَ على مَناخِرِهِمْ في النّارِ إلّا حَصَائِدُ أَلْسِنَتِهِمْ ؟ » . « 1 »\r\nمردى به رسول خدا گفت : « به من سفارشى كن ، فرمود : زبانت را نگه‌دار ، سپس گفت : يا رسول اللَّه به من سفارش كن ، فرمود : واى بر تو آيا جز اين نيست كه مردم براى آنچه با زبان درو مىكنند در دوزخ سرنگون مىشوند » .\r\nاين حديث به صورت ديگرى از معاذ بن جبل نقل شده است :\r\n« قال : كُنتُ مع النّبيّ صلى الله عليه و آله في سَفَرٍ فَأصْبَحْتُ يوماً قريباً مِنْهُ ، وَنَحْنُ نَسيرُ ، فقلتُ : يا رسولَ اللَّهِ أخْبِرْني بِعَمَلٍ يُدْخِلُنِى الْجَنّةَ ، وَيُباعِدُنى مِنَ النّارِ ، فأخْبَرَهُ إلى أن قال : ألا أُخْبِرُك بِمِلاكِ ذلِكَ كُلِّه ؟ قلتُ : بلى يا رسولَ اللَّهِ ، قال : كُفَّ عَلَيكَ هذا - و أشار إلى لِسَانِهِ - قُلتُ : يا نَبِىَّ اللَّهِ ، وَإنّا لَمُؤاخَذُونَ بِما نَتَكَلَّمُ به ؟ قال : ثَكَلَتْكَ أمُّكَ ، وَهَل يُكِبُّ النّاسَ في النّارِ على وُجوهِهِم - أو قال : على مَنَاخِرِهِمْ - إلّاحَصائِدُ ألْسِنَتِهِم ؟\r\n؛ معاذ بن جبل كه از ياران پيامبر اكرم صلى الله عليه و آله است مىگويد : در سفرى با پيامبر اكرم صلى الله عليه و آله بودم ، در صبحى به\r\n\r\n\r\n","description":"","footnote":"\r\n( 1 ) تحف العقول ، حكمت 156 .\r\n","page_name":" 45 ","page_number":45},
  {"content":"\r\n\r\nپيامبر اكرم صلى الله عليه و آله عرض كردم : عملى را به من يادآورى كن كه مرا وارد بهشت كرده و از آتش جهنّم دور كند ؟ پيامبر اكرم صلى الله عليه و آله بعد از گفتن مطالبى به معاذ فرمود : آيا تو را خبر بدهم به ملاك و معيار اين مطالب ؟ گفتم : بله ، فرمود : نگه دارى زبان است . گفتم : اى پيامبر آيا ما به واسطهء سخن گفتن مؤاخذه مىشويم ؟ فرمود : مادرت به عزايت بنشيند آيا جز اين نيست كه مردم براى آنچه با زبان درو مىكنند در دوزخ سرنگون مىشوند ؟ » . « 1 »\r\nدر روايات ما دربارهء دو مسأله بحث شده و اهمّيت فوق العاده‌اى براى هر دو بيان شده است كه يكى سكوت و ديگرى حفظ زبان است ؛ علماى اخلاق معتقدند كه سالكان راه حق بدون رعايت سكوت و حفظ زبان از انواع گناهانى كه به آن آلوده مىشوند به جايى نمىرسند .\r\nدر دو مورد از آيات قرآن مسألهء سكوت به عنوان يك ارزش و الا مطرح شده است ؛ نخست در داستان حضرت مريم عليها السلام ؛ در آن لحظات طوفانى كه درد زايمان به حضرت مريم دست داد ، غم و اندوه سراسر وجودش را فرا گرفت ؛ به خصوص از اينكه نوزادش متولّد شود و رگبار تهمتهاى مردم بى ايمان متوجّه او گردد ، تا آنجا كه از خدا تقاضاى مرگ كرد ، در اين هنگام ندايى شنيد كه به او دستور داد : « غمگين مباش ، پروردگارت از پايين پاى تو چشمهء آب گوارايى جارى ساخته ( و درخت خشكيدهء خرما به فرمان او به بار نشسته است ) . . . از آن غذاى لذيذ بخور و از آن چشمهء گوارا بنوش و چشمت را ( به مولود تازه ) روشن دار و هر گاه انسانى را ديدى و از تو توضيح خواست با اشاره بگو : من براى خداى رحمان روزه گرفته‌ام و امروز با احدى سخن نمىگويم ؛ « فَإِمَّا تَرَيِنَّ مِنَ الْبَشَرِ أَحَداً فَقُولِى إِنِّى نَذَرْتُ لِلرَّحْمَانِ صَوْماً فَلَنْ أُكَلِّمَ الْيَوْمَ إِنسِيّاً » » . « 2 »\r\nو مىدانيم كه نذر همواره به كارى تعلّق مىگيرد كه داراى رجحان و مطلوبيّت\r\n\r\n\r\n","description":"","footnote":"\r\n( 1 ) سنن ابن ماجه ، ج 2 ، ص 1314 ، ح 3973 .\r\n( 2 ) مريم ، آيهء 26 .\r\n","page_name":" 46 ","page_number":46},
  {"content":"\r\n\r\nالهى باشد ، بنابراين « روزهء سكوت » در آن امّت يك عمل الهى بوده كه در شريعت اسلام تحريم شده است .\r\nدر آيهء ديگر همين سوره اشارهء ديگرى به اهمّيت سكوت ديده مىشود ، آنجا كه در داستان حضرت زكريّا عليه السلام مىخوانيم هنگامى كه مژدهء تولّد حضرت يحيى عليه السلام در آيندهء نزديك به او داده شد ، در حالى كه هم خودش پيرو ناتوان بود و هم همسرش نازا ، از خداوند تقاضاى نشانه‌اى كرد « قَالَ رَبِّ اجْعَلْ لِّى آيَةً » و به او وحى شد كه : « نشانهء تو اين است كه سه شبانه روز تمام در حالى كه زبانت سالم است قدرت سخن گفتن با مردم رانخواهى داشت ( تنها زبانت به ذكر خدا و مناجات با او گردش مىكند ) « قَالَ آيَتُكَ أَلَّا تُكَلِّمَ النَّاسَ ثَلَاثَ لَيَالٍ سَوِيّاً » » . « 1 »\r\nهمين معنا در سورهء آل عمران آيهء 41 نيز آمده است .\r\nدر روايات ما هم اهمّيت زيادى به سكوت داده شده كه به بخشى از آن اشاره مىكنيم :\r\n1 . در زمينهء تأثير سكوت در تفكر عميق و استوارى عقل ، رسول اكرم صلى الله عليه و آله مىفرمايد : «\r\nإذا رَأَيْتُمُ المُؤمِنَ صَموتاً فَأدْنوا مِنْهُ فإنَّه يُلْقىِ الْحِكْمَةَ وَالْمُؤمِنُ قَليلُ الكَلامِ كَثِيرُ العَمَلِ وَالمُنافِقُ كَثِيرُ الكَلامِ قَلِيلُ العَمَلِ\r\n؛ هنگامى كه مؤمن را خاموش ببينيد به او نزديك شويد كه دانش و حكمت به شما القا مىكند ، و مؤمن كمتر سخن مىگويد و بسيار عمل مىكند و منافق بسيار سخن مىگويد و كمتر عمل مىكند » . « 2 »\r\n2 . از بعضى از روايات به دست مىآيد كه يكى از مهمترين عبادات سكوت است ؛ از جمله در مواعظ پيامبر اكرم صلى الله عليه و آله به ابوذر مىخوانيم : «\r\nارْبَعٌ لا يُصِيبُهُنَّ إلّا مُؤْمِنٌ ، الصَّمْتُ و هُو أوَّلُ العِبادَةِ\r\n؛ چهار چيز است كه تنها نصيب مؤمن مىشود ، نخست سكوت است كه سرآغاز عبادت مىباشد » . « 3 »\r\n\r\n\r\n","description":"","footnote":"\r\n( 1 ) مريم ، آيهء 10 .\r\n( 2 ) بحار الانوار ، ج 75 ، ص 312 .\r\n( 3 ) ميزان الحكمه ، مادّهء « صمت » .\r\n","page_name":" 47 ","page_number":47},
  {"content":"\r\n\r\n3 . از بعضى احاديث استفاده مىشود كه پرگويى مايهء قساوت و سنگدلى است ، در حديثى از امام صادق عليه السلام مىخوانيم :\r\n« كانَ المَسيحُ عليه السلام يقولُ : لاتُكْثِرِ الكَلامَ فى غَيرِ ذِكْرِاللَّه فانَّ الَّذِينَ يُكْثِرونَ الكلامَ في غَيرِاللَّهِ قاسِيَةٌ قُلُوبُهُم ولكِنْ لايَعْلَمونَ\r\n؛ حضرت مسيح عليه السلام مىفرمود : جز به ذكر خدا سخن زياد مگوييد ، زيرا كسانى كه در غير ذكر خدا سخن بسيار مىگويند ، دلهايى پرقساوت دارند ولى نمىدانند » . « 1 »\r\n4 . امام على بن موسى الرضا عليه السلام مىفرمايد :\r\n« انَ الصّمْتَ بابٌ مِنْ أبوابِ الحِكْمَةِ ، انَّ الصَمْتَ يُكْسِبُ المَحَبَّة انَّهُ دليلٌ على كُلِّ خَيرٍ\r\n؛ سكوت درى از درهاى دانش است ، سكوت محبّت مىآورد ، و دليل و راهنماى همهء خيرات است » . « 2 »\r\n5 . سكوت سبب نجات از بسيارى از گناهان مىشود و در نتيجه كليد ورود در بهشت است ، چنان كه در حديثى از پيامبر اكرم صلى الله عليه و آله مىخوانيم :\r\nمردى نزد آن حضرت آمد و طالب سعادت و نجات بود ، پيغمبر صلى الله عليه و آله فرمود : آيا تو را به چيزى راهنمايى كنم كه خدا به وسيلهء آن تو را وارد بهشت سازد ؟ عرض كرد : آرى اى رسول خدا ؛ سپس حضرت دستور به انفاق و يارى مظلوم و كمك از طريق مشورت فرمود ، و بعد دستور به سكوت داده و فرمود : «\r\nفَاصْمِتْ لِسانَكَ إِلّا مِن خيرٍ\r\n؛ سخن مگو جز در جايى كه خير است » و در پايان افزود : هرگاه يكى از اين صفات در تو باشد ، تو را به سوى بهشت مىبرد . « 3 »\r\nبعد از ذكر اين مقدّمه به حديث مورد بحث بر مىگرديم و چند نكته را يادآور مىشويم :\r\n\r\n\r\n","description":"","footnote":"\r\n( 1 ) اصول كافى ، ج 2 ، باب الصمت و حفظ السان ، ح 11 .\r\n( 2 ) همان مدرك ، ح 1 .\r\n( 3 ) اخلاق در قرآن ، ج 1 ، ص 298 به بعد .\r\n","page_name":" 48 ","page_number":48},
  {"content":"\r\n\r\nنكتهء اوّل : حديث مىفرمايد اين افراد را به صورت در آتش مىاندازند ، چرا ؟ به يكى از جهات ذيل .\r\nالف ) صورت عضو بسيار حسّاسى است به همين جهت انسان وقتى مىخواهد زمين بخورد ناخودآگاه دستش را سپر صورت مىكند تا آسيبى به صورت نرسد .\r\nب ) به خاطر تحقير آميزبودن آن است .\r\nج ) عضوى كه باعث گناه شده ، بسوزد .\r\nنكتهء دوم : از روايت استفاده مىشود كه اصلاح زبان ، كليد اصلاح انسان و انحراف آن سبب انواع انحرافات است ، چرا كه زبان ترجمان دل و نمايندهء عقل و كليد شخصيّت انسان و مهمترين دريچهء روح است .\r\nبه تعبير ديگر ، آنچه در صفحهء روح انسان نقش مىبندد ، قبل از هر چيز بر صفحهء زبان و در لابه لاى گفته‌هاى او ظاهر مىشود . امام على عليه السلام مىفرمايد :\r\n« تَكَلَّموا تُعْرَفوا فَانَّ الْمَرْءَ مَخْبوءٌ تَحْتَ لِسانِهِ\r\n؛ سخن بگوييد تا شناخته شويد همانا شخصيت هر كس زير زبانش نهفته است » . « 1 »\r\n تا مرد سخن نگفته باشد * عيب و هنرش نهفته باشد \r\nنكتهء سوم : به همان نسبت كه بركات زبان و آثار سازندهء آن زياد است ، آفات و گناهانى كه به وسيلهء آن انجام مىگيرد و آثار مخرّبى كه در فرد و جامعه دارد ، بسيار زياد مىباشد .\r\nمرحوم « فيض كاشانى » در كتاب « المحجّة البيضاء » و « غزالى » در « احياءالعلوم » بحث مشروحى تحت عنوان گناهان زبان ذكر كرده‌اند . غزالى بيست انحراف و آفت براى زبان شمرده كه از جملهء آنها موارد زير است :\r\n1 . بيهوده‌گويى و پرحرفى .\r\n2 . بد زبانى و دشنام .\r\n3 . مزاح و شوخيهاى ركيك و زشت .\r\n\r\n\r\n","description":"","footnote":"\r\n( 1 ) بحارالانوار ، ج 68 ، ص 287 ؛ محجّة البيضاء ، ج 5 ، ص 193 .\r\n","page_name":" 49 ","page_number":49},
  {"content":"\r\n\r\n4 . مسخره كردن و استهزاى ديگران .\r\n5 . فاش كردن اسرار مردم .\r\nو . . . و علماى اخلاق ده مورد ديگر هم اضافه كرده‌اند كه مجموع آن به 30 آفت مىرسد .\r\nيكى از اين گناهان و آفتها كه در آيات و روايات بر اهمّيت آن تصريح شده مسألهء « غيبت » است ، چرا كه سرمايهء بزرگ انسان در زندگى حيثيّت و آبرو و شخصيّت اوست ، و هر چيزى كه آن را به خطر بيندازد مانند آن است كه جان او را به خطر انداخته باشد ، بلكه گاه ترور شخصيّت از ترور شخص مهم‌تر است ، و به اين جهت گاهى اوقات گناه آن از قتل نفس نيز سنگين‌تر است .\r\nيكى از فلسفه‌هاى تحريم غيبت اين است كه اين سرمايهء بزرگ بر باد نرود ، و حرمت اشخاص درهم نشكند ، و حيثيّت آنها لكّه‌دار نشود .\r\nفلسفهء ديگر اينكه « غيبت » ، بدبينى مىآفريند ، پيوندهاى اجتماعى را سست مىكند ، سرمايهء اعتماد را از بين مىبرد ، پايه‌هاى تعاون و همكارى را متزلزل مىسازد ، بذر كينه و عداوت را در دلها مىپاشد و گاه سرچشمهء نزاع‌هاى خونين و قتل و كشتار مىگردد .\r\nدر حديثى آمده است كه روزى پيامبراكرم صلى الله عليه و آله با صداى بلند خطبه مىخواند و فرياد مىزد : « اى گروهى كه به زبان ايمان آورده‌ايد نه با قلب ، غيبت مسلمانان را نكنيد ، و از عيوب پنهانى آنها جستجو ننماييد ، زيرا كسى كه در امور پنهانى برادر دينى خود جستجو كند ، خداوند اسرار او را فاش مىسازد ، و در درون خانه‌اش رسوايش مىكند » . « 1 »\r\nدر حديث ديگرى آمده است كه خداوند به موسى وحى فرستاد : «\r\nمَنْ ماتَ تائِباً مِنَ الْغِيْبَةِ فَهُوَ آخِرُ مَنْ يَدْخُلُ الجَنَّةَ ، وَ مَنْ ماتَ مُصِرّاً علَيها فَهُوَ أوَّلُ مَنْ يَدْخُلُ النّارَ\r\n؛\r\n\r\n\r\n","description":"","footnote":"\r\n( 1 ) محجّة البيضاء ، ج 5 ، ص 252 .\r\n","page_name":" 50 ","page_number":50},
  {"content":"\r\n\r\nكسى كه بميرد در حالى كه از غيبت توبه كرده ، آخرين كسى است كه وارد بهشت مىشود و كسى كه بميرد در حالى كه اصرار بر آن داشته ، اوّلين كسى است كه وارد دوزخ مىشود » . « 1 »\r\nامام صادق عليه السلام در روايتى مىفرمايد : «\r\nمَنْ روى على مؤمنٍ روايةً يُريدُ بِها شَيْنَهُ وَهَدْمَ مُروءَتِهِ لِيَسْقُطَ مِنْ أعْيُنِ الناسِ ، أخْرَجَهُ اللَّهُ مِن وِلايَتِهِ إلى وِلايَةِ الشَّيْطانِ ، فلا يَقْبَلُهُ الشَّيْطانُ\r\n؛ كسى كه به منظور عيب‌جويى و آبرو ريزى مؤمنى ، سخنى نقل كند تا او را از نظر مردم بيندازد ، خداوند او را از ولايت خودش بيرون كرده ، به سوى ولايت شيطان مىفرستد ، ولى شيطان هم او را نمىپذيرد » . « 2 »\r\n« غيبت » يعنى در غياب كسى سخن گفتن ، منتها سخنى كه عيبى از عيوب او را فاش سازد ؛ خواه اين عيب جسمانى باشد ، يا اخلاقى ؛ در اعمال او باشد يا در سخنش ، و حتّى در امورى كه مربوط به اوست ، مانند لباس ، خانه ، همسر و فرزندان او و مانند اينها ؛ بنابراين اگر كسى صفات ظاهرى و آشكار ديگرى را بيان كند ، غيبت نخواهد بود ، مگر اينكه قصد مذمّت و عيب‌جويى داشته باشد كه در اين صورت حرام است . مثل اينكه در مقام بدگويى بگويد آن مرد نابينا ، يا كوتاه قد ، يا سياه رنگ يا كوسه ، اينها همه در صورتى است كه اين صفات واقعاً در آن شخص باشد ، اما اگر صفتى اصلًا وجود نداشته باشد ، آن وقت « تهمت » خواهد بود كه گناه آن‌به مراتب شديدتر و سنگين‌تر است .\r\nامام صادق عليه السلام مىفرمايد : «\r\nالغِيْبَةُ أَنْ تَقولَ فى أخيكَ ما سَتَرَهُ اللَّهُ عَلَيْهِ ، و أَمّا الْأَمْرُ الظّاهِرُ فيهِ ، مِثْلُ الحِدَّةِ وَالْعَجَلَةِ ، فَلا ، وَالْبُهْتانُ أنْ تقولَ فيه ماليسَ فيه\r\n؛ غيبت آن است كه دربارهء برادر مسلمانت چيزى را بگويى كه خداوند پنهان داشته ، و امّا چيزى كه ظاهر است مانند تندخويى و عجله كه غيبت به حساب نمىآيد ، امّا تهمت اين است كه چيزى را بگويى كه در او وجود ندارد » . « 3 »\r\n\r\n\r\n","description":"","footnote":"\r\n( 1 ) محجّة البيضاء ، ج 5 ، ص 252 .\r\n( 2 ) وسائل الشيعه ، ج 8 ، باب 158 ، ح 2 .\r\n( 3 ) اصول كافى ، ج 2 ، باب الغيبة و البهت ، ح 7 .\r\n","page_name":" 51 ","page_number":51},
  {"content":"\r\n\r\nخداوند در قرآن از غيبت نهى كرده و مىفرمايد : « يَا أَيُّهَا الَّذِينَ آمَنُوا اجْتَنِبُوا كَثِيراً مِّنَ الظَّنِّ إِنَّ بَعْضَ الظَّنِّ إِثْمٌ وَلَا تَجَسَّسُوا وَلَا يَغْتَبْ بَّعْضُكُمْ بَعْضاً أَيُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَاتَّقُوا اللَّهَ إِنَّ اللَّهَ تَوَّابٌ رَّحِيمٌ » . « 1 »\r\nخداوند در اين آيه غيبت را به خوردن گوشت برادر مرده تشبيه مىكند كه اين زشتى فوق العادهء غيبت و گناه عظيم آن را مىرساند .\r\nدر شأن نزول جملهء « لَايَغْتَبْ بَّعْضُكُمْ بَعْضاً » آمده كه اين آيه دربارهء دو نفر از اصحاب رسول خدا صلى الله عليه و آله است كه رفيقشان\r\nسلمان\r\nرا غيبت كردند ، زيرا او را خدمت پيامبراكرم صلى الله عليه و آله فرستاده بودند تا غذايى براى آنها بياورد ، پيامبراكرم صلى الله عليه و آله نيز\r\nسلمان\r\nرا سراغ\r\nاسامة بن زيد\r\nكه مسئول بيت‌المال بود فرستاد ،\r\nاسامه\r\nگفت : الان چيزى ندارم ، آن دو نفر از\r\nاسامه\r\nبدگويى كردند و گفتند : او بخل ورزيده و دربارهء\r\nسلمان\r\nهم گفتند :\r\nاگر او را به سراغ چاه سميحه ( چاه پر آبى بود ) بفرستيم آب آن خشك خواهد شد .\r\nسپس خودشان به راه افتادند تا نزد\r\nاسامه\r\nبيايند ، و دربارهء موضوع كار خود تجسّس كنند ، پيامبر صلى الله عليه و آله فرمود : من آثار خوردن گوشت در دهان شما مىبينم ، عرض كردند :\r\nاى رسول خدا ما امروز مطلقاً گوشت نخورده‌ايم . فرمود : آرى گوشت\r\nسلمان\r\nو\r\nاسامه\r\nرا خورده‌ايد و آيه نازل شد و مسلمانان را از غيبت نهى كرد . « 2 »\r\n\r\nعلاج غيبت و توبهء آن :\r\n« غيبت » مانند بسيارى از صفات ذميمه تدريجاً به صورت يك بيمارى روانى در مىآيد ، به گونه‌اى كه غيبت كننده از كار خود لذّت مىبرد ، و از اين كه پيوسته آبروى اين و آن را بريزد احساس رضا و خشنودى مىكند ، و اين يكى از مراحل بسيار خطرناك اخلاقى است . اينجاست كه غيبت كننده بايد قبل از هر چيز به درمان\r\n\r\n\r\n","description":"","footnote":"\r\n( 1 ) حجرات ، آيهء 12 .\r\n( 2 ) تفسير مجمع البيان ، ج 9 ، ص 135 ؛ « قرطبى » در تفسير خود اين شأن نزول را با تفاوتى نقل كرده است .\r\n","page_name":" 52 ","page_number":52},
  {"content":"\r\n\r\nانگيزه‌هاى درونى غيبت بپردازد ، انگيزه‌هايى همچون « بخل » ، « حسد » ، « كينه‌توزى » ، « عداوت » و « خود برتربينى » .\r\nبايد از طريق خودسازى و تفكّر در عواقب سوء اين صفات زشت و نتايج شومى كه ببار مىآورد ، و همچنين از طريق رياضت نفس ، اين آلودگيها را از جان و دل بشويد ، تا بتواند زبان را از آلودگى به غيبت باز دارد . سپس در مقام توبه برآيد ، و از آنجا كه غيبت جنبهء « حقّ الناس » دارد ، اگر به صاحب غيبت دسترسى دارد ومشكل تازه‌اى ايجاد نمىكند ، از او عذرخواهى كند ، هر چند به صورت سربسته باشد ، به عنوان مثال بگويد من گاهى بر اثر نادانى و بىخبرى غيبت شما كرده‌ام ، مرا ببخش ، و شرح بيشترى ندهد ، مبادا عامل فساد تازه‌اى شود .\r\nو اگر دسترسى به آن فرد را ندارد يا او را نمىشناسد ، يا از دنيا رفته است ، براى او استغفار كند ، و عمل نيك انجام دهد ، شايد به بركت آن خداوند متعال وى را ببخشد و طرف مقابل را راضى كند . « 1 »\r\n\r\nموارد استثنا :\r\nآخرين سخن دربارهء غيبت اينكه قانون غيبت مانند هر قانون ديگرى استثناهايى دارد ، از جمله اين كه گاه در مقام « مشورت » به عنوان مثال براى انتخاب همسر ، يا شريك در كسب و كار و مانند آن كسى از انسان سؤالى مىكند ، امانت در مشورت ايجاب مىكند اگر عيوبى از طرف سراغ دارد بگويد ، مبادا مسلمانى در دام بيفتد ، و چنين غيبتى كه با چنين نيّتى انجام مىگيرد حرام نيست .\r\nهمچنين در موارد ديگرى كه اهداف مهمّى مانند هدف مشورت در كار باشد ، يا براى احقاق حق وتظلّم صورت گيرد غيبت حرام نيست .\r\nالبتّه كسىكه آشكارا گناه مىكند و به‌اصطلاح « متظاهر به فسق » است ، از موضوع\r\n\r\n\r\n","description":"","footnote":"\r\n( 1 ) تفسير نمونه ، ج 22 ، ص 193 .\r\n","page_name":" 53 ","page_number":53},
  {"content":"\r\n\r\nغيبت خارج است ، و اگر گناه او را پشت سر او بازگو كنند ايرادى ندارد ، ولى بايد توجّه داشت كه اين حكم مخصوص گناهى است كه نسبت به آن متظاهر است .\r\nاين نكته نيز قابل توجّه است كه نه تنها غيبت كردن حرام است ، گوش دادن به غيبت ، و حضور در مجلس غيبت نيز جزء محرّمات است . براساس پاره‌اى از روايات بر مسلمانان واجب است كه ردّ غيبت كنند ، يعنى در برابر غيبت به دفاع برخيزند ، و از برادر مسلمانى كه حيثيّتش به خطر مىافتد دفاع كنند . « 1 »\r\n\r\n\r\n","description":"","footnote":"\r\n( 1 ) تفسير نمونه ، ج 22 ، ص 194 .\r\n","page_name":" 54 ","page_number":54},
  {"content":"\r\n\r\n\r\n12 : مقام حضرت زهرا عليها السلام\r\nقال رسولُ اللَّهِ صلى الله عليه و آله : « اوَّلُ شَخْصٍ يَدْخُلُ الجَنَّةِ فاطِمَةُ بِنْتُ مُحَمَّدٍ صلى الله عليه و آله وَ مَثَلُها في هذِةِ الأُمّةِ مَثَلُ مَرْيَمَ في بنيإسْرائِيلَ » . « 1 »\r\nپيامبر اكرم صلى الله عليه و آله مىفرمايد : « اوّلين كسى كه وارد بهشت مىشود ، فاطمه دختر محمّد صلى الله عليه و آله است و او در ميان اين امّت مانند مريم در بنى اسرائيل است » .\r\nآيا اين اولويت ، مطلق است يا نسبى ؟ ظاهر اين است كه مطلق است و مفهومش اين است كه حتّى قبل از پيغمبر صلى الله عليه و آله و على عليه السلام و انبيا و امامان وارد بهشت مىشود ، چرا كه انبيا ممكن است در قيامت در مقابل امّت مسئوليّت داشته باشند .\r\nچنين مقامى بسيار والاست و نشان مىدهد كه حضرت زهرا عليها السلام برترين افراد و زنان است و اين بهشت است كه مشتاق چنين افرادى است ، و آغوش باز مىكند ، و با وجود حضرت فاطمه عليها السلام و امثال آن حضرت ، عظمت پيدا مىكند .\r\nقرآن مىفرمايد : « « مَثَلُ الْجَنَّةِ الَّتِي وُعِدَ الْمُتَّقُونَ . . . » ؛ توصيف بهشتى كه به پرهيزكاران وعده داده شده چنين است . . . » . « 2 »\r\n\r\n\r\n","description":"","footnote":"\r\n( 1 ) كنز العمّال ، ج 6 ، ص 219 ، از اهل سنّت ؛ در بحارالانوار ، ج 43 ، ص 44 قسمت اوّل حديث آمده كه رسول اكرم صلى الله عليه و آله فرمود : « اوّل شخص تدخل الجنّة فاطمة » .\r\n( 2 ) محمّد ، آيهء 15 ؛ رعد ، آيهء 35 .\r\n","page_name":" 55 ","page_number":55},
  {"content":"\r\n\r\nو فاطمه اوّلين كسى است كه وارد بهشت مىشود و كسى است كه داراى برترين تقواست ، و ما نيز به آن مقدار كه تقوا داريم به فاطمه عليها السلام نزديك و جزء پيروان او هستيم .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n13 : رضايت خدا يا خلق\r\nقال رسولُ اللَّهِ صلى الله عليه و آله : « مَن أرْضى سُلْطاناً بما يُسْخِطُ اللَّهَ خَرَجَ مِنْ دِينِ اللَّهِ » . « 1 »\r\nپيامبر اكرم صلى الله عليه و آله مىفرمايد : « كسى كه پادشاهى را در چيزى خوشحال كند در حالى كه آن چيز سبب خشم خداوند باشد از دين خدا خارج شده است » .\r\nكسى كه براى خشنود كردن بنده‌اى خدا را ناخشنود كند به اين معناست كه آن بنده را در سرنوشت خود مؤثّرتر مىداند و اهمّيتى كه به اين مخلوق مىدهد بيش از اهميّتى است كه به خالق خود مىدهد .\r\nو در جاى ديگر آن حضرت مىفرمايد : «\r\nمَنْ طَلبَ رِضَى مَخْلوقٍ بِسَخَطِ الخَالِقِ سَلَّط اللَّهُ عزَّوجَلّ عليهِ ذلِكَ المَخْلوق\r\n؛ هر كه خشنودى مخلوق را بر خشم خالق محترم‌تر شمرد خداوند عزّوجلّ آن مخلوق را بر وى مسلّط گرداند » . « 2 »\r\nاين يك نوع شرك است . قرآن مىفرمايد :\r\n« « وَمَا يُؤْمِنُ أَكْثَرُهُمْ بِاللَّهِ إِلَّا وَهُمْ مُّشْرِكُونَ » ؛ بيشتر آنها كه مدّعى ايمان به خدا هستند ؛ مشركند » « 3 » چرا كه براى مخلوق عبادت مىكنند و جلب توجّه مخلوق را بر\r\n\r\n\r\n","description":"","footnote":"\r\n( 1 ) تحف العقول ، حكمت 172 .\r\n( 2 ) همان مدرك ، حكمت 132 .\r\n( 3 ) يوسف ، آيهء 106 .\r\n","page_name":" 57 ","page_number":57},
  {"content":"\r\n\r\nخدا مقدّم مىدارند در ذيل اين آيه حديثى از رسول اكرم صلى الله عليه و آله آمده است كه مىفرمايد : «\r\nإنّ أخْوَفَ ما أخافُ عَلَيكُمُ الشِّرْكُ الْأصْغَرُ ، قالوا : وَمَا الشِّرْكُ الْأصْغَرُ يا رَسُولَ اللَّهِ ؟ قال : الرِّياءُ يقول اللَّهُ تَعالى يَوْمَ الْقِيامَةِ إذا جاءَ النّاسُ بأعمالِهِم : اذهَبُوا إلَى الَّذِينَ كُنْتُمْ تُراؤونَ فى الدُّنْيا ، فَانْظُروا هَلْ تَجِدُونَ عِنْدَهُم مِنْ جَزاءٍ ؟\r\n؛ خطرناك‌ترين چيزى كه از آن براى شما مىترسم ، شرك اصغر است . اصحاب گفتند : شرك اصغر چيست ؟ فرمود : رياكارى ، روز قيامت هنگامى كه مردم با اعمال خود در پيشگاه خدا حاضر مىشوند ، پروردگار به آنها كه در دنيا ريا كردند مىفرمايد : به سراغ كسانى كه به خاطر آنها ريا كرديد برويد ، ببينيد پاداشى نزد آنها مىيابيد ؟ » . « 1 »\r\nشخصى كه رزق خود را از طريق نامشروع مىطلبد ، شرك خفى دارد ؛ يعنى خدا را عادل نمىداند كه از طريق حلال به او روزى بدهد .\r\nمهم اين است كه قلب از اين شرك‌ها پاك بشود تا نور توحيد در آن بتابد ؛ براى انجام هر كارى بايد ببينيم كه خدا در اين مسأله چه مىپسندد ، نه اينكه ديگران چه مىپسندند ، چرا كه اگر خشنودى خدا را در نظر بگيريم ، خشنودى خلق خدا در سايهء آن بدست مىآيد .\r\nدر بعضى از روايات كه در تفسير آيهء 106 سورهء يوسف آمده است ، مىخوانيم :\r\n« منظور شرك در نعمت است به اين معنا كه موهبتى از خداوند به انسان برسد و بگويد اين موهبت از ناحيهء فلان كس به من رسيده و اگر او نبود من ميمردم و يا زندگانيم بر باد مىرفت و بيچاره مىشدم » . « 2 »\r\nچنين شخصى غير خدا را شريك در بخشيدن روزى و مواهب شمرده است .\r\nارزش هر عملى بستگى به نيت وانگيزهء آن دارد ، و به تعبير ديگر از ديدگاه اسلام ، اساس هر عملى را « نيّت » تشكيل مىدهد ، آن هم نيّت خالص . در حديث معروفى\r\n\r\n\r\n","description":"","footnote":"\r\n( 1 ) تفسير نمونه ، ج 10 ، ص 91 .\r\n( 2 ) تفسير نورالثقلين ، ج 2 ، ص 475 ؛ اصول كافى ، ج 2 ، ص 292 .\r\n","page_name":" 58 ","page_number":58},
  {"content":"\r\n\r\nاز پيامبر اكرم صلى الله عليه و آله آمده است كه : «\r\nإنَّما الأعْمالُ بِالنِّيّاتِ ، وَلِكُلِّ امْرِىءٍ مانَوى\r\n؛ هر عملى بستگى به نيّت فرد دارد ، وبهرهء هر كس براساس نيّتى است كه در عمل دارد » . « 1 »\r\nدر توضيح اين حديث آمده است ؛ آن كس كه براى خدا جهاد كند اجرش بر خداوند بزرگ است ، و كسى كه براى متاع دنيا حتّى نيّت به دست آوردن « عقال » ( طناب كوچكى كه پاى شتر را با آن مىبندند ) پيكار كند ، بهره‌اش فقط همان است .\r\nاينها همه به خاطر آن است كه « نيّت » هميشه به عمل شكل مىدهد ، آن كس كه براى خدا كارى انجام مىدهد ، تمام تلاشش اين است كه مردم از آن بهرهء بيشترى گيرند ، ولى كسى كه براى تظاهر و رياكارى عملى انجام مىدهد ، به بهره‌گيرى نيازمندان اهمّيت نمىدهد .\r\nجامعه‌اى كه به رياكارى عادت كند ، نه فقط از خدا و اخلاق حسنه و ملكات فاضله دور مىشود ، بلكه تمام برنامه‌هاى اجتماعى او از محتوا تهى مىگردد .\r\nروايات در نكوهش ريا بسيار زياد است . پيامبراكرم صلى الله عليه و آله مىفرمايد : «\r\nسَيَأْتي عَلى النّاسِ زمانٌ تَخْبثُ فيهِ سَرائِرُهُمْ ، وَتَحْسُنُ فِيهِ عَلانِيَتَهُم ، طَمَعاً في الدُّنْيا ، لايُريدونَ بِهِ ما عِنْدَ رَبِّهِمْ ، يَكُونُ دِينُهُمْ رِياءاً ، لايُخالِطُهُمْ خَوْفٌ ، يَعُمُّهُمُ اللَّهُ بِعِقابٍ ، فَيَدْعُونَهُ دُعاءَ الغَريقِ فَلايَستَجيبُ لَهُمْ\r\n؛ زمانى بر مردم فرا مىرسد كه به خاطر طمع در دنيا باطنهاى آنها زشت و آلوده و ظاهرشان زيبا مىشود ، اين در حالى است كه علاقه‌اى به پاداشهاى پروردگارشان ندارند ، دين آنها ريا مىشود ، و ترس خدا ، در دل آنها از بين مىرود ، خداوند همهء آنها را به عذاب سختى گرفتار مىكند ، و هرقدر خدا را مانند شخص غريق بخوانند ، هرگز دعايشان مستجاب نمىشود » . « 2 »\r\nپيامبر اكرم صلى الله عليه و آله فرمود : «\r\nإنَّ المُرائى يُدْعى يَوْمَ القِيَامَةِ بِأربعةِ أسْماء : يا كافِرُ ! يا فاجِرُ ! يا غادِرُ يا خاسِرُ ! حَبِطُ عَمَلُكَ ، وَبَطَلَ أجْرُكَ ، فَلا خَلاصَ لَكَ الْيَوم ، فَالْتَمِسْ أجْرَك مِمَّن كُنْتَ تَعْمَلُ لَهُ\r\n؛ شخص ريا كار در روز قيامت با چهار نام صدا زده مىشود : اى كافر !\r\n\r\n\r\n","description":"","footnote":"\r\n( 1 ) ميزان الحكمه ، ج 10 ، ص 277 ؛ وسائل‌الشيعه ، ج 1 ، ص 35 ، ابواب مقدّمات العبادات باب 5 ، ح 10 .\r\n( 2 ) اصول كافى ، ج 2 ، باب الرياء ، ح 14 .\r\n","page_name":" 59 ","page_number":59},
  {"content":"\r\n\r\nاى فاجر ! اى حيله گر ! واى زيانكار ! عملت نابود شده و اجرت باطل گشت ، امروز هيچ راه نجاتى ندارى ، پاداش خود را از كسى بخواه كه براى او عمل كردى » . « 1 »\r\n\r\n\r\n","description":"","footnote":"\r\n( 1 ) وسائل الشيعه ، ج 1 ، ص 51 ، ح 16 .\r\n","page_name":" 60 ","page_number":60},
  {"content":"\r\n\r\n\r\n14 : نقد و نسيه و ايمان به غيب\r\nقال رسولُ اللَّهِ صلى الله عليه و آله : « طُوبى لِمَنْ تَرَكَ شَهْوَةً حاضِرةً لِمَوعودٍ لَمْ يَرَهُ » . « 1 »\r\nپيامبر اكرم صلى الله عليه و آله مىفرمايد : « خوشا به حال كسى كه لذت آماده‌اى را وا نهد براى موعودى كه نديده » .\r\nطوبى مؤنث اطيب ( پاكيزه‌تر ) است و چند معنا برايش گفته شده : يكى به معناى زندگى پاكيزه است براى كسى كه داراى اين صفت باشد . دوم به معناى خوشا به حال اوست . سوم درختى است در بهشت . « 2 »\r\nروايت مىفرمايد : خوشا به حال كسى كه چيزى را كه مطابق شهوت او و نقد است ترك مىكند براى چيزى كه نسيه است و ظاهراً آن را نديده است .\r\nاين همان است كه مىگويند : انسان نمىتواند نقد را به خاطر نسيه ترك كند ، و يكى از برترىهاى دنيا در چشم دنياپرستان نقد بودن آن است ، در مقابل ، منافع نسيه است كه آفاتى دارد و ممكن است نقد نشود .\r\nبعضى اين منافع نقد و نسيه را تعميم مىدهند و در مسائل آخرت هم جارى مىكنند كه همان منطق معروف ابن‌سعد است كه وقتى حضرت به او فرمود : از\r\n\r\n\r\n","description":"","footnote":"\r\n( 1 ) تحف العقول ، حكمت 119 ؛ بحارالانوار ، ج 74 ، ص 153 .\r\n( 2 ) ( تفسير مجمع البيان ذيل آيهء 29 سورهء رعد ) براى « طوبى » ده معنا نقل كرده است .\r\n","page_name":" 61 ","page_number":61},
  {"content":"\r\n\r\nجنگ با من صرف نظر كن . گفت : فكر مىكنم ، تا صبح فكر كرد ، بعد گفت : مىگويند :\r\nبهشت و جهنّم و عذاب هست ، اگر راست باشد ، بعداً توبه مىكنم و اگر دروغ باشد به دنيايم رسيده‌ام . بعد گفت : دنيا نقد است و آخرت نسيه و انسان عاقل نقد را به نسيه نمىفروشد .\r\n من كه امروزم بهشت نقد حاصل مىشود * وعدهء فرداى زاهد را چرا باور كنم \r\nپيروان اين مكتب زيادند ، اينها دو اشتباه بزرگ مرتكب مىشوند : اوّل اينكه وعده‌هاى الهى براى افراد باايمان نسيه نيست ، نسيه درجايى است كه طرف ضعيف است ونمىتواند به وعده هايش عمل كند ، امّا كسى كه قادر مطلق و صادق و حكيم است نقد و نسيه ندارد و وعده‌هايش عين واقعيّت است و سوخت و سوز ندارد .\r\nدوم اينكه در زندگى دنيا هم بسيارى از مواقع نسيه را بر نقد مقدّم مىدارند ، به عنوان مثال تمام كشاورزان نقدشان را كه بذر است مىدهند ، به انتظار محصولى كه در سال آينده بدست مىآورند ، و يا تمام كسانى كه سرمايه‌گذارى مىكنند ، نقد را مىدهند براى نسيهء فردا ، چون مسألهء اهم و مهم است .\r\nانسان اگر در اين عمر كوتاه تقوا را رعايت كند ، يك عمر جاويدان غرق در نعمت خواهد داشت ، كه در اين صورت لذت آماده را فداى نعمتى مىكند كه آن را نديده است .\r\nوقتى كسى لذت آماده را براى موعودى كه نديده ترك كند اين نشانهء ايمان است و اگر ايمان به خدا و غيب نداشته باشد لذت آماده را ترك نمىكند .\r\nمهمترين لذّات دنيا مثل برق در گذر است امّا قرآن دربارهء لذّات آخرت مىفرمايد :\r\n« « فَلَا تَعْلَمُ نَفْسٌ مَّا أُخْفِىَ لَهُمْ مِّنْ قُرَّةِ أَعْيُنٍ جَزَاءً بِمَا كَانُوا يَعْمَلُونَ » ؛ هيچ‌كس نمىداند چه پاداشهاى مهمّى كه مايهء روشنى چشمها مىگردد براى آنها نهفته شده است اين پاداش عظيم جزاى اعمالى است كه انجام داده‌اند » . « 1 »\r\n\r\n\r\n","description":"","footnote":"\r\n( 1 ) سجده ، آيهء 17 .\r\n","page_name":" 62 ","page_number":62},
  {"content":"\r\n\r\nدر اين آيه « نفس » به صورت نكرهء در سياق نفى آمده و به معناى عموم است ، و همهء نفوس حتّى رسول خدا صلى الله عليه و آله و فرشتگان مقرّب را شامل مىگردد كه اين نعمتها ولذّات روحانى در فكرشان خطور نكرده . وقتى انسان اين وعده‌ها را مىبيند چشم‌پوشى از شهوات بر او آسان مىشود . پيامبر اكرم صلى الله عليه و آله در حديثى مىفرمايد :\r\n« انَّ اللَّهَ يقولُ : اعْدَدَتُ لِعِبادِىَ الصّالحِينَ ما لا عَيْنٌ رَأَتْ ، ولا اذُنٌ سَمِعَتْ ، وَ لَا خَطَرَ عَلى قَلْبِ بَشَرٍ\r\n؛ خداوند مىفرمايد : من براى بندگان صالحم نعمتهايى فراهم كرده‌ام كه هيچ چشمى نديده ، و هيچ گوشى نشنيده و بر فكر كسى نگذشته است » . « 1 »\r\nعلاوه بر اين ، انسان در دنيا هم نتيجه‌اش را مىبيند . در حديثى داريم كه اگر انسان چشمش به نامحرم بيفتد و چشم بپوشد ، خداوند ايمانى به او مىچشاند كه لذّت و نورانيّت آن را احساس مىكند .\r\n\r\n\r\n","description":"","footnote":"\r\n( 1 ) تفسير نمونه ، ج 17 ، ص 149 .\r\n","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\n15 : استفاده از موقعيّت « وحدت »\r\nقَالَ رَسُولُ اللَّهِ صلى الله عليه و آله : « انَّ المُؤْمِنَ يَأْخُذُ بِأدَبِ اللَّهِ ، اذا أَوْسَعَ اللَّهُ عَلَيْهِ اتَّسَعَ ، وَاذا أَمْسَكَ عَنْهُ أَمْسَكَ » . « 1 »\r\nپيامبر اكرم صلى الله عليه و آله مىفرمايد : « مؤمن مؤدّب به ادب خداست ، مىبيند خداوند با او چه رفتار مىكند ، هر وقت نعمت بيشترى به او داد او هم وسعت بيشترى در كار خيرش مىدهد ( چنان نيست كه بخيل در علم ، مال و خدماتش باشد ) و وقتى ندارد وظيفه‌اى هم ندارد » .\r\nمقصود روايت همان قسمت اوّل است كه وقتى خداوند سرمايه‌اى به او مىدهد كه شامل انواع سرمايه‌هاى مادّى ومعنوى مثل مقام ، نفوذ اجتماعى ، علم ، قوهء تفكر و . . . مىشود ، از آن سرمايه استفاده مىكند و هرچه عنايت خدا به او بيشتر شود او هم عنايتش به ديگران بيشتر مىشود .\r\nحضرت استاد به تناسب روز دربارهء وحدت بحثى را ارائه دادند كه در ذيل آورده مىشود :\r\nدر مورد وحدت سه مطلب عمده قابل توجّه است :\r\n\r\n\r\n","description":"","footnote":"\r\n( 1 ) تحف العقول ، حكمت 135 .\r\n","page_name":" 65 ","page_number":65},
  {"content":"\r\n\r\n\r\n1 . تعريف وحدت\r\nمراد از وحدت بين مذاهب اسلامى چيست ؟\r\nمراد اين نيست كه سنّىها را شيعه و يا شيعه‌ها را سنّى كنيم ، چرا كه هيچ كدام در عمل حاضر نيستند از عقيدهء خود دست بردارند ، بلكه منظور اين است كه در موضوعات مشتركى كه داريم وحدت عمل داشته باشيم ، مثل اينكه خدا واحد است ، نبىّ واحد است ، قبله و كتاب واحد است و بيت المقدّس سرزمين اسلام است و بايد نجات پيدا كند و كشورهاى اسلامى نبايد تحت سيطرهء كفر باشند و . . .\r\nاينها از امورى است كه شيعه و سنّى در آن اتّفاق نظر دارند .\r\n\r\n2 . انگيزه‌ها و اهداف وحدت\r\nكشورهاى اسلامى از قدرت ويژه‌اى برخوردارند ، به عنوان مثال از نظر جمعيّت ، فرهنگ اسلامى ، مناطق سوق الجيشى ، منابع زيرزمينى و امور ديگر در دنيا ممتازند ، اگر كشورهاى اسلامى دست به دست هم ندهند پايمال دشمنان مىشوند و اگر دست به دست هم بدهند مىتوانند در مقابل دشمنان سربلند و پيروز باشند .\r\nاحساس خطر و ضرر شديدى كه عدم وحدت در پى دارد بايد انگيزه‌اى شود تا مسلمين در مقابل كشورهاى قدرتمند به وحدت برسند ، چرا كه ظالمين با هم متّحد شده‌اند تا مانع نفوذ اسلام در ميان ملّتها گردند .\r\nحال بر فرض دشمن هم نداشته باشيم با وحدت مىتوانيم در جهان ترقّى كرده و قدرت خود را عالم گير كنيم و فرهنگ دينى اسلامى خود را گسترش بدهيم .\r\n\r\n3 . اسباب و عوامل وحدت\r\nوحدت در ذات انسان نهفته شده و عالم ، عالم وحدت است . تفرقه عللى دارد كه اگر آنها را بشناسيم و از بين ببريم وحدت حاصل مىشود ، مثل سلامتى كه نبايد\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nگفت چرا سالم هستيم بلكه بايد پرسيد چرا مريض مىشويم ، وقتى علت بيمارى از بين برود ، سلامتى حاصل مىشود .\r\nيكى از علت‌هاى تفرقه ، عدم ارتباط با همديگر است ، وقتى با يكديگر در ارتباط نباشيم ، و نسبت به هم شناخت نداشته باشيم حاضر نيستيم با يكديگر همكارى كنيم .\r\nدر ميان اهل سنّت تبليغ زيادى مىشود كه شيعه اين قرآن مرسوم را قبول ندارد و قرآن ديگرى دارد ، اگر بيايند و قرآنهاى موجود در مساجد و تفسيرهاى ما را ببينند اين بدبينى بر طرف مىشود .\r\nيكى ديگر از علل تفرقه ، آلت دست دشمنان شدن است ، چرا كه اين دشمن است كه فعّاليّت كرده و وهّابيها و سنّىها را در مقابل شيعه قرار داده است . براى از بين بردن اين توطئه بايد ارتباط زيادى بين شيعه و سنى برقرار شود تا منطق ما را بشنوند و از دور قضاوت نكنند . خداوند مىفرمايد : « « وَاعْتَصِمُوا بِحَبْلِ اللَّهِ جَمِيعاً وَلَا تَفَرَّقُوا » ؛ و همگى به ريسمان خدا ( قرآن و اسلام و هرگونه وسيلهء وحدت ) چنگ زنيد و پراكنده نشويد » . « 1 »\r\nاين آيه مسألهء اتّحاد و مبارزه با هرگونه تفرقه را مطرح مىكند كه از اهمّيت فوق العاده‌اى برخوردار است . در احاديثى كه از پيامبراكرم صلى الله عليه و آله و پيشوايان بزرگ اسلام به ما رسيده است بر لزوم و اهمّيت اين موضوع با تعابير مختلفى اشاره شده است :\r\nپيامبر اكرم صلى الله عليه و آله مىفرمايد : «\r\nالمُؤْمِنُ لِلْمُؤمِنِ كالبُنْيانِ يَشُدُّ بَعضُه بَعْضاً\r\n؛ افراد با ايمان نسبت به يكديگر همانند اجزاى يك ساختمانند كه هر جزئى از آن ، جزء ديگر را محكم نگاه مىدارد » .\r\nو نيز فرمود : «\r\nالمُؤْمِنونَ كالنَّفْسِ الواحِدَة\r\n؛ مؤمنان همچون يك روحند » .\r\nو در جاى ديگر مىفرمايد : « مثل افراد با ايمان در دوستى و نيكى به يكديگر\r\n\r\n\r\n","description":"","footnote":"\r\n( 1 ) آل عمران ، آيهء 103 .\r\n","page_name":" 67 ","page_number":67},
  {"content":"\r\n\r\nهمچون اعضاى يك پيكر است كه چون بعضى از آن رنجور شود و به درد آيد ، اعضاى ديگر را قرار و آرامش نخواهد بود » . « 1 »\r\n بنى آدم اعضاى يكديگرند * كه در آفرينش ز يك گوهرند\r\nچو عضوى به درد آورد روزگار * دگر عضوها را نماند قرار\r\nتو كز محنت ديگران بىغمى * نشايد كه نامت نهند آدمى \r\nجملهء « إِنَّمَا الْمُؤْمِنُونَ إِخْوَةٌ » « 2 » يكى از شعارهاى اساسى و ريشه دار اسلامى است كه مسلمانان را از هر نژاد و هر قبيله ، و داراى هر زبان و هر سن و سال ، با يكديگر برادر مىداند .\r\nبه تعبير ديگر اسلام تمام مسلمانها را در حكم يك خانواده مىداند ، و همه را خواهر و برادر يكديگر خطاب مىكند . در روايات اسلامى نيز روى اين مسأله تأكيد فراوان شده است كه به عنوان نمونه چند حديث را ذكر مىكنيم .\r\n1 . پيامبر اكرم صلى الله عليه و آله مىفرمايد : «\r\nالمُسْلِمْ أخوالمُسْلِم ، لايَظْلِمُه ، ولايَخْذِلُه ، ولايُسْلِمُه\r\n؛ مسلمان برادر مسلمان است ، هرگز به او ستم نمىكند ، دست از ياريش برنمى دارد ، و او را در برابر حوادث تنها نمىگذارد » . « 3 »\r\n2 . در حديث ديگرى از همان حضرت صلى الله عليه و آله نقل شده است كه : «\r\nمَثَلُ الأَخَوَيْنِ مَثَلُ اليَدَيْنِ تَغْسِلُ إحداهما الاخرى\r\n؛ دو برادر دينى همانند دو دستند كه هر كدام ديگرى را مىشويد ( با يكديگر كمال همكارى را دارند و عيوب هم را پاك مىكنند ) » . « 4 »\r\n3 . امام صادق عليه السلام مىفرمايد : «\r\nالمُؤمِنُ أخوالمُؤمِنِ ، كالجَسَدِ الواحِدِ إذا اشْتَكى شَيْئاً مِنْهُ وَجَدَ ألَمَ ذَلِكَ في سائرِ جَسَدِه ، و أرواحُهُما مِن روحٍ واحِدةٍ\r\n؛ مؤمن برادر مؤمن است ، و همگى به منزلهء اعضاى يك پيكرند ، كه اگر عضوى از آن به درد آيد ، ديگر\r\n\r\n\r\n","description":"","footnote":"\r\n( 1 ) تفسير روح الجنان ، ج 2 ، ص 450 .\r\n( 2 ) حجرات ، آيهء 10 .\r\n( 3 ) محجّة البيضاء ، ج 3 ، ص 332 ، كتاب آداب الصحبة و المعاشرة ، باب 2 .\r\n( 4 ) همان مدرك ، ص 319 .\r\n","page_name":" 68 ","page_number":68},
  {"content":"\r\n\r\nعضوها آرامش ندارند ، چرا كه ارواح همگى آنها از روح واحدى گرفته شده است » . « 1 »\r\nروايتى هم از پيامبر اكرم صلى الله عليه و آله دربارهء حقوق سى گانهء مؤمن بر برادر مؤمنش نقل شده است كه از جامع‌ترين روايات در اين زمينه است و علاقه‌مندان مىتوانند به تفسير نمونه « 2 » مراجعه كنند ، و همچنين در حديثى از امام على عليه السلام دربارهء آغاز وقوع فتنه‌ها و اختلاف‌ها نقل شده است . « 3 »\r\nدر نهج البلاغه مىخوانيم : «\r\nوَالْزَموا السَّوادَ الْأعْظَم ، فَانَّ يَدَاللَّهِ مَعَ الْجَماعَةِ ، وَايّاكُمْ وَ الْفُرْقَةَ ، فَانَّ الشَّاذَّ مِنَ النّاسِ لِلشَّيْطَانِ ، كَما أنَّ الشَّاذَّ مِنَ الْغَنَمِ لِلذِّئبِ\r\n؛ هميشه همراه جمعيّتهاى بزرگ باشيد كه دست خدا با جماعت است ، و از پراكندگى بپرهيزيد كه انسان تك و تنها بهرهء شيطان است ، همچنان‌كه گوسفند تنها ، طعمهء گرگ است » . « 4 »\r\n\r\n\r\n","description":"","footnote":"\r\n( 1 ) اصول كافى ، ج 2 ، ص 133 ، باب اخوة المؤمنين بعضهم لبعض ، ح 3 .\r\n( 2 ) تفسير نمونه ، ج 22 ، ص 74 .\r\n( 3 ) همان مدرك ، ج 23 ، ص 462 .\r\n( 4 ) نهج البلاغه ، خطبهء 127 .\r\n","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\n16 : شكر نعمت\r\nقال رسولُ اللَّهِ صلى الله عليه و آله : « مَنْ تَقَدَّمَتْ الَيْهِ يَدٌ ، كانَ عَليهِ مِنَ الحَقِّ أن يُكافِىءَ ، فانْ لَم يفعَلْ فالثّناءُ ، فإنْ لَمْ يَفْعَلْ فَقَدْ كَفَرَ النِّعْمَةَ » . « 1 »\r\nپيامبر اكرم صلى الله عليه و آله مىفرمايد : « كسى كه نعمت به او برسد ( يد به معناى نعمت است ) اگر مقابله به مثل نكند ( لفظا تشكر نكند ) كفران نعمت كرده است » .\r\nبه طور اجمال از آيات و روايات چنين به دست مىآيد كه اسلام بر پايه حق‌شناسى است . اگر كسى خدمتى به شما كرد ، آن را از ياد نبريد و اين خدمت را روزى جبران كنيد . گاه انسان نمىتواند جبران كند ، يا به خاطر اينكه توانايى او كم است و يا خدمتى كه به او شده به قدرى زياد است كه قابل جبران نيست ؛ در اين صورت حدّاقل بايد با زبانش تشكّر كند در غير اين صورت كفران نعمت كرده و مستحق زوال نعمت است .\r\nكسانى كه به ما خدمت مىكنند بسيارند ، پدر ، مادر ، استاد ، همسايگان ، علما ، شهدا و . . . ، و ما مديون خدمات زيادى هستيم و عوامل زيادى دست به دست هم داده‌اند تا ما بتوانيم از آسايش برخوردار و از علم و دانش بهره‌مند شويم و\r\n\r\n\r\n","description":"","footnote":"\r\n( 1 ) تحف العقول ، ص 55 .\r\n","page_name":" 71 ","page_number":71},
  {"content":"\r\n\r\nنمىتوانيم همهء آنها را جبران كنيم ، بنابراين لااقل بايد قدرشناسى كنيم .\r\nقرآن مىفرمايد :\r\n« « لَئِنْ شَكَرْتُمْ لَأَزِيدَنَّكُمْ وَلَئِنْ كَفَرْتُمْ إِنَّ عَذَابِى لَشَدِيدٌ » ؛ اگر شكرگزارى كنيد ( نعمت خود را ) بر شما خواهم افزود و اگر ناسپاسى كنيد مجازاتم شديد است » . « 1 »\r\n شكر نعمت ، نعمتت افزون كند * كفر ، نعمت از كفت بيرون كند \r\nمطابق آيه نه تنها نعمت از او گرفته مىشود بلكه عذاب الهى جانشين نعمت مىشود .\r\nاين دربارهء نعمتهايى كه از ناحيهء انسانها به هم مىرسد نيز صادق است كه اگر بتوانيم جبران كنيم و اگر نتوانيم با زبان شكرش را انجام مىدهيم ، امّا دربارهء نعمت الهى كه سرتاپاى ما را فرا گرفته چگونه مىتوانيم شكر كنيم ؟ ! نعمت وجود ، عقل ، سلامت ، هدايت ، ايمان ، ولايت و . . . حتّى اگر شكر بگوييم خود شكر هم نعمت است . در عبارت امام سجاد عليه السلام آمده است : «\r\nفَكَيْفَ لى بِتَحْصيلِ الشُّكْرِ و شُكْرى ايّاكَ يَفْتَقِرُ إلى شُكْرٍ ، فَكُلَّما قُلْتُ لَكَ الحَمْدُ وَجَبَ عَلَىَّ لِذلكَ انْ اقولَ لَكَ الحمدُ\r\n؛ چگونه مىتوانم حقّ شكر تو را بجاى آورم ، درحالى كه همين شكر من نياز به شكرى دارد ، و هر زمان كه مىگويم تو را سپاس بر من لازم است كه به خاطر همين توفيق شكرگزارى بگويم تو را سپاس » . « 2 »\r\nبه همين جهت بزرگان مىگويند كه شكر نعمت خدا فقط يك راه دارد و آن اظهار عجز و ناتوانى از شكر نعمتهاى اوست ، همان‌گونه كه در حديثى از امام صادق عليه السلام مىخوانيم كه مىفرمايد :\r\n« خداوند به موسى عليه السلام وحى فرستاد كه حقّ شكر مرا ادا كن ، عرض كرد :\r\nپروردگارا چگونه حقّ شكر تو را ادا كنم ، در حالى كه هر زمان شكر تو را بجا آورم ،\r\n\r\n\r\n","description":"","footnote":"\r\n( 1 ) ابراهيم ، آيهء 7 .\r\n( 2 ) مناجات شاكرين از مناجاتهاى پانزده گانهء امام سجاد عليه السلام در بخش دوم مفاتيح نوين اثر آية اللَّه العظمى مكارم شيرازى .\r\n","page_name":" 72 ","page_number":72},
  {"content":"\r\n\r\nاين موفقيّت خود نعمت تازه‌اى براى من خواهد بود ، خداوند فرمود : اى موسى الآن حقّ شكر مرا ادا كردى ، چون مىدانى حقّ اين توفيق از ناحيهء من است » . « 1 »\r\n بنده همان به كه زتقصير خويش * عذر به درگاه خدا آورد\r\nورنه سزاوار خداونديش * كس نتواند كه بجا آورد \r\nما نعمتهاى زيادى داريم كه هر كدام از آنها با دنيا برابرى مىكند ، اگر چشم يا عقل ما را بگيرند و تمام دنيا را بدهند ، راضى نيستيم . اين آبى كه سطح چشم قرار دارد اگر نباشد پلك روى چشم مىسايد و در مدّت كوتاهى چشم زخم مىشود ، امّا اين آب ، آن را نرم نگه مىدارد كه پلك بتواند به سادگى بالا و پايين رود .\r\nاگر اين نعمتهاى بزرگ خدا را صحيح در مسيرش مصرف كنيم ، شكر عملى اوست ، و اگر وسيله‌اى شد براى طغيان ، خودپرستى ، غرور ، غفلت ، بيگانگى و دورى از خدا اين عين ناسپاسى است .\r\n حق همى گويد چه آوردى مرا * اندرين مهلت كه دادم من تو را\r\nپنج حس را در كجا پالوده‌اى * گوهر ديده كجا فرسوده‌اى \r\nامام صادق عليه السلام فرمود : « كمترين شكر اين است كه نعمت را از خدا بدانى ، بى آنكه قلب تو مشغول به آن نعمت شود ، و خدا را فراموش نكنى ، و همچنين راضى بودن به نعمت او و اينكه نعمت خدا را وسيلهء عصيان او قرار ندهى ، و دستورات او را با استفاده از نعمتهايش زير پا نگذارى » . « 2 »\r\nو نيز فرمود : «\r\nشُكْرُ النِّعْمَةِ اجتِنابِ المَحَارِم\r\n؛ شكر نعمت آن است كه از گناهان پرهيز شود » . « 3 »\r\nرواياتى دربارهء شكر نعمت :\r\n1 . امام على عليه السلام در يكى از حكمتهاى خود مىفرمايد : «\r\nاذا وَصَلَتْ الَيْكُم أَطْرافُ\r\n\r\n\r\n","description":"","footnote":"\r\n( 1 ) اصول كافى ، ج 2 ، باب الشكر ، ح 27 .\r\n( 2 ) سفينة البحار ، ج 1 ، ص 710 .\r\n( 3 ) تفسير نورالثقلين ، ج 2 ، ص 529 .\r\n","page_name":" 73 ","page_number":73},
  {"content":"\r\n\r\nالنِّعَمِ فَلا تُنَفِّروا أَقْصاها بِقِلَّةِ الشُّكْرِ\r\n؛ هنگامى كه مقدّمات نعمتهاى خداوند به شما مىرسد سعى كنيد با شكرگزارى ، بقيّه را به سوى خود جلب كنيد ، نه آنكه با شكرگزارى كم آن را از خود برانيد » . « 1 »\r\n2 . تنها شكر و سپاسگزارى از خداوند در برابر نعمتها كافى نيست ، بلكه بايد از كسانى كه وسيلهء آن موهبت بوده‌اند نيز تشكّر نماييم و حقّ زحمات آنها را از اين طريق ادا كنيم ، و آنها را از اين راه به خدمات بيشتر تشويق نماييم .\r\nدر حديثى از امام سجّاد عليه السلام مىخوانيم كه مىفرمايد : « روز قيامت خداوند به بعضى از بندگانش مىفرمايد : آيا فلان شخص را شكرگزارى كردى ؟ عرض مىكند :\r\nپروردگارا من شكر تو را بجا آوردم ، مىفرمايد : چون شكر او را بجا نياوردى شكر مرا هم ادا نكردى . سپس امام فرمود :\r\nأَشْكُرُكُمْ للَّهِ أَشْكَرُكُمْ لِلنّاسِ\r\n؛ شكر گزارترين شما براى خدا آنها هستند كه از همه بيشتر شكر مردم را بجاى آورند » . « 2 »\r\nكمترين حدّ تشكّر آن است كه برخوردها ، پرمحبّت و صميمى بوده و از هرگونه آزار و رنجش به دور باشد و عالىترين تشكّر آن است كه در برابر خوبى افراد ، چندين برابر خوبى كرده و خوبى آنها را در ظاهر و باطن ، و زبان و عمل به بهترين وجه جبران نماييم . رسول خدا صلى الله عليه و آله مىفرمايد : «\r\nمَنْ لَمْ يَشْكُرِ النّاسَ لَمْ يَشْكُرِاللَّهَ\r\n؛ كسى كه از انسانها تشكّر نكند از خدا تشكّر نكرده است » . « 3 »\r\nامام رضا عليه السلام مىفرمايد : «\r\nمَنْ لَمْ يَشْكُرْ والِدَيْهِ لَمْ يَشْكُرِ اللَّهَ\r\n؛ كسى كه از پدر و مادرش تشكر نكند ، شاكر خداوند هم نبوده است » . « 4 »\r\nدر زندگى پيامبراكرم صلى الله عليه و آله و امامان عليهم السلام موارد متعدّدى ديده مىشود كه از افراد نيكوكار قدردانى و تشكّر مىكردند كه چند نمونه از آن را ذكر مىكنيم :\r\n\r\n\r\n","description":"","footnote":"\r\n( 1 ) نهج البلاغه ، كلمات قصار ، شمارهء 13 .\r\n( 2 ) اصول كافى ، ج 3 ، ص 156 ، باب الشكر ، ح 30 .\r\n( 3 ) آثار الصادقين ، ج 9 ، ص 465 .\r\n( 4 ) بحارالانوار ، ج 74 ، ص 68 .\r\n","page_name":" 74 ","page_number":74},
  {"content":"\r\n\r\nالف ) پيامبراكرم صلى الله عليه و آله به پاس خدمات حضرت خديجه عليها السلام همواره از او ياد مىكرد و از خدمتهاى او قدردانى و تشكّر مىنمود و بر او درود مىفرستاد و از درگاه خدا براى او طلب آمرزش مىنمود و مىفرمود : خديجه وقتى به من پيوست كه همه از من دور مىشدند . او در راه اسلام ، هرگز مرا تنها نگذاشت و همواره از من حمايت نمود . خدا او را رحمت كند كه بانوى پربركتى بود و من از او داراى شش فرزند شدم . « 1 »\r\nب ) در دوران شيرخوارگى پيامبر اكرم صلى الله عليه و آله چند روز كنيز آزاد شدهء ابولهب به نام ثُوَيْبه و مدّتى هم حليمهء سعديّه به او شير دادند و از او سرپرستى كردند . سالها از اين ماجرا گذشت ، پيامبر اكرم صلى الله عليه و آله به خاطر محبّتهاى ثُوَيْبه در دوران شيرخوارگى ، به او احترام مىگذارد ؛ حتّى در مدينه براى او كه در مكّه مىزيست لباس و هديه‌هاى فراوانى مىفرستاد ، ثويبه در سال هفتم هجرت از دنيا رفت . پيامبر اكرم صلى الله عليه و آله از وفات او غمگين گرديد ، از خويشان او جويا شد تا به آنها محبّت كند و به اين ترتيب از زحمات گذشته او سپاسگزارى نمايد .\r\nهنگامى كه پيامبر اكرم صلى الله عليه و آله در 25 سالگى در مكّه با حضرت خديجه عليها السلام ازدواج كرد ، يك سال براثر خشكسالى ، قحطى شد و حليمهء سعديّه به علت تهيدستى به مكّه آمد تا معاش زندگى خود را تأمين نمايد . نزد پيامبر اكرم صلى الله عليه و آله آمد و شرح حال خود را بيان نمود . پيامبر اكرم صلى الله عليه و آله از اموال خديجه چهل گوسفند و شتر به حليمه داد و به پاس خدمات گذشتهء او ، احترام شايانى به او نمود . « 2 »\r\nج ) پيرمردى نابينا و مسيحى به محضر اميرمؤمنان على عليه السلام آمد و تقاضاى كمك كرد . حاضران چنين وانمود كردند كه نبايد به او كمك كرد . على عليه السلام پس از تحقيق دريافت كه او هنگام توانمندى براى مسلمانان كار كرده و در خدمت اسلام بوده\r\n\r\n\r\n","description":"","footnote":"\r\n( 1 ) بحارالانوار ، ج 16 ، ص 12 ؛ اسدالغابة ، ج 5 ، ص 438 .\r\n( 2 ) كحل البصر ، ص 54 ؛ بحارالانوار ، ج 15 ، ص 401 .\r\n","page_name":" 75 ","page_number":75},
  {"content":"\r\n\r\nاست ، فرمود : شگفتا ! او تا وقتى كه توان داشت از او كار كشيديد ، اكنون كه پير و ناتوان شده او را به حال خود واگذار كرده‌ايد ؟ آنگاه دستور داد از بيت المال به او كمك كردند و حقوق ماهيانه‌اى براى او تعيين نمود . « 1 » به اين ترتيب ، از كار او در ايّام جوانى قدردانى كرد ، هرچند او مسيحى بود .\r\n3 . پيامبر اكرم صلى الله عليه و آله و اهل بيت عليهم السلام در همهء لحظات عمر خود ، نهايت شكرگزارى در پيشگاه خداوند را در عالىترين مراتبش انجام مىدادند .\r\nآنها مظهر شكر و بندگى و اطاعت بودند و شكر خود را به صورت عبادت و نهايت خضوع در برابر خداوند آشكار مىساختند كه به ذكر چند نمونه از مقام بندگى وشكرگزارى آنها اكتفا مىكنيم :\r\nابن‌عبّاس مىگويد : « پيامبر اكرم صلى الله عليه و آله در شبى كه روز آن جنگ بدر رخ داد از شب تا صبح نماز مىخواند و اشك مىريخت و با نهايت خضوع دعا مىكرد و مىگفت :\r\nاللّهمَ انْجِزْلى ما وَعَدْتَنى\r\n؛ خدايا آنچه را به من وعده داده‌اى به آن وفا كن . و به سجده مىرفت و در سجده زار زار مىگريست و خدا را عبادت مىكرد » . « 2 »\r\nآن بزرگوار آنقدر براى نماز و عبادت ايستاد كه پاهايش ورم كرد و آنقدر نماز شب خواند كه چهره‌اش زرد شد . آنقدر هنگام عبادت مىگريست كه بى حال مىشد . شخصى به آن حضرت عرض كرد : مگر نه اين است كه خداوند گناه گذشته و آيندهء تو را بخشيده است ، چرا خود را اين‌گونه به زحمت مىاندازى ؟ آن حضرت در پاسخ فرمود : «\r\nأفَلا اكونُ عَبَداً شكوراً\r\n؛ آيا بنده سپاسگزار خدا نباشم ؟ » . « 3 »\r\nامام باقر عليه السلام در شأن پدرش امام سجّاد عليه السلام مىفرمايد : « آن حضرت در شبانه روز هزار ركعت نماز مىخواند . . . او در نخلستان داراى پانصد درخت خرما بود و در كنار هر كدام از آنها ، دو ركعت نماز مىخواند . هنگامى كه به نماز مىايستاد رنگش\r\n\r\n\r\n","description":"","footnote":"\r\n( 1 ) تهذيب الاحكام ، ج 6 ، ص 292 ، ح 811 .\r\n( 2 ) بحارالانوار ، ج 19 ، ص 317 .\r\n( 3 ) همان مدرك ، ج 17 ، ص 257 .\r\n","page_name":" 76 ","page_number":76},
  {"content":"\r\n\r\nتغيير مىكرد و حال او در نماز همچون حال بندهء ذليل در برابر پادشاه بزرگ بود .\r\nاعضاى بدنش مىلرزيد و به گونه‌اى نماز مىخواند كه گويى آخرين نماز اوست و هرگز بعد از آن زنده نمىماند » .\r\nشبى مشغول نماز بود ، يكى از پسرانش در كنارش به زمين افتاد و دستش شكست اهل خانه جيغ و فرياد كشيدند ، همسايه‌ها آمدند و شكسته بند آوردند ، آن كودك از شدت درد فرياد مىكشيد ، شكسته بند ، دست او را بست ، ولى امام سجّاد عليه السلام هيچ كدام از اين فريادها را نشنيد ، تا اينكه صبح آن شب متوجّه شد دست پسرش برگردنش آويزان است ، فرمود : چه شده ؟ ماجرا را به اطلاع آن حضرت رساندند .\r\nدر مورد ديگرى آن حضرت در حال سجدهء نماز بود ، آتش‌سوزى در خانه رخ داد ، حاضران فرياد مىزدند : «\r\nيَابْنَ رَسولِ اللَّهِ النّارُ النّارُ\r\n؛ اى پسر رسول خدا آتش ! آتش ! » .\r\nآن حضرت سرش را بلند نكرد تا اينكه آتش خاموش گرديد . پس از سجده به آن حضرت گفته شده چه چيز تو را از آتش سوزى باز داشت ؟ فرمود : «\r\nالْهَتْنى عَنْها النّارُ الْكُبْرى\r\n؛ آتش عظيم دوزخ ، مرا از اين آتش سوزى سرگرم و غافل ساخت » . « 1 »\r\n\r\n\r\n","description":"","footnote":"\r\n( 1 ) بحارالانوار ، ج 46 ، ص 80 .\r\n","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\n17 : آثار گناه\r\nعن أبى جعفرٍ عليه السلام قال : وَجَدْنا في كِتابِ رَسولِ اللَّهِ صلى الله عليه و آله : « أذاظَهَرَ الزِّنا مِنْ بَعْدى كَثُرَ مَوْتُ الْفَجْأَةِ ، وَ اذا طُّفِفَ الْمِكْيالُ و الميزانُ أَخَذَهُم اللَّهُ بِالسّنينَ وَالنَّقْصِ ، وَاذا مَنَعوا الزَّكاةَ مَنَعَتِ الأرْضُ بَرَكاتِها مِنَ الزَّرْعِ وَالثِّمارِ وَالْمَعادِنِ كُلِّها ، وَإذا جارُوا فى الأَحْكامِ تَعاوَنوا عَلَى الظُّلْمِ وَ الْعُدْوانِ ، وَ اذا نَقَضوا العَهْدَ سَلَّطَ اللَّهُ عَلَيْهِمْ عَدُوَّهُمْ ، وَاذا قَطَعوا الْأرْحامَ جُعِلَتِ الأموالُ فى أَيْدىِ الأشْرارِ ، وَاذا لَمْ يَأْمُروا بِالمَعْروفِ وَ لَمْ يَنْهَوا عَنِ المُنْكَرِ وَ لَمْ يَتَّبِعوا الأَخْيارَ مِنْ أَهْل‌ِبَيْتى سَلَّطَ اللَّهُ عَليهمْ شِرارَهُمْ فَيَدْعو خِيارُهُمْ فَلا يُسْتَجابُ لَهُمْ » . « 1 »\r\nامام باقر عليه السلام مىفرمايد : « در كتاب رسول خدا صلى الله عليه و آله يافتم : هرگاه پس از من زنا پديدار شود ، مرگ ناگهانى فراوان گردد ، و هرگاه از پيمانه و ترازو كم شود ، خداوند آنان را به قحطى و كمى ( خواربار و ساير وسايل زندگى ) گرفتار مىكند ، و هرگاه از دادن زكات دريغ كنند ، زمين بركات خود را از زراعت و ميوه‌ها و معادن از آنها دريغ مىكند ، وهرگاه در احكام به ناحق حكم كنند ، در ستم و دشمنى با هم گرفتار مىشوند و چون پيمان‌شكنى كنند خداوند دشمنانشان را بر آنان مسلّط كند ، و\r\n\r\n\r\n","description":"","footnote":"\r\n( 1 ) اصول كافى ، ج 4 ، ص 81 ؛ تحف العقول ، حكمت 129 .\r\n","page_name":" 79 ","page_number":79},
  {"content":"\r\n\r\nچون قطع رحم كنند خداوند اموال ( و ثروتها ) را در دست اشرار قرار دهد ، و چون امر به معروف و نهى از منكر نكنند و پيروى از نيكان اهل بيت من ننمايند ، خداوند اشرار آنان را بر ايشان مسلّط گرداند ، پس نيكان آنها دعا كنند و مستجاب نشود » .\r\n\r\nنتايج گناه در زندگى انسان :\r\nالف ) عقوبتهاى اخروى كه همان تجسّم اعمال است كه فعلًا موضوع بحث نيست .\r\nب ) آثارى كه در قلب انسان مىگذارد مانند انواع تاريكيها و حجابها ، و از بين بردن توفيقات ، نشاط قلبى و نشاط عبادت ، اين هم از محلّ بحث خارج است .\r\nج ) آثار اجتماعى گناه است .\r\nتمام گناهان آثارى در زندگى بشر دارند و نابسامانى در زندگى بوجود مىآورند كه اين آثار موضوع بحث است :\r\n1 . گناهانى كه رابطهء آن با اثرش شناخته شده است يعنى مىتوانيم بدانيم كه اين گناه اين اثر را دارد ، مثلا اگر دروغ زياد شود اعتماد مردم به يكديگر از بين مىرود و سوء ظن و عدم همكارى زياد مىشود و نمىتوان زندگى مشترك داشت .\r\n2 . رابطهء ماوراى طبيعى ، يعنى ما نمىدانيم كه اگر كسى اين گناه را مرتكب شود خداوند چه اثرى در آن مىگذارد .\r\nدر حديث فوق پيامبر اكرم صلى الله عليه و آله مىفرمايد : اگر زنا زياد شود مرگ ناگهانى مثل سكته زياد مىشود ، چه سكتهء مغزى كه بخشى از مغز از كار مى افتد ، يا سكتهء قلبى كه قلب از كار مىافتد ، اينها مرگ ناگهانى درونى است .\r\nمرگ ناگهانى بيرونى هم داريم كه زلزله و امثال آن است ، البتّه روايت بيشتر تأكيد بر جنبهء درونى دارد كه وقتى زنا زياد شود مرگ و مير زياد مىشود ، چرا كه شهوترانى تعادل مغز و قلب را به هم مىزند و به دنبال آن مرگ ناگهانى يا عقوبت ناگهانى است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nدر حديث ديگرى رسول خدا صلى الله عليه و آله مىفرمايد : «\r\nيا مَعْشَرَ المسلمينَ ايّاكُمْ وَالزِّنا فَانَّ فيهِ سِتَّ خصالٍ ، ثَلاثٌ في الدُّنْيا و ثلاثٌ فى الآخِرَةِ ، فَامّا الّتى في الدُّنْيا فَإنَّه يَذْهَبُ بِالبَهاءِ ، وَ يُورِثُ الْفَقْرَ ، وَ يُنْقِصُ العُمُرَ ، وَ امَّا الّتى فى الآخِرَةِ فَانَّهُ يُوجِبُ سَخَطَ الرَّبِّ وسوءَ الحِسابِ و الخلودَ في النّارِ\r\n؛ اى گروه مسلمانان از زنا پرهيز كنيد كه در آن شش خصلت و نتيجهء زشت هست ، سه در دنيا و سه در آخرت ، امّا آن سه كه در دنياست :\r\nزيبايى را مىبرد و پريشانى و تنگدستى مىآورد ، و عمر را كوتاه مىكند ، و امّا آن سه كه در آخرت است : موجب خشم خدا ، و بدى حساب ، و جاويدان ماندن در آتش دوزخ مىگردد » . « 1 »\r\nو اين بدان خاطر است كه :\r\nاوّلًا : اسلام زندگى دنيا و آخرت را مرتبط به يكديگر مىداند وهمچنان كه مىخواهد سعادت دنياى مردم را تأمين كند ، در فكر تأمين سعادت زندگى پس از مرگ آنها نيز مىباشد .\r\nثانياً : بدين وسيله ايمان به معاد و حساب روز جزا و كيفر اخروى را در دل مردم تقويت مىكند و آنها را از كيفر روز قيامت بيم مىدهد و با بيان اين حقيقت كه هيچ عملى بى حساب نمىماند ، به طرز صحيحى در نهان و آشكار جلوى مردم را از گناه كردن مىگيرد ، و سدّ محكمى ميان آنان و گناه ايجاد مىكند ، و انسان را در برابر طوفان شهوات و غرايز چون كوهى محكم ، پابرجا و استوار مىسازد .\r\nچنان كه در حديث آمده : «\r\nالمُؤمِنُ كالْجَبَلِ الرّاسِخِ لا تُحَرِّكُهُ الْعواصِف\r\n؛ مؤمن چون كوه محكمى است كه بادهاى سخت او را نمىلرزاند » . « 2 »\r\nزيرا اگر ايمان به كيفر روز جزا در كار نباشد ، قانونهاى اجتماعى تنها در ظاهر مىتوانند تاحدود كمى جلوى تجاوزات را ، آن هم به طور ناقص بگيرند ، امّا وقتى\r\n\r\n\r\n","description":"","footnote":"\r\n( 1 ) خصال صدوق ، باب الستة ، ص 320 .\r\n( 2 ) شرح اصول كافى ، ج 9 ، ص 181 .\r\n","page_name":" 81 ","page_number":81},
  {"content":"\r\n\r\nگناهكار در جاى خلوتى قرار گيرد و وسايل گناه برايش آماده باشد ، قدرتى جز ايمان به معاد نمىتواند جلوى او را از ارتكاب گناه وجنايت بگيرد .\r\nدر ادامهء حديث حضرت مىفرمايد : اگر كم فروشى كند خداوند قحطى مىآورد ، يعنى شما كم مىفروشى ، خداوند هم كم مىكند و قحطى مىشود كه بين اين دو رابطهء معنوى وجود دارد ، و يا اگر منع زكات كنند ، زمين بركاتش را منع مىكند ، اعم از زراعت ، ميوه و معادن ؛ كه اين مربوط به حكمت خداوند است همان‌گونه كه عمل مىكنى به همان ميزان پاداش دريافت مىكنى .\r\nهنگامى كه در احكام ظلم كرده و ظلم ظالمان را اجرا كنند و حكم جائرانه بدهند ، زندگى آنها همكارى با ظلم و در خدمت ظلم مىشود .\r\nوقتى نقض عهد كنند ، خداوند دشمنان را بر آنها مسلّط مىكند ، چون پيمان‌شكنى اعتماد را از بين مىبرد و وقتى اعتماد از بين رفت ، اتّحاد از بين خواهد رفت و دشمنان مسلّط مىشوند .\r\nوقتى قطع رحم كنند ، ثروتها در دست اشرار قرار داده مىشود ، چون قطع رحم اثر وضعى دارد كه اگر رحم نكنى ، خداوند هم رحم نمىكند و جامعهء اسلامى محتاج به كارهاى ديگران مىشود .\r\nوقتى امر به معروف و نهى از منكر نكنند ، خداوند اشرار را بر آنها مسلّط مىكند ، چون اگر بى تفاوت باشند ، اشرار در بى تفاوتى مسلّط مىشوند ، و اگر احساس مسئوليّت كنند ، اشرار مجال پيدا نمىكنند تا مسلّط شوند .\r\nبنابراين آثار وضعى گناه مثل علّت و معلول است ، به عنوان مثال اگر شراب بخورد ولى نداند كه شراب است ، حرام نيست امّا اثر وضعى خود را كه مستى است ، مىگذارد .\r\nاثر وضعى گناه گاهى در بدن و گاه در روح انسان است و قلب را سياه كرده ، نورانيّت را از بين مىبرد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\n18 : نظافت و آراستگى\r\nقالَ الرِّضا عليه السلام : « مِنْ أَخْلاقِ الأنْبياءِ التَّنَظُّف » . « 1 »\r\nامام رضا عليه السلام مىفرمايد : « پاكيزه بودن از اخلاق انبياست » .\r\nاز جمله شرايطى كه براى انبيا ذكر مىكنند اين است كه صفاتى كه باعث تنفّر است در آنها نباشد . ممكن است در ميان آنها فردى نابينا باشد ، مثل يعقوب عليه السلام كه نابينا شد ، امّا به بيمارى تنفّرآميز مبتلا نمىشوند ، و اين افسانه‌اى كه دربارهء حضرت ايّوب عليه السلام نقل شده كه بدنش كرم زد ، دروغ است و ساختهء افراد خرافى است .\r\nهمچنين انبيا اخلاقى كه مايهء تنفّر است را هم نبايد داشته باشند ، به عنوان مثال نبايد تندخو و خشن باشند ، چون نقض غرض مىشود ، چرا كه خداوند نبى را براى جلب مردم فرستاده است و اگر تندخو باشد مردم از او دورى مىكنند .\r\nهمچنين انبيا از انحرافات اجتماعى كه لكّهء ننگى به حساب مىآيد نيز بايد دور باشند ، چون موجب تنفّر مىشود ، به عنوان مثال اگر همسر پيغمبر از جادّهء عفّت انحراف داشته باشد باعث تنفّر مىشود و مردم به او اعتماد نمىكنند ، و امّا زن حضرت لوط عليه السلام و يا پسر حضرت نوح عليه السلام فقط انحراف اعتقادى و ايمانى داشتند .\r\n\r\n\r\n","description":"","footnote":"\r\n( 1 ) بحارالانوار ، ج 78 ، ص 335 ؛ تحف العقول ، حكمت 4 .\r\n","page_name":" 83 ","page_number":83},
  {"content":"\r\n\r\nاز اينجا مىفهميم كه چرا پيغمبر اكرم صلى الله عليه و آله به عطريّات و وسايل خوش بو اهمّيت مىداد ، و مقيّد به نظافت بود ، مسواك مىزد ، و زمانى كه مىخواست از خانه خارج شود ، خود را در ظرف آب نگاه مىكرد .\r\nمطابق اين حديث امام عليه السلام يكى از اخلاق انبيا را نظافت معرّفى كرده كه شامل نظافت ظاهرى و باطنى مىشود ، يعنى آنها هم نظافت اخلاقى و هم نظافت ظاهرى داشتند .\r\nاين يكى از اصول مشترك در زندگى همهء امامان معصوم عليهم السلام بوده كه علاوه بر آراستگى باطن و روح و روان ، ظاهرى زيبا ، پاكيزه و آراسته داشته‌اند .\r\nبعضى خيال مىكنند همين مقدار كه انسان ايمان محكم ، و باطنى پاك داشته باشد كافى است ، و ظاهر و شكل و قيافه ، هرگونه باشد عيبى ندارد ، چنين خيالى از نظر اسلام خيال باطل مىباشد ، بلكه به عكس بخشى از برنامه‌ها و دستورهاى اسلام مربوط به نظافت ، زيبايى و آراستگى ظاهر ، مثل قيافه و لباس و رنگ و بو است ، براى روشن شدن اين مطلب ، لازم است به بررسى آن از جهت آيات ، روايات و سيرهء بزرگان دين بپردازيم .\r\n\r\nزيبايى و آراستگى ظاهر از ديدگاه قرآن :\r\nقرآن هيچ گاه اين حس را سركوب و استفاده از آن را منع نكرده و با صراحت اعلام مىدارد كه زينتهايى كه خدا داده در ابتدا و بالذات متعلّق به بندگان خوب وصالح خداست و ديگران ريزه خوار سفرهء مؤمنان هستند .\r\nقرآن مجيد مىفرمايد :\r\n« « قُلْ مَنْ حَرَّمَ زِينَةَ اللَّهِ الَّتِى أَخْرَجَ لِعِبَادِهِ وَالطَّيِّبَاتِ مِنَ الرِّزْقِ قُلْ هِىَ لِلَّذِينَ آمَنُوا فِى الْحَيَاةِ الدُّنْيَا خَالِصَةً يَوْمَ الْقِيَامَةِ كَذَلِكَ نُفَصِّلُ الْآيَاتِ لِقَوْمٍ يَعْلَمُونَ » ؛ اى پيامبر بگو : « چه كسى زينتهاى الهى را كه براى بندگان خود آفريده و روزيهاى پاكيزه را حرام كرده\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاست ؟ ! » بگو : « اينها در زندگى دنيا متعلّق به آنهايى است كه ايمان آورده‌اند ( اگرچه ديگران نيز با آنها مشاركت دارند ولى ) در قيامت به مؤمنان اختصاص خواهد داشت ، اين چنين آيات را براى كسانى كه آگاهند شرح مىدهيم » . « 1 »\r\nو مىفرمايد : « « يَا بَنِى آدَمَ خُذُوا زِينَتَكُمْ عِنْدَ كُلِّ مَسْجِدٍ . . . » ؛ اى فرزندان آدم ! زينت خود را به هنگام رفتن به مسجد با خود برداريد » . « 2 »\r\nاين جمله مىتواند هم اشاره به « زينتهاى جسمانى » باشد كه شامل پوشيدن لباسهاى مرتّب و پاك و تميز ، و شانه زدن موها ، و به كار بردن عطر و مانند آن مىشود ، و هم شامل « زينتهاى معنوى » يعنى خصايص انسانى و فضايل اخلاقى و پاكى نيّت و اخلاص . « 3 »\r\nمرحوم بحرانى در ذيل آيهء « خُذُوا زِينَتَكُمْ . . . » نقل مىكند : حضرت امام حسن مجتبى عليه السلام در موقع نماز بهترين لباسهاى خود را مىپوشيد . هنگامى كه از آن حضرت علّت را جويا شدند فرمود : «\r\nانَّ اللَّه تعالى جَمِيلٌ يُحِبُّ الجَمالَ فَاتَجَمَّلُ لِرَبّى وَ هُو يَقولُ :\r\n« خُذُوا زِينَتَكُمْ عِنْدَ كُلِّ مَسْجِدٍ »\r\nفَاحَبَّ أن ألْبَسَ أجْوَدَ ثِيابى\r\n؛ خداوند زيبا است و زيبايى را دوست دارد ، به همين جهت من براى پروردگارم خود را آرايش مىكنم كه فرموده است زينتهاى خود را در هنگام عبادت در برگيريد . پس خداوند دوست مىدارد كه من بهترين لباسم را بپوشم » . « 4 »\r\nو باز مرحوم بحرانى نقل مىكند كه امام صادق عليه السلام لباس زيبايى پوشيده بود ، عبّاد بن كثير با حضرت برخورد كرد و لب به اعتراض گشود و گفت : تو از خاندان نبوّتى ، پدرت ( على عليه السلام ) اين گونه لباس نمىپوشيد ، لباس او بسيار ساده بود . چرا چنين لباس زيبايى به تن كرده‌اى ؟ بهتر نبود لباس ساده‌تر و ارزان‌ترى مىپوشيدى ؟\r\n\r\n\r\n","description":"","footnote":"\r\n( 1 ) اعراف ، آيهء 32 .\r\n( 2 ) اعراف ، آيهء 31 .\r\n( 3 ) تفسير نمونه ، ج 6 ، ص 147 .\r\n( 4 ) تفسير برهان ، ج 2 ، ص 10 ؛ تفسير نورالثقلين ، ج 2 ، ص 19 .\r\n","page_name":" 85 ","page_number":85},
  {"content":"\r\n\r\nامام صادق عليه السلام فرمود : « واى بر تو اى عبّاد ! چه كسى حرام كرده است زينتهايى را كه خداوند براى بندگانش آفريده و روزيهاى پاكيزه را ؟ خداوند دوست دارد نعمتى را كه به بنده‌اى عطا كرده است آن را بى كم و كاست در برش ببيند ( يعنى دوست دارد كه بنده‌اش به طور كامل از آن بهره گيرد ) . « 1 »\r\nقرآن نيز مىفرمايد : « « يَا أَيُّهَا الَّذِينَ آمَنُوا لَاتُحَرِّمُوا طَيِّبَاتِ مَا أَحَلَّ اللَّهُ لَكُمْ وَلَا تَعْتَدُوا إِنَّ اللَّهَ لَايُحِبُّ الْمُعْتَدِينَ » ؛ اى كسانى كه ايمان آورده‌ايد چيزهاى پاكيزه را كه خداوند براى شما حلال كرده برخود حرام نكنيد ، و از حدّ تجاوز ننماييد ، زيرا خداوند متجاوزان را دوست نمىدارد » . « 2 »\r\nدر شأن نزول اين آيه آمده : « روزى پيامبر اكرم صلى الله عليه و آله دربارهء رستاخيز و وضع مردم در آن دادگاه بزرگ الهى بياناتى فرمود . اين بيانات مردم را تكان داد و جمعى گريستند و به دنبال آن جمعى از ياران پيامبر صلى الله عليه و آله تصميم گرفتند پاره‌اى از لذّتها و راحتيها را بر خود تحريم كرده و به جاى آن به عبادت بپردازند ، . . . عثمان مظعون قسم ياد كرد كه آميزش جنسى را با همسر خويش ترك گويد و به عبادت بپردازد .\r\nروزى همسر عثمان بن مظعون كه زن جوان و صاحب جمالى بود ، نزد عايشه آمد ، عايشه از وضع او متعجّب شد و گفت : چرا به خودت نمىرسى ، و زينت نمىكنى ؟ ! در پاسخ گفت : براى چه كسى زينت كنم ؟ همسرم مدّتى است كه مرا ترك گفته و رهبانيّت پيش گرفته است ، اين سخن به گوش پيامبر صلى الله عليه و آله رسيد و فرمان داد كه همهء مسلمانان به مسجد آيند ، هنگامى كه مردم در مسجد اجتماع كردند ، حضرت بالاى منبر قرار گرفت و پس از حمد و ثناى پروردگار فرمود : چرا بعضى از شما چيزهاى پاكيزه را برخود حرام كرده‌ايد ؟ من سنّت خود را براى شما بازگو مىكنم ، هركس از آن روى گرداند از من نيست ، من قسمتى از شب را مىخوابم و با همسرانم آميزش\r\n\r\n\r\n","description":"","footnote":"\r\n( 1 ) تفسير نمونه ، ج 6 ، ص 11 ؛ وسائل‌الشيعه ، ج 3 ، ص 347 .\r\n( 2 ) مائده ، آيهء 87 .\r\n","page_name":" 86 ","page_number":86},
  {"content":"\r\n\r\nدارم و همهء روزها را روزه نمىگيرم . . . » . « 1 »\r\nدر روايات اسلامى و گفتار امامان معصوم عليهم السلام از هر عاملى كه موجب ناپاكى و كثيفى مىشود نهى شده ، و به هر امرى كه باعث پاكيزگى و بهداشت مىگردد تأكيد شده است . به عنوان نمونه چند روايت را ذكر مىكنيم :\r\nالف ) على بن جعفر عليه السلام مىگويد : «\r\nعن أخيهِ أبي الحسن عليه السلام : سألتُه عن قصّ الشاربِ ، أمِنَ السُّنَّةِ ؟ قال : نعم .\r\nوقال أميرالمؤمنين عليه السلام : أخْذُ الشاربِ مِن النظافَةِ ، وهو مِن السَنَّة\r\n؛ از برادرم امام كاظم عليه السلام در مورد كوتاه نمودن شارب پرسيدم كه آيا از سنّت است ؟ فرمود : آرى . « 2 » اميرمؤمنان عليه السلام هم فرمود : كوتاه كردن شارب از نظافت و از سنّت پاك اسلام‌است » . « 3 »\r\nاز آنجا كه شارب و سبيل بلند كمينگاه ميكروب خواهد شد ، و عملى بر خلاف بهداشت و نظافت است ، پيامبر اكرم صلى الله عليه و آله براى فهماندن مطلب به مردم عصرش ، به جاى ميكروب ، از شيطان نام برده ، چراكه شيطان در اصل به معناى هر موجود موذى است ؛ و چنين فرمود :\r\n« لايُطَوِّلَنَّ احَدُكُم شارِبَهُ ، فَانَّ الشَّيطانَ يَتَّخِذُهُ مَخابِياً\r\n؛ قطعاً هيچ يك از شما سبيل خود را بلند نكند ، زيرا اگر بلند كند ، شيطان آن را كمينگاه خود قرار مىدهد » . « 4 »\r\nب ) امام باقر عليه السلام مىفرمايد : « ناخنها به اين خاطر گرفته مىشوند كه آنها محل خوابگاه شيطان است » . « 5 »\r\nج ) رسول خدا صلى الله عليه و آله دندان چند نفر از مسلمانان را زرد ديد ، به آنها فرمود : « چرا دندانهاى شما زرد و كثيف است ؟ چرا مسواك نمىزنيد ؟ » . « 6 »\r\n\r\n\r\n","description":"","footnote":"\r\n( 1 ) تفسير نمونه ، ج 5 ، ص 60 .\r\n( 2 ) فروع كافى ، ج 6 ، ص 478 .\r\n( 3 ) تحف العقول ، ص 102 .\r\n( 4 ) فروع كافى ، ج 5 ، ص 448 .\r\n( 5 ) مكارم الاخلاق ، ص 72 .\r\n( 6 ) فروع كافى ، ج 6 ، ص 495 .\r\n","page_name":" 87 ","page_number":87},
  {"content":"\r\n\r\nد ) امام كاظم عليه السلام فرمود : «\r\nالْعِطْرُ مِنْ سُنَنِ الْمُرْسَلين\r\n؛ استفاده از عطر ، از شيوه‌هاى رسولان خداست » . « 1 »\r\nو نيز امام صادق عليه السلام فرمود : «\r\nكانَ رسولُ اللَّهِ صلى الله عليه و آله يُنْفِقُ فىِ الطِّيبِ اكْثَرَ مِمّا يُنْفِقُ فىِ الطَّعامِ\r\n؛ رسول خدا صلى الله عليه و آله آنچه را كه براى مصرف عطر و بوهاى خوش ، خرج مىكرد ، بيشتر از آن بود كه براى غذا مصرف مىنمود » . « 2 »\r\nرسول خدا صلى الله عليه و آله فرموده است : « با هر چيزى كه توان داريد نظافت كنيد ، چرا كه خداوند متعال ، اسلام را بر اساس نظافت بنا كرده است ، و جز انسان پاكيزه و پاك وارد بهشت نگردد » . « 3 »\r\n\r\nآراستگى ظاهرى در زندگى پيامبر اكرم صلى الله عليه و آله و امامان عليهم السلام :\r\n1 . ابوايّوب انصارى ميزبان پيامبر صلى الله عليه و آله در مدينه مىگويد : « شبى براى پيامبر صلى الله عليه و آله غذايى همراه پياز و سير آماده كرديم و به حضور آن حضرت برديم . حضرت از غذا نخورد ، و آن را رد كرد ، ما جاى انگشتان آن حضرت را در آن غذا نديديم . من بى تابانه به حضور آن حضرت رفته و عرض كردم : پدر و مادرم به فدايت چرا از غذا نخوردى ، و جاى دست شما در آن غذا نبود تا با خوردن آن قسمت ، طلب بركت كنيم ؟ در پاسخ فرمود : آرى غذاى امروز « سير » داشت و چون من در اجتماع شركت مىكنم و مردم از نزديك با من تماس مىگيرند و با من سخن مىگويند ، از خوردن غذا معذورم . ما آن غذا را خورديم ، و از آن پس چنان غذايى براى پيامبر صلى الله عليه و آله آماده نكرديم » . « 4 »\r\n2 . امام صادق عليه السلام به قدرى از عطريّات استفاده مىكرد ، كه هرگاه كسى وارد\r\n\r\n\r\n","description":"","footnote":"\r\n( 1 ) فروع كافى ، ج 6 ، ص 511 .\r\n( 2 ) همان مدرك ، ص 512 .\r\n( 3 ) ميزان الحكمه ، ج 10 ، ص 93 .\r\n( 4 ) سيرهء ابن هشام ، ج 2 ، ص 144 .\r\n","page_name":" 88 ","page_number":88},
  {"content":"\r\n\r\nمسجد مىشد و او را نمىديد ، از محلّى كه بوى عطر از آن استشمام مىشد ، مىفهميد كه امام صادق عليه السلام در همان محل بوده است ، زيرا محلّ سجدهء او هميشه خوشبو بود . « 1 »\r\n3 . حسن‌بن جهم مىگويد : « به محضر امام كاظم عليه السلام رفتم ، ديدم موى صورتش را با رنگ سياه ، رنگين نموده است ، عرض كردم : فدايت شوم ، محاسنت را رنگ كرده‌اى ؟ فرمود : همانا خضاب كردن پاداش دارد ، خضاب و آراستگى موجب افزايش حفظ عفّت زنان مىگردد ، زيرا بعضى از زنان بر اثر آن كه همسرانشان خود را نمىآرايند ، به فساد و بى عفّتى كشيده مىشوند » . « 2 »\r\n\r\n\r\n","description":"","footnote":"\r\n( 1 ) فروع كافى ، ج 6 ، ص 511 .\r\n( 2 ) بحارالانوار ، ج 76 ، ص 100 .\r\n","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\n19 : صلهء رَحِم\r\nقال رسولُ اللَّهِ صلى الله عليه و آله : « صِلُوا ارْحامَكُمْ وَ لَوْ بِالسَّلامِ » . « 1 »\r\nحضرت رسول اكرم صلى الله عليه و آله فرمودند : « صلهء أرحام خود كنيد حتى اينكه سلام كردن باشد » .\r\nدر آيات و روايات تأكيد فراوانى دربارهء صلهء رَحِم شده است . خداوند مىفرمايد : « « وَيَقْطَعُونَ مَآ أَمَرَ اللَّهُ بِهِ أَنْ يُوصَلَ وَيُفْسِدُونَ فِى الْأَرْضِ أُوْلئِكَ هُمُ الْخَاسِرُونَ » ؛ و كسانى كه پيوندهايى را كه خدا دستور داده برقرار سازند ، قطع نموده ، و در روى زمين فساد مىكنند ، اينها زيانكارانند » . « 2 »\r\nمصداق صلهء رحم چيست ؟ رحم كيانند ؟ صله چيست ؟ و فلسفه‌اش كدام است ؟ بيشتر مردم صلهء رحم را مستحب مىدانند و حال آنكه صلهء رحم يكى از واجبات و قطع رحم يكى از گناهان كبيره است .\r\nظاهر رحم كه در روايات آمده ، تمام ارحام را شامل مىشود و دليلى نداريم كه فقط طبقهء اوّل ارث ، داخل ارحام باشد و طبقات ديگر داخل نباشد ، منتها چگونگى\r\n\r\n\r\n","description":"","footnote":"\r\n( 1 ) تحف العقول ، حكمت 165 ؛ بحارالانوار ، ج 74 ، ص 104 ، ميزان الحكمه ، ج 4 ، ص 89 .\r\n( 2 ) بقره ، آيهء 27 .\r\n","page_name":" 91 ","page_number":91},
  {"content":"\r\n\r\nصله مختلف است يعنى صله‌اى كه دربارهء درجهء اوّل مثل پدر ، مادر و فرزند است ، غير از آن صله‌اى است كه دربارهء وابستگان درجهء دوم است .\r\nصله چيست ؟ صله يك معناى عرفى دارد كه داشتن نوعى رابطه است كه اين رابطه مختلف است ، گاهى رابطه به اين است كه زندگى پدر و مادرى را كه در مضيقه هستند تأمين كند ، ( وجوب نفقه مصداق صلهء رحم است ) و گاهى وجوب نفقه نيست ، بلكه خبر داشتن از بيماران آنها و كمك كردن به گرفتاريها و مشكلات آنها در حد توان ، مصداق صله است ، و گاهى با يك سلام ، صلهء رحم صورت مىگيرد ، به عبارت ديگر طورى باشد كه او را بيگانه ندانند .\r\nفلسفهء صلهء رحم چيست ؟ اسلام روى مسألهء وحدت وانسجام خيلىسرمايه‌گذارى مىكند به همين جهت وحدت را چند مرحله‌اى كرده است ، مرحلهء اوّل وحدت در خانواده و مرحلهء دوم وحدت در بين فاميلها و مرحلهء بعد وحدت در كل مؤمنان وجامعهء اسلامى است ، چرا كه هميشه براى اصلاح ، تقويت و پيشرفت جامعه ، وحدت ، از ضروريّات است ؛ و با پيشرفت و تقويت تمام واحدهاى كوچك ، اجتماع عظيم ، خود به خود اصلاح خواهد شد . وحدت هزينهء زيادى لازم دارد ، در صورتى كه تفرقه با يك سوء ظن حاصل مىشود .\r\nاهمّيت صلهء رحم تا حدّى است كه پيامبر اكرم صلى الله عليه و آله مىفرمايد :\r\n« صِلَةُ الرَّحِمِ تَعْمُرُ الدِّيارَ وَتَزِيدُ فى الأعمارِ و إن كانَ أهْلُها غَيْرَ أخيارٍ\r\n؛ پيوند با خويشاوندان شهرها را آباد مىسازد ، و بر عمرها مىافزايد ، هر چند انجام دهندگان آن از نيكان نباشند » . « 1 »\r\nو نيز امام صادق عليه السلام مىفرمايد : «\r\nصِلْ رَحِمَكَ وَلو بِشَرْبَةٍ مِن ماءٍ ، و أفْضَلُ ما يُوصَلُ بِهِ الرَّحِمُ كَفُّ الأذى عنها\r\n؛ پيوند خويشاوندى خويش را حتّى با جرعه‌اى از آب محكم كن و بهترين راه براى خدمت به آنان اين است كه ( لااقل ) از تو آزار و\r\n\r\n\r\n","description":"","footnote":"\r\n( 1 ) سفينة البحار ، ج 1 ، ص 514 .\r\n","page_name":" 92 ","page_number":92},
  {"content":"\r\n\r\nمزاحمتى نبينند » . « 1 »\r\nزشتى و گناه قطع رحم به حدّى است كه امام سجّاد عليه السلام به فرزندش نصيحت مىكند كه از همنشينى با پنج گروه دورى كن ، يكى از آن پنج گروه كسانى هستند كه قطع رحم كرده‌اند : «\r\nوإيّاكَ وَمُصاحَبَةَ القاطِعِ لِرَحِمِه فإنّى وَجَدتُه مَلْعوناً في كِتابِ اللَّهِ عَزّوجَلّ فى ثلاث مَواضِع : قال اللَّه عزّوجلّ :\r\n« فَهَلْ عَسَيْتُمْ انْ تَوَلَّيْتُمْ أَنْ تُفْسِدوا فى الارْضِ وَ تُقَطِّعوا أَرْحامَكُمْ أولئِك الَّذينَ لَعَنَهُمُ اللَّه » ؛ از مصاحبت قطع رحم كننده دورى كن چرا كه من آنها را در سه آيه از قرآن ملعون يافتم » سپس حضرت آيهء 22 سورهء محمّد را تلاوت فرمود ، امّا دو آيهء ديگر كه در ذيل حديث آمده يكى آيهء 25 سورهء رعد و ديگرى آيهء 27 سورهء بقره كه در يكى لعن ، صريحاً آمده و در ديگرى كنايتاً . « 2 »\r\nرسول اكرم صلى الله عليه و آله مىفرمايد : «\r\nثَلاثَةٌ لا يَدْخُلونَ الجَنّةَ : مُدْمِنُ خَمْرٍ وَ مُدْمِنُ سِحْرٍ وَقاطِعُ رَحِمٍ\r\n؛ سه گروه هستند كه هرگز داخل بهشت نمىشوند ، شراب خواران ، ساحران و قطع‌كنندگان رحم » . « 3 »\r\nاز پيامبر اكرم صلى الله عليه و آله پرسيدند : «\r\nإنّ رَجُلًا من خثعم سأل رسول اللَّه صلى الله عليه و آله : أيّ الأعمالِ أبْغَضُ إلَى اللَّهِ ؟ فقال : الشِّرْكُ بِاللَّه . قال : ثمّ ماذا ؟ قال : قَطِيعَةُ الرَّحِمِ\r\n؛ زشت‌ترين عمل در پيشگاه خداوند كدام است ؟ فرمود : شرك به خدا . پرسيدند : بعد از آن ؟ فرمود : قطع رحم » . « 4 »\r\n\r\nآثار و بركات صلهء رحم در زندگى :\r\nامام صادق عليه السلام مىفرمايد : «\r\nصِلَةُ الرَّحِمِ تُهَوِّنُ الحِسابَ يومَ القِيامَةِ وَ هىَ مَنْسَأَةٌ فى العُمُرِ و تَقِىِ مَصارِعَ السّوءِ\r\n؛ صلهء رحم حساب روز قيامت را آسان و عمر را طولانى\r\n\r\n\r\n","description":"","footnote":"\r\n( 1 ) سفينة البحار ، ج 1 ، ص 514 .\r\n( 2 ) اصول كافى ، ج 2 ، باب من تكره مجالسته ، ح 7 .\r\n( 3 ) خصال صدوق ، ج 1 ، ص 179 ، شمارهء 243 .\r\n( 4 ) المحاسن ، ج 1 ، ص 295 ، ح 460 .\r\n","page_name":" 93 ","page_number":93},
  {"content":"\r\n\r\nمىكند ، و از مرگ ناگوار جلوگيرى مىكند » . « 1 »\r\nو همچنين فرمود : صلهء رحم :\r\n1 . اعمال انسان را پاك و پاكيزه مىكند .\r\n2 . اموال را پر رونق و پر بركت مىسازد .\r\n3 . بلاها و حوادث ناگوار را دفع مىكند .\r\n4 . رزق و روزى را زياد مىكند . « 2 »\r\nامام باقر عليه السلام از على عليه السلام نقل مىكند كه فرمود : «\r\nثَلاثُ خِصالٍ لايَموتُ صاحِبُهُنَّ أَبَداً حتّى يَرى وَ بالَهُنَّ : الْبَغْىُ وقطيعَةُ الرَّحِمِ وَالَيمينُ الكاذِبَةِ يُبارِزُ اللَّهَ بِها\r\n؛ سه خصلت است كه دارندگان آن از دنيا نروند ، تا مجازات و نتيجهء آن را در دنيا ببينند :\r\nستم‌كردن ، قطع رحم كردن و قسم‌خوردن به دروغ كه بوسيلهء آن با خدا مبارزه شود » . « 3 »\r\nمرحوم نراقى چند حديث پرمعنا در باب صلهء رحم نقل مىكند :\r\nپيامبر اكرم صلى الله عليه و آله مىفرمايد : «\r\nلا تَقْطَعْ رَحِمَكَ وَ انْ قَطَعَتْكَ\r\n؛ قطع رحم مكن ، اگر چه با تو قطع رابطه كند » . « 4 »\r\nو فرمود : « رحم و امانت روز قيامت در دو طرف صراطند ، چون صلهء رحم كننده و امانت گذار بر صراط بگذرد به بهشت درآيد ، و چون خائن امانت و قاطع رحم بگذرد هيچ عملى با اين دو گناه به او سود نبخشد و صراط او را در آتش سرنگون كند » . « 5 »\r\nاميرمؤمنان عليه السلام در خطبه‌اى مىفرمايد : «\r\nأعوذُ بِاللَّهِ مِنَ الذُّنوبِ الّتى تُعَجِّلُ الْفَناءَ\r\n؛ از گناهانى كه در نابودى ( گنه‌كار ) شتاب كند به خدا پناه مىبرم » ،\r\nعبداللَّه بن كَوّاء\r\n\r\n\r\n","description":"","footnote":"\r\n( 1 ) اصول كافى ، ج 3 ، ص 229 ، ح 32 .\r\n( 2 ) اصول كافى ، ج 2 ، باب من تكره مجالسة ، ح 33 .\r\n( 3 ) خصال صدوق ، ج 1 ، ص 124 ؛ ثواب الاعمال صدوق ، ص 493 .\r\n( 4 ) جامع السعادات ، ج 2 ، باب صلهء رحم .\r\n( 5 ) همان مدرك .\r\n","page_name":" 94 ","page_number":94},
  {"content":"\r\n\r\nيَشْكُرى\r\nعرض كرد : يا اميرالمؤمنين آيا گناهانى هست كه در فناى آدمى شتاب كند ؟\r\nحضرت فرمود : «\r\nنَعَمْ وَيْلَكَ ، قَطِيعَةُ الرَّحِم\r\n؛ آرى واى بر تو ، آن قطع رحم است ، خانواده‌اى هستند كه گرد هم مىآيند و يارى هم مىكنند و با اينكه اهل گناهند خداوند به آنها روزى مىدهد ، وخانواده‌اى از هم جدا مىشوند و از يكديگر مىبرند ، پس خداوند آنها را محروم مىكند با اينكه اهل تقوا هستند » . « 1 »\r\nو فرمود : هرگاه مردم قطع رحم كنند ، اموال و ثروتها در دست اشرار قرار مىگيرد . « 2 »\r\n\r\n\r\n","description":"","footnote":"\r\n( 1 ) جامع السعادات ، ج 2 ، باب صلهء رحم .\r\n( 2 ) همان مدرك .\r\n","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\n20 : تعادل در كسب دنيا\r\nقال عليه السلام : « تَفرَّغوا مِنْ هُمومِ الدُّنيا ما اسْتَطَعْتُم فانَّهُ مَنْ أَقْبَلَ عَلَى اللَّهِ تعالى بِقَلْبِه جَعَلَ اللَّهُ قُلوبَ الْعِبادِ مُنْقادَةً الَيْهِ بِالْوُدِّ وَ الرَّحْمَةِ ، وَ كانَ الله الَيْهِ بِكُلِّ خَيْرٍ أَسْرَعُ » . « 1 »\r\nاز احاديث است كه : « هرچه مىتوانيد از سرگرميهاى دنيا خود را رها كنيد ، پس به درستى كه هركس با قلبش متوجّه خدا شود ، خداوند محبّت و رحمت مردم را متوجّه او مىكند و خداوند سريع‌تر از هر چيزى به او خير مىرساند » .\r\nمخاطب اين حديث كسانى هستند كه وقتى به آنها گفته مىشود كه چرا در انجام وظايف الهى كوتاهى مىكنيد و عبادت را خوب انجام نمىدهيد ، و چرا به كار آخرت نمىپردازيد و فقط غرق در دنيا هستيد ؟ در پاسخ مىگويند : چه كار كنيم ، گرفتاريم ، از كسب و كار مىمانيم .\r\nهموم دنيا در اين حديث به معناى غم و غصّه نيست ، بلكه به معناى آن چيزى است كه انسان را مشغول مىكند ؛ بنابراين معناى روايت اين است كه تا آنجا كه مىتوانيد از فكرهاى دنيوى فراغت پيدا كنيد و خيال نكنيد كه اگر سراغ آخرت برويد از دنيا باز مىمانيد ، چرا كه : اوّلًا ، خداوند به « وُدّ و رحمت » قلوب بندگان را\r\n\r\n\r\n","description":"","footnote":"\r\n( 1 ) بحارالانوار ، ج 77 ، ص 166 .\r\n","page_name":" 97 ","page_number":97},
  {"content":"\r\n\r\nمنقاد و مطيع چنين شخصى مىكند ، يعنى سيل عواطف مردم به سوى شخصى كه به سمت خدا رفت سرازير مىشود ، و آن شخص با اقبال مردم روبه‌رو مىشود .\r\nثانياً ، اينكه خداوند چنين كسى را به سرعت به خير و سعادت مىرساند .\r\nمردم سه گروهند :\r\nگروه اوّل : كه بيشتر اينگونه‌اند كسانى هستند كه بيشتر زندگى آنها صرف دنيا مىشود .\r\nگروه دوم : كسانى كه گمان مىكنند دنبال زندگى نرفتن و سربار جامعه شدن فضيلت است .\r\nگروه سوم : كسانى كه معتدل و بر جادّهء مستقيم هستند و به مقدارى كه حفظ آبرو كنند و آبروى جامعه اسلامى نرود ، دنبال تلاش و فعّاليّت مىروند ؛ كه در احاديث آمده اين تلاش هم جزء آخرت به حساب مىآيد .\r\nشخصى نزد امام صادق عليه السلام آمده و عرض كرد : مىترسم دنبال دنيا و كسب و كار بروم و دنيا پرست بشوم ؟ امام عليه السلام فرمود : اين پولى كه بدست مىآورى براى چيست ؟ گفت : انفاق فى سبيل الله مىكنم ، حج بجا مىآورم ، صلهء رحم مىكنم و خانوادهء خود را آبرومند نگه مىدارم . حضرت فرمود : اين دنيا نيست كه تو خيال مىكنى ، بلكه اين آخرت است ، ظاهرا دنبال دنيا هستى ولى هدفت آخرت است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\n21 : مالك نفس شدن\r\nقَالَ الصّادِقُ عليه السلام : « مَنْ مَلَكَ نَفْسَهُ اذا رَغِبْ وَ اذا رَهَبْ و اذا اشْتَهى و اذا غَضِبَ و اذا رَضِىَ ، حَرَّمَ اللَّه جَسَدَهُ عَلَى النّارِ » . « 1 »\r\nامام صادق عليه السلام مىفرمايد : « هركه در رغبت ، ترس ، شهوت ، خشم و شادى خوددار باشد خداوند تنش را بر آتش حرام مىكند » .\r\nمطابق روايت كسى كه مالك پنج چيز باشد ( به عبارت ديگر در پنج حالت مالك خويش باشد ) بدنش بر آتش حرام است :\r\nالف ) در موقعى كه به چيزى علاقه دارد ، او را عاشق بى قرار نكند و حلال و حرام ، خوب و بد ، مكروه و واجب را فراموش نكند .\r\nب ) اگر از چيزى مىترسد و يا از كسى متنفّر است اين بغض ، حجاب و سبب كوتاهى در وظايف شرعيّه‌اش نشود و يا اگر با كسى دشمن است اين دشمنى سبب غيبت و بدگويى آن فرد نشود .\r\nج ) اگر به چيزى علاقه پيدا كرد ، مالك نفس خويش باشد تا او را به حرام نيندازد .\r\n\r\n\r\n","description":"","footnote":"\r\n( 1 ) وسايل الشيعه ، ج 11 ، ص 123 ، ابواب جهاد النفس ، باب 1 ، ح 8 ؛ تحف العقول ، حكمت 42 .\r\n","page_name":" 99 ","page_number":99},
  {"content":"\r\n\r\nد ) هرگاه نسبت به كسى غضبناك شد ، مالك نفس خويش باشد تا از حق تجاوز نكند .\r\nه ) هرگاه از كسى خشنود شد ، مالك نفس خويش باشد و معيارش خدا باشد نه مال و ثروت .\r\nاگر مالك اين پنج چيز شد خداوند بدنش را بر آتش حرام مىكند .\r\nاز خدا بخواهيم كه هميشه امير نفس باشيم نه اسير نفس .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n22 : حكمت\r\nقال رسولُ اللَّهِ صلى الله عليه و آله : « غَريبَتانِ فَاحْتَمِلُوهُما : كَلِمَةُ حِكْمَةٍ مِنْ سَفيهٍ فَاقْبَلوها ، وَ كَلِمَةُ سَفَهٍ مِنَ حَكيمٍ فَاغْفِروها » . « 1 »\r\nپيامبر اكرم صلى الله عليه و آله مىفرمايد : « دو چيز استثنايى است ، اوّل اينكه اگر كلامى حكمت‌آميز از انسان نادان صادر شد ، آن را بپذيريد ، دوم اينكه هر گاه شخص حكيمى كلام اشتباهى گفت ، قبول نكنيد و از سخن او پيروى نكنيد » .\r\nاين حديث همان مضمون «\r\nأُنْظُر إلى ما قال وَلا تَنْظُر الى مَنْ قال\r\n» است يعنى نگاه به سخن كن ، چه كار دارى گويندهء آن كيست ؛ اگر كلام خوب بود ، از بچّه يا نادان يا كافر هم بود بپذير ، چون گاهى حرف خوب از انسان ناصالح صادر مىشود و دليلى براى نپذيرفتن آن وجود ندارد .\r\nقرآن مىفرمايد : « « فَبَشِّرْ عِبَادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ » ؛ پس بندگان مرا بشارت ده ، همان كسانى كه سخنان را مىشنوند و از نيكوترين آنها پيروى مىكنند » . « 2 »\r\n\r\n\r\n","description":"","footnote":"\r\n( 1 ) تحف العقول ، حكمت 185 ؛ خصال صدوق ، باب الاثنين ، ص 34 ، ح 3 .\r\n( 2 ) زمر ، آيهء 18 .\r\n","page_name":" 101 ","page_number":101},
  {"content":"\r\n\r\nمطابق اين آيه قرآن مىفرمايد : بهترين كلام را انتخاب كن و تعصّب نداشته باش ، كه سنّش زياد باشد و در مسائل علمى متبحّر باشد ، بلكه از هر كس كلام خوب را شنيدى ، آن را بپذير .\r\nحضرت على عليه السلام مىفرمايد : «\r\nالْحِكْمَةُ ضالَّةُ المُؤمِنِ ، فَخُذِ الْحِكْمَةَ وَ لَوْ مِنْ أَهْلِ النّفاقِ\r\n؛ گفتار حكمت‌آميز گمشدهء مؤمن است ، پس حكمت را بگير هرچند از اهل نفاق صادر شود » . « 1 »\r\nاز سوى ديگر گاهى عالم بزرگوارى اشتباه مىكند ، نبايد تعصّب داشته باشيم كه چون بزرگ است بايد از او پذيرفت ؛ نه ، اين طور نيست ، البتّه در مقابل خطاى عالم بايد مؤدّب بود ، و احترام آنها را حفظ كرد ، و نبايد حرمت‌شكنى كرد ، چرا كه آنها معصوم نيستند و جائز الخطا مىباشند .\r\nدر پايان ذكر اين نكته لازم است كه انسان بايد در تمام عمر دنبال حقيقت باشد ، بعضى عادت دارند كه از زيردست چيزى نمىشنوند ، كه در اين صورت در زندگى عقب هستند ، بلكه بايد به اشتباه خود اعتراف كرد و اين حجابها را كنار زد .\r\n\r\n\r\n","description":"","footnote":"\r\n( 1 ) نهج البلاغه ، كلمات قصار ، 80 .\r\n","page_name":" 102 ","page_number":102},
  {"content":"\r\n\r\n\r\n23 : خوف از خدا و قناعت\r\nقالُ النَّبِىُّ صلى الله عليه و آله : « مَنْ خافَ اللَّهَ سَخَتْ نَفْسُهُ عَنِ الدُّنْيا ، وَ مَنْ رَضِىَ مِنَ الدُّنْيا بِما يَكْفيه‌ِكانَ أَيْسَرُ ما فيها يَكْفيهِ » . « 1 »\r\nحضرت مىفرمايد : « كسى كه از خدا بترسد نفسش در دنيا با سخاوت است ، و كسى كه در دنيا به آنچه نصيبش گشته است راضى باشد كمترين چيز دنيا او را بس است » .\r\nدر اين حديث دو مطلب بيان شده :\r\n\r\n1 . خوف از خدا\r\nكسى كه از خدا بترسد نفسش با سخاوت است ، يعنى به سادگى حاضر است از زرق و برق دنيا چشم‌پوشى كند . و بين اين دو مسأله رابطهء منطقى وجود دارد به اين معنا كه وقتى خوف از خدا دارد ، معرفة اللَّه دارد ، چرا كه سرچشمهء خوف معرفت است ، تا خدا را نشناسد خائف نيست ؛ البتّه خدا ترس ندارد ، چون غفور و رحيم است . در همهء قرآن به جز يك سوره از او به رحمانيّت ياد شده است .\r\n\r\n\r\n","description":"","footnote":"\r\n( 1 ) بحارالانوار ، ج 74 ، ص 169 .\r\n","page_name":" 103 ","page_number":103},
  {"content":"\r\n\r\nدر واقع ترس از گناهان و خوف از اعمال است ، البتّه خوف از خدا سرچشمهء ديگرى هم دارد كه آن ادراك عظمت خداست ، وقتى خدا را با عظمت خاص او مىشناسد و خود را آن قدر كوچك مىبيند ، وحشت مىكند . بعضى هستند كه وقتى در مقابل افراد بزرگ قرار مىگيرند احساس وحشت مىكنند ، كه اين خوف از عظمت است .\r\nكسى كه خدا را به عظمت شناخت ، دنيا در نظرش كوچك مىشود ، به عنوان مثال كسى كه دريا را بشناسد ، قطرهء آب در نظرش كوچك است ، و يا كسى كه آفتاب را ببيند يك شمع در نظرش بى ارزش است . وقتى غير خدا در نظرش بى ارزش شد ، سخاوت مىكند ، كسىكه دريا دارد صرف نظر كردن از يك قطره برايش آسان است .\r\nحضرت على عليه السلام مىفرمايد : «\r\nوَ انَّ دُنْياكُم عِنْدىِ لَأَهْوَنُ مِنْ وَرَقَةٍ فى فَمِ جَرادَةٍ تَقْضِمُها\r\n؛ و اين دنياى شما از برگ جويده‌اى كه در دهان ملخى باشد ، نزد من خوارتر و بىارزش‌تر است » . « 1 »\r\nاين يك واقعيّت است ، كسى كه با خدا آشناست دنيا از يك برگ هم در نظرش كوچكتر است .\r\n\r\n2 . قناعت\r\nدر بخش دوم روايت حضرت مىفرمايد : كسى كه در زندگى قانع باشد ، راحتى و آرامش دارد و آلودگى او كم و اعصابش راحت است .\r\n« قناعت » ، اكتفا به مقدار ناچيزى از وسايل زندگى در حدّ ضرورت و نياز است . « 2 »\r\nقناعت يكى از ويژگيهاى افراد با ايمان و از امتيازات انسانهاى با فضيلت است .\r\nافراد قانع هيچ گاه چشم طمع به مال و منال ديگران ندارد و براى كسب مال و مقام ، شخصيّت والاى خود را كوچك نمىكنند .\r\n\r\n\r\n","description":"","footnote":"\r\n( 1 ) نهج البلاغه ، خطبهء 224 .\r\n( 2 ) مفردات راغب ، واژهء « قنع » .\r\n","page_name":" 104 ","page_number":104},
  {"content":"\r\n\r\nقناعت وسيله‌اى است براى تحصيل سعادت ابدى ، زيرا هركه در خوراك و پوشاك به قدر ضرورت قناعت نمايد ، هميشه فارغ البال و آسوده خاطر است و اشتغال به امر دين و سلوك راه آخرت براى او ممكن خواهد بود .\r\nرسول اكرم صلى الله عليه و آله مىفرمايد : «\r\nطوبى لِمَنْ هُدِىَ لِلْإسْلامِ ، وَ كانَ عَيْشُهُ كَفافاً وَ قَنَعَ بِهِ\r\n؛ خوشا به حال آنكه به اسلام گرايد و معيشت او به قدر كفاف باشد و به آن قناعت كند » . « 1 »\r\n« رُوِي أنّ موسى عليه السلام سأل ربّه تعالى وقال : أيّ عِبادِكَ أغنى ؟ قال : أقْنَعُهُم بما أعْطَيْتُهُ\r\n؛ در روايت آمده كه حضرت موسى عليه السلام از خداى تعالى پرسيد كه كدام يك از بندگان تو غنىترند ؟ فرمود : هركدام قانع‌ترند » . « 2 »\r\nحضرت على عليه السلام مىفرمايد : «\r\nابنَ آدَم ، إن كنتَ تُريدُ مِنَ الدُّنيا ما يَكْفِيكَ ، فإنّ أيْسَرَ ما فيها يَكْفِيك ، وإن كنتَ إنّما تُريد مالا يكفِيك فإنّ كُلَّ ما فيها لايكفِيكَ\r\n؛ اى فرزند آدم ، اگر از دنيا به قدر كفايت مىخواهى اندكى از آن تو را كافى است و اگر زيادتر از حق خود مىطلبى ، همهء آنچه در آن است تو را كافى نخواهد بود » . « 3 »\r\nو نيز امام صادق عليه السلام مىفرمايد : «\r\nمَنْ رَضِيَ مِنَ اللَّهِ بِاليَسيرِ مِنَ الْمَعاشِ ، رَضِىَ اللَّهُ عنه بِاليَسيرِ مِنَ الْعَمَلِ\r\n؛ هر كه از خدا به معيشت اندكى راضى شود خدا نيز به عمل اندك او راضى مىشود » . « 4 »\r\n\r\nآثار مادّى و معنوى قناعت :\r\nقناعت آثار مادّى و معنوى فراوانى دارد كه به برخى از آنها اشاره مىكنيم :\r\n\r\n\r\n","description":"","footnote":"\r\n( 1 ) جامع السعادات ، ج 2 ، ص 139 .\r\n( 2 ) همان مدرك ، ص 140 .\r\n( 3 ) همان مدرك .\r\n( 4 ) همان مدرك .\r\n","page_name":" 105 ","page_number":105},
  {"content":"\r\n\r\n\r\nالف ) قناعت باعث عزّت و سربلندى\r\nفردى كه داراى مناعت طبع و عزّت نفس است ، در نزد همگان عزيز و سربلند است ، ولى كسى كه به مال ديگران چشم طمع داشت ، خود را اسير و ذليل ساخته و مردم با چشم حقارت به او مىنگرند .\r\nامام على عليه السلام مىفرمايد : « آدمى را قناعت براى دولت‌مندى ، و خوش خلقى براى فراوانى نعمت‌ها كافى است » .\r\nاز امام على عليه السلام سؤال شد تفسير آيهء « فَلَنُحْيِيَنَّهُ حَيَاةً طَيِّبَةً » « 1 » چيست ؟ فرمود :\r\nقناعت است . « 2 »\r\n\r\nب ) قناعت ، مالى است تمام نشدنى و بىنيازى واقعى است\r\nرسول خدا صلى الله عليه و آله مىفرمايد : «\r\nالْقناعَةُ كنزٌ لايَفْنى\r\n؛ قناعت گنجى است كه فانى نمىشود » . « 3 »\r\nو همچنين مىفرمايد : «\r\nالقناعةُ مالٌ لايَنْفَدُ\r\n؛ قناعت مالى است كه تمام نمىشود » . « 4 »\r\n\r\nج ) قناعت باعث آسايش خاطر و آرامش روان\r\nحضرت على عليه السلام مىفرمايد : « كسى كه به اندازهء كفايت از دنيا بهره‌مند باشد ، به آسايش دست يابد ، و آسوده خاطر گردد ، در حالى كه دنياپرستى كليد دشوارى ، و مركب رنج و گرفتارى است » . « 5 »\r\nامام صادق عليه السلام مىفرمايد : « رسول خدا صلى الله عليه و آله در مقام دعا عرضه داشت :\r\nاللّهُمَّ ارزُقْ مُحَمّداً وَآلَ مُحَمّدٍ وَ مْن احَبَّ مُحَمّداً و آلَ مُحَمَّدٍ الْعَفافَ والكَفافَ وَ ارْزُقْ مَنْ\r\n\r\n\r\n","description":"","footnote":"\r\n( 1 ) نحل ، آيهء 97 .\r\n( 2 ) نهج البلاغه ، كلمات قصار 229 .\r\n( 3 ) مشكوة الانوار ، ص 132 .\r\n( 4 ) ميزان الحكمه ، ج 8 ، ص 280 .\r\n( 5 ) نهج البلاغه ، كلمات قصار ، 371 .\r\n","page_name":" 106 ","page_number":106},
  {"content":"\r\n\r\nأَبْغَضَ مُحَمّداً وَآلَ مُحَمَّدٍ الْمالَ وَالْوَلَدَ\r\n؛ خدايا به محمّد و آل محمّد و دوستانش عفّت نفس و پاك‌دامنى و به اندازهء كفايت ، روزى مرحمت فرما و به دشمنان آنها مال و فرزند بده » . « 1 »\r\nدر حديث ديگرى امام سجّاد عليه السلام مىفرمايد : « رسول خدا صلى الله عليه و آله به شتر چرانى برخورد كرد و كسى را فرستاد تا مقدارى شير بگيرد . شتربان گفت : آنچه در پستان شترهاست براى صبحانهء قبيله و آنچه در ظرفهاست براى شام آنهاست و مورد نياز خودمان مىباشد . رسول خدا صلى الله عليه و آله فرمود : خدايا مال و فرزندانش را زياد كن .\r\nسپس به گوسفند چرانى برخورد كرد و كسى را فرستاد تا مقدارى شير از او بگيرد . چوپان گوسفندان را دوشيد و هرچه در ظرف داشت در ظرف پيامبر اكرم صلى الله عليه و آله ريخت و گوسفندى نيز براى آن بزرگوار فرستاد و گفت : آنچه شير در نزد ما بود ، همين مقدار است و اگر بيش از اين نياز داريد ، مىتوانيم براى شما آماده كنيم .\r\nپيامبر صلى الله عليه و آله فرمود : خدايا او را به قدر كفاف روزى ده . يكى از اصحاب عرض كرد : يا رسول اللَّه صلى الله عليه و آله براى كسى كه جواب منفى داد ، دعايى كردى كه همهء ما آن دعا را دوست داريم ولى براى كسى كه نياز شما را برآورده كرد ، دعايى كردى كه هيچ كدام از ما آن را دوست نداريم ؟ پيامبر اكرم صلى الله عليه و آله فرمود :\r\nإنَّ ما قَلَّ وَ كَفى خيرٌ ممّا كَثُرَ وَالْهى اللَّهُمَّ ارْزُقْ مُحَمّداً وَآلَ محمدٍ الْكَفافَ\r\n؛ آنچه كم باشد و كفايت كند ، بهتر است از آنچه زياد باشد و دل انسان را از ياد خدا باز دارد ، سپس فرمود : خدايا به محمّد و آل محمّد به قدر كفاف روزى عطا كن » . « 2 »\r\nدر تاريخ آمده عثمان دويست دينار به وسيلهء دو نفر از غلامانش براى ابوذر فرستاد ، كه احتياجاتش را تأمين كند . ابوذر پرسيد : آيا عثمان به كس ديگرى از مسلمانان چنين پولى داده است ؟ گفتند : خير . ابوذر گفت : من هم يك مسلمانم ،\r\n\r\n\r\n","description":"","footnote":"\r\n( 1 ) اصول كافى ، ج 2 ، ص 140 ، ح 3 ؛ بحارالانوار ، ج 79 ، ص 59 .\r\n( 2 ) اصول كافى ، ج 2 ، ص 140 ، ح 4 .\r\n","page_name":" 107 ","page_number":107},
  {"content":"\r\n\r\nپس آنچه به من مىرسد ، به آنان نيز بايد برسد . گفتند : عثمان گفت اين پول مال شخصى خودم مىباشد و با حرام آميخته نشده است . ابوذر گفت : من از بى نيازترين مردم هستم و احتياجى به آن ندارم .\r\nغلامان گفتند : ما كه چيزى نزد تو نمىبينيم ؟ گفت : من دو قرص نان جو دارم و به اين پول احتياجى ندارم و به خدا سوگند كه آن را نمىپذيرم ، زيرا من ولايت على عليه السلام و اهل بيت او را كه پاك هستند و به حق دعوت مىكنند دارم ، به همين جهت بى نيازم . « 1 »\r\n\r\nآثار سوء عدم قناعت :\r\n\r\nالف ) طمع عامل ذلت و خوارى\r\nاگر كسى به آنچه خدا براى او مقدّر كرده راضى نباشد ، چشم طمع به مال ، يا مقام ديگران خواهد دوخت و براى جلب توجّه و بهره‌مندى از وى ناگزير است در برابرش خضوع كرده و زبان به اظهار فقر و درماندگى خود و تعريف بى جا و تملّق و چاپلوسى از او بگشايد تا دل او را به دست آورد و از او بهره‌مند گردد . در اين حالت ، انسانيّت انسان وشخصيّت او پايمال مىگردد و موجب ذلّت وخوارى او خواهد شد .\r\nحضرت على عليه السلام مىفرمايد : «\r\nالطّامِعُ فى وَثاقِ الذُّلِّ\r\n؛ طمع كار همواره زبون وخوار است » . « 2 »\r\n\r\nب ) طمع عامل آلودگى به گناه\r\nپيامبر اكرم صلى الله عليه و آله مىفرمايد : طمع را از خود دور سازيد ، زيرا طمع كليد تمام گناهان و سرچشمهء زشتيهاست و تمام نيكيها را از بين مىبرد . « 3 »\r\n\r\n\r\n","description":"","footnote":"\r\n( 1 ) سفينة البحار ، ج 2 ، ص 452 .\r\n( 2 ) نهج البلاغه ، كلمات قصار ، 226 .\r\n( 3 ) سفينة البحار ، ج 2 ، ص 93 ؛ مستدرك الوسائل ، ج 12 ، ص 70 .\r\n","page_name":" 108 ","page_number":108},
  {"content":"\r\n\r\n\r\nج ) طمع عامل فقر و احتياج\r\nاز آنجا كه طمع كار به آنچه خود دارد قانع نبوده و آن را براى تأمين نيازمنديهايش كافى نمىداند ، با چشم دوختن به مال و دارايى ديگران هميشه خود را محتاج و نيازمند به آنها نشان مىدهد ، و در نظر مردم نيز درمانده و نيازمند جلوه مىكند .\r\nپيامبر اكرم صلى الله عليه و آله مىفرمايد : «\r\nإيّاكَ وَالطَّمَعَ فَانَّهُ الْفَقْرُ الحاضِرُ\r\n؛ خود را از طمع دورگردان ، چرا كه طمع ، فقر و درماندگى بالفعل است » . « 1 »\r\n\r\nطمع پسنديده\r\nگاه تصوّر مىشود كه « طمع » هميشه يك صفت ناپسند و مذموم است ، حال آنكه با نگاه به آيات و روايات متوجّه مىشويم كه « طمع » ذاتاً نه خوب است و نه بد ، بلكه هرگاه متعلّق طمع ، ناپسند و رذيله باشد ، طمع به آن نيز ناپسند خواهد بود ، مانند طمع به ثروت اندوزى ، مقام ، شهوت و . . . امّا هرگاه متعلّق طمع ، امر پسنديده و ممدوح باشد ، طمع به آن نيز پسنديده و مطلوب خواهد بود ، مانند طمع به مغفرت الهى ، كسب فضايل ، صفات نيك ، بهشت و . . . .\r\nاميدواريم خداوند صفت نيك قناعت را در ما بوجود آورد و صفت طمع مذموم را از ما دور گرداند ؛ إن‌شاءاللَّه .\r\n\r\n\r\n","description":"","footnote":"\r\n( 1 ) مستدرك الوسائل ، ج 7 ، ص 229 ؛ بحارالانوار ، ج 69 ، ص 408 .\r\n","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\n24 : حيا\r\nقال رسول اللَّه صلى الله عليه و آله : « الْحَياءُ مِنَ الإيمانِ » . « 1 »\r\nپيامبر اكرم صلى الله عليه و آله مىفرمايد : « حيا از ايمان است » .\r\nعلماى علم اخلاق حيا را حالت انقباض نفس مىدانند كه در مقابل زشتيها خود را عقب مىكشد . سرچشمهء حيا مثل بسيارى از عكس العملهاى انسان همان معرفت و شناخت است . انسان وقتى زشتى عملى را مىشناسد خودش را در مقابل آن حفظ مىكند .\r\nحيا يك عامل مهمّ باز دارنده است و باعث مىشود كه انسان به بسيارى از گناهان آلوده نشود ، به عنوان مثال ، حيا مانع مىشود از اينكه دروغ بگويد ، غيبت كند يا ريا كند . و خودش را در مقابل چنين اعمالى حفظ مىكند .\r\nوقتى حياى انسان از بين رود ، ديگر ميان او و گناهش مانعى وجود نخواهد داشت .\r\nدر احاديث اهل‌بيت عليهم السلام روى حيا تأكيد بسيار شده است ، پيامبر اكرم صلى الله عليه و آله در حديث مورد بحث مىفرمايد : حيا و شرم ، از ايمان است .\r\n\r\n\r\n","description":"","footnote":"\r\n( 1 ) تحف العقول ، حكمت 161 .\r\n","page_name":" 111 ","page_number":111},
  {"content":"\r\n\r\nحيا يك حالت دفاعى است مثل سيستم دفاعى بدن كه وقتى ميكروبى وارد بدن مىشود اين سيستم آن را نابود مىكند .\r\nو همچنين حضرت على عليه السلام مىفرمايد : «\r\nوَ مَنْ كَثُرَ خَطَؤُهُ قَلَّ حَياؤُهُ ، وَ مَنْ قَلَّ حَياؤُهُ قَلَّ وَرَعُهُ ، وَ مَنْ قَلَّ وَرَعُهُ ماتَ قَلْبُهُ ، وَ مَنْ ماتَ قَلْبُهُ دَخَلَ النّارَ\r\n؛ كسى كه خطايش زياد شود حيايش كم مىشود ( چون وقتى يك بار گناه كند خجالت مىكشد ؛ امّا وقتى تكرار شد ديگر خجالت نمىكشد و حيا كم مىشود ) و كسى كه حيايش كم شد ، زهدش كم مىشود ( پرهيز از گناه نمىكند ) و كسى كه پرهيز از گناهش كم شود ، قلبش مىميرد ، و كسى كه قلبش بميرد ، اهل جهنّم است » . « 1 »\r\nپس بىحيايى انسان را به جهنّم مىكشاند .\r\nامام صادق عليه السلام مىفرمايد : «\r\nلا إيمانَ لِمَنْ لا حَياءَ لَهُ\r\n؛ كسى كه ايمان ندارد ، حيا نيز ندارد » . « 2 »\r\nدر هر جامعه‌اى گناه تكرار شود ، حيا از بين مىرود و هرگاه گناه تكرار بشود ابهّت آن جامعه از بين مىرود يا ابهت آن گناه يا ابهت آن كار خوب از بين مىرود .\r\nچه كنيم كه حيا زياد شود و اين سپر هميشه باشد ؟\r\nدو راه وجود دارد :\r\n1 . كسب معرفت بيشتر ؛ يعنى در مورد عواقب گناه بيشتر فكر كنيم و دربارهء خدا معرفتمان بيشتر شود ، و باور كنيم كه عالم محضر خداست .\r\n2 . وقتى گناهى از ما سر زد ، فوراً توبه كرده و اين ديوار شكسته را تعمير كنيم .\r\n\r\n\r\n","description":"","footnote":"\r\n( 1 ) نهج البلاغه ، كلمات قصار ، 349 .\r\n( 2 ) اصول كافى ، ج 3 ، ص 166 ؛ بحارالانوار ، ج 71 ، ص 331 ؛ ميزان الحكمه ، مادّهء « الحياء » .\r\n","page_name":" 112 ","page_number":112},
  {"content":"\r\n\r\n\r\n25 : قرآن ، پيامبر و انفاق\r\nقالت فاطِمةُ الزَّهْراءُ عليها السلام : « حُبِّبَ إلىَّ مِنْ دُنْياكُمْ ثَلاثٌ ، تِلاوَةٌ كِتابِ اللَّهِ ، وَالنَّظَرُ في وَجْهِ رَسولِ اللَّهِ ، وَالإنْفاقُ في سَبيلِ اللَّهِ » . « 1 »\r\nحضرت زهرا عليها السلام مىفرمايد : « سه چيز از دنياى شما محبوب من است : اوّل خواندن قرآن ، دوم نگاه كردن به چهرهء رسول اللَّه ، سوم انفاق در راه خدا » .\r\nشخصيّت افراد متفاوت و داراى مراتب و درجاتى است ، و از چند راه مىتوان شخصيّت افراد را شناخت .\r\n1 . از راه « دعا » ، كه ببينيم دعايش چگونه است ، آيا فقط براى خود و فرزندانش دعا مىكند ، كه در اين صورت خيلى حقير است ، و يا اينكه دعايش عمومى است .\r\nعلى عليه السلام وقتى دعا مىكند اين گونه است : خدايا آنچه از خوبيها به اوليايت درگذشته عنايت كردى و در حال عنايت مىكنى و در آينده عنايت خواهى كرد ، به من عطا كن .\r\nدربارهء حضرت زهرا عليها السلام آمده است كه امام حسن عليه السلام مىفرمايد : مادرم را در شب جمعه ديدم كه تا صبح مشغول عبادت پروردگار و پيوسته در حال ركوع\r\n\r\n\r\n","description":"","footnote":"\r\n( 1 ) صحيفة الزهرا ، قول 19 .\r\n","page_name":" 113 ","page_number":113},
  {"content":"\r\n\r\nو سجود بود تا اينكه سفيدهء صبح نمايان گشت ، شنيدم كه مؤمنين را يك يك نام مىبَرد و دعا مىكرد امّا براى خودش دعا نكرد ، عرض كردم : مادرجان چرا براى خودت دعا نمىكنى ؟\r\nفرمود : اوّل همسايه بعد خويشتن ،\r\nالجارُ ثُمَّ الدّار . « 1 »\r\n2 . راه دوم براى شناخت فرد « شعر » است كه چه شعرهايى را حفظ مىكند يا مىسرايد .\r\n3 . از راه محبوبيتهاى انسانى يعنى چه چيزهايى را دوست دارد .\r\nدر اين حديث حضرت زهرا عليها السلام مىفرمايد : از دنياى شما سه چيز محبوب من هست :\r\n\r\nاوّل : تلاوت قرآن\r\nقرآن پاك‌ترين كتاب از مبدأ پاكى و طهارت ، بر پاك‌ترين قلب عالم هستى و از لبان پاك‌ترين مخلوق الهى ، بر عالم وجود عرضه گرديد ؛ به همين دليل كسانى مىتوانند به اين كتاب نزديك شوند و از آن بهره گيرند كه ظاهر و باطنى پاك و طاهر داشته باشند . « إِنَّهُ لَقُرْآنٌ كَرِيمٌ * فِى كِتَابٍ مَّكْنُونٍ * لَّا يَمَسُّهُ إِلَّا الْمُطَهَّرُونَ » . « 2 »\r\nدر قرآن خداوند پيامبرش را به چند كار مأمور مىكند كه يكى از آن كارها اين است : « « وَأَنْ أَتْلُوَا الْقُرْآنَ » ؛ من مأمورم كه قرآن را تلاوت كنم » . « 3 »\r\nو در جاى ديگر مىفرمايد : « « فَاقْرَءُوا مَا تَيَسَّرَ مِنَ الْقُرْآنِ » ؛ پس آن مقدار كه براى شما ميسّر است ، قرآن تلاوت كنيد » . « 4 »\r\n\r\n\r\n","description":"","footnote":"\r\n( 1 ) كشف الغمّه ، ج 2 ، ص 94 .\r\n( 2 ) واقعه ، آيات 77 - 79 .\r\n( 3 ) نمل ، آيهء 92 .\r\n( 4 ) مزمّل ، آيهء 20 .\r\n","page_name":" 114 ","page_number":114},
  {"content":"\r\n\r\n\r\nآداب تلاوت قرآن :\r\nدر قرآن و روايات ، براى تلاوت و بهره‌گيرى از آيات ، آداب و شرايطى بيان شده كه به چند نمونه از آن اشاره مىشود :\r\n\r\n1 . پاكيزگى\r\n« « لَّا يَمَسُّهُ إِلَّا الْمُطَهَّرُونَ » ؛ و جز پاكان نمىتوانند به آن دست زنند [ / دست يابند 
  ] » . « 1 »\r\nاين تعبير هم اشاره به پاكيزگى ظاهرى دارد كه براى تماس با قرآن بايد با طهارت و وضو باشيم ، و هم اشاره به اينكه درك مفاهيم و محتواى اين آيات تنها زمانى ميسّر است كه از رذايل اخلاقى پاك باشيم .\r\n\r\n2 . طهارت دهان\r\nاحاديثى از ائمّه عليهم السلام وجود دارد كه از دهان به عنوان « راه قرآن » و « يكى از راههاى پروردگار » ياد شده است .\r\nامام صادق عليه السلام مىفرمايد : پيامبر صلى الله عليه و آله فرمود : «\r\nنَظِّفُوا طريق القرآنِ . قيل : يا رسولَ اللَّهِ و ما طَرِيقُ القرآنِ ؟ قال : أفواهَكُم . قيل : بِماذا ؟ قال : بالسّواكِ\r\n؛ راه قرآن را پاكيزه سازيد . پرسيدند : اى رسول خدا راه قرآن چيست ؟ فرمود : دهانهاى شما . پرسيدند :\r\nچگونه پاكيزه كنيم ؟ فرمود : با مسواك زدن » . « 2 »\r\nدر حديث ديگرى امام رضا عليه السلام از پيامبر اكرم صلى الله عليه و آله نقل مىكند كه فرمود : «\r\nأفواهُكُمْ طَريقٌ مِنْ طُرُقِ رَبِّكُمْ ، فَأَحَبُّها إلَى اللَّهِ أطْيَبُها ريحاً ، فَطَيِّبُوها بِما قَدَرْتُم عَلَيهِ\r\n؛ دهانهاى شما راههاى پروردگارتان است ، آن را پاكيزه سازيد » . « 3 »\r\n\r\n\r\n","description":"","footnote":"\r\n( 1 ) واقعه ، آيه 79 .\r\n( 2 ) المحاسن ، ج 2 ، ص 558 ، ح 928 .\r\n( 3 ) همان مدرك ، ص 559 ، ح 929 .\r\n","page_name":" 115 ","page_number":115},
  {"content":"\r\n\r\nدهانى كه غذاى مشكوك و حرام وارد آن مىشود ، دهانى كه گناهان بزرگى چون دروغ ، تهمت و غيبت را مرتكب مىشود ، دهانى كه دل دردمندان را مىشكند ، دهانى كه پيوسته مسلمانان از شرّ آن در واهمه و عذاب هستند چگونه مىتواند محلّ تلفّظ آيات قرآن باشد ؟ تلاوت قرآن بايد از دهانى پاك بگذرد و گرنه آب صاف در يك نهر آلوده ، بالاخره آلوده خواهد شد . اگر قرآن از دهان ناپاك بيرون آيد ، مصداق اين حديث پيامبر اكرم صلى الله عليه و آله است كه : «\r\nرُبَّ تالٍ للقرآنِ والقرآنُ يَلْعَنُهُ\r\n؛ چه بسا تلاوت كنندهء قرآن ، كه قرآن او را لعن مىكند » . « 1 »\r\n\r\n3 . پناه بردن به خدا\r\nبه هنگام تلاوت قرآن بايد از شيطان رجيم و رانده شده ، به خدا پناه برد ، چنان كه آمده است : « « فَإِذَا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطَانِ الرَّجِيمِ » ؛ هنگامى كه قرآن مىخوانى ، از شرّ شيطان مطرود ، به خدا پناه بر » . « 2 »\r\n\r\n4 . تلاوت به صورت ترتيل\r\nقرآن را بايد به صورت « ترتيل » تلاوت كرد ، يعنى شمرده ، و توأم با تفكّر :\r\n« « وَرَتِّلِ القرآنَ تَرْتيلًا »\r\n؛ و قرآن را با دقّت و تأمّل بخوان » . « 3 »\r\nدر حديثى از امام صادق عليه السلام مىخوانيم : «\r\nإنّ الْقرآنَ لايُقْرَأُ هَرْمَةً ولكنْ يُرَتَّلُ تَرْتيلًا ، إذا مَرَرْتَ بآيةٍ فيها ذِكْرُ النّارِ ، وقَفْتَ عِنْدَها وَتَعَوَّذْتَ باللَّهِ مِنَ النّار\r\n؛ قرآن را تند و دست و پا شكسته نبايد خواند ، بلكه بايد به آرامى تلاوت كرد ، هنگامى كه به آيه‌اى مىرسى كه در آن ذكر آتش دوزخ شده توقّف كن و بينديش ( و مىانديشى ) و به خدا از آتش دوزخ پناه بر » . « 4 »\r\n\r\n\r\n","description":"","footnote":"\r\n( 1 ) بحارالانوار ، ج 92 ، 184 ؛ ميزان الحكمه ، مادهء « قرء » ؛ مستدرك الوسائل ، ج 1 ، ص 291 .\r\n( 2 ) نحل ، آيهء 98 .\r\n( 3 ) مزمّل ، آيهء 4 .\r\n( 4 ) الكافى ، ج 2 ، ص 617 ، ح 2 ؛ وسائل الشيعه ، ج 6 ، ص 216 ، ح 7770 .\r\n","page_name":" 116 ","page_number":116},
  {"content":"\r\n\r\n\r\n5 . « تدبّر و تفكّر » در آيات قرآن\r\nقرآن مىفرمايد : « « أَفَلَا يَتَدَبَّرُونَ الْقُرْآنَ » ؛ آيا دربارهء قرآن نمىانديشند » . « 1 »\r\nدر حديثى آمده است كه اصحاب و ياران پيامبر صلى الله عليه و آله قرآن را ده آيه ده آيه از پيامبر مىآموختند ، و ده آيهء دوم را فرا نمىگرفتند ، مگر اينكه آنچه در آيات نخستين بود از علم و عمل بجا بياورند .\r\nعن أبى عبدالرحمن السّلمي ، قال : حدّثنا مَنْ كانَ يُقْرِئنا مِنَ الصّحابَةِ أنَّهُم كانوا يأخُذونَ مِنْ رَسُولِ اللَّهِ صلى الله عليه و آله عَشْرَ آياتٍ ، فَلا يَأْخُذون في العَشْرِ الآخر حتّى يَعْلَموا ما في هذِه مِنَ العِلْمِ وَالْعَمَلِ . « 2 »\r\nو در حديثى پيامبر اكرم صلى الله عليه و آله مىفرمايد : «\r\nاعْرِبوا القرآنَ وَالتَمِسُوا غَرائِبَهُ\r\n؛ قرآن را فصيح و روشن بخوانيد و از شگفتيهاى مفاهيم آن بهره گيريد » . « 3 »\r\n\r\nآثار تلاوت قرآن :\r\n\r\n1 . نورانيّت قلب\r\nرسول اكرم صلى الله عليه و آله مىفرمايد : «\r\nانَّ هذِهِ القُلوبَ تَصْدَأُ كَما يَصْدَأُ الحديدُ . قيلَ : يا رسولَ اللَّه فَما جَلاؤها ؟ قال : تَلاوَةُ القرآنِ\r\n؛ اين دلها نيز همانند آهن زنگ مىزند . عرض شد :\r\nاى رسول خدا ، صيقل دهندهء دلها چيست ؟ فرمود : تلاوت قرآن » . « 4 »\r\n\r\n2 . ايجاد معنويّت در اهل منزل\r\nپيامبر اكرم صلى الله عليه و آله مىفرمايد : «\r\nما اجتمَعَ قَومٌ في بيتٍ مِنْ بُيوت اللَّهِ يَتْلُونَ كِتابَ اللَّهِ وَيَتَدارَسُونَهُ بَيْنَهُمْ ، إلّانَزِلَتْ عَلَيْهِمُ السَّكينَةُ ، وَغَشِيَتْهُمُ الرَّحْمَةُ وَحَفَّتْهُمُ الملائِكَةُ\r\n\r\n\r\n","description":"","footnote":"\r\n( 1 ) نساء ، آيهء 82 .\r\n( 2 ) بحارالانوار ، ج 92 ، ص 106 .\r\n( 3 ) همان مدرك .\r\n( 4 ) ارشادالقلوب ، ص 78 ؛ و كنزالعمّال ، ح 2441 .\r\n","page_name":" 117 ","page_number":117},
  {"content":"\r\n\r\nوَذكَرهُمُ اللَّهُ فِيمَنْ عِنْدَهُ\r\n؛ هيچ گروهى در خانه‌اى از خانه‌هاى خدا براى تلاوت كتاب خدا و مباحثهء آن جمع نمىشوند ، مگر آنكه آرامش بر آنان فرود مىآيد و رحمت ايشان را فرا مىگيرد و فرشتگان آنان را در ميان مىگيرند » . « 1 »\r\n\r\n3 . توسعهء روزى و حضور ملائكه در منزل\r\n« عن أبى عبداللَّه عليه السلام قال : أميرالمُؤمنين عليه السلام : البَيتُ الذي يُقْرَأُ فيهِ القُرآنُ و يُذْكَرُ اللَّهُ عَزَّوجَلّ فيه ، تَكْثُرُ بَرَكتُه وَتَحْضُرُهُ المَلائِكَةُ وَتَهْجُرُه الشَّياطِينُ وَيضيُ لأهْلِ السَّماءِ كما تُضِيءُ الكَواكِبُ لأهْلِ الأرْضِ ، و إنَّ البَيْتَ الّذي لايُقْرَأُ فِيهِ القُرْآنُ ولا يُذْكَرُ اللَّهُ عزَّوَجَلّ فيهِ ، تَقِلُّ بَرَكَتُهُ وَتَهْجُرُهُ المَلائِكَةُ وَتَحْضُرُهُ الشَّياطِينُ\r\n؛ امام صادق عليه السلام مىفرمايد :\r\nعلى عليه السلام فرموده است : خانه‌اى كه در آن قرآن خوانده مىشود ، و نام خدا در آن برده شود ، بركت در آن خانه زياد مىشود ، و ملائكه در آن حضور پيدا مىكنند ، و شيطانها از آن خانه دور مىشوند ، و براى اهل آسمان مىدرخشد همان‌گونه كه ستارگان براى اهل زمين مىدرخشند ، و خانه‌اى كه قرآن در آن خوانده نمىشود و نام خدا در آن برده نمىشود ، بركت آن خانه كم است ، و ملائكه از آن خانه رانده و دور مىشوند و شيطانها در آن خانه حاضر مىشوند » . « 2 »\r\n\r\nشاكيان در قيامت :\r\nدر قيامت شاكيانى هستند كه از انسان شكايت مىكنند :\r\n1 . رسول خدا صلى الله عليه و آله در روز قيامت نزد خداوند شكايت مىكند و مىگويد :\r\n« « وَقَالَ الرَّسُولُ يَا رَبِّ إِنَّ قَوْمِى اتَّخَذُوا هَذَا الْقُرْآنَ مَهْجُوراً » ؛ و پيامبر عرضه داشت : پروردگارا ! قوم من قرآن را رها كردند » . « 3 »\r\n\r\n\r\n","description":"","footnote":"\r\n( 1 ) ميزان الحكمه ، ج 8 ، ص 75 .\r\n( 2 ) اصول كافى ، ج 4 ، ص 413 .\r\n( 3 ) فرقان ، آيهء 30 .\r\n","page_name":" 118 ","page_number":118},
  {"content":"\r\n\r\nاين شكايت پيامبر صلى الله عليه و آله امروز نيز هم چنان ادامه دارد ، كه اين قرآن را به دست فراموشى سپردند ، قرآنى كه عامل پيروزى و حركت و ترقّى است ، قرآنى كه برنامهء زندگى در آن وجود دارد ؛ اين قرآن را رها ساختند و دست گدايى به سوى ديگران دراز كردند و قرآن در ميان آنها به صورت يك كتاب تشريفاتى درآمده است ؛ تنها الفاظش را با صداى جالب از دستگاههاى فرستنده پخش مىكنند ، و براى افتتاح خانهء نو و يا حفظ مسافر و شفاى بيماران و حدّاكثر براى تلاوت به عنوان ثواب از آن استفاده مىكنند .\r\nنقل شده است كه ناپلئون در مورد مسلمانان تحقيق مىكند و مىپرسد : مركز علمى مسلمين كجاست ؟ مصر را معرّفى كردند ، او پس از ورود به مصر با مترجم عرب به كتابخانهء آن شهر وارد شد و گفت : يكى از اين كتابها را براى من بخوان . او دست برد يكى را برداشت ديد قرآن است ، باز كرد و اين آيه آمد : « « إِنَّ هَذَا الْقُرْآنَ يَهْدِى لِلَّتِى هِىَ أَقْوَمُ » ؛ اين قرآن ، به راهى كه استوارترين راههاست ، هدايت مىكند » . « 1 »\r\nمترجم آيه را براى ناپلئون ترجمه كرد ، پس از آن ناپلئون چند روز پشت سر هم مىآمد و آياتى از قرآن را برايش قرائت و ترجمه مىكردند ؛ بعد از آن ناپلئون دو جمله گفت :\r\nالف ) اگر مسلمانان از دستور جامع اين كتاب استفاده كنند ذلّت نخواهند ديد .\r\nب ) تازمانى كه اين قرآن بين مسلمين حكومت مىكند ، مسلمانان تسليم ما نخواهند شد ، مگر اينكه بين آنها و اين قرآن جدايى بيفكنيم .\r\n2 . يكى ديگر از شاكيان در روز قيامت قرآن است . امام صادق عليه السلام مىفرمايد :\r\n« ثَلاثَةٌ يَشْكونَ إلَى اللَّهِ عَزَّوجَلّ : مَسْجدٌ خَرابٌ لا يُصَلّي فيه أهلُهُ ، وَ عالِمٌ بَيْنَ جُهّالٍ ، وَمُصْحَفٌ مُعَلَّقٌ قَدْ وَقَعَ عَلَيهِ غُبارٌ ، لا يُقْرَءُ فِيه\r\n؛ سه چيز نزد خدا شكايت مىكنند :\r\nمسجدى كه خراب شده و در آن نماز خوانده نمىشود ، عالمى كه در بين مردم قرار دارد و از او بهره نمىبرند ، و قرآنى كه غبار روى آن را گرفته و خوانده نمىشود » . « 2 »\r\n\r\n\r\n","description":"","footnote":"\r\n( 1 ) اسراء ، آيهء 9 .\r\n( 2 ) خصال صدوق ، ص 142 ؛ اصول كافى ، ج 4 ، ص 417 .\r\n","page_name":" 119 ","page_number":119},
  {"content":"\r\n\r\n\r\nدوم : نگاه به چهرهء رسول خدا\r\nدومين چيزى كه حضرت زهرا عليها السلام مىفرمايد از دنياى شما اختيار كردم و محبوب من است ، نگاه كردن به صورت رسول اللَّه است ، و اين به چند جهت است :\r\nيكى به خاطر اينكه پدر است و نگاه محبّت‌آميز به چهرهء پدر عبادت است . و دوم به خاطر اينكه پيامبر اكرم صلى الله عليه و آله عالم است و نگاه به چهره عالم عبادت است و سوم به خاطر اينكه پيامبر است .\r\n\r\nسوم : انفاق\r\nسومين چيزى كه حضرت زهرا عليها السلام مىفرمايد از دنياى شما اختيار كردم : انفاق در راه خداست .\r\n« انفاق » يك قانون عمومى در جهان طبيعت و در سازمان بدن هر موجود زنده است . به عنوان مثال در طبيعت ، خورشيد ، نورش را رايگان در اختيار ما و طبيعت مىگذارد ، و يا وقتى كه يك دانه در زمين مىافشانيم ، هفتاد دانه يا بيشتر از آن را در اختيار ما قرار مىدهد .\r\nدر سازمان بدن موجودات نيز به همين صورت است ، به عنوان مثال قلب انسان تنها براى خود كار نمىكند ، بلكه از آنچه دارد به تمام سلّولها انفاق مىكند ، مغز و ريه و ساير دستگاههاى بدن انسان ، همه از نتيجهء كار خود انفاق مىكنند ، چرا كه زندگى دسته جمعى بدون انفاق مفهومى ندارد .\r\nانسانى كه به خدا پيوسته و به حكم جملهء « مِمَّا رَزَقْنَاهُمْ » همهء روزيها و مواهب را عطاى خداوند بزرگى مىداند كه چند روزى اين امانت را نزد او گذاشته ، نه تنها از انفاق و بخشش در راه او ناراحت نمىشود ، بلكه خوشحال است ، چرا كه مال خدا را به بندگان او بخشيده ، امّا نتايج و بركات مادّى ومعنويش را براى خود خريده است ؛ اين طرز فكر ، روح انسان را از بخل و حسد پاك مىكند ، و باعث مىشود كه هركس خود را مديون بداند و از مواهبى كه دارد در اختيار همهء نيازمندان بگذارد و\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nهمچون آفتاب نورافشانى كند ، بى آنكه انتظار پاداشى داشته باشد .\r\n\r\nچند نكته در بارهء انفاق :\r\n1 . انفاق ، مايهء فزونى است نه كاهش ؛ قرآن مىفرمايد : « « وَمَا أَنفَقْتُمْ مِنْ شَىْءٍ فَهُوَ يُخْلِفُهُ وَهُوَ خَيْرُ الرَّازِقِينَ » ؛ هرچيزى را ( در راه او ) انفاق كنيد ، عوض آن را مىدهد ( و جاى آن را پر مىكند ) ؛ و او بهترين روزى دهندگان است » . « 1 »\r\nاز اين تعبير مىفهميم كه :\r\nاوّلًا : « شىء » به معناى وسيع كلمه ، انواع انفاقها را اعمّ از مادّى و معنوى ، كوچك و بزرگ ، به هر انسان نيازمند اعمّ از صغير و كبير ، همه را شامل مىشود .\r\nثانياً : انفاق را از مفهوم فنا بيرون مىآورد ، و رنگ بقا به آن مىدهد ، چرا كه خداوند تضمين كرده ، كه با مواهب مادّى و معنوى خود كه چندين برابر است ، جاى آن را پر كند .\r\nدر روايتى از پيغمبر اكرم صلى الله عليه و آله مىخوانيم كه مىفرمايد : «\r\nيُنادي مُنادٍ كُلَّ لَيْلَةٍ : لِدُوا لِلْموتِ ، وَيُنادي مُنادٍ : ابْنُوا للخَرابِ . ويُنادي منادٍ : اللَّهُمَّ هَبْ لِلْمُنْفِقِ خَلَفاً ، وَيُنادي مُنادٍ اللّهُمَّ هَبْ لِلْمُمْسِكِ تَلَفاً . وَيُنادي مُنادٍ : لَيْتَ النّاسَ لَمْ يُخْلَقُوا . ويُنادى منادٍ : لَيْتَهُمْ إذ خُلِقوا فَكّروا فِيما لَهُ خُلِقوا\r\n؛ هرشب منادى آسمانى ندا مىدهد بزاييد براى مردن . و منادى ديگرى ندا مىدهد بنا كنيد براى ويرانى . و منادى ديگرى ندا مىدهد خداوندا براى آنها كه انفاق مىكنند عوض قرار ده . و منادى ديگر ندا مىدهد خداوندا براى آنها كه امساك مىكنند عوضى قرار ده . و منادى ديگرى مىگويد : اى كاش مردم آفريده نمىشدند . و منادى ديگرى صدا مىزند اى كاش اكنون كه آفريده شده‌اند ، انديشه مىكردند كه براى چه آفريده شده‌اند » . « 2 »\r\nدر حديث ديگرى از آن حضرت مىخوانيم : «\r\nمَنْ أَيْقَنَ بِالْخُلْفِ سَخَتْ نَفْسُه بِالنَّفَقَةِ\r\n؛ كسى كه يقين به عوض و جانشين داشته باشد در انفاق كردن سخاوتمند خواهد بود » . « 3 »\r\n\r\n\r\n","description":"","footnote":"\r\n( 1 ) سبأ ، آيهء 39 .\r\n( 2 ) تفسير مجمع البيان ، ذيل آيهء 39 سورهء سبأ .\r\n( 3 ) تفسير نورالثقلين ، ج 4 ، ص 340 .\r\n","page_name":" 121 ","page_number":121},
  {"content":"\r\n\r\n2 . انفاق بايد از مال حلال و مشروع باشد ، چرا كه خداوند غير آن را قبول نمىكند و بركت نمىدهد .\r\nدر حديثى آمده است : شخصى به حضور امام صادق عليه السلام آمد و گفت : دو آيه در قرآن است كه من طبق دستور آن دو آيه عمل مىكنم ولى نتيجه نمىگيرم . امام عليه السلام فرمود : آن دو آيه كدام است ؟ عرض كرد : نخست اين سخن خداوند كه مىفرمايد :\r\n« « ادْعُونِى أَسْتَجِبْ لَكُمْ » ؛ مرا بخوانيد تا ( دعاى ) شما را بپذيرم » « 1 » و من خدا را مىخوانم امّا دعايم مستجاب نمىشود .\r\nآيهء ديگر اينكه خداوند مىفرمايد : « « وَمَا أَنفَقْتُمْ مِنْ شَىْءٍ فَهُوَ يُخْلِفُهُ وَهُوَ خَيْرُ الرَّازِقِينَ » ؛ و هرچيزى را ( در راه خدا ) انفاق كنيد ، خدا عوض آن را مىدهد ( و جاى آن را پر مىكند ) ؛ و او بهترين روزى دهندگان است » ، « 2 » امّا من در راه خدا انفاق مىكنم ولى چيزى كه جاى آن را پر كند ، عايد من نمىشود .\r\nامام صادق عليه السلام مىفرمايد : آيا فكر مىكنى خداوند از وعدهء خود تخلّف كرده ؟\r\nعرض كرد : نه . فرمود : پس علّت عدم استجابت دعا چيست ؟ عرض كرد : نمىدانم .\r\nامام عليه السلام فرمود : ولى من مىدانم كسى كه اطاعت خدا كند در آنچه امر به دعا كرده ، و جهت دعا را رعايت كند ، اجابت خواهد كرد ، عرض كرد : جهت دعا چيست ؟\r\nفرمود : نخست حمد خدا مىكنى ، و نعمت او را يادآور مىشوى ، سپس شكر مىكنى ، بعد درود بر پيامبر صلى الله عليه و آله مىفرستى ، سپس گناهانت را به خاطر مىآورى و اقرار مىكنى و از آنها به خدا پناه مىبرى و توبه مىنمايى ، اين است جهت دعا .\r\nامّا در مورد آيهء دوم ، فكر مىكنى خداوند خلف وعده مىكند ؟ عرض كرد : نه فرمود : پس چرا جاى انفاق پر نمىشود ؟ عرض كرد : نمىدانم ، امام عليه السلام فرمود : اگر كسى از شما مال حلالى بدست آورد و در راه حلال انفاق كند ، هيچ درهمى را انفاق\r\n\r\n\r\n","description":"","footnote":"\r\n( 1 ) غافر ، آيهء 60 .\r\n( 2 ) سبأ ، آيهء 39 .\r\n","page_name":" 122 ","page_number":122},
  {"content":"\r\n\r\nنمىكند مگر اينكه خداوند عوضش را به او خواهد داد . « 1 »\r\n3 . صدقه اوّل به دست خدا مىرسد بعد به دست سائل ؛ در روايتى از پيامبر اكرم صلى الله عليه و آله مىخوانيم : «\r\nإنّ الصّدقَةَ تَقَعُ في يَدِاللَّهِ قَبْلَ أنْ تَصِلَ إلى يَدِ السائِل\r\n؛ صدقه پيش از آنكه در دست نيازمند قرار گيرد ، به دست خدا مىرسد » . « 2 »\r\nامام سجّاد عليه السلام مىفرمايد : «\r\nإنّ الصَّدَقةَ لا تَقَعُ في يَدِالْعَبْدِ حتّى تَقَعَ في يَدِ الرَّبِّ\r\n؛ صدقه در دست بنده نمىافتد مگر اينكه قبلًا در دست خدا قرار گيرد » . « 3 »\r\nحتّى در روايتى تصريح شده كه همهء اعمال آدمى را فرشتگان تحويل مىگيرند ، جز صدقه كه مستقيماً به دست خدا مىرسد . « 4 »\r\nاين مضمون از طريق اهل سنّت نيز از پيامبر اكرم صلى الله عليه و آله در صحيح مسلم و بخارى آمده است : « هيچ كس از شما صدقه‌اى از درآمد حلال نمىپردازد - و البتّه خداوند جز حلال قبول نمىكند - مگر اينكه خداوند با دست راست خود آن را مىگيرد ، حتّى اگر يك دانهء خرما باشد ، سپس در دست خدا نمو مىكند تا بزرگ‌تر از كوه شود » . « 5 »\r\nاين احاديث بيانگر اهميّت فوق العادهء خدمات انسانى و كمك به نيازمندان است .\r\nاز بعضى احاديث استفاده مىشود كه پيشوايان معصوم گاهى پيش از آنكه صدقه‌اى را به شخص نيازمند بدهند ، نخست دست خود را به علامت احترام و تعظيم مىبوسيدند ، سپس آن را به نيازمندان مىدادند ، و يا اينكه نخست آن را به نيازمند مىدادند بعد از او مىگرفتند و آن را مىبوسيدند و مىبوييدند و به او باز مىگردانيدند ، چرا كه با دست خدا روبرو بودند .\r\n\r\n\r\n","description":"","footnote":"\r\n( 1 ) تفسير برهان ، ج 3 ، ص 354 ؛ اصول كافى ، ج 2 ، باب الثناء قبل الدعاء ، ح 8 .\r\n( 2 ) تفسير مجمع البيان ، ذيل آيهء 104 سورهء توبه .\r\n( 3 ) تفسير عياشى ، ذيل آيهء 104 سورهء توبه .\r\n( 4 ) همان مدرك .\r\n( 5 ) تفسير المنار ، ج 11 ، ص 33 ؛ بحارالانوار ، ج 96 ، ص 134 .\r\n","page_name":" 123 ","page_number":123},
  {"content":"\r\n\r\n4 . در مورد اثرهاى انفاق روايت‌هاى فراوانى از معصومين عليهم السلام وارد شده است .\r\nپيامبر اكرم صلى الله عليه و آله مىفرمايد : «\r\nإنَّ الصَّدَقَةَ وَصِلَةَ الرَّحِمِ تَعْمُرانِ الدِّيارَ ، وَتَزيدانِ في الأعمارِ\r\n؛ انفاق در راه خدا و صلهء رحم خانه‌ها را آباد ، و عمرها را طولانى مىكند » . « 1 »\r\nامام باقر عليه السلام فرموده است : «\r\nالبِرُّ وَ صَدَقَةُ السِّرِّ يَنْفِيانِ الفَقْرَ وَيَزيدانِ في العُمُرِ ويَدْفَعانِ عن سَبْعينَ مِيْتَةِ سُوءٍ\r\n؛ نيكوكارى و انفاق پنهانى فقر را بر طرف ساخته ، عمر را افزون مىكند و از هفتاد گونه مرگ و مير بد جلوگيرى به عمل مىآورد » . « 2 »\r\nانفاق مانع هلاكت اجتماع است ، و هنگامى كه مسألهء انفاق فراموش شود و ثروتها در يك قطب جمع شود ، افرادى محروم و بينوا به وجود مىآيند ، و ديرى نخواهد گذشت كه يك انفجار عظيم در اجتماع به وجود مىآيد كه نفوس و اموال سرمايه داران در آتش آن خواهد سوخت .\r\n5 . انفاق نبايد همراه با منّت باشد . قرآن مىفرمايد : « « لَا تُبْطِلُوا صَدَقَاتِكُمْ بِالْمَنِّ وَالْأَذَى » ؛ بخششهاى خود را با منّت و آزار ، باطل نسازيد » . « 3 »\r\nاز اين جمله استفاده مىشود كه پاره‌اى از اعمال ممكن است نتايج اعمال نيك را از بين ببرد و اين همان مسألهء « احباط » است .\r\nدر اين آيه خداوند انفاق همراه با منّت و آزار را به قطعه سنگى كه بر آن قشر نازكى از خاك باشد تشبيه مىكند كه بذرهايى در آن افشانده شود و باران درشت به آن برسد و همهء خاكها و بذرها را بشويد . اين گونه افراد هم از كارى كه انجام داده‌اند چيزى به دست نمىآورند و بهره‌اى نمىبرند و هم بذرهايى كه افشانده‌اند را از دست مىدهند .\r\nانفاق كنندگان واقعى كسانى هستند كه تنها به خاطر خشنودى خدا و پرورش فضايل انسانى و تثبيت اين صفات در درون جان خود ، اقدام به انفاق مىكنند .\r\n6 . انفاق از آنچه را كه دوست داريد ، قرآن مىفرمايد : « « لَنْ تَنَالُوا الْبِرَّ حَتَّى تُنْفِقُوا\r\n\r\n\r\n","description":"","footnote":"\r\n( 1 ) تفسير نورالثقلين ، ج 4 ، ص 354 .\r\n( 2 ) سفينة البحار ، ج 2 ، ص 23 ، مادهء « صدقه » .\r\n( 3 ) بقره ، آيهء 264 .\r\n","page_name":" 124 ","page_number":124},
  {"content":"\r\n\r\nمِمَّا تُحِبُّونَ » ؛ هرگز به ( حقيقت ) نيكوكارى نمىرسيد مگر اينكه از آنچه دوست مىداريد ( در راه خدا ) انفاق كنيد » . « 1 »\r\nدر اينكه مقصود از كلمهء « برّ » در اين آيه چيست ؟ مفسّران نظرات مختلفى دارند .\r\nبعضى آن را به معناى بهشت و بعضى به معناى پرهيزكارى و تقوا ، و بعضى به معناى پاداش نيك گرفته‌اند ؛ ولى « برّ » معناى وسيعى دارد و به تمام نيكيها واعمال پاك گفته مىشود . بنابراين يكى از شرايط رسيدن به مقام نيكوكاران واقعى ، انفاق كردن از اموالى است كه انسان علاقهء زيادى به آنها دارد .\r\nدر ذيل اين آيه در تفاسير آمده است : يكى از ياران پيامبر صلى الله عليه و آله به نام ابوطلحهء انصارى در مدينه نخلستان و باغى بسيار مصفّا و زيبا داشت ، در آن چشمهء آب صافى بود كه هر موقع پيامبر صلى الله عليه و آله به آن باغ مىرفت ، از آن آب ميل مىكرد و وضو مىگرفت . علاوه برهمهء اينها آن باغ درآمد خوبى براى ابوطلحه داشت . پس از نزول آيهء فوق او به خدمت پيامبر صلى الله عليه و آله آمد و عرض كرد : مىدانى كه محبوب‌ترين اموال من همين باغ است ، و من مىخواهم آن باغ را در راه خدا انفاق كنم تا ذخيره‌اى براى رستاخيز من باشد ، پيامبر صلى الله عليه و آله فرمود : «\r\nبَخٍ بَخٍ ذلِكَ مالٌ رابِحٌ لَك\r\n؛ آفرين برتو ، اين ثروتى است كه براى تو سودمند خواهد بود » سپس فرمود : من صلاح مىدانم كه آن را به خويشاوندان نيازمند خود بدهى ، ابوطلحه دستور پيامبر صلى الله عليه و آله را عمل كرد و آن را درميان بستگان خود تقسيم كرد . « 2 »\r\n7 . خداوند مجازات ثروت‌مندانى كه انفاق نمىكنند را بيان كرده و مىفرمايد :\r\n« « وَالَّذِينَ يَكْنِزُونَ الذَّهَبَ وَالْفِضَّةَ وَلَا يُنفِقُونَهَا فِى سَبِيلِ اللَّهِ فَبَشِّرْهُمْ بِعَذَابٍ أَلِيمٍ * يَوْمَ يُحْمَى عَلَيْهَا فِى نَارِ جَهَنَّمَ فَتُكْوَى بِهَا جِبَاهُهُمْ وَجُنُوبُهُمْ وَظُهُورُهُمْ هَذَا مَا كَنَزْتُمْ لِأَنفُسِكُمْ فَذُوقُوا مَا كُنتُمْ تَكْنِزُونَ » ؛ و كسانى كه طلا و نقره را گنجينه ( و ذخيره و\r\n\r\n\r\n","description":"","footnote":"\r\n( 1 ) آل عمران ، آيهء 92 .\r\n( 2 ) تفسير مجمع البيان و صحيح مسلم و صحيح بخارى ذيل آيهء مورد بحث .\r\n","page_name":" 125 ","page_number":125},
  {"content":"\r\n\r\nپنهان ) مىسازند و در راه خدا انفاق نمىكنند ، آنها را به عذاب دردناكى بشارت بده ، در آن روز كه آن را در آتش جهنم ، گرم و سوزان كرده صورتها و پهلوها و پشتهايشان را داغ مىكنند ؛ ( و به آنها مىگويند : ) اين همان چيزى است كه براى خودتان اندوختيد ( و گنجينه ساختيد ! ) پس بچشيد چيزى را كه براى خود مىاندوختيد ! » . « 1 »\r\nبعضى معتقدند اينكه خداوند در ميان تمام اعضاى بدن تنها « پيشانى » و « پشت » و « پهلو » را ذكر كرده ، به خاطر آن است كه با اين سه عضو در مقابل محرومان عكس العمل نشان مىدادند : گاهى صورت را درهم مىكشيدند و زمانى به علامت بى اعتنايى از روبرو شدن با آنها خوددارى مىكردند و گاهى به آنان پشت مىنمودند . « 2 »\r\nجابربن عبداللَّه انصارى مىگويد : روزى نماز عصر را با پيغمبر صلى الله عليه و آله خوانديم .\r\nاصحاب اطرافش نشسته بودند ناگاه پيرمردى خدمت رسول خدا رسيد كه لباس كهنه‌اى پوشيده بود و از شدّت پيرى و ناتوانى نمىتوانست بر جاى خودش قرار گيرد .\r\nپيغمبر متوجّه او شد و از احوالش پرسيد ؛ عرض كرد : يا رسول اللَّه صلى الله عليه و آله مردى گرسنه هستم سيرم كن ، برهنه‌ام لباسى به من عطا كن ، تهى دستم چيزى به من بده ، رسول خدا صلى الله عليه و آله فرمود : من اكنون چيزى ندارم ولى تو را به جايى راهنمايى مىكنم شايد حاجتت برآورده شود ، برو به منزل شخصى كه خدا و رسول را دوست دارد ، خدا و رسول نيز او را دوست دارند ؛ برو به خانهء دخترم فاطمه عليها السلام شايد به تو چيزى عطا كند . سپس به بلال فرمود : پيرمرد ناتوان را به خانهء فاطمه راهنمايى كن .\r\nبلال به اتّفاق پيرمرد به خانهء فاطمه رفتند . پيرمرد عرض كرد سلام بر شما اى خانوادهء نبوّت و مركز نزول فرشتگان . فاطمه عليها السلام جوابش را داد و فرمود كيستى ؟\r\nعرض كرد : فقيرى هستم كه به خدمت پدرت رسيدم ، مرا به سوى شما فرستاد .\r\n\r\n\r\n","description":"","footnote":"\r\n( 1 ) توبه ، آيهء 34 و 35 .\r\n( 2 ) تفسير نمونه ذيل آيهء 34 و 35 سورهء توبه .\r\n","page_name":" 126 ","page_number":126},
  {"content":"\r\n\r\nاى دختر پيغمبر من هم گرسنه‌ام هم برهنه‌ام و هم فقيرم لطفاً من را بىنياز كنيد .\r\nحضرت فاطمه كه هيچ غذايى در خانه سراغ نداشت ، پوست گوسفندى را كه فرش امام حسن و امام حسين عليه السلام بود به پيرمرد داد .\r\nپيرمرد عرض كرد : اين پوست چگونه نياز من را بر طرف مىكند ؟ حضرت فاطمه عليها السلام گلوبندى را كه دختر عمويش به وى هديه كرده بود به او داد و فرمود : اين را به فروش و زندگى خودت را با آن تأمين كن .\r\nپيرمرد برگشت و جريان را خدمت پيامبر اكرم صلى الله عليه و آله عرض كرد . آن حضرت گريست و فرمود : گردن بند را به فروش تا خدا به بركت عطاى دخترم براى تو گشايشى فراهم سازد . عمّار ياسر از رسول خدا صلى الله عليه و آله اجازه گرفت كه آن گردن بند را خريدارى كند .\r\nاز پيرمرد پرسيد آن را چقدر مىفروشى ؟ گفت : به بهاى آن كه شكمم را از نان و گوشت سير كنى ، و يك برد يمانى بر تنم بپوشانى تا با آن نماز بخوانم ، و يك دينار پول بدهى تا مرا نزد اهل و عيالم برساند . عمّار گفت : من اين گردن بند را به بيست دينار و دويست درهم و يك برد يمانى و يك حيوان سوارى و نان و گوشتى كه تو را سير كند مىخرم . پيرمرد گردن بند را به عمّار فروخت و پولش را تحويل گرفت و خدمت رسول خدا صلى الله عليه و آله برگشت . حضرت از او پرسيد : آيا نيازت بر طرف شد ؟\r\nعرض كرد : آرى ، به بركت عطاى فاطمه عليها السلام بى نياز شدم . حضرت فرمود : خدا در عوض ، به فاطمه عطايى بكند كه نه چشمى ديده و نه گوشى شنيده باشد . و بعد به اصحابش فرمود : خدا در اين دنيا چنين عطايى را به فاطمه كرده است ، زيرا پدرى مثل من و شوهرى مثل على و فرزندانى چون حسن و حسين به او داده است . وقتى عزرائيل فاطمه را قبض روح مىكند و در قبر از او بپرسند پيغمبرت كيست ؟ جواب مىدهد : پدرم . و اگر بپرسند : امامت كيست ؟ جواب مىدهد : شوهرم على عليه السلام .\r\nخدا گروهى از ملائكه را مأموريّت داده كه بعد از مردنش پيوسته بر او و پدر و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nشوهر و فرزندانش درود مىفرستند . آگاه باشيد كه هركس مرا بعد از وفات زيارت كند مثل آن است كه در زمان حيات به زيارتم آمده باشد و هركس به زيارت فاطمه‌ام برود مثل آن است كه مرا زيارت كرده باشد .\r\nعمّار گردن‌بند را گرفت و خوش‌بو نمود و در پارچهء يمانى گذاشت و به غلامش گفت : اين را ببر خدمت رسول خدا صلى الله عليه و آله تقديم كن ، خودت را نيز به آن حضرت بخشيدم . وقتى غلام پيش رسول خدا صلى الله عليه و آله رفت ، حضرت مال را با غلام به فاطمه بخشيد .\r\nفاطمه گردن‌بند را گرفت و غلام را آزاد نمود ، هنگامى كه غلام ديد آزاد شده است ، خنديد . علّت خنده‌اش را پرسيدند ، جواب داد : از بركت اين گردن بند مرا شگفت آمد ، زيرا گرسنه‌اى را سير كرد و برهنه‌اى را پوشش داد و تهى دستى را بىنياز كرد و بنده‌اى را آزاد نمود ، در حالىكه باز به صاحبش رسيد . « 1 »\r\n\r\n\r\n","description":"","footnote":"\r\n( 1 ) بحارالانوار ، ج 43 ، ص 56 .\r\n","page_name":" 128 ","page_number":128},
  {"content":"\r\n\r\n\r\n26 : عفو و گذشت\r\nقال على عليه السلام : « الْعَفْوُ يُفْسِدُ مِنَ الَّلئيمِ بِقَدْرِ اصْلاحِهِ مِنَ الْكريمِ » . « 1 »\r\nحضرت على عليه السلام مىفرمايد : « عفو و گذشت افراد لئيم و پست را فاسد مىكند ، به همان اندازه كه افراد با فضيلت را اصلاح مىنمايد » .\r\nيكى از بزرگ‌ترين فضايل اخلاقى ، عفو و گذشت و ترك انتقام‌جويى به هنگام قدرت است . ادامهء حيات اجتماعى مبتنى بر عفو و گذشت است ، زيرا اگر همهء مردم در گرفتن حقوق خويش سخت گير باشند و از كوچك‌ترين لغزشى چشم پوشى نكنند ، زندگى بسيار تلخ خواهد شد و روح صفا و صميميّت به كلّى از ميان جامعه رخت بر خواهد بست .\r\nبسيارى از مردم كنيه‌ها را در سينه‌هاى خود پنهان مىكنند و در انتظار روزى هستند كه بر دشمن خود پيروز شوند و چندين برابر انتقام بگيرند ، و از همه بدتر اينكه گاه به اين صفت زشت افتخار هم مىكنند .\r\nغارتها ، هتك ناموسها ، قتل عامها به طور معمول زاييدهء همين خوى زشت\r\n\r\n\r\n","description":"","footnote":"\r\n( 1 ) بحارالانوار ، ج 77 ، ص 419 ؛ كنزالفوائد ، ج 2 ، ص 182 ؛ شرح نهج البلاغهء ابن ابىالحديد ، ج 20 ، ص 270 .\r\n","page_name":" 129 ","page_number":129},
  {"content":"\r\n\r\nحيوانى است . امّا سيرهء انبيا اين بوده است كه هنگام پيروزى حتّى الامكان گذشته‌ها را با آب عفو بشويند و دشمنان سرسخت را از اين طريق به دوستان صميمى مبدّل سازند . آيات و روايات فراوانى در بيان فضيلت عفو ، و نكوهش از روح انتقام‌جويى وجود دارد ، و سيرهء پيامبر اكرم صلى الله عليه و آله و امامان معصوم عليهم السلام گواه بسيار زنده‌اى بر اين معناست كه نمونه‌هايى از آيات و روايات و سيرهء معصومين عليهم السلام را بيان مىكنيم .\r\n\r\nعفو در قرآن :\r\nقرآن مىفرمايد : « « خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجَاهِلِينَ » ؛ ( به هر حال ) با آنها مدارا كن و عذرشان را بپذير ، به نيكيها دعوت نما ، و از جاهلان روى بگردان ( و با آنها ستيزه مكن ) » . « 1 »\r\nاين سه دستور كه به پيامبر اكرم صلى الله عليه و آله داده شده ، بيانگر اهميّت عفو و گذشت است . دستور اوّل توصيه به عفو مىكند . دستور دوم اشاره به اين دارد كه بيش از آنچه مردم قدرت دارند از آنها نخواهد . و در دستور سوم توصيه به بىاعتنايى نسبت به مزاحمتهاى جاهلان است كه آن نيز آميخته با نوعى عفو و گذشت مىباشد .\r\nدر حديثى آمده است كه وقتى آيهء فوق نازل شد ، پيغمبر اكرم صلى الله عليه و آله به جبرئيل فرمود : منظور از اين آيه چيست ؟ و چه كارى بايد انجام دهد ؟ جبرئيل عرض كرد :\r\nنمىدانم بايد از درگاه خداوند سؤال كنم . بار ديگر برگشت و عرض كرد : «\r\nانَّ اللَّهَ سَيَاْمُرُكَ انْ تَعْفُوَ عَمَّنْ ظَلَمَكَ وَ تُعْطِيَ مَنْ حَرَمَكَ وَ تَصِلَ مَنْ قَطَعَكَ\r\n؛ خداوند به تو دستور مىدهد كسى را كه به تو ستم كرده عفو كنى و كسى كه تو را محروم كرده مشمول عطاى خود سازى و كسى كه از تو بريده با او پيوند محبّت برقرار كنى » . « 2 »\r\n\r\n\r\n","description":"","footnote":"\r\n( 1 ) اعراف ، آيهء 199 .\r\n( 2 ) تفسير مجمع البيان ، ج 2 ، ص 512 .\r\n","page_name":" 130 ","page_number":130},
  {"content":"\r\n\r\n« « وَلْيَعْفُوا وَلْيَصْفَحُوا أَلَا تُحِبُّونَ أَنْ يَغْفِرَ اللَّهُ لَكُمْ وَاللَّهُ غَفُورٌ رَّحِيمٌ » ؛ آنها بايد عفو كنند و چشم بپوشند ، آيا دوست نداريد خداوند شما را ببخشد ؟ و خداوند آمرزنده و مهربان است » . « 1 »\r\nاين آيه ناظر به جريان افك است يعنى تهمتى كه بعضى از منافقان به يكى از همسران رسول خدا صلى الله عليه و آله زده بودند و از اين طريق مىخواستند حيثيّت پيامبر و اسلام را زير سؤال ببرند و نشان مىدهد كه عفو و گذشت دربارهء همه مطلوب است ، حتّى گناه كاران و آلودگان ؛ زيرا اين آيه زمانى نازل شد كه گروهى از اصحاب بعد از داستان افك قسم ياد كردند به هيچ يك از كسانى كه در اين ماجرا درگير بودند كمك مالى نكنند . اين آيه نازل شد و آنها را از شدّت عمل و خشونت باز داشت و دستور عفو و گذشت داد . « 2 »\r\nبه اين نكته نيز بايد توجّه داشت كه عفو به معناى گذشت است امّا « صَفْح » علاوه بر گذشت ، به روى خود نياوردن و ترك ملامت است كه مرحله‌اى بالاتر از گذشت مىباشد .\r\n\r\nعفو در روايات :\r\n1 . پيامبر اكرم صلى الله عليه و آله در حديثى مىفرمايد :\r\n« اذا كانَ يومُ القِيامَةِ نادى مُنادٍ : مَنْ كانَ اجْرُهُ عَلىَ اللَّهِ ، فَلْيَدْخُلِ الْجَّنَةَ ، فَيُقالُ : مَنْ ذَالذّى اجْرُهُ عَلَى اللَّهِ ؟ فَيُقالُ : الْعافونَ عَنِ النّاسِ فَيَدْخُلونَ الْجَنَّةَ بِغَيْرِ حسابٍ\r\n؛ هنگامى كه روز قيامت مىشود ندا دهنده‌اى صدا مىزند هركس اجر او بر خداست وارد بهشت شود ، گفته مىشود چه كسى اجرش بر خداست ؟ در پاسخ مىگويند : كسانى كه مردم را عفو كردند ، و آنها بدون حساب داخل بهشت مىشوند » . « 3 »\r\n\r\n\r\n","description":"","footnote":"\r\n( 1 ) نور ، آيهء 22 .\r\n( 2 ) براى آگاهى بيشتر از داستان افك به تفسير نمونه ، ج 14 ، ص 394 ، ذيل آيهء 11 سورهء نور مراجعه نماييد .\r\n( 3 ) تفسير مجمع البيان ، ج 10 ، ص 379 .\r\n","page_name":" 131 ","page_number":131},
  {"content":"\r\n\r\n2 . امام على عليه السلام مىفرمايد : «\r\nالْعَفْوُ تاجُ الْمَكارِمِ\r\n؛ عفو و گذشت تاج فضايل اخلاقى است » . « 1 »\r\nمىدانيم تاج هم نشانهء عظمت و قدرت است و هم زينت ، كه بر بالاترين عضو بدن يعنى سر گذاشته مىشود ، اين تعبير نشان مىدهد كه عفو و گذشت در ميان همهء فضايل اخلاقى موقعيّت خاصّى دارد .\r\n3 . باز هم امام على عليه السلام مىفرمايد : «\r\nشَرُّ النّاسِ مَنْ لايَعْفُو عَنِ الزَّلَّةِ وَلا يَسْتُرُ الْعَوْرَةَ\r\n؛ بدترين مردم كسى است كه از لغزشها نمىگذرد و عفو نمىكند ، و عيوب مردم را نمىپوشاند » . « 2 »\r\n4 . عفو مايهء عزّت است . رسول اكرم صلى الله عليه و آله مىفرمايد : «\r\nعَليكُمْ بِالْعَفْوِ فَانَّ الْعَفْوَ لايَزيدُ الْعَبْدَ الّا عِزّاً فَتَعا فَوْا يُعِزُّكُمُ اللَّهُ\r\n؛ عفو و بخشش را شيوهء خود قرار دهيد ، زيرا گذشت جز به عزت انسان نمىافزايد ، پس نسبت به يكديگر گذشت داشته باشيد تا خدا شما را عزيز كند » . « 3 »\r\n5 . امام صادق عليه السلام مىفرمايد : «\r\nمُرُوَّتُنا أهْلَ البيتِ الْعَفْوُ عَمَّنْ ظَلَمَنا و اعْطاءُ مَنْ حَرَمَنا\r\n؛ روش مردمى ما خاندان عبارت است از : عفو و گذشت نسبت به كسانى كه بر ما ستم كرده‌اند و بخشش به كسانى كه از ما دريغ داشته‌اند » . « 4 »\r\n\r\nانواع عفو :\r\nفضيلت عفو و گذشت به عنوان يك اصل از نظر شرع ، عقل ، كتاب و سنّت جاى ترديد نيست ؛ امّا اين بدين معنا نيست كه استثنايى نداشته باشد ، بلكه مواردى پيش\r\n\r\n\r\n","description":"","footnote":"\r\n( 1 ) شرح غررالحكم ، ج 1 ، ص 140 ، ح 520 .\r\n( 2 ) شرح غررالحكم ، ج 4 ، ص 175 ، ح 5735 .\r\n( 3 ) الحقائق فى محاسن الاخلاق ، ص 75 ؛ و اصول كافى ، ج 2 ، ص 108 ، ح 5 .\r\n( 4 ) وسائل الشيعه ، ج 8 ، ص 523 ؛ تحف العقول ، حكمت 26 ؛ بحارالانوار ، ج 71 ، ص 401 .\r\n","page_name":" 132 ","page_number":132},
  {"content":"\r\n\r\nمىآيد كه عفو و گذشت سبب جرأت جانيان و جسارت خاطيان مىشود كه در اين صورت بايد از عفو و گذشت صرف نظر كرد و به مجازات عادلانه پرداخت . حديثى كه در اوّل بحث يادآور شديم به اين استثنا اشاره دارد كه عفو و گذشت ، افراد لئيم و پست را فاسد مىكند به همان اندازه كه افراد با فضيلت را اصلاح مىكند . اين حديث دو معنا دارد :\r\nاوّل : آدم كريم وقتى عفو مىكند ، عفوش سبب اصلاح است ، چون جلب محبّت مىكند و اصلًا به ياد نمىآورد و فراموش مىكند ، امّا لئيم عفوش آميخته با منّت و آزار است و در مناسبتهاى مختلف به يادش مىآورد و آزارش مىدهد ؛ به عنوان مثال اگر به فقير چيزى نمىدهى لااقل با او نيكو سخن بگو و عذر خواهى كن و بگو اى كاش مىتوانستم به تو كمك كنم ، اين كار بهتر از صدقه‌اى است كه اذيت و آزار را به دنبال داشته باشد و بگويد : اين پول را بگير و ديگر اينجا نيا و مزاحم من نشو ، زيرا اين كار باعث مىشود كه تمام آثار كمك كردن از بين برود .\r\nدوم : انسان كريم را وقتى عفو مىكنى ، باعث اصلاحش مىشود ، در رفتارش تجديد نظر مىكند ، امّا آدمهاى لئيم را اگر عفو كنى جسورتر مىشود .\r\nنكتهء ديگر اينكه عفو در مسائل شخصى پسنديده است ، امّا در مسائل عمومى و حقوق الهى نكوهيده و مذموم است . چرا كه سنّت و روش رسول خدا صلى الله عليه و آله اين بود كه متجاوز به حقوق الهى را مجازات مىكرد ، و حدّ خدا را جارى مىساخت و شفاعت هيچ شفاعت كننده‌اى را نمىپذيرفت . به عنوان نمونه به چند مورد اشاره مىكنيم :\r\nالف ) امام باقر عليه السلام مىفرمايد : «\r\nكانَ لِأُمِّ سَلَمَةٍ زوج النبيّ صلى الله عليه و آله أمَةٌ فَسَرَقَتْ مِنْ قَوْمٍ ، فَأتِيَ بِها النّبِيّ صلى الله عليه و آله ، فَكَلَّمَتْهُ أمُّ سَلَمَةٍ فيها ، فقال النّبيّ صلى الله عليه و آله : يا أمّ سَلَمَة هذا حَدٌ من حُدودِ اللَّهِ لايَضِيعُ فَقَطَعَها رسولُ اللَّهِ صلى الله عليه و آله\r\n؛ امّ سلمه همسر پيامبر اكرم صلى الله عليه و آله كنيزى داشت كه سرقت كرده بود . كسانى كه مال آنها غارت شده بود حضور پيامبر اكرم صلى الله عليه و آله آمدند تا آن كنيز را مجازات كند . أمّ سلمه دربارهء كنيز خود نزد پيامبر شفاعت كرد ، آن\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nحضرت فرمود : اين حدّى است از حدود الهى كه نبايد ناديده گرفت . سپس دست كنيز را قطع كرد » . « 1 »\r\nب ) زنى از خاندان اشراف به نام فاطمه مرتكب سرقت شد ، هنگامى كه رسول خدا صلى الله عليه و آله دستور داد حدّ الهى را دربارهء او جارى كنند ، قبيلهء بنى مخزوم از اين جريان به شدّت ناراحت شدند و كوشيدند تا به هر وسيلهء ممكن مانع اجراى حد شوند ، به اين جهت از اسامة بن زيد كه مورد توجّه رسول خدا بود تقاضا كردند كه با آن حضرت در اين باره صحبت كند و از ايشان تقاضاى عفو نمايد . هنگامى كه اسامه با رسول خدا صلى الله عليه و آله در اين باره گفتگو كرد ، حضرت سخت ناراحت شد و فرمود : آيا دربارهء حدّىازحدود خداشفاعت مىكنى ؟ سپس از جا حركت كرد وضمن خطبه‌اى فرمود : اى مردم علّت اينكه ملّتهاى قبل از شما هلاك شدند ، اين بود كه اگر فرد بلند پايه‌اى از آنان دزدى مىكرد ، او را مجازات نمىكردند ، امّا اگر از مردم ضعيف و گمنام كسى دزدى مىكرد ، حكم خدا را اجرا مىكردند . سپس فرمود : به خدا سوگند ، اگر دخترم فاطمه دست به چنين كارى بزند ، حكم خدا را دربارهء او نيز اجرا مىكنم چرا كه در برابر قانون خدا فاطمهء مخزومى با فاطمهء محمّدى يكسان است . « 2 »\r\n\r\nسيرهء پيامبر اكرم صلى الله عليه و آله و امامان عليهم السلام در زمينهء عفو\r\nهنگامى كه ابوسفيان و عبدالله بن اميّه اظهار پشيمانى كردند ، امام على عليه السلام به آنها فرمودند : برويد در مقابل پيامبر اكرم صلى الله عليه و آله و همان جمله‌اى كه برادران يوسف در مقابل عذرخواهى از حضرت يوسف اظهار داشتند بر زبان جارى كنيد ، پيامبر شما را خواهد بخشيد . آنها خدمت رسول خدا آمده و گفتند : « « تَاللَّهِ لَقَدْ آثَرَكَ اللَّهُ عَلَيْنَا وَإِنْ كُنَّالَخَاطِئِينَ » ؛ به‌خداسوگند ، خداوند تو را بر ما برترى بخشيده ؛ و ماخطاكاربوديم » . « 3 »\r\n\r\n\r\n","description":"","footnote":"\r\n( 1 ) وسائل الشيعه ، ج 18 ، ص 332 .\r\n( 2 ) صحيح مسلم ، ج 5 ، ص 114 .\r\n( 3 ) يوسف ، آيهء 91 .\r\n","page_name":" 134 ","page_number":134},
  {"content":"\r\n\r\nسپس از پيامبر اكرم صلى الله عليه و آله تقاضاى عفو كردند . حضرت اين آيه را تلاوت فرمود و از خطاى آنها درگذشت : « « لَا تَثْرِيبَ عَلَيْكُمْ الْيَوْمَ يَغْفِرُ اللَّهُ لَكُمْ وَهُوَ أَرْحَمُ الرَّاحِمِينَ » ؛ امروز ملامت و توبيخى بر شما نيست ، خداوند شما را مىبخشد ؛ و او مهربانترين مهربانان است » . « 1 »\r\nهمچنين هنگامى كه سپاهيان آن حضرت مكّه را فتح كردند و خواستند وارد شهر شوند ، يكى از آنان به نام سعدبن عبّاده - كه فرماندهء سپاه بود - شعار مىداد :\r\n« الْيَوْمَ يومُ الْمَلْحَمَه اليَومُ تُسْتَحَلُّ الْحُرَمَه\r\n؛ امروز روز جنگ و نبرد است ، امروز زنها اسير مىشوند » .\r\nوقتى پيامبر اكرم صلى الله عليه و آله از اين شعار با خبر شد ، سخت بر آشفت و به على عليه السلام دستور داد پرچم را از دست سعد بگيرد و او را از مقام فرماندهى عزل كرد ، آنگاه رسول خدا صلى الله عليه و آله فرمود : «\r\nبَلِ الْيَوْمَ يومُ الْمَرْحَمَةِ\r\n؛ امروز روز رحمت و بخشش است » . « 2 »\r\nدر حديثى كه در كتب شيعه و سنّى در ذيل آيهء 134 سورهء آل عمران نقل شده مىخوانيم كه يكى از كنيزان امام على بن الحسين عليهما السلام به هنگامى كه آب روى دست امام مىريخت ، ظرف آب از دستش افتاد و بدن امام را مجروح ساخت ، امام عليه السلام از روى خشم سربلند كرد ، كنيز بلافاصله گفت : خداوند در قرآن مىفرمايد :\r\n« وَالْكَاظِمِينَ الْغَيْظَ » . امام فرمود : خشم خود فرو بردم ، عرض كرد :\r\n« وَالْعَافِينَ عَنِ النَّاسِ »\r\n. فرمود : تو را بخشيدم خدا تو را ببخشد ، گفت :\r\n« وَاللَّهُ يُحِبُّ الْمُحْسِنِينَ » .\r\nامام فرمود : تو را در راه خدا آزاد كردم . « 3 »\r\n\r\n\r\n","description":"","footnote":"\r\n( 1 ) يوسف ، آيهء 92 .\r\n( 2 ) شرح نهج البلاغهء ابن ابى الحديد ، ج 17 ، ص 272 .\r\n( 3 ) تفسير درّالمنثور و نورالثقلين ذيل آيهء 134 سورهء آل عمران ؛ براى مطالعهء بيشتر در زمينهء عفو به كتاب اخلاق در قرآن ، ج 3 ، تأليف آية اللَّه العظمى مكارم شيرازى مراجعه شود .\r\n","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\n27 : عفّت\r\nقال على عليه السلام : « تَمامُ الْعَفافِ الرِّضا بِالْكَفافِ » . « 1 »\r\nحضرت على عليه السلام مىفرمايد : « كمال عفت اين است كه انسان به آنچه كه دارد راضى باشد » .\r\nعفّت در لغت به معناى خوددارى و امتناع است « 2 » و در اصطلاح به معناى خوددارى از شهوت‌رانى حرام است .\r\nراغب در مفردات مىگويد : «\r\nالعِفَّةُ حُصولُ حالَةٍ لِلنَّفْسِ تَمْتَنِعُ بِها عن غَلَبَةِ الشَّهْوَةِ ، وَالمُتَعَفِّفُ ، المُتَعاطِى لِذلِكَ بِضَرْبٍ مِنَ المُمارِسَةِ وَالقَهْرِ وَأصْلُه الاقْتِصارُ على تَناوُلِ الشَّىءِ القَليلِ\r\n؛ عفت ، بوجود آمدن حالتى براى نفس انسان است كه او را از غلبه يافتن شهوت حفظ مىكند و عفيف كسى است كه اين حالت را بر اثر تمرين و تلاش بدست مىآورد و ريشهء آن اكتفا كردن بر استفاده از امكانات كم است » . « 3 »\r\nدر ميان علماى علم اخلاق معروف است كه اخلاق فضيلت ميانه و معتدلى است بين افراط و تفريط اخلاقى كه رذيله هستند . آنها براى اخلاق معتقد به چهار\r\n\r\n\r\n","description":"","footnote":"\r\n( 1 ) بحارالانوار ، ج 74 ، ص 419 .\r\n( 2 ) مجمع البحرين ، مادّهء « عفّت » .\r\n( 3 ) مفردات راغب ، شمارهء 339 .\r\n","page_name":" 137 ","page_number":137},
  {"content":"\r\n\r\nخلق اصلى هستند كه عبارتند از : شجاعت ، عفّت ، حكمت و عدالت كه اساس و پايهء تمام علم اخلاق است ، پس عفّت فضيلت و حدّ اعتدال قوّهء شهويّه است آن هم به معناى عام كلمه كه هر جاذبه‌اى را نسبت به چيزى قوّهء شهويّه مىگويند مانند جاذبهء مال ، مقام ، شهوت جنسى و غيره كه اگر از حد بگذرد ، حرص است و اگر به حدّ اعتدال نرسد ، تنبلى و ركورد است و اگر حدّ اعتدال باشد عفاف است .\r\nمىگويند ثروتهاى دنيا در سه مرحله مصرف مىشود :\r\nاوّل : ضرورتهاست كه حداقل ضروريات زندگى لباس ، غذا ، و مسكن است .\r\nدوم : مسير رفاهى است كه مقدارى از مرحلهء اوّل بالاتر است .\r\nسوم : شهوت و هوسهاست ، آمار نشان مىدهد كه قسمت عمدهء اموال دنيا در اين مرحله مصرف مىشود .\r\nاگر زندگى كسى مرحلهء اوّل باشد بارش سبك است و اگر دومى و معتدل باشد عفيف است و اگر به مرحلهء سوم رسيد مايهء بدبختى است و بار به قدرى سنگين است كه از طريق مشروع قابل حل نيست و حلال و حرام با هم مخلوط مىشود .\r\nانسان بايد قانع باشد در غير اين صورت حدّى براى توقّف ندارد .\r\nعفّت نيز مانند ساير صفات كمال ، از مراتبى برخوردار است ، كه بالاترين مرتبهء آن ، خوددارى و پرهيز از تمام محرّمات و نافرمانيهاست و به پرهيز از محرّمات شهوانى محدود نمىشود .\r\nحضرت على عليه السلام به محمّدبن ابى بكر فرمود :\r\n« اعْلَم أَنَّ أفضَلَ العِفَّةِ الوَرَعُ فى دينِ اللَّهِ وَ العَمَلُ بِطاعَتِهِ\r\n؛ بدان كه برترين پاكدامنى پرهيزگارى در دين خدا و عمل به طاعت پروردگار است » . « 1 »\r\nبنابراين خوددارى از شهوت‌حرام ، از بزرگترين و دوست داشتنىترين مراتب عفّت است . رسول اكرم صلى الله عليه و آله مىفرمايد : «\r\nأحَبُّ الْعفافِ الَى اللهِ تعالى ، عِفَّةُ الْبَطْنِ وَ\r\n\r\n\r\n","description":"","footnote":"\r\n( 1 ) بحارالانوار ، ج 77 ، ص 390 .\r\n","page_name":" 138 ","page_number":138},
  {"content":"\r\n\r\nالْفَرجِ\r\n؛ محبوب‌ترين پاكى نزد خداى تعالى ، پاكى شكم و شهوت جنسى است » . « 1 »\r\nامام على عليه السلام خطاب به كميل مىفرمايد : «\r\nيا كُمَيْلُ انَّ احَبَّ ما تَمْتَثِلُهُ العِبادُ إلى اللَّهِ بَعْدَ الإقرارِ بِهِ وبأَوْليائِهِ التَّعَفُّفُ وَالتَّحَمُّلُ والاصْطِبارُ\r\n؛ محبوب‌ترين چيزى كه بندگان خدا اطاعت فرمانش را در آن مىكنند بعد از اقرار به خدا و اوليايش سه چيز است :\r\nعفّت ، تحمّل و صبر » . « 2 »\r\nو از آن حضرت مىخوانيم : «\r\nما الُمجاهِدُ الشَّهيدُ فى سَبيلِ اللَّه بِأَعْظَمَ أَجْراً مِمَّنْ قَدَرَ فَعَفَّ ، لَكادَ الْعَفيفُ أن يَكونَ مَلَكاً مِنَ الْمَلائِكةِ\r\n؛ مجاهد شهيد در راه خدا اجرش بيشتر از كسى نيست كه قدرت بر گناه دارد امّا خويشتندارى مىكند ، چنين شخصى نزديك است كه فرشته‌اى از فرشتگان خدا باشد » . « 3 »\r\nهرچه عفّت بيشتر شود ، حيا هم بيشتر مىشود و درجهء غيرت هركس به اندازهء درجه عفّت اوست و ميزان عفّت هر كس به قدر غيرت اوست .\r\nامام على عليه السلام مىفرمايد : «\r\nدَليلُ غِيْرَةِ الرَّجُلِ عِفَّتُهُ\r\n؛ پاكدامنى مرد دليل بر غيرت‌مند بودن اوست » . « 4 »\r\nو فرمود : « . . .\r\nوَعِفَّتُه على قَدْرِ غِيرَتِهِ\r\n؛ و پاكدامنى او به ميزان غيرت اوست » . « 5 »\r\nو فرمود : «\r\nمَنْ عَفَّتْ أَطْرافُهُ حَسُنَت أوصافُهُ\r\n؛ كسى كه چشمش را پاك نگه دارد اوصاف و اخلاقش نيكو گردد » . « 6 »\r\nو نيز فرمود : «\r\nلا تَكْمُلُ المَكارِمُ ، إلّابالعَفافِ والإيثارِ\r\n؛ فضايل اخلاقى جز با پاكدامنى و ايثار كامل نمىگردد » . « 7 »\r\n\r\n\r\n","description":"","footnote":"\r\n( 1 ) تنبيه الخواطر ، ص 282 .\r\n( 2 ) تحف العقول ، ص 167 با ترجمه .\r\n( 3 ) نهج البلاغه ، كلمات قصار ، 474 .\r\n( 4 ) غررالحكم ، شمارهء 5408 .\r\n( 5 ) نهج البلاغه ، كلمات قصار ، 47 ؛ بحارالانوار ، ج 70 ، ص 4 .\r\n( 6 ) غررالحكم ، شمارهء 5428 .\r\n( 7 ) همان مدرك ، شمارهء 5418 .\r\n","page_name":" 139 ","page_number":139},
  {"content":"\r\n\r\nو فرمود : «\r\nالْعَفافُ يَصونُ النَّفْسَ وَ يُنَزِّ هُها عَنِ الدَّنايا\r\n؛ پاكدامنى نفس را محافظت كرده و آن را از پستها دور نگه مىدارد » . « 1 »\r\nو فرمود : «\r\nمَنْ عَفَّ خَفَّ وِزْرُهُ ، وَ عَظُمَ عِندَاللَّهِ قَدرُهُ\r\n؛ هركس پاكدامنى پيشه كند ، بار گناهانش سبك مىشود و مقامش نزد خداوند بالا مىرود » . « 2 »\r\nو فرمود : «\r\nإذا أَرادَ اللَّهُ بِعَبْدٍ خَيْراً أعَفَّ بَطنَهُ وَ فَرْجَهُ\r\n؛ هنگامى كه خداوند نسبت به كسى اراده نيكى داشته باشد ، شكم و دامن او را پاك مىگرداند » . « 3 »\r\nامام صادق عليه السلام مىفرمايد : «\r\nعِفّوا عَن نِساءِ النّاسِ ، تَعِفَّ نِساؤُكُم\r\n؛ نسبت به زنان مردم پاكدامن باشيد تا نسبت به زنان شما پاكدامن باشند » . « 4 »\r\n\r\nپيامدهاى بى عفّتى ( شهوت رانى ) :\r\n\r\n1 . فرجام سياه\r\nشهوت مانند مارى خوش خط و خال است كه به محض نزديك شدن و تماس با آن ، زهر خود را تزريق مىكند . لذا بايد مواظب بود تا براى برخوردارى از لذّتى آنى و فانى ، به دامى بزرگ و طولانى گرفتار نشويم .\r\nامام على عليه السلام مىفرمايد : «\r\nأَوَّلُ الشَّهْوَةِ طَرَبٌ وَ آخِرُها عَطَبٌ\r\n؛ ابتداى شهوت شادى است و پايان آن هلاكت و نابودى است » . « 5 »\r\n\r\n2 . اندوه فراوان\r\nانسان با پرده درى و باز گذاشتن درهاى اعضا و جوارح خود هميشه در حال نياز\r\n\r\n\r\n","description":"","footnote":"\r\n( 1 ) غررالحكم ، شمارهء 5420 .\r\n( 2 ) همان مدرك ، شمارهء 5426 .\r\n( 3 ) همان مدرك ، شمارهء 9263 .\r\n( 4 ) بحارالانوار ، ج 71 ، ص 270 .\r\n( 5 ) غررالحكم ، شمارهء 6946 .\r\n","page_name":" 140 ","page_number":140},
  {"content":"\r\n\r\nو تشنگى است ، اين حالت روانى منشأ افسردگيها ، اندوه‌ها و غصّه‌هاى نامحدود مىشود و چنين انسان تشنه‌اى دائم به خيال آب ، چشم به سراب دارد .\r\nعلى عليه السلام مىفرمايد : «\r\nكَمْ مِنْ فَرِحٍ افضى به فَرَحُهُ الى حُزْنٍ مُخَلَّدٍ\r\n؛ چه شادمانيهاى زيادى كه شادى آن به اندوه جاودانى ختم مىشود » . « 1 »\r\nرسول خدا صلى الله عليه و آله مىفرمايد : «\r\nرُبَّ شَهْوَةِ ساعَةٍ تُورِثُ حُزناً طَويلًا\r\n؛ چه شهوتهايى كه لذتش ساعتى بيش نيست ، امّا اندوهى طولانى در پى دارد » . « 2 »\r\n\r\n3 . بردگى روح\r\nانسانى كه زمام خود را به دست اعضا و جوارحش بسپارد ، به اسارت آنها در مىآيد .\r\nعلى عليه السلام مىفرمايد : «\r\nعَبْدُ الشَّهْوَةِ أسيرٌ لا يَنْفَكُّ أسْرُهُ\r\n؛ بندهء شهوت ، اسيرى است كه هرگز از اسارت بيرون نيايد » . « 3 »\r\n\r\n\r\n","description":"","footnote":"\r\n( 1 ) غررالحكم ، شمارهء 7395 .\r\n( 2 ) بحارالانوار ، ج 77 ، ص 82 .\r\n( 3 ) غررالحكم ، شمارهء 6966 .\r\n","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\n28 : ياد خدا بودن\r\nقال علىّ عليه السلام : « كلُّ قَولٍ لَيْسَ لِلّهِ فيهِ ذِكْرٌ فَلَغْوٌ ، و كُلُّ صَمْتٍ لَيْسَ فيه فِكْرٌ فَسَهْوٌ ، وكلُّ نَظَرٍ لَيْسَ فيه اعْتِبارٌ فَلَهْوٌ » . « 1 »\r\nحضرت على عليه السلام مىفرمايد : « هر سخنى كه ذكر خدا در آن نباشد بيهوده است ، و هر سكوتى كه در آن فكر كردن نباشد سهوست ، و هر نظرى كه در آن عبرت نباشد لهوست » .\r\nامام على عليه السلام ترسيم مهمّى از يك انسان مؤمن و آگاه كرده كه مطابق آن انسان داراى سه حالت است : يا متكلّم است يا ساكت و يا نظر به چيزهايى در خارج مىكند ؛ مؤمن در اين سه حالت بايد سه برنامه داشته باشد ، اگر سخن مىگويد ، سخنى از خدا بگويد و ذكرى از خدا در او باشد ؛ اگر سكوت مىكند ، سكوتش آميخته با تفكر باشد ؛ و اگر نگاه مىكند ، نگاهش عبرت باشد . سخنى كه خالى از ذكر باشد لغوست و سكوتى كه خالى از فكر باشد سهوست و نظرى كه خالى از عبرت باشد لهوست . اگر بتوانيم اين برنامه را در زندگى رعايت كنيم ، زندگى ما عوض مىشود ، يعنى اگر سخن مىگوييم ياد خدا باشد چرا كه اگر انگيزهء الهى در آن\r\n\r\n\r\n","description":"","footnote":"\r\n( 1 ) بحارالانوار ، ج 74 ، ص 406 .\r\n","page_name":" 143 ","page_number":143},
  {"content":"\r\n\r\nباشد ؛ درس ، كار و خريد و فروش ذكر خدا مىشود ، و سكوتهايى كه مىكنيم ، دربارهء اولياء اللَّه ، معاد و يا مسائلى كه انگيزهء الهى دارد فكر كنيم در اين صورت فكرمان هم خدايى مىشود . نگاهمان هم اگر داراى انگيزهء الهى باشد ذكر اللَّه است .\r\nمهم اين است كه اين قلب نميرد و زنده باشد ؛ زنده ماندن قلب هم به ذكر ، فكر و عبرت ميسّر مىگردد .\r\nدر كتاب « سفينة البحار » مادّهء « وعظ » از « امالى صدوق » نقل مىكند كه : «\r\nروى أنّهُ كتَب هارونُ الرّشيدُ إلى أبى الحسَنِ موسى بن جعفر عليه السلام : عِظْنِى و أَوْجِزْ ، فكتَب إليه : ما مِنْ شَيْءٍ تَراهُ عَيْنُكَ إلّاوفيه مَوْعِظَة\r\n؛ هارون الرشيد براى موسى بن جعفر عليه السلام نامه نوشت كه مرا موعظه كن . امام عليه السلام در جواب نوشت : آنچه چشمت مىبيند موعظه است » يعنى تمام اتفاقاتى كه در اطراف تو رخ مىدهد ديدن آن براى تو موعظه است .\r\nدر دعاى روز چهارم ماه مبارك رمضان مىخوانيم : «\r\nاللّهُمَّ . . . وَاذِقْنى فيهِ حَلاوَةَ ذِكْرِكَ\r\n؛ خدايا شيرينى ذكر و ياد خويش را به من بچشان » .\r\nاز آنجا كه عوامل غفلت در زندگى مادّى بسيار فراوان است و نيروها و وسوسه‌هاى شياطين از هر طرف به سوى انسان حمله‌ور مىشود ، براى مبارزهء با آن راهى جز ذكر كثير نيست و ذكر زياد يعنى توجّه به خدا با تمام وجود .\r\n« « يَا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً * وَسَبِّحُوهُ بُكْرَةً وَأَصِيلًا » ؛ اى كسانى كه ايمان آورده‌ايد ! خدا را بسيار ياد كنيد و صبح و شام او را تسبيح گوييد » . « 1 »\r\nبايد در همه حال به ياد خدا بود . به هنگام عبادت ، صحنه‌هاى گناه ، به هنگام نعمت و به هنگام بلا و مصيبت . در حديثى كه در « صحيح ترمذى » و « مسند احمد » از ابوسعيد خدرى از پيامبر اكرم صلى الله عليه و آله نقل شده است چنين مىخوانيم : از آن حضرت پرسيدند : «\r\nأىُّ العِبادِ أفْضَلُ درجةً عِنْدَاللَّه يومَ القِيامَةِ\r\n؛ كدام يك از بندگان در روز\r\n\r\n\r\n","description":"","footnote":"\r\n( 1 ) احزاب ، آيهء 41 و 42 .\r\n","page_name":" 144 ","page_number":144},
  {"content":"\r\n\r\nقيامت مقامشان از همه برتر است ؟ » فرمود : «\r\nالذاكِرون اللَّهَ كثيراً\r\n؛ آنها كه خدارا بسيار ياد مىكنند » . ابو سعيد مىگويد : عرض كردم : «\r\nيا رسول اللَّه و مِنَ الغازى في سَبيلِ اللَّه ؟\r\n؛ آيا چنين كسانى حتى از جنگجويان راه خدا مقام بالاترى دارند ؟ » فرمود : «\r\nلو ضَرَبَ بسَيفِهِ في الكُفّارِ وَالمُشْرِكينَ حتّى يَنْكَسِرَ وَيَخْتَضِبَ دَماً ، لكانَ الذّاكِرونَ اللَّهَ أفْضَلَ درَجةً مِنه\r\n؛ اگر با شمشيرش آنقدر بر پيكر كفّار و مشركين بزند كه شمشيرش بشكند و با خون رنگين شود ، آنها كه بسيار ياد خدا مىكنند از او برترند » . « 1 »\r\nچرا كه جهاد خالصانه نيز بدون ذكر كثير خداوند ممكن نيست .\r\nرسول اكرم صلى الله عليه و آله مىفرمايد : «\r\nكُلّ أحَدٍ يَموتُ عطشاناً إلّاذاكِر اللَّه\r\n؛ هر كسى هنگام مرگ تشنه جان مىدهد مگر كسى كه ذاكر خدا باشد » . « 2 »\r\nامام صادق عليه السلام مىفرمايد : «\r\nيَموتُ الُمؤمِنُ ، بِكُلِّ مِيْتَةٍ ، يَمُوتُ غَرَقاً ، وَيَمُوتُ بِالهَدْمِ ، ويُبْتَلى بِالسَّبْعِ ، وَيَمُوتُ بِالصّاعِقَةِ ، ولا يُصِيب ذاكِرَاللَّه\r\n؛ شخص مؤمن ممكن است با هر مرگى بميرد ، غرق شود و يا دچار حيوان درنده شود و يا صاعقه او را فرا بگيرد ، امّا شخص ذاكر هرگز با اين گونه مرگها نمىميرد » . « 3 »\r\nرسول خدا صلى الله عليه و آله مىفرمايد : زمانى كه حضرت موسى بن عمران با خداوند مناجات مىكرد عرض كرد : «\r\nيا رَبّ أبَعيدٌ أنتَ مِنّى فأُنادِيكَ أم قَريبٌ فأُناجِيكَ ؟\r\n؛ آيا از من دورى تا با صداى بلند تو را بخوانم يا نزديك هستى تا اينكه با تو نجوى كنم ؟ »\r\n« فأوحى اللَّه جلّ جلاله : أنا جَلِيسُ مَنْ ذَكَرَنى\r\n؛ خداوند مىفرمايد : من همنشين كسى هستم كه مرا ياد مىكند » . « 4 »\r\nياد خدا براى روح انسان غذاست و تنها با ياد خداست كه دلها آرام مىگيرد :\r\n« « أَلَا بِذِكْرِ اللَّهِ تَطْمَئِنُّ الْقُلُوبُ » » . « 5 »\r\n\r\n\r\n","description":"","footnote":"\r\n( 1 ) تفسير نمونه ، ج 17 ، ص 351 .\r\n( 2 ) بحارالانوار ، ج 81 ، ص 240 ؛ ميزان الحكمه ، ج 3 ، ص 413 .\r\n( 3 ) همان مدرك ، ج 93 ، ص 162 ؛ ميزان الحكمه ، ج 3 ، ص 414 .\r\n( 4 ) همان مدرك ، ج 93 ، ص 153 ؛ ميزان الحكمه ، ج 3 ، ص 415 .\r\n( 5 ) رعد ، آيهء 28 .\r\n","page_name":" 145 ","page_number":145},
  {"content":"\r\n\r\nونتيجهء آرامش و اطمينان قلب همان است كه در سورهء فجر آمده است : « « يَا أَيَّتُهَا النَّفْسُ الْمُطْمَئِنَّةُ * ارْجِعِى إِلَى رَبِّكِ رَاضِيَةً مَّرْضِيَّةً * فَادْخُلِى فِى عِبَادِى * وَادْخُلِى جَنَّتِي » » . « 1 »\r\nبراى ذكر خداوند حدّى نيست .\r\nامام صادق عليه السلام مىفرمايد : «\r\nمَا مِنْ شَيْءٍ إلّاوَلَهُ حَدٌّ يَنتَهي إلَيْهِ إلّاالذِّكْرُ فَلَيْسَ لَهُ حَدٌّ يَنْتَهي إلَيْهِ\r\n؛ براى هر چيزى حدّى است كه منتهى به آن مىشود جز ذكر خدا كه براى آن حدّى نيست » سپس افزود : خداوند فرايضى را واجب كرده و هركه آن را بجا آورد ، همان حد و انتهاى آن است ؛ ماه رمضان را هر كس روزه بگيرد حدش انجام گرديده و حج نيز همينطور ، جز ذكر خدا كه خداوند به كم آن راضى نيست و براى آن حدّى قائل نشده ، سپس به عنوان شاهد اين آيه را خواند كه « يَا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً » . « 2 »\r\nو امام عليه السلام در توضيح اين روايت مىفرمايد : پدرم امام باقر عليه السلام فراوان ذكر خدا مىكرد ، با او راه مىرفتيم ذكر خدا مىگفت ، به هنگام غذا خوردن به ذكر خدا مشغول بود ، هنگامى كه با مردم سخن مىگفت از ذكر خدا غافل نمىشد و ما را به ذكر خدا فرمان مىداد ، در پايان فرمود : خانه‌اى كه قرآن در آن تلاوت شود و ذكر خدا در آن گفته شود ، بركتش زياد خواهد شد و فرشتگان در آن حضور مىيابند و شيطان‌ها از آن فرار مىكنند ؛ براى اهل آسمان مىدرخشد همانگونه كه ستاره براى اهل زمين درخشان است ، امّا خانه‌اى كه در آن تلاوت قرآن و ذكر خدا نيست ، بركاتش كم و فرشتگان از آن فرار مىكنند ؛ و شيطان‌ها در آن حضور دائم دارند . « 3 »\r\n\r\n\r\n","description":"","footnote":"\r\n( 1 ) فجر ، آيهء 27 - 30 .\r\n( 2 ) احزاب ، آيهء 41 .\r\n( 3 ) اصول كافى ، ج 2 ، كتاب الدعاء « باب ذكر اللَّه عزوجل » .\r\n","page_name":" 146 ","page_number":146},
  {"content":"\r\n\r\n\r\nانواع ذكر :\r\n1 . ذكر لفظى : زبان به ذكر خدا مشغول باشد .\r\n2 . ذكر قلبى : باطن آدمى مشغول به ذكر باشد . ذكر قلبى مىتواند با ذكر زبانى همراه باشد كه در اين صورت نورانيّت مضاعف مىشود .\r\n3 . ذكر عملى : عمل او به گونه‌اى باشد كه حكايت از شوق و محبّت به خداوند و تسليم و اطاعت نسبت به دستورات او داشته باشد .\r\nرسول خدا صلى الله عليه و آله مىفرمايد : « ذكر خدا بايد در هر حال باشد و ذكر خدا ، گفتن «\r\nسُبْحانَ اللَّهِ وَالْحَمْدُللَّهِ ولا إلهَ إلّااللَّهُ وَاللَّه أكبَر\r\n» نيست ، بلكه وقتى با چيزى كه بر او حرام است روبرو گردد از خدا بترسد و آن را ترك كند » . « 1 »\r\n\r\nاوقات ذكر خدا :\r\n1 . هنگام برخورد با دشمن .\r\n2 . هنگام كارو كوشش .\r\n3 . زمان خشم .\r\nرسول خدا صلى الله عليه و آله مىفرمايد : «\r\nاوْحى اللَّهُ الى نَبِىٍّ مِنْ انْبيائِهِ : ابْنَ آدَم اذكُرنى عِنْدَ غَضَبِكَ اذْكُرْكَ عِنْدَ غَضَبى\r\n؛ خداوند به يكى از انبيائش فرمود : اى فرزند آدم مرا هنگام خشمت به ياد آور ، من تو را هنگام خشمم به ياد مىآورم » . « 2 »\r\n4 . در شادمانيها :\r\nامام باقر عليه السلام مىفرمايد : «\r\nفىِ التَّوراةِ مكتوبٌ : يا موسى اذْكُرنى فىِ خَلَواتِكَ وَ عِنْدَ سُرورِ لَذّاتِك اذْكُرْكَ عِنْدَ غَفَلاتِكَ\r\n؛ در تورات نوشته شده اى موسى ! در خلوتها مرا ياد كن و نيز در هنگام شاديهايت مرا ياد كن ، تا من در هنگام لغزشهايت تو را به ياد آورم » . « 3 »\r\n\r\n\r\n","description":"","footnote":"\r\n( 1 ) من لا يحضره الفقيه ، ج 4 ، ص 358 .\r\n( 2 ) بحارالانوار ، ج 75 ، ص 321 .\r\n( 3 ) همان مدرك ، ج 13 ، ص 328 .\r\n","page_name":" 147 ","page_number":147},
  {"content":"\r\n\r\n\r\nموانع ذكر خدا :\r\n\r\n1 . اولاد و اموال\r\nبسيارى از افراد براى بدست آوردن مال و مقام و شهوت ، دست به هر كارى مىزنند و حلال و حرام خدا را فراموش مىكنند و نيز به سبب عشق به فرزندانشان ، خدا را فراموش كرده و از ياد خدا غافل مىشوند .\r\nقرآن مىفرمايد : « « يَا أَيُّهَا الَّذِينَ آمَنُوا لَاتُلْهِكُمْ أَمْوَالُكُمْ وَلَا أَوْلَادُكُمْ عَنْ ذِكْرِ اللَّهِ وَمَنْ يَفْعَلْ ذَلِكَ فَأُوْلَئِكَ هُمْ الْخَاسِرُونَ » ؛ اى كسانى كه ايمان آورده‌ايد ! اموال و فرزندانتان شما را از ياد خدا غافل نكند ! و كسانى كه چنين كنند ، از زيانكارانند » . « 1 »\r\n\r\n2 . شيطان\r\nشيطان سوگند ياد كرده كه فرزندان آدم عليه السلام را گمراه كرده و آنان را از راه خدا منحرف گرداند ، به همين جهت خداوند خطر او را نيز گوشزد كرده ، آنجا كه مىفرمايد : « « إِنَّمَا يُرِيدُ الشَّيْطَانُ أَنْ يُوقِعَ بَيْنَكُمْ الْعَدَاوَةَ وَالْبَغْضَاءَ فِى الْخَمْرِ وَالْمَيْسِرِ وَيَصُدَّكُمْ عَنْ ذِكْرِ اللَّهِ » ؛ شيطان مىخواهد به وسيلهء شراب و قمار ، در ميان شما عداوت و كينه ايجاد كند و شما را از ياد خدا باز دارد » . « 2 »\r\n\r\n3 . ناشكرترين عضو\r\nامام على عليه السلام مىفرمايد :\r\n« لَيْسَ فىِ الْجَوارِحِ اقَلُّ شُكراً مِنَ الْعَيْنِ ، فلا تُعطوها سُؤلَها فَتَشْغَلُكُمْ عَنْ ذِكرِاللَّهِ\r\n؛ درميان اعضا ناشكرتر از چشم نيست ، به خواهشهاى او تن ندهيد كه شما را از ياد خدا غافل مىكند » . « 3 »\r\n\r\n\r\n","description":"","footnote":"\r\n( 1 ) منافقون ، آيهء 9 .\r\n( 2 ) مائده ، آيهء 91 .\r\n( 3 ) بحارالانوار ، ج 77 ، ص 179 .\r\n","page_name":" 148 ","page_number":148},
  {"content":"\r\n\r\n\r\nنتايج دورى از ياد خدا :\r\n\r\n1 . سختى زندگى\r\nقرآن در اين زمينه مىفرمايد :\r\n« « وَمَنْ أَعْرَضَ عَنْ ذِكْرِى فَإِنَّ لَهُ مَعِيشَةً ضَنكاً » ؛ هركس از ياد من رويگردان شود ، زندگى ( سخت و ) تنگى خواهد داشت » . « 1 »\r\n\r\n2 . همراهى با شيطان\r\nقرآن در اين زمينه مىفرمايد :\r\n« « وَمَنْ يَعْشُ عَنْ ذِكْرِ الرَّحْمَانِ نُقَيِّضْ لَهُ شَيْطَاناً فَهُوَ لَهُ قَرِينٌ » ؛ و هركس از ياد خدا رويگردان شود ، شيطان را به سراغ او مىفرستيم پس همواره قرين اوست » . « 2 »\r\n\r\n3 . قساوت قلب\r\nامام باقر عليه السلام مىفرمايد :\r\n« ايّاكَ وَالْغَفْلَة فَفيها تَكونُ قَساوَةُ الْقَلْبِ\r\n؛ از غفلت بر حذر باش كه در آن قساوت قلب است » . « 3 »\r\nخداوند به حضرت موسى عليه السلام مىفرمايد :\r\n« لا تَنْسَنىِ عَلى كُلِّ حالٍ وَلا تَفْرَح بِكَثْرَةِ المالِ فَانّ نِسيانى يُقْسىِ القُلوبَ\r\n؛ اى موسى ، مرا در هيچ حالى فراموش نكن و به زيادى ثروت خود خوشحال مباش ، زيرا فراموش كردن من قلبها را سخت مىگرداند » . « 4 »\r\n\r\n\r\n","description":"","footnote":"\r\n( 1 ) طه ، آيهء 124 .\r\n( 2 ) زخرف ، آيهء 36 .\r\n( 3 ) مستدرك الوسائل ، ج 12 ، ص 93 .\r\n( 4 ) بحارالانوار ، ج 74 ، ص 34 .\r\n","page_name":" 149 ","page_number":149},
  {"content":"\r\n\r\n\r\n4 . خودفراموشى\r\nقرآن در اين زمينه مىفرمايد :\r\n« « وَلَا تَكُونُوا كَالَّذِينَ نَسُوا اللَّهَ فَأَنْسَاهُمْ أَنْفُسَهُمْ » ؛ و همچون كسانى نباشيد ، كه خدا را فراموش كردند و خدا نيز آنها را به « خودفراموشى » گرفتار كرد » . « 1 »\r\n\r\n5 . عدم قبول اعمال\r\nامام على عليه السلام مىفرمايد :\r\n« لا عَمَلَ لِغافِلٍ\r\n؛ عملى از غافل پذيرفته نمىشود » . « 2 »\r\n\r\n\r\n","description":"","footnote":"\r\n( 1 ) حشر ، آيهء 19 .\r\n( 2 ) غررالحكم ، شمارهء 5767 .\r\n","page_name":" 150 ","page_number":150},
  {"content":"\r\n\r\n\r\n29 : آزمايش الهى\r\nقال عليٌّ عليه السلام : « ثَلاثَةٌ يُخْتَبَرُ بها عُقولُ الرِّجالِ ، المالُ والمُصِيبَةُ والوِلايَةُ » .\r\nحضرت على عليه السلام مىفرمايد : « سه چيز است كه خرد مردان را با آن آزمايش مىكنند : مال ، مصيبت و مقام » .\r\nو در غررالحكم اين حديث اين گونه بيان شده :\r\n« ثَلاثٌ يُمْتَحَنُ بهاعُقولُ الرِّجالِ ، هُنَّ : المالُ ، وَ الوِلايَةُ وَالمُصيبَةُ\r\n؛ سه چيز است كه خردهاى آدميان با آنها آزموده مىشود : دارايى ، دوستى و مصيبت » . « 1 »\r\nعلى عليه السلام مىفرمايد : «\r\nلا يَقولَنَّ احَدُكُمْ : « الّلهمَّ انّي اعوذُ بِكَ مِنَ الْفِتْنَةِ » لِأَنَّهُ لَيْسَ احَدٌ الّا وَ هُوَ مُشْتَمِلٌ عَلى فِتْنَةٍ ، وَلكِنْ مَنِ اسْتَعاذَ فَلْيَسْتَعِذْ مِنْ مُضِلّاتِ الْفِتَنِ . . .\r\n؛ هيچ يك از شما نگويد « خدايا به تو پناه مىبرم از امتحان شدن » زيرا هيچ كس نيست مگر اينكه امتحانى دارد . ولى كسى كه مىخواهد به خدا پناه ببرد ، از « امتحان گمراه كننده » به خدا پناه ببر ، زيرا خداوند سبحان مىفرمايد : بدانيد كه اموال و اولاد شما مايهء امتحان شما هستند ؛ « 2 » معناى اين سخن آن است كه خداوند مردم را به اموال و\r\n\r\n\r\n","description":"","footnote":"\r\n( 1 ) ميزان الحكمه ، ج 9 ، ص 71 .\r\n( 2 ) نهج البلاغه ، كلمات قصار ، 93 .\r\n","page_name":" 151 ","page_number":151},
  {"content":"\r\n\r\nاولادشان آزمايش مىكند ، تا آن كس كه از روزيش خشمگين است از آن كس كه شاكر و راضى است شناخته شود ، هر چند خداوند سبحان از مردم به خودشان آگاه‌تر است ، ولى اين به خاطر آن است كه افعالى كه با آن استحقاق ثواب و عقاب پيدا مىكنند ظاهر گردد ؛ زيرا بعضى از مردم ( مثلًا ) پسر را دوست دارند و از دختر متنفّرند و بعضى مال فراوان مىخواهند و از كمبود مال ناراضى هستند .\r\nيكى از قوانين عالم هستى مسألهء امتحان و آزمايش است . اگر كسى بگويد به خدا پناه مىبرم از امتحان ، معنايش اين است كه پناه مىبرم از اينكه آفريده شوم ، چون آفرينش از امتحان جدا نيست ، عالم خلقت ، عالم امتحان است ؛ از آدم شروع شد و تا پايان دنيا هم ادامه دارد .\r\nآزمايش الهى گسترده است و زمان و مكان معيّن در آن نيست . مادّهء آزمايش هم در آن معيّن نيست . آزمايش هم انواعى دارد و اين امتحان و آزمايش هدف آفرينش است .\r\n\r\nفلسفهء امتحان :\r\nامتحان خداوند از انسان براى كشف باطن او نيست ، چون خداوند به اسرار آگاه است ، بلكه امتحان براى ظهور استحقاق است كه چه كسى استحقاق ثواب را دارد و چه كسى ندارد . قرآن مىفرمايد : « « أَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لَا يُفْتَنُونَ * وَلَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَلَيَعْلَمَنَّ الْكَاذِبِينَ » ؛ آيا مردم گمان كردند همين كه بگويند : « ايمان آورديم » به حال خود رها مىشوند و آزمايش نخواهند شد ؟ ما كسانى را كه پيش از آنان بودند آزموديم ( و اينها را نيز امتحان مىكنيم ) ، بايد علم خداوند در مورد كسانى كه راست مىگويند و كسانى كه دروغ مىگويند تحقّق يابد » . « 1 »\r\n\r\n\r\n","description":"","footnote":"\r\n( 1 ) عنكبوت ، آيهء 2 و 3 .\r\n","page_name":" 152 ","page_number":152},
  {"content":"\r\n\r\n\r\nانواع آزمايش :\r\nبعضى از امتحانها سخت و بعضى آسان است . در آيات قرآن نمونه‌هايى از آزمايش الهى بيان شده : « « وَنَبْلُوكُمْ بِالشَّرِّ وَالْخَيْرِ فِتْنَةً » ؛ و شما را با بديها و خوبيها آزمايش مىكنيم » . « 1 »\r\n« « وَلَنَبْلُوَنَّكُمْ بِشَىْءٍ مِنَ الْخَوْفِ وَالْجُوعِ وَنَقْصٍ مِنْ الْأَمْوَالِ وَالْأَنفُسِ وَالثَّمَرَاتِ وَبَشِّرِ الصَّابِرِينَ » ؛ قطعاً همهء شما را با چيزى از ترس ، گرسنگى ، و كاهش در مالها و جانها و ميوه‌ها آزمايش مىكنيم ؛ و بشارت ده به استقامت كنندگان » . « 2 »\r\nامتحان نسبت به موقعيّت اشخاص متفاوت است ، آنها كه قوىترند امتحان آنها سنگين‌تر است و آنها كه ضعيف‌ترند به همان نسبت امتحان مىشوند ؛ انبيا و اوليا هم امتحان داشتند .\r\nقرآن نمونه‌هايى از امتحانات پيامبران را بازگو كرده است ، آنجا كه مىفرمايد :\r\n« « وَإِذْ ابْتَلَى إِبْرَاهِيمَ رَبُّهُ بِكَلِمَاتٍ فَأَتَمَّهُنَّ » ؛ هنگامى كه خداوند ابراهيم را با وسايل گوناگون آزمود » . « 3 »\r\nدر زمان پادشاهى نمرود دانشمندان علم هيئت به او خبر دادند كه كودكى به دنيا مىآيد و مردم را از بت پرستى باز مىدارد و حكومت او را سرنگون مىكند .\r\nنمرود تصميم گرفت كه زنها را از مردها جدا كند و هر پسرى كه به دنيا مىآيد را بكشد . نوشته‌اند تا صدهزار طفل را از بين برد . در اين زمان حضرت ابراهيم عليه السلام به دنيا آمد و مادرش او را تا سيزده سال در غار پنهان كرد ، امتحان اوّل او مبارزه با بت‌پرستى بود او بتهايى را كه پرستش مىشدند ، شكست ؛ ولى نمروديان بر ضدّ ابراهيم عليه السلام تبليغ كردند و مردم را بر عليه او شوراندند و حتّى زنانى كه كارشان پشم\r\n\r\n\r\n","description":"","footnote":"\r\n( 1 ) انبياء ، آيهء 35 .\r\n( 2 ) بقره ، آيهء 155 .\r\n( 3 ) بقره ، آيهء 124 .\r\n","page_name":" 153 ","page_number":153},
  {"content":"\r\n\r\nريسى بود از درآمد آن هيزم تهيّه مىكردند ، حتّى بيماران وصيّت مىكردند كه مقدارى از اموالشان را هيزم بخرند و حاجتمندان به عنوان نذر هيزم مىآوردند ، مدّت چهل روز اقدام به جمع‌آورى هيزم كردند و آتش بزرگى را افروختند و با منجنيق ابراهيم عليه السلام را داخل آن انداختند ؛ در اين زمان جبرئيل به او گفت : «\r\nألَكَ حَاجَةٌ ؟\r\n؛ آيا نيازى به كمك من دارى ؟ » حضرت جواب داد : «\r\nامّا اليكَ فَلا\r\n؛ به تو نيازى ندارم » . جبرئيل گفت : «\r\nفاسْألْ رَبّك\r\n؛ حاجتت را از خدا بخواه » . حضرت گفت : او از وضعيت من آگاه است پس همين كافى است . اينجا بود كه آتش مورد خطاب قرار گرفت : « « يَا نَارُ كُونِى بَرْداً وَسَلَاماً عَلَى إِبْرَاهِيمَ » ؛ اى آتش بر ابراهيم سرد و سالم باش » . « 1 »\r\nلذا آتش براى حضرت ابراهيم ، گلستان شد . برخى از مفسّران مىگويند :\r\nآرام‌ترين ، راحت‌ترين و بهترين روزهاى عمر حضرت ابراهيم عليه السلام همان روزى بود كه وى در دل آتش به سر مىبرد . « 2 »\r\nجالب اينكه در روايتى از امام صادق عليه السلام مىخوانيم : هنگامى كه نمرود تصميم گرفت ابراهيم عليه السلام را از آن سرزمين تبعيد كند ، دستور داد گوسفندان و اموال او را مصادره كنند و خودش تنها بيرون برود . ابراهيم عليه السلام به آنها گفت : اينها محصول ساليان طولانى از عمر من است ، اگر مىخواهيد مالم را بگيريد پس عمرى را كه در اين سرزمين مصرف كرده‌ام به من بازگردانيد .\r\nتصميم بر اين شد كه يكى از قاضيان دستگاه در اين ميان داورى كند ، قاضى حكم كرد كه اموال ابراهيم عليه السلام را بگيرند و عمرى را كه در آن سرزمين صرف كرده به او باز گردانند . هنگامى كه نمرود از اين ماجرا آگاه شد ، دستور داد اموال و گوسفندانش را به او باز گردانند تا همراه خود ببرد و گفت من مىترسم كه اگر او در اينجا بماند دين و آيين شما را خراب كند ، و به خدايانتان زيان برساند : «\r\nإنَّهُ إنَّ بِقَيَ\r\n\r\n\r\n","description":"","footnote":"\r\n( 1 ) انبياء ، آيهء 69 .\r\n( 2 ) امتحان سنّت الهى و عامل تكامل ، ص 60 .\r\n","page_name":" 154 ","page_number":154},
  {"content":"\r\n\r\nفي بِلادِكُم أفْسَدَ دِينَكُم وَأضَرَّ بآلِهَتِكُمْ\r\n» . « 1 »\r\nدومين آزمايش ابراهيم عليه السلام زمانى بود كه به دوران پيرى رسيد و چون همسرش سارا عقيم بود ، به پيشنهاد سارا با كنيز او هاجر ازدواج كرد و خداوند اسماعيل را به او داد . در اين زمان مأمور شد تا اسماعيل و هاجر را از فلسطين به حجاز ببرد . زمانى كه اسماعيل به نوجوانى رسيد ، آزمايش ابراهيم عليه السلام شروع شد و خداوند از او خواست كه فرزندش را قربانى كند و ابراهيم عليه السلام اسماعيل عليه السلام را به قربانگاه برد و از امتحان سربلند بيرون آمد و در نتيجه از مرتبهء نبوّت كه ابلاغ احكام است ، به مقام امامت كه اجراى احكام است ، رسيد . « « إِنِّى جَاعِلُكَ لِلنَّاسِ إِمَاماً » ؛ من تو را امام و پيشواى مردم قرار دادم » . « 2 »\r\nبعضى از مفسّران در توضيح اين آيه گفته‌اند : «\r\nبَذَلَ نَفْسَهُ لِلنِّيرانِ ، وَقَلْبَهُ للرَّحمانِ وَوَلَدَهُ لِلْقُربانِ ومَالَهُ للإخْوانِ\r\n؛ ابراهيم در راه خدا تن را به آتش و قلب را به خدا ، و فرزند را به قربانى ، و اموال را به برادران و ياران سپرد » . « 3 »\r\nقرآن در جاى ديگر دربارهء حضرت سليمان عليه السلام مىفرمايد : « « فَلَمَّا رَآهُ مُسْتَقِرّاً عِنْدَهُ قَالَ هَذَا مِنْ فَضْلِ رَبِّى لِيَبْلُوَنِى أَأَشْكُرُ أَمْ أَكْفُرُ » ؛ و هنگامى كه ( سليمان ) آن ( تخت ) را نزد خود ثابت و پابرجا ديد گفت : اين از فضل پروردگار من است تا مرا آزمايش كند كه آيا شكر او را به جاى آوردم يا كفران مىكنم ؟ ! » . « 4 »\r\nمطابق حديث مورد بحث عقل مردان با سه چيز آزمايش مىشود :\r\nاوّل : مال است ؛ كسى كه به خاطر مال ، ايمان و تقوايش را از دست مىدهد ، در واقع شخصيّت خود را از دست داده و در اين امتحان مردود است ؛ چرا كه مال ابزار است و هدف نيست .\r\n\r\n\r\n","description":"","footnote":"\r\n( 1 ) تفسير نمونه ، ج 13 ، ص 453 .\r\n( 2 ) بقره ، آيهء 124 .\r\n( 3 ) تفسير نمونه ، ج 22 ، ص 549 .\r\n( 4 ) نمل ، آيهء 40 .\r\n","page_name":" 155 ","page_number":155},
  {"content":"\r\n\r\nدوم : مصيبت‌هايى است كه پيش مىآيد و تحمل افراد را امتحان مىكند . زندگى خالى از مصيبت نيست و اينها آزمايش است تا روشن شود كه شخص در مصائب چه مىكند ، اگر صبر كند ، حرفهاى نامناسب نزند ، كفران و ناشكرى نكند مأجور است .\r\nدر ميان پيروان مكتب انبيا نمونه‌هاى درخشانى از صبر و پايدارى در صحنهء امتحان ديده مىشود كه هر كدام مىتواند الگو و اسوه باشد .\r\nام عقيل زنى مسلمان و باديه نشين بود . كه فرزند خود را همراه شتران به باديه مىفرستاد . روزى تعدادى ميهمان بر او وارد شدند ، در همان وقت به او خبر دادند كه شتر خشمگين فرزندش را در چاه انداخته است و از دنيا رفته است ؛ زن با ايمان ، به كسى كه خبر مرگ فرزند را براى او آورده بود گفت : از مركب پياده شو ، و به پذيرايى از مهمانها كمك كن ، گوسفندى داشت به او داد تا آن را ذبح كند و غذا را آماده كرد و نزد ميهمانان گذاشت . آنها مىخوردند و از صبر و استقامت اين زن در شگفت بودند ، يكى از حاضران مىگويد : هنگامى كه از غذا خوردن فارغ شديم ، زن با ايمان نزد ما آمد و گفت : آيا در ميان شما كسى هست كه از قرآن به خوبى آگاه باشد ؟ يكى از حاضران گفت : بلى من آگاهم ، گفت : آياتى از قرآن بخوان تا در برابر مرگ فرزند مايهء آرامش خاطر من گردد ، او مىگويد : من اين آيات را براى او خواندم :\r\n« « وَبَشِّرِ الصَّابِرِينَ * الَّذِينَ إِذَا أَصَابَتْهُمْ مُصِيبَةٌ قَالُوا إِنَّا للَّهِ وَإِنَّا إِلَيْهِ رَاجِعُونَ * أُوْلَئِكَ عَلَيْهِمْ صَلَوَاتٌ مِنْ رَبِّهِمْ وَرَحْمَةٌ وَأُوْلَئِكَ هُمْ الْمُهْتَدُونَ » ؛ و بشارت ده به استقامت‌كنندگان ، آنها كه هرگاه مصيبتى به آنها رسد مىگويند : ما از آن خدا هستيم و به سوى او باز مىگرديم . اينها همانها هستند كه لطف و رحمت خدا شامل حالشان شده و آنها هستند هدايت يافتگان » . « 1 »\r\nسپس زن رو به قبله ايستاد و چند ركعت نماز خواند و عرض كرد : «\r\nاللّهُم انّى\r\n\r\n\r\n","description":"","footnote":"\r\n( 1 ) بقره ، آيهء 155 - 157 .\r\n","page_name":" 156 ","page_number":156},
  {"content":"\r\n\r\nفَعَلْتُ ما امَرْتَنى ، فَانْجِزْلى ما وَعَدْتَنى\r\n؛ خداوندا من آنچه را تو دستور داده بودى انجام دادم و رشتهء شكيبايى را رها نساختم ، تو هم آنچه را از رحمت و صلوات بر من وعده داده‌اى بر من ارزانى دار » .\r\nسپس اضافه كرد : اگر بنا بود در اين جهان كسى براى كسى بماند . . . يكى از حاضران مىگويد من فكر كردم مىخواهد بگويد فرزندم براى من باقى مىماند ، امّا ديدم چنين ادامه داد : پيامبر اسلام صلى الله عليه و آله براى امّتش باقى مىماند . « 1 »\r\nسوم : ولايت كه همان مقام است و بعضى از افراد با آن امتحان مىشوند . بعضى وقتى مقام پيدا مىكنند خود را گم نمىكنند مثل امام خمينى قدس سره كه خود را گم نكرد و تا آخر خود را طلبه مىدانست .\r\nامّا بعضى هستند كه چون ظرفيّت ندارند وقتى به مقام مىرسند حركات ، حرفها ، و نگاهشان عوض مىشود .\r\n\r\n\r\n","description":"","footnote":"\r\n( 1 ) سفينة البحار ، ج 2 ، ص 7 ، مادّهء « صبر » .\r\n","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\n30 : بهاى بدن انسان\r\nقال الكاظم عليه السلام : « أما انَّ أَبْدانَكُمْ لَيْسَ لَها ثَمَنٌ الّا الجَنَّةَ ، فَلا تَبيعوها بِغَيْرِها » . « 1 »\r\nامام كاظم عليه السلام مىفرمايد : « آگاه باشيد ! بدنهاى شما جز بهشت بهايى ندارد ، به چيز ديگرى نفروشيد » .\r\nشبيه اين جمله را حضرت على عليه السلام نيز فرموده است : «\r\nأَلا حُرٌّ يَدَعُ هذِهِ اللُّمَاظَةَ لِأَهْلِها ؟ انَّهُ لَيْسَ لِأَنْفُسِكُمْ ثَمَنٌ الّا الْجَنَّةَ ، فَلا تَبيعُوها الّا بِها\r\n؛ آيا آزاد مردى پيدا مىشود كه اين ته ماندهء دنيا را به اهلش وا گذارد ؟ بدانيد جان شما بهايى جز بهشت ندارد ، به كمتر از آن نفروشيد » . « 2 »\r\nاز سورهء والعصر استفاده مىشود كه انسان هميشه در زيان طبيعى است ؛ در درون ذات انسان سرمايه‌اى است كه به تدريج فانى مىشود : « إِنَّ الْإِنسَانَ لَفِى خُسْرٍ » چرا كه سرمايهء انسان عمر اوست و نمىشود آن را نگه داشت ، به تدريج فانى مىشود و هر نَفَس گامى به سوى مرگ است : «\r\nنَفَسُ الْمَرْءِ خُطَاهُ الى أَجَلِهِ\r\n» . « 3 »\r\nپس عمر سرمايه‌اى است رو به زوال و انسان گرفتار خسران است . اين سرمايه\r\n\r\n\r\n","description":"","footnote":"\r\n( 1 ) تحف العقول ، ص 410 .\r\n( 2 ) نهج البلاغه ، كلمات قصار ، 456 .\r\n( 3 ) همان مدرك ، 74 .\r\n","page_name":" 159 ","page_number":159},
  {"content":"\r\n\r\nقابل تبديل است ، اگر سرمايهء يك سرمايه‌دار طلا باشد باقى مىماند ، امّا اگر سيب باشد بايد تبديل كند چون در غير اين صورت خراب مىشود ، حال عمر را كه سرمايه‌اى رو به زوال است به چه تبديل كند كه زيان نكند ؟ هركس اين سرمايهء عمر را با چيزى معامله مىكند ، بعضى با هوا و هوس و لذّتهاى دنيا و بعضى با جمع آورى ثروت و بعضى با كسب مقام .\r\nاز ديدگاه قرآن همهء اينها زيان است و تنها كسانى سود مىكنند كه قرآن اشاره كرده است : « إِلَّا الَّذِينَ آمَنُوا وَعَمِلُوا الصَّالِحَاتِ وَتَوَاصَوْا بِالْحَقِّ وَتَوَاصَوْا بِالصَّبْرِ » . اين آيه براى نجات از خسران به چهار اصل اشاره مىكند :\r\nاصل اوّل : مسألهء ايمان است كه به طور مطلق ذكر شده است ، تا شامل ايمان به همهء مقدّسات گردد .\r\nاصل دوم : عمل صالح است كه ثمرهء ايمان است ، به همين دليل اغلب در آيات قرآن « عمل صالح » همراه « ايمان » به عنوان « لازم و ملزوم » يكديگر آمده است :\r\n« « مَنْ عَمِلَ صَالِحاً مِّنْ ذَكَرٍ أَوْ أُنثَى وَهُوَ مُؤْمِنٌ فَلَنُحْيِيَنَّهُ حَيَاةً طَيِّبَةً » ؛ هر فرد از مرد يا زن عمل صالحى انجام دهد ، در حالىكه مؤمن است ، او را به حياتى پاك زنده مىداريم » . « 1 »\r\nاصل سوم : دعوت همگانى و عمومى به سوى حق است ، تا همگان حق را از باطل به خوبى بشناسند .\r\nاصل چهارم : صبر و استقامت و سفارش كردن يكديگر به آن است .\r\nدر حديث مورد بحث مىفرمايد : آگاه باشيد بدن و وجود شما هيچ بهايى جز بهشت ندارد اگر به غير آن بفروشيد ضرر كرده‌ايد . اين جنّت فقط نعمت مادّى نيست بلكه قرب به خدا و\r\nرضى الله عنهم\r\nاست ، قرآن مىفرمايد :\r\n« « يَا أَيَّتُهَا النَّفْسُ الْمُطْمَئِنَّةُ * ارْجِعِى إِلَى رَبِّكِ رَاضِيَةً مَّرْضِيَّةً * فَادْخُلِى فِى عِبَادِى *\r\n\r\n\r\n","description":"","footnote":"\r\n( 1 ) نحل ، آيهء 97 .\r\n","page_name":" 160 ","page_number":160},
  {"content":"\r\n\r\nوَادْخُلِى جَنَّتِى » ؛ تو اى روح آرام يافته ، به سوى پروردگارت باز گرد در حالى كه هم تو از او خشنودى و هم او از تو خشنود است ، پس در سلك بندگانم در آى ، و در بهشتم وارد شو » . « 1 »\r\nمرحوم نراقى مىگويد : شيّادى به مغازهء يك خواروبار فروش مراجعه كرد و گفت : اين گردوها هزار تايش چند است ؟ گفت : مثلًا ده ريال ، گفت : صد تا چند است ؟ گفت : يك ريال ، گفت : يكى چقدر است ؟ گفت : ارزشى ندارد ، گفت : يك دانه به من بده ، گرفت و رفت . دوباره برگشت و گفت : خود شما گفتيد يك دانه ارزش ندارد ، يك دانه به من بده ؟ او هم داد و رفت و براى بار سوم و چهارم برگشت و تقاضاى يك دانه گردو كرد . صاحب مغازه يقهء او را گرفت و گفت : تمام سرمايهء مرا مىخواهى از دستم ببرى ، به بهانهء اين كه يكى يكى ارزش ندارد .\r\nمرحوم نراقى بعد از نقل اين داستان مىگويد : شيطان با عمر انسان همين كار را مىكند . همهء عمر خيلى زياد است امّا يك ساعت مهم نيست ، به تدريج ساعتها را مىگيرد ، امروز و فردا را مىگيرد يك وقت مىبينيم كه تمام عمر را داده‌ايم .\r\nخوش به حال كسى كه قبل از آنكه عمر خود را از دست بدهند قدرش را بدانند ؛ چرا كه زيانكاران واقعى آنها هستند كه عمر را از دست داده‌اند .\r\n\r\n\r\n","description":"","footnote":"\r\n( 1 ) فجر ، آيهء 27 - 30 .\r\n","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\n31 : گوشه‌گيرى\r\nقال الكاظم عليه السلام : « يا هِشامُ الصَّبْرُ عَلَى الْوَحْدَةِ عَلامَةُ قُوَّةِ الْعَقْلِ ، فَمَنْ عَقَلَ عَنِ اللَّهِ تَبارَكَ وَتَعالى اعْتَزَلَ أَهْلَ الدُّنْيا وَالرّاغِبينَ فيها ، وَرَغِبَ فيما عِنْدَ رَبِّه وَكانَ اللَّهُ آنِسَهُ فىِ الوَحْشَةِ وَصاحِبَهُ فىِ الوَحْدَةِ وَ غِناهُ فرى الْعَيْلَةِ وَمُعِزَّهُ في غَيْرِ عَشيرَةٍ » . « 1 »\r\nامام كاظم عليه السلام به هشام فرمود : « صبر و سازش با تنهايى نشان قدرت عقل است ، هركه با خداى تبارك و تعالى آشنا شود ، ازدنيا و دلباختگان دنيا كناره گيرد ، و بدانچه نزد خداست دل بندد ، خدا در وحشت انيس او ، و در تنهايى رفيق او ، و بىنيازى او در زمان ندارى وعزّت او در بى كسى است » .\r\nحديث دربارهء بحث جدايى از اهل دنياست ، و منظور از « وحدت » در اين حديث ، وحدت در مقابل اهل دنياست . فرمود : صبر بر كناره‌گيرى از اهل دنيا نشانهء قدرت عقل است ، پس كسى كه خدا را به خوبى بشناسد از اهل دنيا و راغبين در دنيا جدا شده و راغب فيما عنداللَّه مىشود و در اين صورت است كه خداوند چند هدف براى او تشكيل مىدهد : اوّل اينكه در وحشت ، انيس او خداست ، دوم اينكه در تنهايى ، همنشين او خداست سوم اينكه بى نيازى او در فقر خداست و چهارم\r\n\r\n\r\n","description":"","footnote":"\r\n( 1 ) بحارالانوار ، ج 70 ، ص 111 ؛ ميزان الحكمه ، مادّهء « العزلة » .\r\n","page_name":" 163 ","page_number":163},
  {"content":"\r\n\r\nاينكه عزّت دهندهء او خداست بدون اينكه داراى عشيره و خاندان باشد .\r\nبحث اجتماعى يا انفرادى زندگى كردن در ميان علماى علم اخلاق بسيار مطرح شده است . بسيارى از آنها معتقد بودند كه عزلت گزيدن و به تنهايى زندگى كردن سبب تكامل انسان است ، لذا پيروان خود را به جدايى از مردم و تنهايى دعوت مىكردند ، ولى از نظر قرآن و احاديث اهل‌بيت عليهم السلام « عزلت » پسنديده نيست ، چون زندگى و روح انسان ، روح اجتماعى است و انسان مدنى بالطبع است ؛ بهترين عبادات ما كه نماز جمعه و جماعت و حج است ، در جمع انجام مىگيرد و اگر اصل ، گوشه‌گيرى است پس اين جمع براى چيست ؟\r\nمنتها يك استثنا دارد كه در روايات آمده است و اين سبب شده است كه بعضى خيال كنند اصل در « عزلت » است ، روايت مىفرمايد : زمانى كه فساد بر اهل زمان غلبه پيدا كند وظيفهء انسان گوشه‌گيرى است .\r\nدر حديثى از امام صادق عليه السلام دربارهء علّت گوشه‌گيرى ايشان سؤال شده است ايشان در جواب مىفرمايند : «\r\nفَسَدَ الزَّمانُ وَ تَغَيَّرَالإخوانُ ، فَرَأيْتُ الانْفِرادَ أسكَنَ لِلفُؤادِ\r\n؛ زمانه فاسد شده و برادران تغيير كرده‌اند ، بنابراين ، آرامش دل را در تنهايى يافتم » . « 1 »\r\nامّا اين در صورتى است كه واقعاً فساد در همه جا باشد در غير اين صورت گوشه‌گيرى و تنهايى ، سرچشمهء بسيارى از مفاسد است ؛ يكى از مفاسد آن بدبينى نسبت به مردم است . دوم خودبينى و خودخواهى است كه خود را اعلم الناس و ازهد الناس مىداند و باعث مىشود شيطان هم در تنهايى او را وسوسه كند ؛ و سوم اينكه اخلاق انسان در تنهايى بد و خشن مىشود .\r\nامّا گاهى اوقات چاره‌اى نيست جز اينكه انسان گوشه‌گيرى اختيار كند كه حديث مورد بحث به آن اشاره دارد .\r\nمرحوم نراقى در « جامع السعادات » بحث گسترده‌اى در باب « عزلت » دارد كه\r\n\r\n\r\n","description":"","footnote":"\r\n( 1 ) بحارالانوار ، ج 47 ، ص 60 ؛ ميزان الحكمه ، مادّهء « العزلة » .\r\n","page_name":" 164 ","page_number":164},
  {"content":"\r\n\r\nخلاصهء آن را ذكر مىكنيم :\r\nكسى كه به مقام انس رسيد ، دوستى خلوت و عزلت و دورى از مردم بر دل او غالب مىشود ، زيرا مصاحبت و آميزش با مردمان دل را از توجّه تام به خدا مشغول مىسازد .\r\nاز عزلت و مصاحبت كداميك برتر است ، زيرا علما در اين مسأله دو نظر دارند ، و اخبار نيز در اين‌باره مختلف است ، جمعى از علما عزلت و گوشه‌گيرى را بر مصاحبت و در آميختن با مردم ترجيح مىدهند ، و جمعى ديگر آميزش و آمد و شد با مردم را بر گوشه‌گيرى برگ مىدانند .\r\nگروه اوّل : بر اساس آنچه در مدح و ستايش و فوايد عزلت رسيده نظر دارند ، مانند سخن پيامبر اكرم صلى الله عليه و آله كه وقتى از آن حضرت دربارهء راه نجات پرسيده شد ، فرمود : در خانهء خود بنشين ، و دين خود را نگاهدار ، و برگناه خود گريه كن .\r\nو گفتار امام صادق عليه السلام كه مىفرمايد : زمانه تباه گشت ، و برادران دگرگون شدند ، و تنهايى و انفراد براى آرامش خاطر و اطمينان قلب بهتر است .\r\nو فرمود : آشنايان خود را كم كن ، و از آن كه مىشناسى بيگانه شو .\r\nو امّا فوائد عزلت بسيار است : مانند فراغت براى عبادت ، ذكر ، فكر ، انس گرفتن به مناجات خدا ، و دورى از گناهانى كه اغلب انسان به سبب آميزش با مردم در معرض آنهاست ، مانند غيبت ، رياكارى و ديگر آفات زبان .\r\nگروه دوم : كه مصاحبت را بر عزلت و گوشه‌گيرى ترجيح مىدهند بر اساس ظواهر اخبار در ستايش رابطه و انس و الفت گرفتن وفوايد آن نظر دارند . مانند سخن پيامبر صلى الله عليه و آله كه مىفرمايد : «\r\nمَنْ فارَقَ الجماعةَ ماتَ ميتَةَ الْجاهِليَّةِ\r\n؛ هركه از جماعت جدا شود به راه و رسم جاهليّت بميرد » .\r\nو فرمود : از غار نشينى بپرهيزيد ، و با عامّهء مردم و جماعت باشيد و در مساجد حاضر شويد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nفوايد ارتباط با مردم نيز فراوان است ، مانند تعليم و تعلّم ، و كسب اخلاق فاضله از همنشينى با صاحبان آن ، و شنيدن مواعظ و نصايح ، و رسيدن به ثواب ، حضور در نماز جمعه و جماعت و تشييع جنازه ، عيادت بيماران ، ديدار برادران ، برآوردن حاجات نيازمندان ، رفع ظلم از مظلومان و شاد كردن مؤمنان .\r\nپس نمىشود به طور مطلق بر ترجيح يكى بر ديگرى حكم كرد و صحيح اين است كه گفته شود : افضل بودن يكى از آن دو نسبت به اشخاص و احوال و زمان و مكان تفاوت مىكند ، براى بعضى گوشه‌گيرى و عزلت تام ، بهتر است ، و براى بعضى ديگر رابطه و آمد و شد . و براى بعضى ديگر ميانه روى در عزلت و الفت .\r\nبراى كسى كه به مقام انس و استغراق رسيده ، خلوت و عزلت پسنديده‌تر است .\r\nاويس قرنى گفته است : هيچ كس را نيافتم كه پروردگار خود را بشناسد و با غير خدا انس گيرد .\r\nو يكى ديگر از بزرگان مىگويد : شادى و لذّت مؤمن در خلوت و تنهايى به مناجات پرودرگار خويش است .\r\nيكى از بزرگان نيز مىگويد : انسان به سبب خالى بودن از فضيلت ، احساس تنهايى و وحشت مىكند ، پس به واسطهء ملاقات و رابطه با مردم شاد مىگردد و وحشت را از خود دور مىكند ؛ و چون ذات آدمى با فضيلت شد ، طالب تنهايى مىشود تا از تفكّر يارى جويد و علم و حكمت را بيرون كشد . « 1 »\r\n\r\n\r\n","description":"","footnote":"\r\n( 1 ) جامع السعادات ، ج 3 ، ص 244 .\r\n","page_name":" 166 ","page_number":166},
  {"content":"\r\n\r\n\r\n32 : همنشينى\r\nقال عليُّ بن الحُسَين عليه السلام : « مَجالِسُ الصّالِحينَ داعيةٌ الَى الصَّلاحِ ، وَ آدابُ العُلَماءِ زيادَةٌ فىِ العَقْلِ ، وَ طاعَة وُلاةِ الأمْرِ تَمامُ العِزِّ » . « 1 »\r\nامام سجاد عليه السلام مىفرمايد : « وقتى صالحان در يك جا جمع مىشوند به نيكى دعوت مىكنند ، و معاشرت با دانشمندان فزونى در خرد است ، و طاعت واليان امر ( حكّام الهى ) كمال عزّت است .\r\nزندگى انسان دسته جمعى است و تنها نمىتواند زندگى كند . انسان در زندگى جمعى نياز به رفيق دارد و بدون رفيق زندگى ناگوار است و روح ناآرام مىشود ، لذا زندانهاى انفرادى بسيار سخت است و اگر طولانى باشد باعث جنون مىشود » .\r\nامام سجّاد عليه السلام در اين حديث سه نصيحت فرموده است :\r\n\r\n1 . همنشين\r\nشخصيّت انسان داراى ابعادى است ، و امورى كه شخصيّت انسان را تشكيل مىدهند مختلفند ، مانند جنبه‌هاى وراثت ، پدر و مادر ، استاد و وسايل ارتباط\r\n\r\n\r\n","description":"","footnote":"\r\n( 1 ) تحف العقول ، حكمت 35 .\r\n","page_name":" 167 ","page_number":167},
  {"content":"\r\n\r\nجمعى . يكى از امورى كه در ترسيم شخصيّت انسان خيلى مؤثّر است ، همنشين است . همنشين در وضع روحى و فكرى و اخلاقى انسان تأثير مىگذارد ؛ و اثرش به قدرى زياد است كه گاهى يك همنشين خوب انسان را بهشتى و يك همنشين بد انسان را جهنّمى مىكند . بنابراين بايد در انتخاب دوست براى خود ، كاملًا مراقب باشيم .\r\nحديثى از امام على عليه السلام گواه بر اين مطلب است كه مىفرمايد : «\r\nاذَا اشْتَبَهَ عَلَيْكُم حالُ الرَّجُلِ فَلَمْ تَعْرِفُوهُ فَانْظُروا الى خُلَطائِهِ وَ جُلَسائِهِ فَانَّ الْمَرْءَ عَلى دينِ خَليلِهِ وجَليسِهِ\r\n؛ اگر حال كسى بر شما مشتبه شد و نمىتوانيد بفهميد كه خوب است يا بد ، به دوستان و همنشينانش نگاه كنيد چرا كه انسان دين دوستانش را دارد » .\r\nاين روايت نشان مىدهد كه دين و ايمان انسان بستگى به دوست او دارد .\r\nدر روز قيامت جهنّميان به جهنّم و بهشتيان به بهشت مىروند ، امّا از آيات استفاده مىشود كه اينها يك ارتباطى باهم دارند و هم ديگر را مىبينند و گاهى گفتگوهايى بين آنها ردّ وبدل مىشود ، از جملهء آن گفتگوها اين است كه بهشتيان مىگويند : « « مَا سَلَكَكُمْ فِى سَقَرَ » ؛ چه چيز شما را به دوزخ وارد ساخت ؟ » آنها دلايلى ذكر مىكنند : « « قَالُوا لَمْ نَكُ مِنَ الْمُصَلِّينَ * وَلَمْ نَكُ نُطْعِمُ الْمِسْكِينَ * وَكُنَّا نَخُوضُ مَعَ الْخَائِضِينَ » ؛ مىگويند ما از نمازگزاران نبوديم ، و اطعام مستمندان نمىكرديم ، و پيوسته با اهل باطل همنشين و هم صدا بوديم » ، و سرانجام آن « « وَكُنَّا نُكَذِّبُ بِيَوْمِ الدِّينِ » ؛ و همواره روز جزا را انكار مىكرديم » . « 1 »\r\nامام سجّاد عليه السلام در تفسير اين حديث مىفرمايد : همنشينى با نيكان ، انسان را به نيكى دعوت مىكند . همنشينى با ائمّه عليهم السلام افراد بسيارى را بزرگ كرده است ، به عنوان مثال فضّه كه خادمهء حضرت زهرا عليها السلام بود و مستجاب الدعوه شد و بيست سال با قرآن سخن مىگفت و يا قنبر با امام على عليه السلام همنشين شد و به مقام عالى\r\n\r\n\r\n","description":"","footnote":"\r\n( 1 ) مدّثر ، آيهء 42 - 45 .\r\n","page_name":" 168 ","page_number":168},
  {"content":"\r\n\r\nرسيد ، بنابراين همنشينى ناخود آگاه در انسان اثر مىگذارد .\r\nخداوند نتيجهء دوستى بد را در قيامت بيان كرده و مىفرمايد :\r\n« « وَيَوْمَ يَعَضُّ الظَّالِمُ عَلَى يَدَيْهِ يَقُولُ يَا لَيْتَنِى اتَّخَذْتُ مَعَ الرَّسُولِ سَبِيلًا * يَا وَيْلَتَى لَيْتَنِى لَمْ أَتَّخِذْ فُلَاناً خَلِيلًا * لَقَدْ أَضَلَّنِى عَنِ الذِّكْرِ بَعْدَ إِذْ جَاءَنِى وَكَانَ الشَّيْطَانُ لِلْإِنسَانِ خَذُولًا » ؛ و به خاطر بياور روزى را كه ظالم دست خويش را ( از شدّت حسرت ) به دندان مىگزد و مىگويد : « اى كاش با رسول خدا راهى برگزيده بودم ! اى واى بر من كاش فلان ( شخص گمراه ) را دوست خود انتخاب نكرده بودم . او مرا از ياد ( حق ) گمراه ساخت ، بعد از آنكه ( ياد حق ) به سراغ من آمده بود ، و شيطان هميشه خواركنندهء انسان بوده است » . « 1 »\r\nمفسران در شأن نزول اين آيات گفته‌اند : در عصر پيامبر اكرم صلى الله عليه و آله دو دوست به نام عقبه و ابى در ميان مشركين بودند . هر زمان عقبه از سفر مىآمد غذايى ترتيب مىداد و اشراف قومش را دعوت مىكرد و در عين حال دوست مىداشت به محضر پيامبر صلى الله عليه و آله برسد ، هرچند اسلام را نپذيرفته بود . روزى از سفر آمد و طبق معمول غذايى آماده و دوستان را دعوت كرد ، در ضمن از پيامبر اسلام صلى الله عليه و آله نيز دعوت نمود ، هنگامى كه سفره را گستردند و غذا حاضر شد ، پيامبر صلى الله عليه و آله فرمود : من از غذاى تو نمىخورم تا شهادت به وحدانيّت خدا و رسالت من دهى ، عقبه شهادتين به زبان جارى كرد .\r\nاين خبر به گوش دوستش ابى رسيد و گفت : اى عقبه از آيينت منحرف شدى ؟ او گفت : نه به خدا سوگند من منحرف نشدم ، ولى مردى بر من وارد شد كه حاضر نبود از غذايم بخورد جز اينكه شهادتين بگويم ، من از اين شرم داشتم كه او از سر سفرهء من برخيزد ، بى آنكه غذا خورده باشد ، به همين جهت شهادت دادم . ابى گفت : من هرگز از تو راضى نمىشوم ، مگر اينكه در برابر او بايستى و به او توهين كنى ، عقبه\r\n\r\n\r\n","description":"","footnote":"\r\n( 1 ) فرقان ، آيهء 27 - 29 .\r\n","page_name":" 169 ","page_number":169},
  {"content":"\r\n\r\nاين كار را كرد و مرتد شد ، و سرانجام در جنگ بدر در صف كفّار به قتل رسيد و رفيقش ابى نيز در جنگ احد كشته شد .\r\nآيات فوق نازل شد و سرنوشت مردى را كه در اين جهان گرفتار دوست گمراهش مىشود و او را به گمراهى مىكشاند ، شرح داد . « 1 »\r\nتأثيرپذيرى انسان از همنشين و دوست تا حدّى است كه از حضرت سليمان عليه السلام چنين نقل شده : «\r\nلاتَحكُمُوا على رَجُلٍ بِشَيْءٍ حتّى تَنْظُروا إلى مَن يُصاحِبُ ، فإنّما يُعرَفُ الرَّجُلُ بِأشكالِهِ وَ أقرانِهِ ، وَ يُنسَبُ الى أصحابِهِ وَأخدانِهِ\r\n؛ دربارهء كسى قضاوت نكنيد تا آنگاه كه ببينيد با چه كسى دوستى مىكند ، چرا كه انسان به وسيلهء دوستان و ياران و رفقايش شناخته مىشود » . « 2 »\r\n\r\n2 . آداب علما عقل انسان را زياد مىكند\r\nآداب يعنى حرفهاى علما با علما و اهل فضل ، چرا كه گاهى حرفهاى عادى آنها در انسان اثر مىكند ، علاوه بر اين زندگى آنها هم الهام بخش است .\r\nحضرت على عليه السلام مىفرمايد : « در شگفتم از كسى كه خواهان داشتن ياران بسيار است ، چگونه با دانشمندان خردمند و پرهيزكار مصاحبت نمىكند تا از فضايل آنها بهره گيرد و در پرتو دانش آنها هدايت شود و مصاحبت آنان او را آراسته گرداند ؟ » . « 3 »\r\n\r\n3 . اطاعت حاكم عادل نوعى عزّت است\r\nحكومت اسلامى كه تشكيل مىشود مردم بايد از آن حكومت اطاعت كنند و مخالفت نكنند ، چرا كه عزّت آنها از بين مىرود .\r\n\r\n\r\n","description":"","footnote":"\r\n( 1 ) تفسير نمونه ، ج 15 ، ص 67 .\r\n( 2 ) تفسير نمونه ، ج 15 ، ص 73 .\r\n( 3 ) غررالحكم ، شمارهء 6277 .\r\n","page_name":" 170 ","page_number":170},
  {"content":"\r\n\r\n\r\n33 : مرگ و حيات قلب\r\nقال رسول اللَّه صلى الله عليه و آله : « ثلاثَةٌ مُجالَسَتُهُم تُميتُ القَلْبَ : الجلوسُ مَعَ الأنْذالِ وَالحَديثُ مَعَ النِساءِ ، وَالجُلُوسُ مَعَ الأغنياءِ » . « 1 »\r\nپيامبر اكرم صلى الله عليه و آله مىفرمايد : « سه گروه هستند كه همنشينى با آنها قلب را مىميراند : همنشينى با شخص خسيس و گفتگو با زنان و همنشينى با توانگران » .\r\n« انذال » جمع نَذْل به معناى شخص خسيس است كه تمام سخنش از بخل و مسائل پست و پايين است . در اينجا بيشتر بخل مالى مراد است كه انسان را از شخصيّت عالى پايين مىآورد .\r\nطايفهء دوم كه از همنشينى با آنان نهى شده زنان هستند كه طبيعتشان اين است كه از زرق و برق دنيا سخن بگويند . البتّه زنان با ايمان حسابشان جداست و افراد معمولى مراد است كه وقتى دور هم مىنشينند ، حرف آنها اين است كه زينت آلات را چه كردى ، دست بند و گوشواره چه شد ، در عقد فلانى چه گذشت ، مهريّهء فلانى چه بود و خلاصه محور صحبتها فقط دنيا و زينت است .\r\nطايفهء سوم اغنيا هستند كه در ميان آنها هميشه سخن از پول است كه در فلان\r\n\r\n\r\n","description":"","footnote":"\r\n( 1 ) تحف العقول ، حكمت 127 ؛ خصال صدوق ، ص 87 .\r\n","page_name":" 171 ","page_number":171},
  {"content":"\r\n\r\nمعامله فلان مقدار سود كردم ، فلان كس خانهء اين چنينى ساخته و . . . .\r\nبنابراين وجه جامعى بين اين سه گروه هست كه از دنيا و امور مادّى سخن به ميان آوردن و فرو رفتن در عالم مادّه است كه قلب انسان را مىميراند ، چون حيات قلب در معنويّت و تقواست و به همين جهت وقتى انسان مجذوب عالم مادّه شود قلب او مىميرد .\r\nالبتّه اين به صورت يك قاعده است كه استثنا دارد چون زنان و توانگران با ايمان هم هستند ، ولى اكثر توانگران فخرفروشى مىكنند ، و همچنين اكثر زنان در مورد زينت صحبت مىكنند و اين قلب ديگر مجال ندارد به خدا فكر كرده و درد فقرا را درك كند .\r\nدر مقابل افرادى هم هستند كه نگاه به آنها قلب را زنده مىكند و انسان را به ياد خدا ، معنويّت و قيامت مىاندازد .\r\nاز آيات و روايات چنين استنباط مىشود كه براى قلب انسان حيات و مرگى است ، غير از اين حيات و مرگى كه جنبهء فيزيكى دارد .\r\nگاهى قلب مىميرد و گاهى زنده مىشود ، گناهان قلب را مىميراند و توبه آن را زنده مىكند . قرآن مىفرمايد : « « إِنَّكَ لَاتُسْمِعُ الْمَوْتَى وَلَا تُسْمِعُ الصُّمَّ الدُّعَاءَ إِذَا وَلَّوْا مُدْبِرِينَ * وَمَا أَنْتَ بِهَادِى الْعُمْىِ عَنْ ضَلَالَتِهِمْ إِنْ تُسْمِعُ إِلَّا مَنْ يُؤْمِنُ بِآيَاتِنَا فَهُمْ مُّسْلِمُونَ » ؛ مسلّماً تو نمىتوانى سخنت را به گوش مردگان برسانى ، و نمىتوانى كران را هنگامى كه روى بر مىگردانند و پشت مىكنند فرا خوانى ، و نيز نمىتوانى كوران را از گمراهيشان برهانى ، تو فقط مىتوانى سخن خود را به گوش كسانى برسانى كه آمادهء پذيرش ايمان به آيات ما هستند و در برابر حق تسليم هستند » . « 1 »\r\nحيات مادّى آثارى دارد كه زندگى و توليد مثل و . . . از آن قبيل است . حيات معنوى هم آثارى دارد كه نورانيّت ، علم ، تقوا و . . . از آن قبيل است ، علاوه بر اين\r\n\r\n\r\n","description":"","footnote":"\r\n( 1 ) نمل ، آيهء 80 و 81 .\r\n","page_name":" 172 ","page_number":172},
  {"content":"\r\n\r\nبركاتى در اجتماع دارد و در ايثار و فداكارى و هدايت مردم مؤثّر است .\r\nمرگ « قلب » اين است كه مواعظ را مىشنود ولى تكان نمىخورد و در او اثر نمىگذارد . فقير دردمند را مىبيند ولى عكس‌العمل نشان نمىدهد ؛ گاهى قلب چنان زنده است كه كلمه‌اى از امام على عليه السلام مىشنود وصيحه مىزند و روى زمين مىافتد .\r\nاين يك امر طبيعى است كه اگر انسان به گناه كردن ( حتى كوچك ) ادامه دهد به تدريج با آن انس مىگيرد ؛ نخست يك حالت است بعداً يك عادت مىشود سپس مبدّل به يك ملكه مىگردد و جزء بافت انسان مىشود و كارش به جايى مىرسد كه بازگشت براى او ممكن نيست . اين همانند كسى است كه آگاهانه با وسيله‌اى چشم و گوش خود را كور و كر مىكند تا چيزى را نبيند و نشنود ؛ اينها كسانى هستند كه قلبشان سياه شده است و افرادى هستند كه وقتى عمل خلافى را انجام مىدهند ، ابتدا خودشان معترفند كه صد در صد خلافكار و گنهكارند و به همين دليل از كار خود ناراحتند ، ولى كم كم كه با آن انس گرفتند اين ناراحتى از بين مىرود و در مراحل بالاتر گاهى كارشان به جايى مىرسد كه نه تنها ناراحت نيستند بلكه خوشحالند و آن را وظيفهء انسانى يا دينى خود مىشمرند .\r\nدر حالات حجّاج بن يوسف آمده كه مىگفت : اين مردم گنهكارند من بايد بر آنها مسلّط باشم و به آنها ستم كنم . گويى اين همه جنايت را مأموريّتى از سوى خدا براى خود مىپنداشت .\r\nو نيز نقل شده است : يكى از سپاهيان چنگيز در يكى از شهرهاى مرزى ايران سخنرانى مىكرد و گفت : مگر شما معتقد نيستيد كه خداوند عذاب رابر گنهكاران نازل مىكند ، ما همان عذاب الهى هستيم ، پس هيچ‌گونه مقاومت نكنيد .\r\nمهم آن است كه انسان مراقب باشد اگر گناهى از او سر زد بلافاصله آن را با آب توبه و عمل صالح بشويد ، مبادا به صورت رنگ ثابتى براى قلب در آيد و بر آن مهر\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nزند .\r\nدر حديثى از امام باقر عليه السلام نقل شده است : «\r\nما مِنْ عَبْدٍ إلّاوفي قَلْبه نُكْتَةٌ بَيْضاءُ ، فإذا أذْنَبَ ذَنْباً خَرَجَ في النُّكْتَةِ نُكتةٌ سَوداء ، فإن تابَ ذهَب ذلِك السَّوادُ ، وإنْ تَمادى في الذنوبِ ، زادَ ذلك السَّوادُ حتّى يُغَطّي البَياضَ ، فإذا غَطّى البَياضَ ، لم يَرْجِعْ صاحِبُهُ إلى خَيْرٍ أبداً\r\n؛ هيچ بندهء مؤمنى نيست مگر اينكه در قلب او يك نقطهء سفيد و درخشنده‌اى است ، هنگامى كه گناهى مرتكب شود در آن منطقهء سفيد نقطهء سياهى پيدا مىشود كه اگر توبه كند ، آن سياهى بر طرف مىشود و اگر ادامه دهد بر سياهى افزوده مىشود تا تمام سفيدى را مىپوشاند و ديگر صاحب چنين دلى هرگز به خير و سعادت باز نمىگردد » . « 1 »\r\n\r\nمجالست و همنشينى :\r\nيكى از عواملى كه شخصيّت انسان را مىسازد همنشين اوست .\r\nحضرت على عليه السلام مىفرمايد : «\r\nالمَرْءُ على دِينِ خَلِيلِه و جَليسِه\r\n؛ انسان بر دين دوست و همنشين خود است » .\r\nو فرمود : «\r\nوَ مَنِ اشْتَبَه عَلَيْكُم أمْرُه و لَمْ تَعْرِفوا دِيْنَهُ ، فَانْظُروا إلى خُلَطائِه ، فإن كانوا أهْلَ دينِ اللَّهِ فَهُوَ على دينِ اللَّهِ ، و إن كانوا على غَيْرِ دينِ اللَّه فَلا حَظَّ لَه مِن دِينِ اللَّهِ\r\n؛ هرگاه وضع كسى بر شما مشتبه شد و دين او را نشناختيد به دوستانش نظر كنيد ، اگر اهل دين و آيين خدا باشند ، او نيز پيرو آيين خداست ، و اگر بر آيين خدا نباشند ، او نيز بهره‌اى از آيين حق ندارد » . « 2 »\r\nانتخاب دوست را ساده نگيريد ، وسواس داشته باشيد ، نگذاريد فرزندان شما با هر كس دوستى كند ، شاهدش همين است كه مجالست با اين چند گروه قلب را\r\n\r\n\r\n","description":"","footnote":"\r\n( 1 ) تفسير نمونه ، ج 1 ، ص 81 به بعد .\r\n( 2 ) تفسير نمونه ، ج 15 ، ص 73 .\r\n","page_name":" 174 ","page_number":174},
  {"content":"\r\n\r\nمىميراند .\r\nدر كتاب « ميزان الحكمه » « 1 » احاديث فراوانى در باب قلب در موضوعات مختلف ذكر شده است كه علاقه‌مندان مىتوانند به آن مراجعه كنند . ما در اين مختصر نمونه‌هايى از آن را ذكر مىكنيم :\r\n\r\n1 . اقسام قلب\r\nامام باقر عليه السلام مىفرمايد : «\r\nالقُلوبُ ثلاثةٌ : قَلبٌ مَنكوسٌ لا يَعى على شىءٍ مِن الخَيرِ و هُو قَلبُ الكافِرِ ، و قلبٌ فيه‌ِنُكتَهٌ سَوْداءٌ فَالْخيرُ و الشَّرُّ فيهِ يَعْتَلِجانِ فَما كانَ مِنهُ أقوى غَلَبَ علَيهِ ، و قَلبٌ مَفتوحٌ فيهِ مِصباحٌ يَزْهَرُ ولا يُطفَأُ نُورُهُ إلى يَومِ القِيامَةِ وَ هو قَلبُ المؤمِن\r\n؛ دلها سه گونه است دلى كه واژگون است ، كه هيچ خيرى در آن نيست و آن دل كافر است . دلى كه در آن نقطه‌اى سياه وجود دارد ، در اين دل خوبى و بدى با يكديگر مىستيزند و هركدام نيرومندتر بود بر ديگرى چيره مىگردد . دلى گشاده كه در آن چراغى مىدرخشد و نورش تا روزقيامت خاموش نمىشود و آن دل مؤمن است » . « 2 »\r\n\r\n2 . طهارت قلب\r\nحضرت على عليه السلام مىفرمايد : «\r\nطَهِّروا قُلوبَكُم مِن دَرَنِ السّيِّئاتِ تُضاعَفْ لَكُمُ الحَسَناتُ\r\n؛ دلهاى خود را از چرك گناهان پاك كنيد ، تا حسنات شما دوچندان شود » . « 3 »\r\nو فرمود : «\r\nطَهِّروا قُلوبَكُم مِن الْحِقْدِ فانَّهُ داءٌ مُوبىءٌ\r\n؛ دلهاى خود را از كينه پاك كنيد زيرا كينه مرضى مسرى است » . « 4 »\r\n\r\n\r\n","description":"","footnote":"\r\n( 1 ) ميزان الحكمه ، ج 8 ، ص 213 به بعد .\r\n( 2 ) معانى الاخبار ، ص 395 .\r\n( 3 ) غرر الحكم ، شمارهء 6021 .\r\n( 4 ) همان مدرك ، شمارهء 6017 .\r\n","page_name":" 175 ","page_number":175},
  {"content":"\r\n\r\n\r\n3 . عوامل قساوت قلب\r\nحضرت على عليه السلام مىفرمايد : «\r\nما جَفّتِ الدُّموعُ إلّالِقَسوةِ القُلوبِ ، وَ ما قَسَتِ القُلوبُ إلّالكَثرَةِ الذُّنوبِ\r\n؛ اشكها نمىخشكد مگر به سبب سخت شدن دلها و دلها سخت نشود مگر به سبب زيادى گناهان » . « 1 »\r\nرسول خدا صلى الله عليه و آله مىفرمايد : «\r\nلا تُكْثِروا الكلامَ بغَيرِ ذِكرِاللَّهِ ، فانَّ كَثرَةَ الكلامِ بِغَيْرِ ذِكرِاللَّهِ قَسَوَةُ القَلبِ ، انَّ أَبْعَدَ النّاسِ مِن اللَّهِ القَلبُ القاسىِ\r\n؛ در غير از ياد خدا ، زياده‌گويى نكنيد ، زيرا زياده‌گويى در غير ياد خدا ، موجب سنگدلى مىشود چرا كه شخص سنگدل از خدا دور است » . « 2 »\r\n\r\n4 . آنچه دل را زنده مىكند\r\nحضرت على عليه السلام به فرزندش امام حسن عليه السلام چنين وصيت مىكند : «\r\nأحْىِ قَلْبَكَ بالمَوعِظَةِ ، وأَمِتْهُ بِالزَّهادَةِ\r\n؛ دل خويش را با موعظه ، زنده كن و با دل كندن از دنيا ، بميرانش » . « 3 »\r\nو نيز مىفرمايد : «\r\nمُعاشَرَةُ ذَوىِ الفَضائلِ حَياةُ القُلوبِ\r\n؛ همنشينى با انسان با فضيلت ، دلها را زنده مىكند » . « 4 »\r\n\r\n\r\n","description":"","footnote":"\r\n( 1 ) علل الشرايع ، ص 81 .\r\n( 2 ) امالى طوسى ، ص 3 .\r\n( 3 ) نهج البلاغه ، نامهء 31 .\r\n( 4 ) غررالحكم ، شمارهء 9769 .\r\n","page_name":" 176 ","page_number":176},
  {"content":"\r\n\r\n\r\n34 : كار و بىكارى\r\nقال علىٌّ عليه السلام : « إنْ يَكُنِ الشُّغْلُ مَجْهَدَةً ، فَاتِّصالُ الفَراغِ مَفْسَدَةٌ » . « 1 »\r\nحضرت على عليه السلام مىفرمايد : « اگر كاركردن مايهء رنج و زحمت است ، هميشه بيكار بودن نيز موجب فساد و تباهى است » .\r\nبحث « كاركردن » و نتيجهء آن و هم‌چنين « بيكارى » و اثراتش بسيار مهم است چرا كه « كار » جلوى بسيارى از مفاسد اجتماعى را مىگيرد كه يكى از مهمترين عوامل اين فساد بيكارى است .\r\nدر روايات آمده كه بهترين زمان فعّاليّت شيطان بعد از نماز مغرب و عشا است و ساعات اوّل شب به عنوان ساعات غفلت شمرده مىشود كه فريضهء نماز غفيله نيز به اين منظور است ، چون اين ساعات پايان كار و ساعت بيكارى است .\r\nحديث مذكور كار را يك عامل در مقابل فساد و بيكارى را همراه با فساد ذكر مىكند . ولى گذشته از اين ، كار در جاى خودش اهميت زيادى دارد . علماى بزرگ همه فعّال بودند و سفر و حضر براى آنها فرق نمىكرد .\r\nدر روايات اسلامى ، به مسألهء تلاش و كوشش براى كسب روزى اهميّت فوق\r\n\r\n\r\n","description":"","footnote":"\r\n( 1 ) بحارالانوار ، ج 74 ، ص 419 .\r\n","page_name":" 177 ","page_number":177},
  {"content":"\r\n\r\nالعاده‌اى داده شده و از سستى و تنبلى نهى شده است ، امام صادق عليه السلام مىفرمايد :\r\n« لا تَكسَلوا فى طَلَبِ مَعايِشِكُم ، فانّ آباءَنا كانوا يَركُضُونَ فيها و يَطلُبُونَها\r\n؛ در تحصيل روزى تنبلى نكنيد ، زيرا پدران ما در اين راه مىدويدند و آن را طلب مىكردند » . « 1 »\r\nو در جايى ديگر مىفرمايد : «\r\nالكادُّ على عِيالِهِ كالمُجَاهِدِ فى سَبيلِ اللَّهِ\r\n؛ كسى كه براى روزى خانوادهء خود ، تلاش مىكند ، مانند مجاهد در راه خداست » . « 2 »\r\nحتّى دستور داده شده است كه مسلمانان صبح هر چه زودتر از خانه خارج شوند و به دنبال تأمين معاش براى زندگى بروند . « 3 »\r\nاز جمله كسانى كه دعايشان هرگز به استجابت نمىرسد ، كسانى هستند كه تنى سالم دارند و گوشهء خانه نشسته و تنها براى گشايش روزى دعا مىكنند . امام صادق عليه السلام مىفرمايد : خداوند به داوود عليه السلام وحى فرمود : اگر از بيت‌المال نمىخوردى و با دستت كار مىكردى ، البتّه نيكو بنده‌اى بودى ، حضرت فرمود : پس داوود عليه السلام چهل بامداد گريست ، آنگاه خداوند به آهن وحى كرد : براى بنده‌ام داود نرم شو . پس خداوند متعال ، آهن را در دست داوود نرم گردانيد . از آن پس داوود ، روزى يك زره مىبافت و آن را به هزار درهم مىفروخت .\r\nپس ( در يك سال ) سيصد و شصت زره بافت و آن را به سيصد و شصت هزار درهم فروخت و بدين ترتيب از بيت‌المال بىنياز شد . « 4 »\r\nامام باقر عليه السلام مىفرمايد : «\r\nانّى لَأُبْغِضُ الرجُلَ أن يَكونَ كَسْلاناً عن أمرِ دُنياهُ ، وَ مَن كَسِلَ عَن أمرِ دُنياهُ فهُو عن أَمرِ آخِرَتِهِ أَكسَلُ\r\n؛ من از مردى كه در كار دنيايش تنبل باشد متنفر هستم ، كسى كه در كار دنيا سهل‌انگار و تنبل باشد ، در كار آخرتش نيز چنين است » . « 5 »\r\n\r\n\r\n","description":"","footnote":"\r\n( 1 ) من لا يحضره الفقيه ، ج 3 ، ص 157 ؛ وسائل الشيعه ، ج 12 ، ص 38 .\r\n( 2 ) وسائل الشيعه ، ج 12 ، ص 43 .\r\n( 3 ) همان مدرك ، ص 50 .\r\n( 4 ) تهذيب الاحكام ، ج 6 ، ص 326 .\r\n( 5 ) وسائل الشيعه ، ج 12 ، ص 37 .\r\n","page_name":" 178 ","page_number":178},
  {"content":"\r\n\r\nو موسى بن جعفر عليه السلام مىفرمايد : «\r\nانَّ اللَّهَ تعالى لَيُبْغِضُ العَبدَ النَّوّامَ ، انَّ اللَّهَ تعالى لَيُبْغِضُ العَبدَ الفارِغَ\r\n؛ خداوند بندهء پر خواب و انسان بىكار را دشمن مىدارد » . « 1 »\r\nبه اين نكته بايد توجّه داشت كه آنچه اهميّت دارد كيفيّت كار است نه كميّت آن ؛ و اين حقيقت به خوبى از آيات قرآن به دست مىآيد كه اسلام در هيچ موردى روى « زياد بودن عمل » تكيه نكرده است ، بلكه همه جا به « كيفيّت عمل » اهميّت داده است . همچنين عامل اصلى سعادت انسان سعى و تلاش است و تنها با اظهار ايمان و سخن به دست نمىآيد : « « كُلُّ نَفْسٍ بِمَا كَسَبَتْ رَهِينَةٌ » ؛ پاداش هر انسانى در گرو اعمال خودش است » . « 2 »\r\n« « وَأَنْ لَّيْسَ لِلْإِنسَانِ إِلَّا مَا سَعَى » ؛ و اينكه براى انسان بهره‌اى جز سعى و كوشش او نيست » . « 3 »\r\nخداوند خطاب به پيامبرش مىفرمايد : « « فَإِذَا فَرَغْتَ فَانصَبْ » ؛ پس هنگامى كه از كار مهمّى فارغ مىشوى به كار ديگرى مشغول شو » . « 4 »\r\nهرگز بيكار نباش ، تلاش و كوشش را كنار مگذار ، پيوسته مشغول مجاهده باش و پايان كارى را آغاز كار ديگرى قرار بده . هدف آيه اين است كه پيامبر را به عنوان يك الگو و سرمشق از اشتغال به استراحت بعد از پايان يك امر مهم باز دارد ، و تلاش مستمر و پيگير را در زندگى به او گوشزد كند ، چون اصولًا بيكار بودن و فراغت كامل مايهء خستگى ، كم شدن نشاط ، تنبلى و فرسودگى و در بسيارى از مواقع مايهء فساد و تباهى و بروز انواع گناهان است . « 5 »\r\n\r\n\r\n","description":"","footnote":"\r\n( 1 ) الفقيه ، ج 3 ، ص 169 .\r\n( 2 ) مدّثر ، آيهء 38 .\r\n( 3 ) نجم ، آيهء 39 .\r\n( 4 ) شرح ، آيهء 7 .\r\n( 5 ) تفسير نمونه ، ج 27 ، ص 128 .\r\n","page_name":" 179 ","page_number":179},
  {"content":"\r\n\r\n\r\nفرازهايى از كار در زندگى پيامبر صلى الله عليه و آله و امامان عليهم السلام :\r\nپيامبر صلى الله عليه و آله و همهء امامان عليهم السلام به كار و كوشش براى تأمين معاش ، علاقمند بودند و به دنبال آن مىرفتند و آن را عبادت خدا مىدانستند . در اينجا به ذكر چند فراز از زندگى آنها مىپردازيم :\r\n1 . روزى شرايط مادّى زندگى بر امام على عليه السلام به قدرى تنگ شد كه دچار گرسنگى شديد گرديد . از خانه بيرون آمد و به جستجوى كار پرداخت . در مدينه كار پيدا نكرد ، تصميم گرفت به حوالى مدينه برود تا شايد در آنجا كار پيدا شود ، به آنجا رفت ، ناگاه ديد زنى خاك الك كرده و منتظر كارگرى است كه آب بياورد و آن را گل نمايد . حضرت على عليه السلام با او صحبت كرد و دريافت كه او در انتظار كارگر بوده است .\r\nپس از قرارداد در مورد مزد كارگرى ، على عليه السلام مشغول آب كشيدن از چاه وآماده كردن گل براى ساختمان شد و در پايان كار ، مزد خود را كه مقدارى خرما بود از آن زن گرفت و به مدينه بازگشت . وقتى به محضر رسول خدا صلى الله عليه و آله رسيد ، ماجرا را بيان نمود . پيامبر صلى الله عليه و آله و على عليه السلام با هم نشسته و از آن خرما خوردند و گرسنگى آن روزشان بر طرف گرديد . « 1 »\r\n2 . شخصى مىگويد : على عليه السلام را ديدم ، مقدارى خرما خريدارى كرده و خود شخصاً آن را بر دوش گرفته و مىبرد ، به جلو رفتم و عرض كردم : اى اميرالمؤمنين اجازه بده من به جاى شما اين بار را حمل كنم فرمود : «\r\nابُوالْعِيالِ احَقُّ بِحَمْلِهِ\r\n؛ سرپرست اهل و عيال ، شايسته‌تر است كه خود بار زندگى را به سوى خانه‌اش حمل كند » . « 2 »\r\nتوجّه به اين نكته در اينجا لازم است كه اميرمؤمنان على عليه السلام با كار و كوشش و كشاورزى و احداث چشمه‌ها و نخلستانها ، از ثروتمندترين افراد عصرش گرديد و\r\n\r\n\r\n","description":"","footnote":"\r\n( 1 ) بحارالانوار ، ج 41 ، ص 33 .\r\n( 2 ) مجموعهء ورام ، ج 1 ، ص 23 .\r\n","page_name":" 180 ","page_number":180},
  {"content":"\r\n\r\nهزار برده از مزد دسترنج خود خريد و آزاد كرد و همهء باغهاى احداثى خود را وقف مستمندان و تهيدستان نمود . « 1 »\r\n3 . انس بن مالك مىگويد : پس از آنكه رسول خدا صلى الله عليه و آله از جنگ تبوك بازگشت ، سعد انصارى به استقبال آن حضرت شتافت و با پيامبر صلى الله عليه و آله دست داد و مصافحه كرد . پيامبر صلى الله عليه و آله به او فرمود : چه صدمه و آسيبى به دست تو رسيده كه دستت زبر و خشن شده است ؟ سعد عرض كرد : اى رسول خدا با طناب و بيل كار مىكنم و درآمدى براى معاش زندگى خود و خانواده‌ام به دست مىآورم و به اين علت دستم خشن شده است . «\r\nفَقَبَّلَ يَدَهُ رسولُ اللَّهِ وَ قال : هذهِ يَدٌ لا تَمَسُّهَا النّارُ\r\n؛ پيامبر صلى الله عليه و آله دست سعد را بوسيد و فرمود : اين دستى است كه آتش دوزخ با آن تماس پيدا نمىكند » . « 2 »\r\n\r\n\r\n","description":"","footnote":"\r\n( 1 ) فروع كافى ، ج 5 ، ص 74 .\r\n( 2 ) اسدالغابه ، ج 2 ، ص 269 .\r\n","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\n35 : عطاء به اندازهء ظرفيّت\r\nقال الكاظم عليه السلام : « وَاذا ارادَ اللَّهُ بِالذَّرَّةِ شَرّاً أَنْبَتَ لَها جَناحَيْنِ فَطارَتْ فَأَكَلَهَا الطَّيْرُ » . « 1 »\r\nامام كاظم عليه السلام مىفرمايد : « اگر خداوند بخواهد بلايى بر سر مورچه‌ها بياورد به آنها دو بال مىدهد تا پرواز كنند و طعمهء پرندگان شوند » .\r\nدر اين جمله نكتهء ظريفى نهفته شده است . گاهى انسان از نداشتن بعضى امكانات شكايت مىكند ، در حالىكه حكمت خداوندى ايجاب كرده كه اين چنين باشد ، و اگر اين چنين نبود و او برخوردار از آن امكانات مىشد چه بسا باعث نابودى او مىگرديد . مورچه در روى زمين آهسته راه مىرود و دشمنى هم ندارد ، فكر مىكند كه اگر مىتوانست پرواز كند به تمام آرزويش رسيده است ، ولى خبر ندارد كه اگر اين بال و پر را مىداشت در آسمان طعمهء پرندگان مىشد و بلاى جانش مىگشت .\r\nانسان هميشه دل در گرو نداشته‌هاى خود دارد ولى اگر خوب دقت كند متوجه مىشود كه اگر او برخوردار از آن نعمتها بود نخواهد توانست به كمال مورد نظر خداوند نايل گردد . ما هميشه يك روى سكّه را نگاه مىكنيم و از آن طرف سكّه خبر\r\n\r\n\r\n","description":"","footnote":"\r\n( 1 ) تحف العقول ، ص 642 .\r\n","page_name":" 183 ","page_number":183},
  {"content":"\r\n\r\nنداريم ، لذا انسان بايد هميشه بگويد : خدايا خير دنيا و آخرت را به من بده .\r\nثعلبة بن حاطب انصارى مرد فقيرى بود و مرتّب به مسجد پيامبر صلى الله عليه و آله مىآمد و اصرار داشت كه پيامبر در حقّش دعا كند تا خداوند مال فراوانى به او بدهد ، پيامبر صلى الله عليه و آله به او فرمود : «\r\nقَلِيلٌ تُؤَدِّى شُكْرَهُ خَيْرٌ مِن كَثِيرٍ لَاتُطِيقُه\r\n؛ مقدار كمى كه حقّش را بتوانى ادا كنى ، بهتر از مقدار زيادى است كه توانايى اداى حقّش را نداشته باشى » . آيا بهتر نيست كه تو به پيامبر خدا تأسّى كنى و با حداقل امكانات بسازى ، ولى ثعلبه دست بردار نبود ، و سرانجام به پيامبر صلى الله عليه و آله عرض كرد : به خدايى كه تو را به حق فرستاده سوگند ياد مىكنم ، اگر خداوند ثروتى به من عنايت كند تمام حقوق آن را مىپردازم ، پيامبر اكرم صلى الله عليه و آله براى او دعا كرد ، چيزى نگذشت كه طبق روايتى پسر عموى ثروتمندى داشت كه از دنيا رفت و ثروت سرشارى براى او باقى گذاشت .\r\nطبق روايت ديگرى گوسفندى خريد و گوسفند زاد و ولد كرد ، آنچنان كه نگهدارى آنها در مدينه ممكن نبود ، ناچار به آباديهاى اطراف مدينه روى آورد و آنچنان مشغول و سر گرم زندگى مادّى شد كه در جماعت و حتّى نماز جمعه نيز شركت نمىكرد .\r\nپس از مدّتى پيامبر اكرم صلى الله عليه و آله مأمور جمع آورى زكات را نزد او فرستاد ، تا زكات اموال او را بگيرد ، ولى اين مرد كم ظرفيّت و تازه به نوا رسيده و بخيل ، از پرداخت حقّ الهى خوددارى كرد ، نه تنها خوددارى كرد ، بلكه به اصل تشريع اين حكم نيز اعتراض نمود و گفت : اين حكم برادر « جزيه » است ؛ ما مسلمان شديم كه از پرداخت جزيه معاف باشيم و با پرداخت زكات ، چه فرقى ميان ما و غير مسلمانان باقى مىماند ؟ هنگامى كه پيامبر اكرم صلى الله عليه و آله سخن او را شنيد فرمود : «\r\nيَا وَيْحَ ثَعْلَبة ! يا وَيْحَ ثعلبة !\r\n؛ واى بر ثعلبه ، اى واى بر ثعلبه » و دراين هنگام آيات 75 تا 78 سورهء توبه نازل شد « وَمِنْهُمْ مَّنْ عَاهَدَ اللَّهَ . . . » . « 1 »\r\nبه همين جهت خداوند به اندازهء ظرفيّت افراد به آنها عطا مىكند .\r\n\r\n\r\n","description":"","footnote":"\r\n( 1 ) تفسير نمونه ، ج 8 ، ص 48 .\r\n","page_name":" 184 ","page_number":184},
  {"content":"\r\n\r\n\r\n36 : دنياى مؤمن و كافر\r\nقال رسولُ اللَّهِ صلى الله عليه و آله : « الدُّنْيا سِجْنُ المُؤْمِنِ وَ جَنَّةُ الكافِر » . « 1 »\r\nپيامبر اكرم صلى الله عليه و آله مىفرمايد : « دنيا زندان مؤمن و بهشت كافر است » .\r\n\r\nفلسفهء پيدايش زندان :\r\nفلسفهء پيدايش زندان دو چيز بود ، يكى اينكه افرادى شرور بودند و به خاطر آنكه از شرّ آنها در امان باشند آنها را به زندان مىانداختند و تنبيهى بود براى اشرار ، ديگر اينكه اين نوعى مجازات است چون طبيعت انسان آزادى خواه است ، اگر به زندان بيفتد ، زجر مىكشد ؛ حتّى حيوانات هم اگر در قفس باشند ناراحت هستند .\r\nحيوانى كه آزاد است اگر او را در قفس بيندازند ، ديگر نمىخواند . اگر مىبينيد كه حيوانى در قفس مىخواند ، به اين علت است كه در قفس متولد شده است و نمىداند آزادى يعنى چه ؟\r\nانسان به آزادى علاقه دارد ، چون تكاملش را در آزاد بودن مىبيند و اگر به زندان بيفتد ، از فعّاليّتهاى زندگى باز مىماند .\r\n\r\n\r\n","description":"","footnote":"\r\n( 1 ) ميزان الحكمه ، ج 3 ، ص 318 .\r\n","page_name":" 185 ","page_number":185},
  {"content":"\r\n\r\nحديث مىفرمايد : دنيا زندان مؤمن و بهشت كافر است . انسان داراى دو جنبه است : « روح » و « جسم » ؛ گاهى روح آزاد و گاهى در زندان است . همينطور گاهى جسم آزاد و گاهى در زندان است ، و گاهى اينها در دو جهت مخالف هم قرار مىگيرند ، يعنى جسم در زندان و روح آزاد است ، همان چيزى كه يوسف عليه السلام گفت :\r\n« « قَالَ رَبِّ السِّجْنُ أَحَبُّ إِلَىَّ مِمَّا يَدْعُونَنِى إِلَيْهِ . . . » ؛ يوسف گفت : پروردگارا ! زندان نزد من محبوب‌تر است از آنچه اينها مرا به سوى آن مىخوانند » . « 1 » يعنى اينها مرا به چيزى دعوت مىكنند كه روح مرا به زندان مىكشد و اگر جسم من به زندان بيفتد براى من محبوب‌تر است . از اينجا معلوم مىشود كه چرا دنيا زندان مؤمن و بهشت كافر است ، دنيا جايى است كه روح مؤمن در محدوديّت قرار دارد هرچند جسم او متنعّم باشد ، زيرا جسم براى او معيار نيست .\r\nولى كافر عكس آن است يعنى اهل جسم و مادّه است ، دنيا براى او بهشت است و در قيامت وقتى در عذاب الهى گرفتار مىشود براى او زندان است .\r\nاز آيات قرآن استفاده مىشود كه بهشتيان گروه گروه دور هم هستند امّا دوزخيان خير ، زندانهاى انفرادى دارند و حتّى اين مقدار كه آرامش پيدا كنند و همدردى داشته باشند را هم ندارند .\r\nبر فرض كه مؤمن در اين دنيا داراى نعمت باشد ، امّا در مقايسه با آن نعمتهاى الهى كه بعد از مرگ دارد ، زندان است . امّا كافر هر قدر در اين دنيا بيچاره باشد باز هم در مقايسه با عذاب خدا در قيامت ، بهشت او به حساب مىآيد .\r\nنكتهء تربيتى و اخلاقى حديث اين است كه در مقابل مشكلات دنيا بايد صبور باشيم ، چون دنيا هرچه باشد زندان است و اگر مىبينيم بعضى از كفّار متنعّم هستند ، غصّه نخوريم چون بهشت آنهاست .\r\nعلى عليه السلام در نهج‌البلاغه دنيا را مدح مىكند . حضرت شنيد كه كسى مذمّت دنيا\r\n\r\n\r\n","description":"","footnote":"\r\n( 1 ) يوسف ، آيهء 33 .\r\n","page_name":" 186 ","page_number":186},
  {"content":"\r\n\r\nمىكند و به او فرمود : اى كسى كه نكوهش دنيا مىكنى در حالى كه تو خود به غرور دنيا گرفتار شده‌اى ، و فريفتهء باطلهاى آن هستى ، آيا تو خود مغرور به دنيا هستى و سپس مذمّت آن مىكنى ، تو از جرم دنيا شكايت دارى يا دنيا بايد از جرم تو شكايت كند ؟ « . . .\r\nانَّ الدُّنيا دارُ صِدْقٍ لِمَنْ صَدَقَها ، وَدارُ عافِيَةٍ لِمَنْ فَهِمَ عَنْها ، وَدارُ غِنىً لِمَنْ تَزَوَّدَ مِنْها ، وَدارُ مَوْعِظَةٍ لِمَنِ اتَّعظ بِها . مَسْجِدُ احِبّاءِ اللَّهِ ، وَمُصَلّى مَلائِكَةِ اللَّهِ ، وَمَهبِطُ وَحْىِ اللَّهِ ، وَمَتْجَرُ اوْلِياءِ اللَّه\r\n؛ اين دنياجايگاه صدق و راستى است براى آن كس كه با آن به راستى رفتار كند ، و خانهء تندرستى است براى آن كس كه از آن چيزى بفهمد ، و سراى بى نيازى است براى آن كس كه از آن توشه بگيرد ، و محلّ اندرز است براى آن كه از آن اندرز گيرد ، مسجد دوستان خداست ، و نماز گاه فرشتگان پروردگار ، و محلّ نزول وحى اللَّه ، و تجارت خانهء اولياى حق » . « 1 »\r\nاز اين كلام حضرت على عليه السلام روشن مىشود كه دنيا را مىشود از دو زاويه نگاه كرد : يكى دنيايى كه هدف باشد ، و اين مذموم است و ديگر دنيايى كه وسيلهء رسيدن به آخرت باشد پسنديده است .\r\nدنيا مسجد اولياى خداست تا سجده كنند و نماز بخوانند و تجارت خانه است تا از آن براى آخرت خود بهره گيرند .\r\nمرگ وقتى براى مؤمن فرا مىرسد به معناى شكسته شدن زندان و آزاد شدن از زندان است .\r\nاز خدا بخواهيم ايمان ما را به حدّى برساند كه مرگ را لحظهء شكستن زندان بدانيم و اين ميسّر نمىشود مگر اينكه تهذيب نفس و عمل صالح داشته باشيم .\r\n\r\n\r\n","description":"","footnote":"\r\n( 1 ) نهج‌البلاغه ، كلمات قصار ، 131 .\r\n","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\n\r\n37 : حسن عاقبت\r\n\r\nفرازى از زيارت حضرت معصومه عليها السلام :\r\n« اللّهُمَّ انّى اسْئَلُكَ أَنْ تَخْتِمَ لي بِالسَّعادَةِ ، فَلا تَسْلُبْ مِنّى ما أَنَا فيهِ » .\r\n« پروردگارا من از تو درخواست مىكنم كه عاقبت مرا به سعادت ختم كنى و ايمانى را كه اكنون دارم از من سلب نكنى » . « 1 »\r\nمسألهء عاقبت به خيرى بسيار مهم است ، چرا كه گاهى انسان يك عمر در مسير حق است امّا با يك حادثه منحرف مىشود و يا بر عكس ابتدا بر باطل بوده است ولى پايانش به سعادت ختم مىشود ، مثل حرّبن يزيد رياحى كه امام حسين عليه السلام دربارهء او مىفرمايد : «\r\nبأبى أنت و أمى\r\n؛ پدر و مادرم فداى تو باد » كه اين جمله را دربارهء ديگران نفرمود .\r\nدر حديثى از امام صادق عليه السلام مىخوانيم :\r\nكَتَبَ إلى بعضِ النّاسِ : إنْ أرَدْتَ أنْ يُخْتَمَ بِخَيْرٍ عَمَلُكَ حتّى تُقْبَضَ وأنْتَ في أفْضَلِ الأعمالِ . . .\r\n. در ادامهء روايت مىفرمايد : اگر اين سه كار را انجام دهى در بهترين حالات از دنيا\r\n\r\n\r\n","description":"","footnote":"\r\n( 1 ) مفاتيح نوين ، بخش سوم ، زيارت حضرت معصومه عليها السلام .\r\n","page_name":" 189 ","page_number":189},
  {"content":"\r\n\r\nخواهى رفت :\r\n1 . نعمت را در معصيت خدا خرج نكن ، اين كار مثل اين است كه پولى از كسى بگيرى و خنجر بخرى و در شكم او فرو كنى ، با هر عضوى معصيت كنى همه از آن خداست ، عمر ، ثروت و . . .\r\n2 . انسان گناه مىكند و خدا بردبار و حليم است و مجال توبه مىدهد ، خيال نكن كه گناه نكردى مغرور بشوى .\r\n3 .\r\nوأكْرِمْ كُلَّ مَن وَجَدْتَهُ يَذْكُرُنا . . .\r\nكسانى كه به ما محبت دارند و فضايل ما را مىگويند ، محترم بشمار . به عنوان مثال اگر به فقير كمك مىكنى به خاطر شيعه بودن و محبّت ما اهل‌بيت باشد .\r\nما از عاقبت خود خبر نداريم ، و همه طالب حسن عاقبت هستند . شخصى نقل مىكرد در مشهد با سه نفر از بزرگان برخورد كردم و از هر كدام جداگانه پرسيدم : اگر همين حالا يك دعاى مستجاب داشته باشيد چه چيز از خدا مىخواهيد ؟ گفتند : از خدا مىخواهيم كه عاقبت ما را به خير كند .\r\nگاهى مرگ هنگام طاعت مىآيد ، مثلًا سربه سجده مىگذارد و بلند نمىشود و گاهى مرگ هنگام معصيت مىآيد ، به عنوان مثال يك عمر در صف عزاداران است امّا آخر در حال شراب‌خوارى جان مىدهد .\r\n\r\nدوستى على عليه السلام :\r\nرسول خدا صلى الله عليه و آله مىفرمايد : « اگر تمام مردم دوستدار على بن ابيطالب مىشدند خداوند جهنّم را خلق نمىكرد » .\r\nروزى پيامبر اكرم صلى الله عليه و آله با عدّه‌اى از مسلمانان بيرون مسجد نشسته بودند ، در اين هنگام چهار نفر سياه‌پوست ، تابوتى را به سمت گورستان مىبردند . پيامبر صلى الله عليه و آله به آنها فرمود : جنازه را بياوريد ، حضرت روى آن را گشود و فرمود : اى على اين شخص\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nرياح غلام سياه پوست بنىنجّار است . على عليه السلام با ديدن آن غلام فرمود : هر وقت اين غلام مرا مىديد شاد مىشد و مىگفت : من تو را دوست دارم . وقتى پيامبر اين سخن را شنيد ، برخاست و دستور داد جنازه را غسل دهند ، سپس لباس خود را به عنوان كفن بر تن او نمود و در تشييع جنازهء او به راه افتاد . در بين راه صداى عجيبى از آسمان بلند شد ، پيامبر صلى الله عليه و آله فرمود : اين صداى نزول هفتاد هزار فرشته است كه براى تشييع جنازهء اين غلام آمدند ؛ سپس خود حضرت در قبر رفت و صورت غلام را برخاك نهاد و سنگ لحد را چيد و در پايان فرمود : ياعلى ، نعمتهاى بهشتى كه به اين غلام مىرسد همه به خاطر محبّت و دوست داشتن توست .\r\nدر تاريخ نمونه‌هاى فراوانى داريم كه عاقبت بخير شدند مانند : بشر حافى ، فضيل عياض ، سحرهء فرعون ، زليخا ، و آسيه زن فرعون .\r\nدر روايات اسلامى دربارهء سعادت به طور گسترده بحث شده است . پيامبر اكرم صلى الله عليه و آله دربارهء شخص سعادتمند و خوشبخت مىفرمايد : خوشبخت كسى است كه سراى باقى را كه نعمتش پايدار است ، بر سراى فانى كه عذابش بى پايان است برگزيند و از آنچه در اختيار دارد براى سرايى كه بدانجا رود پيش فرستد ، قبل از آن كه آنها را براى كسى گذارد كه وى با انفاق آن خوشبخت مىشود ، ولى خود او با فراهم آوردن آن بدبخت شده است . « 1 »\r\n\r\nامورى كه موجب خوشبختى مىگردد :\r\n1 . همنشينى با علما ،\r\nامام على عليه السلام مىفرمايد : «\r\nجالِسِ العُلماءَ تَسعَدْ\r\n؛ با دانشمندان همنشينى كن ، تا خوشبخت شوى » . « 2 »\r\n\r\n\r\n","description":"","footnote":"\r\n( 1 ) ميزان الحكمه ، مادّهء « السعادة » .\r\n( 2 ) همان مدرك .\r\n","page_name":" 191 ","page_number":191},
  {"content":"\r\n\r\n2 . ايمان ،\r\nهمچنين آن حضرت فرموده است : از طريق ايمان است كه مىتوان از قلّهء خوشبختى بالا رفت و به شادمانى رسيد . « 1 »\r\n3 . پايبندى به حق ،\r\nو نيز فرمود : «\r\nفى لُزُومِ الحَقِّ تَكونُ السَّعادَةُ\r\n؛ خوشبختى ، در پايبندى به حق است » . « 2 »\r\n4 . محاسبهء نفس ،\r\nو در جاى ديگر مىفرمايد : «\r\nمَن حاسَبَ نَفْسَهُ سَعِدَ\r\n؛ هركه نفس خود را محاسبه كند ، خوشبخت مىشود » . « 3 »\r\n5 . و آن حضرت فرمود : سه چيز است كه اگر رعايت كنى خوشبخت شوى :\r\nهرگاه نعمتى به تو رسيد خدا را سپاس گويى ، هرگاه روزيت دير رسيد از خدا آمرزش بخواهى و هرگاه سختى به تو رسيد جملهء «\r\nلاحَوْلَ ولاقُوَّة إلّاباللَّهِ\r\n» را زياد بگويى . « 4 »\r\n6 . و باز هم فرمود : «\r\nلا يَسْعَدُ امْرِؤٌ الّا بِطاعَةِ اللَّهِ سُبْحانَهُ ، و لا يَشْقَى امرِؤٌ الّا بِمَعْصِيَةِ اللَّهِ\r\n؛ هيچ مردى جز با طاعت خداى سبحان خوشبخت نشود و هيچ مردى جز با معصيت خدا بدبخت نگردد » . « 5 »\r\n\r\nنشانه‌هاى خوشبختى\r\nدر روايات ما موارد متعدّدى ذكر شده كه اگر در كسى باشد از خوشبختى آن\r\n\r\n\r\n","description":"","footnote":"\r\n( 1 ) ميزان الحكمة ، مادهء « السعادة » .\r\n( 2 ) همان مدرك .\r\n( 3 ) همان مدرك .\r\n( 4 ) همان مدرك .\r\n( 5 ) همان مدرك .\r\n","page_name":" 192 ","page_number":192},
  {"content":"\r\n\r\nشخص به حساب مىآيد كه فهرست وار ذكر مىكنيم :\r\n1 . خالى بودن دل از كينه و حسادت .\r\n2 . توفيق داشتن براى انجام كارهاى نيك .\r\n3 . بخشندگى ، يكى از دو سعادت است .\r\n4 . توفيق براى خوشبختى و عدم توفيق براى بدبختى است .\r\n5 . كتمان و رازدارى ، گوشه‌اى از سعادت است .\r\n6 . سه نشانهء خوشبختى : همسر سازگار ، فرزند نيكوكار ، و درآمدى كه در روز ، آن را به دست آورد و شب خانواده‌اش را بىنياز كند .\r\n7 . رسول اكرم صلى الله عليه و آله مىفرمايد : « چهار ويژگى از خوشبختى مرد اين است كه :\r\nهمنشينان شايسته ، فرزند نيكوكار ، زن سازگار داشته باشد و اين كه محل كسب او در شهر خودش باشد » . « 1 »\r\n\r\nافراد بد عاقبت\r\nكسانى كه بد عاقبت شدند بسيار فراوانند كه نمونه‌هايى را بيان مىكنيم :\r\n1 . بلعم باعورا كه از دانشمندان بنىاسرائيل بود ، مقامش آنقدر بالا رفت كه مستجاب الدعوه شد ، و حضرت موسى عليه السلام از او به عنوان مبلّغ استفاده مىكرد ، ولى بر اثر تمايل به فرعون و وعده و وعيدهاى او از راه حق منحرف شد و همهء كرامات خود را از دست داد ، تا آنجا كه در صف مخالفان موسى عليه السلام قرار گرفت . اين موضوع به زمان موسى عليه السلام يا ساير پيامبران اختصاص نداشته و بعد از پيامبر اسلام صلى الله عليه و آله و تا به امروز نيز ادامه دارد كه بلعم باعوراها علم و دانش و نفوذ اجتماعى خود را در برابر درهم و دينار يا مقام و يا به خاطر انگيزهء حسد در اختيار گروه‌هاى منافق و دشمنان حق قرار داده و مىدهند .\r\nاين افراد ويژگىهايى دارند كه قرآن در آيات 176 و 175 سورهء اعراف آن\r\n\r\n\r\n","description":"","footnote":"\r\n( 1 ) ميزان الحكمه ، مادهء « السعادة » .\r\n","page_name":" 193 ","page_number":193},
  {"content":"\r\n\r\nويژگىها را چنين بيان مىكند : آنها هواپرستانى هستند كه خداى خود را فراموش كرده و همّتهايى پست دارند و تحت وسوسه‌هاى شديد شيطان قرار دارند و به آسانى قابل خريد و فروشند ، آنها همانند سگهاى بيمارى هستند كه هرگز سيراب نمىگردند . « 1 »\r\nچون فرعون تصميم گرفت موسى و يارانش راتعقيب كند به بلعم باعورا گفت : از خدا بخواه كه موسى و اصحابش به دست ما گرفتار شوند . او پذيرفت و به طرف موسى عليه السلام و اصحابش به راه افتاد تا آنها را نفرين كند . چهارپاى وى از حركت امتناع ورزيد ، بلعم باعورا حيوان را زد ؛ خداوند حيوان را به زبان آورد و حيوان گفت : واى بر تو چرا مرا مىزنى ؟ آيا مىخواهى همراه تو بيايم كه تو پيامبر خدا و قومش را نفرين كنى ؟ بلعم باعورا آنقدر آن حيوان را زد تا جان داد . در اين هنگام اسم اعظم از دست او رفت . « 2 »\r\n2 . سعد وقاص از سابقين در اسلام است كه پيش از ابوبكر مسلمان شد و يكى از نامه نويسان پيامبر صلى الله عليه و آله بود ، امّا عاقبتش بد شد و با امام على عليه السلام بيعت نكرد ولى پس از امام عليه السلام وقتى شنيد كه معاويه به سبّ و لعن على عليه السلام مىپردازد بر او وارد شد و گريست و در باب فضايل اميرالمؤمنين عليه السلام سخن گفت و حديث «\r\nمَنْ كُنْتُ مَوْلاهُ فَهذا علىٌّ مَوْلاه\r\n» و حديث مباهله و حديث منزلت را به رخ معاويه كشيد .\r\nمعاويه او را از شام بيرون كرد و به فرماندار مدينه نوشت تا سعد وقاص را مسموم كند و او هم عمل كرد و سعد را مسموم كرد . سعد نه با حكومت حق كنار آمد و نه با حكومت باطل و\r\nخَسِرَالدُنيا و الآخِرَة\r\nشد . « 3 »\r\n3 . حسان ، شاعر پيامبر صلى الله عليه و آله هم متأسّفانه با همهء درخشش به مشكل تلوّن ( در آغاز زندگى ايمان قابل قبول داشتند ولى بد عاقبت شدند ) دچار شد . او شعرى كه در\r\n\r\n\r\n","description":"","footnote":"\r\n( 1 ) تفسير نمونه ، ج 7 ، ص 11 .\r\n( 2 ) تفسير قمى ، ج 1 ، ص 248 .\r\n( 3 ) سفينة البحار ، مادّهء « سعد » .\r\n","page_name":" 194 ","page_number":194},
  {"content":"\r\n\r\nغدير سرود به جاى كلمهء مولا كلمهء امام را آورد :\r\n وَ قالَ لَهُ قُمْ يا علىُّ فانَّنِي * رَضِيتُكَ مِنْ بَعْدِى اماماً و هادِياً \r\n« پيامبر صلى الله عليه و آله فرمود : يا على برخيز كه من تو را به عنوان امام و هادى مردم پس از خودم برگزيدم » .\r\nهمين حسان پس از پيامبر اكرم صلى الله عليه و آله به انحراف گراييد و در زمان خلافت على عليه السلام ، عثمانى از آب درآمد و در خطّ مخالف قرار گرفت ؛ و از اينجا سرّ كيفيّت دعاى پيامبر صلى الله عليه و آله در حقّ او معلوم مىگردد كه فرمود : «\r\nلا تَزالُ يا حَسّانُ مُؤيَّداً بِروحِ القُدُسِ ما نَصَرْتَنا بِلِسانِك\r\n؛ تا زمانى كه با زبانت ما را يارى مىكنى مورد تأييد مىباشى » .\r\n4 . قيس بن عمرو بن مالك كهلانى معروف به نجاشى شاعر ، از اهل نجران يمن و از ياران امام على عليه السلام بود در صفّين به جنگ با شاعران شام رفت ، پس از جنگ صفّين در ماه رمضان به كوفه آمد و مهمان دوست خود ابوسماك شد . ولى در آن روز ناهار خوردند و شراب نوشيدند و مست شدند ، امام عليه السلام 80 تازيانه به خاطر شراب خوارى و 20 تازيانه به خاطر بىحرمتى به ماه مبارك رمضان به عنوان حد به او زد .\r\nاز حضرت جدا شد و به معاويه پيوست .\r\n5 . طلحه از قريش و از اهل مكّه و از پيشگامان در اسلام است ، در جنگهاى زيادى حضور داشت ولى سرانجام در جنگ جمل شركت كرد و كشته شد .\r\n6 . زبير از خواصّ پيامبر صلى الله عليه و آله و پسر عمّهء حضرت و پسر صفيّه دختر عبدالمطَّلب است . او از علاقه‌مندان على عليه السلام و در دوران غربت پس از ارتحال پيامبراكرم صلى الله عليه و آله تا به خلافت رسيدن امام عليه السلام همراه حضرت بود . زبير وقتى ديد على عليه السلام را با اهانت به مسجد مىبرند با شمشير به آنها حمله كرد و خروش برآورد : «\r\nيا مَعْشَرَ بَنِى هاشِم أَيُفعَلُ هذا بعلىٍّ و أَنْتُم أحياء\r\n؛ آيا شما زنده‌ايد و با على اين گونه رفتار مىشود » .\r\nاو از وفاداران به امام على عليه السلام بود ، وقتى على عليه السلام فرمود : وفاداران من فردا صبح\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nبا سرهاى تراشيده و همراه با سلاح به منزل من بيايند ، تنها سلمان ، ابوذر ، مقداد و زبير به وعدهء خود وفا كردند ؛ و نيز در شوراى شش نفره‌اى كه عمر تشكيل داد او حامى على عليه السلام بود . امّا سرانجام دنيا او را فريفت و فتنهء جمل را به پا كرد و در همين فتنه كشته شد و امام عليه السلام شمشيرش را گرفت و فرمود : «\r\nسَيْفٌ طَالَما جَلى الكَرْبَ عن وَجْهِ رَسولِ اللَّه . . .\r\n؛ چه زمان طولانى اين شمشير گرد اندوه از چهرهء رسول خدا زدود » .\r\nو آن حضرت فرمود : تا زمانى كه فرزند زبير يعنى عبداللَّه به دنيا نيامد او از ما اهل بيت بود ، امّا عبداللَّه سبب گمراهى او شد .\r\n7 . على عليه السلام در جلسه‌اى كه جمعى از صحابهء پيامبر صلى الله عليه و آله از جمله أنَس بن مالِك حاضر بودند ، فرمود : اى حاضران ، كدام يك از شما با گوش خود شنيده است كه رسول خدا صلى الله عليه و آله در غدير خم فرمود : «\r\nمَنْ كُنْتُ مَوْلاهُ فَعَلىٌّ مَوْلاه\r\n» . جمعى از جاى برخاستند و گواهى دادند ولى انس بن مالك شهادت نداد ، امام به او فرمود : چه چيز باعث شد كه شهادت ندهى ؟ گفت : پير و فراموش كار شده‌ام .\r\nامام فرمود : «\r\nاللّهُمَّ إن كانَ كاذِباً فَارْمِهِ بَيْضاءَ لا تُخْفِيها العِمامَة\r\n؛ خدايا اگر دروغ مىگويد سفيدى ( بيمارى پيسى ) در صورتش پديد آور كه قابل مخفى كردن با عمامه نباشد » . او به اين بيمارى دچار شد و تا آخر عمر با او بود .\r\nنمونه‌هاى ديگرى كه علاقه‌مندان مىتوانند به تاريخ مراجعه كنند عبارتند از :\r\nعبداللَّه بن زبير ، عبداللَّه بن عمر ، أشعث بن قيس ، عبيدالله بن عباس ، شريح قاضى ، شمربن ذى الجوشن ، شبث بن ربعى ، عمر سعد .\r\nهميشه و در هر حال از خدا بخواهيم كه عاقبت ما را ختم به خير بگرداند ، إن‌شاء اللَّه تعالى .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\n38 : فضيلت علم و عالم\r\nقال رسول اللَّه صلى الله عليه و آله : « لاخَيْرَ فى العَيْشِ الّا لِرَجُلَيْن : عالمٍ مُطاعٍ ، و مُسْتَمِعٍ واعٍ » . « 1 »\r\nپيامبر اكرم صلى الله عليه و آله مىفرمايد : « زندگى براى دونفر خوب است : يكى عالم مطاع و دوم شنوندهء نگهدارنده » .\r\nكلمهء « واع » از وَعْى به معناى نگهدارنده است . در اين حديث مىفرمايد زندگى براى دو نفر خوب است : اوّل عالمى كه از علم او استفاده شود ، و دوم شنونده‌اى كه بشنود و عمل كند . اگر اين دو دست به دست هم بدهند سعادت جامعه تضمين مىشود .\r\nاين دو قيد كه در روايت آمده ، ساده نيست . عالم چه كند كه مطاع شود و مستمع چه كند كه واعى شود .\r\nمطاع شدن شرايطى دارد و اوّلين شرطش اين است كه آنچه مىگويد به آن ايمان داشته باشد . وقتى مىگويد تا پاى جان ايستاده‌ام ، ايستاده باشد مثل خود پيامبر اكرم صلى الله عليه و آله كه اوّلين كسى بود كه ايمان آورد : « آمَنَ الرَّسُولُ بِمَا أُنزِلَ إِلَيْهِ مِنْ رَبِّهِ » . « 2 »\r\n\r\n\r\n","description":"","footnote":"\r\n( 1 ) بحارالانوار ، ج 74 ، ص 168 ؛ خصال صدوق ، ج 1 ، ص 41 ، باب الاثنين .\r\n( 2 ) بقره ، آيهء 285 .\r\n","page_name":" 197 ","page_number":197},
  {"content":"\r\n\r\nمن كه به خود ايمان ندارم چه انتظارى دارم كه مصداق عالم مطاع شوم ، پيامبر اكرم صلى الله عليه و آله آنقدر به آورده هايش ايمان دارد كه وقتى مىبيند ديگران ايمان نمىآورند و در راه ضلالت قرار دارند ، مىخواهد دق كند و از بس كه عبادت مىكند پاهايش ورم مىكند : « « مَا أَنْزَلْنَا عَلَيْكَ الْقُرْآنَ لِتَشْقَى » ؛ ما قرآن را بر تو نازل نكرديم كه به زحمت افتى » . « 1 »\r\nشرط دومش اين است كه همانطور كه مىگويد عمل كند ، اگر مىگويد زندگى ساده‌اى داشته باشيد ، اوّل بايد از خود شروع كند ، اگر از تقوا و راستگويى مىگويد اوّل خودش بايد عامل به آن باشد .\r\nامام باقر عليه السلام مىفرمايد : «\r\nعالِمٌ يُنْتَفَعُ بِعِلْمِه ، أَفْضَل مِنْ سَبعينَ أَلْف عابدٍ\r\n؛ عالمى كه از علمش استفاده شود بهتر از هفتاد هزار عابد است » . « 2 »\r\nمسألهء مهم در ميان اهل علم تنها فرا گرفتن علم و عمل كردن به آن نيست ، گرچه اين دو خوب و صحيح است امّا مسألهء مهم اين است كه مردم از اين علم بهره‌اى ببرند و هم خود به تكامل برسند و هم اجتماع را به مسير سعادت رهنمون شوند .\r\nعلماى بزرگى داشتيم كه مظهر علم و تقوا بودند امّا مردم از علم آنها بهره‌اى نگرفتند و علم را با خود به قبر بردند و اين ضايعهء بزرگى است . آنچه باعث مىشود كه عالم از هفتاد هزار عابد بالاتر شود ، « ينتفع بعلمه » است و دليلش اين است كه عابد گليم خويش برون مىبرد زآب و فقط خودش را نجات مىدهد اما عالم سعى مىكند كه بگيرد غريق را ، و گاهى هزاران نفر به بركت علم او نجات پيدا مىكنند .\r\nحالا چه كنيم كه « ينتفع بعلمه » بشويم و علم ما مورد بهره بردارى قرار بگيرد ؟\r\nچند راه وجود دارد :\r\nاوّل : اينكه مسلّح به سلاح بيان و قلم شويم ، چرا كه بيشتر ، با اين دو روش\r\n\r\n\r\n","description":"","footnote":"\r\n( 1 ) طه ، آيهء 2 .\r\n( 2 ) بحارالانوار ، ج 2 ، ص 18 ؛ تحف‌العقول ، حكمت 19 .\r\n","page_name":" 198 ","page_number":198},
  {"content":"\r\n\r\nمىشود علوم را منتشر كرد و اين ميسّر نمىشود مگر با تمرين و ممارست بسيار زياد . شايد مانند علّامهء مجلسى افراد زيادى داشته باشيم ، علامه مجلسى اهل قلم بود و اين همه آثار با ارزش را به يادگار گذاشت .\r\nدوم : پرورش شاگرد است كه بايد به تدريس عادت كنيم .\r\nسوم : اينكه انسان از نظر تقوا الگو شود كه اخلاق و معاشرت او باعث توجّه ديگران به سوى اسلام بشود .\r\nامام على عليه السلام در حديثى مىفرمايد : «\r\nتَعَلَّموا العِلْمَ فَإنَّ تَعَلُّمَهُ حَسَنةٌ ، و مُدَارسَتَه تَسْبِيحٌ و البَحْثَ عنه جِهادٌ ، وتَعْلِيمَهُ لِمَن لا يَعْلَمُه صَدَقةٌ\r\n؛ علم را ياد بگيريد چرا كه يادگيرى علم حسنه و مذاكرهء آن به منزلهء تسبيح و بحث دربارهء آن جهاد و تعليم آن به كسى كه نمىداند نوعى صدقه و انفاق در راه خداست » . « 1 »\r\nاين چهار مرحله را كه در روايت آمده هر كس بايد طى كند ، اوّل : فراگيرى علم ، دوم : تثبيت آن علم ، سوم : توسعه و تكميل آن ، و چهارم : نشر آن در ميان مردم است .\r\nبعضى خيال مىكنند كه جهاد فقط با جان است در حالى كه جهاد با جهل و جهاد با تهاجمات فرهنگى دشمن از مصاديق بارز جهاد است . وقتى اسم صدقه به ميان مىآيد بعضى خيال مىكنند فقط صدقهء مالى مراد است و حال اينكه نشر علم از بالاترين انفاقهاست .\r\nرسول خدا صلى الله عليه و آله مىفرمايد : «\r\nالعِلْمُ وَدِيعَةُ اللَّهِ فى أرْضِهِ ، والعُلَماءُ أُمَناؤه عليهِ ، فَمَن عَمِلَ بِعلْمِهِ أدّى أمانَتَهُ ، و مَنْ لَمْ يَعْمَلْ بِعِلْمِهِ كُتِبَ فى ديوانِ الخائنين\r\n؛ علم وديعه و امانت خدا در زمين است و علما امانت‌دار آن هستند ، پس كسى كه به علمش عمل مىكند ، اداى امانت كرده و كسى كه به علمش عمل نكند نامش در دفتر خائنين ثبت مىشود » . « 2 »\r\n\r\n\r\n","description":"","footnote":"\r\n( 1 ) بحارالانوار ، ج 1 ، ص 166 .\r\n( 2 ) همان مدرك ، ج 74 ، ص 166 .\r\n","page_name":" 199 ","page_number":199},
  {"content":"\r\n\r\nعلم طريقيّت به عمل دارد و موضوعيّت ندارد و تمام برنامه‌هاى انبياى الهى مقدمهء تربيت انسان است . علم بى عمل انسان را از خدا دور مىكند و عالم اگر به علمش عمل نكند ، نه تنها خودش بيچاره مىشود ، بلكه سخنانش هم بىاثر مىشود . همانطورى كه باران روى سنگ بند نمىشود و مىريزد موعظهء عالم بى عمل هم از دل مردم مىريزد . چه جالب مىفرمايد امام على عليه السلام : اى مردم اگر شما را به چيزى دعوت مىكنم قبل از شما خودم انجام مىدهم و اگر از چيزى نهى مىكنم اوّل خودم آن را ترك مىكنم .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\n39 : نشانهء مؤمن\r\nقال رسولُ اللَّه صلى الله عليه و آله : « مَن سَرَّتْهُ حَسَنَتُهُ وَ ساءَتْهُ سَيَّئتُهُ فَهُوَ مُؤْمِنٌ » .\r\nپيامبر اكرم صلى الله عليه و آله مىفرمايد : « كسى كه نيكيها او را خوشحال و بديها او را ناراحت كند ، مؤمن است » . « 1 »\r\nاين حديث ممكن است دو معنا داشته باشد يكى اينكه از حسنات و سيّئات خودش متأثّر بشود يعنى اگر حسنه‌اى انجام داد خوشحال شود و اگر سيئه‌اى انجام داد ناراحت شود . و معناى ديگر اينكه مربوط به ديگران باشد كه از حسنات ديگران خوشحال و از سيّئات آنها ناراحت شود و امكان اين هم هست كه مفهوم عام داشته باشد و شامل هر دو مورد بشود كه اين نشانهء ايمان است .\r\nگاهى انسان كار خوبى انجام مىدهد و يا ديگران كار خوبى انجام مىدهند ، امّا در او اثر نمىگذارد ، و گاهى كار بدى انجام مىدهد و يا ديگران انجام مىدهند ، امّا در او تأثيرى ندارد و بىتفاوت است ، اين نشانهء عدم ايمان است ، چون حقيقت ايمان آن چيزى است كه به وجود انسان جهت بدهد و اگر جهت ندهد معلوم مىشود كه پايه و اساسى ندارد ، در مقابل چيزى كه هماهنگ باايمان اوست براى او\r\n\r\n\r\n","description":"","footnote":"\r\n( 1 ) بحارالانوار ، ج 74 ، ص 168 .\r\n","page_name":" 201 ","page_number":201},
  {"content":"\r\n\r\nجاذبه دارد و آنچه ناهماهنگ است براى او نفرت‌آور است كه اين نشانهء ايمان است .\r\nاگر بخواهيم ايمانمان را آزمايش كنيم از همين معيار مىتوانيم استفاده كنيم كه اگر كار بدى انجام داديم تا شب ناراحت بوده ، و اگر كار خوبى انجام داديم هر وقت آن كار خير را مىبينيم خوشحال شويم كه خدابه ما توفيق داده است ، اين دليل بر ايمان ماست .\r\nاز اينجا به اين نكته مىرسيم كه يكى از مراحل امر به معروف و نهى از منكر ، درونى و قلبى است به اين معنا كه اگر خلافى در عالم رخ داد و از دستش كارى ساخته نيست ولى در قلبش احساس ناراحتى مىكند ، و اگر عمل نيكى در عالم رخ داد در قلبش احساس خوشحالى مىكند .\r\nپناه ببريم به خدا از روزى كه گناه كنيم و ناراحت نشويم و يا كار خيرى كرده و خوشحال نشويم . اين ناراحتى در مقابل گناه ، مرحله‌اى از توبه و پشيمانى است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\n40 : ياران امام زمان عليه السلام\r\nقال لوط عليه السلام :\r\n« لَوْ أَنَّ لِى بِكُمْ قُوَّةً أَوْ آوِى إِلَى رُكْنٍ شَدِيدٍ » . « 1 »\r\nقرآن مجيد از زبان حضرت لوط عليه السلام مىفرمايد : « اى كاش در برابر شما قدرتى داشتم ؛ يا تكيه گاه و پشتيبان محكمى در اختيار من بود » .\r\nحديثى دربارهء اصحاب و ياران حضرت ولى عصر عليه السلام و قدرت و قوّت آنها در ذيل اين آيه كه مربوط به قوم لوط و دعا و تقاضاى حضرت لوط است وارد شده است هنگامىكه مهمانانى از فرشته نزد حضرت لوط آمدند ، در عين حال كه حضرت هنوز آنها را نمىشناخت . عدهء زيادى براى مزاحمت مهمانان به سوى خانهء لوط عليه السلام حركت كردند ؛ حضرت ناراحت شد و فرمود : اى كاش قدرت داشتم و شما را درهم مىكوبيدم .\r\nراوى از امام صادق عليه السلام تفسير اين آيه را سؤال مىكند . حضرت مىفرمايد : لوط آرزو مىكرد كه يكى از ياران مهدى ( عجّل اللَّه تعالى فرجه الشريف ) در اختيار او باشد ، بعد امام توضيح مىدهد كه ياران مهدى ( عجّل اللَّه تعالى فرجه الشريف ) اين چنين هستند : «\r\nانَّ الرَّجُلَ مِنْهُم يُعطى قُوَّةَ أربَعينَ رَجُلًا و انَّ قَلْبَهُ لَأشَّدُ منْ زُبَرِ الْحَديدِ\r\n\r\n\r\n","description":"","footnote":"\r\n( 1 ) هود ، آيهء 80 .\r\n","page_name":" 203 ","page_number":203},
  {"content":"\r\n\r\nوَلَوْ مَرُّوا بِجِبالِ الْحَديدِ لَقَطَعوها\r\n» . امام سه ويژگى براى ياران مهدى عليه السلام بر مىشمرد : اوّل اينكه يكى از آنها به اندازهء چهل انسان قدرت دارد ، قوّت از نظر مديريّت ، ايمان ، تقوا ، علم و دانش .\r\nدوم اينكه قلب آنها ، يعنى اراده ، شجاعت و شهامت آنها ، مثل آهن محكم و شكست‌ناپذير است .\r\nسوم اينكه اگر از كوه‌هاى آهن بگذرند آنها را در هم مىشكنند .\r\nدر واقع بايد همين‌گونه باشد ، چرا كه آنها مىخواهند دنيا را دگرگون كنند . اين اشتباه است كه اگر كسى خيال كند همهء كارها با اعجاز و دعا انجام مىشود ؛ بلكه از اسباب ظاهرى و آدمهاى لايق و شايسته نيز كمك گرفته مىشود .\r\nيار آن حضرت بودن خودسازى مىخواهد و بايد نيروى علم ، ايمان و ايثار را در خود زنده كنيم تا آن لياقت حاصل شود . در روايات آمده است انتظار ، بزرگ‌ترين عبادت است . «\r\nأفْضَلُ العِبادَةِ انْتِظارُ الفَرَجِ\r\n» . « 1 »\r\nبدين جهت است كه بزرگ‌ترين اثر تربيتى را در شخص منتظر دارد ، شخصى كه انتظار امام زمان عليه السلام را مىكشد ، سعى مىكند خود را به آن حضرت نزديك كرده و اعمال و رفتارش را درست كند ؛ حسادت ، كينه ، نفاق و كارهاى خلاف را از خود دور كرده و خود را به فضايل اخلاقى آراسته كند .\r\nاميدواريم چشم ما به جمال نورانى آن حضرت روشن و منوّر گردد و از ياران خاصّ آن حضرت به حساب آييم . إن‌شاءاللَّه .\r\n\r\n\r\n","description":"","footnote":"\r\n( 1 ) بحارالانوار ، ج 52 ، ص 125 .\r\n","page_name":" 204 ","page_number":204},
  {"content":"\r\n\r\n\r\nمنابع\r\n1 . قرآن\r\n2 . نهج‌البلاغه\r\n3 . آثار الصادقين - مرحوم احسانبخش\r\n4 . احياء علوم الدين - غزالى\r\n5 . اخلاق در قرآن - آية اللَّه العظمى مكارم شيرازى\r\n6 . ارشاد القلوب - ابومحمّد ديلمى\r\n7 . اسدالغابة - ابن اثير\r\n8 . اصول كافى - محمّد بن يعقوب الكلينى\r\n9 . الأمالى - شيخ صدوق\r\n10 . الامالى - شيخ طوسى\r\n11 . الحقائق فى محاسن الأخلاق - ملامحسن فيض كاشانى\r\n12 . امتحان سنّت الهى و عامل تكامل - حسين شفايى\r\n13 . بحارالانوار - محمد باقر مجلسى\r\n14 . تحف العقول - شيخ على بن شعبه حرانى\r\n15 . تفسير المنار - محمّد رشيد رضا\r\n16 . تفسير برهان - سيّد هاشم بحرانى\r\n17 . تفسير درّالمنثور - عبدالرحمن السيوطى\r\n18 . تفسير روح البيان - اسماعيل حقّى البروسى\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n19 . تفسير روح الجنان - ابوالفتوح رازى\r\n20 . تفسير قرطبى - محمّد بن احمد انصارى قرطبى\r\n21 . تفسير قمى - على بن ابراهيم قمى\r\n22 . تفسير مجمع البيان - شيخ طبرسى\r\n23 . تفسير نمونه - آية اللَّه العظمى مكارم شيرازى\r\n24 . تفسير نورالثقلين - الحويزى عبد على العروسى\r\n25 . تنبيه الخواطر - مجموعه ورام\r\n26 . تهذيب الاحكام - شيخ طوسى\r\n27 . ثواب الأعمال - شيخ صدوق\r\n28 . جامع السعادات - محمّد مهدى نراقى\r\n29 . حياة الامام موسى بن جعفر عليه السلام - شيخ باقر شريف القرشى\r\n30 . خصال - شيخ صدوق\r\n31 . سفينة البحار - شيخ عبّاس قمى\r\n32 . شرح غررالحكم - جمال الدين ابن الحسين الخوانسارى\r\n33 . شرح نهج البلاغه - ابن ابى الحديد\r\n34 . صحيح بخارى - محمّد بن اسماعيل بخارى\r\n35 . صحيح مسلم - مسلم بن حجاج\r\n36 . صحيفة الزهرا - شيخ جواد قيّومى\r\n37 . علل الشرايع - شيخ صدوق\r\n38 . فاطمه بانوى نمونهء اسلام - ابراهيم امينى\r\n39 . فروع كافى - مرحوم كلينى\r\n40 . كحل البصر - شيخ عباس قمى\r\n41 . كشف الغمّه - شيخ على بن عيسى اربلى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n42 . كنزالعمّال - متّقى هندى\r\n43 . كنزالفوائد - شيخ ابوالفتح كراجكى\r\n44 . مجمع البحرين - فخرالدين الطريحى\r\n45 . مجموعه ورام - ابو الحسن ورام بن ابى فراس الأشترى\r\n46 . محجّة البيضاء فى تهذيب الاحياء - ملّا محسن كاشانى\r\n47 . مستدرك الوسائل - محدّث نورى\r\n48 . معانى الاخبار - شيخ صدوق\r\n49 . مفاتيح نوين\r\n50 . مفردات الفاظ القرآن - راغب اصفهانى\r\n51 . مكارم الأخلاق - شيخ حسن طبرسى\r\n52 . من لا يحضره الفقيه - شيخ صدوق\r\n53 . ميزان الحكمه - محمّدى رى شهرى\r\n54 . وسائل الشيعه - شيخ حرّ عاملى\r\n\r\n","description":"","footnote":"","page_name":" 207 ","page_number":207},
  {"content":"\r\n . \r\n\r\n","description":"","footnote":"","page_name":" 208 ","page_number":208}
  ]