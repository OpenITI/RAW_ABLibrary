[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمحاسبه نفس\r\nيا\r\nروش پيشگيرى از وقوع جرم\r\nمؤلف : سيد بن طاوس\r\nترجمه و نگارش : عباسعلى محمودى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nابن طاووس ، على بن موسى ، 589 - 664 ق .\r\nمحاسبه نفس ، يا ، روش پيشگيرى از وقوع جرم / مؤلف سيد بن طاوس .\r\nترجمه و نگارش عباسعلى محمودى . - تهران : فيض كاشانى : نشر تربت ، 1381 .\r\n120 ص 5000 ريال : ISBN 964 - 403 - 108 - 3\r\nفهرستنويسى بر اساس اطلاعات فيپا .\r\n1 . اخلاق اسلامى . 2 . دعاها . 3 . خودسازى ( اسلام ) . الف . محمود ، 1302 - ، مترجم .\r\nب . عنوان . ج . عنوان : روش پيشگيرى از وقوع جرم . 3041 م 12 الف / 45 / 247 BP\r\n61 / 1381\r\nكتابخانه ملى ايران 14968 - 81 م\r\nمحاسبه نفس\r\n( روش پيشگيرى از وقوع جرم )\r\nمؤلف : سيد بن طاووس\r\nترجمه و نگارش : عباسعلى محمودى\r\nويراستار و حروفچين : معصومه نور الهى\r\nچاپ : اول 1381\r\nتعداد : 3100 جلد\r\nليتوگرافى : موعود\r\nچاپخانه : طلوع آزادى\r\nناشر : فيض كاشانى\r\nفيض كاشانى\r\nمؤسسه تحقيقاتى و انتشاراتى فيض كاشانى\r\nانقلاب - پيچ شميران - خيابان صفى عليشاه\r\nپايين تر از چهار راه هدايت - پلاك 162\r\nتلفن : 7528793 - 7523009\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار چاپ چهارم\r\nهر انسانى طالب آرامش و آسايش است . و براى رسيدن به اين هدف دوست دارد كوتاهترين راه را بداند و آن را انتخاب كند . اما راههاى فراوان انحرافى كه در طول حيات بشرى به وجود آمده ، انتخاب درست را مشكل كرده است و به لحاظ اينكه در اجتماع زندگى مىكند و جامعه در پرورش فكرى و روحى فرد مؤثر است و جمع آراء متفاوت افراد و گزينش بهترين رأى كار آسانى نيست ، سبب مىشود رسيدن به هدف اصلى و يافتن كوتاهترين راه براى وصول به آن ممكن نگردد .\r\nدر جهان امروز كه به علت انديشيدن در پديده‌هاى خلقت ، اسرار فراوانى از آنچه در وجود هر آفريده‌اى نهفته است كشف شده است ، دانشهاى زيادى بوجود آمده و در نتيجه دانشمندان بسيارى در هر رشته از علوم وجود دارند . و به لحاظ اينكه هر فردى قادر نيست مثلا فيزيكدان ، شيميدان ، روانشناس ، روانكاو ، اديب ، طبيعيدان ، عالم اقتصاد ، جامعه‌شناس ، سياستمدار و . . . باشد و در عمل هم مشاهده شده است كه اكثر همين دانشمندان نيز اولين كوچه عشق را طى نكرده و در خم يك كوچه مانده‌اند . تشخيص هدف غائى و نهائى و رسيدن به آن مشكلتر شده است .\r\nاگر تصور شود ، عالمان علوم دينى و فقيهان مذاهب الهى چه آنان كه در كنيسه و كليسا به ارشاد مردم مىپردازند و چه كسانى كه در مساجد و مدارس علوم اسلامى به تحصيل و يا تبليغ مشغولند\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nبهتر از ديگران راه را يافته‌اند و به ديگران ارائه مىدهند ، اين پرسش پيش مىآيد كه چرا دنيا روى صلح و آرامش نمىبيند و جنگ و ستيز كاستى نمىگيرد و تاخت و تاز جنايتكاران در سراسر گيتى روز به روز افزايش مىيابد ؟\r\nيك نگاه كوتاه ولى عميق و همراه با تفكّر ، پاسخ پرسشهاى بالا را در اختيار پرسشگر مىگذارد و آن اينكه حتى مسلمانان جهان كه به حق معتقدند ، قرآن كلام خداست و برتر از آن كتابى در دسترس بشر قرار نگرفته چون دين را به مذاهب متعدد تبديل كرده‌اند و برداشتهاى متفاوت و حتى متناقض از آيات قرآن كريم دارند ، اتحاد و اتفاق خود را از دست داده‌اند . به همين جهت زورداران زردار جهان كه با هم متحد شده‌اند و چشم به خزائن خدا داده مسلمانان دوخته‌اند نمىگذارند آبى خوش از گلوى مردم تحت ستم پايين رود ! « 1 »\r\n\r\n\r\n","description":"","footnote":"\r\n( 1 ) در 11 سپتامبر 2001 ميلادى مطابق با 20 شهريور 1380 شمسى در نيويورك بزرگترين ساختمان تجارى امريكا و همزمان در واشنگتن ساختمان نظامى امريكا ( پنتاگون ) مورد حمله انتحارى برخى از ناراضيان سيستم امريكا قرار گرفت و با هواپيماهاى مسافربرى خسارتهاى فراوان جانى و مالى ببار آمد بوش رئيس جمهور امريكا گروه القاعده به سركردگى بن لادن را كه در افغانستان اقامت داشتند مسئول حوادث مذكور معرفى كرد و براى به اصطلاح مبارزه با تروريسم به افغانستان كه گروه طالبان به رياست ملا عمر بر اكثريت خاك افغانستان حكومت مىكردند با موشك و هواپيماهايى جنگى حمله كرد و فجايع سنگينى ببار آورد و در نتيجه گروه طالبان سقوط كرد و جبهه متحد شمال كه با طالبان در جنگ بودند و امريكا از وجود اين مخالفان كه رئيس جمهورشان برهان الدين ربّانى بود استفاده كرد و به بهانه اينكه بن لادن سرمايه‌دار عربستان سعودى كه با اين همه ويرانى و خونريزى هنوز دستگير نشده و به كيفر نرسيده مقصر است مشغول تقويت پايگاههاى خود در افغانستان است و معلوم نيست براى بلعيدن تمام كشورهاى اسلامى و يا تسلط كامل بر تمام امكانات عادى اين كشور تا چه زمانى در منطقه باقى بماند و ايادى خود را براى رسيدن به مقاصد شوم خود همراه خويش نمايد و اسرائيل جنايتكار را با حمايتهاى بىدريغش نه تنها بر فلسطين و فلسطينيان بلكه بر خاورميانه و افريقا مسلط كند و آرزوى ديرين يهوديان را از نيل تا فرات برآورد . غفلت مسلمين و دولتهاى به خواب خرگوشى رفته آنان ، آينده خطرناكى را پيش رو گشوده است ، مگر خدا مكر مكاران را به مكر الهى نابود گرداند كه  وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ  . سه شنبه 27 / 9 / 1380\r\n","page_name":" 10 ","page_number":10},
  {"content":"\r\n\r\nنكته‌اى كه مهم به نظر مىرسد اين است كه دين‌دار شدن ، به تحصيلات عاليه و فراگرفتن علوم دينى ، موكول نشده است . بلكه از آدم تا خاتم ( عليهما السّلام ) آنان كه به پيامبران ايمان آوردند و راه راست در پيش گرفتند . نه دانشمند بودند و نه محقق مانند بلالى كه برده بود و هزاران امثال او كه در عمر خويش نامدار نبودند ولى بعد از ايمان آوردن و به خداوند تسليم شدن در تاريخ ماندگار شدند .\r\nاصولا پيامبران در ميان مردمانى براى هدايت مردم ، مبعوث و برانگيخته شده‌اند كه ستمكار بوده‌اند و تعدى و تجاوز به همديگر روش هميشگى آنان بوده است و در چنين شرايطى ضرورى بوده كه خداوند مهربان ، از ميان خود آن مردم ، پاكترين و شريفترين فردى را كه بر دامن او هيچ لكهء ننگى ننشسته باشد به رسالت انتخاب كند تا همه را به سوى خدا بخواند و هرگز كسى را از خود\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nنترساند بلكه ترس از خدا را به پيروان خويش بياموزد .\r\nخلاصه رسولان از آغاز تبليغ ، در پى تأسيس دانشگاه علوم دينى نبوده‌اند تا متخصص تربيت كنند ، زيرا مىدانسته‌اند هر گاه مردم رمز ديندارى را بياموزند دانشگاه‌هاى متعدد به وجود خواهد آمد كه در تمام رشته‌هاى علوم متخصص تربيت كند . و كشف « رمز دين » مشكل نبوده و نيست و آن رمز نيز ، شناخت خدا و اطاعت از اوست .\r\nمگر ياسر و همسرش سميّه كه عمّار را در دامن خود پرورش داده بودند از دانشمندان عصر جاهليت بودند كه عذابها و شكنجه‌هاى طاقت‌فرساى مشركان قريش را تحمل كردند و دست از عقيده و ايمان خود نشستند تا به درجه رفيع شهادت نائل آمدند ؟\r\nمگر عمّار پسر ياسر از نخبگان عصر خود بود كه به رسول خدا ( ص ) ايمان آورد و از بهترين بندگان خدا شد ؟\r\nمگر مقداد و بلال ، سلمان و ابو ذر ، از سرمايه‌داران و زورداران سرزمين و زمانه خود بودند كه از چاه ضلالت ، به آسمان هدايت پركشيدند و بالا رفتند ؟\r\nبرعكس پيروان پيامبران ، رنج كشيدگانى بودند غالبا گمنام ، كه محيط به ظلم و گناه آنان را به جستجوى پناهگاه واداشته بود ، و وقتى ديدند فرد برخاسته از ميان رنجبران كه تازيانه زور در دست و قدرت زر در جيب ندارد و داعيه رهبرى قوم را چنان كه مرسوم زمان است در سر نمىپروراند بلكه همه را به سوى خدا مىخواند خدائى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nكه يكتاست و بخشنده و مهربان است و چون پادشاهان ، ستمگر و چون سرمايه‌داران ، غارتگر و چون زورداران ، ضعيف‌كش نيست ، به گردش جمع شدند و جمعى گشتند كه مهربانى عادتشان شد و كمك بهمديگر اعتقادشان .\r\n\r\nهدف مؤلف از ترجمه و تأليف اين كتاب\r\nمدعى نيستيم كه آنچه را گفته‌ايم ، نگفته‌اند يا آنچه را نوشته‌ايم ننوشته‌اند . بلكه حقيقت غير قابل انكار اين است كه هر سرى را انديشه‌اى است و هر نوشته‌اى را اثرى .\r\nاگر تخصصى داشته باشم كه بر آن نيز پاى نمىفشارم زيرا دانشم اندك است ، علم حقوق است . سى سال قضاوت كرده‌ام و بيش از ده سال به شغل وكالت اشتغال دارم . تجربه 40 ساله و عمر 78 ساله به من آموخته كه جامعه‌اى از رفاه و خوشبختى برخوردار است كه در آن جرم كمتر به وقوع پيوندد . و اديان الهى نيز هدفشان اين بوده و هست كه مردم كمتر مرتكب گناه شوند و بيشتر يار و كمكار همديگر باشند .\r\nلذا هر چند يك بعدى انديشيده باشم ديدگاه خود را در باره اين كه چگونه مىتوان جامعه‌اى ساخت كه از ظلم و ستم برى و از دوستى و مهربانى پر باشد عرضه مىدارم و خلاصتا مىگويم اگر نمىتوان پيغمبر و امام بود مىتوان ابو ذر و بلال شد و تاريخ اسلام نظير اين بزرگواران را زياد ديده و در هر دين و در هر زمان وجود داشته و\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nدارند . منتها بايد ديد راه ساده و آسان تربيت اين گونه افراد چگونه است ؟ و قانون جامع الاطرافى كه بتواند در مقام اجرا راه را براى تعليم و تربيت افراد جامعه هموار كند چيست ؟ اميدوارم توفيق يابيم با كمك قرآن كريم كه دست رد ، بر سينهء هيچ حقيقت‌جوئى نمىزند ، روش آسان ، براى انسان شدن را بياموزيم و همگى مهربان و فرشته خوى گرديم و در اين مقدمه مىافزائيم كه اراده و تصميم براى خوب بودن و نيكو زيستن و اميدوار به موفقيت و پيروزى و دورى از يأس و نااميدى شرط رسيدن به سعادت است . و ديندارى ، دين باورى مىخواهد نه تلاش چندين ساله براى تحصيل علم دين . كه داستان زير را در اين زمينه از جلد دهم كشف الاسرار و عدة الابرار معروف به تفسير خواجه عبد الله انصارى نقل مىكند .\r\n« صعصعة عمّ فرزدق پيش مصطفى ( ص ) آمد و مسلمان گشت و از رسول خدا درخواست تا از قرآن لختى بر وى خواند . رسول خدا ( ص ) سورهء اذا زلزلت بر وى خواند چون به اين آيت رسيد كه :\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   آن مرد بشوريد . آشوبى و شورى از نهاد وى برآمد ، فرياد و ولوله در گرفت ، و چون مرغ نيم بسمل به خاك درافتاد و زار بگريست .\r\nآنگه گفت حسبى هذا من القرآن . » از اين داستان نكات زير استنباط مىشود .\r\n1 - صعصعه كه عموى فرزدق ( شاعر معروف عرب ) بوده از قرآن و\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنتيجتا از اسلام چيزى نمىدانسته است .\r\n2 - اسلام آوردن شخص كافر آن هم در يك جلسه به معنى آگاهى و شناخت علوم اسلامى نيست بلكه اسلام صعصعه به گفتن شهادتين اشهد ان لا إله إلا اللَّه و اشهد أنّ محمدا رسول اللَّه حاصل شده است .\r\n3 - سوره زلزال 8 آيه بيشتر نيست مع ذلك صعصعه آن را هرگز نشنيده بوده است .\r\n4 - بعد از آنكه صعصعه فهميده خداوند ذره‌اى از عمل نيك را بىپاداش و ذره‌اى از عمل بد را بىكيفر نمىگذارد از دل فرياد كشيده و چون مرغى كه سرش را كاملا نبريده باشند و نيمه جان بر زمين افتاده باشد ، غش كرده و به خاك افتاده است .\r\n5 - بعد از به حال آمدن و گريستن ، اقرار كرده كه براى او همين اندازه از قرآن ، براى رستگارى وى كافى است و راه را از چاه تشخيص داده است .\r\nضمنا در بعضى از تفاسير آمده است كه پس از به هوش آمدن صعصعه ، پيامبر به يارانش فرموده است\r\nخلّ سبيله تفقه في الدّين\r\n( رهايش كنيد كه دين را فهميد ) پس فهم دين مشكل نيست و براى يافتن راه راست سالها تحقيق و تتبع لازم نيست . بلكه كمى دقت و نيك انديشى ضرورى است تا پردهء جهل دريده شود و چهره علم و آگاهى نمايان گردد .\r\nصعصعه ، گوش جان به آيه   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ  \r\n\r\n","description":"","footnote":"","page_name":" 15 ","page_number":15},
  {"content":"\r\n\r\n  يَعْمَلْ مِثْقالَ ذَرَّةٍ شَرًّا يَرَهُ   سپرد و بيدار و آگاه شد و همين بينائى و آگاهى تا پايان عمر چراغ راهش گشت در حالى كه به تجربه درنيافته بود كه اعمالش در عالم ، ضبط و ثبت مىشود و روز قيامت همه آنها اعم از نيك و بد به نمايش در مىآيد بلكه تنها باورش آمد كه اين آيات از آن خداست و چون سخن خدا ، راست است وعده‌اش حق مىباشد « 1 » چون بشر دير باور است و وقتى هم دانشى پيدا كند بيشتر پرسش‌گر مىشود و براى هر موضوعى كه به آن جاهل باشد ، دليل مىخواهد و امروز نيز كه مردم دنيا زير تبليغات دنيا پرستان قرار دارند ، ديندارى جاى خود را به « دنيادارى » سپرده است ، بيشتر ذهن جستجوگر انسان از دين‌داران ، براى اعتقاداتشان استدلال منطقى و دلايل علمى مىطلبد . پس لازم مىآيد براى « محاسبه نفس » كه توصيه اديان الهى است و قرآن كريم ، هشدار مىدهد كه عالم هستى بىحساب آفريده نشده و ذره‌اى هر چند ناچيز از زير ذرّه‌بين شگفت‌انگيز خدا خارج نمىشود بلكه به حساب مىآيد .\r\nدليل قانع‌كننده براى مردمى كه ابتدا انكار مىكنند تا خود را از قبول حقى كه انكار شدنى نيست نجات دهند ، اقامه شود تا شعلهء دليل پرده سياه جهل را بسوزاند و حقى كه در پس پرده ظلمت ناديده مانده ، آشكار گردد .\r\n\r\n\r\n","description":"","footnote":"\r\n( 1 )  وَعْدَ اللَّهِ لا يُخْلِفُ اللَّهُ وَعْدَهُ وَ لكِنَّ أَكْثَرَ النَّاسِ لا يَعْلَمُونَ  ( روم - 6 ) خداوند وعده داده است و وعده خلاف نكند ولى بيشتر مردم نمىدانند\r\n","page_name":" 16 ","page_number":16},
  {"content":"\r\n\r\nسيد بن طاوس اعلى اللَّه مقامه با ذكر آياتى از قرآن و نقل حديث و تمرينهاى عملى تلاش كرده راه محاسبه نفس را به انسان بياموزد و او را از عذابهاى خدا كه در دنيا و آخرت متوجه اوست بترساند و به الطاف و عنايات و كرم و رحمت الهى اميدوار سازد ، باشد كه جامعه‌اى دور از درد و رنج پديد آيد و همه با دوست داشتن يك ديگر ، در مدينه فاضله‌اى كه آرزوى هميشگى بشر بوده است زندگى كنند .\r\nمترجم كه نصايح و دستور العمهاى سيد بن طاوس را براى مردم امروز كه اگر نگوئيم دين‌ستيزند لا اقل دين گريز مىباشند ، كافى ندانسته است ضمن اضافه كردن آيات و روايات به رساله آن بزرگمرد پاكدل ، شواهدى علمى بر حفظ اعمال و به نمايش گذاشتن مجدد آنها ارائه كرده است تا دين باوران را يقين بيفزايد و ديگران را به انديشه و تفكر وادارد و با دانستن اينكه هيچ عملى بىعكس العمل نيست و هيچ كرده‌اى نابود نمىگردد بلكه در صفحه بزرگ دنيا ثبت و ضبط مىشود و گاهى در همين دنيا و بوسيله خود انسان پاره‌اى از اعمال گذشته‌اش به نمايش در مىآيد ولى در روز واپسين همه آن اعمال حتى انديشه‌ها و تصميمهائى كه عملى نشده آشكار مىشود ، به خود آيد و از ارتكاب جرم و گناه بپرهيزد و در نتيجه جامعه‌اى به وجود آيد كه همه در آن بياسايند و از آرامش و امنيت كه بهترين نعمت الهى است برخوردار گردند .\r\nاگر در اين باره توفيقى دست دهد از نويسنده نيست بلكه از\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nچراغ هدايتى است كه خوشبختانه در همه خانه‌هاى مسلمانان وجود دارد و در تمام كتابخانه‌هاى دنيا كه به همه زبانهاى رايج نيز ترجمه شده است گنج گشته است .\r\nغفلت ما از مطالعه دقيق قرآن كريم و غور و انديشه در آيه آيه آن و عملى نكردن به احكام انسان سازش ، موجب شده كه جهان اسلام ، امروز مورد حمله جهانخواران قرار گيرد . پس اى مسلمانان بيائيد از قاعده  إِنَّمَا الْمُؤْمِنُونَ إِخْوَةٌ  بهره بگيريم و همگى دست برادرى را بفشاريم و از اختلافاتى كه دشمنان قرنهاست بر ما تحميل كرده‌اند و در دلهاى ما تخم نفاق پاشيده‌اند و ما را فرقه فرقه ساخته و از همديگر جدا كرده‌اند ، بپرهيزيم و همان گونه كه خداوند امر فرموده كه  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ  ( آل عمران - 103 ) همگى به رشته الهى در آويزيد و پراكنده نشويد ، و نعمت خداوند را بر خود ياد كنيد كه دشمنان همديگر بوديد و او در ميان دلهاى شما الفت داد و به نعمت او با هم برادر شديد و بر لبه پرتگاه آتش بوديد و او بازتان رهاند ، خداوند بدينسان آيات خويش را براى شما به روشنى بيان مىدارد تا هدايت يابيد .\r\nامروز كه ماهواره‌هاى جاسوسى كشورهاى قدرتمند در مدار زمين در گردشند تا اعمال مردم ، مراكز تجارى ، منابع طبيعى ، مراكز\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nنظامى تعداد وسائل جنگى ، محل استقرار سربازان و حتى حركت زيردريائيهائى كه در اعماق درياها در حركتند به مراكز جاسوسى گزارش كنند . غافل نشستن و در خواب خرگوشى فرو رفتن ، گناهى است نابخشودنى . زيرا وقتى كه دشمن با سلاحهاى مخرّب خود ما را از خواب بيدار كند ، دير خواهد بود .\r\nهشدارهاى خدائى را كه به پاره‌اى از آنها در اين كتاب اشاره شده است بايد جدّى گرفت و به دستورهاى او كه مهربان‌ترين مهربانهاست عمل نمود . تا وضع موجود جهان اسلام كه با خطرهاى جدى روبرو شده است دگرگون شود و با انقلابى كه در درون هر مسلمان با عمل به احكام قرآن پديد خواهد گشت . دنياى اسلام سر و سامان گيرد .\r\n\r\nآنچه در اين مقدمه منظور نظر است\r\nچاپ اول كتاب حاضر در 23 مهر 1362 در 25000 نسخه منتشر شده است بر اثر استقبال خوانندگان عزيز دو بار ديگر تجديد چاپ گشته است چون ناشر محترم بازنگرى و اضافاتى را درخواست مىداشت تا كتاب با محتواى بيشتر همراه باشد ولى فرصت اجازه نمىداد چاپ كتاب به تأخير افتاد ، تا اينكه اصرارهاى مكرر ناشر موجب شد مقدمه حاضر كه با مطالب جديدى همراه است نگارش يابد و به جامعه دوستدار فرهنگ اسلامى عرضه گردد . اميد است كه مقبول طبع صاحبنظران قرار گيرد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nآنچه در اين مقدمه به آيات قرآن مجيد استناد مىكنيم كه در متن كتاب نيامده به شرح زير است :\r\n1 - در سوره مباركه عنكبوت 3 آيه پشت سر هم قرار گرفته كه بسى عجيب و قابل تعمق و تأمل است :\r\n   أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ وَ لَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ أَمْ حَسِبَ الَّذِينَ يَعْمَلُونَ السَّيِّئاتِ أَنْ يَسْبِقُونا ساءَ ما يَحْكُمُونَ    ( 2 تا 4 ) آيا مردم پنداشته‌اند كه چون بگويند : ايمان آورديم ، رها شوند و ديگر آزمايش نشوند ؟ هر آينه مردمى را كه پيش از آنها بودند آزموديم ، تا خدا كسانى را كه راست گفته‌اند معلوم دارد و دروغگويان را متمايز گرداند . آيا آنان كه مرتكب گناه مىشوند پنداشته‌اند كه از ما مىگريزند ؟ چه بد داورى مىكنند .\r\nاز اين آيات به روشنى فهميده مىشود كه :\r\nالف - ايمان به زبان حاصل نمىشود بلكه به عمل نياز دارد .\r\nب - مردم با ايمان و بىايمان هميشه در معرض امتحان و آزمايش الهى قرار دارند تا وقتى به عذاب مبتلا شوند بر خود گناهكاران ثابت گردد كه بر اثر اعمال ناشايست خويش گرفتار آمده‌اند و خداوند عادل ، به آنها ستم نكرده است .\r\nج - گناهكاران نپندارند كه با زير پا نهادن دستورهاى خدا ، از مجازات مىرهند بلكه در دنيا با عذابهائى نظير زلزله ، سيل ، طوفان ، بيماريهاى واگير ، آفات نباتى ، خشكسالى و حتى جنگ كه\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nموجب دفع عده‌اى به عدهء ديگر مىشود ، كيفر مىبينند و شواهد تاريخى مانند بلائى كه بر قوم نوح ، عاد ، ثمود ، لوط و فرعونيان نازل گشت و به كرّات در قرآن به اين مصائب اشاره شده است را در نظر بگيرند و از آنها عبرت گرفته و پند بياموزند .\r\nهمانطور كه در دعاى كميل آمده است كه :\r\nو لا يمكن الفرار من حكومتك\r\nانسانها باور كنند كه از حكومت خدا فرار كردن ممكن نيست ، نه از لحاظ مكان و نه از لحاظ فرمان ، پس به عقل دريابند كه بهترين راه براى نجات از مجازات ، اطاعت فرامين خداوندى است كه هم بخشنده است و هم مهربان ، هم حكيم است و هم عليم و نبايد از حلم و بردبارى خدا كه مجازاتها را به تأخير مىاندازد سوء استفاده كرد و اسب سركش نفس را در ميدان زندگى ، به جولان درآورد به تصور اين كه حسابى در كار و عقابى در پى نيست .\r\n2 -  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ  ( بقره - 214 ) مىپنداريد كه به بهشت خواهيد رفت ؟ و هنوز آنچه بر سر پيشينيان شما آمده ، بر سر شما نيامده ؟ به ايشان سختى و رنج رسيد و متزلزل شدند آنجا كه پيامبر و مؤمنانى كه با او بودند ، گفتند : پس يارى خدا كى خواهد رسيد ؟ بدان كه يارى خدا نزديك است .\r\nاز اين آيه مىفهميم كه :\r\nالف - بهشت خدا به ارزانى و آسانى و پيش از امتحان بدست\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nنمىآيد بلكه بايد رنج كشيد .\r\nب - در موقع سختى و رنج متزلزل نشد ، بلكه در راه خدا بايد پايدارى كرد و اگر جز اين باشد ، با ايمان متزلزل توفيق سعادت ، بدست نمىآيد و پيروزى ميسّر نمىشود . مثلا وقتى بيگانگان و مستكبران 8 سال جنگ را توسط عراق بر ايران تحميل كردند « 1 » اگر پايدارى مرد و زن ايرانى در برابر ستمكاران نبود جنگ با پيروزى ايرانيان به پايان نمىرسيد .\r\nج - اطاعت از فرمان خدا و تسليم در برابر او ، پيروزى حتمى و پاداش دو جهانى را در پى دارد هر چند اطاعت از خدا سبب مرگ و شهادت گردد و با توجه به اينكه مرگ پايان زندگى نيست بلكه انسان پس از مرگ حيات بهترى را در پيش دارد همچون امام حسين ( ع ) و ياران با وفايش كه 15 قرن است بر چهره تاريخ بشريت چون آفتاب مىتابند و هر روز بهتر از ديروز ، هزاران هزار نفر بر سفرهء ، امام حسين ( ع ) مىنشينند و يا از مراكز علمى كه به نام آن حضرت است علم و دانش مىآموزند و بر روح و روان خويش صفا مىبخشند .\r\n3 -  لِلَّهِ ما فِي السَّماواتِ وَ ما فِي الْأَرْضِ وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ عَلى كُلِّ شَيْءٍ قَدِيرٌ  ( بقره - 284 ) از آن خداست هر چه در آسمانها و زمين است . آنچه را كه در دل داريد\r\n\r\n\r\n","description":"","footnote":"\r\n( 1 ) از آخر شهريور 59 تا 1367\r\n","page_name":" 22 ","page_number":22},
  {"content":"\r\n\r\nخواه آشكارش سازيد يا پوشيده‌اش داريد ، خدا شما را بدان بازخواست خواهد كرد . پس هر كه را بخواهد مىآمرزد و هر كه را بخواهد عذاب مىكند .\r\nو خدا بر هر كارى تواناست .\r\nانسان مىداند كه خودش را نيافريده و به ميل و رغبت خويش هم ، نمىميرد بلكه آفريدگارى او را آفريده است و همو هم آفريده‌اش را مىميراند و به يقين پروردگارى كه با يك اراده ميليونها كهكشان را با ميلياردها ستاره و سيّاره خلق مىكند تواناست كه هر چه در انديشه ماست چه آنها را آشكار سازيم و چه پنهان كنيم محاسبه كند و حسابرسان خدا هم به حساب در نمىآيند بلكه بىنهايت‌اند . و وقتى كه بدانيم حتى خدا خود ما را توانا ساخته تا به حساب خود و ديگران برسيم و اعمال گذشته خود را با وسائل و تكنيكهاى جديد نظير فيلم و ويدئو حفظ كرده و به نمايش در آوريم مسلما خداوند چنان اعمال موجودات را در جهانى كه هيچ چيز آن از بين نمىرود ، حفظ مىكند كه در قيامت موجب حيرت و وحشت انسان مىشود كه چون در همين كتاب به شرح آنها پرداخته‌ايم ، از تكرار آنها در اين مقدمه خوددارى مىكنيم .\r\nچيزى را كه در اينجا تكرارش رواست اين است كه آيات خدا را نخوانيم بلكه در آنها بينديشيم زيرا بين قرآن‌خوانى و قرآن دانى كه با انديشيدن ميسّر مىشود ، تفاوت از زمين تا آسمان است .\r\n4 -  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  ( مؤمنون - 115 )\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nآيا پنداريد شما را بيهوده آفريده‌ايم و شما به نزد ما بازگردانده نمىشويد ؟\r\nكدام چيز در طبيعت ، بيهوده و بىنظم آفريده شده كه انسان يكى از آنها باشد ؟ اين همه اختراعات و اكتشافات بشرى كه همه از پديده‌هاى خدا و اشياء موجود در خلقت نمونه‌بردارى شده و هر روز نيز به اختراعات بشر افزوده مىشود ، ناشى از عظمتى است كه در خلقت مخلوقات موجود است . انسان توانست از رادار عجيب و غريبى كه در خفاش موجود است ، رادار را كشف كند و از دستگاه گرماگير مار زندگى كه در دو گونه‌هايش آفريده شده و مىتواند بوسيله آن گرماى شكارش مثلا موش را درك كند و آن را از راه دور شناسائى نموده و به شكارش بپردازد ، توانست در موشكهاى زمين به زمين يا زمين به هوا دستگاه گرماگير نصب نمايد تا مثلا هواپيما را كه از دسترس تير خارج شده و از موشك دور مىشود ، رديابى كند و با انحراف از مسير مستقيم ، به آن اصابت نموده و سرنگون سازد . و بسيارى از اختراعات و اكتشافات كه متخصصين خود بايد به شرح آنها بپردازند نه نويسنده‌اى كه مطالعات خود را از نوشته‌ها نقل مىكند .\r\nپس وقتى باور كنيم كه هيچ چيزى به عبث آفريده نشده و تجربه روزانه خود را از اشيائى كه همه روزه به آنها نياز داريم ، نظير حبوبات ، ميوه‌ها و لبنيات به كار بنديم يقين خواهيم كرد به عبث آفريده نشده‌ايم و بعد از مرگ هم در رستاخيز براى محاسبه اعمال\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nنيك و بد در پيشگاه خدا حاضر خواهيم گشت . و در آن يا شرمنده و خوار خواهيم بود يا شاد و سرفراز . حال مىپرسيم كدام را انتخاب كنيم بهتر است ؟\r\nخلاصه اين كه از كلمه « حساب » و مشتقات آن ( ماضى و مضارع ) جمعا 108 بار در قرآن كريم تكرار شده است و بحث در باره هر آيه كه مىتواند دنيائى از علم و آگاهى در پيش روى ما بگشايد كار آسانى نيست به همين جهت به چهار آيه مورد استناد اكتفاء كرده و توفيق دقت و بررسى در آيات خدا را كه مشكل‌گشاى همه مشكلات است براى همگان آرزو مىكنيم .\r\n\r\nاز سخنان پيامبر\r\n1 -\r\nأوّل ما يحاسب به العبد الصّلوة و أوّل ما يقضى بين النّاس في الدّماء\r\nنخستين چيزى كه شخص بدان محاسبه مىشود ، نماز است و اولين چيزى كه در مورد آن در بين مردم قضاوت مىشود ، خونها ( ى به ناحق ريخته شده ) مىباشد .\r\nچون نزديكى به خدا به وسيله نماز آسان‌تر ممكن مىشود و نماز است كه انسان را از بديها باز مىدارد « 1 » . پس در قيامت ، از پيروان اديان الهى ، ابتدا از نمازشان سؤال مىشود . و پرسش از بندگان در روز جزا ، با نمايش در آمدن اعمال آنان همراه است كه در\r\n\r\n\r\n","description":"","footnote":"\r\n( 1 )  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  ( عنكبوت - 45 )\r\n","page_name":" 25 ","page_number":25},
  {"content":"\r\n\r\nاين كتاب دلائل آن را خواهيد خواند . و در آن روز ، نمازگزارى شادان است كه به هنگام عبادت ، دل را متوجه خدا كرده است و اگر گفته « فقط ترا مىپرستيم و فقط از تو يارى مىجوئيم » به خود دروغ نگفته باشد .\r\n2 -\r\nعش ما شئت فانّك ميّت و احبب ما شئت فانّك مفارق و اعمل ما شئت فانّك مجزى عليه\r\nهر چه مىخواهى زندگى كن كه خواهى مرد ، و هر چه را كه مىخواهى دوست بدار كه از آن جدا خواهى شد و هر چه مىخواهى بكن كه جزايش را خواهى ديد .\r\nبسى بجاست كه اين سخن گرانبها را زيبا بنويسيم و در خانه و محل كار خود نصب كنيم و پيش از انجام هر كارى لا اقل يك بار آن را بخوانيم سپس تصميم خود را اجرا نمائيم آيا نتيجه اين عمل نيكو نخواهد بود ؟\r\nدر سخنى از امام حسين ( ع ) مانند سخن پيامبر ( ص ) جمله\r\nما شئت\r\nتكرار شده است كه مناسب مىداند نقل نمايد .\r\nمردى نزد سيد الشهداء عليه السّلام آمد و گفت :\r\nأنا رجل عاص و لا اصبر على المعصية فعظنى فقال عليه السلام . افعل خمسة اشياء و اذنب ما شئت فاوّل ذلك ، لا تأكل رزق اللَّه و اذنب ما شئت و الثّانى اخرج من ولاية اللَّه و اذنب ما شئت و الثّالث اطلب موضعا لا تراك اللَّه و اذنب ما شئت و الرابع اذا جاءك ملك الموت فادفعه عن نفسك و اذنب ما شئت الخامس و اذا ادخلك مالك النّار فلا تدخل في النّار\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو اذنب ما شئت .\r\nمرد گفت : مردى عصيانگرم كه نمىتوانم از گناه باز بايستم . مرا موعظه كن .\r\nامام فرمود : پنج كار را انجام بده ، هر گناهى كه مىخواهى مرتكب شو .\r\n1 - روزى خدا را مخور و هر گناهى كه مىخواهى مرتكب شو .\r\n2 - از سرزمين خدا بيرون رو ، هر گناهى كه مىخواهى مرتكب شو .\r\n3 - جايى را بجوى كه خدا ترا نبيند ، هر گناهى كه مىخواهى مرتكب شو .\r\n4 - هر گاه فرشته مرگ به سراغت آمد او را از خودت دور ساز ، هر گناهى كه مىخواهى مرتكب شو .\r\n5 - وقتى نگهبان دوزخ تو را به آتش مىافكند در آتش داخل مشو و هر گناهى را كه مىخواهى مرتكب شو « 1 » .\r\nچقدر زشت است اعمال كسى كه براى بهره بردن بيشتر از نعمتهاى خدا ، به ديگران ستم مىكند ! به كسانى كه خود را دوستدار حسين ( ع ) مىدانند و به شفاعتش در قيامت ، چشم دوخته‌اند ، مىگوئيم آيا آن حضرت از عصيانگران شفاعت مىكند ؟ اگر چنين باشد ، چه تفاوتى بين فرمانبرداران و عصيانگران وجود دارد ؟\r\n\r\n\r\n","description":"","footnote":"\r\n( 1 ) سخنان پيامبر ( ص ) از كتاب پيام پيامبر و سخنان امام حسين ( ع ) از آخر كتاب غرر الحكم نقل شده است .\r\n","page_name":" 27 ","page_number":27},
  {"content":"\r\n\r\n\r\nاسباب حفظ اعمال\r\nاگر بخواهيم مطالب اين كتاب را در چند جمله خلاصه كنيم بايد بگوئيم : سيد بن طاوس رحمة اللَّه عليه اثبات مىكند كه اعمال انسان اعم از نيك و بد باقى مىماند و در قيامت كه همه پرده‌ها بر مىافتد و همه چيز آشكار مىشود « 1 » آن اعمال به نمايش در مىآيد و آدمى در محكمه الهى چنان حيران مىشود و از دفاع باز مىماند كه خودش عليه خودش قضاوت مىكند به همين جهت به مردم سفارش مىكند كه براى تهذيب نفس و تزكيه روح در روز و شب دعاهائى را بخوانند و اعمالى را انجام دهند . و اين بنده بر مطالب آن كتاب آياتى را افزوده و شواهدى را ارائه كرده‌ام و در اين مقدمه در مورد ابزار و اسبابى كه بشر براى ضبط و ثبت وقايع و اعمال و يا براى جاسوسى و يا مكالمه و انتقال مطالب و تصاوير از راه دور اختراع كرده و در دسترس است ، اشاره مىكنيم ، تا خواننده عزيز قبل از ورود به متن كتاب خود را براى غور در آيات قرآن مجيد آماده كند تا وقتى آيه مورد استناد را تلاوت مىنمايد در شگفت بماند و باور كند كه قرآن ، قانون طبيعت است قانونى كه هرگز در آن تغيير و تبديلى نيست « 2 » نه نقصى دارد تا اصلاح شود و نه\r\n\r\n\r\n","description":"","footnote":"\r\n( 1 )   يَوْمَ تُبْلَى السَّرائِرُ فَما لَهُ مِنْ قُوَّةٍ وَ لا ناصِرٍ   ( طارق - 9 و 10 ) روزى كه رازها آشكار مىشود انسان را نه نيروئى است و نه ياورى .\r\n( 2 )  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  ( فاطر - 43 ) در سنت خدا هيچ تبديلى نمىيابى و در سنت خدا هيچ تغييرى نمىيابى\r\n","page_name":" 28 ","page_number":28},
  {"content":"\r\n\r\nزمانى بر آن مىگذرد تا قابل نسخ و نقض باشد بلكه قانونى است ازلى و ابدى ، همچون خود خدا .\r\nپس اگر پيامبر و امامان معصوم عليهم السلام مسلمانان را بارها به خواندن قرآن و انديشيدن در باره آن سفارش فرموده‌اند ، به اين جهت بوده و هست كه براى رسيدن به سعادت دنيا و آخرت راهى جز اجراى قانون قرآن وجود ندارد .\r\nاگر بدانيم كه قانونگذاران با وضع قانون از مفاسد اجتماعى جلوگيرى مىكنند و يا وسيله ترقى جامعه را فراهم مىسازند ، اين پرسش پيش مىآيد كه چه كسى براى قانونگذارى از خدائى كه خود خالق همه چيز است ، بهتر است ؟ خدائى كه بخشنده و مهربان است و نسبت به بندگانش رئوف . درست بر خلاف قانونگذاران امروزى جهان كه اولا از نخبه‌ترين نخبگان جامعه نيستند ثانيا چون انسان مىباشند عقلشان محدود و دانششان نسبت به كل جامعه بشرى بسيار اندك است . پس قانون خدا هرگز با قوانين بشرى قابل مقايسه نيست و در عمل هم مىبينيم كه قانونگذاران بعد از مدتى قانون قبلى را كه زيان آور تشخيص داده‌اند لغو مىكنند و قانون ديگرى را به تصويب مىرسانند . در صورتى كه قرآن 15 قرن است كه بر قلوب مردم نور مىفشاند و آنان را كه از ظلمت و تاريكى جهل گريزانند به راه راست هدايت مىفرمايد .\r\nمتأسفانه ديرباوران ، يقين ندارند كه قران كريم همه آياتش قاعده و قانون است . و اين كتاب مقدس ، قانون هستى است حتى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآيات مربوط به قصص قرآن نيز قانونى است كه بايد همه وقت اجرا شود . مثلا خداوند به موسى ( ع ) مىفرمايد :\r\n اذْهَبْ إِلى فِرْعَوْنَ إِنَّهُ طَغى  ( ط - 24 ) به سوى فرعون برو كه سركشى مىكند .\r\nچون فرعونها در هر زمان و در هر سرزمين وجود داشته‌اند و دارند ، هر مؤمنى بايد موسائى باشد كه در برابر فرعون زمانه‌اش قيام كند تا ظلم در جامعه ريشه ندواند و گرايش به ستمگران فزونى نگيرد . چون بحث در اين باره به كتابى مستقل نياز دارد .\r\nناچار بايد سخن را كوتاه كرد ، تا مقدمه از مؤخره بيشتر نشود . از اين رو توصيه مىكنيم خوانندگان محترم خود قرآن كريم را بگشايند و گفته ما را با  بِسْمِ اللَّهِ الرَّحْمنِ الرَّحِيمِ  آزمايش كنند و از خود بپرسند چرا در آغاز هر كارى بايد بسم اللَّه بگوئيم . براى اينكه در سراسر جهان در راديوها و تلويزيونها يا با سرود ملى يا با سخن پراكنى قدرت فرعونيان را به رخ مردم مىكشند و رهبران قوم را معرفى و مردم را به آنان اميدوار و يا از ايشان مىترسانند و نتيجتا نوعى بت‌پرستى را ترويج مىكنند در حالى كه ايمان آورندگان به خدا هر كارى را با نام و ياد او آغاز مىكنند كه نسبت به همه مخلوقات بخشنده است و نسبت به مؤمنان ، مهربان . اگر ترسيدن لازم باشد فقط بايد از خدا ترسيد و به او توكل كرد نه از بندگان او كه همه از لحاظ انسان بودن برابرند و هيچ كس را بر ديگرى برترى نيست مگر به تقواى بيشتر و ترس از خدا  إِنَّ أَكْرَمَكُمْ عِنْدَ اللَّهِ أَتْقاكُمْ \r\n\r\n","description":"","footnote":"","page_name":" 30 ","page_number":30},
  {"content":"\r\n\r\nپس كسى كه كارش را قبلا با نام خداى بخشنده و مهربان آغاز مىكند و ياد او را از دل دور نمىدارد خدمتگزار جامعه خويش مىشود نه سلطه‌گر ستمگر . از اين رو مىبينيم  بِسْمِ اللَّهِ الرَّحْمنِ الرَّحِيمِ  وقتى نصب العين شود و قلب با نام خدا آرام گيرد « 1 » جامعه‌اى از مردم با ايمان تشكيل مىشود كه خشونت و خشم و ستيز ، دشمنى و تفرقه در آن راه ندارد . بلكه وحدت و يكپارچگى خلق ، در جهان سلطه‌جويان ، وحشت مىريزد و آنان را نيز به رفتن به سوى خالق ، وادار مىسازد . پس بيائيم همگى هر روز ساعتى در پيشگاه قرآن بنشينيم ، و بعد از تلاوت و تعمق در آياتى چند به آنها عمل كنيم زيرا دو صد گفته چون نيم كردار نيست اسباب و ابزارى كه بشر براى ضبط وقايع و انتقال مطالب به كار مىبرد فراوان است و با ثابت شدن اين موضوع كه هر موجودى اعم از جمادات ، نباتات ، حيوانات و انسان امواجى از خود ساطع مىكنند كه قابل ضبط است مانند صوت ، سبب شده كه ابزار بسيارى براى كار يا درمان به بازار عرضه شود .\r\nقبلا ابزارى نظير عينكهاى مخصوصى كه مأموران اطلاعاتى به چشم مىگذاشتند تا از صحنه‌هاى درگيرى و يا تظاهرات فيلم‌بردارى كند و فروشش ممنوع بود امروزه در كشورهاى پيشرفته نظير امريكا ساخته مىشود و آزادانه در بازار به فروش\r\n\r\n\r\n","description":"","footnote":"\r\n( 1 )  أَلا بِذِكْرِ اللَّهِ تَطْمَئِنُّ الْقُلُوبُ  ( رعد - 28 ) دل آرام گيرد ز نام خداى\r\n","page_name":" 31 ","page_number":31},
  {"content":"\r\n\r\nمىرسد .\r\nهر چند امنيت و آزادى اشخاص با فروش اين ابزار جاسوسى به خطر افتاده است ولى با وسائل كنترل بسى دقيقتر كه در اختيار دولتهاست اين بىنظمى كه با ابزار مذكور به وجود مىآيد تحت ضابطه و نظم قرار مىگيرد .\r\nكارآگاهان خصوصى كه در كشورهاى خارجى براى وكلا كار مىكنند ، به وسيله همين ابزار براى وكلاء دليل جمع‌آورى مىكنند تا آنان در دادگاه‌ها به استناد آن دلائل آسان‌تر بتوانند جرم ارتكابى متهم را به اثبات برسانند .\r\nدوربينهاى مخفى در اشيائى نظير ، ساعت مچى ، ديوارى ، سقفى ، راديو ، تلويزيون ، ساك‌دستى ، قلم خودكار يا خودنويس پنكه سقفى ، چراغ روشنائى ، ضبط صوت ، عينك طبى و يا ضد آفتاب ، تلفن روميزى و . . جاسازى مىشود و در بازار آزاد به فروش مىرسد . ( به تصويرى كه نمايشگر نمونه‌اى از اين ابزار است رجوع شود ) فروشندگان اين گونه ابزار را مىتوان بوسيله اينترنت شناسائى كرد و شىء مورد نظر را از آنان خريدارى نمود .\r\nضبط صوتهائى كوچك كه معمولا خبرنگاران همراه دارند و حتى بعضى موبايل‌ها ( تلفن همراه ) كه با ضبط خاصى مجهز است از فاصله نسبتا دور مكالمات اشخاص را ضبط مىكند در حالى كه طرف مكالمه از وجود آن آگاهى ندارد .\r\nخلاصه امروزه ، اين نوع ابزار كه كم اهميت به شمار مىرود\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمىتواند امنيت و آزادى افراد را بر هم بريزد تا چه رسد به دستگاه‌هاى بسيار پيشرفته كه در هواپيماهاى جاسوسى و يا ماهواره‌ها كه در گرد زمين در گردشند ، به كار رفته است .\r\nاگر ماهواره‌هاى جاسوسى امريكا ، در زمان جنگ تحميلى عراق بر ايران نمىبود و اطلاعات نظامى كشور ما را امريكا در اختيار عراق متجاوز نمىگذاشت ، جنگ سريعا به نفع ايران پايان مىيافت و 8 سال جنگ ويرانگر به طول نمىانجاميد و خسارات بس سنگين جانى و مالى بر دولت ايران و عراق وارد نمىشد . ولى اين ابزار شگفت‌انگيز بىجان كه چشمهاى بيدارتر از جاسوسان جاندار دارند ، خطرات بيشترى مىآفرينند . هر چند براى كشف معادن زيرزمينى و منابع طبيعى و مخازن آبى و . . . مىتوانند مفيد باشند .\r\nامروزه سفارتخانه‌ها را در دنيا بايد لانه‌هاى جاسوسى ناميد ، همچنان كه سفارتخانه امريكا در ايران بعد از انقلاب اسلامى به اثبات رسيد كه « لانه جاسوسى » است .\r\nالبته هر كشورى هر چه به تكنولوژى پيشرفته بيشتر دسترسى داشته باشد به اطلاعات دقيقتر دسترسى پيدا مىكند . و همين اطلاعات است كه دولتها را از خطر حمله دشمن و يا سقوط حفظ مىنمايد .\r\nدر دنيائى كه پرندگان و حيوانات وحشى را با ابزار خاصى ، تحت كنترل قرار داده‌اند ، تا از نحوه زندگى و تكثير نسل و نوع تغذيه و تفريحات آنها اطلاع پيدا كنند ، بعيد نيست كه نژاد مختلف انسانها\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nرا چون « موش آزمايشگاهى » مورد بررسى و مطالعه و امتحان قرار دهند . مثلا انواع و اقسام كفش به بازار عرضه كنند كه در آنها دوربين مخفى به كار رفته باشد .\r\nچندى پيش تلويزيون ايران در بخش اخبار علمى و فرهنگى و هنرى خود اعلام كرد كه تراشه‌هاى ريز اختراع شده كه در زير پوست بيماران جاسازى مىشود تا حالات او را به مركز درمانى يا پزشك معالج گزارش كند تا طبيب بتواند زودتر و بهتر به درمان بيمار بپردازد .\r\nاكنون اين سؤال را مطرح مىكنيم كه اگر اهل خانه‌اى يقين كنند كه چند ميكروفون و دوربين مخفى ، در خانه‌شان به كار گرفته‌اند كه تمام اعمال و رفتار آنان را فيلمبردارى مىكند و صداها و حتى نفس كشيدنهايشان را ضبط مىنمايد ولى ندانند اين ابزار كجاست تا از خانه‌شان دور سازند ؟ چه حالى خواهند داشت ؟ آيا براى اهل اين خانه آسايش و آرامش وجود خواهد داشت ؟\r\nوقتى خداوند ، ما انسانها را قادر ساخته كه اعمال و رفتار خودمان و ديگران را تحت نظر داشته باشيم ، دوربينهاى مخفى و آشكار خدا كه ذرّه ذرّه موجودات اطرافمان همه از دوربينهاى مخفى او ( جلّ جلاله ) هستند و در ضبط اعمال ، رفتار و گفتار ما كوچكترين سهل انگارى ندارند ، در قيامت چه صحنه‌هاى شگفت‌انگيزى را به نمايش خواهند گذاشت ؟\r\nدر آيه 22 سوره حشر مىخوانيم :  هُوَ اللَّهُ الَّذِي لا إِلهَ إِلَّا هُوَ عالِمُ \r\n\r\n","description":"","footnote":"","page_name":" 34 ","page_number":34},
  {"content":"\r\n\r\n الْغَيْبِ وَ الشَّهادَةِ هُوَ الرَّحْمنُ الرَّحِيمُ  اوست خدائى يگانه ، هيچ خدائى جز او نيست . داناى نهان و آشكار و بخشاينده و مهربان است .\r\nآرى خدا ، « داناى نهان و آشكار » ماست ولى به لحاظ اينكه بخشنده و مهربان است با آشكار كردن پنهانيها ، ما را رسوا نمىسازد ، او ستّار العيوب است و پرده‌در نيست ولى براى روز جزا كه بايد محاكمه افراد ، براى گرفتن كيفر و پاداش ، بسى عادلانه باشد . همه اعمال و حتى نيّتهائى كه به مرحله عمل در نيامده اعم از نيك و بد به نمايش در مىآيد و به انسان گفته مىشود :  اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً  ( اسراء - 14 ) .\r\nنامه‌ات را بخوان ، امروز تو خود براى حساب كشيدن از خود ، كافى هستى .\r\nآياتى از قرآن كه در اين كتاب به آنها استناد شده است ، بسى ژرف و عميق است كه آدم ژرف‌نگر را چنان به وحشت مىاندازد كه از خدا بترسد و كار بد مرتكب نشود و بديهى است اگر مردم « خداترس » شوند از هيچ كس جز از خداى بخشنده و مهربان نخواهند ترسيد و چون ستمكاران در دل مردم ضعيف ترس ايجاد مىكنند و در نتيجه آنان را به گناه وامىدارند ، خداترسان در برابر ظالمان قيام خواهند كرد و محيط خود را از جرم و جنايت پاك خواهند ساخت .\r\nاميد است اين كتاب كه مستند به آيات قرآن كريم و همراه با\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدلائل حسى است به نوبه خود براى كاستن جرائم در جامعه مفيد باشد و خواننده عزيز كه به يقين تحت تأثير كلام خدا قرار خواهد گرفت ، نويسنده را نيز به دعاى خير كه بسى به آن محتاج است ياد فرمايد .\r\nعباسعلى محمودى 14 خردادماه 1381\r\n\r\n","description":"","footnote":"","page_name":" 36 ","page_number":36},
  {"content":"\r\n . \r\n","description":"","footnote":"","page_name":" 37 ","page_number":37},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ \r\n\r\nشرح حال مؤلف\r\nرضى الدين ابو القاسم على بن سعد الدين ابى ابراهيم موسى بن جعفر بن محمد بن احمد بن محمد بن احمد ابن ابى عبد اللَّه محمد الطاوس كه به سيد بن طاوس شهرت دارد در روز پنجشنبه نيمه ماه محرم سال 589 هجرى در حلّه به دنيا آمده و در پنجم ذى قعده يا ماه جمادى الثانيه سال 664 هجرى در بغداد وفات يافته و جنازه او به نجف اشرف حمل و در جوار مزار مولا امير الحسن عليه السّلام به خاك سپرده شده است .\r\nسيد تفرشى در نقد الرجال صفحه 144 در توصيف سيد مىنويسد :\r\nسيد بن طاوس از بزرگان و موثقين طايفه شيعه است جليل القدر و عظيم المنزله است روايات فراوانى به حفظ دارد و سخنانى پاكيزه ، و حالش در عبادت و زهد مشهورتر از اين است كه بيان شود .\r\nو بعضى از شاگردانش در اول كتاب يقين در باره او چنين گويد :\r\nمولاى ما صاحب مصنف كبير و كسى كه عالم و عادل و فاضل و فقيه و كامل و علامه و نقيب و طاهر بود صاحب مناقب و مفاخر و فضائل و مآثر و زاهد و عابد و باورع و مجاهد رضى الدين ركن الاسلام نمونه اجداد طاهرينش بود .\r\nآقاى سيد احمد فهرى زنجانى در مقدمه ترجمه كتاب اللّهوف\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nعلى قتلى الطّفوف ( آهى سوزان بر مزار شهيدان ) آن بزرگوار نام 60 جلد از تأليفات سيد را ذكر كرده كه متأسفانه از تأليفات فراوان او جز اندكى بدست طالبان علم نرسيده است .\r\nدر مقدمه كتاب كشف المحجه لثمرة المهجه كه نام ديگرش اسعاد ثمره الفؤاد على سعادة الدنيا و المعاد است و كتابفروشى مرتضوى منتشر كرده آقاى سيد محمد باقر شهيدى شرح حالى نوشته كه آنچه در اينجا نقل مىشود مختصرى از آن مقدمه مىباشد و در آنجا آمده است از شدت ورع و احتياط سيد ، قدس سره اين است كه با آن همه تأليف و تصنيف ، از نوشتن كتب فقهيه و فتوى دادن خوددارى نموده است . چنانچه خود فرموده است :\r\nبدان كه من به تأليف كتاب « غياث سلطان الورى لسكان الثرى » در قضاء نماز اموات از كتب فقهيه اكتفا كردم و كتاب ديگرى تصنيف نكردم زيرا كه مصلحت دنيا و آخرت خود را در اجتناب از فتوى در احكام شرعيه ديدم ، براى اختلافاتى كه در ميان فقها اصحاب در تكاليف نقليه و روايات وارده ديدم و كلام خداوند جل جلاله را در باره عزيزترين خلق خود محمد ( ص ) ديدم كه مىفرمايد :\r\n  وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ   تا آخر آيه . پس اگر كتابى در فقه تصنيف نمايم كه بعد از من به آن عمل شود منافى با تورع من از فتوى است و داخل در خطر آيه شريفه فوق خواهم بود زيرا كه اگر تهديد خداوند جل جلاله نسبت به رسول عزيز خود چنين باشد پس حال من در پيشگاه حضرتش اگر فتوائى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبه خطا دهم يا تصنيف غلطى نمايم چگونه خواهد بود ( ملخص از روضات ) .\r\nآقاى سيد احمد فهرى زنجانى در مقدمه ترجمه كتاب اللهوف على قتلى الطفوف ( آهى سوزان بر مزار شهيدان ) نوشته :\r\nسيد . . . شايد در سن چهل و اندى بود كه مهاجرت به بغداد نمود كه آن روز مانند صومعه‌اى بود در وسط بيابان و در اواخر عمر به اقتضاى مصالحى كه ايجاب مىنمود دوباره به بغداد آمد و منصب نقابت طالبيين را بنا به دستور هلاكوخان مغول در سال 661 به عهده گرفت و سه سال و يازده ماه متصدى اين منصب بود با اينكه در زمان مستنصر خليفه عباسى از پذيرش اين منصب سخت خوددارى مىكرد و بنا به نقل شهيد ( ره ) در مجموعه خود ميان سيد و وزير المستنصر مؤيد الدين محمد بن احمد بن العلقمى و برادرش و فرزند عزّ الدين ابى الفضل محمد بن محمد كه خزانه‌دارى كل را به عهده داشت علائق محبت و مودت كاملى بود و لذا قريب 15 سال در بغداد اقامت فرمود سپس به حله زادگاه اصلى خود مراجعت نمود و پس از آن به نجف اشرف مشرف گرديد . باز در دوران حكومت مغول به بغداد بازگشت و همواره در راه خير و ادب قدم برمىداشت و با كمال قداست زندگى كرد تا آنكه صبح روز دوشنبه پنجم ذى القعده سال 664 به سن 75 سالگى وفات يافت .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nسيد و معاصرين او\r\nبراى اينكه بر نحوه زندگانى و تفكر سيد بن طاوس آگاه گرديم لازم است خلفاء زمان او و اوضاع و احوالى كه بر جامعه آن روز حاكم بوده بشناسيم . گر چه ورود به اين مبحث دامنه‌دار در اين مقدمه كوتاه به مصلحت نيست ولى ذكر مختصرى از آنچه در تاريخ آمده مفيد خواهد بود .\r\nچون ابو العباس احمد بن مستضىء ملقب به الناصر لدين اللَّه سى و پنجمين خليفه عباسى از سال 575 به خلافت رسيده و 47 سال مدت خلافتش به درازا كشيده ، سيد بن طاوس مدت 33 سال در زمان اين خليفه زيسته يعنى همان كسى كه در زمان آشوب و اختلافات سياسى و ناآرامىهايى كه خوارزمشاهيان ، مغولان ، چنگيزيان و هجوم مغول به ايران مسبب آنها بوده‌اند ، خلافت مىكرده و قدرت مركزى خليفه در بغداد ضعيف بوده است .\r\nبعد از ابو نصر محمد بن ناصر ملقب به الظاهر بامر اللَّه كه مدتها به دست پدر زندانى بوده به خلافت رسيده و بيشتر از يك سال هم خلافت نكرده است .\r\nابو جعفر منصور بن ظاهر ملقب به المتنصر كه در سال 640 هجرى مرده و مدت 17 سال خلافت كرده عالم دوست و شاعر و معارف پرور بوده و اوست كه مدرسه منتصريه را در بغداد ساخته و كتابخانه معظمى در آنجا به وجود آورده و علت اينكه سيد بن طاوس با وزير المستنصر ( مؤيد الدين علقمى ) و پسرش ( عز الدين )\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدوستى و علاقه وافرى داشته به يقين از جهت علم دوستى خليفه بوده نه كسب مقام و به دست آوردن شهرت .\r\nيكى ديگر از خلفاى معاصر سيد ، مستعصم باللَّه ( ابو احمد عبد اللَّه بن مستنصر ) است كه از سال 640 تا 656 يعنى مدت 16 سال خلافت نموده اما چنان چه در تاريخ مفصل اسلام آمده اين خليفه كارش فقط فرمان نوشتن و دعا دادن بود ولى حكومت دست سلاطين ترك و تاتار و ديلم و غيره بود .\r\nوقتى هلاكوخان مغول بر مستعصم دست يافت او را در نمدى پيچيد و دستور داد او را آنقدر بمالند تا بميرد و چنين كردند تا با مرگ او خلافت 524 ساله عباسيان پايان يافت .\r\nچون سيد بن طاوس در سال 664 هجرى درگذشته و مستعصم باللَّه در ماه صفر 656 به قتل رسيده بنا بر اين مدت 8 سال در زمان حكومت هلاكوخان مغول زيسته و چون در سال 661 عهده‌دار منصب نقابت طالبيين گشته معلوم مىشود تقرب زيادى به دربار خلافت مستعصم نداشته زيرا اگر چنين مىبود بدست هلاكوخان مغول به قتل مىرسيد . چنان كه نسبت به اقرباء و ملازمين مستعصم چنين كرد و همه را قتل عام نمود تا براى تجديد خلافت قيام نكنند .\r\nدوران سياه عباسيان و سياهتر از هر زمان عصر پايانى آن كه منشأ مفاسد بزرگ و بدبينى و دين سازى و مذهب‌تراشى بود و علماى دربارى با فتواهاى ناحق و نظرات به ظاهر علمى ولى بر\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخلافت علم و حكمت بدست خلفاء و حكام جور خون هزاران بىگناه را به زمين مىريختند و مثلا با طرح اين مسأله كه قرآن حادث است يا قديم و يا انسان مجبور است يا مختار غائله‌ها بر پا مىكردند . سيد بن طاوس از دادن « فتوى » گريزان شد و به تهذيب نفس خويش و ديگران پرداخت و در جمع كتب دعا بر ديگران سبقت گرفت چنان كه در كتاب كشف المحجه لثمرة المهجه كه تحت عنوان « برنامه سعادت » به فارسى ترجمه شده به پسرش وصيت مىكند كه از كتب ادعيه بيش از 60 جلد كتاب خداوند جل جلاله در نزد من براى تو مهيا كرده است پس خدا را در حفظ آنها در نظر بگير و از دعاهايى كه در آن كتب است حفظ كن . . . و من سراغ ندارم كه نزد كسى چه از حيث عدد و چه از حيث فائده اين مقدار از كتب ادعيه بوده باشد .\r\nو مىدانيم كه دعا و نيايش تلطيف‌كننده روح و پرورش دهنده اخلاق عاليه انسان و پاك‌كننده جان از پليديها و وسيله بزرگى براى زهد و تقوى است .\r\nسيد بن طاوس كه از قيل و قال علماى علم كلام و طايفه معتزله مصائب وارده بر جامعه را درك كرده به پسرش نوشته « بر تو باد به دورى نمودن از آنچه طايفه معتزله و كسانى كه طريقه آنان را كه از سر منزل حق و يقين به مراحل دور است ، به هم بافته‌اند ، زيرا كه من آنها را خوانده و مطالعه نموده‌ام و ديده‌ام كه اشكالات معترضين بر آنها وارد است مگر در قليلى از آن‌ها كه مطابق است با\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nآنچه اهل دين سلوك نموده و بدان توجه كرده‌اند » « 1 » خلاصه تجربه‌اى كه سيد بن طاوس از تاريخ پر ظلم و ستم بنى اميه و بنى عباس و عالمان دين به دنيا فروخته آموخت اين بود كه به ديگران بياموزد « محاسبه » را از خود شروع كنند و تا خويشتن را نساخته‌اند به ديگران نپردازند . او كه به حق دين اسلام را دين فطرى مىدانست و آيه 30 سوره روم را به پسرش گوشزد مىكرد تا از طريق فطرت پاى بيرون ننهد به پسر خود محمد و همه كسانى كه نوشته او را مىخوانند مىگويد :\r\nاى فرزندم از جمله چيزهائى كه دلالت دارد بر اينكه اصل معرفت خداوند از وجود و كرم او جل جلاله است و تو بايد در زياد نمودن و تكميل معرفت بكوشى و در تقويت آن سعى نمايى اين است كه بيشتر اهل معرفت و خداشناسان را مشاهده مىنمايى كه وقت و هنگام حصول معرفت خود را ندانند كه در روز بوده است يا شب بلكه ماه و سال آن را نيز ندانند تا چه رسد به وقت و ساعت آن و اگر معرفت به كسب و نظر بود هر آينه وقت آن را مىدانستند و يا به حدود تقريبى آن آگاه بودند . . . و جز اين نيست كه خداوند متعال بندگان ضعيف خود را به سوى معرفت و شناسائى خود به طورى سير مىدهد كه فهم و ادراك از آن قاصر است از اين جهت نه زمان حصول معرفت را مىدانند و نه به زمان قريب به آن آگهى دارند .\r\nاز نوشته‌هاى سيد بر مىآيد كه او توجه به خدا و اصرار در دعا و\r\n\r\n\r\n","description":"","footnote":"\r\n( 1 ) از صفحه 23 كتاب برنامه سعادت چاپ كتابفروشى مرتضوى .\r\n","page_name":" 44 ","page_number":44},
  {"content":"\r\n\r\nاز خودپرسى و محاسبه نفس را وسيله‌اى براى سعادت دنيا و آخرت مىدانسته و خودسازى را بر عمل به آراء مختلف و متضاد فقها و متكلمين زمان خود كه سبب گمراهى مىگشته ترجيح مىداده و شايد كتاب محاسبه نفس او دليل نيكويى بر صحت اين مدعا باشد كه ما به ترجمه آن پرداخته و مطالبى را در فصل پايانى بر آن افزوده‌ايم تا فايده‌اش عام گردد اميد است مورد قبول اهل نظر واقع شود .\r\nعباسعلى محمودى - سبزوارى 20 تير ماه 1362\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n[ متن رساله 
  ]\r\n بِسْمِ اللَّهِ الرَّحْمنِ الرَّحِيمِ  خداى بزرگ را سپاس كه مرا با نعمت وجود آغاز فرمود و در پشت پدران و رحم مادران پرورشم داد و به وسيله شناختش شرافت بخشيدن و بزرگ داشتن را به من الهام كرد و براى عبادتش خشنود و دلشادم ساخت و از راه ندامت به طريق سلامت هدايتم فرمود و به روز قيامت دلگرمم كرد و آگاهم نمود كه در دنيا پيروزى در كرامت و بزرگوارى است نه در استيلاء و قدرت‌طلبى .\r\nعارفم ساخت كه با من فرشتگانى است كه نگهبان و نويسندگان اعمال منند . و فرمانم داد به محاسبه گفتار و كردارم تا از روز جزا پروا كنم و شهادت دهم كه جز اللَّه خدايى نيست شهادتى كه به من شرف يقين بخشيده و مرا به اسرار اجداد طاهرينم آگاه كرده است .\r\nو نيز شهادت دهم كه محمد سيد رسولان و خاتم پيامبران است .\r\nهمو كه همه پيغمبران خداى اولين و آخرين شهادت داده‌اند به آنچه كه در ذات و صفات و معجزات و آيات روشنش در زمان حيات و وفات كمال يافته و بر زبان و قرآنش از راهنمايى و هدايت و اسرار و مقاصدش مكشوف گشته است .\r\nو شهادت دهم كه خداوند براى امتش نگهبانان و حافظان اسرار و راهنمايانى انوار زداينده جهل و گمراهى قرار داد تا حجّت را بر خلق و دلالت و هدايت را بر امت تمام كند تا جاى عذر و بهانه مخالفان را در قيامت باقى نگذارد .\r\nاوست كه خوبىها و سليقه‌ها را گوناگون آفريد و اوست كه\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمنازعات مردم را در شريعت و دين و آئين خويش مىداند .\r\nاما بعد : چون آياتى و رواياتى را ديدم كه اقتضا دارد ، انسان ، نفس خويش را به پاى ميز محاكمه بكشاند و در دادگاه وجدان ، اعمالش را محاسبه كند و شب و روز خويش را به تفريط سپرى نسازد ، با لطف خداوندى كه شامل حالم شد اين كتاب را در بابى چند تصنيف كردم . هر چند اين مختصر محاسبه نفس را كافى نمىنمايد اما از آنجا كه خداوند بزرگ ذريه و دودمانم را رعيتم قرار داده و هدايتشان را بر من لازم شمرده ، همان هدايتى كه خود نصيبم فرموده لذا به تصنيف اين كتاب همت گماردم و آن را در پنج باب به شرح زير تنظيم نمودم .\r\nباب اول : در بيان آياتى است كه دلالت بر محاسبه اعمال انسان به وسيله فرشتگان مخصوص دارد .\r\nباب دوم : در ذكر رواياتى است كه محاسبه را در شب و روز توصيه مىكند تا انسان از خطرات به سلامت ماند .\r\nباب سوم : در بيان روزهايى است كه در آنها مراقبت در محاسبه ضرورىتر است .\r\nباب چهارم : در بيان اوقاتى است كه خوددارى از گناه بيشتر اقتضا دارد .\r\nباب پنجم : در محاسبه نفس بر سبيل اختصار است و در آنچه مكلف به احتياط و استظهار نيازمند است و در آن قضايايى است كه متضمن زمان ارتفاع دو فرشته اعمال و مكان آن دو است كه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاميدواريم با درستى و صواب قرين باشد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nباب اول\r\nدر اين باب آياتى را ذكر مىكنيم كه شامل اهتمام فرشتگان گرامى به محاسبه نفس و حفظ اعمال است .\r\nخداى بزرگ فرموده است :    وَ إِنَّ عَلَيْكُمْ لَحافِظِينَ كِراماً كاتِبِينَ يَعْلَمُونَ ما تَفْعَلُونَ    ( انفطار - 10 ) بدرستى كه بر شما نگهبانانى است كه نويسندگان گرامى هستند مىدانند آنچه را كه مىكنيد .\r\nو نيز فرموده است   إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ   ( ق - 17 - 18 ) هنگامى كه آن دو فراگيرنده بر راست و چپ نشسته فراگيرند ، هيچ سخنى بر دهن نگذرد مگر نزد او نگهبانى است آماده .\r\n إِنَّا كُنَّا نَسْتَنْسِخُ ما كُنْتُمْ تَعْمَلُونَ  ( جاثيه - 29 ) همانا ما آنچه را شما انجام مىداديد و عمل مىكرديد ما مىنوشتيم « 1 » .\r\nپس خوددارى از ارتكاب جرائم و گناهان واجب ، و پاك ساختن كارنامه اعمال كه به دست فرشتگان گرامى است احتياطى لازم است .\r\n\r\n\r\n","description":"","footnote":"\r\n( 1 ) سيد بن طاوس به آيات كمى استناد كرده كه ما اين نقيصه را در فصولى كه خود در پايان كتاب افزوده‌ايم جبران نموده‌ايم .\r\n","page_name":" 49 ","page_number":49},
  {"content":"\r\n\r\n\r\nباب دوم\r\nاين باب مشتمل است بر رواياتى كه احتياط در محاسبه را در شب و روز اقتضا دارد براى اينكه انسان از خطرات در امان ماند .\r\nاين حديث نبوى ( ص ) مشهور است كه\r\nحاسبوا انفسكم قبل ان تحاسبوا وزنوا قبل ان توزنوا و تجهّزوا للعرض الاكبر\r\nاز خود حساب بكشيد پيش از آن كه به حساب شما برسند و اعمال خود را وزن كنيد پيش از آنكه آنها را بسنجند و براى روز قيامت خويشتن را آماده سازيد .\r\nمحمد بن يعقوب كلينى در كتاب كفر و ايمان از امام ابى تعالى عليه السّلام نقل مىكند كه فرموده است\r\n« ليس منّا من لم يحاسب نفسه في كلّ يوم فان عمل حسنا ازداد اللَّه شكرا و ان عمل سيّئا استغفر اللَّه و تاب اليه »\r\nاز ما نيست كسى كه هر روز از خودش حساب نكشد پس اگر كار نيكويى كرده است بر شكر و سپاس خويش از خداوند بيفزايد و اگر گناهى مرتكب شده است از خدا آمرزش طلبد و توبه نمايد .\r\nيحيى بن تعالى بن هرون الحسينى در كتاب امالى از حسن بن على ( ع ) نقل كرده كه فرموده است\r\n« قال رسول اللَّه لا يكون العبد مؤمنا حتّى يحاسب نفسه اشدّ من محاسبة الشّريك شريكة و السّيّد عبده « 1 »\r\n\r\n\r\n","description":"","footnote":"\r\n( 1 ) چند سخن از امير الحسن على ( ع ) در باره فوائد محاسبه نفس از عزر الحكم نقل مىشود .\r\n1 -\r\nمن حاسب نفسه سعد\r\n. هر كس از خود حساب بكشد سعادتمند مىشود .\r\n2 -\r\nمن حاسب نفسه ربح\r\n. هر كس از خود حساب بكشد سود مىبرد .\r\n3 -\r\nثمرة المحاسبة صلاح النّفس\r\n. سود محاسبه درست شدن و نيكو گشتن نفس است .\r\n","page_name":" 50 ","page_number":50},
  {"content":"\r\n\r\nرسول خدا ( ص ) فرموده است هيچ بنده‌اى مؤمن نيست مگر از خودش حساب بكشد سخت‌تر از محاسبه شريك شريكش را و آقا برده‌اش را .\r\nو خودم ( مصنف ) با اسنادى كه دارم كه تا محمد بن على بن محبوب مىرسد و او با اسنادش از امام جعفر صادق ( ع ) و او از پدرش امام باقر ( ع ) نقل كرده است ، مىگويم كه حضرتش فرموده :\r\n« ما من يوم يأتي على ابن آدم الّا قال ذلك اليوم يا ابن آدم انا يوم جديد و انا عليك شهيد فافعل بى خيرا و اعمل في خيرا اسهّل لك في يوم القيامة فانك لن ترانى بعدها أبدا »\r\nروزى بر پسر آدم نمىگذرد مگر اينكه مىگويد اى پسر آدم من روز نوى هستم و بر تو شاهد و گواهم پس بوسيله من نيكى كن و در من كار خير انجام بده تا روز قيامت را بر تو آسان گردانم زيرا بعد از امروز هرگز مرا نخواهى ديد ( و روز رفته تكرار نخواهد شد ) در كتاب مسعدة بن زياد ربعى ديده‌ام كه امام صادق از پدرش كه درود خدا بر ايشان باد روايت كرده كه فرموده است .\r\n« ان اللّيل اذا اقبل نادى مناد « بصوت » يسمعه الخلائق الّا الثّقلين يا ابن آدم انّى خلق جديد انّى على ما فيّ شهيد فخذ منّى فانّى لو قد طلعت الشّمس لم ارجع الى الدنيا ثمّ لم تزدد فيّ حسنة و لم تستعتب\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nفيّ من سيّئة و كذلك يقول النّهار اذا ادبر اللّيل\r\nوقتى شب فرا رسد نداكننده‌اى با صدائى كه همه مخلوقات جز جن و انس بشوند ندا كند كه اى پسر آدم من آفريده و خلقى تازه‌ام ، هر چه در من اتفاق افتد به آن شهادت خواهم داد پس از من سود برگير زيرا همين كه خورشيد طلوع كند به دنيا برنخواهم گشت پس در من نيكىاى نيفزائى و در من از گناهى نكوهش خويش نخواهى و همين سخن را روز نيز به هنگامى كه شب پشت كند ، مىگويد .\r\nشيخ مفيد در كتاب امالى از مولايمان على بن الحسين ( ع ) نقل مىكند كه فرموده است .\r\n« إنّ الملك الموكّل بالعبد يكتب في صحيفة اعماله فاعملوا باوّلها و اخرها خيرا يغفر لكم ما بين ذلك »\r\nفرشته‌اى بر بنده گماشته شده كه نامه عمل را مىنويسد پس در آغاز و پايان آن كار نيك انجام دهيد تا آنچه بين آن است آمرزيده شود .\r\nدر كتاب فضل دعا محمد بن حسن صفار با اسنادش از امام صادق ( ع ) روايت كرده كه حضرتش از رسول خدا ( ص ) نقل فرموده كه :\r\n( طوبى لمن وجد في صحيفة عمله يوم القيامة تحت كلّ ذنب استغفر اللَّه )\r\nخوشا به آن كسى كه در روز جزا در نامه اعمالش زير هر گناهى كلمه استغفر اللَّه ( از خدا آمرزش مىطلبم ) را بيابد .\r\nو در حديث ديگرى ديده‌ام كه كلينى با اسناد خود از امام جعفر\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nصادق ( ع ) روايت كرده كه آن حضرت فرموده است :\r\n« انّ النّهار اذا جاء قال يا ابن آدم اعمل في يومك هذا خيرا اشهد لك به عند ربّك يوم القيامة فانّى لم آتك فيما مضى و لا اتيك فيما بقى و اذا جاء اللّيل قال مثل ذلك )\r\nوقتى روز مىآيد مىگويد : اى پسر آدم در اين روز كار نيك انجام ده كه در روز قيامت براى آن كار به سود تو شهادت خواهم داد زيرا من قبلا نزد تو نيامده‌ام و بعدا هم براى آنچه كه باقى است پيش تو نخواهم آمد و همين سخن را مىگويد وقتى كه شب مىآيد .\r\nامام صادق ( ع ) از امير الحسن ( ع ) روايت كرده كه آن حضرت فرموده است .\r\n( لا تقطعوا نهاركم بكذا و كذا و فعلنا كذا و كذا فانّ معكم حفظة يحصون عليكم و علينا )\r\nروزتان را به چنين و چنان به پايان نبريد يا اينكه چنين و چنان كرديم زيرا با شما و بر ما نگهبانانى هستند كه كرده‌ها را شماره مىكنند .\r\nو در كتاب كلينى ديده‌ام كه با اسنادش از ابن ابى النعمان روايت كرده كه امام باقر ( ع ) به او فرموده است :\r\n( يا ابا النّعمان و لا يغرنّك النّاس من نفسك فانّ الامر يصل إليك دونهم و لا تقطع نهارك بكذا و كذا فانّ معك من يحفظ عليك عملك سيّئا او حسنا فانّى لا أرى شيئا اسرع دركا و لا اسرع طلبا من حسنة محدثة لذنب قديم )\r\nاى ابا نعمان مردم تو را از خودت مغرور نسازند زيرا كار بسوى خودت بر\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمىگردد نه مردم و روز خود را به چنين و چنان به پايان نبر زيرا با تو كسى است كه عمل بد يا خوب تو را حفظ مىكند پس همانا من چيزى را نديدم كه با سرعت يابنده‌تر و طلب‌كننده‌تر از كار نيك تازه‌اى براى گناه پيشين باشد . « 1 »\r\n\r\n\r\n","description":"","footnote":"\r\n( 1 ) چون اعمال نيك و بد مانند دانه‌هاى زنجير به هم متصلند بايد كار نيك تازه را به گناه قديم پيوند داد و از اثر سوء آن كاست .\r\n","page_name":" 54 ","page_number":54},
  {"content":"\r\n\r\n\r\nباب سوم\r\nاين باب در ذكر ايامى است كه نياز به يارى خواستن و پشت گرمى داشتن به حسابرسى و مراقبت دارد .\r\nبدان كه آنچه خودم در روايات و بين اشخاص مورد اطمينان كه محل اتفاق است ديده و روايت كرده‌ام اين است كه روز دوشنبه و پنجشنبه اعمال مردم در پيشگاه خدا عرضه مىشود و از اهل بيت عليهم السلام روايت شده كه در روز دوشنبه اعمال بر خداوند متعال و رسول اللَّه ( ص ) و ائمه طاهرين ( ع ) عرضه مىگردد از اين جمله است آنچه را جدم ابو جعفر طوسى در كتاب البيان در تفسير آيه  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  ( توبه - 105 ) نوشته است . « 1 » و سخنش اين است كه در هر روز دوشنبه و پنجشنبه اعمال بر پيامبر ( ص ) و ائمه ( ع ) عرضه مىگردد پس ايشان آنها را خواهند شناخت و مقصود از مؤمنون نيز امامان ( ع ) هستند .\r\nو مثل اين خبر است آنچه را ابو تعالى طوسى ( رضي الله عنه ) در كتاب تفسير قرآن ذيل آيه مذكور كرده و گفته است :\r\nروى اصحابنا انّ الاعمال الامّة تعرض على النّبى ( ص ) في كلّ اثنين و خميس فيعرفها و كذلك تعرض على الائمة عليهم السّلام القائمين مقامه و هم المغنيّون بقوله و المؤمنون\r\nأصحاب ما روايت كرده‌اند كه اعمال امت بر پيامبر در هر دوشنبه و\r\n\r\n\r\n","description":"","footnote":"\r\n( 1 ) بگو بكنيد به زودى خدا و رسولش و مؤمنان عمل شما را مىبينند .\r\n","page_name":" 55 ","page_number":55},
  {"content":"\r\n\r\nپنجشنبه عرضه مىگردد و نشان داده مىشود . پس آنها را خواهد شناخت و همچنين اعمال امت بر امامان هم نشان داده مىشود زيرا آنان قائم مقام پيامبرند و مقصود از مؤمنون در آيه شريفه مذكور ائمه ( ع ) هستند .\r\nو همين روايت را عباس بن عقده در تفسير قرآن ذيل آيه  وَ قُلِ اعْمَلُوا  « 1 » با اسنادش از يعقوب بن شعيب نقل كرده است .\r\n\r\n\r\n","description":"","footnote":"\r\n( 1 ) در آيه 94 و 105 سوره توبه جمله  سَيَرَى اللَّهُ عَمَلَكُمْ  به كار رفته كه هر دو آيه را به ترتيب در زير مىآوريم .\r\n يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ .  و چون باز گرديد نزد شما عذر آورند بگو عذر نياوريد كه ما شما را باور نمىكنيم خدا ما را از اخبار شما خبردار كرد و به زودى خدا عمل شما را مىبيند و رسول او نيز ، آنگاه بسوى داناى غيب و شهود بازمىگرديد پس شما را به آنچه مىكرديد خبر مىدهد .\r\n وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  . بگو ( هر چه مىخواهيد ) بكنيد كه خدا عمل شما را خواهد ديد و همچنين رسول او و مؤمنون نيز ، به زودى بسوى داناى غيب و شهودتان مىبرند و خدا شما را از اعمالى كه مىكرديد خبر مىدهد .\r\nدر جلد 18 تفسير فارسى الميزان در باره اين دو آيه شرح نسبتا مفصلى آمده كه ساده و مختصرش اين است كه : آيه اولى در باره منافقين نازل شده و چون آنان با خدا و رسول دشمنى داشته و به مؤمنين كارى نداشته‌اند از مؤمنان نامى به ميان نيامده ولى آيه دومى در باره عموم مردم است چه غرض آن تشويق مردم  بِهِ عَمَلٌ صالِحٌ  است ( زيرا آيه 103 و 104 در باره صدقه بحث مىكند . . .  خُذْ مِنْ أَمْوالِهِمْ صَدَقَةً  . . . ) و هر عملى هم كه انجام شود در برابر ناظران و تماشاگرانى خواهد بود .\r\nو در تفسير آيه دوم مطلبى را عينا از الميزان نقل مىكنيم : اى محمد ( ص ) بگو\r\n","page_name":" 56 ","page_number":56},
  {"content":"\r\n\r\n( قال سئلت ابا عبد اللَّه ( ع ) عن قول اللَّه عزّ و جلّ  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  قال هم الائمة )\r\nگفت از امام صادق ( ع ) از سخن خداى عزيز و بلند مرتبه كه فرموده است بگو عمل كنيد كه به زودى خدا و پيامبرش و مؤمنان عمل شما را خواهند ديد پرسيدم كه منظور از مؤمنان كيانند ؟ فرمود امامان ( ع ) هستند .\r\nو به همين مضمون ابو العباس عقده در كتابش با اسناد خويش از يزيد بن معاوية العجلى نقل كرده كه امام صادق ( ع ) در پاسخ فرمود :\r\nإيّانا عنى\r\nيعنى خداوند در آيه شريفه « ما را » قصد كرده است .\r\nو همين دو حديث را هم محمد بن عباس بن مروان در كتابى كه تصنيف كرده آورده است و گفته آنچه در قرآن نازل شده در باره پيامبر و ائمه عليهم السلام مىباشد . و از اين جمله است آنچه را محمد بن نعمان بن مروان با اسنادش از طريق اهل سنت براى اينكه حجت و دليل مورد اتفاق باشد از ابى سعد خدرى نقل كرده كه :\r\n( انّ عمّارا قال لرسول اللَّه ( ص ) وددت انّك عمرت فينا عمر نوح ( ع )\r\n\r\n\r\n","description":"","footnote":"\r\n- هر كارى كه مىخواهيد چه خوب و چه بد ، بكنيد ، كه به زودى خداى سبحان حقيقت عمل شما را مىبيند و رسول او و مؤمنين ( شهداى اعمال ) نيز مىبينند ، آن وقت پس از آنكه به عالم غيب و شهود بازگشتيد حقيقت عمل شما را به شما نشان مىدهد .\r\nو به عبارت ديگر : آنچه از خير و يا شر انجام دهيد حقيقتش در دنيا براى خدا عالم غيب و شهادت و همچنين براى رسول او و مؤمنين مشهود است ، پس وقتى به قيامت آمديد براى خودتان هم مشهود خواهد گشت .\r\n","page_name":" 57 ","page_number":57},
  {"content":"\r\n\r\nفقال ( ص ) يا عمّار حياتى خير لكم و وفاتى ليس بشّر لكم امّا في حياتي فتحدّثون و استغفر اللَّه لكم و امّا بعد وفاتى فاتّقوا اللَّه و احسنوا الصّلوة علىّ و على اهل بيتى فانّكم تعرضون علىّ باسمائكم و اسماء آبائكم و قبائلكم و ان يكن خيرا حمدت اللَّه و ان يكن سوء استغفر اللَّه لذنوبكم )\r\nعمار ياسر به رسول خدا ( ص ) گفت دوست دارم كه عمرت به درازى عمر نوح گردد پيامبر ( ص ) فرمود : اى عمار زنده بودنم براى شما نيكوتر است اما وفات من براى شما شر نيست زيرا به هنگام حياتم از من حديث مىشنويد و براى شما هم طلب آمرزش از خداوند مىكنم اما بعد از مرگم از خداوند بپرهيزيد و درود را بر من و بر اهل بيتم نيكو گردانيد زيرا شما بر من به نامهايتان و نامهاى پدران و قبيله‌تان عرضه خواهيد شد اگر نيكو باشد خداى را سپاس مىگذارم و اگر بد باشد براى گناهان ارتكابى شما طلب آمرزش خواهم كرد .\r\nمنافقان و كسانى كه در دلهايشان بيمارى گمراهى است و آنان كه در شك به سر مىبرند مىپندارند كه اعمال بر او تقديم مىشود بعد از وفاتشان با نام مردان و پدران و انساب ايشان بر قبيله‌هايشان در صورتى كه اين دروغ بزرگى است و خداوند بزرگ در اين باره فرموده :  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  پس به آن حضرت گفته شد كه مؤمنان كيانند ؟ فرمود : عامه و خاصه و اما كسانى را كه خداوند مؤمن خوانده آل محمد ( ص ) هستند و امامان ايشان ( ع ) مىباشند سپس فرمود :  وَ سَتُرَدُّونَ إِلى عالِمِ الْغَيْبِ \r\n\r\n","description":"","footnote":"","page_name":" 58 ","page_number":58},
  {"content":"\r\n\r\n وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  ( توبه - 105 ) و به زودى بسوى خدايى كه داناى عالم غيب و شهود است باز خواهيد گشت تا شما را به جزاى نيك و بد اعمالتان برساند .\r\nعلى بن موسى بن جعفر بن محمد بن طاوس مىگويد : محمد بن عباس بن مروان ، اخبار گروهى را در اين باره نقل كرده از جمله آنچه را كه من از طريق - جمهور و از صحيح مسلم در مطلب دوم از نيمه دوم آن روايت كرده‌ام كه در باره پاره‌اى از احاديثى است كه متضمن شرح روز دوشنبه و روز پنجشنبه مىباشد كه در بعضى از آنها آمده است :\r\n( قال رسول اللَّه ( ص ) تعرض اعمال امّتى في كلّ جمعة مرّتين يوم الاثنين و يوم الخميس فيغفر لكلّ عبد مؤمن الّا عبد بينه و بين اخيه شحناء فيقول اتركوا و ارجعوا هذين حتّى يفيئا )\r\nپيامبر ( ص ) فرمود : اعمال امت من هر روز جمعه دو بار روز دوشنبه و روز پنجشنبه عرضه مىگردد پس هر بنده مؤمنى آمرزيده مىشود مگر بين بنده و برادر ( دينى ) اش دشمنى و عداوت باشد پس مىگويد واگذاريد و اين دو را برگردانيد تا دشمنى را از دل بيرون بريزند .\r\nو از جمله حديثى است كه محمد بن عمران مرزبانى ، در جزء هفتم از كتاب « ازمنه » به هنگام بيان روز دوشنبه و پنجشنبه با اسناد خود ذكر كرده و گفته است :\r\n( كان رسول اللَّه ( ص ) يصوم الاثنين و الخميس فقيل له لم ذلك فقال ( ص ) انّ الاعمال ترفع في كل اثنين و خميس و احبّ ان يرفع\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nعملى و انا صائم\r\nرسول خدا روزهاى دوشنبه و پنجشنبه روزه مىگرفت به آن حضرت گفته شد اين كار براى چيست ؟\r\nفرمود : زيرا اعمال در روز دوشنبه و پنجشنبه به آسمان بالا مىرود و دوست دارم كه عمل من در حالى كه روزه‌دار باشم بالا رود .\r\nو از اين جمله است روايتى كه « ايوب » نقل كرده و گفته :\r\n( قال رسول اللَّه ( ص ) ما من يوم اثنين و لا خميس الّا ترفع فيها الاعمال الّا عمل المقادير )\r\nرسول خدا فرمود : هيچ روز دوشنبه و پنجشنبه‌اى نيست مگر در آنها اعمال به بالا برده مىشود جز عملى كه مقدر شده و اراده انسان در وقوع آن مؤثر نبوده است .\r\nو نيز دو حديث ديگر در اعمال روز دوشنبه و پنجشنبه روايت شده كه همه دلالت مىكند بر تحقق آنچه ما روايت كرديم و بيان نموديم پس سزاوار است كه انسان در روز پنجشنبه و دوشنبه بهر طريقى كه ممكن است در طلب توفيق بر آيد و كارهاى نيك انجام دهد و از اهمال و سستى در اين دو روز بپرهيزد زيرا عقل و نقل هر دو حكم مىكند كه بنده به هنگام حضور در پيشگاه سلطان مهيا و محتاط باشد بر خلاف اوقات ديگر كه چنين آمادگى و احتياطى ضرورى نيست . « 1 »\r\n\r\n\r\n","description":"","footnote":"\r\n( 1 ) اگر انسان مقيد شود و خود را موظف كند كه روزهاى دوشنبه و پنجشنبه كه روزهاى وسط ايام هفته است بيشتر از هر روز ديگر در انجام كارهاى نيك بكوشد و نفس خويش را از گناه بر حذر دارد و به دعا و نيايش بپردازد و با خداى خود راز و نياز كند و از او براى خدمت به خلق كمك بخواهد در ساير روزها نيز از ارتكاب كارهاى زشت پرهيز خواهد كرد و به كارهاى نيك روى خواهد آورد .\r\n","page_name":" 60 ","page_number":60},
  {"content":"\r\n\r\n\r\nدعاهاى روز دوشنبه و پنجشنبه\r\nدر اول روز دوشنبه و پنجشنبه نيكوست كه گفته شود .\r\n( اللّهمّ انّ هذا يوم وجدنا الاخبار النّبويّة و الآثار الاحمديّة تضمّنت انّ الاعمال تعرض فيه عليك و على من يقرأ عليك و نحن نسألك و نتوسّل اليك بكلّ وسيلة لها قبول لديك ان توفّقنا فيه لما تريد منّا و لما ترضى عنّا و تجعل حركاتنا و سكناتنا صادرة عن الهامك لنا ما فيه زيادة السعادات بالعبادات و تصوننا عن موافق العرامات و الخيانات و ان تتقدّم من الملكين الحافظين ان لا يكتبا علينا فيه الّا ما يقرّبنا اليك و يزيدنا اقبالا منك علينا و اقبالا منّا عليك و ان تتجاوز عمّا يقتضى معاتبة منّا او مجانبة أو مغابنة او اخجالا او نقصانا او امتحانا او تهينا ما بيننا و بينك و تعفو عمّا قصرنا فيه من الاستدراك و لا تفضحنا بين الرّوحانيين من الملائكة و ارواح الحسن و عند سيّدنا خاتم النّبيين و المرسلين و ان تدخلنا في حماه و حما عترته الطاهرين و حما الرّحمة الّتى تفضّلت بها علينا بالانساء و البقاء على العلم بما يصدر عن سوء الآراء و غلط الاهواء و لا تخجل رسولك محمدا . العزيز عليك و عترته المعظّمين لديك انّ عترتهم و رعيّتهم لا تضيق عليهم سعة رحمتك و ان تستر على مخالفتك و عدم طاعتك برحمتك يا\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nارحم الراحمين )\r\nخداوندا در اخبار نبوى و آثار احمدى ( ص ) يافتيم كه امروز اعمال بر تو و بر كسى كه بر تو آن را مىخواند عرضه مىشود . خدايا از تو مىخواهيم و به هر وسيله‌اى كه مورد قبول توست متوسل مىشويم اين كه امروز ما را به آنچه كه دوست مىدارى و از آن خشنود مىشوى موفق بدارى و حركت و سكونى كه از ما سر مىزند از الهام تو سرچشمه بگيرد تا بوسيله عبادت ، سعادتهاى ما فزونى يابد . خدايا از تو مىخواهيم كه ما را از زيانها و خيانتها نگه‌دارى فرمايى و اينكه دو فرشته نگهبان ، بر ما ننويسند جز آنچه را كه وسيله نزديكى و تقرب ما بسوى توست و آن را بنويسند كه توجه و عنايتت را به ما معطوف مىدارد و ما را هم به تو نزديك مىسازد . خداوندا از تو مىخواهيم كه از آنچه سرزنش و عتاب يا بكنارى گذاشتن و به دور انداختن يا گولى و زيان در عمل يا شرمسارى و نقصان و يا امتحان و خوارى را موجب مىشود و از ما سر زده است بر ما ببخشايى و درگذرى و از هر چه كوتاهى كرده‌ايم و تدارك نديده و فراهم نساخته‌ايم صرف نظر كنى و عفو فرمايى .\r\nخدايا ما را بين فرشتگان و ارواح مؤمنان و پيشگاه خاتم پيامبران و سيد رسولان رسوا مساز و ما را در پناه او و حمايت اولاد طاهرينش و حمايت رحمتى كه بوسيله آن بر ما تفضل فرمودى و برترى و شرف بخشيدى وارد كن .\r\nو اين دخول در حمايت و رحمت با از ياد بردن بدى رأىها و اشتباه هواها و هوس‌هاى ما باشد كه از ما صادر مىگردد و بقاء بر علم و آگاهى تا\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاز تكرار آنها بكاهد .\r\nبار خدايا رسول عزيزت محمد ( ص ) و عترت بزرگوارش را با اعمال زشت ما كه پيروانشان هستيم شرمنده نساز كه به يقين وسعت رحمت تو بر عترت و رعيت ايشان تنگ نمىگرداند و خدايا آنچه بر مخالفت و عدم طاعت تو بوده و از ما سر زده بپوشان به حق رحمت بىمنتهايت كه فقط تو رحيم‌ترين رحم‌كنندگان و مهربانترين مهربانها هستى .\r\n\r\nدر فضل صلوات\r\nدر فضل صلوات بر محمد ( ص ) و آل او عليهم السلام در عصر روز پنجشنبه روايت كرده‌ايم از كتاب « التذيّل » محمد بن نجار و در جزء دوم از كتاب « التحصيل » در شرح حال محمد بن حسن بن محمد عطار كه به اسنادش از جعفر بن محمد ( ع ) نقل نموده آن را به شرح زير روايت نموده‌ايم .\r\n( قال ( ع ) اذ كان الخميس عند العصر اهبط اللَّه عزّ و جلّ ملائكة من السّماء الى الارض معها صحائف من فضّة بايديهم اقلام من ذهب تكتب الصّلاة على محمّد صلى اللَّه عليه و إله عند غروب الشّمس )\r\nفرمود ( ع ) : وقتى عصر روز پنجشنبه فرا رسد خداوند بلند مرتبه فرشتگان را از آسمان به زمين فرود مىآورد در حالى كه اوراقى از نقره و قلمهايى از طلا به همراه دارند و درود و صلوات بر محمد و آل او در آن صفحه‌ها مىنويسند تا خورشيد غروب كند .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nفصل\r\nدر آنچه انجامش اواخر روز پنجشنبه مستحب مىباشد در كتاب « جماع الأسبوع بكمال العلم المشروع » ذكر كرده‌ايم و در اينجا نيز براى آنان كه دسترسى به كتاب مذكور ندارند و شايد به انجامش هم نيازمند باشند بيان مىكنيم .\r\nروايت شده كه در پايان هر روز پنجشنبه مستحب است به گونه زير از خداوند طلب آمرزش شود :\r\n( استغفر اللَّه الّذى لا إله الّا هو الحىّ القيّوم و اتوب اليه توبة عبد خاشع خاضع مسكين مستكين مستجير لا يستطيع لنفسه صرفا و لا عدلا و لا نفعا و لا ضرّا و لا حيوة و لا موتا و لا نشورا و صلّى اللَّه على محمّد و عترته الطّيبين الطّاهرين الابرار و سلّم تسليما كثيرا )\r\nطلب آمرزش مىكنم از خدايى كه جز او خدايى نيست ، زنده و برپا دارنده هستى است و بسوى او توبه و بازگشت مىكنم توبه بنده‌اى كه فروتن و بينوا ، درمانده و پناه خواه است و توانايى بر حوادث و پيش درآمدها نه عدل ، نه سود ، نه زيان ، نه زندگى و حيات و نه مرگ و نه برانگيختن در روز قيامت را براى خويشتن ندارد و درود و سلام فراوان خدا بر محمد و عترت خاندان نيكوكار و طاهرينش باد .\r\nو مستحب است كه در پايان روز پنجشنبه دعا كند و بگويد :\r\n( اللّهم يا خالق القبور النّبيين و موضع قلوب العارفين و ديّان حقائق يوم الدّين المالك لحكم الاوّلين و الآخرين و المسبحين العالم بكلّ تكوين اشهد بعزّتك في الارض و السّماء و حجابك المنيع على\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاهل الطّغيان يا خالق روحى و مقدر قوتى و العالم بسرى و جهرى لك سجودى و عبودى و لعدوّك عنودى يا معبودى اشهد انّك انت اللَّه الّذى لا إله الّا انت وحدك لا شريك لك عليك توكّلت و اليك انيب حسبى اللَّه و نعم الوكيل )\r\nاى خداى آفريننده قبرهاى پيامبران و جايگاه دلهاى عارفان و پاداش دهنده حقايق روز جزا و مالك اول‌ها و آخرها . و اى خالق تسبيح گويان دانا ( به همه آفرينش ) شهادت مىدهم به عزتت در زمين و آسمان و حجابت كه بازدارنده طاغيان و سركشان است . اى آفريننده روح و روانم و اى تقديركننده رزق و روزيم و اى خداى دانا به آشكار و پنهانم براى تو است سجود و بندگىام و براى دشمن توست كينه و دشمنىام ، اى معبود من شهادت مىدهم كه فقط تو خدايى . آن خدايى كه جز تو خدايى نيست ، يكتايى و شريك ندارى تكيه و توكلم بر توست و به سوى تو زارى و توبه مىكنم زيرا فقط خدا مرا كافى است و او نيكوترين وكيل است .\r\n\r\nفصل\r\nدر بيان اينكه در پنجشنبه آخر هر ماه اعمال بالا مىرود و در اين باره ما روايت مىكنيم از كتاب « العلل » تأليف ابو جعفر محمد بن بابويه رضوان اللَّه عليه كه با اسنادش از عتبه بن نجار عابد نقل نموده است كه او گفته :\r\n« سمعت ابا عبد اللَّه ( ع ) يقول آخر كلّ خميس في الشّهر ترفع فيه الاعمال »\r\nاز امام صادق ( ع ) شنيدم كه مىفرمود : آخر هر پنجشنبه در ماه اعمال در\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nآن روز بالا برده مىشود .\r\nو با اسناد خود روايت كرده‌اند از كتاب « العلل » قزوينى كه او با اسناد خويش از عبد الصمد بن عبد الملك روايت كرده كه گفته است :\r\n( سمعت ابا عبد اللَّه ( ع ) يقول آخر كلّ خميس في الشّهر ترفع فيه اعمال الشّهر )\r\nاز امام صادق ( ع ) شنيدم كه مىفرمود : آخر هر پنجشنبه در ماه اعمال ماه به بالا برده مىشود .\r\nو من ( مصنف ) مىگويم :\r\nچه عذرى براى سهل‌انگارى و اهمال انسانى كه از اهل ايمان است باقى مىماند ؟ در اين كه پيش از رسيدن روز حساب و پرسش از اعمال به خود آيد و بر نفس خويش غالب شود ! ؟ و با اسنادى كه در دست دارم از جدم ابو جعفر طوسى قدس اللَّه روحه روايت مىكنم كه او از عتبه بن نجار عابد روايت كرده كه گفته است :\r\n( سمعت ابا عبد اللَّه ( ع ) يقول آخر خميس في الشّهر ترفع فيه اعمال الشّهر )\r\nاز امام صادق ( ع ) شنيدم كه مىفرمود : آخر پنجشنبه هر ماه اعمال آن ماه به بالا برده مىشود .\r\nو مىگوييم آيا جاى عذرى براى اهمال انسان از اينكه پيش از رسيدن روز حساب به حساب خود نمىرسد باقى مىماند ؟\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nباب چهارم\r\nدر اوقات و جهات بزرگى كه اقتضاء مىكند ، انسان از ارتكاب گناه خوددارى كند .\r\nبدان كه اوقات بزرگى وجود دارد كه در برخى از آيات و روايات بيان شده است مانند ماه رمضان و ماه‌هاى حرام « 1 » و ايام معلومات « 2 » و ايام معدودات « 3 » و غير از اينها كه اوقات محترمى است از مكانهاى مكرم مانند مسجد الحرام و خانه كعبه و مسجد پيامبر ( ص ) و بيت المقدس و مشهدهاى شريف ( مشاهد مشرفه و قبور ائمه ( ع ) و مسجدها و هر مكانى را كه قرآن يا روايات به عظمت ياد فرموده است ) .\r\nپس بنا به اوامر شرعى و دستورهاى دينى سزاوار است كه از آنها تعظيم شود و اين كه در اين مكانهاى مقدس انسان از ارتكاب گناه بپرهيزد تا فرمان خدا و پيامبرش را در تكريم و تعظيمى كه به انجامش مأمور گشته اطاعت كرده باشد .\r\n\r\n\r\n","description":"","footnote":"\r\n( 1 ) ماه‌هاى حرام عبارتند از : ذى قعده ، ذى حجه ، محرم ، رجب .\r\n( 2 ) ايام معلومات طبق روايات ده روز اول ماه ذى حجه است .\r\n( 3 ) ايام معدودات را ايام تشريق هم ناميده‌اند كه به سه روز بعد از عيد قربان تفسير شده است كه در آن ايام حاجيان در منى وقوف مىكنند و در اين سه روز جمرات را رمى مىنمايند و با عبادت خدا ، شيطان را از خود مىرانند . برخى در تفسير     وَ الْفَجْرِ وَ لَيالٍ عَشْرٍ وَ الشَّفْعِ وَ الْوَتْرِ     گفته‌اند فجر روز دهم ذى حجه و ليال عشر شبهاى ده‌گانه اين ماه و مقصود از شفع روز هشتم ذى حجه يعنى روز ترويه و مقصود از وتر نهم ذى حجه روز عرفه است .\r\n","page_name":" 67 ","page_number":67},
  {"content":"\r\n\r\n\r\nباب پنجم\r\nدر اين باب فضل و برترى محاسبه را به اختصار ذكر مىكنيم و از آنچه مكلف به تدبير و دورانديشى و يارى خواهى و پشت گرمى نيازمند است بيان مىكنيم و در آن چند فصل است .\r\n\r\nدر محاسبه اواخر روز\r\nكلينى با اسناد خود از شهاب بن عبد ربه روايت كرده كه گفته است :\r\n( سمعت ابا عبد اللَّه ( ع ) يقول اذا تغيّرت الشّمس فاذكروا اللَّه عزّ و جلّ و ان كنت مع قوم يشغلونك فقم و ادع )\r\nاز امام صادق ( ع ) شنيدم كه مىفرمود : وقتى خورشيد متغير شود خداى بلند مرتبه را ياد كن و اگر با قومى باشى كه تو را مشغول داشته باشند برخيز و خداحافظى كن .\r\nو من مىگويم اگر كسى خواست ياد خدا كند بگويد :\r\n( سلام اللَّه جلّ جلاله و سلام خاصّته و سلامى عليكم ايّها الملكان الحافظان استودعكما اللَّه جلّ جلاله و اقرء عليكما السّلام و أسألكما باللَّه جلّ جلاله ان تستوهبا ما بينى و بين اللَّه جلّ جلاله و ما بينى و بين عباده ما كتبتما )\r\nسلام خداوند جليل و سلام خاصان او و سلام من بر شما اى دو فرشته نگهبان و شما را در پناه و ظل عنايات خدا قرار مىدهم و بر شما سلام مىكنم به وسيله خدا و از شما مىخواهم كه طلب بخشش كنيد آنچه بين من و خداى بلند مرتبه و ميان من و بندگان اوست و آنچه شما نوشته‌ايد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو مىگويى ( يا ارحم الرّاحمين تا نفس قطع گردد و بعد مىگويى :\r\n( انا عبدك الّذى خلقته من التّراب و الطّين و الماء المهين و قد سمعت في كتابك الكريم و    إِنَّ عَلَيْكُمْ لَحافِظِينَ كِراماً كاتِبِينَ يَعْلَمُونَ ما تَفْعَلُونَ    و بلغنى عن رسولك و إله عليهم السّلام انّهم قالوا ليس منّا من لم يحاسب نفسه و قد حضرت بين يديك و ما معى عمل ارضى أن اعرض عليك لانّ قبائح عملى يخجلنى قصيره و فاسد عملى يفضحنى يسيره و قد قدت نفسى الى مجلس القود و العود و الاستسلام و انا اتوب اليك من الذّنوب و الآثام فإن قبلت توبتى و رضيت عنّى و الّا فاسألك ان تعفو عنّى فقد يعفو المولى عن عبده و هو غير راض عنه و قد جعلت الاستغفار طريقا الى قبول التوبة و غفران الآثام فها انا اقول استغفرك و أسألك التوبة و يكرر ذلك مائء مرّة ثم يقول و قد امرت يا سيّدى بالعفو و عفوت و دللت عبادك على العفو و مدحت  الْكاظِمِينَ الْغَيْظَ وَ الْعافِينَ عَنِ النَّاسِ  و بذلك الثّواب على العفو و جعلت العفو من صفات الكمال و عاتبت عبادك على ترك العفو من سوء الاعمال و انت احقّ ممّن اذا امر عمل و اذا قال فعل فها انا أسألك العفو العفو و يكرر ذلك مائة مرة )\r\nخدايا من بنده توام كه از خاك و آب پست ( منى ) آفريده‌اى و از كتاب كريم تو شنيده‌ام كه همانا بر شما نگهبانان كه نويسندگان گرامى هستند گمارده‌ايم مىدانند آنچه را كه مىكنيد و به من از پيامبرت و آل او عليهم السلام رسيده است كه ايشان فرموده‌اند نيست از ما كسى كه از خودش حساب نكشد و به تحقيق در پيشگاه تو حاضر شده‌ام در حالى كه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nعملى كه خشنودم كند با من نيست كه به تو تقديم دارم براى اينكه زشتيهاى عملم به حدى است كه ناقصش شرمنده‌ام مىسازد و فساد عملم اندكش رسوايم مىكند و به تحقيق نفس خود را چون اسب سركش رها كرده و به او تسليم گشته‌ام و حال به سوى تو بازگشت مىكنم از گناهان صغيره و كبيره‌اى كه مرتكب شده‌ام پس اگر توبه‌ام را بپذيرى و از من خشنود گردى چه نيكو خواهد بود و گر نه از تو طلب عفو و بخشش مىكنم و يقين دارم كه گاهى آقا بنده‌اش را مىبخشد در حالى كه از او راضى نيست و تو خود استغفار و طلب آمرزش را راهى براى قبول توبه و آمرزش گناهان قرار داده‌اى پس من هم طلب آمرزش كرده و از تو قبول توبه را مىخواهم .\r\nو اين را صد بار تكرار كرده سپس مىگويد :\r\nو به تحقيق اى آقاى من تو امر كرده‌اى به عفو و بخشيده‌اى و بندگانت را هم بر عفو راهنمايى كرده و فروخورندگان خشم و عفوكنندگان را ستوده‌اى و ثواب را بر عفو و بخشش بذل كرده و خود آن را از صفات كماليه قرار داده‌اى و بندگانت را بر ترك عفو از اعمال بد ارتكابى سرزنش فرموده‌اى و تو خود سزاوارترى از كسى كه هر گاه امر كند عمل نمايد و هر گاه بگويد خود انجام دهد پس حالا از تو مىخواهم عفو را ، عفو را ، العفو العفو و اين را صد بار تكرار مىكند .\r\nمن مىگويم ( مصنف ) اين از كمترين مراتب محاسبه نفس و توسل در محو گناهان است پس چه كس بنده ناتوان را از آن منع\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمىكند ؟ و چه عذرى از او در اعراض و پشت كردن به اين كار پذيرفته است ؟ در حالى كه مىداند مختار و يارى شده به حساب نيايد و از او حساب خواسته مىشود در حالى كه مضطر ، مقهور ، پشيمان ، روسياه و سرگردان و ذليل و درهم شكسته مىباشد .\r\n\r\nفصل جايگاه فرشته\r\nابن عمر الزاهد صحابى « تغلب » روايتى دارد كه آن را در نسخه قديمى كه ظاهرا در زمان حيات مؤلف نوشته شده ديده‌ام و آن در خزانه حافظ خليفه مصر بوده و سخنش اين است كه :\r\n( و سئل عن قول امير الحسن ( ع ) نظّفوا الصّماغين فانّهما مقعد الملكين )\r\nدو كناره دهان را كه جايگاه دو فرشته است پاكيزه كنيد .\r\n« تغلب » گفته است آن دو جا محلى است كه آب دهان انسان جمع مىشود و عوام آن را صوارين مىگويند . « 1 »\r\n\r\n\r\n","description":"","footnote":"\r\n( 1 ) در كتاب تاج العروس آمده است : الصواران صماغا الفم و العامه سماهما بالصوارين و هما الصامغان ايضا و في الحديث تعهد و الصوارين فإنهما مقعد الملك هما ملتقى الشدقين . اى تعهدوهما بالنظافه يعنى : دو كناره دهان كه محل التقاى دو لب است يا جاى فراهم آمدن آب دهن در دو طرف لب مىباشد ، عوام آن را صوارين مىگويند و در حديث آمده است كه داخل دو گونه را پاكيزه كنيد كه جايگاه فرشته است . و مناسب است كه حديث زير را هم كه از كتاب كافى و وسائل الشيعه آقاى محمد امين رضوى سلدوزى در كتاب تجسم\r\n","page_name":" 71 ","page_number":71},
  {"content":"\r\n\r\n\r\n\r\n","description":"","footnote":"\r\nعمل يا تبدل نيرو بماده نقل كرده ، بياوريم . عبد اللَّه فرزند امام كاظم ( ع ) از پدرش روايت كرده كه :\r\nسألته عن الملكين هل يعلمان بالذنب اذا اراد العبد . ان يفعله او الحسنه ؟ فقال : ريح الكنيف و الطيب سواء ؟ قلت لا . قال ان العبد اذا همّ بالحسنه خرج نفسه طيب الريح فقال صاحب اليمين لصاحب الشمال قم فإنه قد همّ بالحسنه فاذا فعلها كان لسانه قلمه و ريقه مداده فاثبتها له و اذا همّ بالسيئة خرج نفسه منتن الريح فيقول صاحب الشمال لصاحب اليمين قف فإنه قد همّ بالسيئة فاذا هو فعلها كان لسانه قلمه و ريقه مداده فاثبتها عليه .\r\nاز آن حضرت در باره دو فرشته پرسيدم آيا هنگامى كه بنده اراده گناه يا كار نيك مىكند آن دو متوجه مىشوند ؟\r\nامام : آيا بوى بد ( مستراح ) و بوى خوش يكسان است ؟\r\nنه .\r\nامام : آنگاه كه بنده قصد انجام دادن حسنه مىكند ، نفسش خوشبو بيرون مىآيد پس فرشته جانب راست بفرشته جانب چپ مىگويد برخيز زيرا كه او به كار نيك تصميم گرفته ، و آنگاه كه حسنه را انجام داد زبانش قلمش و آب دهانش مركبش مىشود و آن را براى او ثبت مىكند و هنگامى كه به عمل بد تصميم گرفت ، نفسش بدبو بيرون مىآيد ، پس فرشته جانب چپ به فرشته جانب راست مىگويد توقف كن زيرا كه او به كار بد قصد نمود و آنگاه كه آن عمل را بجا آورد زبانش قلمش و آب دهانش مركبش مىشود و آن را بر او ثبت مىكند .\r\nنكاتى كه از اين حديث و حديث نظافت دهان به ذهن مىرسد به شرح زير است :\r\n1 - نويسندگان اعمال نيك و بد قلمى جز زبان خود انسان و مركبى جز آب دهان او ندارند . پس مىتوان گفت خود اعضاء انسان نويسنده و حفظكننده اعمال او هستند ( در مبحث پايانى كتاب اين نكته را بيشتر توضيح مىدهيم ) .\r\n2 - به نظافت دهان و دندان در اسلام بسيار توجه شده و احاديث فراوانى در باره مسواك كردن از پيامبر ( ص ) رسيده است از جمله فرموده :\r\nانّ افواهكم طرق للقرآن فطيّبوها بالسّواك\r\n. ( دهانهاى شما معبر قرآن است آن را با مسواك پاكيزه و\r\n","page_name":" 72 ","page_number":72},
  {"content":"\r\n\r\n\r\nفصل\r\nدر دعاهايى است كه روايت شده در اوقات محاسبه نفس خوانده مىشود و ما در كتاب فلاح السائل و نجاح المسائل مفصلا آورده‌ايم در اينجا مقدارى كه احتياج و ضرورت محتاجان را بر طرف سازد مطالبى را بيان مىكنيم و مىگوييم از كتاب ربيع بن محمد المستكين با اسنادش از امام باقر ( ع ) نقل شده است كه فرموده رسول خدا ( ص ) به هنگامى كه سرخى خورشيد بر قله كوه مىنشست از دو ديدگانش اشك جارى مىشد و مىفرمود :\r\n( اللّهمّ امسى ظلمى مستجيرا بعفوك و امست ذنوبى مستجيرا بمغفرتك و امسى خوفى مستجيرا بامنك و امسى ذلّى مستجيرا بعزّك و امسى فقرى مستجيرا بغناك و امسى ضعفى مستجيرا بقوّتك و امسى وجهى البالى الفانى مستجيرا بوجهك الدائم الباقى\r\n\r\n\r\n","description":"","footnote":"\r\nخوشبو كنيد ) و دستور حضرت امير ( ع ) نظافت دو كناره داخل گونه‌ها نيز كه محل جمع شدن آب دهان است و اگر كثيف باشد زيانش نياز به شرح ندارد از قبيل سخن پيامبر ( ص ) است و با توجه به اينكه جايگاه فرشته‌اى كه در ذهن انسانهاست به لحاظ مجرد بودنش در اطراف دهان نمىتواند باشد . ملك كه در يك جا مفرد و در جاى ديگر مثنى استعمال شده ( تاج العروس مفرد آورده و در حديث منقول از سيد بن طاوس مثنى است ) معنى ديگرى دارد همچون شيطان كه بر ميكرب هم اطلاق شده است ، مانند اين حديث كه از جلد يك وسائل الشيعه نقل مىشود :\r\nعن النّبى قال : لا يطوّلنّ احدكم شاربه و لا شعر ابطيه و لا عانته فانّ الشّيطان يتّخذها مخبئا يستر بها\r\n. هيچ يك از شما سبيل و موى دو زير بغل و موى زهارش را بلند نگذارد زيرا شيطان در آنها پناهگاه گرفته و پنهان مىشود .\r\n","page_name":" 73 ","page_number":73},
  {"content":"\r\n\r\nالبسنى عافيتك و غشّنى برحمتك و جلّلنى كرامتك و قنى شرّ خلقك من الجنّ و الانس يا اللَّه يا رحمان يا رحيم )\r\nخدايا ستم خود را به شب آوردم در حالى كه به عفو تو پناه مىبرم و گناهانم را به شب آوردم در حالى كه به آمرزش تو پناهنده‌ام و ترسم را به شب آوردم در حالى كه به امن و امان تو پناه مىبرم و ذلت و خواريم را به شب آوردم در حالى كه به عزت تو پناهنده‌ام و فقر و نيازمندى خويش را به شب آوردم در حالى كه به غنى و بىنيازى تو پناه مىبرم و ضعف و ناتوانى خود را به شب آوردم در حالى كه به قوت و توانايى تو پناه مىبرم و روى سياه و آلوده و فانى خويش به شب آوردم در حالى كه به وجه باقى و هميشگى تو پناهنده‌ام .\r\nخداوندا بر من لباس عافيت بپوشان و با رحمت خويش مرا پوشيده بدار و با كرامتت مرا بزرگى بخش و از شر جن و انس حفظ فرما اى خداى يكتا و اى خداى بخشنده و مهربان .\r\nدر كتاب كلينى است كه :\r\n( كان علىّ اذا امسى قال مرحبا باللّيل الجديد و الكاتب الشّهيد اكتبا بسم اللَّه ثمّ يذكر اللَّه عزّ و جلّ )\r\nوقتى على ( ع ) روز را به شب مىآورد مىفرمود : آفرين به اين شب نو و نويسنده گواه . اى دو فرشته بنويسيد : بنام خدا ، سپس خداى بلند مرتبه را ذكر مىكرد .\r\nو با اسنادى كه دارم ، روايت كرده‌ام از ابن عمير از امية بن على كه گفت : كسى كه در هر روز به هنگام غروب بگويد :\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n( يا من ختم النّبوة بمحمّد صلى اللَّه عليه و إله اختم لى في يومى هذا بخير و شهرى بخير و سنّتى بخير و عمرى بخير )\r\nاى كسى كه به محمد ( ص ) نبوت را ختم كرده‌اى ، امروزم را و ماه و سال و عمرم را ختم به خير كن .\r\nپس هر گاه در آن شب يا در آن جمعه يا در آن ماه يا در آن سال بميرد وارد بهشت مىشود يا در غير آن ايام بميرد شهيد خواهد مرد .\r\nو نيز روايت شده اگر در جمعه يا در غير آن ماه يا در آن سال بميرد داخل بهشت خواهد شد .\r\n\r\nفصل\r\nدر محاسبه اواخر هر شب است .\r\nمستحب است كه وقتى انسان از خواب بيدار مىشود سجده كند و شكر خدا نمايد بر آنچه كه خداوند بر او تفضل فرموده و نعمت بخشيده و روايت كرده‌ايم كه پيامبر ( ص ) كه از همه پيامبران برتر و براى مسلمانان سرمشق و نمونه بود چنين مىكرده است .\r\nو مىگويم : سپس بنده در پيشگاه مولا و آقاى خويش مىنشيند همان كسى كه او را ايجاد كرده و پرورش داد و او را از مساعدت دنيا و آخرت خويش برخوردار ساخت و در اواخر هر شبى يك ساعتى تنها مىنشيند و دو فرشته شب را به حساب مىآورد همچنان كه فرشتگان روز را در حساب دارد و مىكوشد كه نامه عملش از گناه و آثار آن پاك گردد و اگر مايل باشد بگويد :\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n( سلام اللَّه جلّ جلاله و سلام خاصّته و سلامى عليكما ايّها الملكان الحافظان استودعكما اللَّه جلّ جلاله و اقرء عليكما السّلام و أتوجّه اليكما باللَّه المنعم عليكما ان تشرّفاني بجواب التّسليم و تساعدانى على سلوك السّبيل المستقيم و تشفعا الى موليكما الحليم الرّحيم الكريم جل جلاله ان يعفو عنّى و لا يشمت بى عدوّى الشّيطان الرّجيم فها انا قد سلّمت نفسى اليه و استسلمت من يده بين يديه و اتوجّه اليه بكلّ من يعزّ عليه و بجميع الوسائل اليه في الامر لكما بمحو السّيئات و تبديلها بما هو جلّ جلاله اهل من المراحم و الحسنات و ها انا اقول ما قال المقبلون من النّادمين  رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ   رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا  يا ارحم الرّاحمين )\r\nسلام خداوند بلند مرتبه و سلام خاصان او و سلام من بر شما اى دو فرشته حافظ اعمال شما را به خدا سپردم و سلام را بر شما مىخوانم و به وسيله خداى نعمت بخش به شما متوجهم و مىخواهم كه مرا به جواب سلام شرافت بخشيد و مرا بر سلوك در راه راست يارى كنيد و در پيشگاه خداى حليم و رحيم شفاعت فرماييد تا خداى بزرگ مرا عفو كند و بر من رحم فرمايد و از من خشنود و راضى شود و دشمن خود و دشمن مرا كه شيطان رجيم است از بدبختى من شادمان نسازد .\r\nپس هم اكنون من خودم را به خدا تسليم كردم و از پيشگاهش سلامت\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو امان مىطلبم و روى دل به سوى او دارم و متوجهم به هر كسى كه بر او عزت بخشيده و به همه وسائلى كه در اين كار براى شما در محو گناهان و تبديل آنها به نيكىها در پيشگاه خدا مؤثر است و هم اكنون آنچه مقبلان پشيمان گفته‌اند مىگويم :\r\nپروردگارا بر خويشتن ستم كرده‌ام اگر ما را نيامرزى و بر ما رحم نكنى از زيانكاران خواهيم بود .\r\nپروردگارا خطا و فراموشى ما را بر ما مگير . پروردگارا آنچه را كه بر پيشينيان ما بار كرده‌اى و تكليف فرموده‌اى بر ما بار مساز . خداوندا آنچه را طاقت نداريم بر ما تحميل مكن و ما را ببخش و بيامرز و بر ما رحم فرما فقط تو مولاى مائى ، اى مهربانترين مهربانها . اين را سه مرتبه مىگويد و مىافزايد :\r\n( يا الهى قد مدحت المستغفرين بالاسحار و بلغنا انّك تغفر الذّنوب بالاستغفار و انا استغفرك و أسألك التّوبة )\r\nاى خداى من ، تو را استغفاركنندگان و آمرزش طلبان در سحرگاهان مدح كرده و ستوده‌اند و بما رسيده است كه فقط تو گناهان را با استغفار مىآمرزى و اينك مىگويم : از تو طلب بخشش و غفران مىكنم و فقط از تو توبه و بازگشت به سوى خودت را خواستارم .\r\nو اين دعا را صد مرتبه تكرار مىكند .\r\n\r\nفصل\r\nاگر سعادت بيشترى را مىطلبى و به هنگام محاسبه و عبادت\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدست يافتن به پيروزى و عفو و تفضل الهى را مىخواهى بگو :\r\n( اللّهم انّى سمعت من كرمك و رحمتك انّك تأمر مناديا ينادى عنك في اواخر كلّ ليلة و يدعو الناس الى مساءلتك فيقول هل من سائل فاعطيه هل من تائب فاتوب عليه هل من مستغفر فاغفر له فقد حضرت ممتثلا للنداء و متوسّلا بالدعاء و أسأل من رحمتك الواسعة و مكارمك السّابقة كلّما احتاج اليه و اتوب من كلّ ما اقدمت عليه و استغفرك من كلّ ما تؤاخذني عليه و اطلب العفو الّذى دعوت عبادك اليه و قد انعمت على بالايمان من غير مسائلة فلا تحرمنى ما هو دونه من النّوال مع الدّعاء و الابتهال يا اللَّه يا اللَّه )\r\nخداوندا از كرم و رحمت تو شنيده‌ام كه نداكننده‌اى را امر فرموده‌اى كه در اواخر هر شبى ندا كند و مردم را به درخواست و طلب از تو بخواند و بگويد : آيا سائلى هست كه به او عطا كنم و آيا توبه‌كننده‌اى هست كه توبه‌اش را بپذيرم ؟ آيا آمرزش خواهى هست تا او را بيامرزم ؟ پس براى امتثال امر و اطاعت فرمانت در پيشگاهت حاضر شده‌ام و به دعا متوسل گشته‌ام و از رحمت واسعه و كرمت مىخواهم هر چه را كه به آن نيازمندم و توبه مىكنم از هر چه به آن اقدام كرده و پيش فرستاده‌ام و استغفار نموده و طلب آمرزش مىكنم از هر چه مرا به آن مؤاخذه‌ام مىفرمايى و طلب عفو و بخشش مىكنم كه بندگانت را به آن دعوت نموده‌اى و به تحقيق بر من نعمت ايمان را ارزانى فرموده‌اى بدون اينكه پرسيده و خواسته باشم پس مرا محروم مساز آنچه را آن كمتر است از عطا با دعا و زارى و التماس يا اللَّه و يا اللَّه ( ده مرتبه ) .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nفصل\r\nدر آنچه بيان مىكنيم براى كسى كه عذرى از نشستن بر مزار و مرقدش دارد يا از نشستن در پيشگاه آقايش خسته مىشود و اگر برايت عذرى از نشستن و بستر خواب را به كنار گذاشتن نباشد يا همتت پست و ناچيز و شناخت تو از طلب سعادت دنيا و آخرت ضعيف باشد در هر حالى كه هستى بگو :\r\n( يا راحم الضعيف الهالك يا واهب الممالك قد سمعت من حكمك الشّامل لاهل الابصار  الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ  و ها انا أسألك على جنبى ان تعفو ذنبى و ان تجعلنى ممّن اغنيته بعلمك عن المقال و بكرمك عن السّؤال )\r\nاى رحم‌كننده بر ناتوان ناپايدار و اى بخشنده ممالك ، از حكم تو كه شامل اهل بينش است شنيده‌ام كسانى كه در حال ايستاده و نشسته و بر پهلويشان ( در همه حال ) خدا را ياد مىكنند و در آفرينش آسمانها و زمين مىانديشند ( مىگويند ) پروردگارا اينها را بيهوده و به باطل نيافريده‌اى ترا تنزيه مىكنم پس ما را از عذاب آتش حفظ فرما و هم اكنون در حالى كه به پهلو خوابيده‌ام از تو عفو و بخشش از گناهم را مىطلبم و اينكه مرا قرار دهى از جمله كسانى كه او را بىنياز ساخته‌اى به علم خود ، از گفتار ، و به كرمت ، از سؤال .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nفصل\r\nدر آنچه ذكر مىكنم براى كسى كه به اين گفتار توفيق پيدا نمىكند و به اين آرزوها ( نائل نمىگردد ) نمىرسد اگر از سر غفلت به كنار رفتن و نشستن بر تو آسان نيست و پاسخ دادن به فرشته‌اى كه نيازمندان را ندا مىكند به نحوى كه گفتيم ممكن نمىباشد پس دست خود به سوى كسى كه احسان او بر تو بازگشت دارد بگشاى و بگوى :\r\n( يا موضع امالى حسبى حسبى من سؤالى علمك بحالى ) اى جايگاه آرزوهايم علم تو به حال من مرا از پرسش و خواهش بىنياز مىكند .\r\n\r\nفصل\r\nآنچه را در پيش مجمل گفته بوديم در اينجا به شرحش مىپردازيم از جمله گفتن 7 بار يا ارحم الرّحمين است .\r\nپس مىگوييم محمد بن حسن صفار در كتابش در فضل دعا آورده كه امام صادق ( ع ) فرموده است :\r\n( قال كان ابى اذا الحت به الحاجة سجد من غير صلاة و لا ركوع ثمّ يقول يا ارحم الرّحمين سبع مرات ثمّ يسئل حاجته ثمّ قال ما قالها احد سبعا الّا قال تعالىها انا ارحم الرّاحمين سل حاجتك )\r\nوقتى حاجتى به پدرم مىرسيد بدون نماز و ركوع به سجده مىافتاد و مىفرمود يا ارحم الرّاحمين و هفت بار آن را تكرار مىكرد سپس حاجتش را\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاز خدا مىخواست سپس فرمود هيچ كس 7 بار اين سخن را نمىگويد مگر اين كه خداوند بلند مرتبه مىفرمايد بله منم ارحم الرّاحمين حاجتت را بخواه .\r\n\r\nفصل\r\nروايت كرده‌ايم از كتاب مذكور كه امام صادق ( ع ) فرموده است :\r\n( انّ للَّه ملكا له اسماعيل ساكن في السّماء الدّنيا اذا قال العبد يا ارحم الرّاحمين سبع مرّات قال له اسماعيل قد سمع اللَّه ارحم الرّاحمين صوتك فسئل حاجتك )\r\nهمانا براى خداوند فرشته‌اى است كه به او اسماعيل مىگويند و او در آسمان دنيا ساكن است هر گاه بنده 7 بار بگويد يا ارحم الراحمين ، اسماعيل به او مىگويد : خداوند كه ارحم الراحمين است صدايت را شنيد حاجتت را از او بخواه .\r\nو روايت كردم از كتاب فضل دعا ياد شده در بالا كه مولاى ما على بن الحسين ( ع ) فرمود :\r\n( قال سمع النّبى انّ رجلا يقول يا ارحم الرّاحمين فاخذ بمنكب الرّجل فقال هذا ارحم الرّاحمين قد استقبل بوجهه فسل حاجتك ) « 1 »\r\n\r\n\r\n","description":"","footnote":"\r\n( 1 ) اين حديث را به دو نحو مىتوان ترجمه كرد يكى اين كه پيامبر چون رحمت عالميان بود  وَ ما أَرْسَلْناكَ إِلَّا رَحْمَةً لِلْعالَمِينَ  و دعاى مرد رحمت پيامبر را برانگيخته بود فرموده حاجت خود را از من بخواه يا چون خدا در همه جا هست حضرت به دعاكننده فرموده چرا معطلى خدا همين جاست حاجتت را از او بخواه .\r\n","page_name":" 81 ","page_number":81},
  {"content":"\r\n\r\nپيامبر ( ص ) شنيد مردى مىگويد يا ارحم الراحمين پس شانه مرد را گرفت و گفت اين مهربانترين مهربانهاست كه رو آورده حاجتت را بخواه .\r\n\r\nفصل\r\nدر آنچه بيان مىكنيم از روايات در سجود پيامبر ( ص ) موقع بيدارشدنش از خواب .\r\nو ما اين را به اجمال گفته بوديم و حالا مفصل بيان مىنماييم .\r\n\r\nفصل\r\nبا اسناد خود كه تا امام باقر ( ع ) مىرسد روايت كرده‌ام كه حضرتش فرموده رسول خدا از خواب بيدار نشد مگر براى خدا به سجده افتاد .\r\nو روايت كرده‌ام از تاريخ نيشابورى تأليف حاكم در شرح حال حسين بن احمد بن جعفر بن عبد اللَّه با اسنادش از جابر كه گفت رسول خدا ( ص ) هر گاه از خواب بيدار مىشد براى خدا به سجده مىافتاد .\r\nو نيز روايت كرده‌ام از تاريخ نيشابورى حاكم با اسنادش در شرح حال محمد البزوفرى عبد الله بن مهدى عامرى كه همانا پيامبر هرگز از خواب بيدار نشد مگر اينكه به سجده افتاد و خداى بزرگ را سپاس گزارد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nفصل\r\nدر بيان اينكه انسان ده بار مىگويد يا اللَّه يا اللَّه يا اللَّه .\r\n\r\nفصل\r\nروايت كرده‌ام از كتاب المشيخه تأليف حسن بن محبوب در شرح حال محمد بن سعيد بن عبد اللَّه مهدى عامرى كه گفته پيامبر ( ص ) برنخاست از خواب مگر به سجده افتاد و خداوند بزرگ را سپاسگزارد .\r\n\r\nفصل\r\nبيان سبب تكرار ده مرتبه يا اللَّه از كتاب المشيخه تأليف حسن بن محبوب روايت مىكنيم كه گفت يكى از اصحاب نزد امام باقر ( ع ) از وضع حال خود شكايت كرد امام ( ع ) فرمود : بگو\r\nيا اللَّه يا اللَّه يا اللَّه\r\nده مرتبه پى در پى زيرا مؤمنى اين را نگويد مگر خدا به او بگويد لبيك بنده من حاجت خود را بخواه .\r\nو اگر بگوييم ( بجاى يا اللَّه ) ده بار يا ربّ مىتوان گفت بر اساس روايتى است كه محمد بن على بن محبوب در كتاب الصلاة آورده است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nفصل\r\nدر آخر كتاب مناسك الزيارات شيخ مفيد ( ره ) بر كاغذى كه در تعليق‌ها آمده بود ديدم كه از كتاب البزنطى يا لآلى نقل شده بود و خود اين باب را در كتاب البزنطى هر چه جستجو كرده‌ام نيافتم و سخنش اين بود حفص الاعور از امام صادق ( ع ) روايت كرده گفت امام به پدرش ابى جعفر ( ع ) شكايت برده و آن حضرت به پسرش فرموده ده بار بگو\r\n( يا اللَّه يا اللَّه يا اللَّه )\r\nزيرا بنده‌اى اين را نگويد مگر خداوند به او بگويد\r\nلبيك .\r\nمىگويم ممكن است اينكه امام باقر ( ع ) به بعضى از شيعيان خود و همچنين به پسر خويش اين را فرموده باشد .\r\n\r\nفصل\r\nدر آنچه بيان مىكنيم آن را از كسى كه مىگويد\r\nيا ربّ يا ربّ\r\nو تكرارش مىنمايد .\r\nنقل مىكنم از كتاب محمد بن على بن محبوب از كتاب الصلاة از احمد از پدرش از ابن ابى عمير از برادر ادهم از امام صادق ( ع ) كه فرمود كسى كه ده بار بگويد\r\n( يا ربّ يا ربّ\r\nخدا بگويد\r\nلبّيك\r\n) حاجتت را بخواه .\r\n\r\nفصل\r\nدر تعليقه‌اى كه آن را در بالا اشاره كرديم در اواخر كتاب\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمناسك الزياره كه به يقين در زمان حيات شيخ مفيد ( ره ) نوشته شده چنين آمده است :\r\n( ابو جعفر قال كان ابى يلحّ في الدّعاء يقول يا ربّ يا ربّ حتّى ينقطع النّفس ثمّ يعود ثمّ يعود )\r\nامام باقر ( ع ) فرمود پدرم در موقع دعا اصرار مىكرد و مىگفت يا رب يا رب تا نفس قطع مىشد و باز دوباره تكرار مىكرد و ادامه مىداد .\r\n\r\nفصل\r\nو در همين تعليقه است كه :\r\n( ابو عبد اللَّه ( ع ) قال انّ العبد اذا قال أى ربّ ثلثا صيح من فوقه لبّيك سل تعطه )\r\nامام صادق ( ع ) فرمود وقتى بنده سه بار اى ربّ بگويد از بالا سرش فريادى برآيد :\r\nلبيك بپرس تا آن را عطا كنم .\r\nو در آخر آنچه در اين باب مىآوريم و اقتضا دارد كه براى رهايى از عذاب و عتاب روز حساب به آن استظهار كنيم اين آيه است :\r\n(   فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ   و  الْحَمْدُ لِلَّهِ رَبِّ الْعالَمِينَ  و صلى اللَّه على اشرف المرسلين محمد النّبى و إله الطّيّبين الطّاهرين الاخيار الانجبين و سلّم تسليما كثيرا كثيرا ) بشارت باد بندگانم را آن كسان كه چون سخنى را بشنوند نيكوترينش را\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nپيروى كنند و ايشانند كه خداوند هدايتشان كرده و هم ايشانند صاحبان خرد .\r\nو سپاس براى خداوند كه پروردگار جهانيان است و درود بر اشرف فرستادگان و رسولان ، محمد پيامبر ( ص ) و آل پاك و طاهرين او كه نجيب و نيك هستند و سلام فراوان و درود بىپايان بر ايشان باد .\r\nپايان رساله ابن طاوس « ره »\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\n[ تعليقات مترجم 
  ]\r\n\r\nمحاسبه نفس\r\n« 1 » محاسبه نفس را به دو صورت بايد مورد بحث قرار داد .\r\n1 - محاسبه اعمال به وسيله خود شخص 2 - محاسبه به وسيله حافظان اعمال محاسبه‌اى كه به وسيله خود انسان از خودش به عمل مىآيد آسان‌ترين برآورد و ساده‌ترين حساب است اما مشكلترين سدى كه در اين راه وجود دارد نفس امّاره‌اى است كه آدمى را از توجه به محاسبه اعمالش منصرف مىسازد و كمتر كسى است كه شب در خلوت تنها دفتر و قلمى بردارد و اعمال زشت و زيبايى كه در روز به پايان رسيده ، مرتكب شده يادداشت كند و با جمع و تفريقى خود را در ترازوهاى انصاف بسنجد .\r\nبازرگانان معمولا عمليات خود را در دفتر روزانه و دفتر كل يادداشت مىكنند و از اين طريق به آسانى مىفهمند كه چقدر سود برده يا زيان كرده‌اند و چه ميزان به اشخاص بدهكارند و چه مبلغ بايد بابت ماليات ، پرداخت كنند و چه نوع كالايى وارد كرده‌اند و چه مقدار به فروش رسانيده‌اند و كالاهاى موجود در انبارشان چه چيزهايى است ؟ خلاصه تمام سرمايه آنان اعم از منقول و غير منقول و نقدى و جنسى با يك نگاه سطحى معلوم مىگردد ولى كمتر كسى است كه اعمال نيك و بد خويش را در دفاترى به شماره آورده و به بند حساب كشيده باشد و گويا بدكارى بىزيان و\r\n\r\n\r\n","description":"","footnote":"\r\n( 1 ) نگارش مترجم\r\n","page_name":" 87 ","page_number":87},
  {"content":"\r\n\r\nنيكوكارى بىسود است . از اين رو نياز به احصاء و آمار كردن ندارد ! حتى كمتر كسى است به هنگام شب كه كار روزانه به پايان مىرسد به اعمال روزش بينديشد و كارهاى نيك و بد خويش را جداگانه بررسى كرده و آنها را دوباره در مخزن بايگانى كند .\r\nسيد بن طاوس اعلى إله مقامه در اين رساله سفارش مىكند كه انسان لا اقل ساعتى از شبانه روز را به محاسبه نفس خويش اختصاص دهد و آنچه را فرشتگان به حسابش نوشته‌اند مطالعه كرده و از پيشگاه خداى بزرگ بر كارهاى زشتش پوزش بخواهد و خود را براى فردايى بهتر و انجام كارهاى نيكوتر آماده سازد و بسيار بجاست كه اين اندرز را همگان به كار گيرند و همان گونه كه « عمل تجارت » را در دفاترى ثبت و ضبط مىكنند « تجارت عمل » را هم در « عمل نامه » اى ثبت نموده و همه روزه مورد مطالعه قرار دهند و از اين طريق است كه « نفس لوامه » « 1 » و وجدان هشداردادن انسان بيدارتر گشته و « نفس امّاره » « 2 » را مورد عتاب و سرزنش قرار\r\n\r\n\r\n","description":"","footnote":"\r\n( 1 )    لا أُقْسِمُ بِيَوْمِ الْقِيامَةِ وَ لا أُقْسِمُ بِالنَّفْسِ اللَّوَّامَةِ    أ يحسب الانسان ان لن نجمع عظامه . ( قيامت 2 تا 4 ) قسم به روز قيامت و سوگند به نفس سرزنش‌كننده و ملامت‌گر آيا انسان مىپندارد كه استخوانهايش را جمع نخواهيم كرد ؟\r\n( 2 )  وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  . ( يوسف - 53 ) من نفس خود را برى نمىدارم زيرا نفس به بدى فرمان مىدهد مگر خدايم رحم كند .\r\n","page_name":" 88 ","page_number":88},
  {"content":"\r\n\r\nداده و او را به « نفس مطمئنّه » « 1 » كه خود و خدا از وى راضى هستند مبدل خواهد ساخت .\r\nاز آنجا كه انسان به پيروى از شيطان راغبتر است و مايل نيست زشتيهاى خود را هم در كتابى منعكس كند تا مبادا ديگران آن را بخوانند و او را همچنان كه هست بشناسند و از دفتر اعمالش نيز دلائلى عليه او جمع كنند از نوشته آنچه مىكند سرباز مىزند و يا چون خود را مىشناسد كه چگونه آدمى است به فكر جمع بندى كرده‌ها و انديشه در اعمال روزانه‌اش نمىباشد . پس براى نجات او از اين ورطه هولناك بايد راهى گشود و او را در آن راه برد .\r\nراهى كه انسان را از بىتوجهى به اعمالش مىرهاند و او را به بهشت خدا مىرساند . علم و آگاهى است زيرا پيامبر اكرم ( ص ) فرموده است :\r\nلكلّ شىء طريق و طريق الجنّة العلم .\r\nبراى هر چيزى راهى است و راه رسيدن به بهشت دانش است .\r\nاگر انسان يقين كند كه همه اعمال او از ريز و درشت و زشت و زيبا در اوراق ايام ثبت و ضبط مىشود و همه آنها را در روز جزا به نمايش خواهند گذاشت و حتى خود او در همين دنيا مىتواند پاره‌اى از كردار گذشته‌اش را با دستگاه‌هايى كه همين انسان اختراع كرده ببيند و علم پيدا كند كه هيچ چيز در هستى به فراموشى سپرده نمىشود بلكه همه چيز در بايگانى بزرگ جهان ثبت و ضبط\r\n\r\n\r\n","description":"","footnote":"\r\n( 1 )   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   . ( فجر - 27 ) اى نفس آرميده و اطمينان يافته ، خشنود و پسنديده بسوى پروردگارت باز گرد .\r\n","page_name":" 89 ","page_number":89},
  {"content":"\r\n\r\nمىگردد از انجام كار زشت خوددارى نموده و به كارهاى نيك رو مىآورد و از اين طريق است كه خود را از بلاهاى دنيا و آخرت رهانيده و وسيله نجات ديگران و آسايش هم نوعان خويش مىشود .\r\nپس در محاسبه نفس ابتدا بايد حسابگران و آمار تهيه‌كنندگانى را كه خدا در طبيعت معين فرموده شناخت و به نحوه ضبط اعمال آگاه شد ، چون در آن موقع است كه آدمى به خود مىآيد و از دستگاه‌هاى عجيب خلقت كه در همه جا و همه وقت سرتاسر وجود او را فرا گرفته‌اند و از زواياى روشن و تاريك زندگى او عكسبردارى مىكنند به وحشت مىافتد و از صميم دل فرياد بر مىآورد .\r\n رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ  ( آل عمران - 191 ) خدايا هستى را به باطل نيافريده‌اى ترا تقديس و تنزيه مىكنم و تو ما را از عذاب آتش حفظ فرما .\r\nعالم پرهيزگار و عارف رازدار سيد بن طاوس در رساله محاسبه نفس گرچه به اختصار قلم زده ولى بحث مفصلى را پيش پاى ما گشوده و راهى را كه بايد پيمود ، نشان داده است و ما با دعاى خير به روان پاك او در حد وسع و استطاعت علمى هر چند ناچيز و اندك است دفتر بحث و تفصيل را مىگشاييم و با استمداد از قرآن كريم و روايات معصومين ( ع ) و دانشهاى جديد و ابتكارات و\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاختراعات انديشمندان عصر به آنچه در اين باره عنوان شده مطالبى را مىافزاييم و اميدواريم خوانندگان و صاحب‌نظران را پسند افتد .\r\n\r\nسود و زيان اعمال متوجه كيست ؟\r\nاگر باور كنيم سفارشات و احكام قرآن قاعده تغيير ناپذير و هميشگى عالم هستى است و هرگز ممكن نيست خلاف آن حتى براى يك لحظه درست باشد به يقين از اجراى آنها سرپيچى نخواهيم كرد . پس نخستين وظيفه انسان انديشيدن در آيات خدا و تفكر در باره آنها و سپس عمل به آنهاست زيرا بعد از انديشيدن ، آدمى به اين نتيجه خواهد رسيد كه عمل خود را با علم خويش هماهنگ سازد و در چنين صورتى است كه از نيت پاك و خالص او جز عمل شايسته سر نخواهد زد . اكنون به آيات زير بينديشيد و نتيجه‌گيرى خود را بيازماييد .\r\n1 -  مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلَّامٍ لِلْعَبِيدِ  ( فصلت - 46 ) هر كه كار نيك كند به سود خود اوست و هر كه كار بد كند به زيان خودش مىباشد و پروردگار توبه بندگانش ستم نمىكند .\r\n2 -  إِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَها  ( اسراء - 7 ) اگر نيكى كنيد به خود نيكى كرده‌ايد و اگر بدى كنيد به زيان خود مرتكب شده‌ايد .\r\n3 -  فَمَنْ أَبْصَرَ فَلِنَفْسِهِ وَ مَنْ عَمِيَ فَعَلَيْها  ( انعام - 104 )\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nهر كه چشم گشايد و بينا شود به سود خود اوست و هر كه چشم فرو بندد و كور شود به زيان او مىباشد .\r\nراستى آيا كسى هست كه آيات بالا را منكر شود ؟ و آيا كسى هست كه كور دلى را بهتر از بينايى بداند ؟\r\nدرست است كه زيان ديده از عمل بد ديگران به رنج مىافتد و آسيب مىبيند ولى آيا ستمديده و مظلوم همواره بىياور است ؟\r\nبراى اينكه پاسخ درست پرسش‌هاى بالا را دريابيد ، به اطراف خود كه ظالم و مظلومى را در بر دارد بنگريد و يا به تاريخ كه سرنوشت نيكوكاران و بدكاران را بر صفحه اوراقش ثبت كرده مراجعه كنيد تا به اين نتيجه برسيد كه ، هر كه كار نيك كند به سود خود اوست و هر كه كار بد كند به زيان خودش مىباشد .\r\nپس براى بردن سود بيشتر و پرهيز از ضرر و زيان بايد كار نيك كرد و وقتى نيكوكارى عادت مردم شد جامعه‌اى به وجود خواهد آمد كه همه افرادش در مصيبت و شادى هم شريك و با همه كثرت و تعداد فراوانشان يك تن و يا « يد واحده » خواهند بود . كه المسلمون يد واحدة .\r\nاگر كسانى نفع خود را در زيان ديگران بدانند و با حيله و نيرنگ يا با اعمال زور مقصد و مقصود خود را بر همنوعان خويش تحميل كنند از كيفرى كه در طبيعت براى آنان مقرر شده نجات نخواهند يافت و همچنين آنان كه سود خويش را در نفع ديگران مىدانند و با كارهاى نيك پيكر جامعه را زينت و زيور مىبخشند از\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nپاداش الهى بىنصيب نخواهند ماند كه اين دو موضوع را در زير مورد بحث قرار مىدهيم .\r\n\r\nاقسام پاداش و كيفر\r\nبراى نظم و انتظام و آسايش و آرامش در جامعه ، حكومتها قوانين و مقرراتى را وضع و به موقع اجرا مىگذارند كه اين نوع قوانين موضوع بحث ما نيست چون در محاسبه اعمال به اين گونه مقررات كمتر نياز پيدا مىكنيم .\r\nاما كسى كه كار نيك مىكند داراى دو پاداش است و بدكار نيز داراى دو نوع كيفر .\r\nپاداشى كه نيكوكار در دنيا دريافت مىدارد در كلمه خوشبختى و سعادت دنيوى خلاصه مىشود زيرا خداوند اين جهان را با چنان نظام شگفت‌انگيزى آفريده كه حتى يك بار نفس كشيدن ، بىقاعده و بىحساب نيست و بىاثر نيز نمىماند و چون خدا داراى اسماء الحسنى و صفات پسنديده است و از خداى نيكو آفرين هم جز نيكى به وجود نمىآيد هر عمل نيكى كه از بنده‌اش صادر شود پاداش نيكش را در دنيا به او عطا خواهد فرمود پس هر كه نيكى كند به سود خود اوست و به لحاظ اين كه هر چه به وجود آيد « نيست » نخواهد شد و « معدوم » نخواهند گشت بلكه تا ابد به راه كمال خود ادامه خواهد داد لذا نيكوكار پس از مرگ هم پاداش اعمال نيكش را بهتر از آنچه در دنيا دريافت داشته از خداى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبخشنده دريافت خواهد داشت .\r\nبنا بر اين پاداش‌ها دو نوعند :\r\n1 - پاداشهاى دنيوى 2 - پاداشهاى اخروى كيفرها نيز به قياس مذكور دو قسمند :\r\n1 - كيفر دنيوى 2 - كيفر اخروى بدكار را در طبيعت پاداش نيكو نيست . او گرچه مدتى را در دنيا زنده مىگذراند ولى زندگى نمىكند بلكه با بيماريهاى حسد ، كينه ، حرص ، بىتابى ، فزون‌طلبى ، حب جاه و مقام و . . . تن و روان خويش را مىسوزاند و همين آتشها را هم به آخرت منتقل مىكند .\r\nچرا يك ذره غبار كه در چشم مىنشيند تا بيرون نيايد انسان را از ناراحتى و رنج نمىرهاند ؟\r\nچرا يك قطره آب اگر در قصبه الريه وارد شود سرفه‌هاى مكرر بر آدمى دست مىدهد ؟ و چرا خارى كوچك كه در پاى خلد ، انسان از رفتار باز مىماند ؟ براى اينكه بر خلاف طبيعت و سنت الهى هر عملى واقع شود ، عكس العملش ناراحتى ، رنج و بيمارى است . پس براى رهايى از عكس العمل‌هاى بد ، عملهاى نيكو بايد انجام داد و غير از اين چاره‌اى نيست .\r\nاين جهان كوه است و فعل ما ندا سوى ما آيد نداها را صدا\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاز مكافات عمل غافل مشو گندم از گندم برويد جو ز جو بدكار در آخرت هم با اعمال زشت خويش دست به گريبان است زيرا در عالم چيزى از بين نمىرود و عمل ، عامل خود را هرگز رها نمىكند . نگاه كنيد به آيه 13 تا 14 سوره اسراء كه در اين باره مىفرمايد :\r\n  وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً   نامه عمل هر انسان را در گردنش ملازم كرديم و در روز قيامت برايش بيرون مىآوريم در حالى كه نامه‌اى است گشوده و خوانا و ( مىگوييم اكنون ) نامه‌ات را بخوان كه خودت كافى است امروز حسابگر خويشتن باشى .\r\n\r\nنمايش اعمال\r\nدر فردايى كه براى همه انسانها يكسان فراهم شده حسابرسى و محاكمه افراد به قدرى سهل و آسان خواهد بود كه انسان گناهكار خود حكم محكوميت خويش را صادر مىكند و بدون هيچ گونه اعتراض عذاب را پذيرا مىشود زيرا دلائل جرم بسيار دقيق جمع‌آورى گشته و گناه كار ، امكان انكار ندارد نگاه كنيد به آيه 49 سوره كهف كه مىفرمايد :\r\n وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا \r\n\r\n","description":"","footnote":"","page_name":" 95 ","page_number":95},
  {"content":"\r\n\r\n حاضِراً وَ لا يَظْلِمُ رَبُّكَ أَحَداً  نامه اعمال نهاده مىشود و مجرمين از آنچه در آن است و مىبينند ترسان و لرزان شده مىگويند : اى واى بر ما از اين نامه اعمال ! كه كوچك و بزرگى نيست مگر همه را احصاء و شماره كرده و هيچ چيز را وانگذاشته است و آنچه را كه كرده‌اند حاضر مىيابند پروردگار تو بر هيچ كس ستم نمىكند .\r\nاز جمله وجدوا ما عملوا حضرا معلوم مىشود كه عين اعمال انسانها مجسم شده و در برابر ديدگانشان قرار مىگيرد و از همين جهت است كه هيچ كس قادر به انكار كارهاى خويشتن نيست .\r\nحضرت رسول اكرم مىفرمايد :\r\n( اعمل ما شئت فانّك ملاقيه )\r\n( من لا يحضره الفقيه و وافى ) بكن آنچه مىخواهى زيرا همان را ديدار خواهى كرد .\r\nو امير الحسن على ( ع ) مىفرمايد :\r\n« ما قدّمت اليوم تقدم عليه غدا فامهد لقدمك و قدّم ليومك )\r\n( نهج البلاغه ) هر چه امروز پيش فرستى فردا به همان وارد مىشوى پس براى قدمت جايى تهيه كن و براى آن روزت چيزى پيش فرست .\r\nاكنون آيات ديگرى را كه بر تجسم اعمال و نمايش عين آنها در آخرت دلالت دارد شاهد مىآوريم .\r\n1 -    يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ    ( زلزال - 6 تا 8 ) امروز ( قيامت ) مردم پراكنده بازمىگردند تا اعمال خويش را ببينند\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nپس هر كس به اندازه ذره‌اى نيكى كند آن را مىبيند و هر كس به مقدار ذره‌اى بدى كند آن را خواهد ديد .\r\nدر اين آيات تصريح شده كه انسان عمل نيك و بد خود را خواهد ديد . نه اينكه تنها پاداش و كيفر خود را خواهد يافت بلكه عين عمل خويش را هم خواهد ديد و سزاى او بعد از رويت عمل خواهد بود نه پيش از آن زيرا عدل و انصاف حكم مىكند كه ابتدا گناهكار به دلائل اتهام خود آگاه شود تا كيفرى را كه برايش معين شده عادلانه تشخيص دهد و همچنين نيكوكار با ديدن دلائل نيكويى كه اقامه كرده از پاداشى كه دريافت مىدارد بيشتر خرسند شود و شايد از همين جهت است كه خداوند مىفرمايد :\r\n وَ لا يَظْلِمُ رَبُّكَ أَحَداً  ( و پروردگارت به هيچ كس ستم نمىكند ) 2 -  وَ بَدا لَهُمْ سَيِّئاتُ ما كَسَبُوا وَ حاقَ بِهِمْ ما كانُوا بِهِ يَسْتَهْزِؤُنَ  ( زمر - 48 ) و ظاهر شد بر ايشان بديهايى كه خود كسب كردند و فرا گرفت ايشان را آنچه كه به آن مسخره مىنمودند .\r\nو همين آيه در سوره جاثيه ( آيه 33 ) تكرار شده جز اينكه بجاى ما كسبوا « ما عملوا » به كار رفته پس معلوم مىشود آنچه را انسان بدست مىآورد يا انجام مىدهد در آخرت پيش روى او ظاهر مىشود و بلاها و مصائبى را كه آن اعمال آفريده ، عمل‌كننده را احاطه مىكند و به عذاب دادنش مىپردازد .\r\n3 -  بَلْ بَدا لَهُمْ ما كانُوا يُخْفُونَ مِنْ قَبْلُ  ( انعام - 29 )\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبلكه بر ايشان ظاهر شد ، آنچه را كه از پيش مخفى و پنهان مىداشتند .\r\nبسا آدمى گناهانى را در پنهانى مرتكب مىشود تا كسى بر وقوع آنها آگاهى نيابد ولى با شگفتى فراوان در قيامت خواهد ديد كه نه تاريكى در ضبط اموال تأثيرى داشته و نه روشنى و نه گوشه خلوت عمل را از اثر انداخته و نه ملاء عام و جاى آشكار . بلكه حافظان اعمال بزرگوارانه همه كردارها را اعم از كوچك يا بزرگ ضبط كرده‌اند و امروز عين آنها را به نمايش در آورده‌اند .\r\n4 -  وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  ( زمر - 47 ) و از سوى خدا بر ايشان ظاهر شد آنچه را كه گمان نمىبردند .\r\nكارهاى بدى را كه انسان در پنهانى انجام مىدهد براى اين است كه اولا مورد تعقيب و مجازات قرار نگيرد ثانيا در بين مردم رسوا نشود اما در آخرت همه پنهان كارىهاى خويش را خواهد ديد و با شرمندگى و انفعال خاك بودنش را آرزو خواهد كرد . نگاه كنيد به آيه 41 سوره نبأ كه مىفرمايد :\r\n يَوْمَ يَنْظُرُ الْمَرْءُ ما قَدَّمَتْ يَداهُ وَ يَقُولُ الْكافِرُ يا لَيْتَنِي كُنْتُ تُراباً  روزى كه مرد در آنچه كه دو دستش پيش فرستاده مىنگرد و كافر مىگويد : اى كاش خاك بودم .\r\nاز اين آيه شريفه نيز معلوم مىشود كه انسان هر چه را پيش فرستاده مىبيند و در آن نگاه مىكند و اگر بديهايش از خوبيهايى كه كرده باشد بيشتر باشد و آتشى كه در دنيا براى خود و ديگران افروخته شعله‌ور ببيند ، در حسرت خاك بودن خواهد ماند ، زيرا\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمرگ دوباره به سراغش نخواهد آمد .\r\n5 -  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ  ( آل عمران - 30 ) روزى كه هر كسى آنچه نيكى كرده مىيابد و براى آنچه بدى نموده آرزو مىكند كه بين او و اعمال زشتش مسافتى بس دور باشد و خداوند شمار را از خودش مىترساند و خداوند به بندگان مهربان است .\r\nدر اين آيه كلمات « تجد » و « محضرا » دلالت دارد بر اينكه انسان عين اعمال خودش را حاضر مىيابد و كارهاى زشت و اعمال شوم مجسم‌شده‌اش هم چنان باعث شرمسارى او مىشود كه آرزو مىكند كاش اين اعمال از وى بسى دور مىبود و ضمنا خدا بندگان خويش را تحذير مىكند و از بلايى كه در كمين آنها است آگاه مىسازد زيرا خداوند نسبت به بندگانش مهربان است .\r\nو اگر مهربان نمىبود از خطرى كه در پيش است آگاهشان نمىساخت ضمنا با بيان  « وَ اللَّهُ رَؤُفٌ بِالْعِبادِ »  به مردم ابلاغ مىكند كه هر مصيبتى براى خود فراهم آورده‌ايد و محصولى كه در دنيا كشت كرده‌ايد در آخرت درو مىنماييد كه\r\n( الدّنيا مزرعة الآخرة )\r\n( دنيا كشتزار آخرت است ) پس عذاب را از خداى مهربان كه هرگز به احدى ستم نمىكند ندانيد بلكه آن را از سوى خود به شمار آوريد كه قانون خدا و سنت الهى را در هم شكسته‌ايد و به درد و عذاب گرفتار شده‌ايد ، همچون ريختن غبار در چشم و يا خوردن سم كه درد و\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمرگ به دنبال خواهد داشت . مولوى هم مىگويد :\r\n اين عملهاى چو مار و كژدمت * مار و كژدم گردد و گيرد دمت \r\n\r\nحسابرسى در دنيا و آخرت\r\nمحاسبه اعمال تنها به آخرت اختصاص ندارد بلكه در دنيا همه رفتار و كردار و گفتار انسان بلكه حيوان و نبات و جماد بىكم و كاست ثبت و ضبط مىشود و لحظه به لحظه به شماره مىآيد و آمار مىشود و از همين جهت به جمع‌آورى آنها در قيامت نياز نيست و مىتوان گفت در آخرت اعمال انجام شده را به نمايش مىگذارند همچون فيلمى كه بازيگران تهيه كرده و در اختيار سينماها براى پخش قرار مىدهند .\r\nبراى اينكه در قرآن كريم از كلمه « حساب » و « احصاء » سخن به ميان آمده ابتدا به ذكر معانى اين دو مىپردازيم .\r\n\r\nحساب يعنى چه ؟\r\nحساب در معانى زير به كار رفته است : شمردن ، جمع كثير ( اتانى حساب من النّاس جمع كثيرى از مردم نزدم آمدند ) علم رياضى و حساب ، كافى ( اعطاه عطاء حسابا عطاى كافى به او بخشيد ) اندازه ، برآورد ، روز قيامت .\r\nدر قرآن كريم از مشتقات مصادر ، حساب ، محاسبه ، احتساب ، و حسبان و برخى مصادر مذكور مانند ( حسب ، تحسبهم ، يحتسب ،\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nيحاسبكم حساب و حسبان جمعا يك صد و ده ( 110 ) بار تكرار شده و با توجه به اينكه روز قيامت هم « يوم الحساب » ناميده شده مىتوان به اهميت حساب و عظيم بودن دانشى كه انسان را به حساب آگاه و آشنا مىسازد پى برد .\r\nعالمان علم حساب و محاسبان دقيق جوامع بشرى با همه دانششان به ماشينهاى پيچيده محاسباتى و كامپيوترى نيازمندند تا بعد از شمارش اشياء و پس از ضبط و احصاء آنها نتيجه عمل محاسباتى خويش را به سازمانى كه در آن خدمت مىكنند و يا به جامعه تحويل دهند ولى آنان و همه افراد بشر بايد بدانند كه « سريع الحساب » و « اسرع الحاسبين » خداست و اوست كه هر روز را روز محاسبه كردار نيك و بد انسان قرار داده تا روزى كه قامتها در « قيامت حساب » به پا داشته مىشود ، آن اعمال را به نمايش بگذارد و هر كس را به سزاى كردار خويش برساند .\r\n إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ  ( 12 )\r\n\r\nاحصاء يعنى چه ؟\r\nاحصاء مصدر باب افعال است اينك كلمه مذكور و ثلاثى مجردش را به كمك كتب لغت به شرح زير معنى مىكنيم .\r\nحصاة : حصوة : سنگريزه حصى : شمرد ، حساب كرد\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاحصاء : شمردن ، شمارش احصاء النّفوس : سرشمارى احصاء - احصائيه : آمار - آمارگيرى احصائى : وابسته به آمار ، كارمند آمار در كتاب نثر طوبى آمده است : اصل حصا سنگريزه است چون غالبا شماره با سنگ‌ريزه مىكرده‌اند احصاء به معنى شمردن استعمال شده است .\r\nدر المنجد علاوه بر معانى مذكور آمده است كه : احصاء به معنى شمردن چيزى و ضبط و حفظ آن است و نيز حصاة را به معنى عقل و رأى آورده زيرا عقل احصاء يا حفظ مىكند و مفاهيم را با يك ديگر منطبق مىسازد و نتيجه‌گيرى مىنمايد و به همين جهت حصى ( بر وزن شريف ) به كسى مىگويند كه عقلش فراوان است .\r\nراغب اصفهانى ( متوفى 502 ه ) در كتاب نفيس المفردات في غريب القرآن مىگويد :\r\nاحصاء - تحصيل و بدست آوردن با عدد است كه از لفظ حصا ( سنگريزه ) گرفته شده زيرا عرب در شمردن از سنگريزه استفاده كرده از اين رو شمردن را احصاء گفته‌اند همچنان كه ما در شمارش انگشتان خود استفاده مىكنيم .\r\nاما آنچه در اينجا گفتنش ضرورى است اين است كه احصاء تنها به معنى « تعديد » و شماره كردن نيست زيرا در آيه 94 سوره مريم احصاء و عدد هر دو با هم آمده و اگر اين دو به يك معنى بود\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nضرورتى براى بيان هر دو نبود كه اكنون آيه مذكور را با دو آيه ما قبل و ما بعدش در زير شاهد مىآوريم .\r\n   إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً لَقَدْ أَحْصاهُمْ وَ عَدَّهُمْ عَدًّا وَ كُلُّهُمْ آتِيهِ يَوْمَ الْقِيامَةِ فَرْداً    در آسمان و زمين هيچ كس نيست مگر اين كه با بندگى به سوى خداى بخشنده آمدنى است ، به تحقيق خداوند هم آنها را احصاء كرده و شمارش نموده آن هم چه شماره كردن كاملى و همه آنها در روز قيامت تنها در پيشگاه خدا حاضر مىشوند .\r\nاين كه سه آيه بالا را در اينجا آورديم و حال آن كه آيه 94 كه در آن كلمه « احصاء » و « عدد » به كار رفته شاهد مثال است براى اين است كه به علت و مقصود استعمال اين دو لغت كه رسيدگى محاسبه اعمال و كردار مردم در رستاخيز و ديدن كيفر و پاداش كه نتيجه زندگى آنان در دنياست آگاه شويم و در ضمن به اهميت احصاء كه ضبط براى نتيجه‌گيرى است واقف گرديم .\r\n\r\nعدد يعنى چه ؟\r\nچون با دانستن معنى عدد و مقايسه آن با احصاء معنى وسيع و پر دامنه احصاء بهتر روشن مىشود عدد را نيز معنى مىكنيم .\r\nعد : به معنى شمردن و مصدر است و عدد كه اسم مصدر مىباشد شمرده معنى مىدهد .\r\nتعديد : كه مصدر باب تفعيل است شماره كردن و ذخيره نمودن\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nمعنى مىدهد مثلا خداوند در سوره همزه مىفرمايد :\r\n    وَيْلٌ لِكُلِّ هُمَزَةٍ لُمَزَةٍ الَّذِي جَمَعَ مالًا وَ عَدَّدَهُ يَحْسَبُ أَنَّ مالَهُ أَخْلَدَهُ     واى بر هر عيب جوى هرزه زبان همان كسى كه مالى جمع مىكند و به حساب و شماره‌اش سرگرم مىشود و مىپندارد كه مال او را جاويد نگه مىدارد .\r\nمىدانيم مال دنيا كه به وسيله شخصى جمع شود « معدود » و محدود است لذا قابل شمارش از يك تا مقدارى است كه از زمانى آغاز و در زمانى به پايان مىرسد ولى بر انسان تنها زمان قابل شمارش ( روز ، ماه ، سال ) نمىگذرد تا تنها « علم عدد » و دانش شمارش بكارش آيد بلكه در لحظات عمر ، آدمى مرتكب اعمالى مىشود كه علاوه بر شمارش به « احصاء » آنها نيز نيازمند است .\r\nبراى اين كه اين موضوع روشنتر شود آيه 34 سوره ابراهيم را شاهد مىآوريم كه مىفرمايد :\r\n وَ إِنْ تَعُدُّوا نِعْمَةَ اللَّهِ لا تُحْصُوها  يعنى : اگر نعمتهاى خدا را بخواهيد بشماريد هرگز « احصاء » نتوانيد كرد و به آنها احاطه نخواهيد يافت . با اين توضيح كه نه تنها نعمتهاى بىنهايت الهى را توان شمارش و امكان شمردن و به حساب آوردن نيست بلكه نعمتهايى هم كه بوسيله انسان شمارش شود او توانايى آن را ندارد كه همه روابط بين اشياء شمرده شده را درك كند و بفهمد و يا به آنها احاطه و تسلط يابد و يا در مغز خويش و يا كتابها ثبت و ضبط نمايد و آمار كامل و\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبىنقص از آنها ارائه دهد .\r\nراغب اصفهانى در باره معنى احصاء اين حديث را از پيغمبر اكرم ( ص ) نقل كرده كه مىفرمايد :\r\n( نفس تنجيها خير لك من امارة لا تحصيها ) نفسى را كه نجاتش دهى براى تو بهتر از امارت و حكومتى است كه بر آن احاطه و تسلط ندارى و نمىتوانى اداره‌اش كنى .\r\nدر پايان بحث لغوى عدد ، حساب و احصاء مثالى مىزنيم . فرض كنيد بدانيم كه در شهر تهران ده هزار جوشكار و هزار دستگاه جوش وجود دارد . ما از نظر شمارش به تعداد جوشكاران و تعداد دستگاه جوش آگاهيم ولى رابطه بين اين دو و استنتاج اين نكته كه 9 هزار نفر تجربه كار وسيله كار خود را در اختيار ندارند و در نتيجه به اقتصاد كشور زيان وارد مىآيد و بايد براى ساختن يا وارد كردن دستگاه جوشكارى اقدام نمود به علم احصاء و دانش آمار كه تقويت‌كننده انديشه آدمى و زائيده عقل و قوه ضبط اوست نياز دارد . و باز در اين پايان ، قسمتى از آيه 28 سوره جن را شاهد مىآوريم كه مىفرمايد  وَ أَحْصى كُلَّ شَيْءٍ عَدَداً  . خداوند عدد هر چيزى را احصاء ( و آمار ) كرده و بر آنها احاطه و علم كامل دارد .\r\n\r\nنتيجه بحث\r\nگفتيم در نامه اعمال انسان همه چيز از كوچك و بزرگ احصاء و جمع و ضبط مىگردد به نحوى كه نتيجه‌گيرى براى بيننده آسان\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمىشود به همين جهت آن روز كافى است خود انسان قاضى خويشتن باشد  كَفى بِنَفْسِكَ الْيَوْمَ عَلَيْكَ حَسِيباً  بنا بر اين احصاء تنها تعداد كردن و شماره نمودن معنى نمىدهد بلكه نتيجه‌اى كه از احصاء بدست مىآيد اين است كه در روز حساب اعمال مجسم شده و در برابر انسان حاضر مىشود و راه مجادله و مباحثه را در محكمه عدل الهى مىبندد زيرا به قدرى اين آمار دقيق و جامع الاطراف و داراى حساب و شماره روشن است كه حتى كافران كه انكاركنندگان حقايقند زانوى تسليم به زمين مىسايند و براى نجات از فشار وجدان و عذابى كه در پيش دارند آرزوى خاك شدن را مىنمايند .\r\n\r\nمحاسبه با كيست ؟\r\nچون همه چيز از آن خداست و آفريننده هستى اوست حساب‌كننده اصلى و حقيقى خداست كه در اين باره آياتى را شاهد مىآوريم .\r\n1 -  فَإِنَّما عَلَيْكَ الْبَلاغُ وَ عَلَيْنَا الْحِسابُ  ( رعد - 40 ) همانا وظيفه تو ( اى پيامبر ) تبليغ مردم است و بر ما هم حساب و سزاى آنهاست .\r\n2 -  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  ( بقره - 184 ) اگر چيزى را آشكار يا پنهان كنيد خداوند آن را براى شما به حساب\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمىآورد .\r\n3 -  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  « انبياء - 47 ) در روز جزا ترازوهاى عدل و موازين قسط را مىنهيم و به هيچ كس در باره چيزى ستم نخواهد شد و اگر به اندازه دانه خردلى چيزى باشد آن را بياوريم و كافى است كه ما از حساب‌كنندگان باشيم .\r\nخداوند حسابگران فراوان و آمار تهيه‌كنندگان بسيار آفريده ولى خود خدا بهترين محاسب و سريعترين حساب‌كننده است و چون در همه لحظات زندگى به حسابها رسيدگى مىشود به انسان كه روز دشوار قيامت را هم در پيش دارد سفارش شده كه در شبانه روز وقتى را براى محاسبه اعمال خود قرار دهد تا اگر خطايى مرتكب شده روز ديگر با عمل نيك خطاى گذشته را جبران نمايد . اكنون در اين باره به چند حديث توجه كنيد .\r\nامير الحسن ( ع ) مىفرمايد :\r\n( اجعل لنفسك فيما بينك و بين اللَّه افضل المواقيت و الاقسام )\r\nبراى خودت در آنچه بين تو و خداست بهترين وقتها و قسمتها را قرار بده .\r\nكسى كه وقتى را قرار مىدهد تا در آن كارهاى نيك و بد خويش را با خدايش در ميان بگذارد و به گناهانش اعتراف كرده و از كارهاى بد خود عذر بخواهد از علم احصاء كه نشانه عقل و خردمندى دارنده آن است استفاده مىكند و در نتيجه از كارهاى بد اعراض\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nكرده و به كارهاى نيك رو مىآورد .\r\nگهر وقت بدين خيرگى از دست مده آخر اين در گرانمايه بهايى دارد\r\n( حاسب نفسك لنفسك فانّ غيرها من الانفس لها حسيب غيرك )\r\nبراى خودت از نفس خودت حساب بكش زيرا كه براى نفوس ديگران محاسبى غير تو مىباشد .\r\nيكى از صفات شوم و عادات زشت ، ديدن معايب ديگران و فراموش كردن معايب خويش است اگر كسى عادت كند كه فقط از خودش حساب بكشد و به كارهاى نيك و بد خويش بينديشد و از خدا كه راز نهان و آشكار او را مىداند و اعمال او را در خلوت و جلوت مىبيند بترسد ، رفتار و گفتارش در جامعه نيكو و خودش خداگونه خواهد شد . اما اگر كارهاى خود را با اعمال ديگران مقايسه كند و معايب آنان را در مقابل محاسن خود قرار دهد به فساد و گناه خواهد افتاد زيرا انسان فقط در برابر خدا مسئول است نه مردم از اين رو لازم است آدمى اعمال خود را با اوامر و نواهى الهى بسنجد كه خالى از هر گونه عيب و نقص است نه اعمال مردمى كه چون خود او داراى آرزوها و هوسهاى گوناگونند .\r\nپروين اعتصامى زير عنوان « نكوهش بىجا » شعرى سروده كه در زير نقل مىكنيم .\r\n سير يك روز طعنه زد به پياز * كه تو مسكين چقدر بدبويى \r\n\r\n","description":"","footnote":"","page_name":" 108 ","page_number":108},
  {"content":"\r\n\r\n گفت از عيب خويش بىخبرى * زان ره از خلق ، عيب ميجويى\r\nگفتن از زشت‌رويى دگران * نشود باعث نكورويى\r\nتو گمان مىكنى كه شاخ گلى * بصف سرو و لاله مىرويى\r\nيا كه هم بوى مشك تاتارى * يا ز ازهار باغ مينويى\r\nخويشتن بىسبب بزرگ مكن * تو هم از ساكنان اين كويى\r\nره ما گر كج است و ناهموار * تو خود اين ره چگونه مىپويى\r\nدر خود آن به كه نيكتر نگرى * اول آن به كه عيب خود گويى\r\nما زبونيم و شوخ جامه و پست * تو چرا شوخ تن نمىشويى \r\nبايد گفت آنها كه از ديدن معايب خود غافلند و در معايب ديگران مىنگرند ديوانه‌اند نه عاقل زيرا خردمند هرگز قدمى به زيان خويش بر نمىدارد و بزرگترين زيان عيب ديگران ديدن و از خود غافل ماندن به گمراهى و فساد افتادن است و مسلم است كه خود را به ورطه هلاك افكندن شرط عقل نيست .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n( حاسبوا انفسكم باعمالها و طالبوها باداء المفروض عليها )\r\nاز خودتان به آنچه كرده‌ايد حساب بكشيد و آنچه را كه بر نفسهاى شما واجب گشته است از آنها مطالبه كنيد .\r\n كار مده نفس تبه‌كار را * در صف گل جا مده اين خار را\r\nكشته نكودار كه موش هوى * خورده بسى خوشه و خروار را\r\nچرخ و زمين بنده تدبير تست * بنده مشو در هم و دينار را\r\nكم دهدت گيتى بسيار دان * به كه بسنجى كم و بسيار را\r\nآينه تست دل تابناك * بستر از اين آينه زنگار را\r\nرو گهرى جوى كه وقت فروش * خيره كند مردم بازار را \r\nاينك چند حديث ديگر در باره محاسبه نفس از غرر الحكم ( سخنان على « ع » ) نقل مىكنم .\r\n( حاسبوا انفسكم تأمنوا من اللَّه الرهب و تدركوا عنده الرّغب )\r\nبه حساب نفس‌هاى خود برسيد تا ايمن باشيد از خدا ترس را و دريابيد نزد او رغبت را ( تا از عذاب جهنم كه مىترسيديد در امان مانيد به بهشت و نعمتهايش كه رغبت داشتيد برسيد ) .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( من تعاهد نفسه بالمحاسبة امن فيها المداهنة )\r\nهر كس از خود حساب بكشد از مداهنه و سهل‌انگارى در امان ماند .\r\n( قيّدوا انفسكم بالمحاسبة و املكوها بالمخالفة )\r\nخودتان را با محاسبه مقيد كنيد و با مخالفت با نفس مالكش شويد .\r\n( من حاسب نفسه وقف على عيوبه و احاط بذنوبه و استقال الذّنوب و اصلح العيوب )\r\nهر كه به حساب خود برسد بر عيبهاى خويش آگاه شود و به گناهانش احاطه يابد و از خدا در گذشتن از گناهان و اصلاح عيب‌هايش را در خواست نمايد .\r\n\r\nحسابگران طبيعت\r\nاز جمله صفاتى كه خداوند براى خود مىشمارد « سريع الحساب » بودن و  « أَسْرَعُ الْحاسِبِينَ »  است كه براى اختصار فقط دو آيه از قرآن كريم را در اين باره شاهد مىآوريم .\r\n وَ اللَّهُ يَحْكُمُ لا مُعَقِّبَ لِحُكْمِهِ وَ هُوَ سَرِيعُ الْحِسابِ  . ( رعد - 41 )  أَلا لَهُ الْحُكْمُ وَ هُوَ أَسْرَعُ الْحاسِبِينَ  ( انعام - 62 ) آگاه باشيد كه حكم و فرمان از آن خداست ( فرمانرواى كل هستى اوست ) و فقط او سريعترين حساب‌كنندگان است .\r\nچون ممكنات را ممكن نيست كه بتوانند از زير بار فرمان خدا شانه خالى كنند و سنت تغيير ناپذير هستى را بشكنند ، لذا سر بر خط فرمان حساب نهاده و همه چيز همديگر را به شماره و احصاء\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدرآورده و ضمن همكارى شاهد و ناظر يك ديگر مىشوند .\r\nچند دقيقه انديشه در مخلوقات روى زمين به سادگى بر انسان معلوم مىسازد كه جهان چون خط و خال و چشم و ابرو گرچه جدا از همند ولى به يك ديگر پيوسته و به هم نيازمندند و چون نيازهايى كه بايد برآورده شود معدود و محدود است لا جرم هر موجودى كه چيزى مىدهد و يا بهره‌اى مىگيرد كاستى و فزونى او مشخص و معين مىگردد . مثلا شاخه بريده گل گلايل سفيد رنگ را در ليوان پرآبى كه حبه‌اى قند و چند قطره رنگ آبى به آن افزوده‌ايم قرار مىدهيم تا ضمن اينكه آب از آوندهاى ساقه به بالا مىرود رنگ آبى را هم به گلبرگها برساند و گلايل سفيد ، آبى رنگ شود . در اين آزمايش مقدار آبى كه گل و ساقه از آن استفاده مىكند و رنگى كه از داخل آب به ساقه و گل منتقل مىگردد و ميزان آبى كه تبخير مىشود قابل اندازه‌گيرى و محاسبه است و در اين آزمايش آب و قند و رنگ مقدارى از وجود خود را براى بقاى ديگرى از دست داده‌اند ولى از حساب خارج نشده‌اند زيرا در جاى ديگر از گلبرگها و ساقه و برگ حضور خود را به اثبات رسانيده‌اند و همه اجزاء جابجا شده هم ، گواه و شاهد يك ديگرند .\r\nآثارى كه اشياء بر همديگر دارند و شهادتهايى كه عليه هم يا به سود هم مىدهند در علوم امروز به اثبات رسيده و از اين آثار براى كشف جرائم نيز استفاده‌هاى فراوانى مىكنند كه بعدا توضيح خواهيم داد . و شايد هم بتوان گفت كه تأثيرات موجودات بر\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nهمديگر بديهى و ثابت است و نياز به اثبات ندارند مثلا كيست كه تأثير چشم و گوش ، معده ، ريه و قلب و . . . را در همديگر منكر شود و بهره‌هايى كه اعضاء بدن به يك ديگر مىدهند و يا رنج‌هايى را كه از رنج عضوى متحمل مىگردند انكار نمايد .\r\nچو عضوى به درد آورد روزگار دگر عضوها را نماند قرار چون خداوند همه چيز را به اندازه آفريده و هر چه را به آن نياز داشته داده بنا بر اين ممكن نيست آن چيزها كه در مجموع عالم هستى را تشكيل مىدهند بىحساب باقى بمانند . ابتدا به اطراف خود نگاه كنيد و در موضوع مورد بحث بينديشيد و آنگاه آيه 3 سوره طلاق را بنگريد كه مىفرمايد :\r\n وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً  هر كس بر خداوند توكل كند خدا او را كافى است ، همانا امر و فرمان خدا در همه جا در حال اجرا است و خداوند براى هر چيزى اندازه قرار داده است .\r\nپس همه چيز به اندازه و مقدار و روى قاعده و حساب آفريده شده بنا بر اين امكان ندارد چيزى بىاندازه و بىحساب باقى بماند .\r\nغفلت آدمى از حساب و به فراموشى سپردن احصاء دليل بر نبودن اين دو نيست . ضربه انتباه و چكش آگاهى لازم است كه مغز خفته را بيدار كند و او را با حسابى كه در خود او جمع است و در موجودات اطرافش نيز وجود دارد آشنا سازد و در آن موقع است كه\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nانسان خواهد دانست « همه چيز از همديگر حساب مىبرند » .\r\n\r\nرقيب كيست ؟\r\nرقيب به معنى حافظ و مراقب است و گاهى به معنى منتظر مىباشد مثلا در آيه يك سوره نساء كه مىفرمايد :\r\n  إِنَّ اللَّهَ كانَ عَلَيْكُمْ رَقِيباً   « خداوند به شما حافظ و مراقب شماست » رقيب به معنى نگهبان و حافظ است و در آيه  وَ ارْتَقِبُوا إِنِّي مَعَكُمْ رَقِيبٌ  . ( منتظر بمانيد كه من هم با شما منتظرم ) رقيب به معنى منتظر مىباشد .\r\nشيخ طبرسى فرموده : رقبه ( به كسر اول ) و انتظار و مراقبت و محافظت نظير همند .\r\nولى شايد بتوان گفت معنى جامع اين لغت « محافظت » مىباشد .\r\nچون آفريننده جهان خداست بهترين « رقيب » خود اوست و تنها اوست كه حتى سقوط برگ درختى را هم مىداند  وَ ما تَسْقُطُ مِنْ وَرَقَةٍ إِلَّا يَعْلَمُها  ( انعام - 59 ) برگى از درخت فرو نمىافتد مگر به آن آگاه و داناست . اما اين خداى رقيب و نگهبان خاصيت مراقبت و محافظت را نيز در همه اشياء قرار داده لذا همه چيز مراقب همديگرند . مثلا اعضاء بدن انسان از موى سر تا ناخن پا همه يار و كمك يك ديگر و محافظ و مراقب همند و جهان نيز با همه وسعتش چون پيكر آدمى اعضاء به هم وابسته و به يك ديگر پيوسته دارد كه همه محافظ و مراقب هم مىباشند و از سنت الهى دقيقا پيروى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمىكنند .\r\nخداوند در آيه 83 سوره آل عمران مىفرمايد :  وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  يعنى : هر كه در آسمان و زمين است با رغبت يا كراهت به خدا تسليم است .\r\nو نيز در آيه 11 سوره فصّلت مىفرمايد :  ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  آنگاه به خلقت آسمانها ( توجه كامل فرمود كه آسمانها ) دودى بود او ( به امر نافذ تكوينى ) فرمود كه اى آسمان و زمين همه بسوى خدا ( و اطاعت و فرمان حق ) بشوق و رغبت يا به جبر و كراهت بشتابيد آنها عرضه داشتند ما با كمال شوق و ميل به سوى تو مىشتابيم .\r\nاطاعت كائنات از فرمان خدا و سر بر خط سنت او « 1 » نهادن اگر به رغبت نباشد اجبارى خواهد بود زيرا هيچ چيزى نمىتواند از حكم خدا تخطى كند و قانون تغيير ناپذير الهى را در هم بشكند .\r\nخورشيد در مدارش مىچرخد و ماه در مسير معينش حركت مىكند ستارگان هر كدام وظيفه تعيين شده خود را انجام مىدهند و چنين است كه مسخر بودن همه آنها براى همه امكان پذير شده است .\r\nنگاه كنيد به آيه 11 سوره جاثيه كه مىفرمايد :\r\n وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ \r\n\r\n\r\n","description":"","footnote":"\r\n( 1 )  وَ لَنْ تَجِدَ لِسُنَّةِ اللَّهِ تَبْدِيلًا  . ( فتح - 23 ) هرگز براى سنت و قانون خدا تغيير و تبديلى نخواهى يافت .\r\n","page_name":" 115 ","page_number":115},
  {"content":"\r\n\r\nو رام كرد براى شما آنچه در آسمانها و آنچه در زمين است در حالى كه همه از اوست همانا در اين امور آيتها و نشانه‌هاست براى مردمى كه مىانديشند .\r\nدر آيه 83 سوره آل عمران ديديم كه همه كسان آسمانها و زمين خواهى نخواهى به خدا تسليمند و در آيه 11 فصلت خوانديم كه آسمانها و زمين فرمانبر خدايند و در آيه بالا ( 11 جاثيه ) هم مىبينيم كه خدا همه چيز را مسخر ما قرار داده و ما تنها انسانها نيستند بلكه كسان آسمانها نيز مشمول لكم مىباشند « 1 » .\r\nو اين موضوع هم بسى روشن است زيرا خداوند از همه چيز بىنياز است و او كه تا اراده كند بىنهايت كره با مخلوقات متعدد مىآفريند براى خود خلق نمىكند ، بلكه همه آنها را در خدمت سود رسانيدن به همديگر قرار مىدهد و لازمه اين سود رسانى ، هماهنگى آفرينش در تمام شئون است و اين هماهنگى تسخير منافع را براى همه موجودات ممكن مىسازد و بطور خلاصه مىتوان گفت صفات خدا جهان شمول است . با اين توضيح كه چون خدا « كريم » است كرامت را در همه چيز به وديعت نهاده و چون « معطى » مىباشد همه اشياء عطاكننده هستند به همين\r\n\r\n\r\n","description":"","footnote":"\r\n( 1 ) در كتاب ساكنان آسمان از نظر قرآن در باره مخلوقات ذى شعور هستى به تفصيل بحث كرديم خواندن آن را كه در مدت كوتاهى چند بار تجديد چاپ شده توصيه مىكنيم . ( چاپ ششم اين كتاب در اوايل خرداد 1381 توسط انتشارات فيض كاشانى منتشر شده است . )\r\n","page_name":" 116 ","page_number":116},
  {"content":"\r\n\r\nقياس است ساير صفات نيكو كه براى خدا شماره شده است كه از آن جمله رقيب بودن مىباشد كه موضوع بحث ما است .\r\nممكن است در بادى امر نتوان باور كرد كه خداوند صفات نيكوى خود را در مخلوقاتش قرار داده باشد ، ولى اندكى تعمق ، حقيقت مكتومه و پوشيده را روشن و آشكار خواهد كرد مثلا خداوند مىفرمايد :\r\n فَتَبارَكَ اللَّهُ أَحْسَنُ الْخالِقِينَ  ( مؤمنون - 14 ) با اين كه مىدانيم فقط خدا « خالق » همه چيز است مع ذلك از كلمه « خالقين » ( خلق‌كنندگان ) كه به صورت جمع استعمال شده معلوم مىشود كه خدا صفت آفريدن را در مخلوقات خود قرار داده ولى احسن و بهترين آنها خود اوست كه در رأس همه خالقين قرار گرفته است .\r\nو يا در آيه 64 سوره يوسف مىفرمايد :  فَاللَّهُ خَيْرٌ حافِظاً وَ هُوَ أَرْحَمُ الرَّاحِمِينَ  خداوند بهترين حافظ است و فقط او مهربانترين مهربانهاست . از اين آيه استفاده مىشود كه غير از خدا « حافظ » و نگهبان و همچنين « رحيم » وجود دارد ولى فقط خدا بهترين حافظ و رحيم‌ترين رحم‌كنندگان است .\r\nو يا خداوند « محسن » است و نيكوكاران را دوست دارد .  وَ أَحْسِنُوا إِنَّ اللَّهَ يُحِبُّ الْمُحْسِنِينَ  ( بقره - 195 ) و يا خداوند عادل است و دادگران را دوست دارد .  إِنَّ اللَّهَ يُحِبُّ \r\n\r\n","description":"","footnote":"","page_name":" 117 ","page_number":117},
  {"content":"\r\n\r\n الْمُقْسِطِينَ  ( مائده - 42 ) .\r\nپس چون يكى از صفات الهى رقيب بودن است اين صفت را نيز در مخلوقاتش قرار داده و در آيه 18 سوره ق فرموده  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  ( هيچ سخنى از دهن بيرون نپرد مگر نزد آن مراقبى مهياست ) اكنون ببينيم منظور از رقيب در اين آيه كه هر سخنى را ضبط مىكند كيست ؟\r\nدر آيه مقدم ( آيه 17 سوره ق ) مىفرمايد :  إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ  وقتى كه دو اخذكننده و فراگيرنده كه بر راست و چپ نشسته‌اند اخذ مىكنند .\r\nتلقى : به معنى تفهم و اخذ است و متلقى به معنى فهمنده و گيرنده مىباشد و به لحاظ اين كه در آيه مذكور متلقّيان ( مثنى ) استعمال شده آن را با توجه به روايات رسيده دو فرشته دانسته‌اند كه در سمت چپ و راست انسان نشسته و اعمال آدمى را مىنويسند .\r\nبا توجه به اينكه فرشتگان از مجردات هستند و نشستن آنها با نشستن انسانها يكسان نيست تصور عوام در اين مورد با واقعيت منطبق نمىباشد .\r\nاما نكته‌اى كه به نظر اين جانب رسيده اين است كه چون در آيه بعدى براى هر سخنى « رقيب عتيد » معرفى فرموده و « رقيب » را هم نكره استعمال كرده و خلاصه فرموده هيچ سخنى بر دهن نگذرد مگر نزد آن لفظ ، نگهبانى نگهدارنده هست معلوم مىشود\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n« رقيب » ها بىنهايت مىباشند و به دو نگهبان منحصر نمىگردند و اگر گفته شود در آيه 17 كه مقدم بر اين آيه است صراحتا به « دو متلقى » و فراگيرنده اشاره شده مىگوييم به اعتبار يمين و شمال يا راست و چپ كه دو سمت را مشخص مىكند دو اخذكننده آمده نه اينكه چون دو فراگيرنده بيشتر براى انسان نيست كه آن را هم در راست و چپ بگمارند متلقيان به صورت مثنى استعمال شده است .\r\nبراى روشن‌تر شدن موضوع به شرق و غرب كه اين دو نيز جهات را مشخص مىكنند مثال مىزنيم در آيه 17 سوره الرحمن مىخوانيم   رَبُّ الْمَشْرِقَيْنِ وَ رَبُّ الْمَغْرِبَيْنِ فَبِأَيِّ آلاءِ رَبِّكُما تُكَذِّبانِ   پروردگار دو مشرق و دو مغرب پس كدام يك از نعمتهاى خدا را تكذيب مىكنيد .\r\nو در آيه 40 سوره معارج مىخوانيم  فَلا أُقْسِمُ بِرَبِّ الْمَشارِقِ وَ الْمَغارِبِ إِنَّا لَقادِرُونَ  سوگند به پروردگار مشرقها و مغربها كه هر آينه ما تواناييم .\r\nو در آيه 115 سوره بقره مىخوانيم :  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ  و براى خداست مشرق و مغرب پس به هر طرف روى آورديد وجه خدا همان جا است .\r\nچون مشرق و مغرب و شمال و جنوب كه جهت‌ها را مشخص مىكند اعتبارى است و بر حسب مكان اسامى اين جهت فرق خواهد كرد مثلا غرب يك محل شرق محل مجاورش خواهد بود و يا جنوب يك مكان شمال مكان ديگر به حساب مىآيد كه اين را با\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nيك نگاه سطحى به خانه مسكونى خود و خانه‌هاى مجاور مىتوان فهميد لذا خداى مشرق يا پروردگار دو مشرق و يا خداى مشرقها داراى يك معنى است و به همين قياس است راست و چپ در آيه 17 سوره ق به خصوص كه به چيزى مثل انسان مقيد نشده مثلا عن يمين الانسان و عن شماله قعيد استعمال نگشته است و به لحاظ اينكه آدمى در محاورات خود به راست و چپ خويش بيشتر از جهات ديگر مثلا جلو و پشت سر يا بالا و پايين استناد مىكند و گويى همه مراقبتها در راست و چپ است به اين دو سمت استناد شده و بلا فاصله به لفظ كه از دهان خارج مىشود و دهان هم در جلو بدن قرار دارد اشاره شده كه براى هر يك از آنها نگهبان ضبطكننده‌اى وجود دارد نه رقيبان عتيدان ( دو مراقب نگهدارنده ) .\r\nو وقتى در آيه 10 تا 12 سوره انفطار مىانديشيم كه مىفرمايد    وَ إِنَّ عَلَيْكُمْ لَحافِظِينَ كِراماً كاتِبِينَ يَعْلَمُونَ ما تَفْعَلُونَ    و همانا بر شما نگهبانانى است كه نويسندگان گرامى هستند مىدانند آنچه را كه مىكنيد .\r\nو در اين آيات حافظين و كاتبين به صورت جمع استعمال شده نه تثنيه ( دو تا ) و يعلمون نيز فعلى است به صيغه جمع . متوجه مىشويم كه نويسندگان اعمال و حافظين كردار انسانها به دو تا منحصر نمىگردد بلكه اگر به فرض بر راست و چپ او دو ضابط بيشتر نباشد جهات ديگر او بىنگهبان نخواهد بود .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nعتيد يعنى چه ؟\r\nعتاد : يعنى ، ساز و برگ ، اسباب ، لوازم ، آماده شدن .\r\nاعتاد : مهيا كردن ، آماده نمودن ، حاضر ساختن . مانند عتّد ( تعتيد ) است .\r\nعتيد : حاضر ، مهيا ، آماده معنى مىدهد و در معنى فاعل و مفعول هر دو استعمال مىشود . در قرآن كريم فقط دو بار كلمه عتيد و 13 بار فعل ماضى اعتدنا ( مهيا كرديم ) و يك بار فعل ماضى اعتدت ( مهيا كرد زليخا ) استعمال شده و جالب توجه اين است كه فعل اعتدنا 12 بار براى ستمگران و كافران به كار رفته مانند  وَ أَعْتَدْنا لِلْكافِرِينَ عَذاباً مُهِيناً  ( نساء - 37 ) يعنى و مهيا ساختيم براى كافران عذاب خواركننده را  وَ أَعْتَدْنا لِلظَّالِمِينَ عَذاباً أَلِيماً  ( فرقان - 37 ) فراهم ساختيم براى ستمگران عذابى دردناك .\r\nو كلمه عتيد علاوه بر آيه 18 سوره ق در آيه 23 همان سوره تكرار شده و فرموده  وَ قالَ قَرِينُهُ هذا ما لَدَيَّ عَتِيدٌ  پس رقيب « قول » و مراقب هر عملى كه كوچكترين و كم ارزش‌ترينش سخن و گفتار است داراى صفات آماده‌كننده مىباشد و همين صفت است كه هر موقع نشان دادن اعمال لازم شود و يا ارائه آن با وسايل عملى ممكن گردد سخن يا عمل از غيب به شهود و از پنهان به آشكار مىرسد مانند نوار ويدئو كه هم تصوير را در خود ضبط مىكند و هم صدا را محفوظ نگه مىدارد از همين رو هر وقت در دستگاه مخصوص قرار گيرد گفتار و كردار و حالات\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nضبط شده را به نمايش در مىآورد و اين گونه نويسندگان الهى كه به نظر ما اشياء بىروح و جامد مىرسند از كاتبان گرام و بزرگوارى هستند كه هرگز آنچه واقع شده بر خلاف نمايش نمىدهند زيرا چيزى را بر خلاف ضبط نمىكنند وقتى به آيات 19 تا 23 سوره فصلت با دقت نگاه كنيم و در معانى آن بينديشيم و مجهولاتى را كه امروز بوسيله علم بر مردم معلوم گشته مورد توجه قرار دهيم نكات جالبى بر ما مكشوف خواهد گشت .\r\nاينك به آيات مذكور تبرك مىجوئيم و از خداوند بزرگ براى فهم آنها كمك مىخواهيم .\r\n     وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ وَ هُوَ خَلَقَكُمْ أَوَّلَ مَرَّةٍ وَ إِلَيْهِ تُرْجَعُونَ وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ      روزى كه همه دشمنان خدا را به سوى آتش دوزخ كشانند و آنجا براى جمع‌آورى باز دارند تا چون همه بر دوزخ رسند آن هنگام گوش و چشمها و پوست بدنها بر جرم و گناه آنها گواهى دهند و آنها به اعضاء بدن گويند چگونه بر اعمال ما شهادت داديد آن اعضاء جواب گويند خدايى كه همه موجودات را به نطق آورد ما را نيز گويا گردانيد و او شما را نخستين بار\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبيافريد و باز به سوى او بر مىگرديد و شما كه اعمال زشت خود را پنهان مىداشتيد براى اين نبود كه گوش و چشمهاى شما و پوست بدنهاتان امروز شهادت ندهند و ليكن گناه را پنهان مىكرديد به گمانتان كه اكثر اعمال زشتى كه پنهان مىكنيد از خدا هم پنهان است و بر آن آگاه نيست ولى همان گمان باطل شما در باره خدا موجب هلاكت شما گرديد و امروز هم از زيانكاران شديد .\r\nآنچه از آيات بالا به وضوح فهميده مىشود به شرح زير است :\r\n1 - در روز جزا ، گوش ، پوست ، چشم و ساير اعضاء بر گناهكارى مجرمان شهادت مىدهند .\r\n2 - مجرمان از شهادت اعضاء به شگفت مىافتند و مىگويند چرا عليه ما شهادت داديد ( با اينكه عمرى شما از من بوديد و من از شما بودم ) .\r\n3 - اعضاء گويند نه تنها ما ناطقيم بلكه خداوند همه چيز را ناطق و گويا آفريده . پس اگر كسى نطق آب و نطق خاك و نطق گل را نمىشنود به علت اين است كه اهل دل نيست و الا همه چيز گوياست « 1 » مولوى از زبان موجودات چه نيكو گفته :\r\nما سميعيم و بصيريم و هشيم با شما نامحرمان ما خاموشيم 4 - تعجب مجرمان در قيامت نه به علت اين است كه از شهادت\r\n\r\n\r\n","description":"","footnote":"\r\n( 1 )\r\n نطق آب و نطق خاك و نطق كل * هست محسوس حواس اهل دل \r\n","page_name":" 123 ","page_number":123},
  {"content":"\r\n\r\nموجودات بىخبرند بلكه خدا را باور ندارند يا خداى دانا به همه چيز را منكرند .\r\nاز اين مطلب دو نكته فهميده مىشود .\r\nالف : انسان به آن مرحله از اطلاع و آگاهى مىرسد كه مىفهمد همه چيز گوياست و همه مراقب و شاهد يك ديگرند .\r\nب : با وجود اين اطلاع و آگاهى علم خداوند را منكر مىباشند و يا در باره خدا شناخت صحيح ندارند .\r\nمثلا اكثر مردم جهان امروز ضمن آگاهى و داشتن اطلاعات علمى به نقيصه انكار خدا مبتلا هستند يا به خدايى كه به كسى و چيزى كارى ندارد معتقد مىباشند .\r\nزمامداران خونخوار فعلى جهان چه آنها كه در بلوك شرق زندگى مىكنند و يا كاخ كرملين را صاحبند و چه آنها كه در غرب به غارت مستضعفان مشغولند و از كاخ سفيد واشنگتن پيروى مىكنند همگى حصار فرماندهى را محكم كرده و صدها انسان و دستگاه‌هاى ضد جاسوسى را در اطراف خود به كار گرفته‌اند تا اسرار محرمانه‌شان افشاء نشود مع ذلك دستگاه‌هاى جاسوسى عجيبى كه اختراع شده هر چندى رازى را فاش كرده و رسوايان جهان را رسواتر مىسازد .\r\nامريكا اقمارى كه مخصوص جاسوسى و عكسبردارى از زواياى زمين و حتى اعماق چند كيلومترى آن است در اطراف اين كره خاكى به گردش درآورده تا لحظه به لحظه از آنچه در دنيا مىگذرد\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nآگاه شود و شوروى نيز عقب نمانده همين عمل را انجام مىدهد .\r\nاين ابرقدرتها از انواع معادن و ذخائر زير زمينى و منابع آبى و طبيعى كشورها آگاهند و اطلاعات خود را هم مواقعى كه منافعشان ايجاب كند به فروش مىرسانند . « 1 » پزشكانى كه با دستگاه كنترل از راه دور ضربان قلب فضانوردى كه در اطراف زمين يا ماه مىچرخد اندازه‌گيرى مىكنند و حرارت بدن او را تعيين مىكنند و عند اللزوم توصيه مىكنند كه فلان قرض يا كپسول را از محل مخصوص برداشته و ميل كند و كسانى كه بر اين گونه دانش‌ها آگاهى دارند و مىدانند با اشعه ايكس و مادون قرمز و لايزر و الكترومانيتيك و . . . كارهاى شگفت‌انگيز مىتوان انجام داد . از جمله جانى فرارى را با عكسبردارى از محل جنايت مشخص كرد كه چه كسى بوده و چگونه جنايت را مرتكب شده و فرار كرده و بالاخره آنها كه در عمل و به تجربه فهميده‌اند كه همه اشياء مراقب و محافظ يك ديگرند و آثار هم را حفظ مىكنند متأسفانه كمتر به « رقيب » اصلى كه خداست توجه دارند و اينان به معلول‌ها مىنگرند كه چگونه در هم تأثير مىگذارند ولى به خالق معلول‌ها و آفرينندهء اثرها نگاهى نمىافكنند زيرا در آگاهى او نسبت به اعمال خود شك دارند از همين جهت در روز جزا از شهادت اعضاء به شگفت نمىافتند .\r\nبشر امروز اسير علم خويش گشته و در نتيجه به بيمارى\r\n\r\n\r\n","description":"","footnote":"\r\n( 1 ) زمانى كه اين كتاب تأليف شد ، شورى از هم نپاشيده بود .\r\n","page_name":" 125 ","page_number":125},
  {"content":"\r\n\r\nعلم‌زدگى مبتلا شده و به جاى اينكه او علم را وسيله قرار دهد هدف قرار داده و لذا خدا را فراموش نموده و وقتى از اين خواب گران بيدار خواهد شد كه سودى نخواهد داشت و به آنها خواهند گفت   وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ   « 1 »\r\n\r\nآيا مراقب همان شاهد است ؟\r\nخداوند در آيه 5 سوره طارق مىفرمايد  إِنْ كُلُّ نَفْسٍ لَمَّا عَلَيْها حافِظٌ  ( هيچ نفسى نيست مگر بر آن نگهبانى است ) در اينجا حافظ نگهبان كه به صورت مفرد استعمال شده و نكره ولى در آيه 10 سوره انفطار فرموده  وَ إِنَّ عَلَيْكُمْ لَحافِظِينَ  ( همانا بر شما نگهبانانى گمارده شده ) پس از نكره بودن كلمه « حافظ » در آيه 5 سوره طارق و جمع بودن آن ( حافظين ) در آيه 10 سوره انفطار فهميده مىشود نگهبانان انسان به يك يا دو فرد منحصر نمىشود و نكته مهم اين است كه در اين آيات كه ضبط اعمال و نوشتن كردار و گفتار انسانها را گوشزد مىفرمايد اشاره به نام « ملك » و فرشته نشده بلكه لغات\r\n\r\n\r\n","description":"","footnote":"\r\n( 1 ) بر خلاف عده‌اى كه بىخدايى را برگزيده و يا او را فراموش نموده مىگويند به دور زمين يا كره ماه هم كه رفتيم يا رفته‌اند ، خدا يا فرشته‌اى را نديده‌اند . گروهى معتقد و مؤمن به وجود آفريننده و حافظ اعمال در روز جزا خواهند گفت :  إِنِّي ظَنَنْتُ أَنِّي مُلاقٍ حِسابِيَهْ  . ( حاقه - 20 ) من ملاقات اين روز حساب را اعتقاد داشتم . به همين جهت اين چنين كس در عيش و زندگى خوش خواهد بود . (  فَهُوَ فِي عِيشَةٍ راضِيَةٍ  )\r\n","page_name":" 126 ","page_number":126},
  {"content":"\r\n\r\n« حافظ و رقيب عتيد و متلقى » استعمال شده است و اين لغات به لحاظ كليتى كه دارد شامل فرشته هم مىشود ولى اگر فقط ( ملك ) حافظ اعمال معرفى مىشد معلوم مىگشت كه اشياء يا اشخاص ديگر در حفظ اعمال نقشى ندارند و در صورتى كه علم امروز آنچه را كه قرآن استعمال كرده به اثبات رسانيده و معلوم ساخته كه در حفظ اعمال همه مخلوقات نقش دارند .\r\nاكنون سؤالى را كه مطرح كرده‌ايم بررسى مىكنيم تا ببينيم همين مراقبين و حافظين اعمال ، شاهدان اعمال در روز جزا هستند يا گواهان غير از مراقبان مىباشند .\r\nخداوند در آيات 20 و 21 سوره ق مىفرمايد :   وَ نُفِخَ فِي الصُّورِ ذلِكَ يَوْمُ الْوَعِيدِ وَ جاءَتْ كُلُّ نَفْسٍ مَعَها سائِقٌ وَ شَهِيدٌ   يعنى در صور دميده شود آن موقع روز موعود است و هر نفسى با راننده و شاهدى مىآيد .\r\n« سائق » ( سوق دهنده ، به جلو برنده و راننده ) به كسى يا چيزى گويند كه از عقب چيزى يا كسى را به جلو براند و معنى شهيد يا گواه هم چون معلوم است نيازى به توضيح نمىبيند .\r\nاكنون كه به آيه مورد استناد برگرديم مىبينيم سائق و شهيد با توجه به معانى آنها دو چيز متفاوت است ولى آيا سائق همان حافظ و « متلقى » يا رقيب عتيد است ؟ نخير ، زيرا اگر مأمور بردن گناهكار به دوزخ ( سائق ) همان نگهبان و ضابط اعمال مىبود لغت جديد سائق به كار نمىرفت پس معلوم مىشود در قيامت گناهكاران را مأموران اجراى حكم به دوزخ خواهند برد و آنها غير از گواهان و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nنگهبانان اعمال انسان هستند و در آيه 30 و 31 سوره حاقه هم خداوند مىفرمايد :   خُذُوهُ فَغُلُّوهُ ثُمَّ الْجَحِيمَ صَلُّوهُ   او را بگيريد و در غل و زنجير بكشيد و به دوزخش در افكنيد .\r\nپس معلوم مىشود در دادگاه عدل الهى ابتدا دلائل اتهام ارائه مىشود و اين دلائل به قدرى روشن و واضح است كه جاى تكذيب باقى نمىگذارد زيرا در آن روز عين اعمال انسان مجسم مىشود و از جمله دلائل جرم مجرمين شهادت شهود است نه شبيه شهودى كه امروز به دادگاه‌ها مىبرند كه شاكى يا متهم آن را جرح مىكند و از اعتبار مىاندازد بلكه در آن روز شهود بسيار متنوع هستند كه از جمله آنهاست دستها ، چشم‌ها ، گوشها ، پوست بدنها ، مكانها ، درختها و گياهها و . . .  الْيَوْمَ نَخْتِمُ عَلى أَفْواهِهِمْ وَ تُكَلِّمُنا أَيْدِيهِمْ وَ تَشْهَدُ أَرْجُلُهُمْ بِما كانُوا يَكْسِبُونَ  ( يس - 66 ) امروز بر دهان‌هايشان مهر مىزنيم و با ما دستهايشان سخن مىگويند و پاهايشان به آنچه كه كسب كرده‌اند شهادت مىدهند .\r\nامير الحسن ( ع ) در نهج البلاغه مىفرمايد :\r\nاعلموا عباد اللَّه ان عليكم رصدا من انفسكم و عيونا من جوارحكم و حفّاظ صدق يحفظون اعمالكم و عدد انفاسكم لا تستركم منهم ظلمة ليل داج و لا يكنّكم منهم باب ذو تاج و انّ غدا من اليوم قريب\r\nاى بندگان خدا بدانيد كه بر شما ديده‌بانانى از « خودتان » جاسوسانى از اعضايتان و نگاهدارندگان با صداقتى گماشته شده‌اند كه اعمال شما را و شماره نفس‌هايتان را نگاه مىدارند ، تاريكى شب ظلمانى ، شما را از آنان\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nنمىپوشد و درب محكم بسته‌شده‌اى شما را از آنان پنهان نمىكند و بدانيد كه فردا به امروز نزديك است .\r\nابو كهمس از امام صادق ( ع ) پرسيده :\r\nيصلى الرّجل نوافله في موضع او يفرقها ؟ قال : لا ، بل هاهنا و هاهنا فانّها تشهد له يوم القيامة\r\nآيا مرد نمازهاى نافله‌اش را بايد در يك جا بجا بياورد يا در مكانهاى مختلف ؟\r\nامام - نه بلكه در اينجا و آنجا ( مكانهاى مختلف ) بجا بياورد زيرا آن مكان در روز قيامت به سود او شهادت خواهد داد .\r\nهمچنين از امام باقر ( ع ) روايت شده كه فرموده است :\r\nاذا مات المؤمن بكت عليه بقاع الارض الّتى كان يعبد اللَّه عزّ و جلّ فيها و الباب الّتى ( الّذى ) كان يصعد منه عمله و موضع سجوده\r\nهر گاه مؤمن بميرد مكانهايى از زمين كه در آنها خداوند را عبادت مىكرده همچنين درى كه از آن عملش به بالا مىرود و جايگاه سجودش بوده گريه مىكنند .\r\nاز امام صادق ( ع ) روايت شده كه فرموده است :\r\nصلّوا من المساجد في بقاع مختلفة فانّ كلّ بقعة تشهد للمصلّي عليها يوم القيامة\r\n( هر سه حديث از جلد 3 وسائل الشيعه ص 473 و 474 ) در مساجد در جاهاى گوناگون نماز بگذاريد زيرا هر مكانى به سود نمازگزار در روز قيامت شهادت خواهد داد .\r\nپس معلوم شد گواهان اعمال به يك يا چند چيز منحصر نمىشوند بلكه تعدادشان به شماره نمىآيد . و به نظر مىرسد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمراقبين اعمال خود جزء شهودند زيرا علم امروز ثابت كرده كه همه چيز يك ديگر را حفظ مىكنند و امروز اين آثار در كشف جرائم نقش بزرگى ايفاء مىنمايد كه به پاره‌اى از آنها اشاره خواهيم كرد . و بايد گفت هيچ چيز را در جهان حقير نبايد شمرد كه در هستى كوچكها هم بزرگند و اصولا كوچكى و بزرگى مطرح نيست . يك اتم داراى همان عظمت و قدر و منزلت است كه خورشيد جهان تاب ، از اين رو نقش يك مهر نماز كه حافظ تعدادى از سجده‌هاى نمازگزار است از وظيفه فرشته آسمانى كمتر نيست . اگر جاى شك باقى است در آيه 25 سوره بقره بنگريد كه مىفرمايد :  إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها  خداوند باك ندارد و شرم نكند كه از پشه مثل بزند و از آن هم بالاتر .\r\nخدايى كه بىنهايت ستاره آفريده و كهكشانهاى بىشمارى را به گردش درآورده از اين كه پشه‌اى را مورد مثال قرار دهد شرم نمىكند حتى از آن هم بالاتر و به اعتبار ما از آن هم پست‌تر زيرا به هر چيزى كه با ديده عبرت بنگرند داراى عظمت و بزرگى است و چيزى پست و حقير آفريده نشده و اگر هم گاهى به ضعف موجودى اشاره گشته مانند اينكه در آيه 28 سوره نساء فرموده  خُلِقَ الْإِنْسانُ ضَعِيفاً  ( انسان ناتوان آفريده شده ) ضعف ، پستى و ذلت نيست ( دقت شود ) « 1 » .\r\n\r\n\r\n","description":"","footnote":"\r\n( 1 ) انسان با وجودى كه ضعيف آفريده شده و حتى يك ميكروب بسيار ريز مىتواند او را از پا درآورد مع ذلك چه شگفتىها در جهان آفريده است ؟\r\n","page_name":" 130 ","page_number":130},
  {"content":"\r\n\r\n\r\nبقاى اعمال و علم امروز\r\nآثارى كه از مخلوقات خدا براى هميشه بجاى مىماند از صورت اعتقاد و باور دينى به تجربه علمى و آزمايش حسى مبدل شده است كه ما در اين فصل به اختصار به برخى از آنها اشاره مىكنيم و اميد است كه عاقبت انديشان را عبرتى باشد و ديرباوران را هم تنبّهى دست دهد .\r\n\r\nنوشته سوخته شده خوانا مىشود\r\nغالبا اشخاصى كه اسنادى را به ضرر خود تشخيص مىدهند مىسوزانند تا از دسترس مأمورين يا دادگاه خارج شود ولى وقتى كاغذ سوخته شده را روى شيشه قرار داده و بوسيله عطر پاش با ماده ثابت‌كننده ( تركيبى از لاك و الكل كه نقاشان در سياه قلم به كار مىبرند ) آن را مرطوب كنند و شيشه ديگرى رويش بگذارند به نحوى كه كاغذ سوخته شده بين دو شيشه فشرده گردد و بعد آن را روى دوربين عكاسى سوار و با شيشه اورتوكروماتيك عكس بردارى كنند نوشته‌هاى كاغذ ظاهر مىشود .\r\nيا اگر نوشته سوخته شده را در محلول 25 درصد كلرال هيدراته در الكل فرو برده و در حرارت حدود درجه بالاى صفر خشك كنند و چند مرتبه اين عمل را تكرار نمايند و مرتبه آخر در محلول مذكور ده درصد گليسرين اضافه كنند نوشته به خوبى ظاهر خواهد شد . « 1 »\r\n\r\n\r\n","description":"","footnote":"\r\n( 1 ) طرق ديگرى براى خواندن نوشته سوخته شده هست كه براى اختصار نقل نكرديم و مىتوان به كتاب پليس علمى « كشف علمى جرائم » تأليف هارى سودرمن و جان اوكانل مراجعه نمود .\r\n","page_name":" 131 ","page_number":131},
  {"content":"\r\n\r\n\r\nانگشتها چه مىگويند ؟\r\nانگشتها بلكه همه پوست بدن داراى آثارى هستند كه هويت اشخاص را معلوم مىنمايند و امروزه به اثبات رسيده كه دو اثر انگشت يكسان در جهان وجود ندارد و اصولا بايد گفت همانطور كه خدا يكتاست خود يكتا آفرين نيز هست بدين معنى كه هرگز دو انسان يا دو مخلوق از همه جهات با هم مساوى نيستند بلكه شبيه مىباشند مثلا حميد با مجيد هر دو انسان هستند و داراى اعضاء شبيه هم از قبيل چشم و گوش و دهن و زبان . . . مىباشند اما هرگز مساوى و يكسان نيستند . به خودتان نگاه كنيد آيا مىتوانيد در همه دنيا يك نفر ديگر را برابر خود ( در جميع جهات ) بيابيد ؟ آيا كسانى چون ابن سينا و ملا صدرا و سعدى و حافظ . . . كه مرده‌اند دوباره همانند آنان خلق شده و يا خواهد شد ؟ هرگز و همين خاصيت يكى بودن هر موجود در هستى سبب شده كه آثار او براى خودش باقى بماند و هويت او را آن آثار مشخص كند .\r\nامروزه از طريق ضبط آثار انگشتان و خطوط پوست دست يا كف پاى سارقين و جنايتكاران و خواندن آن خطوط كه اصطلاحا انگشت نگارى نام دارد به هويت سارق يا جانى پى برده و آنان را دستگير كرده و به مجازات مىرسانند . « 1 »\r\n\r\n\r\n","description":"","footnote":"\r\n( 1 )   أَ يَحْسَبُ الْإِنْسانُ أَلَّنْ نَجْمَعَ عِظامَهُ بَلى قادِرِينَ عَلى أَنْ نُسَوِّيَ بَنانَهُ   ( قيامت - 2 و 3 ) آيا انسان مىپندارد كه استخوانهايش را ( در رستاخيز ) جمع نمىكنيم چرا قادريم كه انگشتانش را ( با همه آثار و خصوصياتش چون بار اول ) درست گردانيم .\r\n","page_name":" 132 ","page_number":132},
  {"content":"\r\n\r\nهانرى سودرمن و جان اوكانل كه تحقيقات ارزنده در باره كشف علمى جرائم دارند بدون توجه به اعتقادات دينى و مذهبى بلكه صرفا از راه تجربه و آزمايش در كتاب پليس علمى چنين گفته‌اند :\r\nطبيعت هيچ وقت دو چيز يكسان خلق ننموده است و هر چيزى كه بدست طبيعت ساخته مىشود اختلاف غير محدودى با اشياء مشابه ديگر دارد مثلا ممكن است پس از جستجوى خيلى دقيق دو برگ شبيه هم پيدا كرد كه در مقابل چشم عادى اختلافى با هم نداشته باشند ولى اگر همين دو برگ را زير ميكروسكوپ قرار بدهيم اختلافات بسيار فاحشى در ساختمان و شكل آنها خواهيم يافت .\r\nاين دو محقق كه حاضر نشده‌اند بجاى طبيعت كلمه « خدا » را به كار ببرند انسان را به ياد آيات 19 تا 23 سوره حاقه كه قبلا شاهد آورده‌ايم مىاندازد كه كافران شهادت اشياء و اين كه هر چيزى آثار مخصوص به خود دارد و همه آن آثار هم در عالم حفظ مىشود باور دارند ولى خدا را كه آفريننده همه اين پديده‌ها است منكرند و در تحقيقات علمى و آزمايشى خود حتى حاضر نيستند نام خدا را به زبان بياورند و به جاى آن براى سردرگمى نام « طبيعت » را به كار مىبرند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nسخن كفش\r\nرديابى از ديرباز بين بشر معمول بوده مثلا وقتى رسول اكرم ( ص ) از مكه به مدينه مهاجرت كرد و ابتدا با ابو بكر به غار ثور رفت تا از تعقيب مشركين در امان بماند عده‌اى ردياب ، آثار پاى پيامبر و ابو بكر را تا دم غار پيدا كردند و دنبال‌گيرى نمودند اما در جلو غار كه رسيدند به علت تخم‌گذارى كبوتر در دهنه غار و اينكه عنكبوت بر قسمتى از دهنه آن تار تنيده بود داخل غار نشدند و از راهى كه آمده بودند برگشتند .\r\nخلاصه ، آثار پاى دو جاندار هرگز با هم مساوى نيست زيرا همانطور كه ديديم اصولا در جهان خداوند دو چيز مساوى و يكسان را خلق نكرده تا آثار باقيمانده از آنها برابر باشد . اكنون نكته‌اى را يادآور مىشويم تا خود بيازماييد و از اين امتحان ، ضمن بهره‌گيرى علمى به اهميت بقاى آثار پى ببريد .\r\nهيچ كس نيست كه مانند ديگرى كف كفش خود را بساباند علتش هم اين است كه وزن ، قد ، نحوه راه رفتن اشخاص در سايش كفش مؤثر است و چون همه مردم راه رفتن يك نواخت ندارند وزن‌هايشان هم متفاوت و قدهايشان گوناگون است لذا سائيدگيهاى اطراف كف كفش افراد با هم مساوى نيست . مثلا اگر چند نفر كفش مردانه « ملّى » يا « بلّا » كه داراى شكل و وزن و نمره مساوى باشد ( مثلا نمره 42 ) به پا كند پس از چندى در اطراف كف و پاشنه هر كفشى سائيدگىهايى به وجود خواهد آمد كه اگر آنها را\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nروى خاك نرم و مرطوب بگذارند به خوبى معلوم خواهد شد كه هر كفشى داراى آثارى مخصوص به خود مىباشد و همين آثار است كه معرف هويت شخص مىشود و مأمورين كشف جرم معمولا از روى همين آثار مجرم را كه در صحنه جرم رفت و آمد داشته شناسايى مىكنند .\r\nبراى اين كه تفريح علمى كرده باشيد وقتى چند نفر دور همديگر نشسته‌ايد كفشهاى خود را به هم نشان بدهيد و آثار گوناگون آنها را مطالعه كنيد ضمنا دقت كنيد تا بفهميد كفش شما معمولا از چه نقطه زودتر پاره مىشود .\r\nنكته جالب ديگر اين كه نحوه گام برداشتن و حركت كردن ، حالات روحى و يا بيماريهاى عضوى شخص را مشخص مىكند مثلا آنها كه سربزير افكنده و تند راه مىروند و يا به اطراف نگاه كرده و گامهاى سريع بر مىدارند نشانه بيمارى روانى و ناراحتى اعصاب مىباشد كه به آن مبتلا مىباشند و يا كسانى كه آرام قدم برداشته و قامت خود را راست نگه مىدارند نشانه تكبر و نخوت آنها است كه آن هم نوعى بيمارى روانى است و خداوند مىفرمايد :\r\n  وَ لا تُصَعِّرْ خَدَّكَ لِلنَّاسِ وَ لا تَمْشِ فِي الْأَرْضِ مَرَحاً إِنَّ اللَّهَ لا يُحِبُّ كُلَّ مُخْتالٍ فَخُورٍ وَ اقْصِدْ فِي مَشْيِكَ وَ اغْضُضْ مِنْ صَوْتِكَ إِنَّ أَنْكَرَ الْأَصْواتِ لَصَوْتُ الْحَمِيرِ   ( لقمان - 18 - 19 ) هرگز به تكبر و ناز از مردم رخ متاب و در زمين با غرور و تبختر قدم بر مدار كه خدا هرگز مردم متكبر خودستا را دوست نمىدارد . در رفتارت\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nميانه‌روى اختيار كن و سخن آرام بگوى ، نه با فرياد كه زشت‌ترين صدا صوت الاغ است .\r\nاكنون به اختراعى كه در باره كشف ناراحتى عضوى شده و آن را از ماهنامه فروردين ماه 1350 هما نقل مىكنيم توجه كنيد .\r\nكفش دم‌پايى : فرستنده پاشنه اين كفش از نوعى فلز قابل انعطاف كه به صورت ورقه‌هايى در آمده ساخته شده كه از دو جانب در لاستيكى ابر مانند محافظت مىشود در هر كدام جريان الكتريكى وجود دارد كه با باطرى توليد مىشود و به كمك آن فشارهاى مختلف بدن را بر پا اندازه گرفته و مخابره مىكند اين پيامها در دستگاه‌هايى مخصوص ضبط مىشود كه پزشك متخصص با مطالعه آن پيامها به ريشه ناراحتى عضوى بيمار پى مىبرد .\r\n\r\nشبنمى كه قاتل را معرفى كرد .\r\nدر شهر وين چند سال پيش زن جوانى را در روى نيمكت باغ عمومى شهر كه به حال نشسته فوت نموده بود صبح زود پيدا كردند ظاهر صحنه حكايت مىكرد كه آن زن خود را با تير از پيشانى هدف قرار داده و طپانچه روى زمين به وضعى قرار گرفته بود كه روشن مىنمود از دست او پس از خالى شدن پايين افتاده است .\r\nپليس قبل از هر عملى و قبل از طلوع آفتاب از صحنه جنايت عكسبردارى نموده و پس از چند ساعت چون عكس ظاهر گرديد ،\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمتخصص عكاسى از روى عكس تشخيص داد كه شخص ديگرى تا مدت خيلى كمى قبل از كشف جنازه در نزديك او نشسته بوده و اين موضوع از روى علائم نشيمنگاه در روى نيمكتى كه پوشيده از شبنم بوده در عكس به خوبى ديده مىشد و همين عكس پرونده را از مسير خود خارج و پس از تحقيقات ديگر معلوم شد كه قضيه انتحار ( خودكشى ) نبوده و زن جوان كشته شده است . « 1 »\r\n\r\nشهادت قطره خون\r\nيك قطره خون كه به لباسى چكيده يا به زمين افتاده باشد پس از آزمايشات علمى مىتواند بگويد كه متعلق به انسان است يا حيوان و مربوط به چه گروه خونى مىباشد و از كجا چكيده است مثلا اگر قطره خون از دماغ چكيده باشد در زير ميكروسكوپ مشخص خواهد شد زيرا معمولا چنين قطره‌اى با ذراتى از آب دماغ يا موهاى ريز همراه است و اگر از هتك ناموس به وجود آمده باشد با ذراتى از آب منى يا با موهاى اطراف آلت تناسلى ( مرد يا زن يا هر دو ) همراه خواهد بود و اگر آن قطره از خون قاعدگى زنها جدا شده باشد داراى سلولهايى از غشاء مخاطى آلت تناسلى خواهد بود .\r\n\r\n\r\n","description":"","footnote":"\r\n( 1 ) از صفحه 164 كتاب پليس علمى و به جاست كه در اينجا سخن امير الحسن ( ع ) را ذكر كنيم كه مىفرمايد :\r\nمسكين ابن آدم ، مكتوم الاجل ، مكنون العلل ، محفوظ العمل\r\n. ( نهج البلاغه ) بيچاره پسر آدم ، مدت زندگيش بر وى پنهان است مرضهايش پوشيده و ناپيداست و عملش نگاه داشته شده و محفوظ است .\r\n","page_name":" 137 ","page_number":137},
  {"content":"\r\n\r\nپس يك قطره خون هم خودش را معرفى مىكند و هم صاحبش را مىشناساند .\r\n\r\nگلوله‌ها شهادت مىدهند\r\nسلاح‌هاى گرم امروز غالبا داراى خان ( شيارهاى داخل لوله ) هستند تا گلوله داخل لوله هنگام آتش كردن بچرخد و هنگام خروج سرعت بيشتر داشته باشد و با دقت زيادتر به هدف اصابت كند و همين خانها كه روى گلوله داغ خراش ايجاد مىكند سبب مىشود كه متخصصان و اسلحه‌شناسان به سادگى نوع سلاح را از گلوله بدست آمده تشخيص دهند و مأموران تعقيب جرم معمولا قاتلى را كه با سلاح خود كسى را به قتل رسانيده و فرار كرده از گلوله‌اى كه در تن مقتول يا خارج از آن يافته‌اند شناسايى مىكنند و پوكه بدست آمده در صحنه جرم نيز معرف نوع سلاح مىباشد و چون نحوه شناختن گلوله‌هاى شليك شده و تعيين مسافتى كه تيراندازى شده و كاليبر سلاح و . . . به بحث مفصلى نياز دارد از ذكر آنها خوددارى مىكنيم و علاقه‌مندان مىتوانند به كتبى كه در اين زمينه‌ها نوشته شده مانند كتاب پىجويى قتل تأليف لوموين شنايدر « 1 » مراجعه نمايند .\r\n\r\n\r\n","description":"","footnote":"\r\n( 1 )  MANGNE SNGDER El \r\n","page_name":" 138 ","page_number":138},
  {"content":"\r\n\r\n\r\nچرك گوش چه مىگويد ؟\r\nاگر كسى در محيط پر گرد و خاك باشد چرك گوش او از آن گرد و خاك آلوده خواهد شد و انسان هر قدر هم گوش خود را تميز كند باز آثار گرد مزبور با ميكروسكوپ قابل تشخيص است به همين جهت كارگران معادن ذغال سنگ يا نانوايى يا آسيا يا معادن مس ، آهن ، تالك و . . . را هر چند به حمام رفته و خود را تميز كرده باشند از چرك گوششان مىتوان شناخت زيرا به تجربه ثابت شده كه كارگر معدن ذغال سنگ پس از يك سال هنوز ذراتى از ذغال در چرك گوش خود داشته است پس اگر كسى فوت كرده يا به قتل رسيده باشد و كسى او را نشناسد علاوه بر انگشت‌نگارى و عكسبردارى براى تشخيص هويت ، مىتوان چرك گوش او را آزمايش كرد تا معلوم نمود شغل او چه بوده است .\r\n\r\nتشخيص بيمارى\r\nپزشكان با تجزيه ادرار و خون به انواع بيماريهاى انسان پى مىبرند و يا معتاد بودن او را به مواد مخدر يا بيماريهاى مقاربتى تشخيص مىدهند هر چند صاحب ادرار و يا خون مورد آزمايش منكر اعتياد يا هم بسترى يا بيمارى جنسى باشد پس ادرار يا خون شاهدان بىغرض و حافظان با كرامت اعمال انسان هستند . آيا چنين نيست ؟\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nناخنها يا حافظان گناه\r\nمحتويات زير ناخن‌ها شاهدان خوبى براى پليس‌ها هستند زيرا غالبا مجرمين بر اثر كشمكش با مجنىّ عليه يا مسموم كردن او يا به هنگام تجاوزات جنسى و هتك ناموس ناخواسته مقدارى شاهد در زير ناخنهاى خود جمع مىكنند و اين گواهان عبارتند از ذرات مو كه به هنگام گلاويز شدن در زير ناخن جمع مىشود ، سلولهايى از پوست بدن مجنىّ عليه ، الياف ، دواجات شيميايى ( در موارد زهر دادن ) ، بافته‌هايى از غشاء مخاطى آلت تناسلى زن ( در موارد جرائم جنسى ) و خيلى اشياء ديگر . به همين جهت پليس زير ناخنها را به وسيله ميله شيشه‌اى تميز كرده و مواد آنها را در لوله‌هاى آزمايشى قرار مىدهند .\r\n\r\nذره چوبى كه قاتلى را معرفى كرد\r\nزن يك سلمانى به قتل رسيده بود و شوهرش مورد سوء ظن قرار گرفته بود . مأمورين كشف جرم ذره كوچك چوبى را داخل شكاف چاقوى جيبى مرد سلمانى يافتند با آزمايشاتى كه به عمل آمد معلوم شد اين ذره چوب متعلق به دسته چكشى است كه در منزل پيدا شده و دسته چكش كه مورد مطالعه قرار گرفته معلوم گشته كه با چاقوى مكشوفه تراشيده شده و علت تراشيدگى هم اين بوده كه قاتل خون دسته چكش را با چاقوى مذكور تراشيده و به اين ترتيب ذره چوب ، قاتل بىرحم را معرفى و به دست عدالت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nسپرده است . « 1 »\r\n\r\nمعتاد را چگونه مىتوان شناخت ؟\r\nكسانى كه به استعمال مواد مخدر معتادند هر چند اعتياد خود را پنهان دارند شهود زيادى كه هميشه همراه او هستند به معتاد بودن وى گواهى خواهند داد كه از جمله آنها خون و ادرار اوست زيرا وقتى اين دو چيز در آزمايشگاه مورد مطالعه متخصصين قرار گيرد معتاد منكر ، رسوا خواهد شد .\r\n\r\nسخن موى\r\nبا تحقيقاتى كه دانشمندان در باره موى كرده‌اند ، اطلاعات ارزنده و جالبى بدست آمده كه ذكر آنها به كتاب جداگانه‌اى نياز دارد ولى ما آن را بسيار مختصر كرده به نظر خوانندگان مىرسانيم .\r\nهر تار مويى كه با وسائل علمى مورد آزمايش قرار گيرد مىتواند به ما بفهماند كه :\r\n\r\n\r\n","description":"","footnote":"\r\n( 1 ) بيشتر موضوعات اين بحث از كتاب پليس علمى به اختصار نقل شده است و در اينجا بجاست اين حديث را از پيامبر ( ص ) نقل كنيم كه مىفرمايد\r\nلو انّ احدكم يعمل في صخرة صمّاء ليس لها باب و لا كوّة لا خرج اللَّه عمله للنّاس كائنا ما كان .\r\nاگر يكى از شما در ميان سنگ سختى كه نه درى دارد و نه سوراخى كار بكند هر آينه خدا آن عمل را براى مردم بيرون آورد هر چه مىخواهد باشد . ( تفسير المنارج لا ص 34 )\r\n","page_name":" 141 ","page_number":141},
  {"content":"\r\n\r\nمتعلق به انسان است يا حيوان ، اگر از انسان است از سر افتاده يا از بدن ، اگر تعلق به سر دارد از جلو سر است يا از عقب و يا از اطراف يا از وسط سر .\r\nچنانچه اين تار موى متعلق به صورت است از گونه‌هاست يا لبها ، يا داخل بينى و يا گوش خارج .\r\nو اگر اين تار موى به بدن تعلق دارد از سينه است يا از زير بغلها يا پاها و يا زهار .\r\nصاحب موى صغير بوده يا كبير ، يعنى به حد بلوغ رسيده است يا نه . همچنين اين تار موى ساقط شده به مرد تعلق دارد يا به زن . آيا آن را به زور كنده‌اند يا بطور طبيعى مرده و افتاده است .\r\nاز زمان سقوط موى چقدر گذشته و مربوط به چند سال قبل است ؟ صاحب موى مسموم شده بوده يا خير ؟ و اگر مسموم شده چه نوع سمى را خورده يا به او خورانيده‌اند ؟ موى مكشوفه رنگ طبيعى دارد يا با مواد شيميايى رنگ شده و . . .\r\nخلاصه اين اطلاعات كه موى در اختيار بشر مىگذارد موجب كشف اسرار بزرگى از جمله تشخيص هويت مجرمى كه در خفا مرتكب جرم شده و خود را مخفى كرده مىشود « 1 »\r\n\r\n\r\n","description":"","footnote":"\r\n( 1 ) از كتاب نطق و شعور جانوران يا اسرارى از زندگى حيوانات صفحه 105 تأليف همين نويسنده\r\n","page_name":" 142 ","page_number":142},
  {"content":"\r\n\r\n\r\nتنه بريده درخت و فلس ماهى چه مىگويند ؟\r\nاگر درختى را قطع كنيم حلقه‌هاى متعددى را در آن مشاهده خواهيم كرد كه اين حلقه‌ها عمر درخت را معين مىكند و اگر فلس ماهى را به كمك پروژكتور روى ديوار منعكس كنيم مانند تنه درخت حلقه‌هاى متعددى در آن خواهيم ديد و هر حلقه دليل يك سال عمر است منتهى حلقه‌هايى كه در زمستانها به وجود مىآيد خيلى نزديك به هم هستند . پس به آسانى مىتوانيم بفهميم كه بر ماهى مورد آزمايش چند زمستان گذشته است .\r\n\r\nنقش بو در حفظ اعمال\r\nهر كسى بوى مخصوص به خود دارد هم چون ساير صفات و خصوصيات جسمى و روحى او كه با ديگران متفاوت است و از همين بو مىتوان به هويت صاحبش پى برد مثلا از وجود سگها كه شامه بسيار قوى دارند امروز براى امور پليسى استفاده مىكنند مانند سگهايى كه سارقين را پيدا مىكنند يا سگهاى كاشف ترياك و هروئين و ساير مواد مخدر كه حاملين آنها را در خيابانها يا وسائط نقليه شناسايى و با پارس كردن آنها را به پليس معرفى مىكنند .\r\nبراى اينكه موضوع روشن‌تر شود بر مطالب بالا توضيحات زير را مىافزاييم .\r\nدر محلى كه سرقت به وقوع پيوسته يك يا چند سگ پليس را به آنجا برده اهل خانه را به آنها معرفى مىكنند سگها افراد خانواده را\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبو كشيده و بوى ديگرى كه در محيط خانه منتشر است و متعلق به سارق مىباشد از اين بوهاى آشنا متمايز مىسازند و بعد در خيابانها و كوچه‌ها به راه مىافتند هر موقع از كسى بويى كه در ذهن سپرده‌اند استشمام كنند پارس كرده و او را از حركت باز مىدارند تا پليس شخص مظنون را دستگير كند پليس معمولا سگى كه دزد را شناسايى كرده از اطاق خارج نموده و سگ ديگرى را كه قبلا به محل سرقت برده بودند به عنوان شاهد به اطاقى كه سارق و چند نفر ديگر در آن هستند مىآورند اگر اين سگ دوم كه در دستگيرى سارق شركت نداشته از ميان چند نفر حاضر در اطاق سارق را با بو كشيدن مشخص كرد معلوم مىشود سگ اولى مرتكب اشتباه نشده است و در چنين موقعى است كه متهم تحت تعقيب و بازجويى قرار مىگيرد و عاقبت مال مسروقه نيز كشف مىشود .\r\nبراى كشف مواد افيونى هم سگهايى را به اين ترتيب تربيت مىكنند كه ابتدا انواع مواد افيونى را به آنها نشان داده و به آنها مىفهمانند كه بوى هر كدام را جداگانه در ذهن بسپارند و چندين بار نيز آنها را آزمايش مىكنند بعد از آنكه ورزيده شدند در مسير حركت قاچاقچيان قرارشان مىدهد مثلا در پاسگاههاى ژاندارمرى يا پليس راه و . . . هر گاه اتومبيل ، حامل يك يا چند نوع مواد مخدر باشد سگ پليس كه آن را بازديد كرده پارس مىكند و به حامل حمله كرده و او را از حركت و فرار باز مىدارد تا مأمورين برسند و مرتكب\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nجرم را دستگير نمايند . « 1 » امروزه انسان از خاصيت بو براى شناسايى مجرمين و يا تشخيص محل دشمن استفاده‌هاى فراوانى مىكند مثلا اگر در اتاقى قتل اتفاق افتاده باشد با وسائل مخصوص مقدارى از هواى داخل اتاق را حفظ كرده و به دستگاه « بوياب ) مىسپارند آن دستگاه خطوطى را زيگزاگ مانند رسم مىكند بعد شخص مظنون را پس از دستگيرى مورد آزمايش قرار مىدهند و اگر هم متوارى شده باشد از محل سكونت او مقدارى از لباسهايش نظير جوراب يا زيرپوش براى آزمايش ضبط مىكنند و به دستگاه بوياب مىسپرند اگر خطوط ترسيمى درست مانند خطوطى باشد كه از هواى محل جرم بدست آمده قاتل مشخص گشته و او را تحت تعقيب و محاكمه قرار مىدهند .\r\nدستگاه « آدم‌ياب » نيز اختراعى است كه از خاصيت بو استفاده مىكند كه آن را از ماهنامه فروردين 1350 هما نقل مىكنم .\r\n« آدم‌ياب » دستگاهى است كه به پشت مىبندند و از 450 مترى\r\n\r\n\r\n","description":"","footnote":"\r\n( 1 ) امام باقر ( ع ) فرموده :\r\nلا تستصغرن حسنة تعملها فانّك تراه حيث تسرك و لا تستصغرن سيئة تعملها فانّك تراها حيث تسوؤك و احسن فانى لم ار شيئا قط اشد طلبا و لا اسرع دركا من حسنه محدثه لذنب قديم\r\n( وسايل الشيعه ) كار خوبى را كه به جا مىآورى كوچك نشمار ، زيرا در جايى كه تو را شاد كند آن را خواهى ديد ، و كار بدى را كه به جا مىآورى كوچك نشمار ، زيرا در جايى كه تو را اندوهگين سازد آن را خواهى ديد ، نيكى كن ، براى اينكه من چيزى نديدم كه طلب‌كننده‌تر و با سرعت يابنده‌تر باشد از نيكى تو نسبت به گناه كهنه .\r\n","page_name":" 145 ","page_number":145},
  {"content":"\r\n\r\nآدم را بو مىكشد و خبر مىدهد اين دستگاه به يك گوشى متصل است كه وقتى بوى آدمى را بشنود سوت كوچكى را در گوش سربازى كه آن را حمل مىكند به صدا در مىآورد .\r\n« خطرياب » هم نظير آدم‌ياب ، بو را تشخيص داده و انسان را از خطرى كه در پيش است آگاه مىكند كه شرح آن را در زير مىخوانيد .\r\nاگر محفظه‌هاى محتوى گاز ترك بردارد خطرات بزرگى را از قبيل آتش‌سوزى و خفگى به وجود مىآورد از اين رو براى انبارهايى كه كپسولهاى گاز را در بردارند « خطرياب » اختراع كرده‌اند اين دستگاه مىتواند در يك انبار مملو از محفظه‌هاى گاز اگر اندك ترشحى از گاز وجود داشته باشد با روشن كردن چراغ خود و به صدا در آوردن زنگ خطر انباردار و مأمورين و كاركنان محوطه را مطلع كند و از بروز خطرات مهمى از قبيل مرگ و مير و آتش‌سوزى پيشگيرى نمايد .\r\nوسيله فوق الذكر هم در معادن مختلف و كارخانه‌ها بىنهايت سودمند واقع مىشود .\r\nبد نيست همكاران جديد پليس اسكاتلند يا رد را كه شامه قوى دارند و بوى اجساد دفن شده را استشمام مىكنند بشناسيم و از اين به بعد تصميم جدى بگيريم كه در آفرينش خدا بيشتر بينديشيم .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nمگس پليس\r\nاز صفحه 4 روزنامه كيهان شماره 8305 فروردين 1350 چندين ماه است متخصصان آزمايشگاه تحقيقات اسكاتلنديارد پليس معروف انگلستان ، سرگرم آزمايش بسيار عجيبى هستند و آن اينكه مگس‌هاى كوچك گوشتخوار را پرورش مىدهند تا در آينده براى باز يافتن اندام يك انسان دفن شده از آنها كمك بگيرند .\r\nدر واقع ثابت شده است كه اين مگس‌ها خيلى بهتر از سگ بو مىكشند . و وجود بدن انسان را از اعماق چند مترى تشخيص مىدهند براى اين كار مگس‌هاى گوشتخوار را در سطح زمين رها مىكنند مگس‌ها به طور خستگى ناپذيرى مىروند و مىآيند و ناگهان در جايى كه جسد خاك شده جمع مىشوند .\r\n\r\nعكسبردارى شگفت‌انگيز\r\nبا اشعه مادون قرمز كارهاى شگفت‌انگيزى انجام مىپذيرد مثلا در آشپزخانه به عنوان منبع حرارت ، در بيمارستانها براى فيزيوتراپى ، در شيمى براى تعيين ساختمان مولكولى و خواص آن ، در فتوگرافيك ، عكاسى پيشرفته ، در ماهواره‌ها و عكسبردارى هوايى ، در پزشكى براى تشخيص بسيارى از امراض .\r\nدر جلد پنجم حقوق جزايى اسلام ترجمه مقاله‌اى را از مجله كاربرد اشعه مادون قرمز نشريه 28 - كداك نقل كرده‌ايم كه در\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاينجا فقط به نقش اين اشعه در عكسبردارى از محل خالى هر چند تاريك باشد اشاره مىكنيم .\r\nبا اشعه مادون قرمز مىتوان از محلى كه ساعت‌ها پيش در آن جرمى واقع شده باشد و يا مجلسى در آن محل منعقد شده و فعلا خالى از سكنه باشد عكسبردارى كرد و مشخص نمود كه چه كسانى در آنجا بوده و چه اعمالى را مرتكب شده‌اند . زيرا با استفاده از يك منبع توليد اشعه مادون قرمز ( كه نامرئى است ) و فيلمهاى مخصوص ، مىتوان عكسها و فيلمهاى بسيار واضح در تاريكى شب كه چشم انسان قادر به ديدن آن نيست تهيه كرد و از خاصيت تابش مادون قرمز اجسام كه تا نزديكى صفر مطلق ( سانتىگراد 273 - ) با دستگاه‌هاى پيچيده الكترونيكى قابل اندازه‌گيرى است استفاده نمود .\r\nحال مىپرسيم وقتى انسان مىتواند جنايتكارى را كه حتى در تاريكى شب مرتكب جرم شده و فرار كرده بعد از ساعتها مسير حركت و طرز عمل او را با اشعه مادون قرمز معين و مشخص كند و مجرم را شناسايى نمايد خدا با انسانى كه همه مخلوقاتش ناظر و شاهد او هستند چه خواهد كرد ؟ آيا وقت آن نيست كه دوباره به آيه 30 سوره آل عمران بينديشيم و براى اعمال زشتمان از خداى بزرگ بترسيم و ديگر از بديها بپرهيزيم و از نيكىها استقبال كنيم ؟\r\nآيه مذكور را در پايان اين بحث تكرار مىكنيم و خوانندگان عزيز را به خداى بزرگ مىسپاريم .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ  روزى كه هر كسى هر چه نيكى كرده حاضر مىيابد و براى اعمال بدى كه مرتكب شده آرزو مىكند كاش بين او و اعمالش مسافت زيادى وجود مىداشت و خداوند شما را از خودش مىترساند در حالى كه خداوند به بندگان خويش مهربان است .\r\nتوفيق همگان را در انجام كارهاى نيك از خداى مهربان خواهانيم .\r\nعباسعلى محمودى - تير ماه 1362\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nدين براى چيست ؟\r\nدر هر كشورى قوانينى به تصويب مىرسد تا جامعه را از لغزش و خطا باز دارد و كار و كوشش مردم را براى رفاه بيشتر زياد كند . ولى در عمل مشاهده مىشود كه زمامداران براى رسيدن به هدف مذكور ، كمتر موفق مىشوند به همين جهت روز به روز قوانين جديدى به تصويب مىرسد و قوانين قبلى اصلاح يا لغو مىشود . و نيز به اثبات رسيده است كه هر چه حجم قوانين بيشتر و دستور العمل‌ها زيادتر مىگردد ، تخلف از آنها كه جرم خيز نيز هست ، فزونى مىيابد . و متأسفانه زمامداران كه معمولا از ميان طبقه خاصى بر مىخيزند ، نمىگذارند مردم ، راه كوتاه و مستقيمى كه خدا فرا راه بندگانش قرار داده است بپيمايند .\r\nقوانينى كه خدا ، براى پيمودن راه سعادت و خوشبختى ، وضع فرموده ، حجيم و زياد نيست و در چند قاعدهء تغيير ناپذير خلاصه مىشود . و اين قواعد منحصر به دين اسلام نيست ، بلكه همه اديان الهى را شامل مىگردد . پس فرامين خدا كه در امر و نهى خلاصه مىشود براى خوب زيستن و خوب مردن است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nنيك انديشيدن و نيكو عمل كردن ، همان گونه كه خداوند فرموده است ، ديندارى است . اكنون به اصول و رئوس دين ، كه سعادت دنيا و آخرت را به دنبال دارد اشاره مىكنيم .\r\n1 - فقط خداى يكتاى بىهمتا ، همه هستى را آفريده است و هيچ شريكى ندارد .\r\n2 - فقط خداست كه به آشكار و پنهان همه چيز آگاه است و روزى ده همه مخلوقات اوست پس حمد و عبادت مخصوص اوست .\r\n3 - فقط بايد از خدا ترسيد ، تا ترس و جبن از ديگران سبب اطاعت بى جا از آنان و انحراف از راه راست نشود . بلكه ضرورى است در برابر ظالم قيام كرد و او را از مسند ستم به زير كشيد .\r\n4 - باور داشت كه روز قيامت در پيش است و هر كس پاداش اعمال نيك و كيفر اعمال زشت خويش را خواهد ديد . پس « عمل صالح » و كار را خوب انجام دادن شرط حتمى به سعادت رسيدن است .\r\n5 - رسالت همه پيامبران ، براى اين بوده است كه پيام خدا را به مردم برسانند . لذا از خود سخنى را به خدا نسبت نداده‌اند و در وحى الهى دخالت ننموده‌اند .\r\nحتى مىتوان دين را در چند جمله كوتاه خلاصه كرده به اين شرح كه : « مالك هستى و روز جزا خداست بايد از او ترسيد و از هيچ چيز نهراسيد و براى رضاى او كارها را نيكو انجام داد » .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nامير الحسن على ( ع ) مىفرمايد :\r\n( انّك مخلوق للآخرة فاعمل لها )\r\nيعنى تو براى آخرت آفريده‌شده‌اى پس براى سراى ديگر كار كن . » اگر كسى كارهاى روزانه‌اش را بخواهد براى آخرت انجام دهد يعنى آنها را براى آينده ذخيره نمايد ، به يقين بهترين كار را انجام خواهد داد .\r\nمثلا در كسب تقلب نمىكند و مال ديگران را با تزوير ، به مال خود نمىافزايد . و با مردم همان رفتار را خواهد داشت كه دوست مىدارد مردم با او همان رفتار را داشته باشند . كه پيامبر اكرم ( ص ) در اين باره فرموده است :\r\n( لا يؤمن احدكم حتّى يحبّ لاخيه ما يحبّ لنفسه )\r\nهيچ يك از شما مؤمن نيست تا آنچه را براى خود دوست مىدارد براى برادرش دوست بدارد .\r\nچون سود و زيانى كه انسان به خود يا جامعه‌اش مىرساند ، ناشى از كار و عمل اوست ، به همين جهت اديان الهى بر كار درست و « عمل صالح » زياد تكيه كرده‌اند . و « صالح » و « مصلح » به كسى گفته مىشود كه نه تنها خود كار نيك انجام مىدهد بلكه ديگران را نيز به انجام كار خوب وامىدارد . و وقتى كه بدانيم از ماده « صلح » 179 آيه در قرآن كريم وجود دارد به اهميت « عمل صالح » بيشتر پى خواهيم برد . بنا بر اين بزرگترين تكليف انسان ، در برابر خداى يكتا ، كار نيك انجام دادن است . و كار هم حد و حصر ندارد بلكه همه كارهائى را كه انسان در بازار و يا ادارات دولتى و شركتهاى وابسته به دولت يا مؤسسات خصوصى انجام مىدهد شامل\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمىشود .\r\nالبته كارهاى نيك ، همه همسان و هم‌تراز نيست و نيكوتر بودنش بستگى دارد به فايده و نفعى كه به ديگرى مىرساند . ولى تكليف انسان اين است كه كار كوچك را حقير نشمارد و آن را نيكو انجام دهد ، مانند انداختن كاغذ پاره در زباله‌دان شهردارى نه انداختن آن در راه يا جوى آب كه باعث آلودگى و بيمارى مردم يا نازيبائى محيط زيست مىشود .\r\nچون تنبلى و يا مفتخوارى و تحصيل سود آنى ، بيشتر مطلوب طبع انسانهاست ، از انجام كار نيك معمولا طفره مىروند و تنها وسيله‌اى كه مىتواند بشر را از اين كار زشت بازدارد ايمان به خدا و روز جزاست . به همين جهت اگر انسان باور كند كه خداى داناى عيان و نهان ، ناظر دائمى اعمال اوست و هيچ كارى را بىسزا رها نمىكند ، ديگر نيازى به قوانين مملكتى ندارد بلكه همواره براى نجات از عذاب و دريافت پاداش از خدائى كه مهربانترين مهربانهاست تلاش خواهد كرد . پس چه ساده و آسان است « ديندارى » و چه پر رنج و مشقت است « بىدينى » كه انسان را از خداى مهربان دور مىكند و اسير طاغوتهاى زمان كه ملتها را از خود مىترسانند ، مىنمايد ! اتومبيلى كه در بزرگراه با سرعت حركت مىكند چون در « راه راست » است آسيب نمىبيند ولى وقتى راننده به چپ يا راست منحرف شود در چاله يا چاه مىافتد و سرنشينانش را به درد و رنج ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nحتى مرگ مبتلا مىسازد . پس در راه بايد حركت كرد نه در بيراهه كه چاه و چاله‌اش فراوان است . و چه راهى بهتر و نيكوتر از راه خداست كه آفريدگار همه هستى و پروردگار جهانيان است ؟ آيا به خداى يكتا تسليم شدن بهتر است يا به زورمندان زرپرست كه براى كسب جاه و مقام يا مال و منال از ريختن خون بيگناهان ابائى ندارند ؟\r\nبراى اينكه خدا باوران ، لحظه‌اى خداوند را فراموش نكنند ، وسيله بهتر از « محاسبه نفس » نيست . و در اين محاسبه است كه آدمى يقين مىكند ، هيچ چيز بىحساب نيست و بىقاعده آفريده نشده است و همه موجودات عالم در خدمت يك ديگرند و حساب همديگر را جمع و تفريق مىكنند . گرچه در اين باره توضيحات لازم داده شده است ولى نيكوست كه بر آنچه در پيش آورده‌ايم آيات و روايات ديگرى را بيفزائيم زيرا سخن خدا آرام بخش دلها و راه‌گشاى انسانهاست .\r\n1 -   وَ هُوَ الْقاهِرُ فَوْقَ عِبادِهِ وَ يُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ ثُمَّ رُدُّوا إِلَى اللَّهِ مَوْلاهُمُ الْحَقِّ أَلا لَهُ الْحُكْمُ وَ هُوَ أَسْرَعُ الْحاسِبِينَ   ( انعام - 61 و 62 ) اوست قاهرى فراتر از بندگانش و نگهبانانى بر شما مىگمارد تا چون يكى از شما را مرگ فرا رسد فرستادگان ما ، بىهيچ كوتاهى و گذشتى جان او بگيرند . سپس به نزد خدا ، مولاى حقيقى خويش بازگردانيده شوند . بدان كه حكم حكم اوست و او سريع‌ترين حسابگران است .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n« حفظه » جمع حافظ و نگهبان است و از اين كلمه كه در اين آيه به كار رفته است فهميده مىشود كه نگهبانان انسان براى مرگ او به يك يا چند چيز منحصر نمىشود بلكه مىتوانند بيماريهاى منتهى به مرگ نظير و با ، طاعون ، سرطان ، سكته و يا آفات طبيعى نظير سيل ، طوفان ، زلزله و . . . از زمره « حفظه » باشند . حال اگر در آيه 4 سوره طارق مىخوانيم كه خداوند فرموده :  إِنْ كُلُّ نَفْسٍ لَمَّا عَلَيْها حافِظٌ  ( هيچ كس نيست مگر بر او نگهبانى است ) با توجه به اين كه « حافظ » نكره استعمال شده است و در قرآن مغايرت و تناقض وجود ندارد . كلمه « حافظ » در اين آيه و « حفظه » در آيه 61 سوره انعام و « حافظين » در آيه 10 سوره انفطار  إِنَّ عَلَيْكُمْ لَحافِظِينَ  يك مقصود و مفهوم را تداعى مىكند ، و آن كثرت حافظان و نگهبانان و مأموران خدا در عالم خلقت است . « 1 » 2 -    وَ إِذَا الْجَحِيمُ سُعِّرَتْ وَ إِذَا الْجَنَّةُ أُزْلِفَتْ عَلِمَتْ نَفْسٌ ما   \r\n\r\n\r\n","description":"","footnote":"\r\n( 1 ) از تلويزيون شنيديم و در بعضى روزنامه‌ها خوانديم كه عقابى مارى را شكار كرده و به آسمان برده تا به لانه‌اش برساند اما با تلاش مار براى رهائى و ناتوانى عقاب براى نگهدارى ، مار زخمى از چنگال عقاب رها مىشود و در جاده‌اى كه كاميون‌ها و سوارىها و وانت‌ها در حركت بوده‌اند ، به داخل وانتى سقوط مىكند كه افرادى را با خود حمل مىكرده است . و مار عاصى ، چند نفر از سرنشينان وانت را با نيش زهرآگين خود مجروح و مقتول مىكند ! آيا عقاب و مار براى مرگ و حادثه آفرينى مأموريت نداشته‌اند ؟\r\nاين واقعه منحصر به فرد نيست ، بلكه هر كسى از حوادثى كه دست بشر در ايجاد آن دخالت نداشته است ، مطالبى را شنيده و يا حادثه را ديده است .\r\n","page_name":" 155 ","page_number":155},
  {"content":"\r\n\r\n أَحْضَرَتْ  ( تكوير - 12 تا 14 ) چون جهنم افروخته گردد و چون بهشت را پيش آورند ، هر كس بداند كه چه حاضر آورده است .\r\nوقتى كه انسان باور كند كه همه كارهاى نيك يا بد او ، ثبت و ضبط مىشود و در روز قيامت همه آنها از ريز و درشت ، كوچك و بزرگ ، در برابر او به نمايش در مىآيد ، به يقين از كار بد مىپرهيزد و به كار نيك روى مىآورد و در نتيجه جامعه از نيكوكاران بوجود مىآيد كه همگى يار هم و غمگسار يك ديگر باشند . آيا چنان جامعهء در رفاه و آسايش خواهد بود يا ملّتى كه محاكم قضائى آن ، توان رسيدگى به جرائم ارتكابى را نداشته باشند ؟\r\n3 -  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً وَ إِنْ كانَ مِثْقالَ حَبَّةٍ مِنْ خَرْدَلٍ أَتَيْنا بِها وَ كَفى بِنا حاسِبِينَ  ( انبياء - 47 ) روز قيامت ترازوهاى عدل را تعبيه مىكنيم و به هيچ كس ستم نمىشود . اگر عملى به سنگينى يك خردل هم باشد به حسابش مىآوريم ، كه ما حساب كردن را بسنده‌ايم .\r\nوقتى وزن يك خردل ، عمل نيك يا بد ، از قلم نمىافتد ، خردمند كدام كار را انتخاب مىكند ؟ خوب يا بد را ؟\r\nگرچه آيات قرآنى در اين باره فراوان است در اينجا به همين سه مورد بسنده مىكنيم و چند سخن ديگر از امير الحسن على ( ع ) را از غرر و درآمدى شاهد مىآوريم .\r\n1 -\r\nجعل اللَّه لكلّ عمل ثوابا و لكلّ شىء حسابا و لكلّ اجل كتابا\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nخدا از براى هر عملى پاداشى و از براى هر چيزى حسابى و از براى هر اجلى مدّتى و كتابى قرار داده است .\r\n2 -\r\nمن حاسب نفسه وقف على عيوبه و احاط بذنوبه و استقال الذّنوب و اصلح العيوب\r\nهر كس نفس خود را محاسبه كند بر عيبهاى خويش آگاه شود و بر گناهانش احاطه يابد و از خداوند درگذشت از گناهان را خواستار شود و عيبهايش را اصلاح كند .\r\nپس بيائيم هر روز كارهاى روزانه را محاسبه كنيم ، تا بر طرف كردن عيبهايمان عادتمان و كار نيك كردن خصلتمان گردد و يقين كنيم كه خداوند  « سَرِيعُ الْحِسابِ »  و  « أَسْرَعُ الْحاسِبِينَ »  است .\r\nعباسعلى محمودى جمعه 14 تير ماه 1381\r\n\r\n","description":"","footnote":"","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n . \r\n","description":"","footnote":"","page_name":" 159 ","page_number":159},
  {"content":"\r\n . \r\n\r\n","description":"","footnote":"","page_name":" 160 ","page_number":160}
  ]